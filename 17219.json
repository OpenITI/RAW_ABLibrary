[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":2},
  {"content":"\r\n\r\nانتشارات الامام\r\nالحسن بن على عليه السلام\r\nناشر : الامام الحسن ابن على عليه السلام\r\nليتوگرافى : صيام\r\nچاپ وصحافى : دفتر تبليغات اسلامى\r\nنوبت چاپ : سوم ( ويرايش جديد ) 1391\r\nشمارگان : 2000 نسخه\r\nتلفن مراكز پخش قم : 7502923 و 7746353\r\nقيمت : 14000 تومان ( دورهء سه جلدى 47000 تومان\r\nتمامى حقوق c براى ناشر محفوظ است\r\nمحمدى خراسانى ، على ، 1337 - شارع\r\nشرح كفاية الاصول / على محمدى خراسانى . - قم : الامام الحسن ابن على ( ع ) ، 1389 .\r\n3 ج .\r\n( ج . 3 ) 4 - 21 - 7686 - 964 - 978\r\nفهرست نويسى : براساس اطلاعات فاپا .\r\nكتابنامه به صورت زيرنويس .\r\n1 . آخوند خراسانى ، محمدكاظم بن حسين ، 1255 - 1329 ق . كفاية الاصول - نقد و تفسير .\r\n2 . اصول فقه شيعه - قرن 14 شرح . ب . عنوان . ج عنوان : المنطق . شرح .\r\n70221761379 ك 3 آ / 8 / 159 bp 312 / 297\r\n23626 - 80 م\r\n\r\n","description":"","footnote":"","page_name":" 2 ","page_number":3},
  {"content":"\r\n\r\nشرح كفاية الاصول\r\nجلد سوم\r\nعلى محمدى خراسانى\r\n\r\n","description":"","footnote":"","page_name":" 3 ","page_number":4},
  {"content":"\r\n . \r\n","description":"","footnote":"","page_name":" 4 ","page_number":5},
  {"content":"\r\n\r\n\r\n[ جلد سوم 
  ]\r\n\r\nالمقصد السابع : في الأصول العمليّه\r\nو فيه مقدّمة و فصول :\r\n\r\n","description":"","footnote":"","page_name":" 5 ","page_number":6},
  {"content":"\r\n\r\n\r\n[ مقدّمة 
  ] [ فى تعريف الاصول العمليّة 
  ]\r\nالمقصد السابع فى الأصول العمليّة\r\nو هى التى ينتهى إليها المجتهد بعد الفحص و اليأس عن الظفر بدليل مما دل عليه حكم العقل أو عموم النقل و المهم منها أربعة فإن مثل قاعدة الطهارة فيما اشتبه طهارته بالشبهة الحكمية و إن كان مما ينتهى إليها فيما لا حجة على طهارته و لا على نجاسته إلا أن البحث عنها ليس بمهم حيث إنها ثابتة بلا كلام من دون حاجة إلى نقض و إبرام بخلاف الأربعة و هى البراءة و الاحتياط و التخيير و الاستصحاب فإنها محل الخلاف بين الأصحاب و يحتاج تنقيح مجاريها و توضيح ما هو حكم العقل أو مقتضى عموم النقل فيها إلى مزيد بحث و بيان و مئونة حجة و برهان هذا مع جريانها فى كلّ الأبواب و اختصاص تلك القاعدة ببعضها فافهم .\r\nمقصد هفتم : اصول عمليّه\r\nمقصد هفتم كتاب كفايةالاصول دربارهء اصول عمليّه است . اصول عمليه يعنى قواعد عمليه و وظايف عمليه‌اى كه صرفاً در مقام عمل ، سودمند است و مجتهد يا مقلّد را از بُن‌بست خارج مىكند و از حيرت بيرون مىآورد ؛ و گرنه جنبه كاشفيّت از واقع و نقش طريقيت به سوى واقع ندارد و هرگز واقع را به ما نشان نمىدهد . اصولًا اين قواعد در موردى است كه مكلّف نسبت به واقع جهل و شك و عدم العلم دارد و طريق معتبرى هم در اختيارش نيست . مرحوم آخوند قبل از هر سخنى مقدمه‌اى را بيان مىكند و در آن چند نكته ذكر مىنمايد :\r\n1 . تعريف اصول عمليه : در اوايل كفايه ( جلد 1 ) مرحوم آخوند به تعريف مشهور از علم اصول ، اعتراضى داشت و خودش تعريف جامع‌ترى عرضه كرد و بخش دومى را به آن افزود تا اصول عمليه را نيز شامل شود . اينجا به همان بخش اشاره مىكند و مىفرمايد اصول عمليه عبارت است از قواعدى كه مجتهد در شرايط خاصى به آنها مراجعه مىكند و از آنها بهره مىبرد . مثلًا در مورد شك در بقاء حكمى ، از استصحاب استفاده مىشود و . . . .\r\n2 . شرط عمده جريان اين اصول عبارت است از فحص و يأس : يعنى مجتهد حق ندارد به محض اين‌كه در حكمى از احكام شك كرد از اصل برائت و . . . استفاده كند ، بلكه نخست بايد تفحّص و كاوش كند و منابع فقه را جست‌وجو كند و در مَطّان وجدان دليل بر آن حكم ، تحقيق كند . سپس اگر دليل اجتهادى معتبر ( علم يا علمى ) بدست آورد كه نوبت به اصل عملى نمىرسد و به قول معروف :\r\n\r\n","description":"","footnote":"","page_name":" 6 ","page_number":7},
  {"content":"\r\n\r\n« الأصل دليل حيث لا دليل » ، ولى اگر دليل معتبرى نيافت و از ظفر به آن نااميد گرديد ، نوبت مىرسد به اصلى از اصول عمليه و هر كدام از آنها كه مجرايش در مسأله مورد نظر وجود داشته باشد جارى مىشود . « 1 »\r\n3 . اشاره‌اى به مدرك اين اصول دارد كه اصل عملى هم اگر مدرك و دليل داشته باشد ، جارى مىشود ، و گرنه حق نداريم از آن استفاده كنيم و مدرك اصول يك سلسله عمومات عقلى و نقلى است . « 2 »\r\n4 . تعداد اصول عمليّه منحصر به چهار اصل معروف ( اصل برائت ، اصل احتياط ، اصل تخيير و اصل استصحاب ) نيست و اصول عمليه ديگرى نيز داريم كه در شبهات حكميه جارى مىشوند ؛ « 3 » از قبيل اصل طهارت كه در شك در طهارت و نجاست چيزى جارى مىشود . « 4 » ولى در علم اصول يك باب جدايى براى آن باز نكرده‌اند . بر خلاف چهار اصل معروف كه هركدام به‌صورت باب و فصلى جدا جدا بحث مىشوند . لذا اهّم اصول عمليه همين چهار اصل است . سرّ بحث نكردن از قاعده طهارت و مانند آن در علم اصول ، يكى از دو امر ذيل است :\r\nالف ) قاعده طهارت در موارد شك در طهارت و نجاست به اجماع جارى است و كسى در آن نزاعى ندارد تا نياز به بحث و بررسى داشته باشد ؛ ولى اصول اربعه معروف خيلى جاى بحث و بررسى و نقد و نظر دارد . تنها در خصوص استصحاب يازده قول در رسائل مطرح شده است . « 5 » لذا بايد بحث شوند . و اصل ارزشمند بودن آنها مسلّم شود ، بايد مجراى هركدام منقّح و مقتضاى دليل عقلى و نقلى در هر كدام روشن شود و . . . .\r\nب ) قاعده طهارت مخصوص بعضى از ابواب فقه است كه شك در طهارت و نجاست چيزى\r\n\r\n\r\n","description":"","footnote":"\r\n( 1 ) . البته اين شرطها تنها دربارهء شبهات حكميه است كه شك در حكم كلّى الهى است و رفع شبهه بدست شارع است ؛ اما در شبهات موضوعيه و شك در حكم واقعه جزئى خارجى كه منشأش امور خارجى است ، بدون تفحّص نيز مىتوانيم از اصول عمليّه استفاده كنيم .\r\n( 2 ) . مثلًا دليل برائت عقلى قبح عقاب بلا بيان است و دليل احتياط عقلى وجوب دفع عقاب محتمل است ، دليل برائت شرعى حديث رفع و سعه و اطلاق و مانند آن است ، دليل احتياط شرعى اخبار احتياط و توقف و . . . است ، دليل استصحاب اخبار لا تنقض است و . . . .\r\n( 3 ) . البته اين اصول در شبههء موضوعيه نيز جارى مىشوند ، ولى بحث از آن ، اصولى نيست و مربوط به فقه است ، لذا اصولىكارى با آن ندارد .\r\n( 4 ) . مثلًا بول و منى نجس است ، عرقى كه از بدن خارج مىشود يا آب دهن پاك است ؛ ولى آيا وذى ، ودى و مذى پاك است يانجس ؟ يا مثلًا گوشت سگ و خوك نجس است . گوشت گوسفند و گاو و . . . پاك است ؛ ولى آيا گوشت خرگوش و روباه و . . . پاك است يا نجس ؟ اينجاها پس از فحص و يأس ، از اصالة الطهاره استفاده مىكنيم و حكم به طهارت مىنماييم .\r\n( 5 ) . فرائدالاصول ، ص 328 .\r\n","page_name":" 7 ","page_number":8},
  {"content":"\r\n\r\nپيدا مىشود ( باب طهارت و باب لحوم و خوردنىها و آشاميدنىها و پوشيدنىها و . . . ) و در ابواب ديگر ( شك در حليّت و حرمت ، صحت و فساد ، وجوب و عدم وجوب و . . . ) جارى نمىشود ، ولى چهار اصل معروف در سرتاسر فقه - از طهارت تا ديات - قابل جريان هستند و اختصاص به باب خاصى ندارند ، لذا قاعده طهارت و امثال آن بحث نمىشود ؛ ولى اين چهار اصل مورد بحث واقع شده‌اند .\r\nفافهم : اشاره به اين است كه وجه دوم نا تمام است و مجرد اختصاص داشتن قاعده طهارت به باب خاص ، دليل آن نيست كه مطرح نشود ، بلكه عمده دليل عدم طرح ، همان وجه اوّل است كه مورد اجماع و اتفاق باشد .\r\n\r\n","description":"","footnote":"","page_name":" 8 ","page_number":9},
  {"content":"\r\n\r\n\r\nفصلٌ : [ فى أصالة البراءة 
  ]\r\nلو شك فى وجوب شىء أو حرمته و لم تنهض عليه حجة جاز شرعا و عقلا ترك الأول و فعل الثانى و كان مأمونا من عقوبة مخالفته كان عدم نهوض الحجة لأجل فقدان النص أو إجماله و احتماله الكراهة أو الاستحباب أو تعارضه فيما لم يثبت بينهما ترجيح بناء على التوقف فى مسألة تعارض النصين فيما لم يكن ترجيح فى البين ؛ و أما بناء على التخيير كما هو المشهور فلا مجال لأصالة البراءة و غيرها لمكان وجود الحجة المعتبرة و هو أحد النصين فيها كما لا يخفى .\r\nاصل برائت\r\nاصل اوّل از اصول عمليه اصل برائت است . مرحوم شيخ در رسائل درباره اين اصل هشت مسأله ، به اين نحو بيان كرده است كه شبهه يا وجوبيّه است ( يك طرف شبهه احتمال وجوب و طرف ديگر احتمال استحباب يا اباحه يا كراهت است ) « 1 » و يا تحريميّه است ( يك طرف احتمال حرمت و طرف ديگر احتمال كراهت يا اباحه يا استحباب است ) . و در هريك از دو قسم ، منشأ شبهه يا فقدان نص و دليل معتبر است « 2 » و يا اجمال نص است ( دليل داريم ، ولى مجمل است و امرش داير است ميان احتمال وجوب و استحباب در شبهه وجوبيّه يا تحريم و كراهت در شبهه تحريميه ) و يا تعارض نصّين است ( دليل معتبر داريم ، دلالت هم اجمال ندارد ، ولى مبتلا به معارض است ) و يا امور خارجيه است كه ربطى به شارع ندارد سه قسم قبل ، شبهه حكميه و اين قسم ، شبهه موضوعيه است ؛ حاصل ضرب دو قسم شبهه وجوبيّه و تحريميّه در اين چهار قسم ، هشت صورت است كه شيخ اعظم هر صورتى را جدا بحث كرده « 3 » و ذيل هر مسأله هم تنبيه يا تنبيهاتى ذكر نموده است .\r\nولى مرحوم آخوند طومار بحث را درهم پيچيده و با دو قسمى كه شبههء موضوعيه است اصلًا كارى ندارند ؛ چون نتيجه‌اش حكم جزئى است ، نه حكم كلّى تا به درد اصولى بخورد و نتيجه‌اش در طريق استنباط حكم كلّى باشد و شش قسم ديگر هم ملاكشان و نوعاً مدرك و دليلشان يكى است « 4 » لذا وجهى ندارد كه جدا مطرح شود .\r\n\r\n\r\n","description":"","footnote":"\r\n( 1 ) . در شبههء وجوبيه احتمال حرمت وجود ندارد و گرنه دوران بين محذورين خواهد بود كه باب ديگر و اصل ديگرى دارد .\r\n( 2 ) . مانند استعمال دخانيات كه چون دليل خاصى ندارد ، مشتبه است .\r\n( 3 ) . فرائدالاصول ، ص 192 - 240 .\r\n( 4 ) . گاهى برخى ادلّه مخصوص شبهه تحريميّه است مثل حديث كلّ شىء حلال . . . و گرنه نوع ادلّه اختصاصى نيست .\r\n","page_name":" 9 ","page_number":10},
  {"content":"\r\n\r\nپس مىفرمايد : اگر مجتهد شك در تكليف كرد ، چه شك در وجوب باشد ( شبهه وجوبيه ) و چه شك در حرمت باشد ( شبهه تحريميه ) و دليل معتبرى هم بر حكم مورد شك پيدا نكرد ، شرعاً « 1 » و عقلًا « 2 » آزاد است و مىتواند محتمل الوجوب را ترك كند ، محتمل التحريم را مرتكب شود و جاى هيچ نگرانى هم نيست و از جهت عقاب ، خيالش آسوده باشد كه ولو در واقع هم واجب بوده و او ترك كرده است عقاب نخواهد شد ، يا اگر حرام بوده و مرتكب شده است مؤاخذه نخواهد داشت . ضمناً فرقى ندارد كه منشأ شبهه ، نبودن دليل معتبر باشد يا اجمال دليل و يا تعارض نصّين . « 3 »\r\nحال مدعاى مرحوم آخوند به پيروى از اصوليين اين است كه در موارد شبهات بدويه و شك در اصل تكليف ايجابى يا تحريمى ، بايد به اصل برائت مراجعه كرد و پس از فحص و يأس آن اصل را اجرا كرد .\r\n\r\n[ أدلّة جريان البراءة فى الشكّ فى التكليف 
  ]\r\n\r\n[ الدليل الأوّل : الكتاب 
  ]\r\nو قد استدل على ذلك بالأدلة الأربعة\r\nأمّا الكتاب فبآيات أظهرها قوله تعالى و ما كنا معذبين حتى نبعث رسولا .\r\nو فيه : أن نفى التعذيب قبل إتمام الحجة ببعث الرسل لعله كان منه منه تعالى على عباده مع استحقاقهم لذلك و لو سلم اعتراف الخصم بالملازمة بين الاستحقاق و الفعلية لما صح الاستدلال بها إلا جدلا مع وضوح منعه ضرورة أن ما شك فى وجوبه أو حرمته ليس عنده بأعظم مما علم بحكمه و ليس حال الوعيد بالعذاب فيه إلا كالوعيد به فيه فافهم .\r\nادلّهء اصل برائت : مرحوم آخوند مىفرمايد به ادلّهء اربعه براى مدّعاى مزبور استدلال شده است كه به ترتيب مطرح و بحث مىكنيم :\r\nالف ) آيه‌اى از قرآن\r\nطرفداران اصل برائت به آياتى از قرآن استدلال كرده‌اند . شيخ اعظم هم در رسائل شش آيه را مطرح نموده و بحث كرده است . « 4 » ولى مرحوم آخوند روشن‌ترين آيه ( آيهء نفى تعذيب ) را مورد بحث قرار\r\n\r\n\r\n","description":"","footnote":"\r\n( 1 ) . برائت شرعى .\r\n( 2 ) . برائت عقلى .\r\n( 3 ) . البته در خصوص متعارضين اگر يك طرف رجحان داشت و ما اخذ به راجح را لازم دانستيم ، حتماً همان راجح حجّت معيّنه مىشود و نوبت به اصل برائت نمىرسد ، و اگر رجحانى نبود و يا بود و اخذ به آن را لازم ندانستيم ، ولى تخيير را لازم دانستيم « كما هو المشهور » باز هم بايد يك طرف را اخذ كرد و نوبت به اصل عملى نمىرسد . آرى اگر معتقد به توقف شديم و يا گفتيم : « إذا تعارضا تساقطا » و دستمان از هر دو طرف كوتاه شد ، نوبت به اصل عملى مىرسد و در حقيقت نوعى فقدان نص تلقى مىشود ؛ ولى نه بالذات بلكه بالعرض .\r\n( 4 ) . فرائدالاصول ، ص 193 - 195 .\r\n","page_name":" 10 ","page_number":11},
  {"content":"\r\n\r\nمىدهد : و ما كُنّا مُعذّبين حتى نبعث رسولًا . « 1 »\r\nشيوهء استدلال : معناى مطابقى و تحت اللفظى بعث رسول عبارت است از فرستادن پيك الهى و ارسال رُسل ، اعم از اين‌كه رسول وقتى به ميان مردم آمد ابلاغ رسالت بكند يا نه ؟ اتمام حجّت بشود يا خير ؟\r\nاين معنا به‌طور حتم مراد نيست ؛ زيرا مجرد ارسال رسل كافى نيست و هدف اصلى ، ابلاغ و اعلان است ؛ و گرنه بود و نبود رسول مساوى خواهد بود . پس مراد معناى كنايى است ، يعنى ذكر ملزوم كرده و اراده لازم نموده است . ملزوم بعث رسول است و لازم عادى آن ، ابلاغ پيام و بيان احكام و اتمام حجّت بر ديگران .\r\nو كلمهء كُنّا فعل ماضى است و ظهور در زمان گذشته دارد و ظاهر آيه اخبار از گذشته است . يعنى ما در گذشته و نسبت به اقوام و ملل پيشين اين‌گونه نبوديم كه آنها را عذاب و هلاك كنيم ، مگر اين‌كه ارسال رسول مىكرديم و سپس عذاب مىآمد و مراد از عذاب هم عذاب دنيوى مىباشد ؛ چون مربوط به گذشته‌ها و بلاهاى دنيوى است .\r\nآنگاه يا همين ظهور را حفظ مىكنيم و به وحدت مناط ، حكم را براى امت اسلامى در اين دنيا ثابت مىكنيم و مىگوييم مناط اين‌كه امم سابقه پيش از بعث رسل و اتمام حجّت عذاب نمىشوند ، قضيّه حكيم و عادل بودن خداوند است ، يعنى بىجهت كسى را عذاب نمىكند . همين ملاك در مورد مسلمانان نيز هست ، و با اولويت قطعى درباره عذاب اخروى همچنين است ، يعنى اگر عذاب منقطع و موقتِ دنيوى بدون بيان و اعلام ، صحيح نيست پس عذاب دائم اخروى به طريق أولى چنين است .\r\nو يا از ظهور در گذشته و عذاب‌هاى دنيوى صرف نظر كرده و مىگوييم اين‌گونه تعابير بيانگر سنّت الهى است و كلمه كان منسلخ از زمان است و از قبيل كان إله عليماً حكيماً است كه به حكم برهان عقلى ، عليم و حكيم بودن خدا مخصوص گذشته نيست ، و منظور اين است كه قانون لا يتغيّر الهى در هميشهء تاريخ چنين بوده است كه بدون بعث رسول عذاب نمىكرد ، چه نسبت به امم سالفه و چه نسبت به امت اسلامى ؛ چه در دنيا و چه در آخرت . به هر حال منظور آيه اين شد كه تا بيان و ابلاغ نيايد عذابى هم نيست .\r\nدر مورد بحث ما فرض اين است كه شبههء بدويّه ومجرّد شك در اصل وجوب يا در اصل حرمت است و بعدالفحص و اليأس بيانى هم بدست ما نرسيده و اتمام حجّت نشده است بنابراين اگرچه\r\n\r\n\r\n","description":"","footnote":"\r\n( 1 ) . سورهء اسراء ، آيهء 15 .\r\n","page_name":" 11 ","page_number":12},
  {"content":"\r\n\r\nدر واقع واجب يا حرام بوده است ، در ظاهر عقاب و عذابى نيست ؛ چون ابلاغ نشده است . معناى اصل برائت نيز همين است ، يعنى نسبت به موارد مشكوك شما آزاديد و اگر مرتكب شديد ، مؤاخذه و عقابى نخواهيد داشت .\r\nاشكال بر استدلال : مرحوم آخوند استدلال مزبور را قبول ندارد و در مقام ردّ مىفرمايد فعليت عذاب اين است كه در خارج كسى را عذاب كند ، اين مربوط به مولى و فعل او است . و استحقاق عذاب اين است كه فردى مستحق عقاب شود ؛ اين مربوط به عبد است .\r\nمدعاى ما نفى استحقاق است و برائتى مىخواهد بگويد اصلًا با نبودن اعلام و بيان اگر مرتكب شدى ، مستحق عقاب نيستى و خيالت آسوده است . ولى مفاد آيه نفى فعليت است . ميان آن دو هم ملازمه‌اى نيست تا از راه ملازمه ، نفى استحقاق ثابت شود ، زيرا نفى فعليت اعم از نفى استحقاق است و چه بسا شخص ، مستحق عذاب باشد ولى در خارج عذاب نشود و خداوند او را ببخشد و مشمول فضل و رحمت بىانتهاى حق گردد ، بنابراين ، آيهء مزبور دليل بر مدّعاى ما نخواهد بود و به اين وسيله برائت اثبات نمىشود .\r\nبر فرض كه خصم ما ( كسى كه استدلال به آيه را قبول دارد ) بگويد ميان استحقاق عقاب و فعليت آن ، ملازمه وجود دارد و هرجا كه يكى از آنها بود ، ديگرى هم هست . در نتيجه هرجا كه يكى از آنها نبود ديگرى هم نيست . پس هرجا فعليت عذاب نبود ، استحقاق آن هم نيست « 1 » خواهيم گفت :\r\nاولًا بر اين اساس استدلال كردن جدلى خواهد بود ، يعنى بر مبناى خصم استدلال شده است ، نه بر مبناى مورد قبول همگان .\r\nثانياً ما اصل وجود ملازمه را ميان استحقاق و فعليت قبول نداريم ، تا عكس آن هم صحيح باشد .\r\nزيرا مشكوك الوجوب يا مشتبه التحريم ، از معلوم الوجوب أو التحريم كه بالاتر نيست ؛ در مورد معلوم الوجوب يا مسلم التحريم هم ميان استحقاق و فعليت ، ملازمه نيست ، و چنين نيست كه اگر كسى واجب قطعى را ترك كرد يا حرام مسلّم را مرتكب شد و استحقاق عقاب پيدا كرد ، به دنبالش حتماً عقاب هم بشود . زيرا شايد توبه كند و عقاب نشود ، شايد مشمول شفاعت شافعان گردد و عذاب نشود ، شايد لطف و فضل بىپايان الهى باعث شود كه وى مؤاخذه نشود و . . . پس در مشكوك‌ها به طريق أولى ملازمه نخواهد بود . پس استدلال بر اساس ملازمه است كه آن هم نا تمام است و موجب عقيم شدن استدلال مىباشد .\r\nفافهم : شايد اشاره باشد به اين‌كه خصم در مورد معلوم الوجوب أوالحرمة نيز ملازمه را قائل است و معتقد است كه توبه و شفاعت و مانند آن ، باعث مىشود اصل استحقاق از بين برود ؛ و گرنه با وجود استحقاق ، ملازمهء آن با فعليت هم مىآيد . پس اعتراض دوم وارد نيست و همان ايراد اوّل ( اين‌كه\r\n\r\n\r\n","description":"","footnote":"\r\n( 1 ) . اين مطلب ، عكس نقيض قضيّهء قبل است : هرجا استحقاق بود فعليت نيز هست ؛ پس هرجا فعليّت نبود استحقاق هم نيست .\r\n","page_name":" 12 ","page_number":13},
  {"content":"\r\n\r\nاستدلال جدلى است نه برهانى ، مبنايى است نه بر جميع مبانى ) وارد است .\r\nپس براى اصل برائت از آيات قرآن نمىتوان استفاده كرد .\r\n\r\n[ الدليل الثانى : الروايات 
  ]\r\nو أما السنة فبروايات منها حديث الرفع .\r\nحيث عدَّ ( : ما لا يعلمون ) من التسعة المرفوعة فيه فالإلزام المجهول مما لا يعلمون فهو مرفوع فعلا و إن كان ثابتا واقعا فلا مؤاخذة عليه قطعا .\r\nب ) روايات و برائت\r\nدليل دوم از ادلهء اربعه ، سنّت است . طرفداران اصل برائت از تكليف ايجابى يا تحريمى در شبهات بدويّه و شك در اصل تكليف ، به پنج روايت استناد كرده‌اند .\r\n1 . حديث رفع\r\nحديث رفع در مقام امتنان مىگويد خداوند از امت من نُه چيز را برداشته است . يكى از آنها « رفع ما لا يعلمون » « 1 » است ، يعنى آنچه امت من نسبت به آن علم ندارند و جاهل هستند ، از دوش آنها برداشته شده است .\r\nشيوهء استدلال : به عقيدهء مرحوم آخوند مراد از ماء موصوله عبارت است از حكم شرعى ، آن هم نه هر حكمى ، بلكه خصوص حكم الزامى . « 2 » ضمناً لا فَرْقَ كه حكم الزامى يا الزام مجهول ، وجوب باشد يا حرمت ، منشأ جهل و شك هم فقدان نص و اجمال نص و تعارض نصين باشد ( شبهه حكميه ) يا امور خارجيه باشد ( شبهه موضوعيه ) . حال مفاد اين فراز ، اين است كه حكم الزامى مجهول ، از امت من برداشته شده است . ضمناً مراد ، جهل تقصيرى نيست ، زيرا در حق جاهل مقصّر ، احكام ، فعلى و منجّز است و مؤاخذه هم دارد و مقصود ، جهل قصورى و جاهل قاصر است كه بعد از فحص و يأس و دسترسى نداشتن به واقع ، مرتفع است .\r\nمنظور از رفع هم رفع واقعى نيست كه كلًا در حق جاهل در واقع و لوح محفوظ وجوب يا حرمتى نباشد ؛ زيرا احكام واقعى تابع ملاكات و مصالح و مفاسد واقعى بوده و ميان عالم و جاهل مشترك است و در حق همه ثابت است و علم ، شرط اصل تكليف نيست ، بلكه شرط فعليت و تنجّز تكليف است .\r\nپس حكم الزامى مجهول ، از لوح محفوظ پاك نشده است ، بلكه مقصود ، رفع ظاهرى و فعلى است ، يعنى بر فرض هم در واقع وجوبى يا حرمتى باشد ما در ظاهر نسبت به آن مكلّف نيستيم و به درجهء فعليت نرسيده است . و به‌دنبال رفع ظاهرى مىگوييم مخالفت چنين الزامى مؤاخذه ندارد . زيرا مؤاخذه فرع بر معصيت است و معصيت ، فرع بر تنجّز و فعليّت است و مخالف تكليف فعلى ، مؤاخذه دارد و به حكم حديث رفع ، الزام مجهول ، فعلى نيست تا عقاب داشته باشد . پس اگر مخالفت كرديم ،\r\n\r\n\r\n","description":"","footnote":"\r\n( 1 ) . خصال صدوق ، ج 2 ، ص 217 ؛ توحيد صدوق ، ص 353 .\r\n( 2 ) . زيرا حكم غيرالزامى رفعش امتنان نيست .\r\n","page_name":" 13 ","page_number":14},
  {"content":"\r\n\r\nمؤاخذه نداريم . معناى اصل برائت نيز همين است . پس به بركت حديث رفع اصل برائت در موارد شك بدوى در تكاليف الزامى ثابت مىشود .\r\nلا يقال ليست المؤاخذة من الآثار الشرعية كى ترتفع بارتفاع التكليف المجهول ظاهرا فلا دلالة له على ارتفاعها .\r\nفإنه يقال إنها و إن لم تكن بنفسها أثرا شرعيا إلا أنها مما يترتب عليه بتوسيط ما هو أثره و باقتضائه من إيجاب الاحتياط شرعا فالدليل على رفعه دليل على عدم إيجابه المستتبع لعدم استحقاق العقوبة على مخالفته .\r\nاشكال : معترض مىگويد با حديث رفع نمىتوان مؤاخذه و استحقاق عقوبت را رفع كرد ؛ زيرا شارع بما هو شارعٌ چيزهايى را مىتواند رفع كند و بردارد كه بتواند وضع كند و وضع آنها به دست او باشد ؛ مثل آثار و احكام شرعيه كه صد در صد زمام امرشان به دست اوست . اگر بخواهد ، وضع مىكند و اگر بخواهد ، رفع مىكند ؛ اما امورى كه وضع آنها بدست شارع نيست و ربطى به شارع - از آن جهت كه شارع است - ندارند ؛ رفعشان هم بدست شارع نخواهد بود . در مانحن‌فيه هم مؤاخذه ، اثر شرعى نيست تا شارع با حديث رفع آن را بردارد ، زيرا اگر منظور ، خود مؤاخذه خارجى باشد بما هو فعلى از افعال خارجى و تكوينى مولى كه واضح است اثر شرعى نيست و يك امر واقعى تكوينى است كه در خارج در قيامت صورت مىگيرد ؛ البته بما هو خالق و مؤثّرٌ فى الكلّ مىتواند عقاب نكند و از بنده‌اى دفع يا رفع عقاب كند ؛ ولى اين از بحث خارج است .\r\nاگر منظور ، استحقاق عقوبت باشد كه لازم عقلى تكليف الزامى است و عقل به آن مستقل است ، باز اثر شرعى نيست تا مربوط به شارع باشد . در نتيجه با حديث رفع مؤاخذه مرتفع نمىشود و اين حديث دلالت ندارد بر اين‌كه اگر كسى تكليف واقعى را مخالفت كرد ، عقاب نداشته باشد . به‌دنبال عدم دلالت بر رفع مؤاخذه دلالت بر برائت هم ندارد ؛ زيرا برائت يعنى مؤاخذه نداشتن .\r\nجواب : مُجيب يعنى مرحوم آخوند مىگويد : ما نيز قبول داريم كه مؤاخذه و استحقاق عقاب اثر شرعى نيست تا مستقيماً با حديث رفع ، مرتفع شود ؛ ولى بنابر هر دو مبناى زير ثابت مىكنيم كه غير مستقيم و با واسطهء يك اثر شرعى ، اين اثر عقلى هم مرتفع مىشود :\r\n1 . مبناى مرحوم آخوند اين شد كه ماء موصول به معناى خود حكم الزامى است و « رُفع ما لا يعلمون أى رُفع الإلزام المجهول ظاهراً » ، بر اين مبنا آنچه مستقيماً با حديث رفع برداشته شده است ، همان الزام و تكليف مجهول است ( وجوب يا تحريم ) و اينها حكم شرعى هستند و قابل وضع شرعى مىباشند و قابل رفع نيز هستند و وقتى الزام مرتفع شد - چه از تمام مراتب حكم ، مرتفع شود و چه از مرحله فعليّت و تنجّز آن مرتفع شود - حتماً عقاب و مؤاخذه نيز رفع خواهد شد . پس رفع مؤاخذه به‌واسطهء رفع تكليف الزامى است .\r\n\r\n","description":"","footnote":"","page_name":" 14 ","page_number":15},
  {"content":"\r\n\r\n2 . مبناى شيخ اعظم اين است كه ماء موصول به معناى فعلى است كه عنوانش مجهول است ( شرب‌خمر يا شرب خَلّ ) كه در ادامه ، اين مبنا مطرح خواهد شد .\r\nمرحوم آخوند در متن بر اين مبنا جواب داده است كه يا الزام واقعى مجهول و مشكوك ، براى شارع مهم است و تحت هر شرايطى مىخواهد بندگانش به آن واقع برسند و يا چندان اهميتى ندارد .\r\nاگر مهم بود ، حتماً احتياط را واجب مىكرد و مىفرمود بايد احتياط كنيد تا به واقع برسيد ، « 1 » در حالى كه در ما نحن فيه ( شك در اصل تكليف الزامى ) احتياط را واجب نكرده است . البته اخبارىها مدّعى هستند كه در شبهات تحريميّه ، شارع مقدس احتياط را واجب كرده و دلايلى دارند كه در آينده بررسى خواهد شد و به آنها جواب خواهيم داد كه اين دلايل ، مربوط به شبهات بدويه نيستند و به شبهه مقرون به علم اجمالى مربوطند . آنگاه رُفع ما لا يعلمون يعنى شما نسبت به الزام مجهول ، تكليف و مسؤليتى نداريد و احتياط ، واجب نيست و حق داريد مخالفت هم بكنيد .\r\nاگر واقع مهم نيست و احتياط ندارد پس مخالفت با آن هم عقاب ندارد و معناى برائت جز اين نيست . پس رفع مؤاخذه به‌وسيلهء رفع ايجاب احتياط شد و ايجاب شرعى احتياط ، وضع و رفعش بدست شارع است و با حديث رفع ، آن را برمىدارد و به‌دنبال آن مؤاخذه نيز برداشته مىشود .\r\nلا يقال لا يكاد يكون إيجابه مستتبعا لاستحقاقها على مخالفة التكليف المجهول بل على مخالفة نفسه كما هو قضية إيجاب غيره .\r\nفإنه يقال هذا إذا لم يكن إيجابه طريقيا و إلا فهو موجب لاستحقاق العقوبة على المجهول كما هو الحال فى غيره من الإيجاب و التحريم الطريقيين ضرورة أنه كما يصح أن يحتج بهما صح أن يحتج به و يقال لم أقدمت مع إيجابه و يخرج به عن العقاب بلا بيان و المؤاخذة بلا برهان كما يخرج بهما .\r\nلا يقال : معترض مىگويد كه قاعده اين است كه هر عملى وقتى واجب شد ، ثواب و عقاب مال خود آن عمل است ، يعنى اگر موافقت شود ، ثواب دارد و اگر مخالفت شود ، عقاب دارد و اگر وجوبش مرتفع شد ، عقاب و ثوابى كه براى خود آن عمل بود مرتفع مىشود و كارى به واجب ديگر ندارد . مثلًا اگر نماز واجب باشد ، مخالفت با آن عقاب دارد و عقاب بر ترك خود نماز است ، نه بر چيز ديگر . اگر واجب نباشد ، مخالفت آن عقاب ندارد . و عدم عقاب هم بر عدم وجوب همان عمل است و كارى به عمل ديگر ندارد .\r\nحال در مانحن‌فيه هم اگر در مورد مشتبهات احتياط واجب باشد ، مخالفت خود آن به عنوان يك واجب مستقل عقاب دارد . اگر واجب نباشد ، مخالفت آن عقاب ندارد و رفع مؤاخذه بر رفع خود\r\n\r\n\r\n","description":"","footnote":"\r\n( 1 ) . زيرا مفروض اين است كه نصّ معتبرى نداريم ؛ يا اجمال دارد و يا معارض دارد و راهى براى رسيدن به واقع نداريم ، مگرطريق احتياط .\r\n","page_name":" 15 ","page_number":16},
  {"content":"\r\n\r\nايجاب احتياط است ، نه بر چيز ديگر . در حالى كه مدّعاى شما نفى مؤاخذه بر واقع مجهول است ، نه بر خود نفى ايجاب الاحتياط . شما مىخواهيد بگوييد مخالفت با الزام واقعى مجهول عقاب ندارد ، نه اين‌كه مخالفت بااحتياط عقاب ندارد . پس با پاسخى كه از اعتراض اوّل داديد مطلوب شما حاصل نشد .\r\nقوله : فانه يقال : واجبات در تقسيمى دو دسته مىشوند :\r\n1 . واجب نفسى ، يعنى واجبى كه مصلحت در خود آن واجب است ، مثل نماز و روزه و . . . در اين نوع واجبات ، ثواب بر خود فعل واجب است و عقاب بر خود ترك واجب ، نه بر امر ديگر .\r\n2 . واجب طريقى ، يعنى واجبى كه مصلحت در خود آن نيست و مصلحت از آن واقع است و اين واجب طريق به سوى آن است و به اين منظور واجب شده است كه ما را به واقع برساند ؛ و گرنه موضوعيتى ندارد . مثل آنچه بعضى در باب تعلّم احكام فقه گفته‌اند و وجوب تعلم را طريقى دانسته‌اند ؛ يعنى بر يادگيرى واجب و حرام ، مصلحتى مترتّب نيست و بر ترك خود آن مفسده‌اى مترتّب نيست ، بلكه مصالح و مفاسد مال احكام واقعى است و يادگيرى ، طريق به سوى امتثال و عصيان واقعيات است و ثواب و عقاب مال واقع است .\r\nبا توجه به اين مطالب ، اگر ايجاب احتياط ، نفسى و از قسم اوّل بود جا داشت شما بگوييد پس عقاب هم بر خود اين واجب است ، نه بر چيز ديگر و متقابلًا اگر اين وجوب نفى و رفع شد ، عقاب خود اين واجب ، مرتفع مىشود و كارى به مؤاخذه بر واقعيات ندارد . ولى ايجاب احتياط ، طريقى است ، يعنى خود احتياط كردن و همه محتملات را آوردن ، موضوعيتى ندارد ، بلكه به منظور تحفّظ بر واقعى است كه در مورد شبهه وجود دارد و هدف رسيدن به واقع است كه اگر واجب بوده است امتثال شده باشد و اگر واجب نبوده است كه هيچ . اگر به اين منظور شد متقابلًا اگر وجوب احتياط نفى شد ، به اين معناست كه رسيدن به واقع مهم نيست و نيازى نيست تا به واقع برسيم . در نتيجه عقابى هم كه منتفى مىشود عقاب بر واقع خواهد بود كه مطلوب برائتىهاست و حديث رفع اين را ثابت مىكند .\r\nتنظير : در باب امارات ، يك مسلك طريقيّت محض ، يك مسلك سببيّت محض و يك مسلك وسطى وجود داشت كه بر طبق مؤداى اماره حكمى جعل مىشود و اگر اماره گفت مثلًا جمعه واجب است ، در ظاهر وجوب پيدا مىكند . ولى اين وجوبى نيست كه ناشى از مصلحت در خود نماز جمعه باشد ، بلكه صد در صد طريقى است و براى رسيدن به واقع است . آنگاه اگر مصادف با واقع بود همان واقع را منجّز مىكند ؛ و گرنه موجب عذر است و بس . و مخالفت نماز جمعه به عنوان مؤداى اماره مؤاخذه ندارد ، بلكه به‌عنوان اين‌كه در واقع واجب بوده است مؤاخذه دارد ، و هكذا اماره‌اى كه دال بر تحريم باشد .\r\nمانحن‌فيه دقيقاً نظير ايجاب و تحريم طريقى و مؤداى اماره است و همان‌طور كه اگر اماره بر امرى قائم شد ، حجّت بر ما تمام است و مولى مىتواند با آن عليه ما احتجاج كند و بگويد چرا انجام دادى ، با اين‌كه اماره مىگفت حرام است ؟ همين‌طور اگر احتياط واجب مىشد ، حجّت بر ما تمام بود و\r\n\r\n","description":"","footnote":"","page_name":" 16 ","page_number":17},
  {"content":"\r\n\r\nمؤاخذه بر واقع از نوع مؤاخذه بدون برهان وعقاب بدون بيان نبود كه‌قبيح باشد ، بلكه مع‌البيان و بجا بود .\r\nو قد انقدح بذلك أن رفع التكليف المجهول كان منه على الأمة حيث كان له تعالى وضعه بما هو قضيته من إيجاب الاحتياط فرفعه فافهم .\r\nاشكال : گويا كسى مىگويد حديث رفع در مقام امتنان است و معنايش اين است كه خدا بر امت اسلام منت گذاشته و تكليف الزامى مجهول - به جهل قصورى - را از دوش آنها برداشته و مُشعر به اين است كه در امت‌هاى سلف چنين نبوده است ، در حالى كه اين يك مطلب عقلى است و عقل مىگويد عقاب بدون بيان قبيح است و اختصاص به امتى هم ندارد و احكام عقل ، كلّى و غيرقابل تخصيص است . بنابر اين چگونه حديث رفع در مقام امتنان است ؟\r\nجواب : مرحوم آخوند در جواب مىفرمايد از پاسخ دو اشكال قبل جواب اين مطلب روشن شد ، يعنى شارع مىتوانست در مورد مشتبه احتياط را واجب كند ؛ ولى منّت گذاشت و آن را واجب نكرد « 1 » و به‌دنبال آن مؤاخذه‌اى هم نيست . پس كاملًا با مقام امتنان مىسازد .\r\nفافهم : اشاره به اين است كه با بيان فوق ، مشكل حديث رفع از لحاظ در مقام امتنان بودن نسبت به عبارت « ما لا يعلمون » حل شد ؛ ولى نسبت به عبارات ديگر كماكان مشكل باقى است ؛ زيرا رفع الخطا و النسيان و . . . نيز عقلى است و اختصاص به امتى ندارد . پس چگونه خدا بر ما منّت گذاشته و آنها را فقط از ما برداشته است ؟ اين با مقام امتنان نمىسازد . ولى در آخرين اشكال و جواب مربوط به حديث رفع ، مشكل از اين جهات هم حل خواهد شد .\r\nثم لا يخفى عدم الحاجة إلى تقدير المؤاخذة و لا غيرها من الآثار الشرعية فى ( : ما لا يعلمون ) فإن ما لا يعلم من التكليف مطلقا كان فى الشبهة الحكمية أو الموضوعية بنفسه قابل للرفع و الوضع شرعا و إن كان فى غيره لا بد من تقدير الآثار أو المجاز فى إسناد الرفع إليه فإنه ليس ما اضطروا و ما استكرهوا إلى آخر التسعة بمرفوع حقيقة . نعم لو كان المراد من الموصول فى ( : ما لا يعلمون ) ما اشتبه حاله و لم يعلم عنوانه لكان أحد الأمرين مما لا بد منه أيضا .\r\nنظريهء آخوند : مرحوم آخوند مدعى شد مراد از موصول در « ما لا يعلمون » حكم الزامى است و نتيجه گرفت كه در موارد شبهه ، خود ايجاب يا تحريم واقعى ، در ظاهر - و فعلًا و در مرحلهء تنجّز - رفع شده است و به‌دنبال آن عقاب و مؤاخذه هم رفع گشته است . ضمناً حكم هم اعم است از ايجابى و تحريمى ، حكم كلّى و شبهه حكميّه كه منشأش فقدان نص و . . . مىباشد يا حكم جزئى و شبهه موضوعيّه كه در حكم موضوع خاصى ترديد داريم ، مثلًا شرب اين مايع حرام است يا خير ؟ همه را\r\n\r\n\r\n","description":"","footnote":"\r\n( 1 ) . معلوم مىشود در امت‌هاى قبلى در مشتبهات احتياط لازم بوده است .\r\n","page_name":" 17 ","page_number":18},
  {"content":"\r\n\r\nشامل است و در شبهات حكميّه و موضوعيّهء حديث رفع مىتواند دليل بر برائت باشد . نيازى هم به تقدير و حذف و مجاز در اسناد و . . . نداريم ، چون خود الزام قابل وضع و رفع شرعى هست .\r\nنظريهء شيخ : شيخ اعظم رحمه الله مسلك ديگرى دارد . ايشان در بعضى از فرازهاى رسائل فرموده است مراد از ماء موصول در ما لا يعلمون به معناى حكم شرعى نيست ، بلكه مقصود ، فعل مكلّف است . و رُفِعَ ما لا يعلمون يعنى رُفع فعلى كه در خارج عنوانش مجهول است . مثلًا آيا شرب خمر است يا شرب سركه ؟\r\nدليل ايشان بر اين مطلب عبارت‌هاى بعدى حديث رفع است كه فرموده است و رُفع ما اضطّروا اليه ، و ما استكرهوا عليه ، و ما لا يطيقون . در اين عبارت‌ها قطعاً مقصود از موصول ، خود حكم شرعى نيست ؛ زيرا اضطرار انسان به خود حكم يا مكره شدنش بر خود حكم معنا ندارد . حكم كه فعل من نيست تا به آن مضطر شوم يا بر آن مُكرَه گردم . حكم فعل خداست ؛ كسى هم نمىتواند او را مجبور و مضطر سازد . آنچه مربوط به امت است متعلّق حكم ( افعال خارجى ) است ، مثل خوردن گوشت مردار عندالاضطرار ، افطار در ماه رمضان عند الاكراه و . . . بنابراين « رُفع الفعل المضطّر اليه » ، « رُفع الفعل المكره عليه » و . . . و به قرينه وحدت سياق از « رُفع ما لا يعلمون » هم فعل اراده شده ، يعنى « رفع الفعل المجهول العنوان بأنّه خمر أو خلّ . » آنگاه ظاهر حديث هم نمىتواند مراد باشد ؛ زيرا خود فعل مجهول العنوان يا مضطرٌاليه و مكره‌ٌعليه و . . . كه از امت برداشته نشده است . مسلمانان هم گاهى مضطر به امرى مىشوند يا مكره بر كارى مىگردند .\r\nلذا اگر ظاهرش را بگيريم كذب است . از اين رو به حكم دلالت اقتضاء و صوناً لكلام الحكيم از كذب و قبح ، مىگوييم يا تقدير و حذفى در كار است و از باب مجاز در حذف است ، « أى رُفع مؤاخذة ما لا يعلمون ، رفع مؤاخذة ما اضطروا إليه ، و . . . » كه مؤاخذه را در تقدير مىگيريم . « 1 » يا از باب مجاز در اسناد است ، يعنى در ظاهر ، رفع به خود فعل خارجى مستند شده است ؛ ولى در حقيقت به مؤاخذه يا چيز ديگر مستند است و از قبيل « أنبت الرّبيع البقل » است . شيخ از اين مطالب نتيجه گرفته است كه مؤاخذه بر فعل مجهول العنوان برداشته شده و حديث ، مخصوص شبهه موضوعيه است و در باب شبهات حكميه قابل استناد نيست . « 2 »\r\nمرحوم آخوند مىفرمايد ما نيازى به اين مجازگويىها و تقديرها نداريم و از موصول ، خود حكم الزامى را اراده كرديم ، آن هم اعم از حكم كلى « 3 » يا حكم جزئى « 4 » و خود حكم هم قابل وضع و قابل رفع است . . . و تنها اشكال اين است كه در فرازهاى بعدى خود حكم اراده نشده است و قطعاً ما مضطر به خود حكم شرعى نيستيم . . . « 5 » و فعل ، اراده شده است و وحدت سياق ايجاب مىكند كه از رفع\r\n\r\n\r\n","description":"","footnote":"\r\n( 1 ) . اشكال اوّل هم كه مؤاخذه اثر شرعى نيست و با حديث رفع ، قابل رفع نيست . . . بر همين اساس بود كه گذشت .\r\n( 2 ) . فرائدالاصول ، ص 195 .\r\n( 3 ) . در شبهه حكميّه .\r\n( 4 ) . در شبهه موضوعيّه .\r\n( 5 ) . به بيانى كه در كلام شيخ گذشت .\r\n","page_name":" 18 ","page_number":19},
  {"content":"\r\n\r\nما لا يعلمون هم فعل اراده شود .\r\nولى به نظر ما وحدت سياق مهم نيست و قرينيت ندارد و جملهء « رفع ما لا يعلمون » جدا از جملات ديگر معناى خودش را دارد كه رفع حكم باشد . آرى وحدت سياق ايجاب مىكند رَفْع را در همه فرازها به يك معنا بگيريم ؛ نه خود فرازها را يا موصولها را كه به قرينه صله‌ها مىتواند از هر موصولى چيزى اراده شود . پس ما نيازى به تقدير مؤاخذه و . . . نداريم و به بيان ما ، دلالت حديث بر حكم برائت و عدم مؤاخذه واضح است .\r\nثم لا وجه لتقدير خصوص المؤاخذة بعد وضوح أن المقدر فى غير واحد غيرها فلا محيص عن أن يكون المقدر هو الأثر الظاهر فى كلّ منها أو تمام آثارها التى تقتضى المنة رفعها كما أن ما يكون بلحاظه الإسناد إليها مجازا هو هذا كما لا يخفى . فالخبر دل على رفع كلّ أثر تكليفى أو وضعى كان فى رفعه منه على الأمة كما استشهد الإمام عليه السلام به مثل هذا الخبر فى رفع ما استكره عليه من الطلاق و الصدقة و العتاق .\r\nدر فرازهايى كه نياز به تقدير يا مجاز در اسناد داريم مثل « رُفع ما اضطروا اليه و ما استكرهوا عليه و . . . » و مثل « رُفع ما لا يعلمون » بر مسلك شيخ اعظم - به بيانى كه گذشت - اين بحث مطرح مىشود كه چه چيزى را در تقدير بگيريم ؟ يا اسناد رفع حقيقتاً به لحاظ چه چيزى باشد ؟ در اين‌باره سه احتمال وجود دارد :\r\n1 . احتمال دارد خصوص مؤاخذه منظور باشد . « أى رُفع مؤاخذة الفعل المجهول أو المضطر إليه » و . . .\r\nكه اثر تكليفى است .\r\n2 . احتمال دارد خصوص اثر بارز و ظاهر در تقدير باشد ، يا اسناد به لحاظ آن باشد كه به تناسب در هر موردى اثر بارز با مورد ديگر فرق مىكند . مثلًا اثر بارز شرب خمر اين است كه شخص ، كار حرامى كرده و مستحق عقاب است و بايد حدّ الهى هم بر او جارى شود . حال اگر كسى ندانسته شرب خمر كرد ، اين اثر موفوع است ( رفع ما لا يعلمون ) . يا اگر به آن مضطّر شد ، اين اثر مرفوع است ( رفع ما اضطّروا إليه ) . يا مثلًا اثر شرعى زيادى جزء يا نقصان آن در نماز ، بطلان نماز است ؛ ولى اگر كسى از روى سهو و نسيان چيزى بر نماز بيفزايد يا از آن بكاهد ، نمازش باطل نمىشود ( رفع النسيان ) . يا اثر شرعى و بارز قتل و جنايت ، قصاص است ؛ ولى اگر كسى از روى خطا و اشتباه اين كار را بكند ، قصاص ندارد ( رفع الخطأ ) . يا مثلًا اثر شرعى افطار در ماه رمضان قضا و كفاره است ؛ ولى اگر كسى مكره شد و افطار كرد ، اين آثار بار نمىشود ( رفع ما استكرهوا عليه ) و . . . ضمناً فرقى ندارد آن اثر بارز يك اثر تكليفى باشد يا وضعى ، دنيوى يا اخروى .\r\n3 . احتمال دارد جميع آثار مقدّر باشد ، يا اسناد به لحاظ آن باشد . مثلًا افطار در ماه رمضان كار حرامى است ، عقوبت دارد و گاهى تعزير دارد و چه بسا منجر به كشتن او مىشود . و قضا و كفاره دارد\r\n\r\n","description":"","footnote":"","page_name":" 19 ","page_number":20},
  {"content":"\r\n\r\nو . . . حال بگوييم كه تمام اين آثار در فرض اضطرار يا اكراه يا نسيان يا عدم علم و . . . برداشته مىشود ، اعم از آثار وضعى و تكليفى . حال مرحوم شيخ در عبارتى از رسائل « 1 » خصوص مؤاخذه را در تقدير گرفته است ؛ ولى مرحوم آخوند مىفرمايد ما هيچ دليلى نداريم كه در تمام فرازها خصوص مؤاخذ در تقدير باشد . مخصوصاً در روايت محاسن برقى كه در ادامه خواهيم آورد ، براى رفع آثار و احكام وضعى از قبيل طلاق و عتق و . . . ، به حديث رفع تمسّك شده است ، پس مرفوع در حديث رفع ، خصوص مؤاخذه نيست ، بلكه يا اثر ظاهر ، مقدّر است و رفع به آن اعتبار است « 2 » و يا جميع آثار مقدّر است و ما شواهدى داريم كه همين احتمال قوىتر است :\r\n1 . حذف متعلق مفيد عموم است : در حديث رفع متعلّق رُفِعَ حذف شده و اين مفيد عموم است .\r\nيعنى هرچه كه متناسب است و اثر شرعىِ فعل ما است ، در صورت خطا و نسيان و جهل و . . . مرفوع است .\r\n2 . مقام امتنان : حديث رفع در مقام امتنان وارد شده است و متناسب با اين مقام اين نيست كه برخى از آثار - مثلًا مؤاخذه - برداشته شود ولى برخى ديگر - مثلًا حد شرعى - باقى بماند . اين‌كه امتنان كامل نيست و ناقص است و متناسب با امتنان مطلق ، رفع جميع آثار است . البته آن مقدار آثارى كه در رفع آن ، بر همه امت امتنان و لطف و عنايت باشد نه آن آثارى كه رفعش به حال فرد يا گروهى سودمند و امتنان است ، ولى در حق فرد يا عدّه ديگرى خلاف امتنان . مثلًا اتلاف مال مردم احكامى دارد : حرام است و عقاب دارد و ممكن است مثلًا زندان و تازيانه داشته باشد . اگر از بيت المال تلف كند ، ضمانت دارد و . . . حال اگر اين اتلاف از روى خطا و نسيان و مانند آن صورت گرفت ، حرمت و عذاب و تازيانه و زندان در كار نيست ؛ ولى آيا ضمانت هم نيست ؟ چرا ؛ حتماً مُتلف ضامن است ؛ زيرا رفع ضمان با حديث رفع ، در حق متلف منّت است ؛ ولى در حق صاحب مال اصلًا منّتى نيست و صد در صد ضرر و خسارت است . لذا اين‌گونه موارد با حديث رفع ، مرفوع نيست . امّا از اينها كه بگذريم كليه آثارى كه متناسب با مقام امتنان بر كلّ امت باشد ، از فعل خطايى و نسيانى و . . .\r\nمرفوع است .\r\n3 . در روايت محاسن برقى از امام هفتم عليه السلام براى رفع آثار وضعى به حديث رفع استناد شده است و دليل آن است كه مرفوع ، خصوص مؤاخذه نيست .\r\nروايت : مردى را مُكره ساختند كه چنين قسم بخورد : قسم مىخورم اگر دوباره فلان كار را كردم همهء زنانم مطلّقه باشند ( زنْ طلاق باشم ) ، همه بندگانم آزاد باشند ، همه اموالم صدقه باشد . سپس آن كار را مىكند ، آيا زن طلاق شده است ؟ بندهْ آزاد شده است ؟ مالْ صدقه شده است ؟ حضرت عليه السلام فرمود\r\n\r\n\r\n","description":"","footnote":"\r\n( 1 ) . فرائدالاصول ، ص 195 و 196 .\r\n( 2 ) . از باب اين‌كه رفع همين اثر قدر متيقّن است .\r\n","page_name":" 20 ","page_number":21},
  {"content":"\r\n\r\nخير ، اين آثار به وجود نمىآيد ، زيرا او مكره به قسم شده است و اكراه رافع اين آثار است . « 1 » ملاحظه مىكنيد كه حضرت براى رفع طلاق و عتق و صدقه كه آثار وضعى هستند به حديث رفع استناد مىكند و مىفرمايد رسول‌خدا صلى الله عليه و آله فرموده است : « رفع ما اكرهوا عليه . . . » . البته اين حديث ، هم مىتواند دليل بر احتمال ثانى باشد كه مقدّر را اثر بارز مىگرفت و هم مىتواند دليل بر احتمال ثالث باشد . به هر حال احتمال اوّل ( مقدّر بودن خصوص مؤاخذه ) را رد مىكند .\r\nثم لا يذهب عليك أن المرفوع فيما اضطر إليه و غيره مما أخذ بعنوانه الثانوى إنما هو الآثار المترتبة عليه بعنوانه الأولى ضرورة أن الظاهر أن هذه العناوين صارت موجبة للرفع و الموضوع للأثر مستدع لوضعه فكيف يكون موجبا لرفعه .\r\nلا يقال كيف و إيجاب الاحتياط فيما لا يعلم و إيجاب التحفظ فى الخطإ و النسيان يكون أثرا لهذه العناوين بعينها و باقتضاء نفسها .\r\nفإنه يقال بل إنما تكون باقتضاء الواقع فى موردها ضرورة أن الاهتمام به يوجب إيجابهما لئلا يفوت على المكلف كما لا يخفى .\r\nآثار مترتّب بر افعال : آثار و احكامى كه بر افعال ما مترتّب مىشود از زاويه‌اى دو دسته اثر است :\r\n1 . آثارى كه بر افعال ما به عناوين اصلى و اوّلى آنها مترتّب است ؛ مثلًا شرب خمر در حال اختيار ، موجب استحقاق عقاب و حد شرعى است ، افطار ، موجب قضا و كفّاره و عقوبت است ، قتل ، موجب قصاص است ، زياده و نقيصه ، موجب بطلان نماز است و . . . كه خود عمل به عنوان ذاتى اين احكام و آثار را دارد .\r\n2 . آثارى كه بر افعال ما به عناوين ثانوى و عارضىِ آنها مترتب است ؛ مثلًا اگر قتل ، معنون به‌عنوان خطايى شد ، موجب عتق رقبه و ديهء كامله است كه بايد به اولياى مقتول تسليم شود . يا سهو و نسيان ، موجب سجده سهو است و . . . حال حيث رفع آثارى را برمىدارد كه از نوع دستهء اوّل باشد ، يعنى آثارى كه بر فعل ما به‌عنوان اوّلى مترتّب مىشد آن آثار از فعل ما به عنوان ثانوى برداشته مىشود ؛ مثل قصاص ، كفّاره و قضاء روزه ، بطلان نماز و . . . .\r\nاما آثارى كه مال عناوين ثانوى است و بر فعل خطايى يا سهوى يا اضطرارى و اكراهى و . . . بار مىشود و موضوعشان اين عناوين است ، هرگز توسط حديث رفع برداشته نمىشود ؛ زيرا خود عنوان ثانوى خطا و نسيان و اضطرار و عدم العلم و . . . ، موضوع اين آثار و احكام است و با آمدن موضوع ، حكم هم مىآيد و معقول نيست كه به حكم حديث رفع ، خود اين عناوين ، رافع اين آثار و احكام باشند ؛ زيرا تناقض مىشود كه هم موجب وضع و ثبوت حكم باشند و هم موجب رفع و سلب آن\r\n\r\n\r\n","description":"","footnote":"\r\n( 1 ) . محاسن برقى ، ج 2 ، ص 339 .\r\n","page_name":" 21 ","page_number":22},
  {"content":"\r\n\r\nباشند ، يعنى هم عندالخطأ ، ديه و عتق رقبه باشد و هم نباشد ، هم عند النسيان دو سجدهء سهو باشد و هم نباشد . . . .\r\nقوله : لايقال : معترض مىگويد در سه فراز با حديث رفع ، آثار شرعيهء افعال ما به‌عنوان ثانوى ، رفع شده است :\r\n1 . « رفع ما لا يعلمون » كه بر مسلك مشهور مراد از موصول ، فعل بود و براى خروج از لغويّت و كذب ، كلمه مؤاخذه مقدّر بود و چون مستقيماً اثر شرعى نبود ، به‌واسطهء ايجاب احتياط ، اثر شرعى شد . در نتيجه با حديث رفع ، ايجاب احتياط برداشته شده است ايجاب احتياط هم اثر و حكم فعل مجهول است و عنوان جهل يا عدم‌العلم از عناوين ثانوى است كه مقتضى وجوب احتياط است . « 1 » و با حديث رفع ، همين اثر رفع شده است . پس چگونه شما گفتيد حديث رفع تنها آثار افعال به عناوين اوّلى را برمىدارد ؟\r\n2 و 3 . رفع الخطأ و النسيان : باز هم بر مسلك شيخ بايد مؤاخذه مقدّر باشد و چون اثر شرعى نيست تا قابل رفع به رفع شرعى باشد ، ناچار بايد حكمى و اثرى مقدّر باشد ، و آن حكم ، ايجاب تحفّظ است ( اگر براى شارع واقع اهميت داشت ، بر بندگان تحفّظ را واجب مىكرد تا كمتر مرتكب خطا و نسيان شوند ) در نتيجه با حديث رفع ، ايجاب تحفّظ كه اثر شرعى خطا و نسيان است برداشته شده است و عنوان فعل خطايى و سهوى ، مقتضى ايجاب تحفّظ است . « 2 » و با حديث رفع ، همين ايجاب تحفّظ رفع شده است ؛ پس چگونه شما گفتيد حديث رفع فقط آثار افعال به‌عنوان اوّلى را رفع مىكند و كارى به آثار ثانوى ندارد ؟ در سه فراز مزبور سخن شما نقض مىشود .\r\nقوله : فانّه يقال : جواب : مرحوم آخوند در جواب مىفرمايد ايجاب احتياط كه اثر شرعى فعل مجهول به عنوان مجهول نيست تا جهل و عدم علم ، موضوع آن باشد ، و ايجاب تحفّظ هم اثر خطا و نسيان نيست كه اينها تمام موضوع ايجاب تحفّظ باشند و مقتضى اين آثار باشند ؛ بلكه مقتضى براى اين احكام ، خود واقع و حكم الله الواقعى است به اين‌كه اگر براى شارع رسيدن به واقع مهم بود و به هيچ قيمتى راضى به ترك آن نمىشد ، حتماً احتياط را واجب مىكرد ، تحفّظ را واجب مىكرد تا به واقع برسيم و اين واقع است كه مقتضى اين احكام است ، اگر مهم باشد . منتها در مورد جهل و خطا و نسيان ، يعنى اگر جهل نبود ، واقع مقتضى احتياط نبود ، اگر خطا و نسيان نبود ، واقع مقتضى تحفّظ و مواظبت نبود . ولى به هر حال مقتضى ، خود واقع است ، نه عنوان ثانوى تا نقضى پديد آيد .\r\nو منها حديث الحجب\r\nو قد انقدح تقريب الاستدلال به مما ذكرنا فى حديث الرفع إلا أنه ربما يشكل بمنع ظهوره فى\r\n\r\n\r\n","description":"","footnote":"\r\n( 1 ) . و گرنه با علم به فعل كه سخن از احتياط و وجوب آن مطرح نمىشود .\r\n( 2 ) . و گرنه كسى كه خطا و سهوى ندارد ايجاب تحفّظ در حق او معنا ندارد .\r\n","page_name":" 22 ","page_number":23},
  {"content":"\r\n\r\nوضع ما لا يعلم من التكليف بدعوى ظهوره فى خصوص ما تعلقت عنايته تعالى بمنع اطلاع العباد عليه لعدم أمر رسله بتبليغه حيث إنه بدونه لما صح إسناد الحجب إليه تعالى .\r\n2 . حديث حَجب\r\nحديث حجب عبارت است از : « ما حَجَبَ اللّهُ علمه عن العباد فهو موضوعٌ عنهم » . « 1 »\r\nشيوهء استدلال : آنچه در حديث رفع درباره « رُفع ما لا يعلمون » گفتيم ، در اين حديث نيز جارى است ، يعنى مراد از موصول ، حكم الزامى است و معناى حديث اين است كه هر حكم الزامىاى كه علم آن از بندگان محجوب است و ما نسبت به آن علم نداريم و الزام مجهول است . « 2 » در ظاهر اين الزام از بندگان مرفوع است « 3 » و در حق آنها فعلى نيست . در نتيجه مؤاخذه هم ندارد و معناى برائت جز اين نيست . « 4 »\r\nمرحوم آخوند به پيروى از شيخ اعظم در دلالت حديث حجب اشكال مىكند و مىفرمايد محجوب بودن حكم گاهى از ناحيه شارع مقدس است كه در سايهء اين‌كه مخفى كردن حكم مصلحت داشته آن را مخفى كرده است ؛ چه‌بسا احكامى تا زمان ظهور حضرت حجّت ( عجل الله تعالى فرجه الشريف ) مخفى باشد و يا در سايهء اين‌كه اظهار حكم مفسده داشته تا مدتى اظهار نشده و شارع براى مردم بيان نكرده است ، و گاهى از ناحيهء ظلم ظالمان و خيانت خائنان و ممانعت حسودان و مانعان است كه جلو حكم صادره از معصوم را گرفته و نگذاشته است تا به آيندگان برسد .\r\nحال بحث ما در حكم الزامى مشكوك و مجهولى است كه در اثر عوامل مختلفى كه مانع شد تا به ما برسد بدست ما نرسيده است و ما از آن خبر نداريم . « 5 » مورد حديث آن حكم الزامىاى است كه از ناحيه شارع ابلاغ نشده و بيان نگشته است ؛ زيرا حَجب و منع را به خدا نسبت داده و فرموده است « ما حَجَب الله . . . » نه به عوامل ديگر ، پس حديث از مانحن‌فيه اجنبى است و از قبيل حديث معروف امام على عليه السلام است كه فرمود : « إنّ الله حدّ حدوداً فلا تعتدوها و فرض فرائض فلا تعصوها وسكت عن أشياء لم يسكت عنها نسياناً لها فلا تتكلّفوها رحمةً من الله لكم » . « 6 » پس حديث از مانحن‌فيه اجنبى است .\r\nالبته عنوان بحث ما ، حكم الزامى مجهول و مشكوك است كه منشأش هم نوعاً فقدان نصّ است\r\n\r\n\r\n","description":"","footnote":"\r\n( 1 ) . وسائل‌الشيعه ، ج 18 ، ص 119 .\r\n( 2 ) . چه منشأ شبهه فقدان نص و اجمال و تعارض نصوص باشد كه شبهه حكميه است ، چه امور خارجى باشد كه شبهه موضوعيّه‌است .\r\n( 3 ) . ماده وضع اگر با عَن متعدّى شود به معناى رفع است و موضوعٌ عنهم أى مرفوعٌ عنهم .\r\n( 4 ) . گفتنى است احتمالى كه در حديث رفع بود يعنى اين‌كه مراد از موصول ، فعل مجهول‌العنوان باشد . . . به قرينه وحدت سياق با ساير جملات مثل رفع ما اضطّروا و . . . در اين حديث نيست ؛ زيرا جمله‌ها و فرازهاى ديگرى مطرح نيست تا جاى آن احتمال باشد .\r\n( 5 ) . و گرنه چه‌بسا از شارع صادر شده است ؛ ولى به ما نرسيده و فقدان نصّ است و يا به طور مجمل به ما رسيده يا معارض دارد .\r\n( 6 ) . وسائل‌الشيعه ، ج 18 ، ص 12 .\r\n","page_name":" 23 ","page_number":24},
  {"content":"\r\n\r\nو اين اعم است از اين‌كه از شارع صادر شده ، ولى به ما نرسيده است يا اصلًا از او صادر نشده است و هر دو را مىگيرد و در نتيجه حديث حجب به درد ما مىخورد و دليل بر جريان برائت مىشود ، زيرا نسبت به مواردى كه منشأ شبهه فقدان نص باشد آن هم به اين نحو كه اصلًا صادر نشده باشد حديث مىگويد آزاديد . نسبت به ساير موارد هم با عدم فصل درست مىكنيم پس اين حديث هم قابل احتجاج است .\r\n\r\nو منها : [ حديث الحلّ 
  ]\r\n( قوله عليه السلام : كلّ شىء لك حلال حتى تعرف أنه حرام بعينه ) الحديث .\r\nحيث دل على حلية ما لم يعلم حرمته مطلقا و لو كان من جهة عدم الدليل على حرمته و بعدم الفصل قطعا بين إباحته و عدم وجوب الاحتياط فيه و بين عدم وجوب الاحتياط فى الشبهة الوجوبية يتم المطلوب . مع إمكان أن يقال ترك ما احتمل وجوبه مما لم يعرف حرمته فهو حلال تأمل .\r\n3 . حديث حلّيّت\r\n« كلّ شىء لك حلال حتّى تعرف أنّه حرام بعينه فتدعه . . . » . « 1 »\r\nشيوهء استدلال : هر چيزى كه حليّت و حرمت آن براى شما مشكوك است و نمىدانيد واقعاً حلال است يا حرام ؟ در ظاهر براى شما حلال است تا زمانى كه علم به حرمت آن پيدا كنيد . پس تا علم به حرمت نداريد حكم به حليّت كنيد . شىء هم اعم است از موضوع جزئى خارجى ، از قبيل شرب فلان مايع معيّن ، يا موضوع كلّى از قبيل استعمال دخانيات در اسلام كه حكم كلّى آن مجهول است . پس حديث مزبور ، هم شبهات موضوعيه را مىگيرد - كه منشأ شبهه امور خارجيه است - و هم شبهات حكميه را - كه منشأ شبهه فقدان نصّ و مانند آن است - و بر حليّت ظاهرىِ مشتبه الحرمة دلالت مىكند و اگر در ظاهر حلال شد و ما در ارتكاب آن رخصت يافتيم ، حتى در صورتى كه در واقع حرام بوده است ما در قيامت مؤاخذه نخواهيم داشت . مقصود از برائت هم جز اين نيست . پس اين حديث به درد اثبات برائت مىخورد .\r\nاشكال : گويا كسى مىگويد اين دليل اخصّ از مدعاست ؛ زيرا مدّعا اين است كه در شك در تكليف الزامى مطلقاً جاى برائت است ، چه در شبهات تحريميّه و چه در شبهات وجوبيه . ولى دليل شما فقط به درد شبهات تحريميّه مىخورد و در شك در حليّت و حرمت ، حكم به اباحه و برائت مىكند و ربطى به شبههء وجوبيّه ندارد .\r\nجواب : مرحوم آخوند در جواب مىفرمايد به دو بيان ، تكليف شبهه وجوبيّه نيز روشن مىشود :\r\n\r\n\r\n","description":"","footnote":"\r\n( 1 ) . همان ، ج 12 ، ص 60 .\r\n","page_name":" 24 ","page_number":25},
  {"content":"\r\n\r\n1 . عدم الفصل قطعى : احدى از علماء ميان شبهات تحريميّه و شبهات وجوبيّه فرق نگذاشته است تا بگويد در شبههء تحريميّه برائت باشد ولى در شبههء وجوبيّه احتياط « 1 » آنگاه به بركت حديث حليّت ، وضع شبهه تحريميّه روشن شد و به ضميمه عدم فصل قطعى و يقينى ، حكم شبهه وجوبيّه نيز روشن مىشود ، يعنى در آنجا هم جاى برائت است و با اين ضميمه دليل با مدّعا مساوى مىشود .\r\n2 . مىتوان شبهه وجوبيّه را به شبهه تحريميّه ارجاع داد تا مستقيماً مشمول حديث حليّت باشد و نيازى به ضميمه عدم فصل نباشد .\r\nتوضيح ارجاع : مىدانيم هر چيزى كه فعلش واجب شد تركش حرام مىشود و واجب است اتيان شود و نبايد ترك شود ؛ منع از ترك دارد . با اين حساب در مورد مشتبه الوجوب كه شايد فعلش واجب باشد ، متقابلًا احتمال حرمت ترك مىآيد كه شايد تركش حرام و ممنوع باشد . به اين اعتبار داخل در امورى است كه حرمت آنها مشكوك است و « كل شىء حلال » در آن پياده مىشود و حكم به عدم حرمت ترك مىكند و بالملازمه عدم وجوب فعل ثابت مىشود .\r\nتأمل : شايد اشاره باشد به اين‌كه در جاى خود ثابت شده است احكام ، بسيط هستند و وجوب ، عبارت است از الزام به فعل و بايد بجا بياورى ، نه اين‌كه مركب از بايد و نبايد باشد تا بگوييم ترك محتمل الوجوب ، حرام است يا محتمل‌الحرمة است و از اين طريق مشمول حديث شود . افزون بر اين متبادر از شبهه وجوبيه ، امورى است كه فعل آنها شايد واجب باشد ، نه اين‌كه ترك آنها شايد حرام باشد . پس همان بيان اوّل صحيح است .\r\n\r\nو منها : [ حديث السعة 
  ]\r\n( قوله عليه السلام : الناس فى سعة ما لا يعلمون ) .\r\nفهم فى سعة ما لم يعلم أو ما دام لم يعلم وجوبه أو حرمته و من الواضح أنه لو كان الاحتياط واجبا لما كانوا فى سعة أصلا فيعارض به ما دل على وجوبه كما لا يخفى .\r\nلا يقال قد علم به وجوب الاحتياط .\r\nفإنه يقال لم يعلم الوجوب أو الحرمة بعد فكيف يقع فى ضيق الاحتياط من أجله نعم لو كان الاحتياط واجبا نفسيا كان وقوعهم فى ضيقه بعد العلم بوجوبه لكنه عرفت أن وجوبه كان طريقيا لأجل أن لا يقعوا فى مخالفة الواجب أو الحرام أحيانا فافهم .\r\n4 . حديث سِعَة\r\n« النّاس فى سعةِ ما لا يعلمون » . « 2 » در اين حديث دو احتمال وجود دارد :\r\n1 . كلمه سعه بدون تنوين باشد و به ما بعدش اضافه شده باشد ؛ 2 . با تنوين و منقطع از اضافه باشد .\r\n\r\n\r\n","description":"","footnote":"\r\n( 1 ) . البته عكس آن را اخبارىها گفته‌اند ، يعنى در شبههء وجوبيّه برائت و در شبههء تحريميّه احتياط باشد .\r\n( 2 ) . وسائل‌الشيعه ، ج 2 ، ص 1073 .\r\n","page_name":" 25 ","page_number":26},
  {"content":"\r\n\r\nطبق هر دو احتمال به درد اثبات برائت مىخورد .\r\nطبق احتمال اول ، كلمه « ما » در ما لا يعلمون موصول است أى الأشياء التى لا يعلمون . معناى حديث اين است كه « الناس فى سعة الشىء الذى لايعلمون » يا « لم يُعلم » يا « المجهول » . همه يك معنا دارند و از موصول هم خود حكم الزامى قابل اراده شدن است ؛ يعنى « الناس فى سعة الإيجاب أو التحريم المجهول » ؛ مردم از ناحيهء ايجاب يا تحريم و در يك كلام از جانب الزام مجهول ، در وسعت و گشايش هستند و مضيقه‌اى نيست و آزاد و مختارند كه محتمل الوجوب را انجام دهند يا نه ، محتمل التحريم را ترك كنند يا نه ؛ مؤاخذه و بازخواستى ندارند . معناى برائت هم جز اين نيست .\r\nطبق احتمال دوم ، كلمهء « ما » مصدريّهء زمانيّه است و به معناى مادام است و ما بعدش را به تأويل مصدر مىبرد « أى دوام عدم علمهم » يا « مادام لا يعلمون » . باز هم معناى حديث اين است كه مردم در وسعت و گشايش هستند تا هنگامى كه نمىدانند و علم ندارند و نسبت به استعمال توتون علم ندارند و فقدان نصّ است ، پس آزادند و حق دارند مرتكب شوند . معناى اصل برائت هم جز اين نيست . پس اين حديث هم به خوبى مدّعاى ما را ثابت مىكند و هم در شبههء وجوبيّه و هم در شبههء تحريميّه حكم به برائت مىكند .\r\nاقسام ادلّهء برائت : ادلّهء برائت از زوايه‌اى دو دسته مىشوند :\r\n1 . بخشى از آنها ادلّه‌اى هستند كه اگر بر فرض ادلّه احتياط - كه در آينده مطرح مىشود - دلالتشان تمام باشد و شبهات بدويه و شك در تكليف را هم شامل شوند ، حتماً بر ادلّهء برائت تقدم پيدا مىكنند و ورود دارند ، يعنى موضوع دليل برائت را از ميان برمىدارند . مثلًا آيهء شريفه فرموده است :\r\nما كنّا معذّبين حتّى نبعث رسولًا « 1 » و عذاب را دايرمدار بعث رسول ، يعنى اعلام كرده ، مادامى كه بيانى نباشد عذابى نيست و ما آزاديم . حال اگر دليل احتياط پذيرفتنى باشد ، بيان خواهد بود « و اذا جاء البيان ارتفع عدم البيان » و بر دليل برائت وارد مىشود .\r\nيا مثلًا دليل عقلى بر برائت ، مىگويد عقاب بدون بيان ، و مؤاخذهء بلا برهان قبيح است و دليل احتياط اگر تمام باشد ، مىگويد : من بيان و برهان و حجّت هستم و با آمدن بيان و حجّت بر مؤاخذه ، حكم عقل به قبح عقاب ( بلابيان ) منتفى مىشود و دليل احتياط وارد است . در نتيجه دلالت اين قسم از ادلّه بر برائت ، تعليقى خواهد بود ، يعنى معلّق است به اين‌كه دليل احتياط موارد شك در اصل تكليف را شامل نشود و مخصوص موارد علم اجمالى باشد ؛ و گرنه جاى اين قسم نخواهد بود .\r\n2 . بخشى هم دلايلى هستند كه بر فرض تماميّت ادله احتياط ، به جنگ اين ادلّه مىآيد و با يكديگر تعارض مىكنند ، نه اين‌كه ادلّه احتياط بر آنها وارد يا حاكم باشد ، يا در يك كلام بر آنها مقدم باشد . از جمله اين قسم ، همين حديث سعة است كه در موارد عدم علم و شك در تكليف ، حكم به سعه\r\n\r\n\r\n","description":"","footnote":"\r\n( 1 ) . سورهء اسراء ، آيهء 15 .\r\n","page_name":" 26 ","page_number":27},
  {"content":"\r\n\r\nو آزادى مىكند و دليل احتياط در همين مورد ، حكم به مضيقه مىكند . پس در عرض هم هستند و تعارض مىكنند ، لذا بايد به سراغ قواعد معارضه برويم .\r\nقوله : لايقال : نكتهء مزبور زمينه‌ساز اشكالى شد . موضوع حديث سعه « ما لا يعلمون » است ، يعنى نسبت به تكاليفى كه نمىدانيد و عدم‌العلم است آزاديد و ادله احتياط بر فرض تماميّت ، بر وجوب احتياط دلالت مىكنند و ما يقين داريم كه بايد احتياط كنيم ، و علم به وجوب احتياط مىآورند « و إذا جاء العلم إرتفع عدم العلم » باز دليل احتياط ، وارد شد و موضوع حديث سعه را از بين برد . پس چرا حكم به تعارض كرديد ؟\r\nقوله : فانّه يقال : جواب : معترض ميان دو مطلب خلط كرده است : 1 . علم به وجوب احتياط ؛ 2 . علم به وجوب يا حرمت واقعى در موارد مشتبهات . دليل احتياط بر فرض تماميّت ، مطلب اوّل را ثابت مىكند ، يعنى ما يقين مىكنيم كه وظيفه ما در شبهه ، احتياط كردن است . ولى مطلب دوم را ثابت نمىكند ، يعنى باز هم واجب يا حرام واقعى را نمىدانيم و اگر از ما بپرسند كه واقعاً واجب است يا نه ؟\r\nحرام است يا نه ؟ جوابْ « نمىدانم » است . اگر مىدانستيم ، نوبت به احتياط نمىرسيد . پس دليل وجوب احتياط ، در مورد عدم علم به واقع ، احتياط را واجب مىكند و از سوى ديگر ، موضوع حديث سعه عدم علم نسبت به واقع است و در اين مورد حكم به توسعه و گشايش مىنمايد . هر دو در مورد واحد هستند و هيچ كدام علم به واقع نمىآورند تا رافع موضوع ديگرى باشند . بنابراين كما كان تعارض دارند و در عرض هم هستند ، يكى مىگويد نسبت به واقع مجهول آزاد و در وسعت هستيد و ديگرى مىگويد آزاد نيستيد و در مضيقه مىباشيد .\r\nقوله : نعم : اگر وجوب احتياط يك وجوب نفسى و استقلالى بود ، از قبيل وجوب نماز و روزه و . . . كه مستقلًا ثواب و عقاب دارند ، جا داشت كسى بگويد كه پس از علم به وجوب احتياط ، نوبت به برائت نمىرسد و مستقلًا و به عنوان يك واجب نفسى بايد احتياط كرد و صد در صد مضيقه است ؛ و لكن قبلًا در بخشى از مطالبى كه در باب حديث رفع داشتيم ، گفته شد وجوب احتياط ، طريقى و به منظور رسيدن به واقع است و احتياط براى اين است كه احياناً اگر در موردى واجب بود ، در مخالفت واجب واقع نشويم يا اگر حرام بود ، ما مخالفت حرام نكرده باشيم ، نه اين‌كه واجب نفسى باشد « 1 » و وقتى طريقى بود و هدف ، رسيدن به واقع بود فرض اين است كه واقع براى ما مشكوك و مجهول و مشتبه است و در چنين موردى دليل احتياط ، امر به احتياط مىنمايد و مضيقه درست مىكند و دليل سِعَة حكم به توسعه و رفع مضيقه مىكند و كما كان معارضه باقى است .\r\n\r\n\r\n","description":"","footnote":"\r\n( 1 ) . و گرنه كسى كه در مثل علم اجمالى به وجوب ظهر و جمعه احتياط مىكند و هر دو را بجا مىآورد بايد دو ثواب داشته باشد ؛ يكى بر اتيان واجب واقعى و ديگرى بر احتياط كردن . اگر احتياط نكرد ، بايد دو عقاب داشته باشد ، امّا احدى به آن ملتزم نيست .\r\n","page_name":" 27 ","page_number":28},
  {"content":"\r\n\r\nفافهم : شايد اشاره باشد به اين‌كه حتى اگر وجوب نفسى هم باشد ، در آينده ميان دو دسته دليل جمع مىكنيم و اخبار احتياط را به شبهات مقرون به علم اجمالى اختصاص خواهيم داد ، و در باب شك در تكليف جاى آنها نيست و جاى برائت و حديث سعه و رفع و حليّت و حجب و مانند آن است .\r\n\r\nو منها : [ حديث الإطلاق 
  ]\r\n( قوله عليه السلام : كلّ شىء مطلق حتى يرد فيه نهى ) .\r\nو دلالته يتوقف على عدم صدق الورود إلا بعد العلم أو ما بحكمه بالنهى عنه و إن صدر عن الشارع و وصل إلى غير واحد مع أنه ممنوع لوضوح صدقه على صدوره عنه سيما بعد بلوغه إلى غير واحد و قد خفى على من لم يعلم بصدوره .\r\nلا يقال نعم و لكن بضميمة أصالة العدم صح الاستدلال به و تم .\r\nفإنه يقال و إن تم الاستدلال به بضميمتها و يحكم بإباحة مجهول الحرمة و إطلاقه إلا أنه لا بعنوان أنه مجهول الحرمة شرعا بل بعنوان أنه مما لم يرد عنه النهى واقعا .\r\nلا يقال نعم و لكنه لا يتفاوت فيما هو المهم من الحكم بالإباحة فى مجهول الحرمة كان بهذا العنوان أو بذاك العنوان .\r\nفإنه يقال حيث إنه بذاك العنوان لاختص بما لم يعلم ورود النهى عنه أصلا و لا يكاد يعم ما إذا ورد النهى عنه فى زمان و إباحته فى آخر و اشتبها من حيث التقدم و التأخر .\r\nلا يقال هذا لو لا عدم الفصل بين أفراد ما اشتبهت حرمته .\r\nفإنه يقال و إن لم يكن بينها الفصل إلا أنه إنما يجدى فيما كان المثبت للحكم بالإباحة فى بعضها الدليل لا الأصل فافهم .\r\n5 . حديث اطلاق\r\n« كلّ شىء مطلقٌ حتّى يرد فيه نهى » . « 1 »\r\nآخرين حديثى كه مرحوم آخوند در كفايه به آن استناد كرده ، حديث اطلاق است . مفاد اين حديث ، اين است كه هر چيزى مطلق است ، يعنى محدوديتى ندارد تا زمانى كه دربارهء آن نهىاى وارد شود . جملهء غائيه هم منطوق و مفهوم دارد . منطوقش اين است كه تا نهىاى وارد نشده باشد هر چيزى مطلق است و محدوديتى در كار نيست و ما نسبت به آن چيز آزاديم . مفهومش اين مىشود كه پس وقتى نهىاى وارد شد ، آزاد نيستيم و محدوديت در كار است . ضمناً شىء هم اعم از شىء جزئى « 2 » يا\r\n\r\n\r\n","description":"","footnote":"\r\n( 1 ) . وسائل‌الشيعه ، ج 18 ، ص 127 .\r\n( 2 ) . كه در شبههء موضوعيّه مطرح است .\r\n","page_name":" 28 ","page_number":29},
  {"content":"\r\n\r\nشىء كلى « 1 » است . در هر دو صورت ، حديث مىگويد : تا نهى نرسيده باشد ، شما آزاديد و مدّعاى ما نيز همين است كه در موارد فقدان نصّ و . . . آزاديم و مؤاخذه و عقوبتى نيست . اصل برائت هم يعنى همين .\r\nقوله : و دلالته تتوقف . . . : اشكال آخوند : مرحوم آخوند به پيروى از شيخ انصارى رحمه الله دلالت اين حديث را قبول ندارد . به اين بيان كه ورود نهى از معصوم عليه السلام يا صدور نهى از معصوم « 2 » دو گونه است :\r\n1 . ورود واقعى ، يعنى در واقع نهىاى از شارع صادر شده و « لا تفعل » فرموده است ولو بدست ما نرسيده باشد و ما از آن خبر نداشته باشيم و عوامل گوناگونى باعث شده است تا آن نهى از محل ديد و شنود ما مخفى بماند .\r\n2 . ورود و اصل ، يعنى نهىاى صادر شده و به ما هم رسيده باشد ، يا به طريق علم و يقين - به خبر متواتر مثلًا - و يا به طريق ظنّ معتبر - خبر ثقه مثلًا - حال دلالت حديث بر اطلاق و آزادى و برائت در مشتبه‌الحرمة ، منوط به اين است كه مراد از ورود ، ورود و اصل باشد « أى حتّى يصل إليكم نهيٌ » و بدون وصول به ما اصلًا ورود صدق نمىكند تا بگوييم حديث به ما نرسيده است . پس غايت ، حاصل نشده و حكم اطلاق و توسعه ، به حال خود باقى است ؛ ولى اين مبنا درست نيست و ورود اعم است از ورود واقعى و ورود و اصل . و همين اندازه كه در واقع نهىاى صادر شده باشد كافى است و غايت ، حاصل شده است و جاى اطلاق و توسعه نيست . مخصوصاً اين‌كه نهى به خيلى از مردم موجود در آن عصر و زمان هم رسيده و به آن عمل هم كرده‌اند ؛ ولى بدست ما نرسيده است و نمىتوان گفت كه اينجا نهىاى صادر نشده است .\r\nآنگاه اگر غايت اين شد ، مىگوييم قبول داريم كه نهى به ما نرسيده و و اصل نشده است ؛ ولى به اين معنا نيست كه از معصوم صادر نشده باشد . شايد صادر شده و در گذر زمان در تاريخ مدفون شده و به ما نرسيده است . با وجود اين شايد و احتمال ، استناد به حديث « كل شىء مطلق » از نوع تمسّك به دليل در شبههء مصداقيّه است و جايز نيست .\r\nالبته اشكال ديگرى كه در حديث حليّت هم بود ، يعنى مخصوص شبههء تحريميّه بود و شبهه وجوبيه را شامل نمىشد و دليل اخصّ از مدّعا بود ، درباره اين حديث هم مىآيد ؛ ولى جواب همان است كه در حديث حل گذشت .\r\nقوله : لايقال : اشكال : معترض مىگويد فرض اين است كه نهى به ما نرسيده است و عدم وصول ، وجدانى است و تنها احتمال مىدهيم كه صادر شده و به ما نرسيده است كه با استصحاب عدم صدور ، آن را نفى مىكنيم و مىگوييم قبل از شريعت چنين نهىاى نبوده است ، حال پس از شريعت ، شك در\r\n\r\n\r\n","description":"","footnote":"\r\n( 1 ) . كه در شبههء حكميّه مطرح است .\r\n( 2 ) . در مانحن‌فيه مقصود از ورود و صدور يكى است .\r\n","page_name":" 29 ","page_number":30},
  {"content":"\r\n\r\nصدور و ورود نهى پيدا مىكنيم و اصالة العدم ( استصحاب ) ، جارى مىكنيم و نتيجه مىگيريم كه ان‌شاءالله نهىاى صادر نشده است و كماكان حكم به برائت مىكنيم .\r\nقوله : فانّه يقال : و ان ثمّ الاستدلال . . . : جواب : مرحوم آخوند در جواب مىفرمايد : گرچه به ضميمه استصحاب مزبور مطلب حل مىشود و حكم به اباحهء مجهول الحرمة مىكنيم ؛ ولى به‌عنوان اين نيست كه شرب توتون مثلًا مجهول و مشكوك الحكم است - كه ما دنبال اين عنوان هستيم - بلكه به اين عنوان است كه فلان موضوع ، نهىاى درباره‌اش وارد نشده و با استصحاب ، عدم ورود نهى تعبداً احراز مىشود و بنا را بر عدم صدور مىگذاريم و از اين باب حكم به اباحه مىكنيم - كه ما دنبال اين عنوان نيستيم - و در باب استصحاب اين بحث‌ها مطرح است ، نه در اصل برائت كه تمام موضوع برائت ، شك و جهل بسيط و عدم علم است .\r\nقوله : لايقال : نعم و لكنّه لا يتفاوت : اشكال : معترض مىگويد قبول داريم اصالةالعدم كه آمد نتيجه‌اش حكم به اباحه شىء است به‌عنوان اين‌كه نهىاى ندارد ، نه به عنوان مجهول الحكم ؛ ولى چه فرقى به حال شما دارد ؟ هدف اصلى شما اين است كه در برابر اخبارىهاكه احتياطى هستند و مىگويند « مشتبه الحرمة را بايد ترك كرد و . . . » يك برائت و اباحه ظاهرى درست كنيد و ثابت كنيد كه در شىء مجهول الحرمة ، احتياط لازم نيست و حكم به اباحه مىشود ؛ حال چه به‌عنوان اين باشد كه مجهول الحكم است ، چه به‌عنوان اين باشد كه معلوم العدم است و عدم نهى احراز شده است . از اين رو چه اصرارى داريد كه حتماً به‌عنوان اوّلى باشد يا دومى ؟\r\nقوله : فانّه يقال : جواب : مصاديق مشكوك التحريم دو دسته است : 1 . مواردى كه از اوّل شك داريم كه نهىاى از شارع نسبت به آنها صادر شده است يا خير ؛ 2 . مواردى كه نهىاى صادر شده است ، اباحه‌اى هم صادر شده است ؛ ولى تقدّم و تأخّر آن دو مشكوك است و نمىدانيم كدام مقدم است و كدام مؤخّر ؟ آنگاه اگر به عنوان مشكوك الحرمة حكم به اباحه كنيم ، تمام اين افراد و موارد را شامل مىشود و دليل ، مساوى با مدّعاست ؛ ولى اگر به‌عنوان « إنّه لم يرد فيه النهى » حكم به اباحه كنيم ، مصداق دوم را شامل نمىشود ؛ زيرا فرض اين است كه اجمالًا نهىاى وارد شده و جاى استصحاب عدم نهى نيست . در نتيجه دليل ، اخص از مدّعا مىشود و مخصوص دستهء اوّل مىگردد و دستهء دوم را شامل نمىشود . اين است فلسفه و دليل اصرار ما كه به‌عنوان اوّلى باشد نه دومى .\r\nقوله : لا يقال : هذا لولا عدم الفصل . . . : اشكال : معترض مىگويد : در صورتى دليل اخصّ از مدّعا بود كه براى دستهء دوم از افراد شبهه ، راه ديگرى نداشته باشيم ؛ ولى از راه عدم الفصل حكم آنها هم روشن مىشود .\r\nتوضيح : اصولىها كه در شبهات بدويه برائتى هستند در همه موارد و مصاديق شبهه چه دستهء اوّل و چه دستهء دوم برائت جارى كرده و به اباحه ظاهرى فرد مشتبه حكم كرده‌اند و اخبارىها هم كه\r\n\r\n","description":"","footnote":"","page_name":" 30 ","page_number":31},
  {"content":"\r\n\r\nدر شك در تكليف احتياطى هستند در همه موارد شبهه احتياطى شده‌اند . بنابراين احدى تفصيل نداده است كه در قسمت اوّل برائتى شود و حكم به اباحه كند و در بخش دوم احتياطى شود . و از آنجا كه بخش اوّل را با استصحاب عدم ثابت كرديم كه مشتبه الحرمة ، حرام نيست و در ظاهر مباح است به ضميمه عدم فصل مزبور ، حكم بخش دوم را هم ثابت مىكنيم ، و دليل مساوى با مدّعا مىشود .\r\nقوله : فانّه يقال : جواب : در جواب مىگوييم اگرچه واقعاً ميان دو دسته افراد فصلى نيست و ملازمه وجود دارد ؛ ولى صرف اين كافى نيست كه اگر حكمى در دسته‌اى بود ، در دستهء ديگر هم ثابت شود ، بلكه اگر دليلى كه حكم به اباحه را در بخش اوّل ثابت مىكند ، يك دليل اجتهادى و اماره معتبره باشد . اماره ، مثبتاتش هم حجّت است و لوازم و ملازمات را هم ثابت مىكند . ولى اگر دليل بخش اوّل ، يك اصل و استصحاب باشد ، فقط مؤدّاى خودش را ثابت مىكند و ملازمات آن را ثابت نمىكند و حكمش را بيان نمىنمايد ؛ زيرا اصل مثبت مىشود كه حجّت نيست . پس نمىتوان به وسيلهء استصحاب ، حكم دستهء دوم را ثابت كرد و كماكان اشكال باقى است ، يعنى دليل اخصّ از مدّعاست .\r\nفافهم : شايد اشاره باشد به اين‌كه ما حكم دستهء دوم را با استصحاب ثابت نمىكنيم تا شما بگوييد اصل مثبت حجّت نيست ، بلكه از راه عدم فصل ثابت مىكنيم كه اجماع مركب و دليل جداگانه‌اى است . شايد هم اشاره باشد به اين‌كه ما به وسيلهء استصحاب موضوع را منقّح مىكنيم كه در مورد شرب توتون مثلًا نهى وارد نشده است و پس از اين‌كه موضوع احراز شد حديث « كلّ شىء مطلقٌ » اجراء مىشود كه دليل اجتهادى است . دليل اجتهادى مثبتاتش هم حجّت است و ملازمات را هم ثابت مىكند و دليل مساوى با مدّعا مىشود .\r\n\r\n[ الدليل الثالث : الإجماع 
  ]\r\nو أما الإجماع فقد نقل على البراءة إلا أنه موهون و لو قيل باعتبار الإجماع المنقول فى الجملة فإن تحصيله فى مثل هذه المسألة مما للعقل إليه سبيل و من واضح النقل عليه دليل بعيد جدا .\r\nج ) اجماع و برائت\r\nدليل سوم از ادله برائت در شبهات بدويّه و شك در اصل تكليف ، اجماع است . شيخ اعظم در رسائل به انواع گوناگون نقل اجماع كرده است : اجماع محصّل و منقول ، قولى و عملى ، تنجيزى و تعليقى از اصولى و اخبارى و از اصولىها به تنهايى . . . . « 1 » ولى مرحوم آخوند به اين دليل اعتنايى نمىكند و مىفرمايد در مسأله‌اى « 2 » كه هم دليل قاطع عقلى داريم ( عقاب بدون بيان قبيح است ) و هم دليل واضح و روشن نقلى ( روايات مزبور ) داريم ، نوبت به اجماع نمىرسد و اجماع يك دليل مستقل تعبدى نخواهد بود ، بلكه هر كس فتوى داده است به استناد همان حكم عقلى و دليل نقلى است و اجماعى هم\r\n\r\n\r\n","description":"","footnote":"\r\n( 1 ) . فرائدالاصول ، ص 202 و 203 .\r\n( 2 ) . شك در تكليف .\r\n","page_name":" 31 ","page_number":32},
  {"content":"\r\n\r\nكه درست شود مدركى خواهد بود ، اجماع مدركى هم ارزش ندارد . ضمن اين‌كه اجماع منقول فى حدّ ذاته هم ارزشى ندارد .\r\n\r\n[ الدليل الرابع : العقل 
  ]\r\nو أما العقل فإنه قد استقل بقبح العقوبة و المؤاخذة على مخالفة التكليف المجهول بعد الفحص و اليأس عن الظفر بما كان حجة عليه فإنهما بدونها عقاب بلا بيان و مؤاخذة بلا برهان و هما قبيحان بشهادة الوجدان .\r\nو لا يخفى أنه مع استقلاله بذلك لا احتمال لضرر العقوبة فى مخالفته فلا يكون مجال هاهنا لقاعدة وجوب دفع الضرر المحتمل كى يتوهم أنها تكون بيانا كما أنه مع احتماله لا حاجة إلى القاعدة بل فى صورة المصادفة استحق العقوبة على المخالفة و لو قيل بعدم وجوب دفع الضرر المحتمل .\r\nو أما ضرر غير العقوبة فهو و إن كان محتملا إلا أن المتيقن منه فضلا عن محتمله ليس بواجب الدفع شرعا و لا عقلا ضرورة عدم القبح فى تحمل بعض المضار ببعض الدواعى عقلا و جوازه شرعا .\r\nمع أن احتمال الحرمة أو الوجوب لا يلازم احتمال المضرة و إن كان ملازما لاحتمال المفسدة أو ترك المصلحة لوضوح أن المصالح و المفاسد التى تكون مناطات الأحكام و قد استقل العقل بحسن الأفعال التى تكون ذات المصالح و قبح ما كان ذات المفاسد ليست براجعة إلى المنافع و المضار و كثيرا ما يكون محتمل التكليف مأمون الضرر نعم ربما تكون المنفعة أو المضرة مناطا للحكم شرعا و عقلا .\r\nد ) عقل و برائت\r\nدليل چهارم از ادله اصولىها بر برائت ، دليل عقلى و حكم عقل است . عقل هر عاقلى ، وجدان و فطرت هر انسانى حاكم است به اين‌كه عقاب بدون بيان و مؤاخذه بدون حجّت و برهان ، قبيح و ظلم بر بنده است و از مولاى حكيم صادر نمىشود . با اين توضيح كه صرف وجود واقعى بيان ، كافى نيست بر اين‌كه زمانى نهى يا امرى از شارع صادر شده باشد ، ولو در تاريخ مدفون شده و بدست ما نرسيده است ، بلكه بيانى حجّت را بر ما تمام مىكند كه به ما برسد و ما از آن با خبر شويم ، و طريق وصول هم به اين نيست كه ما بيكار باشيم و هيچ فحص و تحقيقى نكنيم و فرشته‌اى آن حكم را به ما برساند ؛ بلكه احكام در منابع خودش موجود است و بر ماست كه برويم و فحص كنيم و وقتى به نحو تمام و كمال فحص كرديم و به نتيجه‌اى نرسيديم و به كلّى از ظفر به‌دليل ، نااميد شديم آن وقت است كه هيچ تقصيرى نداريم و كوتاهى نكرده‌ايم و كاملًا معذوريم ؛ اگرچه هم در واقع حرام يا واجب بوده و ما مخالفت كرده‌ايم ؛ ولى يقين داريم كه عقابى نيست چون صددرصد بدون بيان و اعلام و حجّت است و ظلم و قبيح است و از مولاى حكيم صادر نمىشود . مانحن‌فيه هم از اين قبيل است كه بعد از فحص و يأس از\r\n\r\n","description":"","footnote":"","page_name":" 32 ","page_number":33},
  {"content":"\r\n\r\nبيان و دليل ، و مجرد شك در اصل تكليف ، جاى برائت است و مؤاخذه‌اى در ميان نيست .\r\nقوله : و لا يخفى انه مع استقلاله : اشكال : ممكن است كسى توهّم كند كه ما قاعدهء عقلى ديگرى هم داريم كه مىگويد : « دفعُ الضرر المحتمَل لازمٌ و واجبٌ » و به حكم اين قاعده در شك در اصل الزام ايجابى يا تحريمى بايد احتياط كرد ؛ زيرا احتمال وجوب مىدهيم و به‌دنبالش احتمال ضرر مىدهيم و دفع ضرر محتمل لازم است ؛ يا احتمال حرمت مىدهيم و به‌دنبالش احتمال ضرر و دفع آن لازم است و جاى احتياط است ، نه برائت .\r\nضمناً اين قاعده بر قانون قبح عقاب بدون بيان وارد و مقدم است ؛ زيرا موضوع قبح عقاب عبارت است از اين‌كه « عقاب بدون بيان قبيح است » و دفع ضرر محتمل مىگويد من بيان هستم ؛ منتها بيان عقلى كه حجّت باطنى است ، نه بيان شرعى و نقلى . ولى بيان عقلى هم بيان است و « إذا جاء البيان إرتفع عدم البيان » پس جاى قبح عقاب بلا بيان نيست ، بلكه جاى قانون « دفع الضرر المحتمل واجبٌ » است و بايد احتياط كرد .\r\nجواب : مرحوم آخوند در پاسخ قاعده مزبور در توهّم مذكور ، مىفرمايد منظور شما از ضرر محتمل كه موضوع قاعده قرار داديد ( ضرر محتمل دفعش واجب است ) چيست ؟ آيا مرادتان ضرر عقوبت است يا ضررهاى ديگر ( مالى و جانى و . . . ) ؟ اگر منظور عقوبت باشد و در واقع مىخواهيد بگوييد دفع عقاب محتمل واجب است ، خواهيم گفت پس از حكم قاطع وجدان و عقل فطرى به قبح عقاب بدون بيان ، جاى قاعده مزبور نيست و ما يقين به عدم عقاب داريم و يك هزارم هم احتمال عقاب نمىدهيم تا كسى بگويد دفع عقاب محتمل واجب است . به ديگر سخن ، موضوع قاعدهء مزبور ، عقاب محتمل است و ما در موارد شك بدوى پس از فحص و يأس ، احتمال عقاب نمىدهيم و قطع به عدم داريم ؛ پس قاعدهء مزبور در مانحن‌فيه جايى ندارد ، چه رسد به اين‌كه جارى شود و بيانيّت پيدا كند و بر قانون قبح عقاب وارد شود .\r\nقوله : كما أنّه مع احتماله : آرى ، قانون دفع عقاب محتمل را مىتوان در دو باب ديگر جريان داد :\r\n1 . در موارد شبهات مقرونه به علم اجمالى : اجمالًا مىدانيم يا ظهر واجب است يا جمعه ؛ هركدام را كه انجام ندهيم احتمال عقاب مىدهيم و جا دارد كسى بگويد دفع ضرر ( عقابِ ) محتمل لازم است .\r\n2 . در موارد شك بدوى قبل از فحص و يأس - كه جاهل مقصّر هستيم - اگر احتمال وجوب يا حرمت داديم و فحص نكرديم و مخالفت نموديم ، احتمال عقاب مىدهيم و مجالى براى قاعده مزبور هست .\r\nتازه در همين دو مورد هم حكم به احتياط ، نه به مناط اين است كه دفع عقاب محتمل واجب است ، بلكه مناط ديگرى دارد .\r\nتوضيح : اگر محتمل التحريم را مرتكب شديم يا مصادف واقع در مىآيد و در واقع هم حرام بوده\r\n\r\n","description":"","footnote":"","page_name":" 33 ","page_number":34},
  {"content":"\r\n\r\nاست ، يا مخالف واقع درمىآيد . هكذا نسبت به محتمل الوجوب ، يا نسبت به يكى از دو طرف علم اجمالى ، اگر مصادف با واقع نباشد ، نامش تجرّى بر محتمل الوجوب أو التحريم است كه در مباحث قطع عنوان شد .\r\nاگر مصادف با واقع باشد ، در مورد علم اجمالى آنچه موجب احتياط و لزوم اتيان به طرفين مىباشد ، خود علم اجمالى است كه علم است و منجّز واقع ، نه قانون دفع عقاب محتمل . در مورد شك بدوى قبل از فحص هم چون هنوز مؤمن « 1 » نداريم و تا فحص نكنيم و مأيوس نشويم تأمين نداريم و عذرى هم نداريم و در واقع جاهل مقصر هستيم كه در حكم عالِم است و واقع در حق او منجّز است و بايد احتياط كند ، چه دفع ضرر محتمل را واجب بدانيم ، چه واجب ندانيم . پس اگر مراد از ضرر ، عقوبت باشد ، در مانحن‌فيه و بلكه در هيچ جاى ديگر مجالى براى آن نيست .\r\nقوله : و امّا ضرر غيرالعقوبة : ضرر به معناى غيرعقوبت : اما اگر مقصود از ضرر ، ضررهاى ديگر غير از عقوبت باشد - همچون ضرر مالى ، جانى و . . . - خواهيم گفت اوّلًا اصل اين قاعده را قبول نداريم كه دفع ضرر محتمل واجب باشد ، بلكه نه تنها دفع ضرر محتمل لازم نيست كه گاهى دفع ضرر مظنون هم لازم نيست و بلكه در مواردى به خاطر يك سلسله دواعى و انگيزه‌ها ، دفع ضرر مقطوع هم لازم نيست و عقلًا و شرعاً ارتكاب و تحمل آن براى بعضى از مصالح ، ممنوعيّتى ندارد بلكه حُسن هم دارد . مثلًا جانبازى كه خود نياز مبرم به خون دارد ؛ ولى به حكم نوع دوستى يا مسلمان بودن ، مقدارى از خونش را اهداء مىكند ، يا فردى كه كليه‌اش را مىدهد ، يا كسى كه مالى را به ديگرى احسان مىكند و . . . تمام اينها بر حسب ظاهر ، ضرر محسوب مىشود و مقطوع هم هست ؛ ولى احدى نگفته است دفع اين ضررها لازم است و ارتكابش قبيح و ممنوع است ، بلكه مرتكب آنها مورد تحسين هم قرار مىگيرند . پس قاعدهء مزبور ناتمام است .\r\nثانياً بر فرض كه قانون لزوم دفع ضرر محتمل صحيح باشد ؛ ولى بر مورد بحث ما منطبق نيست .\r\nاز نظر مسلك عدليّه ، احكام شرعيه تابع ملاكات و مصالح و مفاسد واقعيّه است ، يعنى آنچه در واقع مصلحت دارد ، شرعاً واجب است و آنچه مفسده دارد حرام است . از نظر حكم عقل نيز مطلب همين است ، يعنى احكام عقليه و حكم عقل به حسن و قبح نيز تابع ملاكات و مصالح و مفاسد نوعيّه است ؛ آنچه براى نوع مصحلت دارد عقل مىگويد حَسَن و خوب است ، مثل عدالت . و آنچه براى نوع مفسده دارد عقل مىگويد بد است ، مثل ظلم ، بين مصالح و مفاسد با منافع و مضارّ ، عموم و خصوص من وجه است ؛ زيرا چه بسا چيزى مصلحت دارد - مثل خمس و زكات دادن ، عدل و احسان نمودن - ولى منفعت عقلايى ندارد و شايد به ضرر شخص است . و چه‌بسا چيزى منفعت دارد ، ولى مصلحت\r\n\r\n\r\n","description":"","footnote":"\r\n( 1 ) . تأمين ، عبارت است از قبح عقاب بلابيان .\r\n","page_name":" 34 ","page_number":35},
  {"content":"\r\n\r\nندارد ، مثل ستم و غصب مال مردم و احتكار و گرانفروشى و . . . كه به حال شخص سودمند است ، ولى نه شرعاً و نه عقلًا ، مصلحت ندارد . و چه‌بسا چيزى ، هم مصلحت داشته باشد و هم منفعت .\r\nدر بخش مفسده و ضرر همچنين است ، يعنى بعضى چيزها مفسده دارند ولى ضرر ندارند ؛ بعضى چيزها ضرر دارند ولى مفسده ندارند و بعضى كارها ، هم ضرر دارند و هم مفسده و احكام شرعيه و عقليه دايرمدار مصالح و مفاسد است ، نه منافع و مضارّ .\r\nبا توجه به اين مقدمه گفتنى است ، بحث ما در شك در اصل تكليف ، يا احتمال حرمت و احتمال وجوب است و اينها ملازم با احتمال ضرر و نفع نيستند تا شما بگوييد هرجا احتمال حرمت بود احتمال ضرر هم هست و سپس كبراى كلّى را بياوريد كه « و دفع الضرر المحتمل واجبٌ » . يا هرجا احتمال وجوب بود احتمال منفعت نيز هست سپس بگوييد « و جلب منفعت محتمله واجب است » ، بلكه اينها ملازم با مصلحت و مفسده هستند و هرجا احتمال وجوب بود احتمال مصلحت نيز وجود دارد و ترك آن موجب احتمال مفسده مىشود و هكذا در احتمال حرمت ، احتمال مفسده وجود دارد . پس كبراى كلّى ( دفع ضرر محتمل واجب است ) هم نمىآيد ؛ زيرا چه‌بسا در مورد حرام اصلًا احتمال ضرر نمىدهيم تا لازم‌الدفع باشد و حداكثر احتمال مفسده مىدهيم و لا غير . پس باز هم وجهى براى قاعده دفع ضرر محتمل درست نشد .\r\nإن قلت نعم و لكن العقل يستقل بقبح الإقدام على ما لا تؤمن مفسدته و أنه كالإقدام على ما علم مفسدته كما استدل به شيخ الطائفة قدس سره على أن الأشياء على الحظر أو الوقف .\r\nقلت استقلاله بذلك ممنوع و السند شهادة الوجدان و مراجعة ديدن العقلاء من أهل الملل و الأديان حيث إنهم لا يحترزون مما لا تؤمن مفسدته و لا يعاملون معه معاملة ما علم مفسدته كيف و قد أذن الشارع بالإقدام عليه و لا يكاد يأذن بارتكاب القبيح فتأمل .\r\nان قلت : بحثى وجود دارد مبنى بر اين‌كه اصل اوّلى در اشياء با قطع نظر از حكم و خطاب شارع چيست ؟ آيا اصل اوّلى ، اباحه و جواز و آزادى است يا حظر و منع ؟ در اين‌باره سه مسلك وجود دارد :\r\n1 . مسلك مشهور اين است كه « الأصل فى الأشياء الإباحه و الجواز » ؛ مگر مواردى كه به دليل خاصّ خارج شده و شارع حكم به منع و حرمت آن نموده است . بنابراين جواز اباحه مطابق اصل است و نيازى به بيان ندارد و بايد حرام‌ها را شارع بيان كند .\r\n2 . مسلك جماعتى اين است كه « الأصل فى الأشياء الحظر و المنع » ؛ مگر مواردى كه شريعت ، حكم به حليّت وجواز آنها نموده است . بنابراين ، ممنوعيت طبق اصل است و حلال‌ها بيان مىطلبد .\r\n3 . مسلك عدّه‌اى هم اين است كه « الأصل فى الأشياء الوقف » ، يعنى اگر ما باشيم و عقل ، نبايد حكم به اباحه يا حرمت چيزى بنماييم و بايد منتظر بيان شارع باشيم ؛ هرجا بيانى نرسيد از لحاظ فتوا\r\n\r\n","description":"","footnote":"","page_name":" 35 ","page_number":36},
  {"content":"\r\n\r\nتوقف كرده و از لحاظ عمل ، احتياط مىكنيم ( محتمل الوجوب را انجام مىدهيم ، محتمل التحريم را ترك مىكنيم ) كه عملًا قول به توقف با قول به منع و حظر يكى است . دلايل اين انظار در جاى خود مطرح است . « 1 »\r\nجناب شيخ طوسى در عُدةالاصول طرفدار حظر يا وقف گرديده و براى آن چنين استدلال كرده است : همان‌طور كه عقلًا اقدام كردن بر ارتكاب كارهاى معلوم المفسده قبيح است ، عقل ما مستقل است به تشخيص قبح و زشتىِ كار محتمل المفسده و اين‌كه انسان از وقوع در مفسده ايمن نيست ؛ لذا تا ترخيص و اجازه‌اى از شارع نرسيده باشد ما حق نداريم مرتكب شويم و عقل اين اجازه را نمىدهد و ارتكاب ما را تقبيح مىكند . « 2 »\r\nبا توجه به اين مقدمه معترض مىگويد ما روى ضرر محتمل تكيه نمىكنيم تا شما در جواب بگوييد : احتمال حرمت ، ملازم با احتمال ضرر نيست . . . بلكه روى احتمال مفسده تكيه مىكنيم .\r\nشما هم قبول كرديد هرجا احتمال حرمت بود احتمال مفسده هم هست و مىگوييم در شبهات بدويّه و شك در اصل الزام ، احتمال حرمت وجود دارد و هر جا احتمال حرمت بود احتمال مفسده نيز وجود دارد و اين دو ، ملازم يكديگرند . كبراى كلّى هم اين است كه دفع مفسدهء محتمله واجب است . در نتيجه دفع محتمل التحريم و اجتناب از آن و احتياط كردن واجب است ، و هوالمطلوب . دليل اين كبراى كلّى همان است كه در مقدمه از زبان شيخ طوسى رحمه الله آورديم .\r\nقوله : قلت : مرحوم آخوند سه جواب به اعتراض فوق داده است :\r\n1 . ما اصل استقلال عقل را قبول نداريم و عقل ما حكم نمىكند به قبح اقدام و ارتكاب چيزى كه محتمل المفسده است ، آن هم بعد از فحص و يأس از دليل . چنين احتمال مفسده‌اى لازم‌الاجتناب نيست و مراعات ندارد . عقل شيخ طوسى چنين حكم مىكند ، ولى عقل ما نه .\r\n2 . سيرهء عقلاء هم خلاف آن را ثابت مىكند ؛ زيرا عقلاء در امور و شئون مختلف زندگى عملًا با محتمل‌المفسده ، مثل معلوم‌المفسده برخورد نمىكنند و اگر يقين به مفسده داشته باشند ، اجتناب مىكنند ، و به مجرد احتمال خطر و مفسده احترازى ندارند ؛ لذا اقدام مىكنند و تجارت و كشاورزى و . . . دارند با اين‌كه هر لحظه احتمال خطر و غرق شدن و نابود شدن و . . . وجود دارد ، ولى مورد اعتناء و توجه به آن ندارند .\r\n3 . شارع مقدّس هم در شبهات موضوعيه و وجوبيه و حتى تحريميّه بر مسلك اصوليون اذن در اقدام داده است و اگر چنين اقدامى عقلًا قبيح بود ، شارع هرگز كار قبيح نمىكرد و اذن در ارتكاب نمىداد . پس شرعاً و عقلًا منعى از ارتكاب نداريم .\r\n\r\n\r\n","description":"","footnote":"\r\n( 1 ) . مطارح‌الانظار ، ص 245 .\r\n( 2 ) . عُدةالاصول ، ج 2 ، ص 117 .\r\n","page_name":" 36 ","page_number":37},
  {"content":"\r\n\r\nفتأمل : شايد اشاره باشد به اين‌كه اگر روى اذن و ترخيص شرعى تكيه كرديم ، ديگر برائت مزبور ، برائت عقلى نمىشود و از بحث ما خارج مىگردد و برائت شرعى مىشود كه مستند به شارع است .\r\nنتيجه : مخالفان ما با سه قاعدهء عقلى خواستند به جنگ قانون قبح عقاب بلا بيان بيايند و آن را نابود كنند :\r\n1 . قانون لزوم دفع عقاب محتمل ؛ 2 . قانون لزوم دفع ضرر محتمل ؛ 3 . قانون لزوم دفع مفسده محتمله . و ديديم كه همهء اينها داراى جواب است و هيچ‌كدام در مورد بحث ما جارى و سارى نمىباشد و حاكم علىالاطلاق همان قبح عقاب بدون بيان است .\r\nنتيجهء نهايى اين‌كه براى اصل برائت در شبهات بدويّه به ادلهء اربعه استدلال شد كه از ديدگاه آخوند استدلال كردن به آيات و اجماعات ناتمام بود ؛ ولى دلالت بعضى از روايات و نيز حكم عقل را پذيرفت . بنابراين به نظر وى در شبههء بدويّه شرعاً و عقلًا جاى برائت است .\r\n\r\n[ أدلّة المحدّثين على وجوب الاحتياط 
  ]\r\nو احتج للقول بوجوب الاحتياط فيما لم تقم فيه حجة بالأدلة الثلاثة\r\n\r\n[ الدليل الأول ، و الجواب عنه 
  ]\r\nأما الكتاب فبالآيات الناهية عن القول به غير العلم و عن الإلقاء فى التهلكة و الآمرة بالتقوى .\r\nو الجواب أن القول بالإباحة شرعا و بالأمن من العقوبة عقلا ليس قولا به غير علم لما دل على الإباحة من النقل و على البراءة من حكم العقل و معهما لا مهلكة فى اقتحام الشبهة أصلا و لا فيه مخالفة التقوى كما لا يخفى .\r\nادلّهء اخبارىها و احتياط\r\nدر برابر اصولىها ، نوع اخبارىها طرفدار وجوب احتياط شده‌اند ، آن هم در خصوص شبههء حكميّه تحريميّه . « 1 » ايشان براى مدّعاى مزبور به سه دليل استدلال كرده‌اند : 1 . كتاب ؛ 2 . سنّت ؛ 3 . حكم عقل .\r\nاخبارىها به اجماع استدلال نكرده‌اند ، زيرا واضح است كه در مسأله ، اجماعى وجود ندارد و با مخالفت اصوليون چگونه ادعاى اجماع بنمايند ؟\r\nالف ) قرآن و احتياط\r\nاز قرآن كريم به سه دسته آيه براى لزوم احتياط استدلال كرده‌اند :\r\n1 . آياتى كه از قول به غير علم نهى كرده است همچون : و لا تقف ما ليس لك به علم « 2 » و و ان تقولوا\r\n\r\n\r\n","description":"","footnote":"\r\n( 1 ) . در شبههء موضوعيّه و حكميهء وجوبيّه مثل اصولىها برائت را جارى مىدانند .\r\n( 2 ) . سورهء اعراف ، آيهء 33 .\r\n","page_name":" 37 ","page_number":38},
  {"content":"\r\n\r\nعلى الله ما لا تعلمون . « 1 »\r\nشيوهء استدلال : فتوى به برائت شرعى يا اباحه ظاهرى در موارد شبهه ، از نوع فتوى به غير علم است ؛ زيرا شما يقين نداريد كه فلان كار شرعاً مباح باشد و ما نسبت به آن آزاد باشيم و معذلك فتوى به اباحه مىدهيد . همچنين حكم به ايمنى از عقوبت و برائت عقلى ، از نوع حكم به غير علم است ؛ زيرا شما يقين به ايمنى نداريد ، شايد عذاب وجود داشته باشد ، پس چگونه فتوى به آزادى مىدهيد ؟\r\n2 . آياتى كه از وقوع در تهلكه و القاء نفس در معرض هلاكت ، نهى كرده و فرموده است : لا تلقوا بأيديكم إلى التهلكه . « 2 »\r\nشيوهء استدلال : كسى كه مشتبه التحريم را مرتكب مىشود خود را در معرض هلاكت افكنده است ؛ زيرا شايد در واقع حرام باشد و موجب هلاكت و عقاب شود ؛ القاء در تهلكه ممنوع است ؛ پس ارتكاب شبهه ممنوع است و بايد احتياط كرد .\r\n3 . آياتى كه امر به تقوا نموده و فرموده‌اند : اتّقوا الله حقّ تقاته . « 3 » و حق تقواى الهى اين است كه انسان از حرام واقعى مسلّم اجتناب كند ، از محتمل التحريم هم اجتناب كند ، و گرنه حق تقواى الهى را مراعات ننموده است .\r\nقوله : والجواب : افزون بر جواب‌هاى نقضى كه سه جواب است و آخوند رحمه الله از آنها صرف نظر كرده است « 4 » مىفرمايد : پس از قيام ادلّهء معتبره از نقل و عقل بر برائت و اباحهء شرعى و ايمنى عقلى از عقاب در شبهه بدويّه ، فتوى به اباحه يا برائت از نوع فتواى بدون علم و دليل معتبر نيست ، بلكه با دليل است و از آيات دسته اوّل تخصصاً خارج است و نيز ارتكاب مشتبه با وجود دلايل عقلى و نقلى بر جواز ، از نوع اقدام در هلاك و افتادن در وادى هلاك نيست و يقين به عدم هلاك به معناى عقوبت داريم . همچنين ارتكاب مشتبه مخالف با تقواى الهى نيست ؛ زيرا تقوا يعنى واجبات را انجام دادن ، محرّمات را ترك كردن . در مانحن‌فيه اصل وجوب يا حرمت مشكوك است و گفتن اين‌كه تقوا به معناى امتثال كردن محتمل‌هاست ، دليل لازم دارد ؛ در صورتى كه ما چنين دليلى نداريم - آرى اگر امر به ورع شده بوديم ، جا داشت كسى بگويد ورع ، مشتبهات را هم شامل مىشود - پس اخبارىها از آيات طرفى نبستند .\r\n\r\n\r\n","description":"","footnote":"\r\n( 1 ) . سورهء نور ، آيهء 35 .\r\n( 2 ) . سورهء بقره ، آيهء 195 .\r\n( 3 ) . سورهء تغابن ، آيهء 16 ؛ سورهء بقره ، آيهء 103 .\r\n( 4 ) . الف ) در شبههء موضوعيّه هم همين حرف‌ها هست ، پس چرا شما در آنجا برائتى شديد ؟ ب ) در شبههء وجوبيّه نيز همين‌حرف‌ها هست و شما برائتى شديد ؛ ج ) خود اخبارىها چند گروه‌اند : عدّه‌اى توقفىاند ؛ ولى عدّه‌اى فتوى به وجوب احتياط مىدهند ، عدّه‌اى فتوى به حرمت ظاهرى مشتبه التحريم داده‌اند ، عدّه‌اى هم فتوى به حرمت واقعى داده‌اند و همان اشكال به اينها هست كه قول به غير علم است .\r\n","page_name":" 38 ","page_number":39},
  {"content":"\r\n\r\n\r\n[ الدليل الثانى ، و الجواب عنه 
  ]\r\nو أما الأخبار فبما دل على وجوب التوقف عند الشبهة معللا فى بعضها بأن الوقوف عند الشبهة خير من الاقتحام فى المهلكة من الأخبار الكثيرة الدالة عليه مطابقة أو التزاما .\r\nو بما دل على وجوب الاحتياط من الأخبار الواردة بألسنة مختلفة .\r\nو الجواب أنه لا مهلكة فى الشبهة البدوية مع دلالة النقل على [ الإباحة 
  ] و حكم العقل بالبراءة كما عرفت .\r\nو ما دل على وجوب الاحتياط لو سلم و إن كان واردا على حكم العقل فإنه كفى بيانا على العقوبة على مخالفة التكليف المجهول .\r\nب ) سنّت و احتياط\r\nبه چند دسته از روايات نيز استدلال شده است كه مرحوم آخوند اصلًا به طايفه اوّل اشاره‌اى نكرده است . اين دسته از روايات ، اخبار و رواياتى هستند كه همان مضمون آيات مزبور را تداعى و تكرار مىكنند و طبعاً پاسخ آنها نيز روشن است و نيازى به ذكر ندارد . عمده دليل احتياطىها دو دسته از روايات است كه مرحوم آخوند آنها را مطرح نموده است :\r\n1 . اخبار توقف : رواياتى كه امر مىكنند به توقف عندالشبهه و مىگويند به شبهه كه رسيدى توقّف كن و اقدام نكن . « 1 » مثلًا اگر احتمال مىدهى شرب توتون حرام باشد . توقف كن و جلو نرو و مرتكب نشو ! « 2 » در پاره‌اى از اين اخبار ، تعليلى هم ذكر شده است « الوقوف عند الشبهه خيرٌ من الإقتحام فى المهلكة » يعنى در برابر شبهه توقف كردن و اقدام ننمودن بهتر از اقتحام و وقوع در مهلكه است .\r\nمبادا مرتكب شوى و در واقع حرام باشد و گرفتار مهلكه و عقوبت شوى . پس چه بهتر است جلو شبهه را بگيرى و از اوّل اقدام نكنى !\r\nبعضى از اخبار توقّف به دلالت مطابقه - و مستقيماً - بر وجوب توقّف دلالت دارند ، « 3 » بعضى هم به دلالت التزامى ؛ مثل اخبارى كه مىگويد « فهو مردودٌ إلينا » يا « ردّوه إلينا و . . . » كه لازمه‌اش اين است كه از خود چيزى نگوييد و كارى نكنيد و آن را به ما ردّ كنيد تا ما بيان كنيم ، سپس عمل كنيد . « 4 » پس اخبار توقّف به وضوح بر مدّعاى اخبارىها ( لزوم احتياط در شبههء حكميّه تحريميّه ) دلالت دارند .\r\n2 . اخبار احتياط : رواياتى كه امر به احتياط مىكنند و بر وجوب احتياط در امر دين دلالت دارند و موارد شبهات بدويّه بعد از فحص و يأس را هم شامل مىشوند . پس بايد در آنها احتياط كرد .\r\n\r\n\r\n","description":"","footnote":"\r\n( 1 ) . اين روايات مخصوص شبهه تحريميّه است ؛ زيرا در شبههء وجوبيه جاى توقّف نيست ، بلكه جاى احتياط و اقدام كردن است .\r\n( 2 ) . مطلوب اخبارىها همين است .\r\n( 3 ) . وسائل‌الشيعه ، ج 18 ، ص 112 به بعد .\r\n( 4 ) . اصول كافى ، ج 1 ، ص 50 .\r\n","page_name":" 39 ","page_number":40},
  {"content":"\r\n\r\nمطلوب اخبارى هم همين است . ضمناً اين اخبار نيز به السنهء گوناگون است : بعضى به دلالت مطابقه بر وجوب احتياط دلالت دارند « 1 » و بعضى به ملازمه . مثل اخبار تثليث كه گرچه لفظ احتياط در آنها نيست ولى منظورشان همان است . « 2 » پس عمده‌ترين دليل اخبارىها بر وجوب احتياط همين اخبار است .\r\nقوله : و الجواب انّه : جواب آخوند : مرحوم آخوند سه جواب به اين دو دسته داده است :\r\nجواب اوّل : جواب اختصاصى از اخبار توقّف : اين اخبار به حكم تعليلى كه در بعضى از آنها آمده بود مىگويند وقتى به شبهه رسيدى توقف كن تا در هلاكت نيفتى . پس موضوع اينها هلاكت و عقوبت است و بايد دست‌كم احتمال مهلكه باشد تا امر به توقّف بيايد و خوشبختانه به حكم ادلّهء فراوان نقلى و عقلى بر برائت كه قبلًا آورديم ، در مانحن‌فيه ( شبهات بدويه بعد از فحص و يأس ) اصلًا مهلكه‌اى نيست و حتى احتمالش هم وجود ندارد و ما قطع به عدم داريم . پس موضوع منتفى است و جاى امر به توقف اينجا نيست . آرى اگر مىخواهيد بدانيد امر به توقّف و وجوب توقّف كجاست ، مىگوييم در دو باب ديگر است :\r\nالف ) شبههء بدويّه ، قبل از فحص و يأس كه مقصّر هستيم و ادلّهء برائت از عقل و نقل آنجا را شامل نيست و جاى احتمال عقاب و لزوم توقّف است .\r\nب ) در شبهاتى كه مقرون به علم اجمالى باشند ، باز جاى توقف و احتياط است و جاى برائت عقلى و نقلى نيست . پس اخبار توقّف با تعليلى كه دارند ، از مانحن‌فيه اجنبى مىباشند .\r\nجواب دوم : جواب اختصاصى به اخبار احتياط : اين اخبار اگر دلالتشان تمام باشد و قبول كنيم كه بر وجوب مولوى و شرعى احتياط در شبهات ، دلالت مىكنند و بر ارشادى بودن حمل نكنيم ، « 3 » سخن از تعليل اخبار توقّف ندارند و به عمومشان شبهه بدويهء بعد از فحص و يأس را هم شامل مىشوند و حتى بر برائت عقلى يا قبح عقاب بلابيان وارد مىشوند ؛ زيرا اينها مىتوانند بيان شرعى باشند و موضوع برائت عقلى را كه لا بيانى است مرتفع سازند .\r\nو لا يصغى إلى ما قيل من أن إيجاب الاحتياط إن كان مقدمة للتحرز عن عقاب الواقع المجهول فهو قبيح و إن كان نفسيا فالعقاب على مخالفته لا على مخالفة الواقع .\r\nو ذلك لما عرفت من أن إيجابه يكون طريقيا و هو عقلا مما يصح أن يحتج به على المؤاخذة فى مخالفة الشبهة كما هو الحال فى أوامر الطرق و الأمارات و الأصول العملية .\r\nإلا أنها تعارض بما هو أخص و أظهر ضرورة أن ما دل على حلية المشتبه أخص بل هو فى الدلالة\r\n\r\n\r\n","description":"","footnote":"\r\n( 1 ) . وسائل‌الشيعه ، ج 18 ، ص 12 به بعد .\r\n( 2 ) . عوالىاللآلى ، ج 1 ، ص 89 .\r\n( 3 ) . البته در جواب سوم و جواب اشتراكى ، حمل بر ارشاد خواهيم كرد .\r\n","page_name":" 40 ","page_number":41},
  {"content":"\r\n\r\nعلى الحلية نص و ما دل على الاحتياط غايته أنه ظاهر فى وجوب الاحتياط .\r\nنقد سخنى از شيخ : قبل از اين‌كه مرحوم آخوند سخن را به اتمام برساند و اخبار احتياط را با برائت شرعى و اخبار برائت و حليّت مقايسه كند ، سخنى از شيخ اعظم نقل و نقد مىنمايد . شيخ اعظم خواسته است وجوب احتياط را در شبهات بدويّه منتفى كند و نتيجه بگيرد كه اينها بيانيّت ندارند و بر برائت عقلى و قبح عقاب ورود ندارند ، به همين منظور فرموده است :\r\nايجاب احتياط در شبههء بدويّه ، آن هم بعد الفحص ، از دو حال خارج نيست : يا ايجاب مقدّمى است و براى تحرّز و اجتناب از عقاب واقع مجهول ، واجب شده است و در واقع آن تحرّز از عقاب واقع ، واجب و ذىالمقدمه است و چون براى تحرّز راهى جز احتياط نداريم ، پس احتياط از باب مقدّمهء موصله ، واجب مىشود . يا ايجاب نفسى و استقلالى است كه بر ترك و مخالفت خود احتياط ، مؤاخذه مىشويم و كارى به واقع مجهول نداريم .\r\nشيخ فرموده است : در مانحن‌فيه هر دو قسم باطل است ؛ زيرا وجوب مقدّمى فرع بر وجوب ذىالمقدمه ( تحرّز از عقاب واقع مجهول واجب است ) مىباشد تا احتياط واجب باشد . خوشبختانه خود ذىالمقدمه وجوب ندارد ؛ زيرا عقاب بر واقع مجهول بعد الفحص و اليأس قبيح است و از مولاى حكيم صادر نمىشود . پس اجتناب و تحرّز از آن واجب نيست تا از باب مقدمه ، احتياط لازم باشد . و وجوب نفسى احتياط هم مورد انكار اصولى و اخبارى است و همه قبول دارند كه احتياط ، وجوب نفسى و استقلالى ندارد و اگر هم واجب باشد ، به منظور توصل به واقع مجهول و مقدمه آن است . پس اصلًا احتياط واجب نيست تا بيانيّت يافته و بر برائت عقلى مقدّم شود . « 1 »\r\nمرحوم آخوند مىفرمايد سخن شيخ ارزشى ندارد و شايان توجّه نيست ، زيرا وجوب احتياط منحصر به دو قسم مزبور نيست و قسم ثالثى هم دارد ، يعنى ايجاب طريقى كه از نوع اوامر طرق و امارات است . بر فرض كه بر طبق مؤدّاى آنها حكمى جعل شود كه يك حكم طريقى صرف است و به‌خاطر تنجّز واقع و كاشف از آن است و هكذا در بعضى از اصول عمليه مثل استصحاب كه مفادش جعل حكم ظاهرى است و اصل محرز است . در كلام شيخ اين قسم از وجوب نفى نشد پس جواب ايشان ناتمام است .\r\nقوله : إلّاانّها تعارض بما مراخص : اصل جواب مرحوم آخوند از اخبار احتياط اين عبارات است كه اخبار احتياط بر فرض قبول ، اگر چه بر حكم عقلى به برائت ، ورود دارند - به بيانى كه گذشت - ولى بر حكم شارع بر برائت و اخبار برائت مقدّم نمىشوند ، بلكه چنان كه قبلًا در ذيل حديث سعه ( الناس فى سعة ما لا يعلمون ) اشاره كرديم اين دو دسته روايات ، تعارض دارند : اخبار برائت براى ما توسعه و\r\n\r\n\r\n","description":"","footnote":"\r\n( 1 ) . فرائدالاصول ، ص 28 .\r\n","page_name":" 41 ","page_number":42},
  {"content":"\r\n\r\nآزادى مىآورند و اخبار احتياط در همين مورد عدم علم به واقع ، براى ما مضيقه درست مىكنند و تعارض دارند .\r\nبعضى از اخبار برائت و اخبار احتياط از لحاظ سعه و ضيق دايره ، برابرند ؛ يعنى هر دو دسته شبهه موضوعيه و حكميه ، وجوبيه و تحريميّه را شامل مىشوند ، ولى اخبار برائت از لحاظ ظهور قوىتر و اظهرند و يا حتى نصّ در برائت و آزادى هستند ، مثل حديث رفع و سعه و حجب ، و نصّ يا اظهر ، بر ظاهر مقدّم است و جمع به اين است كه شبهات بدويّه ، بعد از فحص ، از آنِ اخبار برائت باشد و اخبار احتياط به باب شبهه بدويه قبل از فحص و شبهه مقرون به علم اجمالى ، اختصاص يابد .\r\nبعضى از اخبار برائت نيز مثل حديث حليّت ( كل شىء حلال . . . ) و حديث اطلاق ( كل شىء مطلق ) ، هم از لحاظ دايره و شعاع ، اخصّ از اخبار احتياط هستند ، زيرا مختص به شبههء تحريميّه‌اند و قانون ، تقديم خاصّ بر عامّ است و هم از حيث دلالت ، اظهر و بلكه نصّ در حليّت هستند ، و اخبار احتياط ظهور در وجوب احتياط دارند - چون امر است و ظهور در وجوب دارد - و قانون ، تقديم اظهر بر ظاهر يا تقديم نصّ بر ظاهر است . به هر حال در مورد شبهات تحريميّه بعدالفحص واليأس كه مورد دعواى ما با اخباريين است ، جاى اخبار حليّت و برائت است ، نه جاى اخبار الاحتياط .\r\nمع أن هناك قرائن دالة على أنه للإرشاد فيختلف إيجابا و استحبابا حسب اختلاف ما يرشد إليه .\r\nو يؤيده أنه لو لم يكن للإرشاد لوجب [ يوجب 
  ] تخصيصه لا محالة ببعض الشبهات إجماعا مع أنه آب عن التخصيص قطعا كيف لا يكون ( قوله : قف عند الشبهة فإن الوقوف عند الشبهة خير من الاقتحام فى الهلكة ) للإرشاد مع أن المهلكة ظاهرة فى العقوبة و لا عقوبة فى الشبهة البدوية قبل إيجاب الوقوف و الاحتياط فكيف يعلل إيجابه بأنه خير من الاقتحام فى الهلكة .\r\nقوله : مع انّ هناك قرائن . . . : جواب سوم : جواب مشترك به هر دو دسته اخبار توقف و احتياط :\r\nمدّعاى اخبارى اين است كه به بركت اين اخبار ، در شبههء تحريميه ، توقّف و احتياط ، وجوب شرعى مولوى دارد ، در حالى كه اوامر وارده در اخبار احتياط و توقف ، امر مولوى نيست و از شارع بما هو شارعٌ صادر نشده است ، بلكه ارشادى است و از قبيل اوامر طبيب به مريض است كه اصلًا ناشى از مطلوبيّت مصرف فلان دارو نزد طبيب نيست ، بلكه صد در صد ارشاد و هدايت به اين مطلب است كه فلان دارو ، فلان اثر خوب و مثبت را دارد و به حال شما سودمند است و فلان دارو اثر مخرّب و ويرانگر دارد و به حال شما زيان‌بار است . اگر مصرف كنيد ، به آثار و خواص واقعى دارو ( منافع و مضار ) مبتلا مىشويد و . . . ؛ و گرنه به حال طبيب سود و زيانى ندارد .\r\nاوامر احتياط و توقف همچنين است ، يعنى ارشاد مىكند به آثار و خواص واقعى ارتكاب فلان مشتبه ، و اگر اين اخبار نبود هم آن آثار مترتّب بود و وقتى ارشادى شد نسبت به موارد مختلف فرق مىكند ، يعنى در بعضى موارد ارشاد وجوبى است ، مثلًا در موردى كه اثر واقعى ، هلاكت و عقوبت\r\n\r\n","description":"","footnote":"","page_name":" 42 ","page_number":43},
  {"content":"\r\n\r\nباشد و ما احتمال عقاب بدهيم ، كه عقل حكم به لزوم احتياط مىكند و امر احتياط و توقف نيز همين حكم عقل را تأكيد مىكند . « 1 » در بعضى موارد هم ارشاد ندبى است ، مثلًا در موردى كه اثر واقعى ، مهلكه و عقوبت نباشد و آثار و مضّار و مفاسد ديگر دنيوى در كار باشد ، و احتمال چنين مضراتى را بدهيم كه عقلًا دفع آن لازم نيست . اگر چه راجح است و حُسن احتياط در همه شبهات است و اخبار احتياط و توقف هم نسبت به اين مورد ، حمل بر ارشاد ندبى مىشود - يعنى در شبهات بدويّه بعد از فحص و يأس كه مورد بحث است - پس در مانحن‌فيه دليلى براى وجوب احتياط و توقف پيدا نشد .\r\nدو شاهد بر ارشادى بودن اوامر احتياط و توقّف : مرحوم آخوند فرمود قرائنى وجود دارد مبنى بر ارشادى بودن اوامر احتياط و توقف . « 2 » وى در اينجا به دو شاهد اشاره مىكند :\r\nشاهد اوّل : اگر اين امرها براى ارشاد نباشند و مولوى باشند و شرعاً در شبهات ، احتياط را واجب كنند ناچاريم به حكم اجماع مواردى را از عموم و اطلاق اين اخبار خارج كنيم : 1 . شبههء موضوعيّهء تحريميّه ؛ 2 . شبههء موضوعيّهء وجوبيّه ؛ 3 . شبههء حكميّهء وجوبيّه .\r\nدر همهء اينها بالاجماع از اخبارى و اصولى احتياط واجب نيست و اجتناب از مشتبه لازم نيست يا ارتكاب مشتبه واجب نيست و تنها شبهات حكميهء تحريميّه را شامل مىشوند و اين بر مسلك شيخ اعظم ، تخصيص اكثر و مستهجن است و به قول مرحوم آخوند اين اخبار ، آبى از تخصيص هستند ، يعنى قابل تخصيص نيستند ، « 3 » در نتيجه به‌ناچار بر ارشاديّت حمل مىكنيم مسأله هم در موارد مختلف تفاوت داشت كه ذكر شد . در نتيجه تخصيص هم در ميان نخواهد بود . نسبت به موارد احتمال هلاكت مطلقاً بايد احتياط كرد و نسبت به ساير موارد احتياط مطلقاً واجب نيست .\r\nشاهد دوم : در اخبار توقّف تعليلى ذكر شده است ، همچون فانّ الوقوف عندالشبهة خيرٌ من الإقتحام فى الهلكة كه همين تعليل را در اخبار احتياط هم مىتوان آورد . هلاكت هم در لسان شارع ، ظهور در عقوبت دارد ، زيرا همّ و غمّ شارع اين است كه عذاب جهنم را از بندگان بردارد .\r\nبا توجه به اين مطالب مىگوييم امر به توقف يا وجوب توقف كه حكم است معلّل شده است به عدم وقوع در مهلكه . يعنى احتياط كن تا هلاك و عقاب نشوى و مهلكه و عقوبت ، علّت وجوب توقّف است و علّت از لحاظ رتبه پيش از معلول است . پس امر به توقف و احتياط وابسته به مهلكه و احتمال عقاب است . از طرفى هم به قول شما اخبارىها با نفس اين اوامرِ وجوب احتياط و توقف ، عقوبت و هلاكت درست مىشود ؛ و گرنه همه قبول داريم كه در شبهات بدويّه بعدالفحص و اليأس تا\r\n\r\n\r\n","description":"","footnote":"\r\n( 1 ) . چنين چيزى در دو باب است : شبهات بدويه قبل از فحص ، شبهات مقرون به علم اجمالى .\r\n( 2 ) . اين قرائن در رسائل شيخ اعظم به صورت متفرقه و در لابه‌لاى بحث از روايات باب آمده است .\r\n( 3 ) . شايد به اين جهت باشد كه در ذيل برخى از آنها علّت ذكر شده است و عامِ معلّل ، به‌منزلهء نصّ به حكم است و نصّ قابل‌تخصيص نيست ، شايد به اين جهت كه اينها در مورد حكم عقل وارد شده‌اند و حكم عقل تخصيص بردار نيست .\r\n","page_name":" 43 ","page_number":44},
  {"content":"\r\n\r\nزمانى كه ايجاب احتياط و توقف نيايد عقابى نيست . پس ايجاب احتياط فرع بر احتمال عقاب است و « احتمال عقاب » يا خود « عقاب » هم فرع بر ايجاب احتياط و توقف است . در واقع معلول ( امر به احتياط و توقف ) متوقّف بر علّت ( مهلكه و عقاب ) است و علّت هم به نفس همين معلول درست مىشود و وابسته به معلول است . حكم وابسته به موضوع و موضوع متوقف بر حكم است و اين دور است و باطل . اما اگر به قول ما اوامر را ارشادى بگيريم ، اين محذور را نخواهيم داشت كه بعداً در عبارت « فلا محيص . . . » توضيح خواهيم داد .\r\nلا يقال نعم و لكنه يستكشف منه على نحو الإن إيجاب الاحتياط من قبل ليصح به العقوبة على المخالفة .\r\nفإنه يقال إن مجرد إيجابه واقعا ما لم يعلم لا يصحح العقوبة و لا يخرجها عن أنها بلا بيان و لا برهان فلا محيص عن اختصاص مثله بما يتنجز فيه المشتبه لو كان كالشبهة قبل الفحص مطلقا أو الشبهة المقرونة بالعلم الإجمالى فتأمل جيدا .\r\nاشكال : معترض مىگويد قبول داريم كه در شبهات بدويّه بعدالفحص و اليأس هنگامى كه امر به توقف يا احتياط نباشد عقابى نيست ، ولى چه اشكال دارد كه بگوييم اين اوامر احتياط و توقف مثل اوامر امارات و طرق ، طريقت و كاشفيت دارند و به طريق برهان انّى « 1 » كشف از اين مىكند كه در واقع و عند الله احتياط واجب است و مهلكه هم دارد و عقاب هم بجاست . در نتيجه اين اوامر ، متوقف بر آن ايجاب احتياط واقعى و عقوبت هستند ، ولى آن ايجاب احتياط واقعى و عقاب ، متوقّف بر اين اوامر نيست تا دور لازم آيد .\r\nجواب : اخبارى و اصولى قبول دارند كه وجود واقعى حكم ، موجب ثواب و عقاب نيست و بايد به ما برسد تا عقاب بر آن صحيح باشد ؛ و گرنه عقاب بدون بيان است و قبيح مىباشد و ايجاب احتياط واقعى موجب مهلكه نيست . آرى اگر همين وجوب احتياط و توقف به ما رسيد و ما به آن علم پيدا كرديم ، منجّز مىشود و مخالفتش عقاب دارد . مهلكه هم براى همين مرحله است كه اين هم علىالفرض از راه اخبار احتياط و توقّف به ما رسيده است . « 2 » نه از راه ديگر . در نتيجه اشكال دور باقى است ، يعنى از طرفى مهلكه و عقاب منوط به اوامر احتياط و توقّف است ، از طرفى اين اوامر ، معلّل به عقوبت و مهلكه مىشود و وابسته به علّت خود هستند و اين دور است .\r\nدفع اشكال : براى دفع هر اشكالى ناچاريم بگوييم اخبار و اوامر فوق ، ارشادى است و مخصوص مواردى است كه تكليف واقعى در آنها منجّز باشد . در چنين مواردى جاى امر به احتياط است ، چون واقع منجّز است و مخالفتش عقاب دارد و امر به احتياط امكان‌پذير است ، و آن در دو\r\n\r\n\r\n","description":"","footnote":"\r\n( 1 ) . از معلول به علّت رسيدن ، از حكم به موضوع رسيدن .\r\n( 2 ) . به قول اخبارى .\r\n","page_name":" 44 ","page_number":45},
  {"content":"\r\n\r\nباب شبهه بدويه قبل الفحص است ، چه وجوبيه و چه تحريميّه و شبهه مقرون به علم اجمالى است و در موارد شبهه بدويّهء بعدالفحص جاى ايجاب احتياط شرعى و عقلى ، مولوى و ارشادى نيست و جاى برائت است .\r\nخلاصه : در واقع از اوّل جواب مشترك ، تا اينجا دو مطلب ذكر شد : 1 . اوامر احتياط و توقّف را بر مطلق ارشاد - اعم از ايجابى و ندبى - حمل كنيم و در مانحن‌فيه بر ارشاد استحبابى حمل شوند كه اوّل روى اين تكيه شد . 2 . اوامر را حمل بر ارشاد وجوبى كنيم ؛ ولى مخصوص دو دسته شبهاتى باشد كه ذكر شد و مانحن‌فيه را اصلًا شامل نشود .\r\n\r\n[ الدليل الثالث ، و الجواب عنه 
  ]\r\n\r\n[ التقرير الأوّل : العلم الإجمالىّ 
  ]\r\nو أما العقل فلاستقلاله بلزوم فعل ما احتمل وجوبه و ترك ما احتمل حرمته حيث علم إجمالا بوجود واجبات و محرمات كثيرة فيما اشتبه وجوبه أو حرمته مما لم يكن هناك حجة على حكمه تفريغا للذمة بعد اشتغالها و لا خلاف فى لزوم الاحتياط فى أطراف العلم الإجمالى إلا من بعض الأصحاب .\r\nو الجواب أن العقل و إن استقل بذلك إلا أنه إذا لم ينحل العلم الإجمالى إلى علم تفصيلى و شك بدوى و قد انحل هاهنا فإنه كما علم بوجود تكاليف إجمالا كذلك علم إجمالا بثبوت طرق و أصول معتبرة مثبتة لتكاليف به مقدار تلك التكاليف المعلومة أو أزيد و حينئذ لا علم بتكاليف أخر غير التكاليف الفعلية فى الموارد المثبتة من الطرق و الأصول العملية .\r\nإن قلت نعم لكنه إذا لم يكن العلم بها مسبوقا بالعلم بالتكاليف .\r\nقلت إنما يضر السبق إذا كان المعلوم اللاحق حادثا [ آخر 
  ] و أما إذا لم يكن كذلك بل مما ينطبق عليه ما علم أولا فلا محالة قد انحل العلم الإجمالى إلى التفصيلى و الشك البدوى .\r\nج ) عقل و احتياط\r\nدليل سوم اخباريون بر لزوم احتياط در شبهه تحريميه ، دليل عقل است . اين دليل به دو بيان تقرير شده است : در بيان اوّل روى علم اجمالى تكيه شده است ؛ در كلام شيخ اعظم به‌گونه‌اى « 1 » و در كلام آخوند ، به‌گونهء ديگرى . اين بيان‌ها دو تفاوت با يكديگر دارند :\r\nالف ) در بيان شيخ روى علم اجمالى به وجود حرام‌هاى فراوان در شريعت تكيه شده است ؛ چون بحث آن در خصوص شبههء تحريميّه بوده است ، ولى در كلام مرحوم آخوند روى علم اجمالى به وجود واجبات و محرّمات كثيره تكيه شده است . كه واجبات را هم به آن افزوده است ؛ چون از اوّل كه\r\n\r\n\r\n","description":"","footnote":"\r\n( 1 ) . فرائدالاصول ، ص 212 .\r\n","page_name":" 45 ","page_number":46},
  {"content":"\r\n\r\nوارد بحث شد فرقى ميان شبههء وجوبيّه و تحريميّه قائل نشد و حكم هر دو را يكى دانست . دليل مورد بحث ما هم به‌طور مساوى در هر دو بخش جارى است و مخصوص شبههء تحريميّه نيست . لذا جاى اين اعتراض به اخبارى هست كه چرا شما به حكم اين دليل ، در تحريميّه احتياطى شده‌ايد ، امّا در وجوبيّه احتياطى نشده‌ايد با اين‌كه دليلتان بالسّويّه هر دو را مىگيرد ؟\r\nب ) مرحوم آخوند دايرهء علم اجمالى را كوچك كرده و به خصوصِ مشتبهاتى كه حجّت و دليلى بر حكمشان نيست ( موارد فقدان نصّ ، اجمال نصّ و تعارض نصيّن ) اختصاص داده است ؛ ولى مرحوم شيخ علم اجمالى را كبير حساب كرده است . قبل از مراجعه به امارات و طرق معتبره يك علم اجمالى به وجود محرّمات - و واجباتى چند - در اسلام داريم كه دايره‌اش موارد امارات معتبره و موارد فقدان نص را شامل مىشود . در اين‌باره بيان شيخ كامل‌تر است و بيان آخوند ناتمام است ؛ زيرا در خصوص مشتبهات كذايى علم اجمالى نداريم و مجرّد شك است و بعد هم از جواب آخوند به اين دليل ، روشن مىشود كه منظورشان همان مطلب شيخ اعظم است ، هرچند بيان نارساست .\r\nاصل دليل ، اين است كه ما علم اجمالى داريم كه واجبات و محرّمات بسيارى ، در ميان مشتبهات « 1 » هست و به حكم اين علم اجمالى بايد هرچه محتمل الوجوب است انجام دهيم و هرچه محتمل التحريم است ترك كنيم ؛ زيرا بجز بعضى از اصحاب ، ديگران عموماً علم اجمالى را مُنجِّز مىدانند و مىگويند مخالفت قطعيه حرام و موافقت قطعيّه واجب است و بعد از فحص كه مثلًا پانصد مورد حرام پيدا كرديم و هزار مورد ديگر مشكوك ماند نمىتوان گفت نسبت به آن موارد آزاديم ، علم اجمالى جلوتر آمده و اشتغال يقينى آورده است و مستدعى فراغت يقينى است و آن به احتياط كردن و اجتناب از همهء شبهات تحريميّه و ارتكاب همهء شبهات وجوبيّه است ؛ پس به بركت علم اجمالى وجوب احتياط را ثابت كرديم .\r\nقوله : و الجواب : جواب : ما نيز قبول داريم كه علم اجمالى مؤثّر و منجِّز است و بايد موافقت قطعيه تحصيل كنيم و راهى جز احتياط تامّ و كامل نداريم ، ولى مىگوييم منجّزيّت علم اجمالى زمانى است كه علم اجمالى بماند و به يك علم تفصيلى و شك بدوى منحل نشود ؛ و گرنه با انحلال علم اجمالى جايى براى لزوم احتياط نيست و سالبه به انتفاء موضوع است و همان مقدارى كه علم تفصيلى داريم بايد موافقت كنيم و خوشبختانه در مانحن‌فيه ، علم اجمالى كبير « 2 » به يك علم اجمالى صغير « 3 » و شك بدوى\r\n\r\n\r\n","description":"","footnote":"\r\n( 1 ) . يعنى افعال اختياريّهء ما كه هنوز مراجعه نكرده و حكمش را بدست نياورده‌ايم ، يا تكاليف واقعى قبل از فحص و يأس كه فعلًابراى ما مشتبه است .\r\n( 2 ) . يعنى علم به اين‌كه تكاليفى و واجبات و محرّماتى هست و قبل از مراجعه به منابع اجمالًا مىدانيم كه در اسلام مثل هر مكتب‌ديگر بايدها و نبايدهايى وجود دارد .\r\n( 3 ) . يعنى علم به اين‌كه اين تكاليف هرچه هست در منابع معتبر و ادلهء شرعيّه از ظواهر كتاب و خبرهاى واحد ثقه و استصحابات وجود دارد ، ولو هنوز تفصيلًا فرد فرد آنها را بدست نياورده‌ايم ؛ ولى مطمئن هستيم كه در ساير منابع نيستند و نيازى به مراجعه به آنها نداريم .\r\n","page_name":" 46 ","page_number":47},
  {"content":"\r\n\r\nنسبت به ساير امارات و منابع ، منحل شده است و پس از مراجعه به ادلّهء معتبره و بررسى تفصيلى به اين نتيجه رسيديم كه آن مقدار تكليفى كه معلوم بالاجمال بود در لابه‌لاى همين ادلّه وجود دارد و اگر از مجموع دو هزار واقعهء مشتبه هزار مورد حرام بود ، همان مقدار را از ادلّه دريافت كرديم و بلكه بيش از هزار حرام در منابع پيدا كرديم ، قهراً آن علم اجمالى صغير هم منحل مىشود به يك علم تفصيلى نسبت به مواردى كه در اين منابع بدست آورده‌ايم و يك شكّ بدوى نسبت به مازاد بر آن ؛ و وقتى منحل شد ، ما وظيفه داريم همين مواردى را كه تفصيلًا بدست آورده‌ايم امتثال كنيم ، و در مازاد بر آنها تكليفى نداريم و مجرّد شكّ است و جاى اصل برائت است ، نه جاى احتياط .\r\nقوله : ان قلت : اشكال : به گفتهء معترض ، از آنجا كه علم اجمالى به محرّمات واقعيه ، سابق بر علم تفصيلى است و قبل از مراجعه به منابع تحقّق دارد و همان زمان هم تأثير گذاشته و واقع را بر ما منجّز كرده است بايد امتثال شود . علم تفصيلى چون لاحق است و بعد از علم اجمالى با فاصلهء زمانى تحقّق يافته است ، جلو تأثيرى را كه قبلًا آمده است ، نمىگيرد و علم سابق را از منجِّز بودن ساقط نمىكند السابقون السابقون اولئك المقرّبون پس كماكان بايد احتياط و امتثال كرد ؛ و به هر مشتبهى كه مىرسيم بايد احتياط كنيم .\r\nقوله : قُلت : جواب : اگر « معلوم به علم تفصيلى » كه لاحق است و بعد تحقّق يافته است ، يك امر حادث و جديدى بود و ربطى به معلوم به علم اجمالى سابق نداشت و غير از آن بود ، و آن معلوم بالاجمال بر اين معلوم‌هاى تفصيلى منطبق نمىشد ، حق با معترض بود و وجهى براى انحلال علم اجمالى نبود و كماكان مؤثر بود و امتثال مىطلبيد .\r\nنظير اين‌كه علم اجمالى داشتيم كه يا اين اناء نجس است يا آن اناء ، به‌خاطر ملاقات با بول ، و بعد از مدّتى با چشم خود ديديم كه قطرهء خونى در يكى از آن دو افتاد ، يا سگى از آن ظرف آب خورد و . . . ، الآن يقين تفصيلى به نجاست اين اناء داريم ، ولى ربطى به آن يقين اجمالى سابق ندارد و موجب انحلال آن نمىشود ؛ پس كماكان بايد از اناء ديگر اجتناب كنيم . ولى اگر « معلوم بالتفصيل » يك امر جديد و مغاير با معلوم بالاجمال نباشد ، بلكه همان باشد كه قبلًا معلوم بالاجمال بود و حالا معلوم بالتفصيل شده است ، يا قبلًا مبهم و مردّد بود كه يا اين يا آن نجس واقعى و حرام واقعى است و الآن همان مردّد تبديل به معيّن شده است ، و مجمل تبديل به مفصّل شده است حتماً علم اجمالى مىرود و در اينجا جايى ندارد ؛ زيرا اجمال و ترديد جاى خود را به تعيين و ظهور و وضوح داد .\r\nمانند اين است كه در مثال قبل علم اجمالى داشتيم به نجاست يكى از دو ظرف آب ، سپس يقين تفصيلى يا بيّنه قائم شد كه نجس واقعى اين اناء است ، نه اناء ديگر ، در اينجا ترديدى نيست كه علم\r\n\r\n","description":"","footnote":"","page_name":" 47 ","page_number":48},
  {"content":"\r\n\r\nاجمالى منحل مىشود ؛ زيرا اين معلوم بالتفصيل همان معلوم بالاجمال است كه در مرحله‌اى مجمل بود و الآن مفصّل گرديده است . مانحن‌فيه از همين قبيل است ؛ زيرا علم اجمالى داشتيم كه هزار حرام در شريعت وجود دارد و بعد از مراجعه به ادلّهء معتبره آن هزار حرام و يا بيش از آن را يافتيم و همان معلوم به اجمال است كه حالا معلوم به تفصيل شده است ، نه غير از آن ، طبعاً علم اجمالى منحل مىشود به يك علم تفصيلى نسبت به هزار مورد كه بايد امتثال كنيم و يك شك بدوى نسبت به مازاد و موجبى براى احتياط ندارد .\r\nإن قلت إنما يوجب العلم بقيام الطرق المثبتة له به مقدار المعلوم بالإجمال ذلك إذا كان قضية قيام الطريق على تكليف موجبا لثبوته فعلا و أما بناء على أن قضية حجيته و اعتباره شرعا ليس إلا ترتيب ما للطريق المعتبر عقلا و هو تنجز ما أصابه و العذر عما أخطأ عنه فلا انحلال لما علم بالإجمال أولا كما لا يخفى .\r\nقلت قضية الاعتبار شرعا على اختلاف ألسنة أدلته و إن كان ذلك على ما قوينا فى البحث إلا أن نهوض الحجة على ما ينطبق عليه المعلوم بالإجمال فى بعض الأطراف يكون عقلا به حكم الانحلال و صرف تنجزه إلى ما إذا كان فى ذاك الطرف و العذر عما إذا كان فى سائر الأطراف مثلا إذا علم إجمالا بحرمة إناء زيد بين الإناءين و قامت البينة على أن هذا إناؤه فلا ينبغى الشك فى أنه كما إذا علم أنه إناؤه فى عدم لزوم الاجتناب إلا عن خصوصه دون الآخر و لو لا ذلك لما كان يجدى القول بأن قضية اعتبار الأمارات هو كون المؤديات أحكاما شرعية فعلية ضرورة أنها تكون كذلك بسبب حادث و هو كونها مؤديات الأمارات الشرعية .\r\nهذا إذا لم يعلم بثبوت التكاليف الواقعية فى موارد الطرق المثبتة به مقدار المعلوم بالإجمال و إلا فالانحلال إلى العلم بما فى الموارد و انحصار أطرافه بموارد تلك الطرق بلا إشكال كما لا يخفى .\r\nدر باب امارات دو مبناى كلّى وجود دارد .\r\n1 . مبناى سببيّت ، كه نوع اهل سنّت طرفدارش هستند و مىگويند قيام اماره بر امرى از امور - مثلًا بر وجوب جمعه - سبب مىشود در مؤدّاى اماره ، مصلحت ملزمى پيدا شود به اندازهء مصلحت واقع يا بيشتر و اگر خطا كرده باشد ، اين مصلحت حادث جايگزين آن مصلحت واقعىِ فائت ، مىشود و جبران مىكند .\r\nالبتّه اين سببيّت معتزلى داريم و سببيّت اشعرى داريم كه فعلًا كارى نداريم و بر آن مبنا غير از مؤدّاى امارات ، حكم ديگرى و واقعى نيست تا علم اجمالى به آن ، معقول باشد .\r\n2 . مبناى طريقيّت محضه ، كه نوع اماميّه طرفدار آن هستند و مىگويند از اين نظر امارات معتبره دقيقاً حكم قطع را دارند و همان‌طور كه در باب قطع ، تمام مصلحت يا مفسده مال حكم واقعى است و قطعِ مكلّف ، صرفاً طريق و راهى به سوى واقع است كه عندالاصابة موجب تنجّز واقع و عندالخطاء\r\n\r\n","description":"","footnote":"","page_name":" 48 ","page_number":49},
  {"content":"\r\n\r\nموجب عذر مىباشد امارات هم صرفاً و محضاً طريق به سوى واقع هستند ، و تمام ملاك مال واقع است و بر طبق مؤدّاى اماره ، ملاكى ( مصلحت يا مفسده ) حادث نمىشود و طريق محض الى الواقع است كه عندالاصابه مُنِجّز و عندالخطأ مُعذّر است . با اين تفاوت كه قطع ، طريق عقلى است و كسى طريقيّت را به او نداده است ؛ ولى اماره طريق شرعى است و شارع آن را حجّت كرده و طريق به سوى واقع قرار داده است .\r\nمعترض مىگويد بر مبناى سببيّت ، انحلال آرى ؛ زيرا همان مقدار كه علم اجمالى داشتيم ، - مثلًا هزار حرام - در بين امارات پيدا كرديم ، خيالمان راحت است كه به مصالح و ملاك واقعى رسيده‌ايم و نسبت به مازاد ، شكّ بدوى است و احتياط وجهى ندارد ، ولى بر مبناى طريقيّت كه مسلك خود شما ( آخوند ) است جاى انحلال نيست ؛ زيرا اين هزار اماره اصلًا حكم جديدى نمىآوردند كه جايگزين حرام‌هاى معلوم بالاجمال باشد ، بلكه اينها فقط طريقيّت دارند و شايد تمام اينها خاطى باشند و ما را به واقع نرسانند و ما هيچ‌كدام از واقعيّات را امتثال نكرده باشيم . با اين اوضاع و احوال چگونه علم اجمالى به وجود محرّمات واقعى ، منحل شود ؟ وجهى براى انحلال نيست ؛ جايگزينى براى آنها نيامد تا انحلال بيايد .\r\nقوله : قلت : ما روى مبناى خود ايستاده‌ايم و الآن هم مىگوييم امارات ، فقط و فقط طريقيّت دارند و مفاد ادلّه حجيّت ، جعل حجيّت به معناى منجّزيّت و معذّريت است ، و لا غير ؛ اگرچه لسان ادلّهء حجيّت مختلف است : قسمى از آنها مطلق ظنّ را حجّت مىكرد بر مبناى انسدادىها و قسمى ظن خاص را حجت مىكرد كه عمده‌اش حجيّت خبر واحد بود . ادلّهء حجيّت خبر هم قسمى خصوص خبر عادل است و حديث صحيح را حجت مىكرد و قسمى خبرهاى ثقه را حجّت مىكرد و . . . در عين حال بر مبناى طريقيّت هم ادّعا مىكنيم كه علم اجمالى منحل مىشود . در اينجا دو جواب به اشكال مزبور مىدهيم :\r\nجواب اوّل : انحلال علم اجمالى دو گونه است :\r\nالف ) انحلال حقيقى و وجدانى ، كه علم اجمالى حقيقتاً به علم تفصيلىِ وجدانى يا به علم اجمالىِ صغير ، منحل شود كه علمى شكنندهء علم ديگر شده است .\r\nب ) انحلال حكمى و تعبّدى ، كه وجداناً علم اجمالى منتفى نشده است ، ولى حكماً از بين رفته است ؛ يعنى آثار و احكام آن مرتّب نمىشود و علم اجمالى به وسيلهء ظنّ معتبر و امارهء معتبره ، منحل شده است ؛ - در واقع به ظنّ تفصيلىِ معتبر منحل شده است - و همان‌طور كه با وجود قطع تفصيلى ، علم اجمالى نابود مىشود و تأثيرش به موارد علم تفصيلى منتقل مىگردد و تنها اين موارد است كه لزوم امتثال دارد ، هكذا با وجود امارهء معتبره هم كه جانشين علم است و شارع آن را نازل منزلهء علم قرار داده است ، علم اجمالى نابود مىشود . يعنى حكم و تأثيرش ( منجّزيّت ) به همان موارد قيام امارهء\r\n\r\n","description":"","footnote":"","page_name":" 49 ","page_number":50},
  {"content":"\r\n\r\nمعتبره ، منتقل مىشود و نسبت به مشتبهاتى كه اماره قائم شده ، امتثال لازم است و نسبت به مواردى كه اماره‌اى نيست ، مجرّد شكّ است و منجِّرى ندارند تا احتياط لازم باشد . آخوند سپس مثالى مىزند كه واضح است و نيازى به توضيح ندارد .\r\nپس انحلال در مانحن‌فيه از نوع انحلال حكمى است كه به منزلهء انحلال حقيقى مىباشد .\r\nقوله : و لولا ذلك لما كان يجدى : مرحوم آخوند در اين عبارت ، شاهد گويايى بر انحلال حكمى مىآورد : اگر انحلال حكمى را بر مبناى طريقيّتِ محضهء امارات ، قبول نكنيد ، لازمه‌اش اين است كه بر مبناى سببيّت هم انحلال علم اجمالى را نپذيريد . « 1 » خود معترض هم به اين لازم ، ملتزم نيست و علم اجمالى را بر مبناى سببيّت امارات ، منحلّ مىداند و قيام اماره را سبب انحلال ( انحلال حكمى ) مىداند پس بايد بر مبناى طريقيّت نيز همين حرف را بزنيم ؛ زيرا دليل هر دو يكى است ، يعنى شارع ، امارات را حجّت و جانشين علم قرار داده است و آثار علم بر آنها مترتّب است و هر دو سبب انحلال حكمى مىشوند .\r\nاشكال نقضى ديگر : اگر امارات بر مبناى طريقيّت ، موجب انحلال علم اجمالى نشوند ، به اين دليل كه شايد تمام اينها خطا كنند و ما را به واقع نرسانند . پس بايد قطع تفصيلى هم موجب انحلال علم اجمالى سابق نشود ؛ زيرا قطع همچنين نيست كه همواره مُصيب و مطابق واقع باشد ، در موارد زيادى خطا مىكند و در واقع جهل مركّب است ، نه علم و يقين . پس احتمال مىدهيم كه تمام اين هزار قطع خطا بكند و ما را به محرّمات واقعى نرساند . در نتيجه وجهى براى انحلال علم اجمالى نماند ؛ در حالى كه شما به اين لازم ملتزم نيستند و قطع تفصيلى را كه مجرّد طريق به واقع است موجب انحلال مىدانيد .\r\nپس بايد امارهء معتبره را هم موجب انحلال بدانيد .\r\nقوله : هذا اذا لم يعلم ثبوت التكاليف الواقعيّه : جواب دوم : جواب دوم را با مقدّمه‌اى بيان مىكنيم : به عقيدهء مشهور ، امارات ظنّيّه مطلقاً حجيّت دارند ، چه در فرض انفتاح باب علم و تمكّن از تحصيل علم و چه در فرض انسداد باب علم ، و اينجاست كه سؤال مطرح مىشود كه با دسترسى به علم و انفتاح باب آن ، چرا شارع مقدّس امارهء ظنّى را در حقّ ما حجّت كرده و ما را ملزم به تحصيل علم نكرده است ؟ در پاسخ مىگوييم مناط حجيّت اماره حتى در فرض انفتاح باب علم ، يكى از دو امر است :\r\nالف ) يا به‌خاطر اين است كه امارات ظنّيّه اگرچه فراوان خطا مىكنند و مخالف واقع درمىآيند ،\r\n\r\n\r\n","description":"","footnote":"\r\n( 1 ) . زيرا بر مبناى سببيّت نسبت به واجبات واقعى مشكلى نيست ؛ چون ولو هزار اماره ، هزار واجب را دلالت كند و همهء آنهاخطا بكنند و مطابق با واقع نباشند ؛ ولى به‌اندازهء مصلحت واقع يا بيش از آن ، نصيب مكلّف مىشود و جاى واجبات واقعى پر مىشود . ولى نسبت به محرّمات واقعى مشكل دو چندان مىشود ؛ زيرا علم اجمالى داشتيم كه در شريعت هزار حرام واقعى وجود دارد و بايد از آنها اجتناب شود . سپس اماراتى آمد و هزار حرام را بيان كرد و به همان نسبت ، مفسده حادث شد و شايد تمام اين امارات اشتباه بكنند و هيچ‌كدام يا بسيارى از آنها مطابق واقع نباشند و هزار حرام ديگر را بيان كرده باشد ؛ و محرّمات واقعى در جاى خود محفوظ است . پس علم اجمالى منحل نمىشود .\r\n","page_name":" 50 ","page_number":51},
  {"content":"\r\n\r\nولى براى يك مصلحت اهمّ نوعى ، در حق ما حجّت شده‌اند . آن مصلحت عبارت است از مصلحت تسهيل بر بندگان ، كه اگر تحصيل علم را واجب مىكرد در نوع موارد براى نوع مسلمانان ، تحصيل علم جدّاً دشوار و موجب مضيقهء شديد و حرج اكيد بود ، و لذا براى آسان گرفتن بر عباد ، آن را لازم ندانست و به امارات ظنّيهء معتبره بسنده كرد .\r\nب ) يا به‌خاطر اين است كه اصلًا امارات ظنّيّه - خصوصاً خبر واحد ثقه كه مهم‌ترين امارهء ظنّيّه است و آن همه دقّت در نقل و ضبط آنها و تميز صحيح از سقيم و . . . شده است - كثيرالخطا نيستند و چنين نيست كه به قول معترض همهء آنها خطا بكنند ، بلكه يا دائم‌الإصابه هستند و يا اگر قدرى مبالغه نكنيم ، غالب‌الإصابه هستند و از اين جهت دقيقاً نقش قطع را بازى مىكنند و همان‌گونه كه علم ، نوعاً مُصيب است و گاهى هم ممكن است خطا بكند ، ولى به آن اعتنا نمىشود ، هكذا اماره هم خطايش اگر از قطع كمتر نباشد بيشتر نيست . لذا ضرورتى ندارد كه شارع ما را به متابعت از علم ملزم بسازد و به امارهء ظنّيّه اكتفا نكند .\r\nجواب اوّل بر مبناى اوّل بود ، يعنى بر فرض احتمال خطا در اكثر موارد اماره يا در همهء آنها جواب‌بدهيم - كه مجرّد فرض است - ولى در عين حال مأمور به متابعت از آن هستيم و حجّت است .\r\nجواب دوم كه الآن مطرح مىكنيم ، براساس مناط دوم است كه اصولًا نوع امارات يا همهء آنها مُصيب و مطابق واقع هستند و ما يقين داريم كه همهء آن تكاليف واقعى ، يا نوع آنها در ميان همين احكامى است كه اماره به آن طريق است و اگر چنين شد ، با قيام امارهء معتبره به اندازهء معلوم بالاجمال ، علم اجمالى حقيقتاً منحل مىشود ، نه حكماً و تنزيلًا و تعبّداً . پس دليل اوّلِ عقلى بر لزوم احتياط كه روى علم اجمالى تكيه مىكرد ردّ شد .\r\n\r\n[ التقرير الثانى : أصالة الحظر 
  ]\r\nو ربما استدل بما قيل من استقلال العقل بالحظر فى الأفعال الغير الضرورية قبل الشرع و لا أقل من الوقف و عدم استقلاله لا به و لا بالإباحة و لم يثبت شرعا إباحة ما اشتبه حرمته فإن ما دل على الإباحة معارض بما دل على وجوب التوقف أو الاحتياط .\r\nو فيه أولا أنه لا وجه للاستدلال بما هو محل الخلاف و الإشكال و إلا لصح الاستدلال على البراءة بما قيل من كون تلك الأفعال على الإباحة .\r\nو ثانيا أنه ثبت الإباحة شرعا لما عرفت من عدم صلاحية ما دل على التوقف أو الاحتياط للمعارضة لما دل عليها .\r\nو ثالثا أنه لا يستلزم القول بالوقف فى تلك المسألة للقول بالاحتياط فى هذه المسألة لاحتمال أن يقال معه بالبراءة لقاعدة قبح العقاب بلا بيان .\r\nيك دليل عقلى ديگر : دليل عقلى ديگر بر لزوم احتياط در شبهات حكميّه تحريميّه را با ذكر\r\n\r\n","description":"","footnote":"","page_name":" 51 ","page_number":52},
  {"content":"\r\n\r\nمقدّمه‌اى بيان مىكنيم . پيشتر هم در ادامهء برائت عقلى و پاسخ شبهات ، به اين نكته اشاره شد كه اصل اوّلى و قاعدهء عقلى در اشياء و افعال اختياريّهء ما ، قطع‌نظر از حكم شرعى چيست ؟ افعال ضرورى كه حيات انسان بر آنها متوقّف است مثل خوردن ، نوشيدن ، پوشيدن و . . . به مقدار ضرورت ، از بحث خارج است و نسبت به آنها همه قائل به جواز و بلكه لزوم ارتكاب هستند ؛ و گرنه انسان هلاك مىشود . ولى از ضروريّات زندگى كه بگذريم نسبت به افعال عادى و غير ضرورى كه روزمرّه با آن دست به گريبان هستيم ، آيا اصل اوّلى اقتضاى جواز و اباحه مىكند يا اقتضاى منع و حظر ؟ در اين‌باره سه مسلك وجود دارد :\r\n1 . اصل در اشياء ، اباحه وجواز و آزادى است ؛ مگر در مواردى كه شريعت بيايد و جلوگيرى كند .\r\n2 . اصل در اشياء ، منع و حظر است ؛ مگر در مواردى كه شرع اجازه بدهد و حلال نمايد .\r\n3 . اصل ، وقف است ، يعنى عقل انسان ، نه مستقل به اباحه است و نه مستقل به حظر ، و متوقّف است و شعارش لا ادرى است ؛ ولى هر جا توقّف در حكم و فتوى بود به‌دنبالش احتياط در عمل مىآيد و باز بايد احتياط كرد .\r\nبا توجه به اين مقدمه مىگوييم : استدلال بر مبناى دوم و سوم مبتنى است و مستدلّ مىگويد عقل ما مستقلّ است به اين‌كه از افعال غير ضرورى بايد اجتناب كنيم ، و حكم به منع و حظر مىكند و حدّاقل اگر هم قاطع به حظر نباشد ، قاطع به اباحه هم نيست و متوقّف است . پس به حكم عقل به هر كارى كه مىرسيم و نمىدانيم حلال است يا حرام بايد بگوييم حرام است و حق ارتكاب نداريم ؛ نسبت به شرب توتون هم همين حكم جارى است . اين از نظر عقل . از ديدگاه شرع هم نسبت به مشتبه الحرام ( شرب توتون ) اباحه و جوازى ثابت نشده است و دليل بر اباحه نداريم تا نوبت به حظر و منع عقلى نرسد . اگر شما بگوييد ما قبلًا براى اباحهء شرعى دليل آورديم ( اخبار كلّ شىء حلال و . . . ) مستدلّ مىگويد اين اخبار معارض دارد ( اخبار توقف و احتياط ) ، و در سايهء تعارض ، تساقط مىكنند . در نتيجه عقلًا كه اصل و قاعده روشن بود ، شرعاً هم منعى از قاعدهء عقلى نرسيده و دليلى بر خلاف آن نيامده است . پس بايد در موارد شبهه به همان اصل اوّلى مراجعه كنيم و حكم به حظر يا وقف نماييم و از مشتبهات اجتناب كنيم ؛ و هو المطلوب .\r\nپاسخ مرحوم آخوند : مرحوم آخوند به اين استدلال سه جواب مىدهد :\r\n1 - / قاعدهء عقلى مزبور كه شما مبناى استدلال خود قرار داديد ( الأصل فى الأشياء الحظر ، يا الوقف ) يك قاعدهء مسلّم و مورد تطابق آراء نيست تا شما به آن استدلال كنيد . خود آن قاعده ، مورد بحث و نزاع است و مشهور آن را قبول ندارند . وقتى خود آن مبنا ثابت نشده و مورد دعواست ، نمىتواند ملاك استدلال واقع شود ؛ و گرنه متقابلًا كسانى هم مىتوانند به عكس مقصود شما استدلال كنند و\r\n\r\n","description":"","footnote":"","page_name":" 52 ","page_number":53},
  {"content":"\r\n\r\nبگويند اصل در اشياء ، اباحه است و نسبت به شرب توتون منعى از شارع نرسيده است ؛ پس به حكم اصل بايد قائل به اباحه و جواز آن بشويم .\r\n2 . بر فرض قبول قاعدهء فوق ، مىگوييم اينكه در ادامهء استدلال گفتيد شرعاً هم اباحه و حليّتِ مشتبه الحرمة ثابت نشده است ، ما قبول نداريم و سابقاً گفتيم شارع حكم به حليّت نموده است و روايت « كلّ شىء حلالٌ » بر آن دلالت دارد و اين‌كه گفتيد اين روايت معارض دارد ( اخبار احتياط و توقّف ) قبلًا در جواب اختصاصى از اخبار احتياط ، ذكر كرديم كه هرگز اخبار احتياط با حديث « كلّ شىء حلالٌ » تعارض ندارند و اين حديث به‌خاطر نصّ در حليّت يا اظهر بودن در آن و به خاطر اخصّ بودن ، بر اخبار احتياط مقدّم شد و جاى تعارض نبود . پس شرعاً اباحه ثابت است و نوبت به مراجعه به اصل اوّلى و مقتضاى قاعدهء عقلى نمىرسد .\r\n3 . شما نتيجه گرفتيد كه لازمهء قول به حظر يا وقف ، احتياط كردن است . ما مىگوييم قول به حظر ممكن است مستلزم احتياط باشد ؛ ولى قول به وقف مستلزم احيتاط نيست ؛ زيرا در اينجا دو مسأله وجود دارد : 1 . اشياء فى حدّ ذاتها و قطع نظر از ورود شرع ، چه حكمى دارند ؟ قول به وقف مربوط به اين مسأله است ؛ 2 . اشياء به ملاحظهء ورود شرع و پس از ورود شريعت كه حكمى دارند و ما نمىدانيم و در يك كلام ، اشياء و افعال اختياريّهء ما به ملاحظهء مجهول الحكم بودن چه وضعى دارند ، در مسألهء اوّل توقّفى شديم ؛ ولى در مسألهء دوم احتياطى نمىشويم ؛ زيرا بايد بيان به ما برسد تا احتياط كنيم ، در حالى كه هرچه فحص كرديم نيافتيم . پس اينجا جاى قبح عقاب بلابيان است ، نه جاى احتياط كردن و اجتناب از مشتبه .\r\n\r\n[ التقرير الثالث : وجوب دفع الضرر المحتمل 
  ]\r\nو ما قيل من أن الإقدام على ما لا يؤمن المفسدة فيه كالإقدام على ما يعلم فيه المفسدة .\r\nممنوع و لو قيل بوجوب دفع الضرر المحتمل فإن المفسدة المحتملة فى المشتبه ليس به ضرر غالبا ضرورة أن المصالح و المفاسد التى هى مناطات الأحكام ليست براجعة إلى المنافع و المضار بل ربما يكون المصلحة فيما فيه الضرر و المفسدة فيما فيه المنفعة و احتمال أن يكون فى المشتبه ضرر ضعيف غالبا لا يعتنى به قطعا .\r\nمع أن الضرر ليس دائما مما يجب التحرز عنه عقلا بل يجب ارتكابه أحيانا فيما كان المترتب عليه أهم فى نظره مما فى الاحتراز عن ضرره مع القطع به فضلا عن احتماله .\r\nو ما قيل . . . : مرحوم آخوند در اين عبارت تا اوّل تنبيهات ، مطلبى را بيان مىكند كه سابقاً در ذيل دليل عقلى بر برائت ، مفصّلًا بيان كرد و بهتر بود تكرار نمىكرد . به هر حال خلاصهء مطلب اين است كه اگر كسى از راه دفع عقاب محتمل وارد شود و بگويد ما در شبهات حكميّهء تحريميّه ، احتمال عقاب\r\n\r\n","description":"","footnote":"","page_name":" 53 ","page_number":54},
  {"content":"\r\n\r\nمىدهيم دفع عقابِ محتمل واجب است ، بايد احتياط كنيم و از مشتبه بپرهيزيم ، پاسخ اين را سابقاً داديم كه در مانحن‌فيه ( شبههء بدوّيه بعد الفحص و اليأس ) جاى دفع عقابِ محتمل نيست و اصلًا احتمال عقاب نمىدهيم تا دفعش لازم باشد ، بلكه قطع به عدم داريم .\r\nو اگر كسى از راه دفع ضرر محتمل وارد شود و بگويد در موارد شبهه و احتمال حرمت ، احتمال ضرر مىدهيم و دفع ضرر محتمل واجب است ، پاسخ اين را از حيث صغرى و كبرى قبلًا داديم : اوّلًا كبرى ( عقلًا دفع ضرر محتمل لازم است ) را رد كرديم و گفتيم گاهى دفع ضرر متيقّن هم لازم نيست ، چه رسد به محتمل ؛ ثانياً صغرى را ردّ كرديم ( احتمال حرمت ملازم احتمال ضرر نيست ) . آرى ملازم احتمال مفسده است و ميان مفسده و ضرر ، عموم و خصوص من وجه بود به بيانى كه گذشت ، چه اين‌كه ميان مصلحت و نفع نيز همين نسبت وجود دارد و مناطات احكام شرعى ، مصالح و مفاسد بود ، نه منافع و مضارّ .\r\nو اگر كسى بگويد احتمال حرمت داديم ، احتمال مفسده مىدهيم . دفع مفسدهء محتمل هم مثل دفع مفسدهء مقطوع ، لازم است . شيخ طوسى هم همين را گفته است و منظور آخوند از « و ما قيل » همين قول شيخ طوسى است . « 1 » ولى اين را هم پيشتر جواب داديم و گفتيم دفع مفسدهء محتمل واجب نيست ، هم به حكم عقل فطرى و وجدان ، و هم به حكم سيرهء عقلاء و هم به حكم اذن شرعى .\r\nهمچنين گفتيم كه مفسدهء محتمل ، مثل مفسدهء معلوم نيست و اين دو با هم قابل قياس نيستند .\r\nو اگر كسى بگويد احتمال حرمت ، مستلزم احتمال مفسده است و احتمال مفسده مستلزم احتمال ضرر است و دفع ضرر محتمل واجب است ، باز هم جواب همان است ، يعنى بخش اوّل ( احتمال حرمت مستلزم احتمال مفسده است ) را قبول داريم ولى بخش دوم و سوم را قبول نداريم و كلّيّت ندارد كه احتمال مفسده ، همه‌جا مستلزم احتمال ضرر باشد يا دفع ضرر محتمل همه‌جا واجب و لازم باشد .\r\nقوله : و احتمال ان يكون فى المشتبه ضرر : اشكال : اگر كسى بگويد در همه‌جا ملازمه نيست ؛ ولى گاهى كه ملازمه هست و احتمال مفسده ملازم با احتمال ضرر و يا عين آن است ( در مادّه اجتماع و تصادق مفسده و ضرر چنين چيزى وجود دارد . يعنى حرامى مفسده‌اش همين ضرر باشد ، نه چيز ديگر . مثل اتلاف كه به مناط اضرار به غير ، حرام شده است و مفسده دارد ) .\r\nقوله : ضعيف غالباً : جواب : در پاسخ مىگوييم اين احتمال ضعيف است و كم پيش مىآيد كه مفسده همان ضرر باشد و با هم تصادق كنند . نوعاً چنين نيست و چون چنين احتمالى ضعيف است قابل اعتناء نيست . مضافاً به اين‌كه كبراى بعدى ، كليّت ندارد كه دفع هر ضرر محتملى عقلًا لازم باشد ،\r\n\r\n\r\n","description":"","footnote":"\r\n( 1 ) . عُدّةالاصول ، ج 2 ، ص 117 .\r\n","page_name":" 54 ","page_number":55},
  {"content":"\r\n\r\nبلكه چه بسا ارتكاب ضرر براى مصالح و منافع مهم‌تر ، واجب است و با قطع به ضرر هم براى امر مهم‌تر ، عقلاء مرتكب مىشوند ، چه رسد به احتمال ضرر كه به طريق أولى مرتكب مىشوند .\r\nمثال : تاجرى احتمال مىدهد كه در اين سفر مختصرى از كالاى تجارتىاش فاسد مىشود و يا حتّى يقين دارد ؛ ولى در عوض مىداند كه اگر به مقصد برسد ، بقيّه كالاها را به قيمت چند برابر مىفروشد و آن ضرر ناچيز چندين بار جبران مىشود ، در اينجا هيچ عاقلى براى آن ضرر قليل از تجارت دست نمىكشد ، بلكه سيرهء عقلاء پيوسته بر اقدام و ارتكاب است . )\r\nتا اينجا مبحث شبهات بدوّيه بعد الفحص و اليأس تمام شد و به عقيدهء آخوند در جميع شبهات بدوّيّه - چه موضوعيه و چه حكميّه ، چه وجوبيّه و چه تحريميّه ، چه فقدان نصّ و چه اجمال نصّ يا تعارض نصّين ( همه‌جا ) - جاى برائت شرعى و عقلى است ؛ ولى اخبارىها در خصوص شبهه حكميّه تحريميّه احتياطى هستند .\r\n\r\n","description":"","footnote":"","page_name":" 55 ","page_number":56},
  {"content":"\r\n\r\n\r\n[ تنبيهات البراءة 
  ]\r\nبقى أمور مهمة لا بأس بالإشارة إليها\r\n\r\n[ التنبيه 
  ] الأول : [ اشتراط جريانها بعدم وجود أصل موضوعىّ فى موردها 
  ]\r\nأنه إنما تجرى أصالة البراءة شرعا و عقلا فيما لم يكن هناك أصل موضوعى مطلقا و لو كان موافقا لها فإنه معه لا مجال لها أصلا لوروده عليها كما يأتى تحقيقه .\r\n\r\n[ أصالة عدم التذكية 
  ]\r\nفلا تجرى مثلا أصالة الإباحة فى حيوان شك فى حليته مع الشك فى قبوله التذكية فإنه إذا ذبح مع سائر الشرائط المعتبرة فى التذكية فأصالة عدم التذكية تدرجه فيما لم يذك و هو حرام إجماعا كما إذا مات حتف أنفه فلا حاجة إلى إثبات أن الميتة تعم غير المذكى شرعا ضرورة كفاية كونه مثله حكما و ذلك بأن التذكية إنما هى عبارة عن فرى الأوداج الأربعة مع سائر شرائطها عن خصوصية فى الحيوان التى بها يؤثر فيه الطهارة وحدها أو مع الحلية و مع الشك فى تلك الخصوصية فالأصل عدم تحقق التذكية به مجرد الفرى بسائر شرائطها كما لا يخفى .\r\nنعم لو علم بقبوله التذكية و شك فى الحلية فأصالة الإباحة فيه محكمة فإنه حينئذ إنما يشك فى أن هذا الحيوان المذكى حلال أو حرام و لا أصل فيه إلا أصالة الإباحة كسائر ما شك فى أنه من الحلال أو الحرام .\r\nهذا إذا لم يكن هناك أصل موضوعى آخر مثبت لقبوله التذكية كما إذا شك مثلا فى أن الجلل فى الحيوان هل يوجب ارتفاع قابليته لها أم لا فأصالة قبوله لها معه محكمة و معها لا مجال لأصالة عدم تحققها فهو قبل الجلل كان يطهر و يحل بالفرى بسائر شرائطها فالأصل أنه كذلك بعده .\r\nو مما ذكرنا ظهر الحال فيما اشتبهت حليته و حرمته بالشبهة الموضوعية من الحيوان و أن أصالة عدم التذكية محكمة فيما شك فيها لأجل الشك فى تحقق ما اعتبر فى التذكية شرعا . كما أن أصالة قبول التذكية محكمة إذا شك فى طرو ما يمنع عنه فيحكم بها فيما أحرز الفرى بسائر شرائطها عداه كما لا يخفى فتأمل جيدا .\r\nتنبيهات شكّ در تكليف\r\nمسألهء اوّل از مسائل اصول اعمليّه دربارهء شبهات بدوّيه و شكّ در اصل تكليف بود . عقيدهء مجتهدين و اصوليّون در جميع موارد شبههء بدوى بعد الفحص و اليأس ، اصالة البرائة بود . عقيدهء اخباريّين و محدثّين در خصوص شبههء حكميّهء تحريميّه اصالة الاحتياط بود و رأى آخوند برائت عقلى و نقلى .\r\nمرحوم آخوند پس از فراغت از بحث مزبور ، به چهار تنبيه اشاره مىكند كه از اهميّت زيادى برخوردارند :\r\n\r\n","description":"","footnote":"","page_name":" 56 ","page_number":57},
  {"content":"\r\n\r\nتنبيه اوّل\r\nاين تنبيه را با مقدمه‌اى بيان مىكنيم : اصول عمليّه در تقسيمى دو دسته مىشوند :\r\n1 . اصولى كه مستقيماً در خود حكم شرعى جارى مىشوند ، مثل اصالة الاباحه ، اصالة الطهارة ، استصحاب حرمت يا وجوب و . . . .\r\n2 . اصولى كه در موضوع حكم شرعى جارى مىشوند ، مثل استصحاب حيات زيد ، عدالت بكر ، خمريّت فلان مايع و . . . .\r\nاز اصول چهارگانهء معروف ( برائت ، احتياط ، تخيير ، استصحاب ) سه اصل نخست فقط اصول حكمى هستند و در حكم شرعى جارى مىشوند ؛ ولى اصل چهارم ، هم در حكم جارى مىشود ، هم در موضوع . به تعبير عام‌تر : اصول سببى داريم كه درسبب و منشأ حكم جارى مىشوند و اصول مسبّبى داريم كه در خودحكم جارى مىشوند . مثلًا شك در حليّت و حرمت اين مايع ، مسبّب از شك در شراب يا سركه بودن آن است و هر كدام مجراى اصلى است . وجه عام‌ّتر بودن اين تعبير ، اين است كه اصل سببى و مسبّبى گاهى هر دو حكمى هستند و يكى سبب براى ديگرى است - مثل شك در حليّت فلان امر به خاطر شك در طهارت و نجاست آن ، كه دومى سبب و منشأ براى اوّلى است - گاهى هم هر دو موضوعى هستند و شك در موضوعى مسبّب از شكّ در موضوع ديگر است . مثلًا شكّ در عدالت مسبّب ، از شك در ارتكاب فسق است و هر يك از عدالت و فسق ، موضوع احكامى هستند . مثال ديگرى نيز در صورت سوم بحث اصلى خواهد آمد . و گاهى يكى حكمى و ديگرى موضوعى است ، مثل شك در حليّت به‌خاطر شك در خمريّت مايع . پس عنوان اصل موضوعى و حكمى ، مصداقى از عنوان اصل سببى و مسبّبى است و تعبير دوم گسترده‌تر است .\r\nدر اين موارد ، قانون اين است كه با وجود اصل موضوعى نوبت به اصل حكمى نمىرسد ، با وجود اصل سببى نوبت به اصل مسبّبى نمىرسد ؛ زيرا رتبهء موضوع يا سبب ، مقدّم بر رتبهء حكم يا مسبّب است و وقتى در رتبهء قبل اصل جارى شد و موضوع يا سبب احراز شد ، به‌دنبالش آمدن حكم حتمى است و ترديدى نداريم تا اصل حكمى جارى شود . و تا تكليف موضوع روشن نشود ، جاى اصل حكمى نيست تا كسى بگويد ما با شك در موضوع هم فقط از اصل حكمى استفاده مىكنيم . ضمناً اصل موضوعى يا سببى مطلقاً مقدّم است . يعنى ، چه نتيجه و اثر اصل موضوعى ، مغاير و منافى با اصل حكمى باشد ، چه موافق . « 1 » همچنين ميان شبهه حكميّه و شبههء موضوعيّه فرقى نيست . و نيز لا فرق ميان شك در مقتضى يا در وجود مانع يا در مانعيّت موجود . « 2 »\r\nدر نحوهء تقديم اصل موضوعى يا سببى بر اصل حكمى يا مسبّبى ، اختلاف وجود دارد كه در\r\n\r\n\r\n","description":"","footnote":"\r\n( 1 ) . مثال هر دو در ادامه خواهد آمد .\r\n( 2 ) . مثال براى اين سه صورت در ادامهء بحث بررسى خواهد شد .\r\n","page_name":" 57 ","page_number":58},
  {"content":"\r\n\r\nخاتمهء اصل استصحاب ( در بحث تعارض استصحاب سببى و مسبّبى ) خواهد آمد . امّا به‌طور خلاصه مىتوان گفت به عقيدهء شيخ اعظم در رسائل اين تقديم ، از باب حكومت است و اصل سببى حاكم بر اصل مسبّبى است . ولى به عقيدهء مرحوم آخوند ، اين تقديم از باب ورود است و اصل سببى يا موضوعى ، وارد بر اصل حكمى و مسبّبى است و با آمدن اصل موضوعى و روشن شدن تكليف موضوع ، موضوع اصل حكمى ( شك و عدم البيان ) منتفى مىشود ؛ زيرا اصل موضوعى ، بيان مىشود و « إذا جاء البيان إرتفع عدم البيان ظاهراً » . آرى اگر اصل موضوعى نبود يا مبتلا به معارض بود ، نوبت به اصل حكمى مىرسد كه مثال اوّلى در قول مصنف ( در فرض دوم از پنج فرض ) خواهد آمد و مثال دومى اين است كه شك در حرمت و حليّت ، مسبّب از شك در خمريّت و سركه بودن است و اصل عدم خمريّت با اصل عدم سركه بودن تعارض و تساقط مىكنند . - البتّه اگر يكى از آن دو ، حالت سابقه نداشته باشد - و نوبت به اصل حكمى ( مسألهء حليّت و اصل اباحه ) مىرسد . تفصيل مطلب در باب خودش مىآيد .\r\nبا توبه به اين مقدّمه مىگوييم ، ما اصولىها در شكّ در تكليف برائتى شديم و از اصل برائت استفاده كرديم ؛ ولى بايد بدانيم كه اصل برائت يك اصل حكمى است و هنگامى جارى مىشود كه در رتبهء قبل ، يك اصل موضوعىِ موافق يا مخالف نباشد ؛ و گرنه با وجود آن نوبت به اصل برائت و اباحه نمىرسد .\r\nمرحوم آخوند افزون بر سخن فوق ، يك فرع فقهى را هم مطرح مىكند و پنج صورت براى آن تصوير مىكند . قبل از بيان صور اين فرع ، به نكته‌اى بايد توجّه كنيم : بعضى از حيوانات شرعاً قابل تذكيه هستند كه براى ما احراز شده است . بعضى هم قابل تذكيه نيستند و عدمش محرز است . بعضى هم ممكن است مشكوك باشند . در بخش اوّل هم كه قابل تذكيه است اگر با همهء شروطى كه اشاره خواهيم كرد حيوان را سر ببرند ، حتماً مذكّى مىشود . اثر همگانى تذكيه عبارت است از طهارت و پاكى كه حيوان پاك است و از پوست و پشم و كرك و موى آن براى پوشش مىتوان استفاده كرد ؛ ولى در بعضى جاها علاوه بر پاكى ، حليّت و اباحه نيز بر آن مترتّب مىشود ؛ يعنى حلال گوشت و مأكول اللحم است و از گوشت آن نيز مىتوان استفاده كرد .\r\nخود تذكيه عبارت است از جدا كردن چهار رگ گردن همراه با همهء شروط معتبره ( اسلام ذابح ، استقبال الى القبله ، نام خدا بردن و . . . ) . علاوه بر همهء اينها ، حيوان بايد واجد خصوصيّت و قابليّتى باشد كه به سبب آن خصوصيّت ، ذبح و تذكيه‌اش موجب طهارت و حليّت شود ، والّا با فقدان خصوصيّت مزبور صد بار هم كه حيوان را با همهء شروط ديگر ذبح كنند فايده‌اى ندارد .\r\nدر مقابل مذكّى ، ميته است كه عرفاً و لغتاً به حيوانى مىگويند كه « ماتَ حتفَ أنفه » . يعنى بدون اين‌كه كاردى با گلوى او آشنا شود ، خود به خود مرده است ؛ ولى شرعاً مورد بحث است .\r\n\r\n","description":"","footnote":"","page_name":" 58 ","page_number":59},
  {"content":"\r\n\r\nشيخ اعظم براى دفع شبهه‌اى كه خواهيم آورد ، ميته را امر عدمى و عدم المذكّى يا ما لم يُذكَّ دانسته و به اين امر عدمى ارجاع داده است و در واقع براى آن يك معناى شرعى جدا از عرف و لغت ذكر كرده است ؛ ولى مرحوم آخوند ضمن اين‌كه عنوان غيرمذكّى را جداگانه قبول دارد و به حكم اجماع ، آن را سبب حرمت و نجاست مىداند ، عنوان ميته را امر وجودى گرفته كه مطابق لغت و عرف است . وى در حقيقت سه عنوان قائل شده است : 1 . مذكّى ، كه پاك و حلال است ؛ 2 . غير مذكّى ، كه امر عدمى است و اعمّ از اين است كه حيوان خود به خود مرده يا اين‌كه آن را سر بريده باشند ؛ ولى واجد شروط ذبح و تذكيه نبوده است . 3 . ميته ، كه امر وجودى و اخصّ است . ايشان دليل حرمت غيرمذكّى را اجماع و دليل حرمت ميته را نصوص آيات و روايات مىداند .\r\nدر حقيقت ، عنوان 2 و 3 دو عنوان جدا هستند و موضوعاً يكى نيستند و يكى به ديگرى بر نمىگردد ؛ ولى حكماً مثل هم مىباشند و هر دو موجب نجاست و حرمت‌اند .\r\nبا اين مقدّمه ، صور فرع فقهى را تعرّض مىكنيم .\r\nصورت اوّل : فرض كنيد حيوانى از جماع سگ و گوسفند متولّد شده است و از نظر اسم و خصوصيّات ، نه به سگ ملحق است تا حكم او را دارا باشد و نه به گوسفند ملحق است . شبيه هيچ حيوان معروف ديگرى هم كه حكمش در اسلام بيان شده باشد نيست ، بلكه حيوان جديدى است ، و يا اگر قديم است ، نصّى دربارهء آن نرسيده ، يا اجمال نصّ دارد و . . . . به هر حال شك در حليّت و حرمت آن داريم . « 1 » و علىالقاعده بايد اصالة الاباحه « 2 » جارى شود ، ولى جارى نمىشود ؛ زيرا شك ما در حليّت و حرمت ، مسبّب از شك در تذكيه و عدم تذكيه است كه آيا اين حيوان شرعاً قابل تذكيه هست يا خير ؟ يعنى اگر با همهء شروط ذبح شود ، آيا مذكّى مىگردد يا خير ؟\r\nدر اينجا به عقيدهء آخوند اصل عدم تذكيه جارى مىشود كه از استصحاب‌هاى عدم ازلى است .\r\nيعنى قبل از انعقاد نطفه - و در ازل - اين حيوان قابل تذكيه نبود ؛ چون اصلًا موضوع نداشت و سالبه به انتفاء موضوع بود و پس از انعقاد نطفه و تولّد و سر بريدن با همهء شروط ، شك مىكنيم كه تذكيه محقق شد يا نه . يا پس از به‌وجود آمدن حيوان ، شك در قابليّت تذكيه پيدا مىكنيم و استصحاب عدم تذكيه جارى مىكنيم . البتّه اين بر مبناى آخوند است كه در جلد اوّل كفايه هم در بحث عامّ و خاص و شبههء مصداقيّه ، استصحاب عدم قرشيّت مرأه را جارى كرد ؛ ولى نزد محققيّن در جريان اين اصل ، اختلاف وجود دارد كه تفصيل مطلب در جاى خودش بيان شده است .\r\nيك اشكال : به استصحاب مزبور اعتراض شده است كه شما با استصحاب عدم تذكيه و احراز غير مذكّى بودن ، مىخواهيد نتيجه بگيريد اين حيوانى كه سر بريده شده است ، شرعاً ميته است ، پس\r\n\r\n\r\n","description":"","footnote":"\r\n( 1 ) . البته اين از باب مثال است ، و گرنه شك در طهارت آن نيز مطرح مىشود .\r\n( 2 ) . اين نيز مثال است ؛ و گرنه اصالة البرائة يا اصالة الطهارة نيز مىتوان جارى كرد .\r\n","page_name":" 59 ","page_number":60},
  {"content":"\r\n\r\nحرام است . چنين اصلى مثبت مىشود و از نوع اثبات يكى از دو ضد به‌وسيلهء نفى ضدّ ديگر است .\r\nاصولىها اصل مثبت را حجّت نمىدانند ، پس اين استصحاب جارى نيست و در سايه عدم جريان اصل موضوعى نوبت به اصل حكمى ( اصل اباحه و حليّت ) مىرسد .\r\nجواب شيخ : شيخ انصارى در پاسخ اين اشكال كوشش كرده است تا ميته بودن را به عدم المذكى ارجاع دهد و آن را امر عدمى بداند . وى فرموده است ميته با مذكّى ، ملكه و عدم ملكه هستند . ميته يعنى « عدم المذكّى فيما من شأنه أن يكون مذكّى » . در نتيجه با استصحاب عدم تذكيه همين امر عدمى احراز مىشود و ميته جز اين نيست ، و بعد اثر شرعى حرمت هم مترتّب مىشود .\r\nجواب آخوند : مرحوم آخوند مىفرمايد ما نيازى به اين ارجاع نداريم و دليلى هم ندارد كه ميته را شرعاً امر عدمى بدانيم و حقيقت شرعيه‌اى قائل باشيم ، بلكه معتقديم خود عنوان عدم المذكى يا ما لم يذكّ يا غير المذكّى مستقيماً موضوع حرمت است و دليل آن اجماع است . و اين امر عدمى با استصحاب مستقيماً احراز مىشود و اثر شرعى دارد و اصل مثبت هم نمىشود . آرى علاوه بر آن ، عنوان ديگرى هم داريم به نام ميته كه شرعاً موجب حرمت است و احكامى دارد و از اين جهت خيالمان راحت است .\r\nدر نتيجه بايد تذكيه و مذكّى بودن احراز شود تا حكم به حليّت شود كه در مانحن‌فيه احراز نشده و مشكوك است و با استصحاب عدم تذكيه ، عنوان عدم المذكّى احراز مىشود و آن هم موضوع حرمت است ، و جاى اصل اباحه و حليّت نيست . البتّه تذكيه در گرو شروطى است . فرض ما هم در جايى است كه همهء شروط ، محرز است و تنها خصوصيّت ذاتى حيوان و قابليّت آن براى تذكيه ، مشكوك است كه با اصل عدم ازلى عدمش احراز مىشود و حكم به حرمت مىگردد . « 1 »\r\nقوله : نعم لو علم بقبوله التذكية : صورت دوم : اگر چنانچه نسبت به حيوانى يقين داريم كه قابل تذكيه است و اگر با شرايط ، سر بريده شود پاك خواهد بود ؛ ولى ما در حليّت و حرمت لحم آن ، شك داريم .\r\nدر اينجا جاى اصل موضوعى نيست ؛ زيرا موضوع محرز است و ما شك نداريم و تنها نوبت به اصل حكمى مىرسد - كه شك در حليّت و حرمت باشد - و مجراى اصالة الاباحه است . همانند ساير موارد شكّ در حليّت و حرمت كه آيا شرب توتون مثلًا حلال است يا حرام ، كه تنها اصل حكمى جارى مىشود و تكليف را روشن مىسازد . اين همان مطلبى است كه قبلًا در مقدّمه گفتيم . يعنى اگر اصل موضوعى به دليلى جارى نشد ؛ - به اين دليل كه اصلًا مجرى و موضوع ندارد و شكّى در آن نداريم - نوبت به اصل حكمى مىرسد .\r\n\r\n\r\n","description":"","footnote":"\r\n( 1 ) . اين صورت كه تا به حال محاسبه شد شبههء حكميّه بود و شارع بايد حكم حيوان كذايى را بيان مىكرد ، شك ما هم در مقتضى بود كه اصلًا قابل تذكيه هست يا نه ؟ مقتضى موجود است يا خير ؟ و نتيجهء اصل موضوعى هم با اصل حكمى متفاوت بود كه نتيجهء اصل موضوعى ، حرمت و نجاست بود و نتيجهء اصل حكمى ، اباحه و حليّت و طهارت .\r\n","page_name":" 60 ","page_number":61},
  {"content":"\r\n\r\nقوله : هذا اذا لم يكن هناك اصل موضوعى : صورت سوم : اين‌كه در صورت اوّل اصل عدم تذكيه جارى كرديم و به‌دنبال آن ، حكم به حرمت و نجاست نموديم ، در صورتى صحيح است كه يك اصل موضوعىِ ديگر ، قبل از اصل عدم تذكيه و سابق بر آن نباشد ؛ و گرنه با وجود اصل موضوعى متقدّم و سببى ، نوبت به اصل موضوعى متأخّر و مسبّبى نمىرسد . صورت سوم مربوط به چنين فرضى است .\r\nمثال : حيوانى قابل تذكيه است - مثل گوسفند - ولى اين حيوان ، جلّال ( نجاست‌خوار ) يا موطوء آدمى واقع شده است و شرعاً نمىدانيم آيا جلّال شدن ، مانع از تذكيه است يا خير ؟ « 1 » سپس چنين گوسفندى با همهء شروط لازم و معتبر ، ذبح مىشود و براى ما شكّ در حليّت و حرمت آن به‌وجود مىآيد . منشأ اين شكّ هم ، شك در قبول تذكيه و عدم قبول آن است كه آيا اين گوسفند قابل تذكيه هست يا خير ؟ و منشأ اين شك هم ، شك در مانع بودن جَلَل از تذكيه است ؛ و گرنه قبل از جَلَلْ يا وطى ، حتماً قابل تذكيه بوده است . اينجا جاى اصل اباحه و برائت و حليّت نيست ؛ زيرا قبل از آن اصل سببى داريم ( اصل عدم تذكيه ) . و جاى آن هم نيست ، زيرا قبل از آن استصحاب قبول تذكيه را داريم و از اين اصل استفاده مىكنيم و حكم به تذكيه مىنماييم و به‌دنبال آن ، حكم به حليّت و طهارت مىكنيم .\r\nضمناً اصل موضوعى ، با اصل حكمى ، در نتيجه موافق و هماهنگ است . استصحاب مزبور به دو گونه قابل جريان است :\r\n1 . استصحاب تنجيزى : اين گوسفند قبل از جَلَلْ قابل تذكيه بود . الآن هم كه بعد از جَلَلْ شك در بقاء داريم استصحاب بقاء قابليّت جارى مىكنيم .\r\n2 . استصحاب تعليقى : اين حيوان اگر قبل از جَلَلْ ذبح مىشد حتماً مذكّى بود . حال پس از جَلَلْ هم كه ذبح شده باز هم حكم به تذكيه مىكنيم و بقاء آن را استصحاب مىنماييم .\r\nقوله : و ممّا ذكرنا ظهر الحال : صورت چهارم : سه صورتى كه تا به حال ذكر شد مربوط به شبههء حكميّه بود و دو صورت باقىمانده شبههء موضوعيّه است . صورت چهارم اين است كه حيوان ، سربريده شده و با همهء شرايط هم ذبح شده است ، ولى نمىدانيم كه حلال است يا حرام . منشَأش اين است كه نمىدانيم قابل تذكيه هست يا نه ، سرچشمهء اين شك هم امور خارجيّه است ، يعنى نمىدانيم گوشت گوسفند است تا قابل تذكيه باشد و حلال و پاك ، يا گوشت سگ است تا قابل تذكيه نباشد و حرام و نجس باشد ؟\r\nدر اينجا رفع شبهه ( كه اين گوسفند است يا سگ ) ، ربطى به شارع ندارد . لذا شبهه موضوعيّه است و حكم ، اين است كه باز اصالة عدم التزكيه در خصوص اين گوشت جارى مىكنيم و مىگوييم در ازل و قبل از انعقاد نطفهء اين حيوان ، قابليّت تذكيه نبود ؛ چون اصلًا موضوع نداشت . حال بعد از انعقاد\r\n\r\n\r\n","description":"","footnote":"\r\n( 1 ) . شكّ در مانعيّت موجود .\r\n","page_name":" 61 ","page_number":62},
  {"content":"\r\n\r\nنطفه و تولّد اين حيوان ، شكّ در قبول تذكيه داريم ، استصحاب عدم ازلى مىآيد و حكم به حرمت و نجاست همين لحم مىكند .\r\nقوله : كما انّ اصالة قبول التذكية : صورت پنجم : حيوانى وجود دارد كه مىدانيم گوسفند است و مىدانيم گوسفند شرعاً قابل تذكيه است و اگر جلّال يا موطوء واقع شود ، شرعاً از قابليّت مىافتد . ولى الآن در حرمت و حليّتِ گوسفند معيّنى در خارج ، شك داريم - به‌خاطر شك در قبول تذكيه و شك در عروض مانعى بنام جَلَلْ - باز هم از استصحاب عدم ازلى جلل يا وطى مىتوان استفاده كرد ( امر عدمى ) . و از استصحاب بقاء قبول تذكيه هم مىتوان استفاده كرد ( امر وجودى ) و حكم به طهارت و حليّت نمود و نوبت به استصحاب عدم تذكيه نمىرسد ؛ چون قبل از آن ، اصل موضوعى ديگر وجود دارد .\r\n\r\n","description":"","footnote":"","page_name":" 62 ","page_number":63},
  {"content":"\r\n\r\n\r\n[ التنبيه 
  ] الثانى : [ حسن الاحتياط شرعاً و عقلًا 
  ]\r\nالثانى أنه لا شبهة فى حسن الاحتياط شرعا و عقلا فى الشبهة الوجوبية أو التحريمية فى العبادات و غيرها كما لا ينبغى الارتياب فى استحقاق الثواب فيما إذا احتاط و أتى أو ترك بداعى احتمال الأمر أو النهى .\r\n\r\n[ تقرير إشكال الاحتياط فى العبادة 
  ]\r\nو ربما يشكل فى جريان الاحتياط فى العبادات عند دوران الأمر بين الوجوب و غير الاستحباب من جهة أن العبادة لا بد فيها من نية القربة المتوقفة على العلم بأمر الشارع تفصيلا أو إجمالا .\r\nتنبيه دوم\r\nمرحوم آخوند پيش از توضيح دربارهء تنبيه دوم ، ابتدا دو نكته را ذكر مىكند ، آنگاه به مطلب اصلى تنبيه ( بيان امكان احتياط در عبادات ) مىپردازد :\r\nنكتهء اوّل : گر چه ما در شك در تكليف بعد از فحص و يأس ، برائتى شديم و احتياط را واجب ندانستيم ، ولى اصل حُسن و رجحان احتياط در موارد شبهه ، قابل انكار نيست و ترديدى نيست در اين‌كه احتياط ، شرعاً نيكو و راجح است . « 1 » و عقلًا نيز پسنديده است . « 2 » ضمناً مطلقاً احتياط حُسن دارد و بجاست ؛ چه در شبههء حكميّه و چه در شبههء موضوعيّه ، چه در شبههء وجوبيّه و چه در شبههء تحريميّه ، چه در مشتبهاتى كه از امور توصّلى باشند ، - مثلًا خياطت واجب است يا نه ؟ شرب تتن حرام است يا نه ؟ - و چه از امور تعبدى باشند ، مثلًا اقامه در نماز واجب است يا نه ؟ كه اگر واجب باشد ، بايد به قصد قربت انجام شود و يك امر عبادى است ، فلان ترك در روزه يا حج ، واجب است يا نه ؟ و فعلش حرام است يا نه ؟ كه اگر حرام باشد ، تعبّدى است و بايد به قصد قربت ترك شود ، نه به جهت مقاصد نفسانى و شيطانى و . . . . « 3 » تنها يك مرز عقلى و يك مرز شرعى براى احتياط وجود دارد كه اگر به آنجا رسيد ، ترك احتياط ، مطلوب است و احتياط ، در خلاف احتياط است و آن مرز اختلال نظام يا عسر و حرج است . اگر احتياط مستلزم اختلال نظام معاش باشد ، عقلًا حَسنْ نيست ؛ و اگر مستلزم عسر و حرج باشد ، شرعاً احتياط نيست و رحجانى ندارد .\r\n\r\n\r\n","description":"","footnote":"\r\n( 1 ) . به‌خاطر آن همه اوامرى كه به احتياط داشتيم و قبلًا در دليل اخبارىها به آن اشاره شد و آن اوامر اگرچه وجوب را دلالت‌نكرد ، ولى اصل رجحان و استحباب را دلالت مىكرد و اگر هم ارشادى باشند ، باز چون در كلام شارع آمده است ، به اين لحاظ بجاست كه بگوييم شرعاً هم حَسَنْ و نيكو است .\r\n( 2 ) . عقل هر عاقلى احتياط را خوب مىداند و احتياطى را بجا نمىداند .\r\n( 3 ) . سرّ اين بايسته بودن اين است كه انسان در سايهء احتياط ، به واقع مىرسد و احراز واقع مىكند و احتياط ، طريق به سوى واقع‌است و كسى نگفته است كه رسيدن به واقع بد است . بالأخره اگرچه عقاب نيست و مخالفت آن - ولو در واقع حرام يا واجب باشد - عذاب ندارد ، ولى اثر وضعى دارد و انسان مىخواهد از مفاسد دنيوى حرام واقعى هم اجتناب كند ، به مصالح واجب واقعى هم برسد . اين‌كه چيزى بدى نيست بلكه كاملًا مطلوب است .\r\n","page_name":" 63 ","page_number":64},
  {"content":"\r\n\r\nنكتهء دوم : اگر كسى مشتبه الحرام را به انگيزهء احتمال نهى واقعى ترك كند . « 1 » به‌خاطر اين ترك ، مستحق ثواب شود . و نيز اگر مشتبه الوجوب را به انگيزهء احتمال امر واقعى انجام دهد ، حتماً مثاب است . زيرا يا در واقع امرى هست كه او اطاعت حقيقى كرده و مُثاب است و يا در واقع امرى نيست كه پس در نتيجه او منقاد است و انقياد هم مثل اطاعت حقيقى ، موجب استحقاق مثوبت است .\r\nقوله : و ربما يشكل . . . : اشكال : مطلب اساسى اين تنبيه از اينجا شروع مىشود و آن مشكلهء تصوير احتياط در عبادات است ، احتياط كامل و تامّ عبارت است از اتيان به چيزى با جميع اجزاء و شروطى كه محتمل الدخالة هستند و هيچ چيزى فرو گذار نشود . آنگاه در توصليّات كه قصد قربت لازم ندارد ، مشكلى نيست ؛ زيرا وقتى انسان احتمال وجوب داد ، آن را انجام مىدهد و ذات‌العمل ملاك است و وقتى احتمال حرمت داد ترك مىكند و . . . . ولى در تعبّديات كه قصد قربت لازم دارد ، جاى اشكال است . در اينجا هم گاهى دَوَران امر ميان وجوب و استحباب است ؛ مثلًا اقامه ، پيش از نماز واجب است يا مستحب ؟ باز مشكلى نيست ؛ زيرا هركدام كه باشد امر دارد و ما مىتوانيم به قصد قربت و قصد امتثال امر ، آن را انجام دهيم و اين جزء يا شرط اصلى و ركن عبادت ، حاصل است و تنها قصد وجه و تميز و . . . ميسور نيست كه اين هم دليلى ندارد و در جاى خود بحث خواهيم كرد .\r\nگاهى دَوَران امر ميان وجوب و غير استحباب است . مثلًا آيا فلان كار واجب است يا مباح ؟\r\nواجب است يا مكروه ؟ واجب است يا مستحب يا مباح ؟ و . . . كه اگر واجب باشد ، عبادت است و قصد قربت لازم دارد ؛ ولى شايد واجب نباشد و مباح باشد كه قطعاً عبادى نيست و قصد قربت لازم ندارد .\r\nدر اين موارد ، مشكله اين است كه احتياط در عبادت به اين است كه عمل را با همهء اجزاء و شروط از جمله با قصد قربت ، بجا آوريم . پس عبادت متوقف بر قصد قربت است و قصد قربت هم متوقّف بر علم به امر شارع است .\r\n- البته اشكال بر مبناى مشهور است كه قصد قربت را به معناى قصد امتثال امر مىگيرند كه فرع بر وجود امر است ؛ و گرنه بر مبناى محقّقين در قصد قربت ، وجود امر فعلى و قصد امتثال امر ، لازم نيست و همان رحجان و مطلوبيّت ذاتى عمل كه احراز شد ، كافى است كه آن را به قصد قربت بياوريم - حال چه علم تفصيلى باشد مثل علم به امر به نماز و روزه و . . . چه علم اجمالى ، مثل علم به امر به ظهر يا جمعه و . . . ؛ و متأسفانه در مانحن‌فيه كه شبهه داريم و مشتبه الوجوب است علم به امر نداريم .\r\nپس قصد امتثال امر نمىآيد - و گرنه تشريع است ، نه احتياط كه با عدم علم به امر ، قصد امر كنيم و به مولى اسناد دهيم - پس عمل عبادت نيست . پس احتياط در عبادت معقول نيست ، تا نوبت به حسن و رجحان يا لزوم آن برسد .\r\n\r\n\r\n","description":"","footnote":"\r\n( 1 ) . مثلًا شرب توتون نمىكند ، صرفاً به اين نيّت كه شايد در واقع حرام و مبغوض مولى باشد و مكلّف انگيزهء الهى دارد ، نه اين‌كه‌چون از آن متنفّر است و براى جسم او ضرر دارد ، آن كار را نمىكند .\r\n","page_name":" 64 ","page_number":65},
  {"content":"\r\n\r\n\r\n[ ما قيل فى الجواب عن إشكال الإحتياط ، و الإيراد عليه 
  ]\r\nو حسن الاحتياط عقلا لا يكاد يجدى فى رفع الإشكال و لو قيل بكونه موجبا لتعلق الأمر به شرعا بداهة توقفه على ثبوته توقف العارض على معروضه فكيف يعقل أن يكون من مبادى ثبوته .\r\nو انقدح بذلك أنه لا يكاد يجدى فى رفعه أيضا القول بتعلق الأمر به من جهة ترتب الثواب عليه ضرورة أنه فرع إمكانه فكيف يكون من مبادى جريانه . هذا .\r\nمع أن حسن الاحتياط لا يكون بكاشف عن تعلق الأمر به بنحو اللم و لا ترتب الثواب عليه بكاشف عنه بنحو الإن بل يكون حاله فى ذلك حال الإطاعة فإنه نحو من الانقياد و الطاعة .\r\nپاسخ : اشكال مزبور به چهار طريق پاسخ داده شده است :\r\nطريق اوّل : گفته شده است اين صغرى مسلّم است كه « الإحتياط حسنٌ عقلًا » . « 1 » وقتى اين مسلّم شد ، كبراى كلّى ملازمه را ضميمه مىكنيم و مىگوييم « كلّما حَكَم به العقل حَكَم به الشرع » . از اينجا نتيجه مىگيريم كه احتياط شرعاً نيز حَسَنْ و راجح است و معناى رجحان شرعى ، امر شرعى به آن است كه حداقّلِ آن ، امر ندبى است ، و وقتى از راه ملازمه كشف امر نموديم « 2 » آنگاه عبادت را به قصد اين امر مىآوريم و كمبودى ندارد و احتياط تامّ ميسور است .\r\nاشكال مرحوم آخوند : مرحوم آخوند اين طريق را قبول ندارند و دو اشكال مىكند :\r\nاشكال اوّل : اين طريق مستلزم دور است ؛ زيرا در صغرى گفتيد « الاحتياط حسنٌ عقلًا » و در نتيجه هم گفتيد « الاحتياط مأمورٌبه شرعاً » . و موضوع هر دو قضيه خود عنوان احتياط است ، نه عمل خارجى و ذات مشتبه . امّا قانون اين است كه اوّل بايد موضوع و معروض احراز شود تا حكم و عارض بيايد و موضوع نسبت به محمول يا حكم ، به‌منزلهء علّت نسبت به معلول است . پس حُسن عقلى و امر داشتن شرعى متوقّف بر احتياط است . از طرفى هم شما با اين بيان خواستيد امكان و ثبوت احتياط در عبادات را با امر شرعى درست كنيد كه چون امر داريم ، پس به قصد امر مىآوريم ؛ پس تازه احتياط مىشود . احتياط هم وابسته به امر شرعى است . اين دور صريح است كه امر و حكم و عارض ، وابسته به احتياط است و احتياط هم وابسته به امر است ، و دور ، باطل و محال است .\r\nقوله : و انقدح بذلك انّه لايكاد : طريق دوم : قبل از اشكال دوم ، طريق دوم در جواب از اشكال اصلى را عنوان مىكند : اين طريق مبتنى بر نكتهء دومى است كه از باب مقدّمه ذكر شد و آن استحقاق مثوبت بود . مُجيب مىگويد همه قبول داريم كه ثواب هم بر احتياط كردن مترتّب است . حال به عقيدهء مشهور ميان ثواب و امر فعلىِ شرعى و مولوى ، ملازمه وجود دارد و ترتّب ثواب ، معلول امر فعلى و قصد\r\n\r\n\r\n","description":"","footnote":"\r\n( 1 ) . در نكتهء اوّل بيان شد .\r\n( 2 ) . طريق لمّى و از علّت به معلول رسيدن و از راه وجود ملاك و مناط امر ، به امر رسيدن .\r\n","page_name":" 65 ","page_number":66},
  {"content":"\r\n\r\nامتثال آن است و ما از راه ترتّب ثواب كه مسلّم شد ، وجود امر فعلى را كشف مىكنيم « 1 » و عمل را به قصد آن امر واقعى بجا مىآوريم . در نتيجه قصد امتثال امر و قصد قربت آمد و عبادت درست شد و احتياط در عبادت هم ميسّر شد . پس وجهى براى اشكال عدم امكان احتياط در عبادات نيست .\r\nجواب : مرحوم آخوند در جواب از طريق دوم مىفرمايد اين طريق نيز مثل طريق اوّل بدون فايده است ؛ زيرا مستلزم دور است ، يعنى ثواب بر احتياط مترتب است و به‌دنبال آن امرى هم اگر استكشاف شود ، بر احتياط خواهد بود . در حقيقت « الإحتياط مأمورٌ به » و موضوع امر و معروض آن ، عنوان احتياط است و بايد پيش از امر ، اين عنوان درست شود تا امر كه حكم و عارض و محمول است بار شود . پس امر وابسته به احتياط است . از طرفى شما مىخواهيد با استكشاف امر ، احتياط درست كنيد و بگوييد ترتّب ثواب كاشف از امر است و وقتى امر درست شد ، قصد امتثال امر مىآيد و وقتى قصد امتثال آمد ، عبادت تحقّق مىيابد آنگاه احتياط در عبادت هم ميسّر مىشود . پس احتياط هم وابسته به امر است و اين دور است . .\r\nت‌سا ن‌يا م‌يهدىم ق‌وف ق‌يرط ود زا ه‌ك ىرگيد خ‌ساپ : رگيد ب‌اوج : طايتحلاا ن‌سح ن‌ا ع‌م اذه : ه‌لوق ىولوم ىعرش رما و ب‌ابحتسا ، ىلقع هءمزلام و ىلقع ن‌سح ه‌ار زا ه‌ك م‌يرادن ل‌وبق لًاصا ل‌ّوا ق‌يرط رد ه‌ك « 2 » . دوش ف‌اشكتسا .\r\nو در طريق دوم قبول نداريم كه از راه ترتّب ثواب به امر مولوى شرعى دست يابيم . « 3 »\r\nتوضيح : حُسن و رحجان يا ترتّب ثواب ، براى عنوان احتياط است و طبعاً امر مستكشف از اين دو طريق هم امر به احتياط خواهد بود و امر به احتياط امر به اطاعت مولاست ؛ زيرا اطاعت گاهى حقيقى است - مثل اطاعت امر واقعى كه معلوم و محرز است - و گاهى حكمى يا انقياد است ( اطاعت امر محتمل ) . هركدام كه باشد ، امر به اطاعت ، امر ارشادى است نه مولوى ؛ زيرا در مورد حكم عقل وارد شده است ، و ميدان اطاعت و انقياد ، ميدان حكم عقل است و عقل مستقل است به لزوم اطاعت مولى و انقياد يا حُسن آن در برابر مولى . هر امرى هم كه در چنين موردى باشد ارشادى است ، نه مولوى . پس امر مستكشف - مثل اوامر احتياط كه قبلًا در دليل اخبارىها گذشت - ارشادى است ، نه مولوى . ديگر اين‌كه امر ارشادى ، عبادت درست كن نيست و قصد امتثال ندارد و مقرّب نيست ، بلكه امر توصّلى است و هدف از آن ، احراز واقع است و لا غير ، و در خود آن مصلحت يا مفسده‌اى نيست ، بلكه امر مولوى و شرعى اين ، لوازم و آثار را دارد . شما به‌دنبال امر شرعى بوديد تا عباديت و\r\n\r\n\r\n","description":"","footnote":"\r\n( 1 ) . طريق انّى يا از معلول به علّت رسيدن .\r\n( 2 ) . به كشف لمّى ، يعنى از علّت به معلول رسيدن است . و حُسن يا رجحان ، ملاك امر و علّت آن است و از آن مىخواستيد به امر برسيد .\r\n( 3 ) . به كشف انّى ، يعنى از معلول به علّت رسيدن كه ترتّب ثواب معلول امر است .\r\n","page_name":" 66 ","page_number":67},
  {"content":"\r\n\r\nقصد قربت را درست كنيد ، امّا از دو طريق فوق ، چنين امرى استكشاف نشد . پس از اين راه عباديّت و قصد قربت درست نمىشود و احتياط در عبادت ميسّر نمىگردد .\r\nو ما قيل فى دفعه من كون المراد بالاحتياط فى العبادات هو مجرد الفعل المطابق للعبادة من جميع الجهات عدا نية القربة .\r\nفيه مضافا إلى عدم مساعدة دليل حينئذ على حسنه بهذا المعنى فيها بداهة أنه ليس به احتياط حقيقة بل هو أمر لو دل عليه دليل كان مطلوبا مولويا نفسيا عباديا و العقل لا يستقل إلا بحسن الاحتياط و النقل لا يكاد يرشد إلا إليه . نعم لو كان هناك دليل على الترغيب فى الاحتياط فى خصوص العبادة لما كان محيص عن دلالته اقتضاء على أن المراد به ذاك المعنى بناء على عدم إمكانه فيها بمعناه حقيقة كما لا يخفى أنه التزام بالإشكال و عدم جريانه فيها و هو كما ترى .\r\nطريق سوم : طريق سومى كه براى حلّ اشكال مزبور پيشنهاد شده است ، طريق شيخ اعظم در رسائل « 1 » است . وى مىفرمايد اگر منظور از احتياط در عبادت اين بود كه عمل را با همهء اجزاء و شروط ، حتّى قصد قربت و قصد امتثال امر ، بياوريم سزاور بود شما اشكال كنيد و بگوييد در مشتبهات ، چنين چيزى ميسور نيست ؛ ولى ما مىگوييم احتياط در عبادت عبارت است از انجام عمل و مراعات همهء اجزاء و شروط ، منهاى قصد قربت ، و اگر احتياط در عبادت معنايش اين شد كاملًا ممكن و ميسور است و محذورى ندارد و به‌دنبالش حُسن و ثواب هم مىآيد .\r\nسه اشكال بر سخن شيخ : مرحوم آخوند از روش و طريق شيخ اعظم سه ايراد مىگيرد :\r\n1 . ما هيچ دليلى نداريم بر اين‌كه احتياط به‌معناى مزبور ( مجرّدالفعل و ذات‌العمل منهاى قصد قربت ) امرى پسنديده و مطلوب و موجب مثوبت باشد تا اين پيشنهاد را بپذيريم . علّت نبود دليل اين است كه اصلًا چنين عملى ، احتياط به معناى حقيقى كلمه نيست تا پسنديده باشد ؛ زيرا احتياط يعنى عمل را با جميع اجزاء و شروط محتمل بجا آوردن . در عبادات يكى از اجزاء يا شروط معتبر و ركن عبادت ، قصد قربت به معناى قصد امتثال امر است و تا اين قصد نباشد اصلًا احتياط نيست . آرى احتياط مجازى مىتوان گفت ؛ به ديگر سخن : احتياط ناقص است نه تمام و كامل ، و آنچه كه دليل دارد و عقل مستقلّ به حُسْنِ آن و شرع هم مُرشد به رجحان آن است ، عنوان احتياط حقيقى است نه هر چيزى . پس در عبادت ، مجرّدالفعل . . . دليلى بر رحجانش نيست .\r\n2 . بر فرض كه دليل داشته باشيم احتياط در عبادت به انجام ذات و پيكرهء عمل مىباشد ، خواهيم گفت چنين احتياطى يك مطلوب مولوىِ نفسىِ تعبّدى است و از مانحن‌فيه اجنبى است ؛ زيرا احتياطى كه ما به‌دنبال آن هستيم عبارت است از احتياط ارشادى ، نه مولوى ؛ غيرى و طريقى ، نه نفسى ؛\r\n\r\n\r\n","description":"","footnote":"\r\n( 1 ) . فرائدالاصول ، ص 229 .\r\n","page_name":" 67 ","page_number":68},
  {"content":"\r\n\r\nتوصّلى ، نه تعبّدى . و طبق بيان شما ، ما كارى به واقع نداريم و مستقلّاً در عبادت چنين احتياطى ، مطلوب و داراى ثواب است ؛ چه ما را به واقع برساند و چه نرساند و اين از بحث اجنبى است .\r\nجملهء « و العقل لا ستيقّل . . . » دنبالهء ايراد اوّل است كه همانجا ذكر شد .\r\nقوله : نعم لو كان هناك : تنها در يك فرض پيشنهاد شيخ را مىپذيريم و آن اين‌كه اگر دليل خاصّى قائم شد بر اين‌كه در عبادات بايد احتياط كنيد اين به حكم دلالت اقتضاء « 1 » كاشف از امكان احتياط در عبادت است ، و گرنه صدور اين خطاب ، لغو و باطل بود و از حكيم صادر نمىشد . آنگاه وقتى محاسبه مىكنيم مىبينيم به اين نحو كه قصد امتثال هم بيايد ، امكان ندارد و همان اشكال معروف را دارد .\r\nناگزير به طريق شيخ متوسّل مىشويم و مىگوييم منظور مولى از احتياط در عبادت ، انجام ذات‌العمل است ، ولى چنين خطابى نداريم تا راه حلّ شيخ را بر آن منطبق كنيم .\r\nتازه با وجود چنين دليل خاص هم ، كه طريق شيخ را قبول كرديم ، از باب مماشات است ، يعنى بنا بر اين‌كه قبول كنيم احتياط تامّ و به معناى حقيقى كلمه در عبادات ممكن نيست نوبت به آن راه مىرسد ؛ و گرنه در طريق چهارم ثابت مىكنيم كه احتياط تامّ ميسور است و نوبت به اين راه نمىرسد .\r\n3 . ايراد سوم اين است كه جناب شيخ اعظم به اشكال پاسخ نداده و آن را دفع نكرده است ، بلكه در حقيقت تسليم اشكال شد ؛ زيرا مستشكل مىگفت احتياط در عبادت به اين معنا - كه عمل را با قصد قربت بياوريم - محذور دارد و ممكن نيست و مرحوم شيخ ثابت نكرد كه چنين چيزى ممكن است ، بلكه فرمود احتياط در عبادات به اين است كه ذات عمل را بدون قصد قربت بياوريم . پس وى تسليم شد كه با قصد قربت آوردن ، محذور دارد . « و هو كماترى » ، يعنى اين تسليم جا ندارد و اشكال فوق داراى پاسخ است .\r\n\r\n[ الجواب الصحيح عن الإشكال المذكور 
  ]\r\nقلت لا يخفى أن منشأ الإشكال هو تخيل كون القربة المعتبرة فى العبادة مثل سائر الشروط المعتبرة فيها مما يتعلق بها الأمر المتعلق بها فيشكل جريانه حينئذ لعدم التمكّن من قصد القربة المعتبر فيها و قد عرفت أنه فاسد و إنما اعتبر قصد القربة فيها عقلا لأجل أن الغرض منها لا يكاد يحصل بدونه . و عليه كان جريان الاحتياط فيه به مكان من الإمكان ضرورة التمكّن من الإتيان بما احتمل وجوبه بتمامه و كماله غاية الأمر أنه لا بد أن يؤتى به على نحو لو كان مأمورا به لكان مقربا بأن يؤتى به بداعى احتمال الأمر أو احتمال كونه محبوبا له تعالى فيقع حينئذ على تقدير الأمر به امتثالا لأمره تعالى و على تقدير عدمه انقيادا لجنابه تبارك و تعالى و يستحق الثواب على كلّ حال إما على الطاعة أو الانقياد .\r\nطريق چهارم : اين طريق از مرحوم آخوند است . ايشان مىفرمايد ريشهء تمام اشكال در اين\r\n\r\n\r\n","description":"","footnote":"\r\n( 1 ) . صحت يا صدق كلام متوقّف بر آن است .\r\n","page_name":" 68 ","page_number":69},
  {"content":"\r\n\r\nاست كه مشهور گمان كرده‌اند قصد قربت به معناى قصد امتثال امر هم مثل ساير اجزاء و شروط عبادات ، يك امر شرعى است و قابليّت دارد كه در خطاب شارع بيايد ؛ لذا معترض گفت در مشتبهات ، قصد قربت نمىآيد ، چون وجود امر شرعى مشكوك است . و مجيب گفت ما از راه ملازمه ، امر شرعى درست مىكنيم ، و ديگرى از راه ترتّب ثواب به امر شرعى رسيد و . . . غافل از اين‌كه اصل مبنا فاسد است .\r\nما در جلد اوّل كفايه در مبحث تعبّدى و توصّلى ثابت كرديم كه قصد قربت مثل ساير اجزاء و شروط نيست و اعتبارش شرعى نيست ، بلكه صد در صد عقلى است و عقل مىگويد بدون قصد قربت ، غرض مولى از امر صلاتى - مثلًا - تأمين نمىشود ؛ پس بايد قصد قربت هم بكنى ، و وقتى عقلى شد ، نه شرعى « 1 » مىگوييم احتياط در عبادات هم كاملًا ميسور است ؛ زيرا عقل فقط مىگويد بايد عمل به قصد امر اتيان شود ؛ ولى فرقى ندارد كه امر جزمى باشد ( مواردى كه وجوب يا استحباب محرز است ) يا امر احتمالىِ مورد شبهه كه محلّ بحث ماست .\r\nبنابراين ما مشتبه الوجوب را به قصد احتمال امر مىآوريم ؛ احتياط هم يعنى همين . كمبودى هم ندارد و حُسن و رجحان و ثواب هم محرز است . آنگاه اگر در واقع هم امر داشته است كار ما امتثال امر مولى است ، و ثواب هم بر اطاعت حقيقى است ؛ و اگر در واقع امرى نبوده است ، كار ما انقياد است و ثواب بر اطاعت حكمى يا انقياد در برابر مولاست . بنابراين ، احتياط در عبادات كاملًا ممكن است ، با اين تفاوت كه در توصّليات ، تمام هدف از احتياط ، اتيان جميع اجزاء و شروطِ محتمل است ، به هر قصدى كه باشد . آرى اگر به انگيزهء احتمال امر بود ، ثواب هم دارد ، ولى در تعبديّات ، هدفْ اتيان همه اجزاء و شروط است فقط به قصد احتمال امر ، نه به دواعى و انگيزه‌هاى ديگر .\r\nو قد انقدح بذلك أنه لا حاجة فى جريانه فى العبادات إلى تعلق أمر بها بل لو فرض تعلقه بها لما كان من الاحتياط بشىء بل كسائر ما علم وجوبه أو استحبابه منها كما لا يخفى .\r\n\r\n[ حول الجواب عن الإشكال بقاعدة التسامح فى أدلّة السنن 
  ]\r\nفظهر أنه لو قيل بدلالة أخبار ( : من بلغه ثواب ) على استحباب العمل الذى بلغ عليه الثواب و لو بخبر ضعيف لما كان يجدى فى جريانه فى خصوص ما دل على وجوبه أو استحبابه خبر ضعيف بل كان عليه مستحبا كسائر ما دل الدليل على استحبابه .\r\nو قد انقدح : از مباحث قبل به اين نتيجه مىرسيم كه احتياط در عبادات محتاج به قصد امر جزمى نيست تا اشكال شود كه در مشتبهات چنين چيزى ممكن نيست و به‌دنبال آن كسانى در صدد كشف امر جزمى برآيند و از راه ملازمه و . . . امر را ثابت كنند ، بلكه احتياط در عبادات ، منوط به قصد امر احتمالى است و اتيان عمل به داعى احتمال امر ، كافى است و چنين چيزى كاملًا ممكن است و به‌دنبال\r\n\r\n\r\n","description":"","footnote":"\r\n( 1 ) . به‌خاطر اشكال دور و خلف و . . . كه در جلد اوّل مطرح شد .\r\n","page_name":" 69 ","page_number":70},
  {"content":"\r\n\r\nآن حُسن و رجحان و ثواب هم مىآيد . حال افزون بر اين مىگوييم نه‌تنها احتياط در عبادت منوط به قصد امر جزمى نيست ، بلكه وجود امر جزمى و قصد آن ، مخلّ به احتياط است ؛ زيرا اگر ما يقين كرديم كه در مورد فلان مشتبه امرى داريم - از هر راهى كه بدست آيد - عمل را به قصد همان امر مسلّم انجام مىدهيم . امّا اين را احتياط نمىگويند ؛ احتياط اين است كه انسان به صرف احتمال اقدام كند ، نه به‌دنبال امر جزمى ، كه در اين صورت ، عمل مثل ساير اعمالى مىشود كه وجوب آنها مسلّم است ، مثل نماز صبح ، يا مثل اعمالى مىشود كه استحبابشان مسلّم است ، مثل نافلهء شب و كسى نگفته است كه خواندن نماز صبح ، احتياط كردن است ، خواندن نافلهء شب ، احتياط كردن است ؛ بلكه انجام مأمور به است كه اگر نكند ، حتماً عقاب دارد و اگر بكند ، حتماً ثواب دارد . ثواب هم بر خود عمل است ، نه بر عنوان احتياط .\r\nقوله : فظهر انّه لو قيل بدلالة اخبار من بلغه ثواب : مرحوم آخوند با توجه به نكتهء مزبور وارد بحثى مىشود كه در اصطلاح فقهاء واصوليّون به تسامح در ادلهء سُنَنْ معروف است . در واجبات و محرمّات جاى تسامح و تساهل نيست و تا دليل معتبر و جامع شرايطى بر وجوب يا حرمت امرى دلالت نكند ، نمىتوانيم حكم به وجوب يا حرمت كنيم و طبق آن فتوى دهيم .\r\nدليل بايد معتبر و مشمول ادلهء حجيّت خبر واحد باشد ؛ ولى در مستحبات و مكرومات با وجود يك خبر ضعيف هم مىتوان فتوى به استحباب يا كراهت داد ، و لازم نيست دليل معتبرى باشد . دليل اين تسامح در سُنَنَ هم عبارت است از اخبارى كه در لسان فقهاء به « اخبار مَن بَلَغ » شهرت يافته است . « 1 » اين اخبار مىگويند هركس به گوشش بخورد و به طريقى ولو به خبر ضعيف و غير معتبرى از قول پيامبر و شارع مقدّس به او برسد كه فلان عمل - مثلًا روزهء اوّل ماه ، دو ركعت نماز در شب‌هاى ماه رجب ، زيارت امام حسين در شب‌هاى جمعه و . . . - داراى فلان مقدار ثواب است ، و او اين كار را بكند ، آن ثواب موعود ، به او داده مىشود ولو بعداً معلوم شود كه اصلًا اين خبر دروغ بوده و معصوم عليه السلام چنين چيزى نفرموده است .\r\nحال همان‌طور كه ادلّهء حجيّت خبر واحد در واجبات و محرّمات ، خبر واحد معتبر و جامع شروط را حجت مىكند ، هكذا « اخبار من بلغ » هم خبر ضعيف را در مستحبات حجت مىكند و گويا اين خبر واحد ، جامع شروط مىشود . آنگاه بحثى وجود دارد مبنى بر اين‌كه آيا اخبار من بلغ دلالت مىكنند بر استحباب عملى كه بلغه الثواب ، يا چنين دلالتى ندارند ؟ فعلًا مرحوم آخوند مىفرمايد « لو قيل . . . » . يعنى اگر قائل به اين دلالت باشيم ؛ ولى بعد در « ثمّ أنّه لا يبعد . . . » همين را اختيار مىكند .\r\nبحث ديگر : بر فرض كه اخبار من بلغ بر استحباب فلان عملى كه به خبر ضعيف به ما رسيده\r\n\r\n\r\n","description":"","footnote":"\r\n( 1 ) . وسائل‌الشيعه ، ج 1 ، ص 59 - 61 .\r\n","page_name":" 70 ","page_number":71},
  {"content":"\r\n\r\nاست دلالت كنند ، اين بحث مطرح مىشود كه اين اخبار به درد احتياط نمىخورند و بر استحباب آن عمل به عنوان احتياط دلالت نمىكنند ، بلكه بر استحباب آن به عنوان اين‌كه دليل دارد و مستحبّ نفسى است دلالت مىكنند - مثلًا زيارت امام حسين عليه السلام به‌عنوان اين‌كه يك عملى است و دليل دارد ( خبر ضعيف به پشتيبانى اخبار من بلغ ) مستحبّ است ، نه از باب احتياط و به اميد رسيدن به ثواب موعود - سرّ مطلب ، اين است كه اگر اخبار من بلغ ، اين خبر ضعيف را در مستحبّات حجّت كرد ، وجود امر استحبابى هم احراز مىشود و انجام عمل به قصد امرِ مسلّم مىشود كه نه تنها احتياط نيست ، بلكه مُخِّل به احتياط است .\r\nلا يقال هذا لو قيل بدلالتها على استحباب نفس العمل الذى بلغ عليه الثواب بعنوانه و أما لو دل على استحبابه لا بهذا العنوان بل بعنوان أنه محتمل الثواب لكانت دالة على استحباب الإتيان به بعنوان الاحتياط كأوامر الاحتياط لو قيل بأنها للطلب المولوى لا الإرشادى .\r\nفإنه يقال إن الأمر بعنوان الاحتياط و لو كان مولويا لكان توصليا مع أنه لو كان عباديا لما كان مصححا للاحتياط و مجديا فى جريانه فى العبادات كما أشرنا إليه آنفا .\r\nمعترض مىگويد در اخبار من بلغ دو احتمال وجود دارد :\r\n1 . احتمالًا دالّ بر حُسن و استحباب فلان عمل - كه خبر ضعيف بر آن قائم شده است - باشند ، به‌عنوان خود آن عمل - نه به‌عنوان زيارت بودن - .\r\n2 . احتمالًا دالّ بر استحباب آن عمل باشند به‌عنوان اين‌كه محتمل الثواب است . در خود روايات هم قيد شده است كه « فعمله طلباً لقول النبيّ ، إلتماس ذلك الثواب و . . . » . به عبارت ديگر ، دالّ بر استحباب عمل باشد به‌عنوان احتياط ، نه به‌عنوان خود عمل .\r\nبنا بر احتمال اوّل ، حقّ با شماست كه اين اخبار « لا يُجدى فى جريان الإحتياط . . . » ولى بنابر احتمال دوم ، حق با شما نيست و اين اخبار به درد احتياط مىخورد و در واقع امر به احتياط مىكند و مفادش اين است كه « يستحبّ الإحتياط فى العبادة » ، و مثل امرهاى احتياط است كه به خود احتياط بار شده و عمل را به اين عنوان داراى ثواب كرده است البتّه اگر اين اوامر ، ارشادى نباشند و مولوى باشند و استحباب شرعى را دلالت كنند .\r\nقوله : فانّه يقال : مرحوم آخوند به اعتراض فوق سه جواب مىدهد :\r\n1 . حاصل سخن شما اين است كه اخبار من بلغ ، امر استحبابى به احتياط دارند و عمل را به اين عنوان مستحب مىكنند و مثل « إحتط لدينك » هستند كه مستقيماً امر به احتياط است . ولى اين در صورتى است كه اوامر مزبور مولوى باشند ، نه ارشادى ؛ در حالى كه هر امرى به هر نحوى به احتياط بار شود ارشادى خواهد بود ، نه مولوى .\r\n2 . اگر هم مولوى باشند ، توصّلىاند و خود اين امرها قصد قربت ندارند و اتيان عمل به قصد اين اوامر لازم نيست تا عبادت درست كن باشند .\r\n\r\n","description":"","footnote":"","page_name":" 71 ","page_number":72},
  {"content":"\r\n\r\n3 . برفرض كه مولوى تعبّدى باشند باز هم مصحّح احتياط در عبادت نيستند ؛ زيرا در جواب طريق اوّل و دوم گفتيم كه اين سخن ، مستلزم دور است به‌علّت اين‌كه موضوع اين اوامر ، خود احتياط است و تا موضوع نباشد حكمى نيست . از طرفى هم شما مىخواهيد با همين اخبار ، احتياط را ثابت كنيد ، كه دور و محال است .\r\n\r\n[ مفاد أخبار من بلغ 
  ]\r\nثم إنه لا يبعد دلالة بعض تلك الأخبار على استحباب ما بلغ عليه الثواب فإن صحيحة ( هشام بن سالم المحكية عن المحاسن عن أبى عبد الله عليه السلام قال : من بلغه عن النبى صلى الله عليه و آله و سلم شىء من الثواب فعمله كان أجر ذلك له و إن كان رسول الله صلى الله عليه و آله و سلم لم يقله ) ظاهرة فى أن الأجر كان مترتبا على نفس العمل الذى بلغه عنه صلى الله عليه و آله و سلم أنه ذو ثواب .\r\nو كون العمل متفرعا على البلوغ و كونه الداعى إلى العمل غير موجب لأن يكون الثواب إنما يكون مترتبا عليه فيما إذا أتى برجاء أنه مأمور به و بعنوان الاحتياط بداهة أن الداعى إلى العمل لا يوجب له وجها و عنوانا يؤتى به بذاك الوجه و العنوان .\r\nو إتيان العمل بداعى طلب قول النبى صلى الله عليه و آله و سلم كما قيد به فى بعض الأخبار و إن كان انقيادا إلا أن الثواب فى الصحيحة إنما رتب على نفس العمل و لا موجب لتقييدها به لعدم المنافاة بينهما بل لو أتى به كذلك أو التماسا للثواب الموعود كما قيد به فى بعضها الآخر لأوتى الأجر و الثواب على نفس العمل لا بما هو احتياط و انقياد فيكشف عن كونه بنفسه مطلوبا و إطاعة فيكون وزانه وزان ( : من سرح لحيته ) أو من صلى أو صام فله كذا و لعله لذلك أفتى المشهور بالاستحباب فافهم و تأمل .\r\nمفادّ اخبار مَن بلغ : بالأخره مفاد اخبار من بلغ چيست ؟ آيا دالّ بر استحباب نفسى و استقلالىِ عملى است كه بلغه ثوابٌ ، يا دالّ بر رجحان آن از باب احتياط و به اين عنوان است ؟ در اين‌باره دو مسلك وجود دارد :\r\n1 . مرحوم آخوند مىفرمايد مفاد اخبار ، استحباب نفسى است و ظاهرش اين است كه ثواب بر خود عمل مترتّب مىشود ، نه بر عمل به‌عنوان احتياط و . . . . دليل مرحوم آخوند اطلاق صحيحهء هشام بن سالم از امام صادق عليه السلام است كه : « مَن بلغه شىء من الثواب فعمله كان أجر ذلك له » . « 1 » امام به‌دنبال « فعمله » قيد نكرده است كه به‌عنوان احتياط و مانند آن باشد ؛ بلكه مطلقاً فرموده است « فعمله كان . . . » .\r\nيعنى همين كه عمل كرد ، اجر همان عمل را دارد و ظاهراً ثواب بر نفس عمل مترتب است ، نه عمل به‌عنوان احتياط بودن . ما به ظاهر اين حديث استناد مىكنيم .\r\n\r\n\r\n","description":"","footnote":"\r\n( 1 ) . محاسن برقى ، ص 25 .\r\n","page_name":" 72 ","page_number":73},
  {"content":"\r\n\r\nدو شاهد براى سخن شيخ : شيخ اعظم كه از اخبار من بلغ ، احتياط را بدست آورده است دو شاهد مىآورد « 1 » امّا مرحوم آخوند آنها را ردّ مىكند :\r\nشاهد اوّل : روايات عمل را بر بلوغ مترتّب كرده و فرموده‌اند « بلغه و . . . فعمله » كه با فاء تفريع آمده است و ظاهرش اين است كه بلوغ ثواب ، داعى بر عمل است ، يعنى چون شنيد و راه افتاد و انجام داد ، ظاهرش همين انجام به انگيزهء رسيدن به آن ثواب و از باب احتياط است ، نه به‌عنوان خود عمل .\r\nجواب : مرحوم آخوند اصل تفريع عمل بر بلوغ را قبول دارد ولى مىفرمايد : اين مطلب موجب نمىشود كه ثواب ، فقط بر انجام عمل به عنوان احتياط مترتب باشد ، بلكه به عنوان نفسى هم مترتب مىشود ؛ زيرا اگرچه بلوغ ثواب ، داعى و محركّ است ، امّا داعى بودن باعث نمىشود كه عمل ، معنون به عنوان احتياط شود و از اين باب مطلوب باشد ، بلكه به عنوان خودش مستحب است . « 2 »\r\nشاهد دوم : درست است كه روايت صحيحهء هشام مطلق بود ؛ ولى بعضى از روايات باب ، مقيّد است و فرموده است « فعمله طلباً لقول النبيّ صلى الله عليه و آله و سلم » يا « إلتماس ذلك الثواب » و . . . كه با احتياط هماهنگ و سازگار است و با اين مقيّدات ، آن مطلق را قيد مىزنيم و مىگوييم منظور صحيحه نيز همين اتيان عمل به عنوان احتياط است .\r\nجواب : همه‌جا كه مطلق ، حمل بر مقيّد نمىشود . اگر مطلق و مقيّد متنافيان باشند « 3 » جاى حمل و تقييد است ؛ ولى اگر متنافيان نباشند « 4 » جاى حمل نيست و به هر دو عمل مىشود ، كه مانحن‌فيه از اين قبيل است . صحيحه مطلق است و مىگويد انجام آن عمل به هر عنوان كه باشد ثواب دارد و ساير روايات مقيّد هستند و مىگويند انجام عمل به عنوان احتياط ثواب دارد و ميان آن دو منافاتى نيست .\r\nپس ما صحيحه را مىگيريم و حكم به استحباب نفسى آن عمل مىكنيم .\r\nقوله : بل لواتى به كذلك . . . : تا به حال نظر اين بود كه لازم نيست عملى را كه به خبر ضعيف وارد شده است ، مكلّف حتماً به نيّت احتياط و انقياد و به عنوان التماس ثواب و طلب قول نبى صلى الله عليه و آله و سلم انجام دهد تا مستوجب مثوبت باشد ، بلكه به نفس عمل هم ثواب مىدهند و به اين نيّت هم اگر انجام داد ، ثواب دارد ؛ ولى در اين عبارت قدمى فراتر مىگذارد و مىفرمايد حتّى اگر آن عمل - مثلًا زيارت ، نماز ، روزه و . . . - را به قصد احتياط و انقياد و به اين عنوان هم بياورد باز هم ثواب بر نفس عمل است ، نه بر عمل به‌عنوان احتياط و انقياد . زيرا صحيحهء هشام اطلاق داشت و مىفرمود : « مَن بلغه . . .\r\n\r\n\r\n","description":"","footnote":"\r\n( 1 ) . فرائدالاصول ، ص 230 .\r\n( 2 ) . شايد به اين دليل كه حيثيّت بلوغ ثواب ، حيث تقييدى نيست كه بلوغ ، موضوعيّت داشته باشد تا ظهور در انجام عمل به قصد رسيدن به ثواب محتمل داشته باشد ، بلكه حيث تعليلى است ، يعنى بلوغ ثواب علّت شد براى اين‌كه مكلّف ، نماز يا زيارت را به‌عنوان خودش و به قصد امر خودش بجا آورد ، نه به‌عنوان احتياط .\r\n( 3 ) . مثل اعتق رقبةً با اعتق رقبةً مؤمنةً .\r\n( 4 ) . مثل مَنَ أعتق رقبةً فله كذا ، با مَن أعتق رقبةً مؤمنةً فله كذا .\r\n","page_name":" 73 ","page_number":74},
  {"content":"\r\n\r\nفعمله كان له أجر ذلك » ، كه دنبال « فعمله » متعلّق را حذف كرد و نگفت به چه عنوان انجام دهد ؟ به عنوان احتياط يا به عناوين ديگر ؟ اطلاق هم شامل همه مىشود . بعد هم فرمود « كان له أجر ذلك » كه مشاراليه « ذلك » ، عمل است ، يعنى ثواب خود عمل را مىدهند ، نه ثواب عمل به‌عنوان احتياط . پس عمل مطلقاً و به هر نيّتى بجا آورده شود ثواب بر خود عمل است به عنوان اصلى و اوّلى كه مثلًا زيارت است يا نماز و . . . ، نه بر عمل به عنوان ثانوى و احتياط بودن .\r\nآنگاه وزان اخبار من بلغ وزانِ اين تعابير خواهد بود كه « مَنْ سَرَّحَ لحيته فله كذا » ، « من صام فله كذا » ، « من صلّى فله كذا » و . . . و همان‌طور كه فقهاء در اين موارد از ترتّب ثواب بر صوم و صلوة و تسريح لحيه و . . . استحباب شرعى و امر شرعى و مأمورٌ به ، به امر استحبابى بودن را استفاده كرده و فتوى به استحباب شرعى اين اعمال داده‌اند . در مورد بحث هم از اخبار من بلغ ، همين استحباب نفسى استفاده مىشود و ترتّب ثوابِ موعود ، كاشف از اين مطلب است . پس به حكم اخبار من بلغ ، عملى كه با خبر ضعيفى استحباب يا وجوبش به ما رسيده باشد ، مستحّب نفسى و واقعى مىشود ؛ همان‌طور كه دليل نافلهء شب دالّ بر استحباب نفسى است ، امّا با اين تفاوت كه دليل نافلهء شب ، خبر معتبر و جامع شروط است و مشمول ادلهء حجيّت خبر واحد مىباشد ؛ ولى دليل فلان زيارت و . . . خبر ضعيفى است و به بركت اخبار من بلغ ارزش پيدا مىكند و به منزلهء خبر معتبر مىشود و استحباب نفسى را دلالت مىكند .\r\nفقهاء عظام در كتاب‌هاى فقهى ، فتوى به استحباب بعضى از كارها داده‌اند و آنها را مستحب نفسى و واقعى دانسته‌اند با اين‌كه مدرك آنها ضعيف است . شايد اين فتوى بر همين اساس باشد كه از اخبار من بلغ ، استحباب نفسى عمل را استفاده كرده‌اند ؛ و گرنه وجه ديگرى ندارد .\r\nفافهم و تأمّل : شايد اشاره باشد به اين‌كه شما با عبارت « بل لَوْ أتى . . . » در واقع تنها به اطلاق صحيحهء هشام عمل كرديد و به روايات مقيّده اعتنا ننموديد ؛ در حالى كه علىالقاعده يا بايد مقيّدات را مقدّم بداريم و يا دست‌كم به هر دو عمل كنيم و در نتيجه بگوييم اگر مكلّف ، عمل را به‌عنوان خودش انجام داد ، ثواب بر خود آن است و اگر به‌عنوان احتياط انجام داد ، ثواب بر احتياط است .\r\n\r\n","description":"","footnote":"","page_name":" 74 ","page_number":75},
  {"content":"\r\n\r\n\r\n[ التنبيه 
  ] الثالث : [ التفصيل فى جريان البراءة فى الشبهة الموضوعيّة التحريميّه 
  ]\r\nالثالث : أنه لا يخفى أن النهى عن شىء إذا كان بمعنى طلب تركه فى زمان أو مكان بحيث لو وجد فى ذاك الزمان أو المكان و لو دفعه لما امتثل أصلا كان اللازم على المكلف إحراز أنه تركه بالمرة و لو بالأصل فلا يجوز الإتيان بشىء يشك معه فى تركه إلا إذا كان مسبوقا به ليستصحب مع الإتيان به .\r\nنعم لو كان بمعنى طلب ترك كلّ فرد منه على حدة لما وجب إلا ترك ما علم أنه فرد و حيث لم يعلم تعلق النهى إلا بما علم أنه مصداقه فأصالة البراءة فى المصاديق المشتبهة محكمة .\r\nفانقدح بذلك أن مجرد العلم بتحريم شىء لا يوجب لزوم الاجتناب عن أفراده المشتبهة فيما كان المطلوب بالنهى طلب ترك كلّ فرد على حدة أو كان الشىء مسبوقا بالترك و إلا لوجب الاجتناب عنها عقلا لتحصيل الفراغ قطعا .\r\nفكما يجب فيما علم وجوب شىء إحراز إتيانه إطاعة لأمره فكذلك يجب فيما علم حرمته إحراز تركه و عدم إتيانه امتثالا لنهيه . غاية الأمر كما يحرز وجود الواجب بالأصل كذلك يحرز ترك الحرام به .\r\nو الفرد المشتبه و إن كان مقتضى أصالة البراءة جواز الاقتحام فيه إلا أن قضية لزوم إحراز الترك اللازم وجوب التحرز عنه و لا يكاد يحرز إلا به ترك المشتبه أيضا فتفطن .\r\nتنبيه سوّم\r\nاين تنبيه دفع يك توهّم است : گفتيم در موارد شكّ در اصل تكليف مطلقاً جاى اصل برائت است ؛ چه در شبههء وجوبيّه كه شك در اصل وجوب داريم و چه در شبههء تحريميّه كه شكّ در اصل حرمت داريم و در هر حال چه منشأ شبهه ، فقدان نص و اجمال نص و تعارض نصيّن باشد ( شبههء حكميّه كه منشأ شبهه خطاب شرعى است و رفع شبهه بدست شارع است ) و چه امور خارجى باشد كه شبههء موضوعيّه ناميده مىشود و ربطى به شارع بما هو شارع ندارد . و بايد از خارج تحقيق كرد و رفع شبهه نمود . در همهء اينها ، برائت از وجوب و تحريم جارى كرديم .\r\nتوهّم : حال ممكن است كسى توهّم كند كه در شبهات حكميّه - چه وجوبيّه ، چه تحريميّه - جاى برائت عقلى و نقلى است ؛ زيرا بيانى از شارع نرسيده و اصل خطاب مشكوك است و قانون « قبح عقاب بلا بيان » ، « الناس فى سعة » ، « كلّ شىء مطلق » و . . . در چنين مواردى اجراء مىشود ، - به همان بياناتى كه قبلًا گذشت - ولى در شبهات موضوعيّهء وجوبيّه يا تحريميّه ، جاى برائت نيست و جاى احتياط است .\r\nمثلًا شارع فرموده است « أكرم كلّ عالمٍ » و ما در خارج نسبت به فردى ، مثلًا زيد شبهه داريم كه عالم است تا اكرامش واجب باشد يا نه ؟ جاى استناد به عموم عام نيست ؛ زيرا تمسّك به عام در شبههء\r\n\r\n","description":"","footnote":"","page_name":" 75 ","page_number":76},
  {"content":"\r\n\r\nمصداقيّهء خود دليل عام است و بالاجماع جايز نيست و نوبت به اصل عملى مىرسد . ولى جاى برائت از وجوب هم نيست ؛ زيرا آنچه وظيفهء شارع بود ( بيان حكم به صورت خطاب كلّى و كبراى كلّى ) انجام شده و تكليف بر ما منجّز شده است و بايد از عهدهء امتثال برآييم و اينجا عقل مىگويد اشتغال يقينى خواهان فراغت يقينى است و بايد فرد مشتبه را هم اكرام كنيم . جاى برائت عقلى و عقاب بدون بيان نيست ؛ زيرا بيان رسيده است ، جاى برائت شرعى و « رفع ما لا يعلمون » هم نيست و ما علم به تكليف فعلى داريم و تنها ، اصل احتياط قابل جريان است .\r\nمثال ديگر : شارع فرموده است « لا تشرب الخمر » و در خارج نسبت به مايعى شك در خمريّت داريم . همان حرف‌ها در اينجا هم مىآيد كه بايد احتياط كنيم و از فرد مشتبه نيز اجتناب نماييم .\r\nبنابراين در شبهات موضوعيّه ، اصالة الاحتياط جارى مىشود ، نه اصل برائت .\r\nنظر شيخ : مرحوم شيخ انصارى در رسائل مفصّل بحث كرده و به اين نتيجه رسيده است كه مجرّد بيان كبراى كلّى كافى نيست و لزوم احتياط نمىآورد ، بلكه بايد صغرى هم احراز شود تا حجّت تمام شود و بيان كامل گردد . تا صغرى احراز نشود حجّت تمام نيست و بيان ناقص است و « قانون قبح عقاب بلا بيان » ، « ما كنّا معذبيّن » ، « كل شىء مطلق » و . . . جارى است ، و جاى برائت است ، نه احتياط .\r\nخطابات مزبور هم براى موارد علم تفصيلى به عالم بودن و خمريّت است يا دست‌كم براى موارد علم اجمالى است ، نه در مانحن‌فيه كه شكّ در اصل تكليف داريم . « 1 »\r\nجواب آخوند : مرحوم آخوند در جواب توهّم تفصيل مىدهد و مىفرمايد گاهى خطاب كلّى ( أكرم العلماء ، لا تشرب الخمر مثلًا ) از قبيل عام مجموعى است ، يعنى همهء افراد علماء با هم و من‌حيث‌المجموع اگر اكرام شدند ، يك امتثال صورت مىگيرد و اگر يكى از آنها هم ترك شود ، كلّ خطاب معصيت شده است . يا اين‌كه همهء افراد شرب‌خمر واقعى بايد ترك شود و اگر كسى يك بار هم مرتكب شود ، كلّ خطاب مخالفت شده است . « 2 »\r\n\r\n\r\n","description":"","footnote":"\r\n( 1 ) . فرائدالاصول ، ص 233 .\r\n( 2 ) . مثال‌هاى فوق براى امر و نهى مطلق است و مىتوانيد به امر يا نهى مقيّد به زمان يا مكان خاص مثال بزنيد كه در متن كفايه ، مرحوم آخوند روى اينها تكيه كرده است . به فرض نهىاى به چيزى تعلّق گرفته و بر طلب ترك آن شىء دلالت كرده است ؛ امّا طلب ترك در زمان معيّن ، مثلًا نهى از صيد در حال احرام ، نهى از اكل و شرب در روزهاى ماه رمضان ، نهى از فلان كار در روز جمعه و . . . يا در مكان معيّن مثل نهى از كارى در مسجد ، در حَرَم ( محدودهء خاص مكّه و اطراف آن ) و . . . در اينجا هم مطلوب مولى ترك فلان عمل در تمام آن زمان معيّن يا در همهء نقاط آن مكان معيّن است ؛ به گونه‌اى كه اگر يك لحظه يا در يك نقطه آن عمل ترك نشود ، كلّ نهى مخالفت شده است . در اين فرض نسبت به مصداق مشتبه ، زيد اكرام دارد يا نه ؟ شرب اين مايع مشكوك حرام است يا نه ؟ حتماً بايد احتياط كرد ؛ زيرا اشتغال يقينى به اصل تكليف آمده و به حكم عقل خواهان فراغ قطعى ذمّه است و فراغت قطعيّه به اين است كه احتياط كنيم و مشكوك الوجوب را بياوريم و از مشكوك الحرام اجتناب كنيم . پس حق نداريم عملى را بياوريم كه با انجام آن در حصول مطلوب مولى ( ترك طبيعت شرب خمر ) شك مىكنيم . شك در مُحصِّل غرض يا مطلوب مولى هم مجراى اصل احتياط است .\r\n","page_name":" 76 ","page_number":77},
  {"content":"\r\n\r\nقوله : إلّااذا كان مسبوقاً به : در همين فرض كه خطاب به نحو عموم مجموعى است ، گاهى انسان در حال ارتكاب شرب خمر يا شرب مايع مشكوك است و خطاب « لا تشرب » آمد ، بايد احتياط كنيد و از اين فرد مورد اشتغال هم بپرهيزد ؛ ولى اين كم است و نوعاً چنين است كه قبلًا هم ترك طبيعت كرده است . طبيعت هم شرب خمر نبوده و مطلوب مولى ( ترك طبيعت ) ، پيش از اين حاصل بوده است .\r\nبعد مىگويد « لا تشرب الخمر » . در اينجا اگر فرد مشكوك را آورديم ، شكّ در بقاء مطلوب ( ترك طبيعت ) پيدا مىكنيم و از استصحاب بقاء ترك طبيعت ، استفاده مىكنيم كه فرد مشكوك ، جايز الارتكاب مىشود ؛ امّا نه به‌خاطر اصل برائت ، بلكه به خاطر استصحاب بقاء مطلوب .\r\nگاهى خطاب كلّى از قبيل عام استغراقى و انحلالى است كه گرچه در ظاهر يك خطاب است ، امّا در واقع به تعداد مصاديق منحل مىشود و « اكرم كلّ عالم » به‌منزلهء « اكرم زيداً و بكراً و . . . » مىگردد ؛ « لا تشرب الخمر أى » « لا تشرب هذا الخمر و ذاك الخمر . . . » . در اين فرض ، نسبت به مصاديق معلوم بايد خطاب ، امتثال شود و عالم‌هاى معلوم بايد اكرام شوند و خمرهاى معلوم ترك گردد و . . . ولى نسبت به فرد مشكوك ، اصل برائت جارى مىشود و نوبت به اصل احتياط نمىرسد ؛ زيرا نسبت به فرد مشكوك ، اصل وجود خطاب مستقلّ و منفرد ، مشكوك است و هر فردى خطاب خاص خود را دارد و خطاب بكر ربطى به خطاب زيد ندارد و چون اصل تكليف مشكوك است ، حتماً جاى برائت عقلى و نقلى است و توهّم متوهّم در اين فرض جا ندارد .\r\nقوله : فانقدح بذلك : تكرار همان دو صورت است . ابتدا صورت دوم را ذكر مىكند و حق را به شيخ اعظم مىدهد كه مجرّد علم به خطاب به صورت كبراى كلّى ، كافى نيست و موجب لزوم اجتناب از افراد مشتبه نمىشود و اگر به صورت عام انحلالى بود و هر فردى جداگانه طلب لازم داشت نسبت به مشتبه جاى برائت است ؛ چه اين‌كه در عبارت « إلّا إذا كان . . . » جاى برائت بود .\r\nقوله : و الّا لوجب . . . : حاصل صورت اوّل است كه جاى احتياط بود و تشريح شد .\r\nقوله : فكما يجب . . . : اين بحث‌ها ، هم در شبههء وجوبيّه است و هم در شبههء تحريميّه . از اوّل هم عنوان را كلّى گرفتيم و براى هر دو مثال زديم ؛ ولى مرحوم آخوند اوّل بحث را روى شبههء تحريميّه و تعلّق نهى برد كه در اينجا تدارك كرده است و توسعه مىدهد . ما اگر خود فرد مشتبه را جدا از افراد ديگر بگيريم جاى برائت است ؛ ولى وقتى با مجموع مىسنجيم از باب مقدّمه علميّه ( علم و يقين كنيم كه تكليف واقعى هر چه بود امتثال شد ) بايد آن را هم امتثال كنيم تا يقيناً خطاب كلّى امتثال شود . در اينجا عقل حكم به احتياط مىكند .\r\n\r\n","description":"","footnote":"","page_name":" 77 ","page_number":78},
  {"content":"\r\n\r\n\r\n[ التنبيه 
  ] الرابع : [ حسن الاحتياط فيما لم يخلّ بالنظام 
  ]\r\nأنه قد عرفت حسن الاحتياط عقلا و نقلا و لا يخفى أنه مطلقا كذلك حتى فيما كان هناك حجة على عدم الوجوب أو الحرمة أو أمارة معتبرة على أنه ليس فردا للواجب أو الحرام ما لم يخل بالنظام فعلا فالاحتياط قبل ذلك مطلقا يقع حسنا كان فى الأمور المهمة كالدماء و الفروج أو غيرها و كان احتمال التكليف قويا أو ضعيفا كانت الحجة على خلافه أو لا كما أن الاحتياط الموجب لذلك لا يكون حسنا كذلك و إن كان الراجح لمن التفت إلى ذلك من أول الأمر ترجيح بعض الاحتياطات احتمالا أو محتملا فافهم .\r\nتنبيه چهارم\r\nدر تنبيه دوم گفته شد گرچه ما در شبهات بدويّه و شك در اصل تكليف ، برائتى شديم و احتياط را لازم و واجب ندانستيم ، در عين حال قابل انكار نيست كه احتياط كردن امرى مطلوب و پسنديده است ، آن هم مطلقاً . يعنى چه در شبههء حكميّه و چه در شبههء موضوعيّه ، چه در شبهات وجوبيّه و چه در شبهات تحريميّه ، چه عقلًا و چه شرعاً ، چه در امور توصلّى و چه در امور تعبّدى .\r\nدر اينجا مرحوم آخوند گوشه‌هاى ديگرى از اين مطلب را ذكر مىكند ، امّا باز هم مطلقاً ، يعنى در باب احكام هم چه حجّت معتبرى بر عدم وجوب يا حرمت داشته باشيم و چه نداشته باشيم . پس حتّى با وجود حجّت معتبر هم احتياط خوب است .\r\nمثال : خبر ثقه‌اى مىگويد شرب توتون حرام نيست ؛ ولى معذلك احتياط و اجتناب خوب است ؛ زيرا خبر ثقه يقين به عدم حرمت نمىآورد و احتمال ضعيف مىدهيم كه در واقع حرام باشد .\r\nاينجا احتياط و پيش‌گيرى از اين احتمال بد نيست . يا اين‌كه خبر ثقه مىگويد فلان كار واجب نيست ؛ ولى يقين كه نمىآورد و احتمال وجوب منتفى نمىشود ؛ لذا احتياط كردن و انجام مشتبه الوجوب كه بد نيست .\r\nدر باب موضوعات هم چه امارهء « 1 » معتبرى بر خلاف داشته باشيم ، چه نداشته باشيم . فرض كنيد نسبت به فلان مايع خارجى ، احتمال خمريّت و حرمت مىداديم امّا دو عادل شهادت دادند كه خمر نيست و مصداق حرام نمىباشد . اين بيّنه است و داراى ارزش ؛ ولى يقين‌آور نيست و احتمال خمريّت و حرمت را منتفى نمىسازد ، لذا احتياط خوب است . مثال ديگر : ما نسبت به زيد احتمال مىداديم كه اكرامش واجب باشد و دو عادل گفتند او عالم نيست و اكرام ندارد ، و فرد واجب نمىباشد ؛ ولى يقين نمىآورد و احتمال وجوب را برنمىدارد و مادام كه احتمال باشد ، احتياطْ مطلوب و خوب است .\r\nيك ملاك براى حسن احتياط : تنها يك مرز عقلى براى حسن احتياط وجود دارد و آن مرز\r\n\r\n\r\n","description":"","footnote":"\r\n( 1 ) . تعبير به حجّت در احكام و اماره در موضوعات از باب تفّنن در عبارت است و ممكن است كسانى اصطلاحاً حجّت رامخصوص احكام و اماره را مخصوص موضوعات بدانند .\r\n","page_name":" 78 ","page_number":79},
  {"content":"\r\n\r\nاختلال نظام معيشت است . يعنى تا زمانى كه احتياط منجر به اين تالى فاسد نشود ، از نظر عقل ، مطلقاً پسنديده است . آرى وقتى به حدّ اخلال به نظام زندگى رسيد ، هرگز چنين احتياطى پسنديده نخواهد بود . « 1 »\r\nاحتياط در چند مورد مطلقاً پسنديده ، چه نسبت به امور مهمّه‌اى كه شرع مقدّس براى آن اهتمام زيادى قائل شده است ؛ همانند جان ، آبرو و اموال مردم كه حقوق الناس است و خيلى در آن احتياط و دقّت سفارش شده است ، و چه نسبت به ساير امور كه چندان مورد اهتمام نيست و يك امر شخصى است ، « بينه و بين الله تعالى » در هر حال احتياط خوب است ، مطلقاً . يعنى چه احتمال تكليف ( وجوب يا حرمت ) ، قوىّ و مظنون باشد « 2 » و چه مشكوك و متوسط باشد ، و چه ضعيف و موهوم .\r\nبا توجّه به اين‌كه احتياط مطلقاً حُسنْ پيدا كرد و متقابلًا احتياط تامّ و كامل و همه‌جانبه سر از اختلال نظام و محذور درمىآورد بهتر است مكلّفِ ملتفتِ به اين جوانب ، از آغاز و قبل از شروع در احتياطات يك تقسيمى بكند و بعضى را بر بعض ديگر مقدّم بدارد و حدّ وسطى را اخذ كند ؛ آن هم يا به اين است كه از نظر درصد احتمال ، تبعيض قائل شود و در جايى كه احتمال ، قوى و مظنون است احتياط كند و هر جا ضعيف و موهوم يا مشكوك و متساوى الطرفين است ، احتياط را كنار بگذارد ( خيرالامور أوسطها ) ، و يا بر حَسبِ محتمل و متعلّق تكليف مشكوك ، تقسيم كند . اگر مورد از موارد مهمّه است مثل اعراض و نفوس و . . . ، احتياط كند و در ساير موارد ، احتياط را كنار بگذارد . به اين ترتيب راه ميانه و اعتدالى را برگزيده است .\r\nفافهم : شايد اشاره باشد به اين‌كه در امور مهمّه‌اى كه اشاره شد احتياط تنها حُسن و استحباب ندارد ، بلكه امرى واجب و لازم است و از مانحن‌فيه فاصله دارد .\r\n\r\n\r\n","description":"","footnote":"\r\n( 1 ) . حسن احتياط ، شرعاً مرز ديگرى دارد به نام عسر و حرج كه فعلًا بحث ما در احتياط مستحبى است و آن مرز به درد احتياط واجب مىخورد ؛ و گرنه در مستحبات كسى بخواهد خود را به زحمت بياندازد و احتياط كند منعى نيست و حُسن آن رفع نشده است .\r\n( 2 ) . به ظنّ معتبر و غيرمعتبر كه عمده همين دومى است .\r\n","page_name":" 79 ","page_number":80},
  {"content":"\r\n\r\n\r\nفصل : [ فى أصالة التخيير 
  ]\r\n\r\n[ دوران الأمر بين الوجوب و الحرمة فى التوصّليّات 
  ]\r\nإذا دار الأمر بين وجوب شىء و حرمته لعدم نهوض حجة على أحدهما تفصيلا بعد نهوضها عليه إجمالا ففيه وجوه . الحكم بالبراءة عقلا و نقلا لعموم النقل و حكم العقل بقبح المؤاخذة على خصوص الوجوب أو الحرمة للجهل به و وجوب الأخذ بأحدهما تعيينا أو تخييرا و التخيير بين الترك و الفعل عقلا مع التوقف عن الحكم به رأسا أو مع الحكم عليه بالإباحة شرعا .\r\nاصالة التخيير\r\nاصل دوم از اصول عمليّه ، اصالة التخيّر است كه يك اصل صد در صد عقلى است و مجراى اين اصل دوران بين‌المحذورين است .\r\nتوضيح : در اصل برائت وقتى سخن از شبههء وجوبيّه مطرح مىشد ، يك طرف شبهه ، احتمال وجوب بود و يك طرف ديگر ، احتمال غيرحرمت . در شبههء تحريميّه هم يك طرف احتمال حرمت و طرف ديگر احتمال غيروجوب بود . امّا در اصالة التخيير يك طرف شبهه ، وجوب و طرف ديگر حرمت است لذا دوران بين محذورين است و در باب برائت ، احتياط ممكن بود . ولى در اينجا احتياط اصلًا ممكن نيست ؛ زيرا احتياط به اين است كه ما كارى كنيم كه هم با احتمال وجوب موافقت شود و عمل را انجام دهيم و هم با احتمال حرمت موافقت شود و كار را ترك كنيم . امّا نسبت به عمل واحد چنين چيزى محال است . يعنى امكان ندارد هم فاعل باشيم و هم تارك ، تا موافقت قطعيّه صورت پذيرد ؛ يا اين‌كه نه فاعل باشيم و نه تارك ، تا مخالفت قطعى صورت پذيرد ، بلكه عملًا يا فاعل خواهيم بود كه با احتمال وجوب موافقت نموده‌ايم و با احتمال حرمت مخالف كرده‌ايم . يا\r\n\r\n","description":"","footnote":"","page_name":" 80 ","page_number":81},
  {"content":"\r\n\r\nتارك خواهيم بود كه با احتمال حرمت موافق مىشود و با احتمال وجوب مخالف . در هر حال موافقت و مخالفت ، احتمالى است ، نه قطعى . « 1 »\r\nشيخ اعظم در رسائل دربارهء اصل تخيير ، چهار مسأله مطرح كرده است . به اين نحو كه منشأ شبهه و دوران بين‌محذورين يا فقدان نصّ است « 2 » و يا اجمال نصّ است « 3 » و يا تعارض نصيّن « 4 » و يا امور خارجيّه ( شبههء موضوعيّه ) . « 5 » اينها را شيخ اعظم مطرح كرده است . « 6 »\r\nولى جناب آخوند از آنجا كه مناط هر چهار مسأله را يكى مىداند و ميان آنها فرقى قائل نيست ، در اينجا تنها به ذكر يك مسأله بسنده مىكند و مىفرمايد هرگاه اجمالًا بدانيم كه تكليف الزامى داريم ، ولى تفصيلًا ندانيم كه از نوع وجوب است يا از نوع حرمت - منشأ اين ندانستن هم هرچه كه باشد مهم نيست ، اجمال نصّ يا فقدان نصّ و . . . - در اينجا كه دوران ميان محذورين است وظيفه چيست ؟ وى به پنج وجه اشاره مىكند :\r\n1 . در اينجا هم مثل باب شبههء وجوبيّه و تحريميه در اصل برائت ، برائتى مىشويم و حكم به برائت مىكنيم ؛ چه عقلى و چه نقلى ، دليل برائت « نقلى » مىگفت « رفع ما لا يعلمون » ، « النّاس فى سعة ما لم يعلموا » و . . . و ما در مانحن‌فيه نسبت به خصوص وجوب و خصوص حرمت ، علم نداريم . پس وجوب مرتفع است ، حرمت مرتفع است « و هذا معنى البرائة » . عقل هم مىگفت عقاب بدون بيان قبيح است . در اينجا هم نه نسبت به خصوص وجوب بيانى رسيده است ، نه نسبت به خصوص حرمت ؛ پس ان‌شاءاللّه واجب نيست و اگر ترك كرديم ، عقاب ندارد و ان‌شاءاللّه حرام نيست و اگر مرتكب شديم ، عذاب ندارد . البته سيأتى كه مرحوم آخوند برائت عقلى را جارى نمىداند .\r\n2 . در اينجا بايد يكى از دو طرف ( وجوب يا حرمت ) را اخذ كنيم و بدان ملتزم شويم و عمل خويش را بر آن استوار سازيم ، آن هم تعييناً ، يعنى طرف مورد اخذ و التزام بايد معيّن باشد . گفتنى است مشهور جانب حرمت را اخذ كرده‌اند كه سخن از آن به زودى خواهد آمد .\r\n3 . در اينجا بايد يك طرف را اخذ كرد و حق نداريم هم وجوب و هم حرمت را كنار بگذاريم و به\r\n\r\n\r\n","description":"","footnote":"\r\n( 1 ) . البته در توصّليات مطلب از اين قرار است ؛ ولى در تعبّديّات فرق مىكند كه به‌زودى مورد بررسى قرار خواهد گرفت .\r\n( 2 ) . مثلًا نصف امّت طرفدار وجوب جمعه و نصف ديگر طرفدار حرمت آن شده‌اند و به اجماع مركب احتمال استحباب و اباحه و كراهت منتفى مىشود و دوران بين وجوب و حرمت مىگردد ، بدون اين‌كه نصّ خاصّى بر يك طرف داشته باشيم .\r\n( 3 ) . مثلًا مولى به چيزى امر كرده است كه نمىدانيم امرش امر حقيقىطلبى است و واجب است آن كار بشود يا امر تهديدى و حرام است .\r\n( 4 ) . مثلًا خبر معتبرى مىگويد « إفعل كذا » و خبر ديگر مىگويد « لا تفعل كذا » . اين دو تعارض مىكنند و منشأ شبهه و تردّد ما ميان وجوب و حرمت مىشود .\r\n( 5 ) . مثلًا يقين داريم اكرام عدول واجب است و يقيناً اكرام فاسقين حرام است و نسبت به زيد در خارج شك داريم كه از مصاديق عدول است تا واجب الاكرام باشد يا از مصاديق فسّاق است تا محرّم الاكرام باشد ؟ پس دوران بين‌محذورين در خصوص اين فرد است .\r\n( 6 ) . فرائدالاصول ، ص 236 - 240 .\r\n","page_name":" 81 ","page_number":82},
  {"content":"\r\n\r\nسراغ اباحه و امثال آن برويم ، منتها تخييراً ، يعنى در انتخاب مخيّريم كه به هريك اخذ كنيم : به جانب وجوب يا تحريم . تخيير هم ، شرعىِ ظاهرى و از نوع تخيير در متعارضين است . ضمناً اين بحث ، يك بحث جنبى هم دارد با عنوان اين‌كه تخيير يا استمرارى است يا ابتدايى ، كه فعلًا مطرح نشده است .\r\n4 . از نظر عقلى كه محاسبه مىكنيم ، عقل مىگويد شما در مقام عمل مخيّريد كه به هركدام اخذ كنيد و عملتان را با آن منطبق سازيد و فرقى به حال عقل ندارد ؛ ولى از نظر شرعى اگر بخواهيم فتوى دهيم و حكم صادر كنيم ، خير ؛ ما متوقّف هستيم و حكم به تخيير يا تعيين نداريم ؛ آن هم رأساً ، يعنى نه تخيير ظاهرى و نه تخيير واقعى .\r\n5 . از نظر عقلى مطلب همان است ( تخيير در مقام عمل ) ؛ ولى از نظر شرعى متوقّف نيستيم ، بلكه فتوى به اباحهء ظاهرى شرعى مىدهيم و در ظاهر ملتزم به اباحهء اين عمل مىشويم .\r\nأوجهها الأخير لعدم الترجيح بين الفعل و الترك و شمول مثل ( : كلّ شىء لك حلال حتى تعرف أنه حرام ) له و لا مانع عنه عقلا و لا نقلا . و قد عرفت أنه لا يجب موافقة الأحكام التزاما و لو وجب لكان الالتزام إجمالا بما هو الواقع معه ممكنا و الالتزام التفصيلى بأحدهما لو لم يكن تشريعا محرما لما نهض على وجوبه دليل قطعا .\r\n\r\n[ الفرق بين المقام و بين الخبرين المتعارضين 
  ]\r\nو قياسه بتعارض الخبرين الدال أحدهما على الحرمة و الآخر على الوجوب باطل فإن التخيير بينهما على تقدير كون الأخبار حجة من باب السببية يكون على القاعدة و من جهة التخيير بين الواجبين المتزاحمين و على تقدير أنها من باب الطريقية فإنه و إن كان على خلاف القاعدة إلا أن أحدهما تعيينا أو تخييرا حيث كان واجدا لما هو المناط للطريقية من احتمال الإصابة مع اجتماع سائر الشرائط جعل [ صار 
  ] حجة فى هذه الصورة بأدلة الترجيح تعيينا أو التخيير تخييرا و أين ذلك مما إذا لم يكن المطلوب إلا الأخذ بخصوص ما صدر واقعا و هو حاصل و الأخذ بخصوص أحدهما ربما لا يكون إليه بموصل .\r\nنعم لو كان التخيير بين الخبرين لأجل إبدائهما احتمال الوجوب و الحرمة و إحداثهما الترديد بينهما لكان القياس فى محله لدلالة الدليل على التخيير بينهما على التخيير هاهنا فتأمل جيدا .\r\n\r\n[ عدم جريان قاعدة قبح العقاب بلا بيان 
  ]\r\nو لا مجال هاهنا لقاعدة قبح العقاب بلا بيان فإنه لا قصور فيه هاهنا و إنما يكون عدم تنجز التكليف لعدم التمكّن من الموافقة القطعية كمخالفتها و الموافقة الاحتمالية حاصلة لا محالة كما لا يخفى .\r\nمرحوم آخوند وجه پنجم را بهترين و موجّه‌ترين مىداند و در مجموع سه ادّعا دارد كه ضمن\r\n\r\n","description":"","footnote":"","page_name":" 82 ","page_number":83},
  {"content":"\r\n\r\nاثبات اين ادّعاها ، چهار وجه ديگر را هم ابطال و رد مىكند و در واقع با يك تير دو نشان مىزند :\r\n1 . عقلًا جاى تخيير است ؛ چون فرض ما اين است كه دوران بين محذورين مىباشد و دو احتمال مساوى در كار است و رجحانى هم در بين نيست و عقلًا ترجيح بلامرجّح هم نشايد . لذا راهى جز تخيير عقلى در مقام عمل نمىماند .\r\n2 . شرعاً جاى حكم به اباحه است ، نه توقّف ؛ به‌دليل اين‌كه روايات « كلّ شىء لك حلال . . . » كه مبيّن حليّت و اباحهء ظاهرى است « 1 » دوران بين محذورين را هم شامل است ؛ زيرا اين روايات مىگويد هرجا احتمال حرمت دادى ، بنا را بر حليّت بگذار ، اعمّ از اين‌كه طرف ديگر ، احتمال وجوب باشد يا احتمال غيروجوب . پس اطلاق دارد و مانحن‌فيه را هم شامل مىشود . و مقتضى موجود است و خوشبختانه مانعى هم از شمول در ميان نيست ؛ نه مانع عقلى داريم و نه مانع شرعى . وقتى مقتضى موجود و مانع مفقود بود ، تأثير مىآيد و روايات ، مورد بحث ما را شامل مىشود . با اين سخن ، وجه چهارم باطل شد كه شرعاً توقّف كرد ، مطلقاً ؛ ولى ديديم كه جاى توقّف از حكم شرعى ظاهرى نيست .\r\nقوله : و قد عرفت انّه لا يحب . . . : اشكال : گويا كسى اشكال مىكند كه شمول حديث حليّت نسبت به مانحن‌فيه ، مانع عقلى دارد و آن اين‌كه ما بايد به يكى از دو طرف ( يا وجوب يا حرمت ) ملتزم شويم و قلباً به آن پايبند و معتقد گرديم و اگر حديث مزبور آمد و در ظاهر ، حكم به اباحه نمود و ما ملتزم به اباحه شديم ، نه التزام به وجوب داريم و نه التزام به حرمت و اين مخالفت التزاميّه با تكليف الزامى است و آن هم جايز نيست .\r\nپاسخ : مرحوم آخوند در پاسخ مىفرمايد اوّلًا در مباحث قطع ( امر خامس ) دانستيم كه در فروع دين اصلًا موافقت التزاميّه لازم نيست و مخالفت اين‌چنينى حرام نيست . آنچه مهمّ است موافقت يا مخالفت عملى است و علىالفرض در دوران بين محذورين ، مخالفت قطعى عملى پيش نمىآيد و امكان ندارد ، فما قصد لم يقع و ما وقع لم يقصد .\r\nثانياً بر فرض لزوم موافقت التزاميّه ، مىگوييم در مانحن‌فيه آن مقدار كه ممكن است موافقت اجمالى است ، يعنى واقع هرچه هست قبول دارم و به آن ملتزم هستم ، و موافقت التزاميّهء تفصيليّه اصلًا امكان ندارد ؛ زيرا اوّلًا تشريع است كه تعريف شده است به « إدخال ما لم يعلم كونه من الدين فى الدين » ؛ ثانياً اگر تشريع هم نباشد ، دليل بر وجوب چنين موافقت تفصيلىاى نداريم تا شما ادّعا كنيد كه اين موافقت واجب است و . . . پس اجمالًا به واقع ملتزم هستيم و هرچه هست مىپذيريم . ضمناً در ظاهر هم به حكم حديث حليّت ، حكم به اباحه مىكنيم و به آن ملتزم مىشويم و هيچ منافاتى هم ميان حكم\r\n\r\n\r\n","description":"","footnote":"\r\n( 1 ) . بر خلاف رفع ما لا يعلمون و . . . كه رافع حكم الزامى است و مستقيماً مثبت حكمى نيست .\r\n","page_name":" 83 ","page_number":84},
  {"content":"\r\n\r\nواقعى و حكم ظاهرى وجود ندارد و تفصيلًا اين مطلب در جمع ميان حكم واقعى و ظاهرى ، در باب امارات گذشت . با اين سخن قول دوم ( اخذ به احدهما تعييناً ) باطل باشد و ديديم كه جاى چنين اخذ و التزامى نيست و اشكالاتى داشت .\r\nقوله : و قياسه بتعارض الخبرين : انواع تعارض : تعارض انواعى دارد و يكى از مصاديق بارز آن ، نفى و اثبات يا تناقض است كه يك خبر بگويد « يجب كذا » و ديگرى بگويد « لا يجب كذا » يا « ليس بواجبٍ » . يكى ديگر از مصاديق بارز تعارض ، تضادّ است كه خبرى بگويد « إفعل كذا » و خبر ديگر بگويد « لا تفعل كذا » . حال در باب تعارض ادلّه اين مطلب مطرح است كه اگر يكى از آن دو به نحوى « 1 » بر ديگرى رجحان داشت ، معيّناً بايد راجح را اخذ نمود ، و اگر از هر لحاظ مساوى بودند ، نوبت به تخيير مىرسد .\r\nبه هر حال جاى طرح هر دو نيست ، بلكه بايد به يكى ملتزم شويم و اخذ كنيم . حال معترض مىگويد چه مانعى دارد مانحن‌فيه ( دوران بين محذورين ) هم مثل متعارضين به نحو تضادّ باشد و اگر يكى از دو احتمال وجوب و حرمت رجحانى نداشت ، نوبت به تخيير برسد و ما مخيّر باشيم در اخذ به احدهما و عمل بر طبق آن . در هر حال نوبت به التزام به اباحه نمىرسد كه ما هر يك از احتمال وجوب و حرمت را كنار بزنيم و فتوى به اباحهء ظاهرى بدهيم .\r\nقوله : باطل : بطلان قياس فوق : مرحوم آخوند مىفرمايد قياسِ دوران بين المحذورين به باب تعارض خبرين ، قياسى باطل و مع الفارق است و ما نمىتوانيم حكم آن باب را به مانحن‌فيه سرايت دهيم .\r\nتوضيح : چندين بار گفته شده است كه در باب حجيّت خبر واحد دو مبنا وجود دارد :\r\n1 . مبناى سببيّت : قيام اماره تمام موضوع است براى حدوث ملاك در متعلّق اماره اگر دالّ بر وجوب فلان كار باشد ، موجب مىشود كه آن كار صد درجه مصلحت پيدا كند و اگر دالّ بر حرمت باشد ، سبب پيدايش صد درجه مفسده مىشود ؛ چه مطابق واقع باشد و چه مخالف .\r\n2 . مبناى طريقيّت : تمام ملاك و مصلحت يا مفسده ، از آنِ واقع است و اماره فقط راهى به‌سوى واقع است . اگر مصيب و مطابق با واقع درآيد ، موجب تنجّز واقع مىشود و اگر مخالف درآيد ، موجب عذر مىگردد .\r\nحال قياس مانحن‌فيه به باب متعارضين بنا بر هر دو مبنا ، قياسى باطل و مع‌الفارق است .\r\nاما بر مبناى سببيّت : تخيير ميان دو خبر متعارض كاملًا قانونى و علىالقاعده است ؛ زيرا هر دو اماره ملاك‌آور هستند ، پس در اين عمل ، هم ملاك وجوب هست و هم ملاك حرمت و هر جا چنين\r\n\r\n\r\n","description":"","footnote":"\r\n( 1 ) . به انواع مرجحّات كه در پى خواهد آمد .\r\n","page_name":" 84 ","page_number":85},
  {"content":"\r\n\r\nباشد ، مطلب از مصاديق باب تزاحم خواهد بود كه دو واجب مسلّم يا دو حرام قطعى يا يك واجب و يك حرام حتمى با يكديگر تزاحم كرده‌اند ، و حكم اين است كه اگر يكى از آن دو از لحاظ ملاك و مناط ، قوىتر بود همان مقدّم مىشود ؛ از باب اين‌كه مهم‌تر است . اگر هر دو از اين نظر مساوى بودند ، حتماً جاى تخيير است و جا ندارد كه از هر دو ملاك بگذريم . حاكم به تخيير هم عقل است . ولى در دوران بين محذورين چنين نيست ؛ ما اجمالًا مىدانيم الزامى هست و در واقع يا وجوب است و فقط صد درجه مصلحت دارد و يا حرمت است و صد درجه مفسده دارد و اين‌كه هر دو ملاك داشته باشند درست نيست .\r\nاما بر مبناى طريقيّت : حكم به تخيير در متعارضين خلاف قاعده است ؛ زيرا چنانچه در فصل دومِ مقصد هشتم كتاب خواهد آمد ، مقتضاى قاعدهء اوليّهء عقليّه در متعارضين ، تساقط است ؛ ولى در عين حال به حكم اخبار علاجيّه اگر يكى از متعارضين راجح بود ، بايد معيّناً همان را اخذ كنيم ؛ اگر رجحانى نبود و برابر بودند ، نوبت به تخيير مىرسد . اخبار تخيير هم فراوان است كه در باب خودش خواهد آمد . آنگاه بايد ديد كه مناط حكم اخبار علاجيّه به تخيير در متعارضين چيست ؟\r\nمناط اين است كه علىالفرض هر دو خبر متعارض داراى شروط حجيّت هستند و جامع‌شرايط مىباشند ؛ و گرنه نوبت به تعارض نمىرسيد و وقتى هر دو واجد شروط بودند ، طبق ضوابط ، بايد به هر دو اخذ و عمل شود . ولى از آنجا كه اينها متعارض هستند ، تعارض مانع است از عمل به هر دو و « الضرورات تتقّدر بقدرها » . ناگزير بايد يكى را كنار بزنيم و ديگرى را اخذ كنيم يا تعييناً ، اگر راجح باشد و يا تخييراً ، اگر مساوى باشند ؛ ولى به هر حال هر دو ذاتاً طريق‌اند و كاشف نوعى از واقع هستند و در هركدام احتمال اصابه به واقع وجود دارد . لذا نمىتوان از هر دو صرف نظر كرد .\r\nدر مانحن‌فيه چنين نيست ؛ ما طريق به سوى واقع نداريم و حجّت معتبرى در كار نيست ، آنچه هست ، دو احتمال مساوى است ، يعنى احتمال وجوب و حرمت و هيچ‌كدام رجحانى ندارد و در واقع ، يكى از آن دو حقّ است ولى در ظاهر و مقام اثبات ، ما مردّديم و راهى به سوى واقع نداريم و علىالفرض مخالفت عمليّه‌اى هم از عدم التزام به آن دو پيش نمىآيد . مخالفت التزاميّه هم كه در پاسخ اشكال قبلى داده شد ، لذا دليلى نداريم در اينجا هم مثل باب تعارض ، قائل به تخيير شويم . پس قياس كاملًا مع الفارق است و نمىتوان حكم يكى را به ديگرى سرايت داد .\r\nقوله : لو كان التخيير : آرى اگر مناط حكم به تخيير در متعارضين ، اين باشد كه هركدام از دو خبر براى ما احتمال و ترديد به‌وجود مىآورند ، يكى احتمال حرمت و ديگرى احتمال وجوب ؛ و رجحانى هم ندارند ، به اين دليل حكم به تخيير مىشود ، مىگفتيم همين مناط ( احتمال وجوب و حرمت ) در مانحن‌فيه نيز وجود دارد . هر كجا چنين بود ، جاى تخيير است و ادلّهء تخيير به حكم تنقيح مناط ،\r\n\r\n","description":"","footnote":"","page_name":" 85 ","page_number":86},
  {"content":"\r\n\r\nمانحن‌فيه را شامل مىشود . « 1 » با اين بحث‌ها پاسخ قول سوم نيز داده شد كه مىگفت در دوران بين محذورين بايد به يكى از آن دو تخييراً و لا على التعيين اخذ كنيم . ديديم كه اينجا جاى تخيير نيست .\r\nو لا مجال : ادّعاى سوم مرحوم آخوند اين است كه عقلًا در دوران بين محذورين جاى برائت نيست ؛ چرا كه برائت عقلى به ملاك قبح عقاب بلابيان جارى مىشود و در اينجا ما بيان داريم ( علم اجمالى به جنس الزام ) و از ناحيهء بيان كمبودى نيست . ما از ناحيهء قدرت بر احتياط و موافقت قطعى مشكل داريم .\r\nتوضيح : با استفاده از حاشيهء مرحوم مشكينى در توضيح اين مطلب مىگوييم : تنجّز تكليف در گرو دو امر است : 1 . قدرت بر انجام كار ؛ 2 . بيان و علم به آن . « 2 » هرجا كه هر دو بودند ، تكليف واقعى منجزّ است و مخالفت با آن موجب عقوبت است . « 3 » و هرجا كه هيچ‌كدام نبودند ، قهراً تكليف منجّز نيست و هرجا قدرت بود امّا بيان نبود باز هم تكليف واقعى منجّز نيست . « 4 » هرجا هم كه بيان هست ، ولى قدرت نيست ، باز هم تنجّزى نخواهد بود . مانحن‌فيه از همين قبيل است ، يعنى بيان « 5 » داريم ولى قدرت بر موافقت قطعيه يا مخالفت قطعيّه نداريم ، يعنى هم فاعل باشيم و هم تارك كه تناقض و اجتماع نقيضين است . يا اين‌كه نه فاعل باشيم و نه تارك كه ارتفاع نقيضين است . و گرنه با قدرت بر اينها حتماً علم اجمالى مؤثر است و احتياط و موافقت قطعى مىطلبد . مثل علم اجمالى به وجوب هذا أو حرمة ذاك كه مىتوان اين را انجام داد و آن را ترك كرد .\r\nپس در مانحن‌فيه از ناحيهء بيان كمبودى نيست ، بلكه از ناحيهء قدرت مشكل داريم ؛ بنابراين جاى قبح عقاب بلابيان نيست و برائت عقلى جارى نمىشود . آرى برائت شرعى به نحو حكم به اباحهء ظاهرى جارى مىشود .\r\nبا اين بيان قول اوّل هم ابطال شد كه در دوران بين محذورين هم مثل باب شك در اصل تكليف الزامى ، برائت شرعى و عقلى را جارى مىدانست . تا اينجا هر سه مدّعا ثابت شد و نتيجه اثبات قول پنجم و رّد چهار قول ديگر است .\r\n\r\n\r\n","description":"","footnote":"\r\n( 1 ) . ولى هيهات ثم هيهات كه چنين مناطى اثبات شود ؛ زيرا قويّاً مناط تخيير همان است كه در عبارت قبلى بر دو مبناى سببيّت وطريقيّت ذكر شد ، و اين نيست كه در عبارت فعلى مطرح است و بر فرض احتمال باز هم فايده‌اى ندارد ؛ زيرا تنقيح مناط قطعى ارزش دارد نه ظنّى و حدسى .\r\n( 2 ) . چه بيان عقلى باشد ، چه شرعى ، اجمالى باشد يا تفصيلى ، واقعى باشد يا ظاهرى .\r\n( 3 ) . مثل باب اصالة الاحتياط و دوران بين متباينين يا اقلّ و اكثر كه به زودى خواهد آمد .\r\n( 4 ) . مثل مواردى كه در اصل برائت گذشت .\r\n( 5 ) . علم اجمالى به اصل لزوم .\r\n","page_name":" 86 ","page_number":87},
  {"content":"\r\n\r\n\r\n[ تعميم محلّ النزاع 
  ]\r\nثم إن مورد هذه الوجوه و إن كان ما [ إذا 
  ] لم يكن واحدا من الوجوب و الحرمة على التعيين تعبديا إذ لو كانا تعبديين أو كان أحدهما المعين كذلك لم يكن إشكال فى عدم جواز طرحهما و الرجوع إلى الإباحة لأنها مخالفة عملية قطعية على ما أفاد شيخنا الأستاذ قدس سره إلا أن الحكم أيضا فيهما إذا كانا كذلك هو التخيير عقلا بين إتيانه على وجه قربى بأن يؤتى به بداعى احتمال طلبه و تركه كذلك لعدم الترجيح و قبحه بلا مرجح .\r\nفانقدح أنه لا وجه لتخصيص المورد بالتوصليين بالنسبة إلى ما هو المهم فى المقام و إن اختص بعض الوجوه بهما كما لا يخفى .\r\nبه‌طور كلّى دوران بين محذورين و احتمال وجوب و حرمت از لحاظ تعبّدى و توصّلى بودن چهار قسم مىشوند :\r\n1 . يا هر دو توصّلى هستند ، يعنى اگر در واقع واجب باشد ، واجب توصّلى است و پيكرهء عمل واجب است ، نه عمل به قصد قربت ، و اگر هم در واقع حرام باشد ، باز هم توصّلى است و مطلوب ، ترك ذات العمل است ، نه ترك به قصد قربت .\r\n2 . احدهما لاعلىالتعيين تعبّدى است ، يعنى اجمالًا مىدانيم كه يكى از دو احتمال وجوب يا حرمت ، تعبّدى است ؛ ولى تفصيلًا نمىدانيم كه جانب وجوب تعبّدى است يا جانب حرمت ؟ تعيين در كار نيست .\r\n3 . يا احدهما المعيّن تعبّدى است ؟ يعنى مثلًا اگر واجب باشد ، تعبّدى است و بايد به قصد قربت آورده شود ؛ ولى اگر حرام باشد توصّلى است و يا به عكس آن است ، يعنى حرمت ، تعبّدى است و وجوب توصّلى .\r\n4 . يا هر دو تعبّدى هستند ، يعنى اگر در واقع اين كار واجب باشد ، بايد به قصد قربت آورده شود .\r\nاگر در واقع حرام باشد ، بايد به قصد قربت ترك شود و بدون آن جايز نيست .\r\nحال مرحوم شيخ در رسائل فرموده است مورد و مجراى پنج وجه - كه در اوّل اصالة التخيير آورديم - در قسم اوّل و دوم است كه هر دو احتمال توصّلى هستند يا يكى لا على التعيين تعبّدى است . و در اين موارد مخالفت قطعّيهء عمليّه ممكن نيست و مخالفت التزاميّه هم مهم نيست . لذا التزام به اباحهء شرعى و برائت ، بلامانع است ؛ ولى در قسم سوم و چهارم - كه يكى معيّناً تعبّدى است يا هر دو تعبّدى هستند - جاى التزام به اباحه نيست ؛ زيرا سر از مخالفت قطعّيهء عمليّه در مىآورد و مخالفت كذايى امكان دارد .\r\nمثلًا اگر در قسم سوم معيّناً جانب وجوب ، تعبّدى باشد و مكلّف ذات العمل را بدون قصد قربت بياورد در هر حال مخالفت قطعى است ؛ زيرا يا در واقع حرام بوده و او مرتكب شده است و يا در واقع\r\n\r\n","description":"","footnote":"","page_name":" 87 ","page_number":88},
  {"content":"\r\n\r\nواجب تعبّدى بوده و او قصد قربت نكرده است ، يا اين‌كه در قسم چهارم اگر بدون قصد قربت انجام دهد ، مخالفت قطعى است . اگر بدون قصد قربت ترك كند ، باز هم مخالفت قطعى عملى است . لذا در اين‌گونه موارد جاى قول به اباحه نيست . پس بحث از اصالة التخيير و دوران بين محذورين و عدم امكان مخالفت قطعّيه مخصوص دو احتمالى است كه هر دو توصّلى باشند . « 1 »\r\nمرحوم آخوند مىفرمايد اگر از اين زاويه به مسأله نگاه كنيم - كه مخالفت قطعيّه ممكن است يا نه - حق با شيخ اعظم است ؛ ولى ما از زاويهء ديگر به مسأله نگاه مىكنيم و آن اين‌كه دو احتمال مىدهيم : وجوب ، حرمت . هر دو هم مساوى هستند و رجحانى ندارند و ترجيح بلامرجح هم محال است . لذا نوبت به تخيير مىرسد و مناط تخيير در دوران بين محذورين همين است و در اين جهت فرقى ميان دو احتمال تعبّدى و توصّلى نيست . پس بحث عام است و تعبّدىها را نيز شامل مىشود . با اين نكته كه همهء آن پنج قول در تعبديّات جارى نمىشود ؛ زيرا قول اوّل ( برائت عقلى و شرعى ) و قول پنجم ( اباحهء شرعى ) در تعبديّات سر از مخالفت قطعيّه در مىآورد و جايز نيست ؛ ولى اقوال ديگر جارى است و هدف اصلى ( حكم به تخيير ) در اينجا هم مىآيد . لذا وجهى ندارد كه بحث را مخصوص توصّلىها بكنيم .\r\n\r\n[ تقديم محتمل الأهميّة 
  ]\r\nو لا يذهب عليك أن استقلال العقل بالتخيير إنما هو فيما لا يحتمل الترجيح فى أحدهما على التعيين و مع احتماله لا يبعد دعوى استقلاله بتعيينه كما هو الحال فى دوران الأمر بين التخيير و التعيين فى غير المقام و لكن الترجيح إنما يكون لشدة الطلب فى أحدهما و زيادته على الطلب فى الآخر بما لا يجوز الإخلال بها فى صورة المزاحمة و وجب الترجيح بها و كذا وجب ترجيح احتمال ذى المزية فى صورة الدوران .\r\n\r\n[ بطلان ترجيح احتمال الحرمة 
  ]\r\nو لا وجه لترجيح احتمال الحرمة مطلقا لأجل أن دفع المفسدة أولى من ترك المصلحة ضرورة أنه رب واجب يكون مقدما على الحرام فى صورة المزاحمة بلا كلام فكيف يقدم على احتماله احتماله فى صورة الدوران بين مثليهما فافهم .\r\nهرگاه دو واجبِ مسلّم ( انقاد اين غريق و آن غريق ) يا دو حرام مسلّم ( غصبيّت و شرب خمر مثلًا ) يا يك واجب و يك حرام مسلّم ( تصرّف در ارض غير با انقاذ غريق ) تزاحم پيدا كردند و مكلّف توانِ امتثال هر دو را نداشت ، قاعدهء عقلى تخيير است ؛ مگر اين‌كه يكى از آن دو مقطوع الاهميّة باشد كه معيّناً همان را بايد گرفت و اهم ، فعلى مىشود . يا اين‌كه يكى از آن دو محتمل الاهميّة باشد كه\r\n\r\n\r\n","description":"","footnote":"\r\n( 1 ) . فرائدالاصول ، ص 226 .\r\n","page_name":" 88 ","page_number":89},
  {"content":"\r\n\r\nباز هم بايد محتمل را گرفت ؛ زيرا دوران امر ميان تعيين و تخيير مىشود و تعيين اولى است از باب قدر متيقّن .\r\nالبته تقديم اهم بر مهم لزوماً در موردى است كه امر به اهم و طلب اهم يك طلب اكيد و شديد و الزامى باشد . مثلًا اهم 150 درجه مصلحت دارد ، ولى مهمّ صد درجه . اگر امر الزامى نداشته باشد و صرفاً طلب ندبى در ميان باشد ، مثلًا يكى صد درجه و ديگرى صد و پنج درجه مصلحت دارد كه پنج درجه خيلى مهم نيست و سبب وجوب اخذ به اهم نيست و حداكثر اخذ به آن را مستحب مىكند . اينجا لزوماً جاى تقديم اهم بر مهم نيست .\r\nبا توجه به اين مقدّمه مىگوييم : گرچه در دوران بين محذورين و احتمال وجوب و حرمت ، عقل حكم به تخيير كرد ؛ ولى اين در صورتى است كه يكى از دو احتمال ، محتمل الاهميّة نباشند والّا همان محتمل مقدّم است و از باب دوران بين تعيين و تخيير است و بايد تعيين را اخذ كرد از باب اين‌كه قدر متيقّن است . در نتيجه هر احتمالى كه داراى مزيّت باشد ، بايد همان را اخذ نماييم و طبق آن حكم كنيم ؛ چه احتمال وجوب باشد ، چه احتمال حرمت .\r\nمطالب عبارت قبلى زمينه‌سازى بود براى طرح و دفع اين مطلب كه يكى از اقوال در دوران بين محذورين ( قول دوم ) لزوم اخذ به احدهما تعييناً بود ، يعنى ما حق نداريم هر دو احتمال را طرح كنيم و لزوماً بايد به يكى اخذ كنيم و آن يكى هم بايد معيّن باشد . مشهور جانب حرمت را بر جانب وجوب ترجيح داده‌اند و گفته‌اند معيّناً بايد اخذ به حرمت كنيم . براى اين مطلب پنج دليل اقامه كرده‌اند كه در رسائل شيخ اعظم آمده است :\r\nمرحوم آخوند از ميان آنها به يك دليل بسنده كرده است و آن اين است كه دفع مفسده ، اولى از جلب مصلحت است . يعنى اگر امر داير شد كه ما از مفسده‌اى اجتناب كنيم و يا به مصلحتى برسيم ، دفع مفسده اولى است . در مانحن‌فيه اگر انجام دهيم ، شايد واجب باشد و به مصلحت برسيم ، ولى شايد هم حرام باشد و به مفسده بيفتيم . در اينجا گرفتن جلو مفسده اولى از رسيدن به منفعت است و جلوگيرى به اين است كه از عمل مشكوك اجتناب كنيم .\r\nمرحوم آخوند مىفرمايد اين مطلب كليّت ندارد و به طور مطلق صحيح نيست ؛ زيرا بستگى به ميزان و درجهء اهميّت واجب يا حرام دارد ، چه بسا در واجب و حرام مسلّم ، جانب وجوب مقدّم شود ؛ زيرا واجب به مراتب مهم‌تر است و با حرام بسيار كوچكى تزاحم پيدا كرده است كه بايد واجب را مقدّم داشت . گاهى حرام ، مهم‌تر است و بايد آن را مقدّم داشت . گاهى هم برابرند كه نوبت به تخيير مىرسد .\r\nدر محتمل الوجوب و التحريم هم مطلب همين است كه گاهى احتمال وجوب قوىتر و مهم‌تر است و اگر واجب باشد ، واجب بسيار مهمّى است ؛ ولى اگر حرام باشد ، حرام صغيره است . واضح است\r\n\r\n","description":"","footnote":"","page_name":" 89 ","page_number":90},
  {"content":"\r\n\r\nكه جانب وجوب مقدم است و عقلاء عالم هم در امور معيشت خود كليّت دفع مفسده را عملًا ناديده مىگيرند ؛ مثلًا براى اجتناب از ضرر يسير ، هرگز از خير نفع كثير و ده‌ها برابر نمىگذرند و نمىگويند دفع مفسده اولى است ، بلكه به راحتى ضرر كم و ناچيز را تحمّل مىكنند تا به نفع زياد برسند .\r\nفافهم : شايد اشاره باشد به اين‌كه قياس محتمل الوجوب و التحريم ( ما نحن فيه ) به واجب و حرام مسلّم ، مع‌الفارق است . يا شايد اشاره باشد به اين‌كه عقلاء در فرض تساوىِ دو احتمال ، مىگويند دفع مفسده اولى از جلب منفعت است ، نه مطلقاً تا كسى اشكال كند .\r\n\r\n","description":"","footnote":"","page_name":" 90 ","page_number":91},
  {"content":"\r\n\r\n\r\nفصل : [ فى أصالة الاشتغال 
  ]\r\nلو شك فى المكلف به مع العلم بالتكليف من الإيجاب أو التحريم فتارة لتردده بين المتباينين و أخرى بين الأقل و الأكثر الارتباطيين فيقع الكلام فى مقامين .\r\nاصالة الاحتياط\r\nخلاصه‌اى از مطالب پيشين : اصل اوّل از اصول عمليّه اصالة البرائة بود و مجراى آن شك در اصل تكليف الزامى بود كه نه تنها نوع تكليف الزامى ( وجوب ، حرمت ) معلوم نبود ، بلكه جنس الزام نيز مشكوك بود ، يعنى اصلًا نمىدانستيم آيا فلان كار در اسلام واجب است يا خير ؟ « 1 » آيا فلان عمل در شريعت حرام است يا نه ؟ « 2 » نام اين نوع از شبهات ، شبههء بدوّيه يا شك در اصل تكليف است و حكمش عبارت است از برائت عقلى و نقلى مطلقاً ، يعنى چه در شبههء وجوبيّه و چه در شبههء تحريميّه كه هر كدام چهار مسأله داشت ( منشأ شبهه فقدان نصّ باشد يا اجمال نص يا تعارض نصيّن كه شبههء حكميه مىباشند و يا امور خارجيّه كه شبهه موضوعيّه مىشود ) .\r\nاصل دوم از اصول عمليّه اصالة التخيير بود . مجراى آن دوران بين محذورين است . علم اجمالى به جنس تكليف داشتيم و مىدانستيم كه الزامى وجود دارد ؛ ولى نوع آن را نمىدانستيم كه از نوع وجوب است يا تحريم ؟ ضمناً احتياط هم ممكن نبود و غالباً اين دَوَران نسبت به يك عمل محقّق مىشد كه آيا فلان كار در اسلام واجب است يا حرام ؟ اين مطلب چهار مسأله داشت ولى مرحوم آخوند همهء آن‌ها را يك جا مطرح كرد . در مسأله اقوال خمسه داشت كه مختار آخوند تخيير عقلى و اباحهء شرعى بود . « 3 »\r\nاصالة الاحتياط : اصل سوم از اصول عمليّه اصالةالاحتياط است و مجراى آن در شبهات مقرونه به علم اجمالىاى است كه جنس تكليف الزامىمعلوم است و مىدانيم الزام هست و غالباً نوع تكليف نيز معلوم است « 4 » ولى شك در مكلّف به و متعلّق تكليف داريم كه آيا وجوب ، به اين عمل وارد شده است يا به آن عمل ؟ حرمت به اين عمل وارد شده است يا به آن عمل ؟ در اين جا بحث دو عمل در بين\r\n\r\n\r\n","description":"","footnote":"\r\n( 1 ) . شبهه وجوبيّه .\r\n( 2 ) . شبهه تحريميّه .\r\n( 3 ) . البته گاهى هم ممكن است دوران بين محذورين نسبت به دو عمل باشد كه متلازمين هستند و از يكديگر جدايى ناپذيرند ؛ مثلًا علم اجمالى داريم كه يا تصرف در ارض ديگرى بدون رضايت مالك حرام است و يا انقاذ غريق واجب است و جمع ميان اين دو ممكن نيست . لذا باز هم مسأله تخيير مطرح مىشود و اگر يكى از آن دو مهم‌تر بود يا محتمل الرجحان بود مقدّم مىشود . مرحوم آخوند اين فرض را مطرح نكرده است .\r\n( 4 ) . بر خلاف باب اصالة التخيير .\r\n","page_name":" 91 ","page_number":92},
  {"content":"\r\n\r\nاست و ترديد ميان دو امر است ، « 1 » لذا احتياط هم ممكن است . يعنى مىتوانيم جمع ميان هر دو بكنيم و هر دو را بجا آوريم يا هر دو را ترك كنيم . « 2 »\r\nحال كه مجراى اصالةالاحتياط مشخّص شد مىگوييم درباره علم اجمالى و اصالة الاحتياط دو بحث وجود دارد :\r\n1 . علم اجمالى و دوران بين متباينين : اجمالًا مىدانيم تكليف وجوبى داريم ، ولى متعلّقِ آن - يا مكلّف‌به - مردّد است ميان يكى از دو يا چند عمل . ميان آنها قدر متيقّنى هم وجود ندارد و از يكديگر متباين و جدا هستند . مثلًا يا ظهر واجب است يا جمعه ، يا قصر واجب است يا اتمام . مثال شبههء تحريميّه : يا خوردن اين مايع حرام است يا مايع ديگر ، كه ميان اطراف شبهه در هر مثال قدر متيقّنى وجود ندارد . مثال شبههء موضوعيّه وجوبيّه : يا اكرام زيد واجب است يا اكرام بكر . در تمام اينها مكلّف‌به مردّد است ميان دو كار متباين .\r\n2 . علم اجمالى و دوران بين اقلّ و اكثر : اجمالًا مىدانيم وجوبى هست ، ولى متعّلق آن مردّد است ميان اقلّ و اكثر ، و قهراً حداقل ، قدر متيقّن است و على كلّ حال واجب است و اكثر مشكوك است . اين هم دو شعبه دارد :\r\nالف ) اقلّ و اكثر استقلالى : اگر در واقع اكثر واجب باشد ، اقلّ مستقلًا و به همان اندازه محصّل غرض است و جدا از اكثر واجب است ؛ مثلًا نمىدانم صد نماز قضا به ذمّه دارم يا صد و بيست نماز ؟\r\nآيا صد درهم بدهكارم يا صد و ده درهم ؟ و اگر صد نماز بخوانم و يا صد درهم بپردازم ، به همين اندازه از عهدهء آن برآمده‌ام . اين بخش ، از بحث ما خارج است ؛ زيرا علم اجمالى منحل مىشود به يك علم تفصيلى نسبت به اقلّ كه در هر حال وجودش مسلّم است و يك شك بدوى نسبت به اكثر و مازاد و در موارد شبهه بدويّه جاى اصل برائت است ، نه احتياط .\r\nب ) اقلّ و اكثر ارتباطى : اگر در واقع اكثر واجب باشد و مكلّف اقلّ را بياورد ، هيچ كارى نكرده است نه اين‌كه به همان اندازه امتثال كرده باشد . مثلًا آيا نماز ده جزئى واجب است يا يازده جزئى ؟\r\nاگر در واقع يازده جزئى باشد ، انجام ده جزئى وجودش كالعدم است و علم اجمالى داريم كه يا اقلّ واجب است ، يا اكثر .\r\nكاملًا روشن شد كه بحث ما در اصالة الاحتياط در دوران بين متباينين و اقل و اكثر ارتباطى است ؛ بنابراين در دو مقام بحث مىشود :\r\n\r\n\r\n","description":"","footnote":"\r\n( 1 ) . بر خلاف اصالة التخيير كه غالباً پاى يك عمل در ميان بود .\r\n( 2 ) . البته گاهى هم نوع تكليف معلوم نيست و فقط جنس آن معلوم است ؛ مثلًا علم اجمالى داريم كه يا اين كار واجب است يا آن كارِ ديگر حرام است ؛ ولى متلازمان نيستند و مىتوان احتياطاً محتمل الوجوب را انجام داد و محتمل التحريم را ترك كرد ؛ بر خلاف باب اصالة التخيير كه احتياط ممكن نبود .\r\n","page_name":" 92 ","page_number":93},
  {"content":"\r\n\r\n\r\nالمقام الأول : فى دوران الأمر بين المتباينين\r\n\r\n[ منجزيةُ العلم الاجمالى 
  ]\r\nلا يخفى أن التكليف المعلوم بينهما مطلقا و لو كانا فعل أمر و ترك آخر إن كان فعليا من جميع الجهات بأن يكون واجدا لما هو العلة التامة للبعث أو الزجر الفعلى مع ما هو [ عليه 
  ] من الإجمال و التردد و الاحتمال فلا محيص عن تنجزه و صحة العقوبة على مخالفته و حينئذ لا محالة يكون ما دل بعمومه على الرفع أو الوضع أو السعة أو الإباحة مما يعم أطراف العلم مخصصا عقلا لأجل مناقضتها معه . و إن لم يكن فعليا كذلك و لو كان بحيث لو علم تفصيلا لوجب امتثاله و صح العقاب على مخالفته لم يكن هناك مانع عقلا و لا شرعا عن شمول أدلة البراءة الشرعية للأطراف .\r\nو من هنا انقدح أنه لا فرق بين العلم التفصيلى و الإجمالى إلا أنه لا مجال للحكم الظاهرى مع التفصيلى فإذا كان الحكم الواقعى فعليا من سائر الجهات لا محالة يصير فعليا معه من جميع الجهات و له مجال مع الإجمالى فيمكن أن لا يصير فعليا معه لإمكان جعل الظاهرى فى أطرافه و إن كان فعليا من غير هذه الجهة فافهم .\r\nمقام اوّل : دَوَران بين متباينين\r\nاين مقام دوازده مسأله دارد زيرا شبهه ، يا شبههء وجوبيّه است ، « 1 » يا شبههء تحريميّهء « 2 » و يا شبههء مردّده . « 3 » در هر يك از سه شبههء مزبور ، منشأ شبهه ، يا فقدان نصّ است ، يا اجمال نصّ ، يا تعارض نصيّن و يا امور خارجيّه . حاصل ضرب اين چهار صورت در سه فرض اصلى دوازده صورت مىشود . در سه صورت كه منشأ شبهه تعارض نصيّن است قطعاً احتياط واجب نيست و قواعد باب متعارضين در آن پياده مىشود كه اگر يكى راجح بود ، تعييناً بايد به همان اخذ كنيم و اگر رجحانى نبود ، نوبت به تخيير مىرسد . به هر حال احتياط و جمع ميان هر دو لازم نيست ؛ ولى نُه صورت ديگر قابل بحث است .\r\nمرحوم شيخ در رسائل در اين مبحث هشت مسأله مطرح كرده است : چهار مسأله مربوط به شبههء وجوبيّه و چهار مسألهء ديگر مربوط به شبههء تحريميّه است . وى دربارهء شبههء مرددّه سخنى نرانده است . « 4 »\r\nمرحوم آخوند طبق شيوه‌اى كه از آغاز اصول علميّه انتخاب كرد و ميان اين‌كه منشأ شبهه فقدان\r\n\r\n\r\n","description":"","footnote":"\r\n( 1 ) . مثلًا اجمالًا مىدانيم يكى از دو يا چند كار واجب است ولى تفصيلًا نمىدانيم واجب واقعى كدام است ؟\r\n( 2 ) . مثلًا اجمالًا مىدانيم يكى از چند كار حرام است ، ولى به تفصيل مطّلع نيستيم .\r\n( 3 ) . مثلًا مىدانيم يا اين كار واجب است ، يا آن كار ديگر حرام است و فرض هم بر اين است كه احتياط ممكن است و مثل دوران بين محذورين نيست .\r\n( 4 ) . فرائدالاصول ، ص 240 .\r\n","page_name":" 93 ","page_number":94},
  {"content":"\r\n\r\nنصّ باشد يا اجمال نصّ ، يا تعارض نصوص و يا امور خارجيّه تفاوتى قائل نشد . همچنين ميان شبههء وجوبيّه و تحريميّه . ايشان مناط را در همه يكى دانست . بر همين اساس در مانحن‌فيه ( تمام دوازده صورت ) يك مسأله بيشتر مطرح نمىكند ، يعنى دوران بين متباينين .\r\nشيخ اعظم در دو مقام بحث كرده است : 1 . آيا مخالفت قطعيّه با علم اجمالى جايز است يا حرام ؟\r\n2 . بر فرض حرمتِ مخالفت قطعيّه ، آيا موافقت قطعيّه با آن ، واجب است يا خير ؟ امّا مرحوم آخوند اين دو مقام را از يكديگر تفكيك نكرده و يك جا مطرح كرده است . ضمناً مرحوم آخوند در مباحث قطع - در امر هفتم كفايه - علم اجمالى را نسبت به هر دو مقام مقتضى دانسته و فرموده است لولا المانع تأثير مىگذارد و مثل علم تفصيلى نيست كه علّت تامّه براى تنجّز تكليف باشد . در حاشيهء همان بحث ، علم اجمالى را علّت تامّه و مثل علم تفصيلى دانسته است ، آن هم نسبت به هر دو مقام . امّا در اين‌جا تفصيل قائل شده است ، كه خود اين تفصيل اجمال و ابهام دارد و ضابطهء آن روشن نيست . تشريح مطلب اين‌گونه است :\r\nقبلًا ذكر شد كه حكم شرعى از ديدگاه آخوند چهار مرتبه دارد :\r\n1 . مرتبهء شأنيّت و اقتضاء ( مرحلهء ملاكات و مصالح و مفاسد ) . به اين معنا كه چه كارى مصلحت دارد ، چه كارى مفسده دارد ؟ و . . . .\r\n2 . مرتبهء جعل و تشريع و انشاء كه مرحلهء صدور قانون و امر و نهى درست كردن است ؛ چه به مردم ابلاغ بشود ، چه ابلاغ نشود .\r\n3 . مرحلهء فعليّت ( مرحلهء بعث و زجر يا مرحلهء اجراء و عملى كردن قانون كه وقت آن رسيده است تا اجرا شود ) .\r\n4 . مرحلهء تنجّز كه مخالفت با آن حرام و موجب عقوبت است و موافقت با آن ، واجب و باعث مثوبت است .\r\nمرحلهء فعليّت تكليف مقول به تشكيك است و آخرين مرحله‌اش اين است كه تكليف از جميع جهات ، فعلى و داراى بعث و زجر باشد ، يعنى همهء شرايط لازم براى به فعليّت رسيدن مهيّا باشد ؛ چه شروط عامّهء تكليف - از قبيل بلوغ و قدرت و عقل - و چه شروط خاصّه آن - از قبيل دخول وقت براى نماز ، استطاعت براى حج ، تمكّن از نصاب براى خمس و زكات و . . . - كلّيه موانع هم بايد مفقود باشد - از قبيل عسر وحرج كه مانع فعليّت است ، ضرر ، اضطرار ، اكراه ، مورد ابتلاء نبودن همهء اطراف و . . .\r\nكه هيچ‌كدام از اين‌ها هم نباشد و صد در صد ، تكليفى فعلى باشد و به مرحله‌اى رسيده باشد كه مولى راضى به ترك آن نيست و حتماً مىخواهد بنده آن را انجام دهد و به واقع برسد « 1 » و به حدّى برسد كه\r\n\r\n\r\n","description":"","footnote":"\r\n( 1 ) . مثلًا دوران ميان ظهر و جمعه ، قصر و اتمام كه از خارج مىدانيم نماز به هيچ قيمت نبايد ترك شود و مكلّف حق ندارد در روزجمعه نه ظهر بخواند و نه جمعه و . . . .\r\n","page_name":" 94 ","page_number":95},
  {"content":"\r\n\r\nحتى اجمال و ابهام و تردّد آن ، ميان دو يا چند كار هم مانع از فعلّيت نشود و بالجمله هيچ امرى نتواند جلو فعليّت آن را بگيرد .\r\nاگر تكليف به اين پايه از فعليّت تامّ و تمام برسد ، فرقى ميان علم تفصيلى و علم اجمالى نيست و همان‌طور كه اگر علم تفصيلى پيدا مىكرديم ، موجب تنجّز تكليف واقعىِ معلومِ بالتفصيل مىشد و مخالفتش حرام و موافقتش واجب بود همچنين اگر علم اجمالى هم به آن پيدا كنيم باز موجب تنجّز واقع است و بايد به واقع برسيم - كه با احتياط كردن ممكن است - و حق نداريم با چنين تكليفى مخالفت كنيم . در اين بخش علم اجمالى حتماً مؤثّر و منجّز است و فرقى با علم تفصيلى ندارد و بايد موافقت قطعيّه شود و علم اجمالى علّت تأمّهء تنجّز تكليف واقعى است .\r\nقوله : و حينئذٍ لا محالة . . . : آيا در اطراف علم اجمالى ، اصول عمليّه جارى مىشود يا خير ؟ اصول عقليّه ( برائت عقلى ) قطعاً جارى نيست ؛ زيرا موضوعش عدم البيان است و عقاب بدون بيان قبيح است و در مورد علم اجمالى بيان داريم . ولى سخن در اصول شرعيّه است . مرحوم شيخ در رسائل فرموده است در اطراف علم اجمالى جاى برائت و اباحهء شرعى ظاهرى نيست ؛ زيرا موجب تناقض ميان مفهوم و منطوق اخبار برائت مىشود : منطوق مىگويد « رفع ما لا يعلمون » مفهومش اين است كه وقتى دانستيد ، ديگر آزاد نيستند و جاى برائت نيست . علم اجمالى هم علم است ؛ پس جاى برائت نيست و تناقض مىشود . « 1 »\r\nمرحوم آخوند از راه تخصيص وارد مىشود و مىفرمايد اخبار برائت - چه حديث رفع ( رفع ما لا يعلمون ) ، چه حديث وضع ( ما حجب اللّه علمه عن العباد و فهو موضوع عنهم ) ، چه حديث سعه ( الناس فى سعةٍ ما لا يعلمون ) و چه حديث اباحه ( كل شىء حلال حتى تعرف أنّه حرام . . . ) - به عمومشان ، اطراف علم اجمالى را نيز شامل مىشوند ؛ زيرا نسبت به خصوص هر طرف از اطراف علم اجمالى ، مجرّد شك و عدم العلم است و احاديث مزبور موضوع دارند و جاى برائت و اباحه است ؛ ولى با توجّه به اين‌كه فرض ما فعلًا در اين است كه تكليف واقعى از هر جهت فعلى است و عقل اجازهء مخالفت نمىدهد و موافقت با آن را لازم مىداند ، جاى حكم به برائت نيست و حكم عقل موجب تخصيص آن عمومات مىشود . در نتيجه آنها براى شبهات بدويه و يا بخش بعدى از شبهات مقرونه به علم اجمالى خواهند بود .\r\nبخش دوم تفصيل آخوند رحمه الله : اگر تكليف واقعى معلوم بالاجمال ، فعلىِ از جميع جهات نباشد . « 2 »\r\n\r\n\r\n","description":"","footnote":"\r\n( 1 ) . فرائدالاصول ، ص 241 .\r\n( 2 ) . البتّه منظور اين نيست كه تكليف شأنى و اقتضايى يا انشائى باشد و شرايط عامّه يا خاصّه آن مهيّا نباشد يا مانعى از موانع‌وجود داشته باشد ؛ اگر چنين بود ، حتى اگر علم تفصيلى هم به آن پيدا كنيم امتثال ندارد و در اوايل مباحث قطع تصريح شد كه بايد قطع به تكليف فعلى پيدا كنيم تا موجب تنجّز آن شود ؛ و گرنه قطع به حكم انشائى ، اثر ندارد و مخالفت با آن حرام نيست و موافقتش واجب نيست ، بلكه منظور اين است كه باز هم تكليف معلوم بالاجمال از ساير جهاتى كه در فعليّت آن دخالت دارند فعليتش تمام است . تنها از اين جهت كه مسألهء اجمال و تردّد مطرح است و همراه با علم اجمالى است ، معلوم نيست فعليت داشته باشد و مثل علم تفصيلى نيست ، مثلًا اگر تصادفاً علم تفصيلى مىآمد ، حتماً منجّز بود ، مولى هم نمىتوانست از آن بگذرد و حجيّت را از قطع ، نفى كند ، چون قابل سلب نبود ، بلكه از آنجا كه علم اجمالى مقارن با يك ابهام و اجمالى است زمينهء اذن و ترخيص وجود دارد و ميدان براى مولى باز است تا در اطراف آن اذن دهد ؛ و گرنه قطع نظر از اين اجمال و ترديد ، فعليّت تكليف از جهات ديگر تامّ است .\r\n","page_name":" 95 ","page_number":96},
  {"content":"\r\n\r\nعلم اجمالى با علم تفصيلى فرق مىكند ، يعنى در صورت علم تفصيلى اصلًا جايى براى « رفع ما لا يعلمون » و « كلّ شىء حلال » و مانند آن نيست و ترخيص در اطراف ممنوع است و محال است با وجود علم تفصيلى شارع بگويد : در ظاهر ، اين كار براى شما مباح است ، مگر اين‌كه ما كمترين شكى داشته باشيم كه نوبت به حكم ظاهرى برسد . لذا اصلًا حكم ظاهرى موضوع ندارد ، ولى با وجود علم اجمالى ، موضوع حكم ظاهرى باقى است ، زيرا شايد تكليف واقعى از اين ناحيه كه معلوم بالاجمال است و همراه با تردّد است فعلى شود . لذا اصل برائت از وجوب اين و آن ، قابل جريان است ، آن هم بدون اين‌كه نيازى به جعل بدل باشد كه از يك طرف اجتناب كنيم و آن را بدل از ديگرى قرار دهيم و در ديگرى اصل اباحه جارى كنيم ، بلكه در هر دو طرف اصل برائت قابل جريان است و مخالفت قطعيّه نيز جايز است . « 1 »\r\n\r\n[ وجوب موافقة المعلوم التامّ الفعليّة مطلقاً 
  ]\r\nثم إن الظاهر أنه لو فرض أن المعلوم بالإجمال كان فعليا من جميع الجهات لوجب عقلا موافقته مطلقا و لو كانت أطرافه غير محصورة .\r\nو إنما التفاوت بين المحصورة و غيرها هو أن عدم الحصر ربما يلازم ما يمنع عن فعلية المعلوم مع كونه فعليا لولاه من سائر الجهات .\r\nو بالجملة لا يكاد يرى العقل تفاوتا بين المحصورة و غيرها فى التنجز و عدمه فيما كان المعلوم إجمالا فعليا يبعث المولى نحوه فعلا أو يزجر عنه كذلك مع ما هو عليه من كثرة أطرافه .\r\nو الحاصل أن اختلاف الأطراف فى الحصر و عدمه لا يوجب تفاوتا فى ناحية العلم و لو أوجب\r\n\r\n\r\n","description":"","footnote":"\r\n( 1 ) . نكته : ما از كجا احراز كنيم كه در موارد علم اجمالى و شبههء مقرونهء به علم اجمالى ، تكليف واقعى از قبيل قسم اوّل و از جميع جهات فعلى است ، يا از قبيل قسم دوم است ؟ راهش مربوط به فقيه در علم فقه است كه در مصاديق مختلف شبهه و علم اجمالى كه پيش مىآيد - مانند ظهر واجب است يا جمعه ؟ قصر يا اتمام ؟ قتل اين انسان حرام است يا آن ديگرى ؟ - ادلّهء باب را نگاه كند و از اهتمام شارع و عدم اهتمامش به‌دست آورد كه مورد از قبيل قسم اوّل است يا قسم دوم . مثلًا در باب نماز ادلّه متقن داريم كه به هيچ وجه از نماز نمىتوان گذشت و حتماً بايد در ظهر جمعه نمازى خواند : يا ظهر يا جمعه ، و حق نداريم ترك كنيم . اينجا فعلىِ از هر جهت است و چيزى مانع از آن نيست و بايد احتياط كنيم و هر دو را بياوريم . هكذا در حقوق الناس ( حق مالى ، جانى و آبرويى ) كه اهتمام بسيار دارد ، بايد احتياط كرد . ولى مواردى هم ممكن است به اين پايه نباشد و احتياط لازم نباشد و بلكه مخالفت قطعى هم جايز باشد كه يك به يك در فقه بايد رسيدگى شود ؛ و گرنه در اصول سخن از اين نيست كه كدام مصداق ، چنين و كدام مصداق چنان است ؛ بلكه بحث از قواعد كلّى است .\r\n","page_name":" 96 ","page_number":97},
  {"content":"\r\n\r\nتفاوتا فإنما هو فى ناحية المعلوم فى فعلية البعث أو الزجر مع الحصر و عدمها مع عدمه فلا يكاد يختلف العلم الإجمالى باختلاف الأطراف قلة و كثرة فى التنجيز و عدمه ما لم يختلف المعلوم فى الفعلية و عدمها بذلك و قد عرفت آنفا أنه لا تفاوت بين التفصيلى و الإجمالى فى ذلك ما لم يكن تفاوت فى طرف المعلوم أيضا فتأمل تعرف .\r\nو قد انقدح أنه لا وجه لاحتمال عدم وجوب الموافقة القطعية مع حرمة مخالفتها ضرورة أن التكليف المعلوم إجمالا لو كان فعليا لوجب موافقته قطعا و إلا لم يحرم مخالفته كذلك أيضا .\r\nو منه ظهر أنه لو لم يعلم فعلية التكليف مع العلم به إجمالا إما من جهة عدم الابتلاء ببعض أطرافه أو من جهة الاضطرار إلى بعضها معينا أو مرددا أو من جهة تعلقه بموضوع يقطع بتحققه إجمالا فى هذا الشهر كأيام حيض المستحاضة مثلا لما وجب موافقته بل جاز مخالفته .\r\nو أنه لو علم فعليته و لو كان بين أطراف تدريجية لكان منجزا و وجب موافقته فإن التدرج لا يمنع عن الفعلية ضرورة أنه كما يصح التكليف بأمر حالى كذلك يصح بأمر استقبالى كالحج فى الموسم للمستطيع فافهم .\r\nسه نكته : از ضابطه‌اى كه ذكر كرديم سه نكته را استنتاج مىكنيم :\r\nنكتهء اوّل : مشهور اصوليّون و فقهاء - از جمله شيخ اعظم - « 1 » شبههء مقرون به علم اجمالى را دو قسم كرده‌اند :\r\n1 . شبههء محصوره كه اطراف علم اجمالى محدود و معدود است و به آسانى قابل احصاء است .\r\nمثلًا يكى از دو يا ده يا صد كار واجب است ( شبهه وجوبيّه ) يا حرام است ( شبهه تحريميّه ) .\r\n2 . شبههء غير محصوره كه اطراف علم اجمالى عرفاً نامحدود است و قابل شماره نيست . مثلًا يكى از صدها يا هزاران پنير يا شير يا نان ، نجس و حرام است « 2 » و فقهاء فرموده‌اند اگر شبهه محصوره باشد ، علم اجمالى مؤثّر است و تكليف واقعى را در حق ما منجّز مىكند و بايد از عهده برآييم و راهى جز احتياط و ارتكاب همهء اطراف يا ترك همهء آنها نيست ؛ ولى اگر شبهه غير محصوره باشد ، علم اجمالى مؤثّر نيست و تكليف واقعى را در حق ما منجّز نمىكند و احتياط را واجب نمىنمايد و ما مىتوانيم در شبههء تحريميّه ، همه اطراف را مرتكب شويم و تنها محض احتياط ، يكى را ترك كنيم . لزومى ندارد نصف يا اكثر يا همهء اطراف را ترك كنيم . در شبههء وجوبيّه نيز به جز يكى ، همهء اطراف را مىتوانيم كنار بگذاريم و ترك كنيم . مشهور دلايلى هم براى اين مطلب آورده‌اند .\r\nنظريهء مرحوم آخوند : آخوند مىفرمايد ما روى محصوره و غير محصوره بودن تكيه نمىكنيم و براى اينها موضوعيّت قائل نيستيم و در دليلى هم نيامده‌اند تا تعبداً براى اين‌ها اهميت قائل شويم . لذا\r\n\r\n\r\n","description":"","footnote":"\r\n( 1 ) . فرائدالاصول ، ص 257 .\r\n( 2 ) . ضابطهء محصوره و غير محصوره بودن در تنبيه سوم خواهد آمد .\r\n","page_name":" 97 ","page_number":98},
  {"content":"\r\n\r\nما روى ضابطهء خودمان تكيه مىكنيم و مىگوييم اگر تكليف واقعى ، فعلى از جميع جهات است و هيچ حالت منتظره‌اى نيست و هيچ چيزى مانع از فعليّت آن نيست و حتى مولى هم نمىتواند مانع‌تراشى كند ، بلكه بر اوست اگر موانعى هم هست رفع كند و به هر قيمتى بايد امتثال شود ، در اين فرض احتياط ، واجب است و علم اجمالى بايد موافقت شود . ميان شبههء محصوره و غير محصوره هم فرقى نيست .\r\nاگر تكليف واقعى از هر جهت فعلى نباشد ، موافقت آن لازم نيست و علم اجمالى سبب تنجّز آن نمىشود . باز هم مطلقاً ( چه شبهه محصوره باشد ، چه غيرمحصوره ) فرقى ميان محصوره و غير محصوره بودن قائل نيستيم ؛ آرى يك مطلب وجود دارد و آن اين‌كه در موارد شبهات غير محصوره گاهى غير محصوره بودن ملازم است با عنوانى كه آن عنوان يكى از موانع فعليّت تكليف است ، كه باز برمىگردد به اين‌كه مانعى وجود دارد و تكليف از هر لحاظ فعلى نشده است .\r\nمثلًا احتياط در همهء اطراف شبهه غيرمحصوره ، مستلزم عسر و حرج و مضيقه و بلكه گاهى موجب اختلال نظام است كه اينها موانع فعليت هستند و تكليف را برمىدارند ، و از اين جهت احتياط لازم نيست . مثال ديگر : معمولًا در شبههء غيرمحصوره همهء اطراف شبهه ، مورد ابتلاء مكلّف نيست ، بعضى از اطراف مورد ابتلاء است و باز مبتلا به نبودن بعض اطراف ، مانع مىشود از فعليّت تكليف نسبت به بعض ديگر و از اين زاويه احتياط لازم نيست و گرنه غيرمحصوره بودن موضوعيّت ندارد و ضابطه همان است كه ما ذكر كرديم .\r\nمرحوم آخوند همين مطلب را با سه بيان ديگر در « و بالجمله . . . » و « و الحاصل . . . » و « فلا يكاد يختلف » ذكر مىكند كه نيازى به توضيح نيست .\r\nنكتهء دوم « 1 » : دربارهء تأثير علم اجمالى چند قول وجود دارد :\r\n1 . عدّه‌اى علم اجمالى را همانند جهل و شك محض دانسته‌اند و براى آن ارزشى قائل نشده‌اند و با وجود علم اجمالى هم اصل برائت جارى نموده‌اند .\r\n2 . عدّه‌اى علم اجمالى را همانند علم تفصيلى دانسته‌اند و ارزش كامل براى آن قائل شده‌اند و مخالفت قطعيّه با آن را حرام و موافقت قطعيّه با آن را واجب دانسته‌اند و علم اجمالى را نسبت به هر دو مقام علّت تامّه دانسته‌اند .\r\n3 . عدّه‌اى علم اجمالى را نسبت به هر دو مقام مقتضى دانسته‌اند كه لولا المانع تأثير مىگذارد و مخالفتش حرام و موافقتش واجب مىشود ؛ و اگر مانعى آمد اذن و ترخيص شرعى ) ، نه مخالفتش حرام مىشود و نه موافقتش واجب مىگردد .\r\n4 . شيخ اعظم در رسائل تفصيل داده و علم اجمالى را نسبت به مقام اوّل ( حرمت مخالفت قطعيّه )\r\n\r\n\r\n","description":"","footnote":"\r\n( 1 ) . و قد انقدح . . . .\r\n","page_name":" 98 ","page_number":99},
  {"content":"\r\n\r\nعلّت تامّه دانسته است ؛ ولى نسبت به مقام دوم ( وجوب موافقت قطعيّه ) مقتضى دانسته‌اند است كه لولا الترخيص الشرعى فى بعض الأطراف ، تأثير مىگذارد و مع الترخيص تأثيرش منتفى مىشود . « 1 »\r\nمرحوم آخوند در مقام رّد اين تفصيل مىفرمايد ضابطه همان است كه ما گفتيم : اگر تكليف واقعى از هر جهت فعلى باشد ، هم مخالفت قطعيّه‌اش حرام است و هم موافقت قطعيّه‌اش واجب است ، و علم اجمالى مثل علم تفصيلى ، نسبت به هر دو مقام علّت تامّه است و اگر تكليف فعلى كذايى نباشد ، نه تنها موافقت قطعيّه‌اش واجب نيست ، بلكه مخالفت قطعيّه‌اش نيز حرام نيست و علم اجمالى نسبت به هر دو مقام مقتضى است . پس تفصيل مزبور كه نسبت به مقام اوّل علت تامه و نسبت به مقام ثانى مقتضى باشد ، ناتمام است .\r\nنكتهء سوم « 2 » : در اين نكته به تعدادى از موانع فعليّت تكليف كه سه مورد است اشاره شده است :\r\n1 . عدم ابتلاء به بعض اطراف : گاهى در سايهء اين‌كه بعضى از اطراف شبهه ، مورد ابتلاء انسان نيست ، تكليف واقعى در حقّ او فعلى و منجّز نمىشود . مثلًا علم اجمالى دارد كه يا ظرف آب زيد نجس و حرام است يا ظرف آب خودش . اينجا وى نسبت به اناء زيد تكليفى ندارد و مبتلابه او نيست .\r\nنسبت به اناء خودش هم كه علم اجمالى ندارد و مجرّد شك است ، اصل برائت جارى مىكند و مجاز است كه آن را بياشامد . « 3 » پس مورد ابتلاء نبودن بعض اطراف ، مانع از فعليّت تكليف از جميع جهات مىشود كه تفصيلًا در تنبيه دوّم خواهد آمد .\r\n2 . اضطرار به بعض اطراف : گاهى مكلّف به هر دو طرف شبهه يا يك طرف آن ، آن هم يك طرف معيّن يا يكى از دو طرف به صورت مخيّر و غير معيّن ، مضطرّ مىشود ، و ضرورت ايجاب كرده است كه مرتكب شود . مثلًا از يكى از دو ظرف آب بخورد ؛ و گرنه هلاك مىشود ، باز هم اضطرار ، حدّ و مرز تكليف است و با آمدن آن ، تكليف به حرمت شرب مرتفع مىشود ( رفع ما اضطّروا اليه ) . نسبت به طرف مورد اضطرار كه تكليف ندارد و طرف ديگر هم مجّرد شك است ، لذا ارتكاب مانعى ندارد .\r\nتفصيل اين مطلب در تنبيه اوّل خواهد آمد .\r\n3 . عدم احراز موضوع : گاهى تكليف ، به موضوعى تعلقّ گرفته است كه يقين داريم اجمالًا در طول روز يا هفته يا ماه محقّق خواهد شد . ولى در هيچ زمانى قطع به تحقّق آن نداريم و محرز نيست تا حكم آن بيايد و موافقت داشته باشد . در اينجا هم باز تكليف واقعى در هيچ برهه‌اى از زمان منجّز\r\n\r\n\r\n","description":"","footnote":"\r\n( 1 ) . فرائدالأصول ، ص 240 و 241 .\r\n( 2 ) . و منه ظهر . . . .\r\n( 3 ) . نظير اين مطلب را در رسائل در مبحث علم اجمالى و واجدى المنى فى الثوب المشترك داشتيم كه هركدام بايد حساب‌خودش را بكند كه آيا جنب شده است يا نه ، و اصل عدم جارى كند كه احكام جنب در حق او ثابت نيست ؛ مگر در مواردى كه از علم اجمالى يك علم تفصيلى متولّد شود . مثل اقتداء يكى به ديگرى در نماز جماعت . ادخال احدهما ديگرى را به مسجد و . . . كه بايد اجتناب شود . ( فرائدالاصول ، ص 17 )\r\n","page_name":" 99 ","page_number":100},
  {"content":"\r\n\r\nنمىشود . مثلًا زنى كه در طول ماه مبتلا به خون استحاضه است و قطعاً - لااقل - سه روز از آن و يا اگر داراى عادت عددّيه است به مقدار عادت - پنج روز مثلًا - حيض است ، ولى هيچ راهى براى تشخيص آن ندارد و تنها علم اجمالى دارد كه سه يا پنج روز در طول ماه حائض است و بايد احكام حيض را مراعات كند ؛ ولى آيا سه روز اوّل ماه است يا سه روز دوم ؟ آيا از روز اوّل تا سوم است يا از روز دوم تا چهارم ؟ اينها را نمىداند و لذا از اوّل تا آخر ماه هر لحظه كه ملتفت شود حائض است يا نه ، مىبيند كه شك دارد ؛ و قطع تفصيلى به تحقّق موضوع ندارد تا احكام حيض در حقّ او فعلى شود .\r\nحال اگر تكليف واقعى به درجهء فعليّت تمام و كمال نرسد ، يا در اثر وجود مانع اوّل ( عدم ابتلاء به بعض اطراف ) و يا در اثر وجود مانع دوم ( اضطرار به بعض اطراف ) و يا مانع سوم ( عدم احراز موضوع ) ، چنين تكليفى موافقتش واجب نيست و اجتناب از ساير اطراف لازم نيست و بلكه مخالفت قطعيّه با آن جايز است ؛ برابر ضابطهء ما .\r\nولى اگر يقين به فعليت تكليف داشتيم ، حتماً منجّز و لازم الامتثال مىشود و فرقى ندارد كه اطراف شبهه ، دفعى و در عرض هم باشند ، مثل دو ظرفى كه فعلًا داريم كه يكى نجس است و بايد از آن اجتناب كنيم ؛ يا اين‌كه تدريجى و در طول هم باشد ، مثلًا صبح ، خطاب « إجتنب عن الربا » يا « الربا حرامٌ » آمد و فعلى شد ، ولو مصاديق آن تدريجاً به‌وجود آيد . او اجمالًا مىداند كه يكى از معاملاتى كه در طول روز انجام خواهد داد ربوى است ؛ در اينجا بايد احتياط نمايد و از همهء آنها اجتناب كند .\r\nسؤال : آيا تدريجى بودن مانع از فعليّت نيست ؟\r\nجواب : خير ، در هيچ منبعى از منابع فقه نيامده است كه تدرّج مانع باشد ، بلكه به عكس ، همان‌طور كه تكليف به امر فعلى و حالى صحيح است ، تكليف به امر استقبالى - و در آينده نيز - صحيح است مانند حجّ كه در مقدّمهء واجب و در بحث واجب معلّق آورديم كه اگر كسى شش ماه پيش از موسم حج ، مستطيع شد ، وجوب حج به گردنش مىآيد تكليف او هم فعلى است ، ولى واجب و امتثال در ظرف آينده و ايام ذىالحجة خواهد بود . پس مانع ندارد كه تكليف ، از اوّل صبح فعلى باشد ، اجتناب از معاملات مشتبه به ربا ، لازم باشد و . . . .\r\nفافهم : شايد اشاره باشد به اين‌كه شما در مبحث واجب معلّق ، آن را نپذيرفتيد پس چگونه در مانحن‌فيه به آن استشهاد مىكنيد ؟ اين سخن با مبناى شما سازگار نيست .\r\n\r\n","description":"","footnote":"","page_name":" 100 ","page_number":101},
  {"content":"\r\n\r\n\r\nتنبيهات : [ حول المقام الاوّل 
  ]\r\n\r\nالأول : [ مانعيّة الاضطرار الى بعض الاطراف عن فعليّة الحكم المعلوم 
  ]\r\nأن الاضطرار كما يكون مانعا عن العلم بفعلية التكليف لو كان إلى واحد معين كذلك يكون مانعا لو كان إلى غير معين ضرورة أنه مطلقا موجب لجواز ارتكاب أحد الأطراف أو تركه تعيينا أو تخييرا و هو ينافى العلم بحرمة المعلوم أو بوجوبه بينها فعلا .\r\nو كذلك لا فرق بين أن يكون الاضطرار كذلك سابقا على حدوث العلم أو لاحقا و ذلك لأن التكليف المعلوم بينها من أول الأمر كان محدودا بعدم عروض الاضطرار إلى متعلقه فلو عرض على بعض أطرافه لما كان التكليف به معلوما لاحتمال أن يكون هو المضطر إليه فيما كان الاضطرار إلى المعين أو يكون هو المختار فيما كان إلى بعض الأطراف بلا تعيين .\r\nلا يقال الاضطرار إلى بعض الأطراف ليس إلا كفقد بعضها فكما لا إشكال فى لزوم رعاية الاحتياط فى الباقى مع الفقدان كذلك لا ينبغى الإشكال فى لزوم رعايته مع الاضطرار فيجب الاجتناب عن الباقى أو ارتكابه خروجا عن عهدة ما تنجز عليه قبل عروضه .\r\nفإنه يقال حيث إن فقد المكلف به ليس من حدود التكليف به و قيوده كان التكليف المتعلق به مطلقا فإذا اشتغلت الذمة به كان قضية الاشتغال به يقينا الفراغ عنه كذلك و هذا بخلاف الاضطرار إلى تركه فإنه من حدود التكليف به و قيوده و لا يكون الاشتغال به من الأول إلا مقيدا بعدم عروضه فلا يقين باشتغال الذمة بالتكليف به إلا إلى هذا الحد فلا يجب رعايته فيما بعده و لا يكون إلا من باب الاحتياط فى الشبهة البدوية فافهم و تأمل فإنه دقيق جدا .\r\nتنبيهات مقام اوّل\r\nاصل مسأله تا اينجا بيان شد و ضابطهء مرحوم آخوند معلوم گرديد . ايشان در پايان چهار امر را - كه عمدتاً بيان بعضى از موانع فعليت تكليف از جميع جهات است و نتيجه‌اش سقوط علم اجمالى از تأثير گذارى و لزوم موافقت آن است - بيان مىكند .\r\nتنبيه اوّل\r\nيكى از موانع به فعليت رسيدن تكليف ، اضطرار است . در اين تنبيه دربارهء اين مانع بحث مىشود :\r\nافعال صادره از مكلّفين دو دسته عناوين دارند :\r\n1 . عناوين اصلى و اوّلى و ذاتى و اختيارى كه بر فعل ما منطبق مىشوند ؛ مثل عنوان شرب الخمر ، اكل الميته ، صوم و صلاة .\r\n2 . عناوين فرعى و ثانوى و عارضى كه در مواقع خاصّى بر فعل ما عارض مىشوند ؛ مثل عنوان\r\n\r\n","description":"","footnote":"","page_name":" 101 ","page_number":102},
  {"content":"\r\n\r\nضرر ، عسر و حرج ، اكراه و اضطرار . افعال ما به عنوان اوّلى احكامى دارند ، مثلًا شرب خمر حرام است ، اكل ميته حرام است ، صوم و صلاة واجب‌اند . وقتى عناوين ثانوى بر آنها عارض شد ، آن احكام را برمىدارند . در اين مواقع ، قاعده اين است كه ادلّهء عناوين ثانوى يا ادلّه‌اى كه مبيّن حدّ و مرز تكليف مىباشند « 1 » بر ادلّهء عناوين اوّليه يا ادلهء تكاليف « 2 » حكومت دارند و مقدّم مىشوند . به اين وسيله اطلاق ادلّهء اوّليه ، تقييد و تحديد مىشود . حاصل جمع اين دو دسته دليل ، اين است كه آن احكام و تكاليف و واجبات و محرّمات اوّليه ، تا زمانى فعلى هستند و امتثال مىطلبند كه يكى از اين موانع در واقع تحقق نيابد . به محض آمدن اين موانع ، فعليت آن احكام مرتفع مىشود . مثلًا حرمت شرب‌خمر و اكل ميته تا وقتى است كه مكلّف نسبت به ارتكاب آنها مكره يا مضطر نشود ؛ به محض اكراه و اضطرار ، اين حرمت‌ها مرتفع مىشود . وجوب صوم و غسل و وضو تا زمانى است كه ضرر يا حرجى نباشد ؛ به محض آمدن ضرر يا حرج ، اين وجوب‌ها مرتفع مىشود .\r\nمرحوم آخوند با توجه به اين مقدمه مىفرمايد علم اجمالى وقتى مؤثّر است و تكليف واقعى را بر ما منجز مىكند و احتياط را واجب مىكند و ارتكاب جميع اطراف - در شبهه وجوبيّه - و ترك جميع اطراف - در شبهه تحريميّه - بر ما واجب مىشود كه ما نسبت به هيچ يك از اطراف شبهه ، مضطر به ارتكاب يا ترك نباشيم ؛ و گرنه با حصول اضطرار ، علم اجمالى مؤثّر نيست . « 3 »\r\nبه عقيده مرحوم آخوند ، در اين جهت ميان انواع اضطرار تفاوتى وجود ندارد و همهء آنها اين نقش را دارند كه جلو فعليّت تكليف واقعى را مىگيرند .\r\nتوضيح : اضطرار از دو جهت قابل تقسيم است :\r\nتقسيم اوّل : اضطرار گاهى به جميع اطراف شبهه است ، مثلًا ضرورت ايجاب كرده است تا از هر دو مايعى كه علم اجمالى به حرمت و نجاست يا خمريّت يكى از آن دو داريم ، استفاده كنيم . اين فرض روشن است . زيرا وقتى به هر دو طرف مضطر شديم ، فعليّت حرمت از هر دو منتفى مىشود و ما نسبت به ارتكاب هر دو مجازيم . اين در شبههء تحريميّه است . در شبههء وجوبيّه هم نسبت به ترك هر دو مجاز مىشويم .\r\nگاهى هم به بعض اطراف شبهه مضطر مىشويم ؛ آن هم بعضى كه معيّن و مشخص است . يعنى مشخصاً به اين مايع كه در پيش روى ماست مضطريم و به ديگرى مضطر نيستيم . در اين قسم ، مسلك آخوند در حاشيه منه و دورهء اخير درس خارج اصولشان با آنچه در متن كفايه آمده متفاوت است .\r\n\r\n\r\n","description":"","footnote":"\r\n( 1 ) . مانند رفع ما اضطرو إليه ، رفع ما استكرهوا عليه ، لا ضرر و لا ضرار فى الإسلام ، ما جعل عليكم فى الدين من حرج .\r\n( 2 ) . مانند إجتب عن الخمر ، حرّمت عليكم الميتة ، كتب عليكم الصيام .\r\n( 3 ) . زيرا منجّزيّت علم اجمالى ، روى اين اصل دور مىزند كه اشتغال يقينى خواهان فراغت يقينى است و اگر در موردى اشتغال يقينى نبود و مجرد شك بود ، تحصيل فراغت يقينيه لزوماً معنا ندارد . در ادامهء مطلب ، اين نكته روشن خواهد شد .\r\n","page_name":" 102 ","page_number":103},
  {"content":"\r\n\r\nوى در حاشيه منه فرموده است چنين اضطرارى مانع از تنجيز علم اجمالى نيست و نسبت به طرف غير مضطر اليه بايد احتياط را از دست ندهيم . ولى در متن كفايه مىفرمايد : اين اضطرار نيز مانع از فعليت همه‌جانبه مىشود و احتياط نسبت به طرف ديگر لازم نيست ؛ زيرا شايد واجب واقعى - در شبههء وجوبيّه - يا حرام واقعى - در تحريميّه - در همين طرف باشد كه ما به آن مضطر شده‌ايم و اگر در اين طرف باشد ، قطعاً فعلى نيست و مخالفت آن عقاب ندارد و وجودش كالعدم است و نسبت به طرف ديگر هم مجرد شك است كه شايد واجب واقعى يا حرام واقعى در آن طرف باشد و اشتغال يقينى نيست تا مستدعى فراغت يقينيه باشد . لذا احتياط كردن در آن طرف ، از قبيل احتياط در شبهات بدويّه است كه قطعاً واجب نيست ، ولو حسن دارد .\r\nگاهى هم اضطرار به بعض مخيّر از اطراف علم اجمالى است ، مثلًا دو ظرف آب داريم كه علم اجمالى به نجاست احدهما داريم و از طرفى ناچاريم براى رفع عطش و هلاكت از يكى بنوشيم ؛ ولى فرقى ندارد . از هركدام كه بنوشيم رفع عطش مىشود و غرض حاصل مىگردد . در چنين فرضى مسلك شيخ اعظم در رسائل با مسلك آخوند در كفايه فرق دارد :\r\nمسلك شيخ اين است كه چنين اضطرارى رافع تكليف نيست و فعليت آن را برنمىدارد و نسبت به ظرفى كه در اثر اضطرار انتخاب كرده‌ايم و مرتكب شده‌ايم آزاديم . اگر هم در واقع حرام بوده است ، عقابى نداريم ؛ ولى نسبت به طرف ديگر ، علم اجمالى مؤثّر است و مانعى هم نيامده است ؛ پس بايد احتياط كنيم . « 1 »\r\nمسلك آخوند اين است كه باز هم اضطرار ، رافع فعليّت تكليف است ؛ زيرا شايد همين طرفى كه اختيار كرديم حرام يا واجب واقعى باشد كه در سايه اضطرار آزاديم ، و نسبت به طرف ديگر مجرد شك است و اشتغال يقينى نداريم تا احتياط لازم باشد . پس به عقيده آخوند در كفايه فرقى ميان اين سه قسم نيست .\r\nتقسيم دوم : گاهى اضطرار پيش از علم اجمالى است ، يعنى اوّل مضطر به بعض الاطراف شديم ، سپس علم اجمالى به وجوب يا حرمت اطراف پيدا كرديم . گاهى اضطرار با علم اجمالى معيّت دارد و همزمان با هم تحقق مىيابند ؛ گاهى پس از علم اجمالى است ، يعنى نخست علم اجمالى به حرمت يكى از دو اناء پيدا كرديم ، سپس اضطرار آمد . در اينجا هم بر مسلك آخوند فرقى ميان سه صورت نيست .\r\nدر صورت اوّل همه قبول داريم كه اضطرار سابق ، جلو فعليّت و تأثير علم اجمالى لاحق را مىگيرد و در صورت دوم هم - كه در كتاب مطرح نشده ؛ به‌خاطر اين‌كه كم اتفاق مىافتد . و النادر كالمعدوم . - حكم صورت اوّل جارى و سارى است و اضطرار همزمان ، مانعيّت دارد و اصل فعليت تكليف از اوّل تحقق نيافت تا امتثال و اطاعت داشته باشد .\r\n\r\n\r\n","description":"","footnote":"\r\n( 1 ) . فرائدالاصول ، ص 254 .\r\n","page_name":" 103 ","page_number":104},
  {"content":"\r\n\r\nولى در صورت سوم مسلك شيخ انصارى و مرحوم آخوند فرق دارد . به عقيده شيخ انصارى چنين اضطرارى مانع از فعليت نيست ، زيرا پيشاپيش علم اجمالى آمده و تأثير گذاشته است است و فعليّت را آورده و اشتغال يقينى مسلّم شده است . بعد كه اضطرار مىآيد به‌اندازهء ضرورت ، جلو فعليّت را مىگيرد و تكليف را محدود مىكند ، و در مازاد بر آن مانعى از فعليت نيامده است . و بر فرض شك ، از استصحاب بقاء فعليت استفاده مىكنيم . « 1 »\r\nولى به عقيده مرحوم آخوند باز هم اضطرار مانعيّت دارد و جلو فعليت تكليف را مىگيرد و احتياط در طرف ديگر لازم نيست . زيرا وقتى علم اجمالى سابقاً محقق شد و به حسب ظاهر مانعى هم نبود . ما خيال كرديم فعليت آمده ؛ است غافل از اين‌كه در واقع اضطرار در پيش بوده است و تكليف واقعى از آغاز در واقع و نفس الامر مقيّد و محدود بوده است و با آمدن اضطرار به احدهما المعيّن يا احدهما المخيّر معلوم شد كه خيال ما باطل بوده است . در واقع تكليف محدود بوده است و شايد حرام واقعى در همين طرف مورد اضطرار يا انتخاب باشد . در نتيجه باز هم نسبت به طرف ديگر ، مجرّد شك است و احتياط لازم نيست و مجراى اصل برائت است .\r\nيك نكته : حاصل ضرب سه قسم تقسيم اوّل در سه قسم تقسيم دوم ، نه قسم است . به اين صورت كه اضطرار يا به هر دو طرف است يا به يك طرف معيناً و يا به يك طرف مخيراً . در هر يك از سه صورت ، اضطرار يا سابق بر علم اجمالى است يا مقارن با آن و يا متأخر و لاحق است . از اين نه قسم كه اضطرار سابق باشد چه به هر دو ، چه به يكى ، معيّناً و چه مخيّراً ، قطعاً اضطرار مانع است و مخالفى نيست . سه قسم ديگر كه اضطرار مقارن باشد باز بحثى نيست و سه قسم اخير كه اضطرار لا حق باشد ، اگر به هر دو طرف باشد ، باز رافع تكليف است ؛ ولى اگر به احدهما المعيّن او المخيّر باشد ، مورد بحث است .\r\nمسلك مرحوم شيخ اين بود كه چنين اضطرارى مانع نيست و نسبت به طرف ديگر بايد احتياط كنيم ، ولى نظر آخوند اين است كه مانع است و به نظر مىرسد حقّ با شيخ اعظم باشد ؛ زيرا علم اجمالى جلوتر آمده و تأثير گذاشته و لو لا المانع نسبت به همهء اطراف فعليت مىآورد و حالا نسبت به بعض اطراف مانع ( اضطرار ) پيدا شد . قاعده اين است كه الضرورات تتقدّر بقدرها ؛ به اندازه ضرورت ما آزاديم ، نه بيش از آن و لذا نسبت به طرفى كه مورد اضطرار نيست ، وجهى براى سقوط تكليف از فعليّت وجود ندارد .\r\nاشكال : در همين دو قسم اخير كه علم اجمالى ، سابق و اضطرار ، لاحق است - و به عقيدهء آخوند باز هم رافع تكليف بود - معترض مانحن‌فيه را به باب فقدان بعض اطراف قياس مىكند : اگر علم\r\n\r\n\r\n","description":"","footnote":"\r\n( 1 ) . همان ، ص 254 .\r\n","page_name":" 104 ","page_number":105},
  {"content":"\r\n\r\nاجمالى داشتيم كه يكى از اين دو ظرف آب نجس است و پس از مدّتى يكى از آن دو مفقود شد و آبش به زمين ريخت و قهراً سالبه به انتفاء موضوع شد و آبى نيست تا احتياط كنيم و از آن ننوشيم .\r\nتنها ظرف ديگر باقىمانده است ؛ علماء در اينجا فرموده‌اند فقدان يكى از آن دو مانع از فعليّت نمىشود و باز هم بايد نسبت به باقىمانده احتياط كرد . حال چرا مانحن‌فيه ( فرض اضطرار به احدهما ) مثل فرض فقدان احدهما نباشد ؟ چرا نبايد در اينجا احتياط كرد ؟ مگر چه فرقى دارند ؟\r\nجواب : مرحوم آخوند فرق را در اين مىداند كه فقدان يك طرف حدّ و مرز شرعىِ تكليف نيست و در هيچ دليلى نيامده است كه « رفع ما فُقد » ، يا « الّا ما فقدتم » تا تكليف در واقع مقيّد و محدود به اين حدّ باشد ؛ بلكه به اطلاقش باقى است و امتثال مىطلبد ، و در حقيقت اشتغال يقينى مستدعى فراغ يقينى است و پس از فقدان يكى از اطراف هم نسبت به طرف ديگر بايد احتياط كرد تا از عهدهء تكليف مطلق منجّز برآييم .\r\nولى اضطرار ، حدّ و مرز تكليف است و شرعاً تكليف واقعى از اوّل امر ، محدود و مقيّد به عدم اضطرار است و فرموده است « الّاما اضطرارتم » يا « رفع ما اضطراوا اليه » و لذا با اضطرار به احدهما ، تكليف از فعليّت مىافتد ؛ زيرا شايد حرام واقعى در همين طرف باشد اگر اين گونه باشد ، ارتكابش عقاب ندارد و در سايهء اضطرار ، برداشته شده است ، و نسبت به طرف ديگر هم مجرّد شك است و احتياط در آن از باب احتياط در شبههء بدويّه است كه قطعاً ، لازم نيست . اين است فرق باب اضطرار و باب فقدان . در نتيجه قياس يكى به ديگرى مع‌الفارق است . « 1 »\r\n\r\nالثانى : [ شرطيّةُ الابتلاء به تمام الاطراف فى تنجيز العلم الإجمالى 
  ]\r\nأنه لما كان النهى عن الشىء إنما هو لأجل أن يصير داعيا للمكلف نحو تركه لو لم يكن له داع آخر و لا يكاد يكون ذلك إلا فيما يمكن عادة ابتلاؤه به و أما ما لا ابتلاء به بحسبها فليس للنهى عنه موقع أصلا ضرورة أنه بلا فائدة و لا طائل بل يكون من قبيل طلب الحاصل كان الابتلاء بجميع الأطراف مما لا بد منه فى تأثير العلم فإنه بدونه لا علم به تكليف فعلى لاحتمال تعلق الخطاب بما لا ابتلاء به .\r\nو منه قد انقدح أن الملاك فى الابتلاء المصحح لفعلية الزجر و انقداح طلب تركه فى نفس المولى فعلا هو ما إذا صح انقداح الداعى إلى فعله فى نفس العبد مع اطلاعه على ما هو عليه من الحال .\r\n\r\n\r\n","description":"","footnote":"\r\n( 1 ) . البته مرحوم مشكينى و بعض ديگر از محشّين كفايه به مرحوم آخوند اعتراض كرده‌اند كه فقدان يك طرف نيز حدّ و مرز تكليف است ؛ منتها حدّ شرعى نيست و در لسان شارع نيامده است ، ولى حدّ عقلى كه هست و عقلًا وقتى منتفى شد موضوع ندارد و تكليف هم نسبت به آن منتفى مىشود . طرف ديگر هم مجرد شك است و همان حرف‌ها جارى است . فرقى ميان حدّ شرعى و عقلى نيست ، بلكه حد عقلى به طريق أولى رافع فعليّت است ، زيرا اصل موضوع منتفى شده است . بر خلاف اضطرار كه اصل موضوع را برنمىدارد و تنها تنجّز تكليف را برمىدارد .\r\n","page_name":" 105 ","page_number":106},
  {"content":"\r\n\r\nو لو شك فى ذلك كان المرجع هو البراءة لعدم القطع بالاشتغال لا إطلاق الخطاب ضرورة أنه لا مجال للتشبث به إلا فيما إذا شك فى التقييد بشىء بعد الفراغ عن صحة الإطلاق بدونه لا فيما شك فى اعتباره فى صحته تأمل لعلك تعرف إن شاء الله تعالى .\r\nتنبيه دوم\r\nيكى ديگر از شروط فعليت تكليف و موانع فعليت آن قضيهء ابتلاء است . ابتدا يك بحث كلّى داريم ؛ صرف‌نظر از علم اجمالى و شبهه . فلسفه نواهىِ مولوىِ شرعى چيست ؟ هدف شارع از لا تفعل گفتن چيست ؟ هدف اين است كه در مكلّف داعى بر ترك به‌وجود بياورد .\r\nتوضيح : گاهى انسان ناخودآگاه نسبت به كارى متنفر و بيزار است و بدون اين‌كه نهىاى از مولى برسد ، آن را ترك مىكند . مثلًا كسانى ذاتاً از دروغ بدشان مىآيد ؛ از شرب‌خمر مشمئز مىشوند ؛ از استعمال دخانيات ناراحت مىشوند ، لذا مرتكب اين كارها نمىشوند . نسبت به اين‌گونه موارد ، نهى مولى معنا ندارد ؛ زيرا هدف و حكمتِ آن ، ايجاد داعى بر ترك است كه اين داعى در مكلّف وجود دارد و ايجادالموجود محال است . صرف‌نظر از استحاله ذاتى ، عبث و قبيح هم هست و از مولاى حكيم صادر نمىشود . ولى در نوع موارد ، عملى عند الله زشت و ناپسند است و مفسدهء ملزمه هم دارد ، امّا غالب انسان‌ها محرك درونى و نفسانى بر ترك ندارند . به همين سبب نياز به محرك بيرونى است و بايد نهى از مولى برسد تا انسان‌ها از آن عمل اجتناب كنند . در چنين مواردى نهى بجاست و براى ايجاد داعى بر ترك است . « 1 »\r\nحال كه هدف از نهى مشخص شد مىگوييم ايجاد زاجر و رادع از فعل و يا داعى بر ترك - به اختلاف مبانى - در مواردى معقول است كه عمل عادتاً مورد ابتلاء مكلّف باشد . مكلّف هم به‌گونه‌اى باشد كه بر حسب عادت به آن عمل مبتلا مىشود و در معرض ابتلاء است و هر لحظه ممكن است آن را مرتكب شود . نهى مولى براى پيشگيرى از ارتكاب عمل مبغوض است ؛ و گرنه در مواردى كه محال است بر حسب عادت مورد ابتلاء مكلّف واقع شود « 2 » لا تفعل گفتن و نهى كردن جا ندارد ؛ چرا كه فايده و اثرى بر آن مترتب نيست ؛ بدون آن هم مطلوب مولى ( ترك ) ، حاصل است و مكلّف عملًا تارك است .\r\nچنين ردعى نه‌تنها لغو و عبث است و از مولاى حكيم صادر نمىشود و به اصطلاح محال\r\n\r\n\r\n","description":"","footnote":"\r\n( 1 ) . البته اين تعبير بر مبناى مشهور است كه نهى را براى طلب ترك مىدانند و مىگويند ترك اين كار مطلوب مولا است و به‌دنبالش مىگويند هدف از نهى ، ايجاد داعى بر ترك است ؛ و گرنه برمبناى محققّين متأخّر ، نهى براى طلب نيست ، بلكه براى زجر و ردع و منع از فعل است و طلب ترك لازم عقلى آن است . بر اين مبنا بايد گفت هدف مولى از نهى ايجاد زاجر و رادع درونى از فعل ناپسند و مفسده‌دار است . در مواردى كه مكلّف به خودى خود زاجر درونى ندارد .\r\n( 2 ) . اگرچه از نظر عقلى محال نيست .\r\n","page_name":" 106 ","page_number":107},
  {"content":"\r\n\r\nوقوعى است ، بلكه طلب حاصل است و محال ذاتى است ؛ زيرا طلب هميشه به امر استقبالى ، كه فعلًا وجود ندارد و در آينده امكان تحقق مىيابد تعلّق مىگيرد ، نه به امرى كه فعلًا موجود است . همان‌طور كه تحصيل حاصل از عبد محال است ، طلب حاصل از مولى نيز محال است . « 1 »\r\nمثلًا ظرف آبى در قصر پادشاه است و عادتاً مورد ابتلاء يك فرد معمولى نيست تا مولى بگويد از آن آب نجس يا غصبى اجتناب كن . چنين خطابى لغو و بيهوده است . پس بايد در معرض و محل ابتلاء مكلّف باشد تا نهى كردن مطلوب و معقول و حكيمانه و منطقى و عقلايى باشد .\r\nآنچه تا به حال از باب مقدمه گفتيم ، يك بحث كلّى در غيرمسأله علم اجمالى و موارد علم تفصيلى بود . حال همين حرف‌ها در باب علم اجمالى و اطراف شبهه نيز جارى و سارى است ، يعنى تكليف واقعى هنگامى از هر جهت فعلى مىشود و علم اجمالى مؤثر مىگردد و موافقت قطعيه‌اش واجب و مخالفت قطعيه‌اش حرام مىشود كه همهء اطراف علم اجمالى عادتاً مورد ابتلاء مكلّف باشد .\r\nمثلًا يكى از دو ظرف آبى كه در منزل دارد نجس است ، يكى از دو لباس او غصبى است ، يكى از دو مهر نماز او نجس است . در اينجا بايد احتياط كند و اگر علم اجمالى به وجوب يكى از آن دو داشته باشد ، مىتواند هر دو را انجام دهد و اگر علم اجمالى به حرمت يكى از آن دو داشته باشد ، بايد هر دو را ترك كند .\r\nو اما اگر همهء اطراف ، محل ابتلاء نباشد و تنها بعض اطراف مورد ابتلاء باشد ، چنين تكليفى ، فعلى از هر لحاظ نيست و علم اجمالى به آن تأثيرى ندارد . « 2 »\r\nعلّت بىتأثير بودن علم اجمالى اين است كه مكلّف در چنين فرضى اصلًا علم و قطع به تكليف فعلى ندارد و اشتغال يقينى از اوّل محرز نيست تا خواهان فراغت يقينى و امتثال حتمى باشد ، بلكه مجرد شك در تكليف فعلى است . و جاى اصالة البرائة است ، نه اصالة الاحتياط . علت نبود اشتغال يقينى هم اين است كه شايد حرام يا نجس واقعى ، در آن وسيله‌اى باشد كه در اقصى نقاط است كه اگر نسبت به آن ، يقين تفصيلى هم داشته باشد مكلّف نيست ؛ چه رسد به علم اجمالى و مجرّد احتمال . لذا آن طرف علم اجمالى از صحنه خارج مىشود و تنها همين وسيلهء موجود در اختيار مكلّف باقى مىماند كه نسبت به آن هم مجرّد شك است و يقين به تكليف ندارد تا احتياط كند و از عهده برآيد . « 3 »\r\n\r\n\r\n","description":"","footnote":"\r\n( 1 ) . همين محاسبات در باب اوامر نيز وجود دارد : هدف از امر ، ايجاد داعى به سوى فعل است در مواردى كه مكلف ذاتاً داعى بر فعل ندارد . بايد به گونه‌اى باشد كه مقدور مكلّف و محل ابتلاء او باشد . . . و قاعدتاً مرحوم آخوند كه فرقى ميان شبهه وجوبيّه و تحريميّه نگذاشت و همه را از وادى واحد و محكوم به حكم واحد دانست ، شايسته بود به اين مطلب نيز اشاره‌اى مىكرد ، ولى به پيروى از شيخ اعظم در رسائل ( ص 250 - 251 ) اين تنبيه را با عنوان نهى از شىء . . . شروع كرد .\r\n( 2 ) . مثلًا علم اجمالى دارد كه يا اين شيئى كه نزد او است نجس است يا آن شىء موجود در قصر پادشاه روم كه عادتاً هرگز مورد ابتلاء وى نيست .\r\n( 3 ) . شايسته بود مرحوم آخوند ذكر مىكرد كه اگر علم اجمالى پس از خروج يك طرف از محلّ ابتلاء پيدا شود ، تأثير ندارد ؛ و گرنه پيش از آن ، اگر علم اجمالى آمده باشد مؤثر شده است . مثل فرض فقدان بعض اطراف كه در تنبيه اوّل در ضمن اشكال و جواب به آن اشاره شد . در اينجا هم بايد همان حرف‌ها بيان شود .\r\n","page_name":" 107 ","page_number":108},
  {"content":"\r\n\r\nدر نتيجه يكى از شروط فعليت تكليف معلوم بالاجمال ، عبارت است از محل ابتلاء بودن جميع اطراف ، و يكى از موانع فعليّت هم خروج بعض الاطراف از محل ابتلاء مكلّف است و در اين مورد علم اجمالى تأثيرى ندارد و موافقت قطعيه‌اش واجب نيست ، همان‌طور كه مخالفت قطعيه‌اش حرام نيست .\r\nضابطهء مورد ابتلاء بودن اين است كه در مكلّف نسبت به آن عمل حرام ، داعى بر فعل باشد و عادتاً اگر مانعى شرعى يا عقلى جلوگيرش نباشد ، مرتكب خواهد شد و مولى هم از اين وضعيت خبر دارد . در چنين فرضى ابتلاء صدق مىكند و به دنبال آن نهى مولوى مجوّز و مصحّح پيدا مىكند و لا تفعل از مولى صادر مىشود . والّا اگر مكلف ذاتاً داعى بر فعل نداشته باشد و طبعاً اراده نكرده باشد ، فعل انجام نخواهد شد و مجوّزى براى لا تفعل گفتن نيست .\r\nگاهى يقين داريم كه همهء اطراف شبهه مورد ابتلاء مكلف است . اينجا نهى كردن بجاست و اگر نهى صادر شد ، خطاب و زجرش فعلى است و اشتغال يقينى مىآيد و به‌دنبالش بايد فراغ يقينى پيدا كرد . گاهى يقيناً بعض اطراف شبهه يا جميع اطراف آن ، از محل ابتلاء انسان خارج است . اينجا لا تفعل گفتن بىجاست . گاهى هم مشكوك است ، يعنى نمىدانيم كه همهء اطراف ، محل ابتلاء هست يا نيست « 1 » در اينجا چه بايد كرد ؟ آيا احتياط كنيم و از همهء اطراف شبههء تحريميّه اجتناب كنيم و جميع اطراف وجوبيّه را بياوريم يا احتياط لازم نيست ؟\r\nمسلك مرحوم آخوند : اينجا جاى اصل برائت است ؛ زيرا شرط فعليت تكليف ، محل ابتلاء بودن است . و اين شرط مشكوك است ؛ پس خود فعليت تكليف هم مشكوك است . در شك در تكليف فعلىِ الزامى ، اصل برائت جارى است ، آن هم نسبت به جميع اطراف شبهه . مخالفت قطعيه هم جايز است .\r\nمسلك شيخ اعظم : در موارد شك از اطلاق خطاب « إجتنب عن النجس » استفاده مىكنيم و حكم به لزوم احتياط مىكنيم . « 2 » مرحوم آخوند مىفرمايد همه‌جا جاى تمسك به اطلاق نيست ، بلكه تمسك به اطلاق در موردى است كه اصل صحت و امكان اطلاق ، محرز است و خطاب فعلى داريم ، و شك ما در قيد و خصوصيت زايد بر اصل امكان اطلاق است - مثلًا « اعتق رقبةً » نسبت به زيد كه رقبه بودنش محرز است ، ولى ايمان ندارد و يا مشكوك الايمان است ، اطلاق دارد و جاى تمسك به آن است - ولى در مواردى كه اصل صحت و امكان اطلاق محرز نيست ، جا ندارد از اطلاق استفاده كنيم . نظير\r\n\r\n\r\n","description":"","footnote":"\r\n( 1 ) . منشاء شك يا شبههء مفهوميه است و معناى ابتلاء را نمىدانيم كجا را شامل است ؟ اقل يا اكثر ؟ و يا شبهه مصداقيه است .\r\n( 2 ) . فرائدالاصول ، ص 252 .\r\n","page_name":" 108 ","page_number":109},
  {"content":"\r\n\r\nاين‌كه در مثال « اعتق رقبةً » ، ما نسبت به اصل رقبه بودن زيد شك داريم و هنوز رقبه بودن محرز نيست ، پس چه جاى اطلاق است .\r\nمانحن‌فيه از همين قسم است ؛ زيرا شرط خطاب فعلى ، محل ابتلاء بودن است كه علىالفرض مشكوك است و با شك در آن ، شك در اصل خطاب فعلى و تنجيزى داريم و نوبت به اطلاق يا تقييد نمىرسد - ثبّت العرش ثم انقش - و وقتى دست ما از دليل اجتهادى كوتاه شد ، راهى جز پناهندگى به اصل عملى نداريم كه آن هم اصل برائت است ، لا غير .\r\n\r\nالثالث : [ تنجيز العلم الاجمالى فى الشبهة غير المحصورة 
  ]\r\nأنه قد عرفت أنه مع فعلية التكليف المعلوم لا تفاوت بين أن تكون أطرافه محصورة و أن تكون غير محصورة .\r\nنعم ربما تكون كثرة الأطراف فى مورد موجبة لعسر موافقته القطعية باجتناب كلها أو ارتكابه أو ضرر فيها أو غيرهما مما لا يكون معه التكليف فعليا بعثا أو زجرا فعلا و ليس بموجبة لذلك فى غيره كما أن نفسها ربما يكون موجبة لذلك و لو كانت قليلة فى مورد آخر فلا بد من ملاحظة ذاك الموجب لرفع فعلية التكليف المعلوم بالإجمال أنه يكون أو لا يكون فى هذا المورد أو يكون مع كثرة أطرافه و ملاحظة أنه مع أية مرتبة من كثرتها كما لا يخفى .\r\nو لو شك فى عروض الموجب فالمتبع هو إطلاق دليل التكليف لو كان و إلا فالبراءة لأجل الشك فى التكليف الفعلى .\r\nهذا هو حق القول فى المقام و ما قيل فى ضبط المحصور و غيره لا يخلو من الجزاف .\r\nتنبيه سوم\r\nتنبيه سوم دربارهء نكته‌اى است كه قبلًا هم در اصل بحث اشاره ، يعنى مناط و ضابطهء تأثير علم اجمالى عبارت است از فعلى بودن تكليف از جميع جهات . و در اين جهت فرقى ندارد كه شبهه محصوره باشد و اطراف شبهه محدود و معدود باشد يا غير محصوره باشد و اطراف شبهه نامحدودِ عادى باشد . « 1 » البته اين نكته را هم مىپذيريم كه در شبهات غيرمحصوره احتياط يا موجب عسر و حرج و مضيقه مىشود ، يا موجب ضرر مالى و جانى مىگردد و يا سبب فدا كردن اهم به پاى مهم مىشود و يا بالاتر از همه ، موجب اختلال نظام مىگردد كه در اين‌گونه موارد ، احتياط واجب نيست ؛ اما نه از باب اين‌كه چون غيرمحصوره است ، بلكه از باب اين‌كه حرجى و ضررى و مانند آن است و اين‌ها حدّ و مرز تكليف مىباشند و تكليف موجود در بين را از فعليّت مىاندازند ؛ لذا احتياط ندارند .\r\n\r\n\r\n","description":"","footnote":"\r\n( 1 ) . بر خلاف مشهور كه روى عنوان شبههء محصوره و غير محصوره تكيه كرده‌اند و در محصوره احتياط را واجب دانسته‌اند و درغيرمحصوره ، خير . و شيخ اعظم در رسائل شش دليل را مطرح كرده است . مرحوم آخوند براى اين عناوين اصالت و موضوعيتى قائل نيست و روى ضابطهء خويش پيش مىرود .\r\n","page_name":" 109 ","page_number":110},
  {"content":"\r\n\r\nگاهى هم ممكن است چنين نباشد ، يعنى احتياط در همهء اطراف غير محصوره مضيقه و حرجى نباشد ، موجب ضرر نشود و . . . ، در چنين مواردى مقتضى ( علم اجمالى ) موجود است ، مانع هم مفقود است و تأثير حتمى است ؛ چه آنكه در شبههء محصوره نيز گاهى احتياط كردن و ارتكاب هر دو يا اجتناب از هر دو ممكن است مضيقه و حرج يا ضرر و . . . بياورد . مثلًا آب مطلق مشتبه ، در دو ظرف باشد و وضو از هر دو موجب ضرر باشد . در اينجا احتياط لازم نيست . در موارد زيادى همچنين مضيقه‌اى نمىآورد و بايد احتياط كرد ؛ چون مانعى از فعليّت همه‌جانبه نيست .\r\nپس نبايد روى عنوان محصوره و غير محصوره تكيه كرد ، بلكه بايد وجود و عدم آن موانع و روافع و موجبات رفع تكليف را منظور كرد كه در كدام شبهه ، احتياط كردن اين محذورات را دارد و در كدام ندارد ؟ در شبههء غير محصوره هم كه اطراف زياد است بايد بررسى كرد كه كدام مرتبه از كثرت ، مستلزم عسر و حرج و ضرر و . . . مىشود و كدام مرتبه از آن موجب اين محذورات نمىشود تا وضع احتياط كردن يا نكردن معلوم شود .\r\nگاهى يقين داريم كه تكليف واقعى از جميع جهات فعلى نيست و مبتلا به مانعى از قبيل عسر و حرج و مانند آن است . در اين فرض وظيفه روشن است ، يعنى علم اجمالى امتثال ندارد و حتى مخالفت قطعيه‌اش هم رواست و لا فرق كه اطراف شبهه محصور باشند يا نامحصور .\r\nگاهى يقيناً تكليف واقعى ، فعلى است و هيج مانعى از آن نداريم . در اين فرض حتماًبايد احتياط كرد و جميع اطراف شبهه را مرتكب شد - در شبهء وجوبيه - يا ترك كرد ؛ - در شبههء تحريميه - و باز لا فرق كه شبهه محصوره باشد يا غيرمحصوره .\r\nگاهى هم شك داريم كه آيا يكى از موجبات رفع تكليف پيدا شده است يا نه ؟ مثلًا آيا احتياط و اجتناب از جميع اطراف ، داراى عسر و حرج هست يا نه ؟ موجب ضرر هست يا خير ؟ در اينجا چه بايد كرد ؟ آخوند مىفرمايد ابتدا اگر اطلاقى وجود دارد ، بايد به اطلاق خطاب اخذ كرد و گفت « اجتنب عن النجس » اطلاق دارد و فرض شك را هم مىگيرد و بايد احتياط كرد . آن‌گاه اگر اطلاقى نبود و مقدمات حكمت ناتمام بود « 1 » نوبت به اصل برائت مىرسد ؛ زيرا شك داريم كه احتياط در اين مورد موجب عسر و حرج و ضرر و . . . هست تا واجب نباشد يا نيست تا واجب باشد ؟ پس شك در فعليت تكليف واقعى و لزوم امتثال آن « 2 » پيدا مىكنيم و در چنين موردى جاى اصل برائت از تكليف فعلى است ؛ مگر اين‌كه در مرتبهء سابقه ، استصحابى جارى شود و حالت سابقه‌اى در ميان باشد كه در اين صورت نوبت به اصل برائت نمىرسد و در جاى خود خواهد آمد كه استصحاب حاكم است .\r\nمشهور كه براى محصوره و غير محصوره بودن ، موضوعيت قائل شده‌اند در صدد بيان ضابطهء\r\n\r\n\r\n","description":"","footnote":"\r\n( 1 ) . مثل فرض محل ابتلاء بودن كه قبلًا در تنبيه دوم ذكر شد .\r\n( 2 ) . تنها راه ، احتياط كردن است . و در اين مورد راه ديگرى وجود ندارد .\r\n","page_name":" 110 ","page_number":111},
  {"content":"\r\n\r\nآن دو برآمده‌اند كه معيار در محصوره بودن چيست ؟ شبهه محصوره كدام است ؟ غير محصوره كدام است ؟ و چندين تعريف و تحديد و ضابطه ذكر شده كه شيخ اعظم آن‌ها را در رسائل « 1 » مطرح كرده است .\r\nولى مرحوم آخوند مىفرمايد : به نظر من اين بحث‌ها زيادى است و جا ندارد ؛ زيرا ما براى عنوان محصوره بودن و نبودن ، اصلًا موضوعيتى قائل نشديم تا نيازى به تعريف آنها و بيان ضابطهء آنها داشته باشيم ، بلكه ضابطهء ما اين شد كه اگر تكليف واقعى از هر جهت فعلى باشد و هيچ مانعى جلو فعليّت آن را نگيرد ، حتما بايد احتياط كنيم و امتثال نماييم ؛ چه شبهه محصوره باشد و چه غيرمحصوره . پس سخن گفتن از ضابطه‌ها و معيارهاى مشار اليها گزافه گويى است .\r\n\r\nالرابع : [ حكم ملاقى بعض أطراف المعلوم باالاجمال 
  ]\r\nأنه إنما يجب عقلا رعاية الاحتياط فى خصوص الأطراف مما يتوقف على اجتنابه أو ارتكابه حصول العلم بإتيان الواجب أو ترك الحرام المعلومين فى البين دون غيرها و إن كان حاله حال بعضها فى كونه محكوما بحكمه واقعا .\r\nو منه ينقدح الحال فى مسألة ملاقاة شىء مع أحد أطراف النجس المعلوم بالإجمال :\r\nو أنه تارة يجب الاجتناب عن الملاقى دون ملاقيه فيما كانت الملاقاة بعد العلم إجمالا بالنجس بينها فإنه إذا اجتنب عنه و طرفه اجتنب عن النجس فى البين قطعا و لو لم يجتنب عما يلاقيه فإنه على تقدير نجاسته لنجاسته كان فردا آخر من النجس قد شك فى وجوده كشىء آخر شك فى نجاسته بسبب آخر .\r\nو منه ظهر أنه لا مجال لتوهم أن قضية تنجز الاجتناب عن المعلوم هو الاجتناب عنه أيضا ضرورة أن العلم به إنما يوجب تنجز الاجتناب عنه لا تنجز الاجتناب عن فرد آخر لم يعلم حدوثه و إن احتمل .\r\nو أخرى يجب الاجتناب عما لاقاه دونه فيما لو علم إجمالا نجاسته أو نجاسة شىء آخر ثم حدث [ العلم ب 
  ] الملاقاة و العلم بنجاسة الملاقى أو ذاك الشىء أيضا فإن حال الملاقى فى هذه الصورة بعينها حال ما لاقاه فى الصورة السابقة فى عدم كونه طرفا للعلم الإجمالى و أنه فرد آخر على تقدير نجاسته واقعا غير معلوم النجاسة أصلا لا إجمالا و لا تفصيلا .\r\nو كذا لو علم بالملاقاة ثم حدث العلم الإجمالى و لكن كان الملاقى خارجا عن محل الابتلاء فى حال حدوثه و صار مبتلى به بعده .\r\nو ثالثة يجب الاجتناب عنهما فيما لو حصل العلم الإجمالى بعد العلم بالملاقاة ضرورة أنه حينئذ\r\n\r\n\r\n","description":"","footnote":"\r\n( 1 ) . فرائدالاصول ، ص 260 - 262 .\r\n","page_name":" 111 ","page_number":112},
  {"content":"\r\n\r\nنعلم إجمالا إما بنجاسة الملاقى و الملاقى أو بنجاسة الآخر كما لا يخفى فيتنجز التكليف بالاجتناب عن النجس فى البين و هو الواحد أو الاثنان .\r\nتنبيه چهارم\r\nتنبيه چهارم درباره ملاقات شىء ثالث با يكى از دو طرف علم اجمالى ، و بيان حكم ملاقى است .\r\nيك مقدمه : درست است كه در موارد تكليف فعلى و تعلق علم اجمالى به چنين تكليفى ، عقلًا احتياط لازم است و اين علم اجمالى مؤثّر و منجّز است و اشتغال يقينى مىآورد - كه مستدعى فراغت يقينى است - ولى به‌اندازه‌اى كه علم اجمالى و اشتغال يقينى داريم بايد امتثال كنيم و محتمل الوجوب‌ها را بياوريم و محتمل التحريم‌ها را ترك كنيم ، و در محدودهء علم اجمالى احتياط لازم و واجب مىشود . اما در زائد بر اين مقدار كه از اطراف علم اجمالى خارج است و نسبت به آن اشتغال يقينى نداريم ، احتياط و امتثال لازم نيست ؛ هر چند آن امر خارج از محدوده ، ارتباطى هم به بعض از اطراف علم اجمالى داشته باشد و با آن ملاقات كرده باشد . تا خودش داخل در محدودهء علم اجمالى نشود - ولو بالعرض و بالتبع - فايده‌اى ندارد و احتياط از آن لازم نيست . البته در واقع و نفس الامر محكوم به حكمى از احكام هست - مثلًا يا حرام است يا حلال ، يا نجس است يا پاك - همانند خود اطراف شبهه است كه در واقع هر طرفى حكمى دارد ؛ ولى ما مأمور به واقع نيستيم و فرضاً نسبت به حكم آن امر خارج از محدوده علم هم نداريم تا امتثال داشته باشد . ممكن است در شبههء بدويّه نيز استعمال دخانيات عند اللَّه و در واقع حرام باشد ، ولى ما مأمور به واقع نيستيم و در ظاهر چون علمى نيست و بيانى عقلى يا شرعى نرسيده است حكم به برائت كرديم .\r\nپس علم اجمالى اگر به تكليف فعلى تعلق بگيرد ، يقيناً مؤثر است و واقع را در حق ما منجز مىكند ؛ ولى در محدودهء خودش و به مقدارى كه علم داريم ، نه بيش از آن .\r\nبا توجه به اين مقدمه مىگوييم : در اسلام خطاب « إجتنب عن النجس » داريم ، « إجتنب عن المتنجس » داريم ، « إجتنب عن ملاقى النجس » داريم ، « إجتنب عن ملاقى المتنجس » داريم ، « إجتنب عن ملاقى جميع أطراف العلم » داريم ؛ ولى سخن در اين است كه آيا « إجتنب عن ملاقى بعض الأطراف » هم داريم يا نه ؟ مثلًا دو ظرف آب داريم و اجمالًا مىدانيم يكى از آنها نجس است . دست ما به يكى از آنها خورده است آيا از اين دست هم بايد اجتناب كرد يا لازم نيست ؟\r\nمرحوم آخوند در اين‌باره سه صورت مطرح مىكند كه هر صورتى حكمى دارد . ريشهء بحث اين است كه آيا اين ملاقى داخل در اطراف علم اجمالى مىشود تا احتياط داشته باشد يا داخل نمىشود تا نسبت به آن آزاد باشيم ؟\r\n1 . اوّل علم اجمالى به نجاست يكى از دو ظرف آب پيدا شد و تاريخ علم جلوتر است . سپس شىء ثالث ( دست يا پاى ما مثلًا ) با يكى از آن دو برخورد كرد . در اينجا فقط از طرفين علم اجمالى\r\n\r\n","description":"","footnote":"","page_name":" 112 ","page_number":113},
  {"content":"\r\n\r\nبايد احتياط و اجتناب كنيم و از هر دو آب بپرهيزيم . اگر چنين كرديم ، تكليف واقعى قطعاً امتثال شده است و ترديدى نيست . نسبت به ملاقى با يك طرف اجتناب لازم نيست ؛ زيرا ملاقى ، در عرض دو ظرف آب نيست كه بگوييم يا اين ظرف نجس است يا آن ظرف و يا دست ما ؛ بلكه در طول آن‌هاست ، يعنى در قدم اوّل مىگوييم يا اين ظرف نجس است يا آن ظرف . سپس مىگوييم اگر اين ظرف باشد كه « ملاقا » است ، پس دست ما هم كه ملاقى بود نجس شد ؛ ولى اين يك قضيّه اگريه است و معلوم نيست ملاقا نجس بوده است تا دست ما نجس شود . پس شك در نجاست ملاقى داريم و از قاعدهء طهارت استفاده مىكنيم و نسبت به حرمت و حليّت ، از اصالة البرائة استفاده مىكنيم .\r\nاگر كسى بگويد بالأخره ما علم به تكليف فعلى داريم . پس بايد احتياط كنيم و از ملاقى هم اجتناب كنيم جوابش اين است كه آرى ، علم داريم ؛ ولى در محدودهء خودش موجب تنجّز واقع و احتياط است ، نه نسبت به موردى كه اصل حدوث تكليف نسبت به آن مشكوك است و اصلًا معلوم نيست كه دست ما نجس شده باشد تا احتياط لازم باشد يا نه ؟ اينجا جاى حكم به لزوم احتياط نيست ، بلكه جاى برائت و طهارت است .\r\n2 . در واقع پاى مرطوب مكلف با گوشهء چپ فرش مثلًا ملاقات كرده است ؛ ولى او اكنون كاملًا غافل است و اصلًا توجه ندارد كه چنين ملاقاتى صورت گرفته است . او با غفلت از اين امر ، علم اجمالى پيدا مىكند كه يا گوشهء راست فرش نجس است يا پاى او . طبعاً اين علم اجمالى مؤثّر و منجّز شد و اجتناب از زاويهء راست فرش و از پاى او را واجب كرد ، سپس علم به ملاقات پيدا كرد ، « 1 » يعنى غفلت مرتفع شد و متوجه شد كه قبلًا ملاقاتى بوده است و پس از علم به ملاقات ، علم اجمالى ديگرى پيدا كرد كه يا گوشهء راست فرش نجس است يا گوشهء چپ ؟\r\nدر اينجا علم اجمالىِ اوّل تأثير گذاشت و اجتناب از ملاقى ( پاى مرطوب ) و طرف ديگر علم اجمالى دوم ( گوشهء راست فرش ) را واجب كرد . علم اجمالى دوم كه بعد از ملاقات مىآيد تأثير ندارد ؛ زيرا حكم يك طرف آن ( گوشهء راست ) با علم اجمالى قبلى روشن شد و علم اجمالى جديد در آن اثر ندارد . آنچه باقى مىماند طرف ديگر ( گوشهء چپ ) كه نسبت به آن مجرّد شك وجود دارد و جاى اصل برائت و طهارت است ، نه جاى احتياط و اجتناب . پس در صورت ثانى اجتناب از ملاقى واجب شد ؛ چون طرف علم اجمالى اوّل است و داخل در محدوده است . ولى اجتناب از ملاقا واجب نشد ؛ چون طرف علم اجمالىِ مؤثر نيست .\r\nمثال ديگر براى فرضى كه اجتناب از ملاقى لازم باشد و از ملاقا لازم نباشد اين است كه فرض كنيد اوّل دست شما با يكى از دو ظرف آب ملاقات كرد و شما پس از آن ، علم اجمالى پيدا كرديد كه\r\n\r\n\r\n","description":"","footnote":"\r\n( 1 ) . در واقع علم به علم پيدا كرد .\r\n","page_name":" 113 ","page_number":114},
  {"content":"\r\n\r\nيكى از آن دو نجس بوده و علىالقاعده بايد ملاقى هم طرف علم اجمالى باشد و بگوييم يا اين ظرف نجس است و بايد اجتناب شود و يا آن ظرف و ملاقى با آن نجس است . ولى در هنگام پيدايش علم اجمالى ، آن ظرفى كه دست شما با آن ملاقات كرده بود از محل ابتلاء خارج شده و فعلًا علم اجمالى نسبت به آن اثر ندارد ، ولى نسبت به ملاقى اثر دارد . پس بايد از ملاقى و طرف ديگر شبهه اجتناب كنيم ، نه از ملاقا كه از محل ابتلاء خارج شده و تكليف نسبت به آن فعلى نيست و حتى اگر بعد هم در محل ابتلاء داخل شود ، باز احتياط و اجتناب از آن لازم نيست ؛ زيرا علم اجمالى قديم كه در او مؤثّر نيفتاد . علم اجمالى جديدى هم حاصل نشده است تا مؤثّر باشد .\r\n3 . اگر نخست ملاقات حاصل شد و دست شما با يكى از اطراف علمى اجمالى ملاقات كرد ، سپس علم اجمالى به نجاست يكى از اطراف پيدا شد - قابل توجه اين‌كه هر دو طرف مورد ابتلاء هستند و هيچ‌كدام ، از محل ابتلاء خارج نمىباشند - در اين فرض بايد هم از ملاقى اجتناب كند و هم از ملاقا و هم طرف ديگر ؛ زيرا پس از ملاقات ، ملاقى تابع ملاقا و محكوم به حكم آن است و علم اجمالى بعدى به هر دو وارد مىشود . به اين نحو كه اجمالًا مىدانيم يا اين ظرف آب نجس است و يا آن ظرف با دست ما ( با هم ) نجس هستند و وقتى ملاقى هم بالتبع داخل در محدوده شد ، قهراً علم اجمالى در آن هم مؤثّر است و بايد احتياط كرد .\r\n\r\n","description":"","footnote":"","page_name":" 114 ","page_number":115},
  {"content":"\r\n\r\n\r\nالمقام الثانى : فى دوران الأمر بين الأقل و الأكثر الارتباطيين\r\n\r\n[ المختار : جريان الاحتياط عقلًا 
  ]\r\nو الحق أن العلم الإجمالى بثبوت التكليف بينهما أيضا يوجب الاحتياط عقلا بإتيان الأكثر لتنجزه به حيث تعلق بثبوته فعلا .\r\n\r\n[ القول بالبرائة و ما فيه 
  ]\r\nو توهم انحلاله إلى العلم بوجوب الأقل تفصيلا و الشك فى وجوب الأكثر بدوا ضرورة لزوم الإتيان بالأقل لنفسه شرعا أو لغيره كذلك أو عقلا و معه لا يوجب تنجزه لو كان متعلقا بالأكثر فاسد قطعا لاستلزام الانحلال المحال بداهة توقف لزوم الأقل فعلا إما لنفسه أو لغيره على تنجز التكليف مطلقا و لو كان متعلقا بالأكثر فلو كان لزومه كذلك مستلزما لعدم تنجزه إلا إذا كان متعلقا بالأقل كان خلفا مع أنه يلزم من وجوده عدمه لاستلزامه عدم تنجز التكليف على كلّ حال المستلزم لعدم لزوم الأقل مطلقا المستلزم لعدم الانحلال و ما يلزم من وجوده عدمه محال .\r\nنعم إنما ينحل إذا كان الأقل ذا مصلحة ملزمة فإن وجوبه حينئذ يكون معلوما له و إنما كان الترديد لاحتمال أن يكون الأكثر ذا مصلحتين أو مصلحة أقوى من مصلحة الأقل فالعقل فى مثله و إن استقل بالبراءة بلا كلام إلا أنه خارج عما هو محل النقض و الإبرام فى المقام ، هذا .\r\nمقام دوم : دوران بين اقلّ و اكثر ارتباطى\r\nاجمالًا مىدانيم يا اقلّ ، مثلًا نماز ده جزئى واجب است و يا اكثر ، مثلًا نماز يازده جزئى . در اينجا تكليف چيست ؟ آيا بايد احتياط كنيم و اكثر يا جزء مشكوك را انجام دهيم يا برائت جارى كنيم و جزء مشكوك را كنار بزنيم ؟\r\nدربارهء اقلّ و اكثر ارتباطى هشت مسأله قابل طرح است . يا شبههء وجوبيّه است كه اجمالًا مىدانيم يا اقلّ واجب است ، يا اكثر . يا شبههء تحريميّه است كه اجمالًا مىدانيم يا اقلّ حرام است ، يا اكثر . در هر صورت منشأ شبهه يا فقدان نصّ است ، يا اجمال نص ، يا تعارض نصين و يا امور خارجيّه كه حاصل ضرب اين‌ها هشت مسأله مىشود .\r\nشيخ اعظم چهار مسألهء شبهه وجوبيّه را آورده « 1 » و مسائل شبههء تحريميّه را ذكر نكرده است . « 2 »\r\n\r\n\r\n","description":"","footnote":"\r\n( 1 ) . فرائدالاصول ، ص 262 .\r\n( 2 ) . شايد به اين دليل كه اولًا حكم اينها از وجوبيّه دانسته مىشود و ثانياً نوعاً در اقلّ و اكثر ، احتمال وجوب مطرح است و ثالثاً اساساً شبههء تحريميّه كذايى به اقل و اكثر استقلالى برمىگردد . به اين نحو كه اكثر حتماً حرام است و اقلّ مشكوك به شك بدوى است و اصل برائت جارى مىشود .\r\n","page_name":" 115 ","page_number":116},
  {"content":"\r\n\r\nمرحوم آخوند طبق شيوه‌اى كه از آغاز اصول عمليّه دارد در اينجا هم يك مسأله بيشتر عنوان نمىكند و آن عبارت است از علم اجمالى و دوران ميان اقلّ و اكثر ؛ خواه منشأ شبهه فقدان نصّ باشد يا اجمال نصّ يا . . . حال در اقلّ و اكثر ارتباطى چه بايد كرد و حكم چيست ؟ در اين‌باره سه قول مطرح است :\r\n1 . مرحوم شيخ انصارى فرموده است : نسبت به اكثر و جزء مشكوك ، برائت جارى مىكنيم . وى فرقى ميان عقل و نقل نگذاشته و عقلًا و شرعاً برائتى شده ، احتياط را واجب ندانسته است . « 1 »\r\n2 . مرحوم مشكينى در حاشيهء كفايه مىفرمايد نسبت به اكثر جاى احتياط است ؛ هم به حكم عقل و هم به حكم شرع .\r\n3 . مرحوم آخوند در متن كفايه قائل به تفصيل شده و ميان حكم عقل و حكم شرع فرق گذاشته و مدّعى است عقل حكم به احتياط مىكند « 2 » ولى شرعاً جاى برائت است . پس ايشان دو ادّعا دارد :\r\nمدعاى اوّل : ما باشيم و حكم عقلى ، عقل ما مستقل است به لزوم احتياط و اتيان اكثر . وى اين مدّعا را با دو دليل ثابت مىكند :\r\nدليل اوّل : فرض اين است كه علم اجمالى داريم كه يا اقل واجب است ، يا اكثر و اين‌كه تكليف واقعى فعلى است و ما حق نداريم هم اقلّ را ترك كنيم ، هم اكثر را . پس اشتغال يقينى به تكليف فعلى منجّز داريم و ترديدى نيست كه اشتغال يقينى مستدعى فراغت يقينى است و فراغ قطعى ذمه هم جز با اتيان اكثر حاصل نمىشود . پس بايد احتياط كنيم و اكثر را بياوريم و جاى برائت عقلى نيست ؛ زيرا برائت عقلى موضوعش عدم البيان است و عقل مىگويد عقاب بدون بيان قبيح است . امّا ما در اقلّ و اكثر بيان داريم و جاى قبح عقاب بلا بيان نيست ، و سالبه به انتفاء موضوع است . بيان هم فرقى ندارد كه ظاهرى باشد يا واقعى ، عقلى باشد يا شرعى ، اجمالى باشد يا تفصيلى ، تمام اينها بيان محسوب مىشوند و « اذا جاء البيان ارتفع عدم البيان . » پس راهى جز احتياط و اتيان اكثر نداريم .\r\nاشكال : مرحوم شيخ در رسائل همين فرمايشات مرحوم آخوند را آورده است ؛ ولى به آن اعتراض كرده و فرموده است كه قبول داريم كه علم اجمالى اگر باشد ، تأثير مىگذارد و احتياط را واجب مىسازد ولى خوشبختانه اين علم اجمالى منحل شده است به يك علم تفصيلى نسبت به اقلّ همچنين يك شك بدوى نسبت به وجوب اكثر و واضح است كه نسبت به اقلّ بايد امتثال كنيم و علم تفصيلى حتماً مؤثّر و منجّز است . ولى نسبت به اكثر كه علمى نيست و بيانى نرسيده و مجرد احتمال و\r\n\r\n\r\n","description":"","footnote":"\r\n( 1 ) . فرائدالاصول ، ص 273 به بعد .\r\n( 2 ) . احتياط در اقلّ و اكثر با احتياط در متباينين فرق دارد : در متباينين احتياط به تكرار عمل و اتيان ظهر و جمعه با هم بود ؛ ولى در اقلّ و اكثر احتياط به اين نيست كه يك بار اقلّ و يك بار اكثر را بياورد ، بلكه به اين است كه اكثر را بياورد كه اقلّ هم در ضمن آن هست و اگر در واقع اكثر واجب بود كه چه بهتر ، اگر هم اقلّ واجب بود فرض ما در حال حاضر اين است كه آوردن سوره در نماز ضررى ندارد و خللى ايجاد نمىكند .\r\n","page_name":" 116 ","page_number":117},
  {"content":"\r\n\r\nشك است ، برائت عقلى جارى مىشود و قبح عقاب بلا بيان مىآيد .\r\nدليل انحلال : دليل انحلال اين است كه اقلّ مطلقاً و على أيّ تقدير واجب است ؛ زيرا اگر در واقع و عند الله اقلّ واجب باشد كه وجوبش استقلالى و نفسى خواهد بود ، و اگر اكثر واجب باشد ، باز هم اقلّ واجب مىشود ؛ يا به وجوب غيرى شرعى « 1 » و يا به لزوم عقلى « 2 » . پس اقلّ در هر حال واجب است و اكثر و مازاد ، مشكوك به شك بدوى است و وقتى علم اجمالى منحل شد ، ديگر عاملى براى تنجّز تكليف واقعى نيست كه بگويد اگر تكليف به اكثر هم بود ، بايد امتثال شود . عامل ، علم اجمالى بود كه آن هم منحل شد و از بين رفت . پس نسبت به اكثر برائتى مىشويم . « 3 »\r\nجواب : مرحوم آخوند مىفرمايد انحلال علم اجمالى سخن باطلى است و دو محذور بزرگ عقلى دارد :\r\nمحذور اوّل يا لزوم خلف : از طرفى لزوم اقلّ به‌طور مطلق « 4 » متوقف است بر تنجّر تكليف مطلقاً ؛ « 5 » زيرا اگر تكليف واقعى در طرف اكثر باشد و به قول شما منجّز نباشد - چون برائتى شديد - نبايد بگوييد اقلّ مطلقاً واجب است ولو به وجوب غيرى . چرا كه وجوب غيرى مترشّح از وجوب نفسى و ذى المقدمه ( اكثر ) است و اگر ذى المقدمه واجب فعلى نباشد ، مقدمه ( اقل ) نيز واجب غيرىِ فعلى نخواهد بود . پس لزوم اقلّ به قول مطلق وابسته به تنجّز تكليف واقعى است .\r\nاز طرف ديگر اگر بنا باشد - به قول شما - لزوم اقلّ به قول مطلق هم ، مستلزم عدم تنجّز تكليف واقعى باشد مگر در صورتى كه متعلّق به اقلّ باشد ، « 6 » يعنى اكثر چه واجب فعلى باشد ، چه نباشد اقل واجب است . پس لازمه‌اش اين است كه لزوم اقلّ متوقّف بر تنجّز تكليف مطلقاً نباشد و اين خلف فرض است ، يعنى « ما فرضنا متوقّفاً ليس بمتوقّف » و برمىگردد به نوعى تناقض كه قطعاً محال است كه هم متوقّف باشد ، هم نباشد .\r\nمحذور دوم يا لزوم عدم از وجود : انحلال علم اجمالى مستلزم اين است كه تكليف واقعى معلوم بالاجمال به قول مطلق و على كل حال منجّز نباشد . « 7 » منجز نبودن تكليف به نحو مطلق هم مستلزم اين\r\n\r\n\r\n","description":"","footnote":"\r\n( 1 ) . بنا بر اين‌كه مقدمه داخليه را بپذيريم و مقدمه واجب هم وجوب شرعى داشته باشد .\r\n( 2 ) . بنا بر عدم وجوب مقدمه واجب يا در خصوص اجزاء و مقدمه داخلى ، وجوب شرعى ، مقدّمى نباشد .\r\n( 3 ) . فرائدالاصول ، ص 274 .\r\n( 4 ) . شيخ اعظم مدعى بود و مىفرمود اقلّ واجب فعلى است مطلقاً و على كلّ حال چه وجودش لنفسه و استقلالى باشد و چه لغيره ومقدمى . . . .\r\n( 5 ) . يعنى تكليف واقعى معلوم بالاجمال در هر طرف كه هست در حق مكلف منجز باشد ؛ خواه در طرف اقلّ باشد ، خواه درطرف اكثر .\r\n( 6 ) . در سايه انحلال علم اجمالى .\r\n( 7 ) . تنها در صورتى كه در واقع ، اقلّ واجب باشد منجّز است و اگر اكثر واجب باشد منجّز نيست .\r\n","page_name":" 117 ","page_number":118},
  {"content":"\r\n\r\nاست كه اقلّ به‌طور مطلق و على أيّ تقديرٍ واجب نباشد . « 1 » عدم وجوب اقلّ به قول مطلق هم مستلزم عدم انحلال علم اجمالى است . « 2 »\r\nپس ، از انحلال علم اجمالى شروع كرديم و به عدم انحلال رسيديم و اين همان است كه مىگويند « يلزم من وجوده العدم » . يعنى از وجود انحلال ، عدم انحلال مىآيد و چيزى كه اين‌گونه باشد محال است ؛ زيرا نوعى تناقص است كه هم انحلال باشد و هم نباشد و استحالهء تناقص از بديهيّات است . در نتيجه وجهى براى انحلال علم اجمالى نيست وعلم اجمالى كماكان باقى است و اشتغال يقينى مىآورد و خواهان فراغ يقينى است كه جز با احتياط ممكن نيست .\r\nقوله : نعم : تنها يك فرض مستثناست و علم اجمالى منحل مىشود كه آن هم در واقع مستثناى منقطع است ، نه متصل ؛ خروج موضوعى است ، نه حكمى ؛ تخصص است ، نه تخصيص و آن اين‌كه موردى را فرض كنيد دوران ميان اقلّ و اكثر باشد به‌گونه‌اى كه خود اقلّ مستقلًا داراى مصلحت ملزمه باشد و اكثر چه در كنارش واجب باشد ، چه واجب نباشد اقلّ مصلحت دارد و واجب است . اينجاست كه وجوب اقلّ به قول مطلق و على أيّ حال احراز مىشود و ترديدى ندارد .\r\nممكن است بپرسيد اگر اقلّ چنين است پس ترديد و دوران امر ميان اقلّ و اكثر چيست ؟ چرا قاطعانه نمىگوييد همين اقلّ واجب است و مىگوييد دوران امر ميان اقلّ و اكثر است ؟ ترديد ودوران به‌خاطر اين است كه شايد اكثر هم داراى دو مصلحت ملزمه باشد و از اين نظر ، آن نيز چه واجب باشد ، چه واجب شايد اكثر نسبت به اقلّ داراى مصلحت قوىتر و مهم‌ترى است ، « 3 » بنابر اين احتمال ، شايد هم اكثر واجب باشد و دوران امر ميان اقلّ و اكثر است .\r\nآنگاه اگر چنين موردى يافت شود ، البته نسبت به اقلّ كه على كلّ حالٍ واجب نفسى و مصلحت‌دار است و يقين داريم تكليف منجّز است ، و نسبت به اكثر و مصلحت ديگر يا بيشتر شكّ داريم و حق با شيخ اعظم است و مجراى اصل برائت است . امّا چنين فرضى كه بعد از عبارت « نَعَمْ . . . » درست كرديم از محلّ بحث خارج است ؛ زيرا بحث ما در اقلّ و اكثر ارتباطى است كه اگر در واقع اكثر واجب باشد ، اقلّ هيچ مصلحتى ندارد و وجودش كالعدم است ، نه اين‌كه چه اكثر واجب باشد و چه واجب نباشد ، اقلّ واجب است و براى خودش مصلحت ملزمه هم دارد .\r\n\r\n\r\n","description":"","footnote":"\r\n( 1 ) . زيرا يك تقديرش غيرى بودن و مقدميّت است كه فعلى شدن وجوب آن در گرو فعليّت وجوب ذىالمقدمه ( اكثر ) است . و اگر ذىالمقدمه وجوبش فعلى نبود مقدمه هم وجوبش فعلى نيست . پس على تقدير كه اقلّ ، واجب نفسى باشد ، فعلى است و على تقديرٍ آخر كه اقلّ مقدّمى باشد فعلى نيست .\r\n( 2 ) . زيرا علم اجمالى وقتى منحل مىشود كه يك واجب فعلى على كلّ حال در ميان باشد و قدر متيقن باشد كه در اينجا چنين نيست چون احتمال مىدهيم اكثر ، واجب واقعى باشد كه به قول شما منجّز نيست و اقل هم كه مقدمه آن است منجّز و فعلى نخواهد بود و احتمال هم مىدهيم كه اقلّ ، واجب واقعى باشد كه هست . پس كماكان دو احتمال مساوى وجود دارد و وجهى براى انحلال علم نيست .\r\n( 3 ) . مثلًا اقل صد درجه مصلحت دارد و اكثر 150 درجه كه در حد الزام فعلى است و قابل ذكر نيست .\r\n","page_name":" 118 ","page_number":119},
  {"content":"\r\n\r\n\r\n[ الدليل الثانى على وجوب الاحتياط عقلًا 
  ]\r\nمع أن الغرض الداعى إلى الأمر لا يكاد يحرز إلا بالأكثر بناء على ما ذهب إليه المشهور من العدلية من تبعية الأوامر و النواهى للمصالح و المفاسد فى المأمور به و المنهى عنه و كون الواجبات الشرعية ألطافا فى الواجبات العقلية و قد مر اعتبار موافقة الغرض و حصوله عقلا فى إطاعة الأمر و سقوطه فلا بد من إحرازه فى إحرازها كما لا يخفى .\r\n\r\n[ الإيراد على ما ذكر الشيخ الأنصارى فى الجواب عن الدليل الثانى 
  ]\r\nو لا وجه للتفصى عنه تارة بعدم ابتناء مسألة البراءة و الاحتياط على ما ذهب إليه مشهور العدلية و جريانها على ما ذهب إليه الأشاعرة المنكرين لذلك أو بعض العدلية المكتفين بكون المصلحة فى نفس الأمر دون المأمور به .\r\nو أخرى بأن حصول المصلحة و اللطف فى العبادات لا يكاد يكون إلا بإتيانها على وجه الامتثال و حينئذ كان لاحتمال اعتبار معرفة أجزائها تفصيلا ليؤتى بها مع قصد الوجه مجال و معه لا يكاد يقطع بحصول اللطف و المصلحة الداعية إلى الأمر فلم يبق إلا التخلص عن تبعة مخالفته بإتيان ما علم تعلقه به فإنه واجب عقلا و إن لم يكن فى المأمور به مصلحة و لطف رأسا لتنجزه بالعلم به إجمالا . و أما الزائد عليه لو كان فلا تبعة على مخالفته من جهته فإن العقوبة عليه بلا بيان .\r\nو ذلك ضرورة أن حكم العقل بالبراءة على مذهب الأشعرى لا يجدى من ذهب إلى ما عليه المشهور من العدلية بل من ذهب إلى ما عليه غير المشهور لاحتمال أن يكون الداعى إلى الأمر و مصلحته على هذا المذهب أيضا هو ما فى الواجبات من المصلحة و كونها ألطافا فافهم .\r\nدليل دوم : دليل دوم مرحوم آخوند بر اصل مطلب و مدّعاى اوّل ايشان كه عقلًا در اقلّ و اكثر ارتباطى جاى احتياط است ، نه برائت . اين دليل را با مقدمّه‌اى بيان مىكنيم و سه نكته را يادآور مىشويم :\r\n1 . در باب احكام شرعيّه و اوامر و نواهى سه مسلك وجود دارد :\r\nالف ) مشهور عدليّه و اماميّه مىگويند احكام شرعيّه تابع و دائرمدار مصالح و مفاسدى است كه در متعلّقات آنها يعنى اعمال مكلّفين وجود دارد . اگر شارع مقدّس به چيزى امر مىكند ، براى اين است كه آن عمل ، داراى مصلحت ملزمه است و امر شارع تابع اين ملاك است ، و اگر از چيزى نهى مىكند ، به اين دليل است كه آن چيز در واقع داراى مفسدهء ملزمه است و نهى مولى تابع مفسدهء واقعى است .\r\nب ) بعضى از عدليّه مىگويند احكام شرعيّه تابع مصالحى در خود امر و نهى و در نفس حكم است ، يعنى نفس امر كردن حكيمانه است ، لذا امر مىكند ، هرچند متعلّق امر و عمل ، داراى حكمت و مصلحتى نباشد . مثلًا اوامر امتحانى يا نفس نهى كردن ، حكمت و مصلحت دارد ، لذا مولى نهى مىكند\r\n\r\n","description":"","footnote":"","page_name":" 119 ","page_number":120},
  {"content":"\r\n\r\nهرچند در متعلّق آن ، حكمت و مفسده‌اى نباشد ، مثل نواهى امتحانى . البتّه اين گروه قبول دارند كه در بسيارى از موارد علاوه بر اين‌كه امر و نهى حكيمانه است ، در متعلّق آنها هم مصلحت يا مفسده وجود دارد ؛ ولى مىگويند لازم نيست چنين باشد و همان مصلحت نفس امر يا نهى كافى است و با اين حساب در واقع تفاوت زيادى ميان قول اوّل و دوم نيست و نزاع لفظى است .\r\nج ) اشاعره مىگويند احكام الهى و اوامر و نواهى مولى ، تابع مصالح يا مفاسد در متعلّقات يا در خود حكم نيست و اصولًا نبايد حكم الهى را محدود كرد و تابع چيزى دانست . او فعّال مايشاء است و به هر چه بخواهد امر مىكند ولو امر به زنا باشد . و از هر چه بخواهد نهى مىكند ولو نهى از عدالت و احسان باشد . به‌دنبال امر و نهى شارع ، تازه مصلحت و مفسده درست مىشود ، يعنى به هر چه امر كند ، همان مصلحت پيدا مىكند و از هر چه نهى كند ، همان مفسده پيدا مىكند و اين مصالح و مفاسدند كه تابع اوامر و نواهى مولى مىباشند ، نه به عكس « الحسن ما حسّنه الشارع و القبيح ما قبّحه الشارع » .\r\n2 . در باب افعال تكوينى و تشريعى ، خداوند نيز دو مبناى اساسى وجود دارد :\r\nالف ) عدليّه - اعمّ از معتزله و اماميّه - مىگويند افعال الهى معلّل به اغراض است و خداوند هر كارى كه مىكند براى غرض و هدفى است . اگر در جهان تكوين پديده‌اى را مىآفريند ، براى هدفى است و اگر در نظام تشريع به چيزى امر مىكند و امر آفرين است ، باز هم براى غرضى است ، حال آن غرض چيست ؟ متكلّمان آن را اكمال موجودات و نفع رساندن به موجودات مىدانند و فلاسفه مطلب دقيق‌ترى دارند كه غرض را به خود ذات و حبّ ذات الهى به ذات و به تبع آن حبّ به فعل مىدانند كه فعلًا مورد بحث ما نيست .\r\nب ) اشاعره مىگويند افعال الهى معلّل به اغراض نيست و ما حق نداريم بگوييم خداوند فلان كار را براى فلان غرض انجام داد ؛ زيرا مىترسند با گفتن اين حرف قائل به احتياج و نياز در خداوند شويم كه محال است . . . .\r\n3 . در دو مورد اصوليّون متّفقاً احتياط را لازم مىدانند :\r\nالف ) شك در محصّل عنوان : مثلًا صلوة متعلّق امر مولاست و در آن ترديدى نيست و قطعاً بايد اين عنوان در خارج ايجاد و تحصيل شود و اگر شك كرديم مثلًا عمل ده جزئى و اقلّ ، محصِّل عنوان مأمور به است يا عمل يازده جزئى و اكثر ، حتماً بايد احتياط كنيم تا عنوان مزبور احراز شود ، و اشتغال يقينى مستدعى فراغ يقينى است .\r\nب ) شكّ در محصّل غرض : اگر در موردى يقين داريم كه مولى غرضى دارد و مصلحتى الزامى در كار است و لا يرضى المولى بتركه و شك مىكنيم كه اقلّ ، محصِّل غرض است يا اكثر ، باز وجود غرض ، مسلّم و محرز است و بايد كارى كنيم كه غرض مولى در خارج ، احراز و ايجاد شود ، و در شكّ در محصِّل غرض ، جاى احتياط است كه آن هم به انجام دادن اكثر حاصل مىشود .\r\n\r\n","description":"","footnote":"","page_name":" 120 ","page_number":121},
  {"content":"\r\n\r\nبا توجّه به اين مقدّمه مىگوييم : در مانحن‌فيه كه دوران امر ميان اقلّ و اكثر است يقيناً امرى وجود دارد ؛ يا به اقلّ يا به اكثر . « 1 » هرجا امر باشد - بر مبناى عدليّه كه اوامر را تابع مصالح واقعى در متعلّقات آنها مىدانند - حتماً مصلحت و غرضى هم در واقع وجود دارد كه همين غرض ، داعى مولى بر امر شده است . « 2 » حال كه غرض وجود دارد ، مكلّف بايد به آن غرض برسد و آن را در خارج تحصيل كند . چنانچه اقلّ را بياورد شك دارد كه اين عمل مُحصِّل غرض مولى هست يا خير ، در شك در محصِّل غرض بايد احتياط كند ، با توضيحى كه در مقدّمه گذشت .\r\nپس عقل ، از راه احراز غرض ، به احتياط مىرسد و حكم به لزوم اتيان اكثر مىنمايد . قبلًا هم در باب تعبّدى و توصّلى از همين راه پيش آمديم و گفتيم قصد قربت ، شرعى نيست و عقلًا معتبر است و عقل به مناط اين‌كه غرض مولى از عبادات بدون قصد قربت حاصل نمىشود حكم به لزوم قصد قربت مىنمايد .\r\nاصل استدلال تمام شد ، اما مقصود مرحوم آخوند از جملهء « الواجبات الشرعيّه ألطافٌ فى الواجبات العقليّه » كه به « تبعيّة الاوامر . . . » عطف كرده است چيست ؟\r\nاين جمله سه كلمه دارد :\r\n1 . « واجبات شرعى » كه مقصود ، روزه و نماز و هر چيزى است كه شارع بما هو شارع به آن‌ها امر مولوى شرعى دارد ؛\r\n2 . « الطاف » كه جمع لطف است و لطف در اصطلاح كلامى چيزى است كه مقرّب عبد به سوى طاعت و مُبعِّد او از معصيت باشد . در بحث ما لطف و غرض و مصلحت يكى است ؛\r\n3 . « واجبات عقلى » كه مقصود ، اعتقاديّات است ، يعنى معرفت مبدأ متعال و كمال معرفت او و قرب به مولى و مانند آن . حال معناى اين جمله اين است كه واجبات شرعى ( روزه و نماز و . . . ) الطاف و مقرّبات هستند و ما را نزديك مىكنند و زمينه سازى مىكنند براى واجبات عقلى ، يعنى براى كمال معرفت به مولى و رسيدن به جوار قُرب خداوند ، و رسيدن به مصالح واقعى كه در واقع اين اعمال دارند .\r\nاشكال : شيخ اعظم در رسائل اين وجه دوم را نيز آورده و همانند وجه اوّل به آن اعتراض كرده است . وى دو اشكال وارد كرده است و به دو طريق خواسته است از اين مطلب تفصّى و تخلصّ پيدا كند :\r\n1 . اين استدلال مبنايى است ، يعنى بر مبناى مشهور اماميّه صحيح است كه خداوند از اين امرش\r\n\r\n\r\n","description":"","footnote":"\r\n( 1 ) . و احَدى در اين جهت ترديد نكرده كه حتماً امرى هست و بايد امتثال شود و كسى نگفته كه اتيان اقل و اكثر هيچكدام لازم‌نيست .\r\n( 2 ) . زيرا بر اساس اين مسلك ، امر از غرض و مصلحت سرچشمه مىگيرد و معلول آن است ، و هرجا معلول بود كاشف از وجودعلّت است ؛ و گرنه معلول بدون علّت نشايد و تخلّف معلول از علّت محال است .\r\n","page_name":" 121 ","page_number":122},
  {"content":"\r\n\r\nغرضى دارد و آن غرض همان مصالح واقعىِ واجبات است و مىخواهد بندگانش به آن مصالح برسند و . . . ؛ امّا بر مبناى اشاعره ناتمام است ؛ زيرا آنها از ريشه منكر غرض و مصلحت هستند و احكام را تابع اينها نمىدانند . بر مبناى بعض العدليّه نيز ناتمام است ؛ زيرا اين بعض ، مصلحت و غرض را در نفس امر مىداند نه در متعلّق آن ، تا كسى بگويد بايد احتياط كرد و اكثر را آورد ، اصلًا در عمل مصلحتى نيست كه جاى احتياط باشد ؛ مصلحت در خود امر كردن است كه آن هم حاصل شده است .\r\nپس بر اين دو مبنا استدلال ناتمام است ؛ در حالى كه بحث برائت و احتياط نسبت به اكثر و جزء مشكوك ، اختصاص به مشهور اماميّه ندارد و دو گروه ديگر هم در بحث شركت دارند و بر مسلك آن دو گروه ، وجهى براى احتياط و اتيان اكثر نخواهد بود و جاى برائت است . پس دليل شما بر جميع مبانى ، وافى و كافى نيست و بايد به‌گونه‌اى استدلال كنيد كه بر همهء مسلك‌ها تمام باشد .\r\n2 . در خصوص عبادات ( مثل نماز كه عبادت است و امرش داير ميان ده و يازده جزء است .\r\nعلاوه بر انجام ذات العمل چيزهاى ديگرى دخيل يا محتمل‌الدخاله است . مثل قصد قربت كه حتماً دخيل است و قصد وجه « 1 » كه شايد دخيل باشد . آنگاه با اين احتمال مىگوييم نسبت به جزء مشكوك ، نمىتوانيم قصد وجه بكنيم ؛ زيرا نمىدانيم واجب است يا مستحب يا هيچ‌كدام . وقتى قصد وجه ميسّر نشد احتياط تام هم ميسّر نيست ؛ لذا رسيدن به مصلحت واقعى و غرض صلاتى ، ممكن نيست ؛ زيرا اگرچه در واقع ، اكثر واجب بود و ما هم احتياطاً اكثر را آورديم ، آن وقت قصد وجه را چه مىكنيم ؟ به همين دليل در عبادات نبايد به‌دنبال جلب مصلحت باشيم ، چون ممكن نيست ؛ تنها بايد به‌دنبال اين باشيم كه خود را از آثار شوم مؤاخذه و عقوبت و عذاب جهنّم رها كنيم . رهايى از عذاب هم به اين است كه مقدار معلوم و متيقّن ( اقلّ ) را انجام دهيم . عقل هم مىگويد اين مقدار قابل ترك نيست ، ولو هيچ مصلحتى نداشته باشد و امّا بيش از آن لازم نيست . اگر جزء مشكوك را نياورديم ، مؤاخذه‌اى نداريم ؛ زيرا نسبت به آن ، بيانى نرسيده است ، و عقاب بدون بيان قبيح است و از مولاى حكيم صادر نمىشود . « 2 »\r\nجواب آخوند : مرحوم آخوند به هر دو اشكال شيخ اين‌گونه پاسخ داده است :\r\n1 . ما تضمين نداده‌ايم كه حتماً استدلال و برهان ما بر جيمع مبانى قابل قبول باشد . بلكه بر مبناى صحيح ( مبناى مشهور اماميّه در باب احكام ) استدلال تمام است . بر فرض كه اشعرى ، طبق مبناى فاسدش نسبت به اكثر ، برائتى شود ؛ ولى به درد مشهور عدليّه نمىخورد و حتّى به درد بعض العدليّه - كه احكام را تابع مصالح در نفس حكم مىدانستند - نيز نمىخورد ؛ زيرا بر اين مسلك هم ضرورتى\r\n\r\n\r\n","description":"","footnote":"\r\n( 1 ) . قصد وجه يعنى نيّت وجوب يا استحباب داشتن نسبت به تك تك اجزاء نماز . قصد وجه منوط به علم و معرفت آنهاست كه‌تفصيلًا وضع هر جزء را بدانيم تا بتوانيم به قصد وجه آن انجام دهيم .\r\n( 2 ) . فرائدالاصول ، ص 273 .\r\n","page_name":" 122 ","page_number":123},
  {"content":"\r\n\r\nندارد تا در همه‌جا امر تابع مصالحى در متعلّق آن باشد ؛ امّا منعى هم ندارد ، بنابراين من المحتمل كه داعى مولى بر امر ، صرف وجود مصلحت در امر نباشد ، بلكه به خاطر مصلحت در متعلّق باشد و باز بايد اكثر را بياوريم تا به آن مصلحت و غرض برسيم .\r\nفافهم : اشاره به اين است كه « احتمال » و « شايد » فايده‌اى ندارد و بايد مقطوع باشد تا علم اجمالى و احتياط درست شود .\r\nو حصول اللطف و المصلحة فى العبادة و إن كان يتوقف على الإتيان بها على وجه الامتثال إلا أنه لا مجال لاحتمال اعتبار معرفة الأجزاء و إتيانها على وجهها كيف و لا إشكال فى إمكان الاحتياط هاهنا كما فى المتباينين و لا يكاد يمكن مع اعتباره هذا .\r\nمع وضوح بطلان احتمال اعتبار قصد الوجه كذلك و المراد بالوجه فى كلام من صرح بوجوب إيقاع الواجب على وجهه و وجوب اقترانه به هو وجه نفسه من وجوبه النفسى لا وجه أجزائه من وجوبها الغيرى أو وجوبها العرضى و إتيان الواجب مقترنا بوجهه غاية و وصفا بإتيان الأكثر به مكان من الإمكان لانطباق الواجب عليه و لو كان هو الأقل فيتأتى من المكلف معه قصد الوجه .\r\nو احتمال اشتماله على ما ليس من أجزائه ليس بضائر إذا قصد وجوب المأتى على إجماله بلا تمييز ما له دخل فى الواجب من أجزائه لا سيما إذا دار الزائد بين كونه جزءا لماهيته و جزءا لفرده حيث ينطبق الواجب على المأتى حينئذ بتمامه و كماله لأن الطبيعى يصدق على الفرد بمشخصاته .\r\nنعم لو دار بين كونه جزءا أو مقارنا لما كان منطبقا عليه بتمامه لو لم يكن جزءا لكنه غير ضائر لانطباقه عليه أيضا فيما لم يكن ذاك الزائد جزء غايته لا بتمامه بل بسائر أجزائه . هذا .\r\nمضافا إلى أن اعتبار قصد الوجه من رأس مما يقطع بخلافه .\r\nمع أن الكلام فى هذه المسألة لا يختص بما لا بد أن يؤتى به على وجه الامتثال من العبادات .\r\nمع أنه لو قيل باعتبار قصد الوجه فى الامتثال فيها على وجه ينافيه التردد و الاحتمال فلا وجه معه للزوم مراعاة الأمر المعلوم أصلا و لو بإتيان الأقل لو لم يحصل الغرض و للزوم الاحتياط بإتيان الأكثر مع حصوله ليحصل القطع بالفراغ بعد القطع بالاشتغال لاحتمال بقائه مع الأقل بسبب بقاء غرضه فافهم .\r\nهذا بحسب حكم العقل .\r\n2 . پنج جواب به اشكال دوم :\r\nالف ) آنچه در عبادت دخيل و معتبر است انجام آن به قصد امتثال امر است و امّا شناخت تك تك اجزاء عبادت و دانستن اين‌كه كدام واجب است و كدام مستحبّ ، و نسبت به هر كدام جداگانه قصد وجه نمودن لازم نيست . حتى احتمالش را نمىدهيم و قطع به عدم داريم . شاهد مطلب اين است كه به اتّفاق كلمه در اقلّ و اكثر ارتباطى ، همانند متباينين احتياط ممكن است ؛ در حالى كه اگر قصد وجه لازم\r\n\r\n","description":"","footnote":"","page_name":" 123 ","page_number":124},
  {"content":"\r\n\r\nباشد ، لازمه‌اش اين است كه احتياط ممكن نباشد و لا يلتزم به أحد . پس قصد وجه نسبت به هر جزء لازم نيست .\r\nب ) همان كسانى كه قصد وجه را در عبادت لازم مىدانند ، منظورشان قصد وجه نسبت به كلّ عبادت است كه مثلًا اين نمازى كه مىخواهد بخواند نماز ظهر است و بايد به نيّت وجوب انجام شود يا نماز شب است و به نيّت استحباب انجام شود . حال چه قصد وجه غايى ، كه بگويد « اصلّى الظهر لوجوبها » ، چه قصد وجه وصفى كه بگويد « اصلى الظهر الواجبة » كه اختلافى است ميان متكلّمان . چنين قصد وجهى ممكن است ؛ حتّى اگر اكثر را هم بجا آورد امّا در واقع اقلّ واجب بوده است باز هم قصد وجه ممكن است ؛ زيرا در مجموع ، نماز ظهر واجب است و ترديدى ندارد . و امّا اين‌كه نسبت به يكايك اجزاء ، قصد وجه و نيّت وجوب بكند - حال چه وجوب غيرى باشد ، بنا بر اين‌كه مقدّمهء داخليّه هم مقدّمه باشد و قابل وجوب غيرى باشد و يا وجوب عرضى ( ضمنى و تبعى داشته باشد ) بنا بر اين‌كه اجزاء يا اصلًا مقدّمه نيستند و يا اگر مقدميّت دارند ، وجوب غيرى ندارند ، بلكه يك وجوب نفسى است كه بالمطابقه به كل و بالتضمن به اجزاء بار شده است . - قطعاً باطل است و احدى به چنين مطلبى قائل نشده و مقطوع‌العدم است .\r\nاگر كسى بگويد شايد سوره - مثلًا - در واقع جزء نماز نباشد و در نتيجه آوردن آن در نماز موجب شود كه واجب ( نماز ) بر چيزى كه جزء نيست و خارج از نماز است مشتمل باشد ، آيا اين از جهت صدق الاسم قادح نيست ؟ در جواب مىگوييم اگر قصد وجه تفصيلى « 1 » لازم بود ، آوردن اكثر و جزء مشكوك قادح بود ، زيرا قصد وجه نمىآمد و بدون آن هم اصل جزء بودن مشكوك بود و در نماز قصد وجه لازم است . ولى خوشبختانه احدى قائل به چنين قصد وجهى نشده و حدّ اكثر قصد وجه اجمالى ( قصد وجه نسبت به اصل نماز ) را لازم دانسته‌اند و چنانچه قبلًا ذكر شد در مانحن‌فيه چنين قصد وجهى ممكن است .\r\nدرباره احتمال مدخليّت سوره در نماز - از باب مثال - سه فرض وجود دارد :\r\n1 . امر داير باشد ميان جزء بودن يا مانع بودن ؛ به عبارت ديگر دوران امر ميان وجوب سوره در نماز و حرمت آن باشد . اين فرض بعداً با عنوان شكّ در مانعيّت خواهد آمد .\r\n2 . امر داير باشد ميان جزء بودن و جزء نبودن . به عبارت ديگر ، سوره در نماز ، يا جزئيّت دارد - حال جزء واجب باشد يا جزء مستحب - و يا اصلًا جزء نيست ؛ ولى ضررى هم ندارد و صرفاً يك امر مباحى است و فعل و تركش مساوى است . اين فرض در عبارت بعدى با عنوان « نَعَمْ لو دار . . . » خواهد آمد .\r\n\r\n\r\n","description":"","footnote":"\r\n( 1 ) . يعنى نسبت به هر جزئى جداگانه قصد وجوب داشتن .\r\n","page_name":" 124 ","page_number":125},
  {"content":"\r\n\r\n3 . امر داير باشد ميان جزء واجب بودن يا جزء مستحب بودن سوره كه اصل جزء بودن مسلّم است ، ولى اين‌كه آيا واجب است و بايد انجام شود و يا مستحب است و بهتر است كه انجام شود ، محلّ بحث است و به عبارت ديگر : دوران امر ميان وجوب و استحباب است ، و به تعبير كتاب : دوران امر ميان جزء ماهيّت بودن و يا جزء فرد بودن است . « 1 »\r\nحال آوردن سوره در نماز چه بنا بر فرض دوم و چه فرض سوم ، قادح نيست و بلامانع است .\r\nمخصوصاً بنابر فرض سوم كه دوران امر ميان واجب و مستحب بودن سوره است كه حتماً بلامانع است ؛ زيرا بنابراين فرض ، واجب و مأموربه و عنوان صلاتى بر عمل انجام شده در خارج ( اكثر و نماز با سوره ) به تمام و كمال صادق است و بر كلّ آن صدق مىكند و چنين نيست كه انجام سوره ، زيادى و خارج از نماز و لغو و وجودش كالعدم باشد ، بلكه از قبيل كلّى طبيعى و فرد و مصداق آن است كه هر طبيعى و كلّى و عامّى بر افرادش با همهء مشخصّاتى كه دارند ، صدق مىكند و به عين او موجود است .\r\nمثلًا انسان بر زيد با همهء ويژگىهاى فردى منطبق است و زيد انسان است ، خالد نيز چنين است .\r\nدر اينجا هم نماز با استعاذه ، فردى از نماز و بدون استعاذه فرد ديگر است . با ذكر كبير ركوع و سجود ، فردى است و بدون آن فردى ديگر . با سوره فردى است و بدون آن فردى ديگر پس بر نماز با سوره نماز صدق مىكند ؛ آن هم بر كلّ عمل ، و از نظر صدق الاسم مانعى ندارد و اجنبى داخل نماز نشده است . قصد وجه اجمالى هم كه مهم است جاى ترديد ندارد و در هر نمازى اجزاء مستحبى وجود دارد ، ولى مانع از قصد وجه و قصد وجوب كردن نيست .\r\nقوله : نعم لو دار . . . : اين عبارت ، توضيح حكم فرض دوم است كه قبلًا اشاره شد و آن دوران امر ميان وجوب و اباحه است ، يعنى سوره يا جزء نماز است ( جزء واجب يا جزء مستحّب ، جزء طبيعت يا جزء فرد ) و يا يك عمل مباحى است كه اتفاقاً با نماز مقارن و همراه شده است ؛ و گرنه دخالتى در نماز ندارد . ولى اين فرض نيز مثل فرض قبلى ، مانع از صدق اسم نماز نيست و آوردن سوره ضررى ندارد و نهايتاً امر مباحى در كنار نماز اتيان شده است . تفاوتش با فرض قبلى در اين است كه آنجا عنوان صلوة بر كلّ عمل با همهء اجزائش صدق مىكرد و اينجا عنوان صلاتى بر ساير اجزاء نماز ، غير از سوره صدق مىكند . سوره اگر در واقع جزء است و ما اين را نمىدانيم كه بحثى نيست و در واقع باز هم بر كلّ آنها صدق مىكند و اگر در واقع جزء نباشد ، ضررى ندارد و مانع از صدق الاسم بر ساير اجزاء نيست و از قبيل « ضم الحجر فى جنب الانسان » يا پيوند چشم يك حيوان به يك انسان است كه مانع از صدق اسم انسان بر مجموع نيست . قصد وجه هم كه مشكلى ندارد ، پس كمبودى احساس نمىشود و صدق اسم و قصد وجه محرز است .\r\n\r\n\r\n","description":"","footnote":"\r\n( 1 ) . منظور از جزء ماهيّت ، همان اجزاء واجبهء نماز است كه در اصل ماهيّت دخالت دارند بر مسلك صحيحى تمام آنها دخالت دارند و بر مسلك اعمّى خصوص اركان يا معظم الاجزاء دخيل است ؛ ولى اين در صدق اسم است ، و گرنه در امتثال امر ، مكلّف حتماً بايد همهء اجزاء را بياورد .\r\n","page_name":" 125 ","page_number":126},
  {"content":"\r\n\r\nج ) در دو جواب قبلى قدرى مماشات و همراهى كرديم و كوتاه آمديم و فرض را بر اين گذاشتيم كه قصد وجه دخيل باشد ؛ امّا قصد وجه اجمالى را كافى دانستيم . در اين پاسخ مىگوييم اصولًا قصد وجه ، مطلقاً معتبر نيست - چه قصد وجه اجمالى و نسبت به اصل واجب و چه قصد وجه تفصيلى و نسبت به اجزاء آن - آنچه در عبادات معتبر مىباشد قصد قربت است ولى قصد وجه داشتن معتبر نيست و دليلى بر اعتبار آن نيست ، بلكه به تعبير مرحوم آخوند ما قطع به خلافش داريم . « 1 » پس قصد وجه نسبت به اصل نماز واجب نيست ؛ چه رسد به لزوم آن نسبت به خصوص سوره و امثال آن .\r\nد ) در باب اقل و اكثر ارتباطى بحث ما اختصاص به عبادات ندارد تا كسى بگويد عبادت قصد قربت و قصد وجه و مانند آن را لازم دارد بلكه بحث ما در اعّم از تعبّدى و توصّلى است و در توصليّات « 2 » هم اين بحث‌ها مطرح است و در آنجا ذات عمل مهم است و جاى اين اشكال نيست ، و اخص از مدّعاست . « 3 »\r\nه ) شما گفتيد قصد وجه تفصيلى معتبر است و در مورد سوره ميسّر نيست و نتيجه گرفتيد كه مصلحت اكثر قابل تأمين نيست و به دفع عقاب قناعت كرديد كه آن هم با اتيان اقلّ حاصل مىشد . . . .\r\nدر جواب مىگوييم اگر قصد وجه كذايى معتبر باشد و نسبت به هر جزء جداجدا قصد وجوب داشته باشيم . « 4 » آنگاه از دو حال خارج نيست يا قصد وجه كذايى مطلقاً و على كلّ حالٍ لازم است ، يعنى چه مقدور باشد و چه نباشد ، لازم است و بدون آن غرض صلاتى تأمين نمىشود .\r\nدر اين فرض بايد بگوييم اصلًا امر به نماز ساقط مىشود و اتيان اقلّ هم لازم نيست ؛ زيرا فايده‌اى ندارد و وجودش كالعدم است و شما به اين لازم ملتزم نيستند . و يا قصد وجه كذايى مطلقاً واجب نيست و در صورت امكان و ميسور بودن ، لازم است و اگر متعذّر شد ، اصلًا قصد وجه لازم نيست و شرطيّت ندارد . در اين صورت آن كه متعذّر است ساقط مىشود ، ولى اصل سوره چرا ساقط شود ؟ مگر نه اين است كه « الميسور لا يسقط بالمعسور » ؟ مگر نه اين است كه « ما لا يدرك كلّه لا يترك كله » ؟ پس احتياطاً بايد اصل سوره را بياوريم تا يقين به فراع ذمّه پيدا كنيم . در هر حال وجهى براى اكتفاء به اقلّ و ترك سوره پيدا نشد .\r\n\r\n\r\n","description":"","footnote":"\r\n( 1 ) . شايد به اين دليل كه وقتى دليلى از شرع نبود ، حكم به اعتبار قصد وجه نوعى بدعت و تشريع است كه به حكم ادلهء اربعه حرام‌است .\r\n( 2 ) . مثل امر به صُنع معجون گياهى كه امرش مردّد است ميان معجونى كه از مجموعهء ده نوع مادّهء گياهى تركيب يافته باشد يا ازيازده جزء .\r\n( 3 ) . نكته : در ما نحن فيه نسبت به جزء مشكوك عبادى علاوه بر قصد وجه ، از ناحيه قصد قربت هم شك وجود دارد ، ولى سابقاً در يكى از تنبيهات اصل برائت اين مشكل حلّ شد و چهار راه حلّ داشت و قصد قربت احتمالى را نتيجه گرفتيم . لذا در اينجا آن اشكال فعلًا مطرح نيست .\r\n( 4 ) . طبعاً با ترددّ و احتمال ، تنافى دارند ؛ زيرا وقتى شك و ترديد آمد قصد وجه جزمى نسبت به جزء مشكوك مىرود و قابل‌جمع نيستند .\r\n","page_name":" 126 ","page_number":127},
  {"content":"\r\n\r\nفافهم : شما در جواب پنجم لزوم قصد وجه تفصيلى را مسلّم گرفتيد و بر همين اساس در صدد اشكال به شيخ برآمديد ؛ در حالى كه وى آن سخن را به‌صورت احتمال ذكر كرد . بنابراين ، پاسخ شما با اشكال ايشان هماهنگ نيست .\r\n\r\n[ جريان البرائة نقلًا 
  ]\r\nو أما النقل فالظاهر أن عموم مثل حديث الرفع قاض برفع جزئية ما شك فى جزئيته فبمثله يرتفع الإجمال و التردد عما تردد أمره بين الأقل و الأكثر و يعينه فى الأول .\r\nلا يقال إن جزئية السورة المجهولة مثلا ليست بمجعولة و ليس لها أثر مجعول و المرفوع بحديث الرفع إنما هو المجعول بنفسه أو أثره و وجوب الإعادة إنما هو أثر بقاء الأمر الأول بعد العلم مع أنه عقلى و ليس إلا من باب وجوب الإطاعة عقلا .\r\nلأنه يقال إن الجزئية و إن كانت غير مجعولة بنفسها إلا أنها مجعولة بمنشإ انتزاعها و هذا كاف فى صحة رفعها .\r\nلا يقال إنما يكون ارتفاع الأمر الانتزاعى برفع منشإ انتزاعه و هو الأمر الأول و لا دليل آخر على أمر آخر بالخالى عنه .\r\nلأنه يقال نعم و إن كان ارتفاعه بارتفاع منشإ انتزاعه إلا أن نسبة حديث الرفع الناظر إلى الأدلة الدالة على بيان الأجزاء إليها نسبة الاستثناء و هو معها يكون دالة على جزئيتها إلا مع الجهل بها كما لا يخفى فتدبر جيدا .\r\nدليل نقلى بر برائت\r\nاز نظر حكم عقل تكليف روشن شد كه جاى احتياط و آوردن اكثر است ، نه جاى برائت و ترك اكثر و قناعت نمودن به اقلّ ، امّا از نظر نقل و شرع چه بايد كرد ؟ آيا شرعاً جاى برائت است يا احتياط ؟\r\nآخوند مىفرمايد از نظر شرعى عموماتى از قبيل حديث رفع ، « 1 » مانحن‌فيه را شامل مىشود ؛ زيرا شكّ در جزئيّت سوره در نماز داريم و در شكّ در جزئيّت ، اصل برائت و عدم جزئيّت جارى مىشود ؛ زيرا رُفِعَ ما لا يعلمون : كبرى ؛ و جزء بودن سوره هم ممّا لا يعلمون : صغرى ؛ رفع جزئيّت سوره : نتيجه . و با جريان يافتن حديث رفع ، اجمال و ابهام و تردّد و دوران امر ميان اقلّ و اكثر بودن مرتفع مىشود و شرعاً اقلّ متعيّن مىگردد و ترديدى هم نمىماند . پس شرعاً جاى برائت است ، نه احتياط .\r\nدو نكته : 1 . در مانحن‌فيه دو شك داريم : شك در جزئيّت و عدم جزئيّت سوره ، و شك در وجوب و عدم وجوب سوره . جناب آخوند برائت را در جزئيّت كه حكم وضعى است جارى كرد ، نه در حليّت و حرمت كه حكم تكليفى است . علّت چيست ؟ شايد علّت اين باشد كه شكّ در وجوب ،\r\n\r\n\r\n","description":"","footnote":"\r\n( 1 ) . يعنى رفع ما لا يعلمون و حديث سعه و مانند آن . ايشان بر همين اساس ، كلمهء مثل آورده است .\r\n","page_name":" 127 ","page_number":128},
  {"content":"\r\n\r\nمسبّب از شكّ در جزئيّت است و جزء بودن ، موضوعِ آن است و تا در ناحيهء موضوع يا سبب ، اصل جارى شود نوبت به مسبّب و حكم نمىرسد ، و شايد جهات ديگرى در كار باشد .\r\n2 . در مواردى كه عقل حكم به احتياط مىكند و نقل حكم به برائت مىكند و ظاهراً با هم تنافى دارند ، چه بايد كرد ؟ واضح است كه حكم شرعى مقدّم است ؛ زيرا حكم عقل « لولا » يى است ، يعنى لولا الترخيص . - اگر شرع اجازه ندهد ، با قطع نظر از حكم شرع ، بر اساس قواعد اوليّه - ، حكم به احتياط مىكند ؛ ولى حكم شرع كه آمد آن حكم عقلِ تعليقى ، فعلى نمىشود و حكم شرع مقدّم است و وقتى خود شارع به هر دليل ، اذن در ارتكاب داد عقل هم حرفى ندارد .\r\nنظير اين در باب تعارض هم هست كه مقتضاى قاعدهء اوليّه در متعارضين تساقط است ؛ ولى مقتضاى قاعدهء ثانويّه و مستفاد از روايات ، اخذ به راجح و سپس تخيير است و . . . .\r\nاشكال : حديث رفع امورى را رفع مىكند و برمىدارد كه وضع آنها به دست شارع بما هو شارع است و امّا چيزهايى كه وضع آنها بدست شارع نيست ، رفع آنها هم بدست شارع نيست . امورى كه وضع و رفع آنها مربوط به شارع است عبارت است از دو دسته امور :\r\n1 . مجعولات يا احكام شرعى كه وضع آنها بدست شارع است ، رفع آنها هم در فرض خطاء و نسيان و جهالت و . . . بدست شارع است ، مثل حرمت شرب توتون ، وجوب اقامه در نماز و . . . .\r\n2 . موضوعاتى كه داراى اثر شرعى باشند ، مثلًا اين مايع خارجى خمر است يا نه ؟ حديث رفع مىگويد : « رُفِعَ ما لا يعلمون » . خمريّت براى ما مجهول است ، پس در ظاهر رفع شده است . ولى هدف اصلى ، رفع حرمت است و جريان حديث رفع يا اصل برائت در موضوعات ، به ملاحظهء احكام آنهاست و اگر داراى اثر شرعى نباشند ، جاى جريان اصل برائت نيست . « 1 » بنابراين « رُفِعَ ما لا يعلمون » أى « رفع الإلزام المجهول » كه قبلًا معنا مىكرديم و يا « رُفِعَ الموضوع المجهول » به لحاظ اثر شرعى . اوّلى مربوط به شبهات حكميّه است و دومى مربوط به شبهات موضوعيّه .\r\nبا توجه به اين مقدّمه ، مستشكل مىگويد در مانحن‌فيه يعنى شك در جزئيّت سوره ، براى نماز نمىتوانيم اصل برائت جارى كنيم و از حديث رفع استفاده كنيم و بگوييم جزئيّت سوره مجهول و مشكوك است . پس رفع شده است و ما آزاديم و مىتوانيم بدون سوره نماز بخوانيم ؛ زيرا جزئيّت ، نه خودش از مجعولات شارع است كه در آيه يا روايتى تعبير شده باشد به « جعلتُ السورةُ جزءً أو . . . » و نه داراى اثر و حكم شرعى است كه به اين اعتبار قابل رفع باشد . وقتى هيچ‌كدام نبود ، حديث رفع هم جارى نمىشود .\r\n\r\n\r\n","description":"","footnote":"\r\n( 1 ) . استصحاب نيز چنين است و در جاى خود خواهد آمد كه مستصحب يا بايد خودش مستقيماً حكم شرعى باشد ، مثل‌استصحاب وجوب جمعه و يا بايد موضوع داراى حكم شرعى باشد ، مثل استصحاب خمريّت ، كرّيّت ، قليل بودن ، حيات زيد ، عدالت بكر و . . . .\r\n","page_name":" 128 ","page_number":129},
  {"content":"\r\n\r\nسپس مستشكل دفع دخل كرده و مىگويد اگر شما بگوييد جزئيّت سوره داراى اثر شرعى است ( وجوب اعاده ) يعنى اگر سوره در واقع جزء باشد و ما بدون آن نماز بخوانيم ، سپس متوجّه شويم ، حتماً بايد نماز را اعاده كنيم . پس جزء بودن اثر شرعى دارد و به همين سبب ، اصل برائت و حديث رفع در آن جارى مىشود و مانعى ندارد .\r\nمعترض در جواب مىگويد : اوّلًا : وجوب اعاده ، اثر جزئيّت جزء نيست . يعنى چنين نيست كه چون سوره جزء نماز است نماز بايد اعاده شود ، بلكه اثر بقاء امر اوّل ( امر به كلّ و مركّب ) است كه امرى داريم و بايد امتثال شود و اگر نماز را بدون سوره خوانديم و خيال كرديم كه اين امر امتثال شده است امّا بعداً كشف خلاف شد و معلوم شد ، بايد نماز را با سوره بخوانيم . پس امر اوّل اصلًا امتثال نشده و كماكان به حال خود باقى است و بايد امتثال شود . پس باز هم جزء بودن اثرى پيدا نكرد .\r\nثانياً : اصلًا وجوب اعاده اثر شرعى نيست و حاكم به آن شارع نيست ، بلكه اثر عقلى است و حاكم به آن عقل است ، عقل مىگويد اگر مأتّىٌّ به « 1 » صد در صد موافق با مأمورٌبه باشد - و همهء اجزاء و شروط رعايت شده باشد - عمل ، مُجزى است و اعاده ندارد و اگر از ناحيه‌اى كاستى داشته باشد ، حتماً بايد اعاده شود . پس وجوب اعاده اثر شرعى نيست تا حديث رفع به اين لحاظ جزئيّت سوره را بردارد . در نتيجه اينجا جاى استفاده از حديث رفع و مانند آن نيست و بايد به حكم عقل كه حاكم به احتياط و اتيان اكثر بود برگرديم .\r\nجواب : مقدمه : در باب استصحاب خواهد آمد كه احكام وضعيّه در تقسيمى سه دسته مىشوند :\r\nقسمى از آنها مستقيماً و مستقلًا مجعول شارع هستند و قابليّت چنين جعلى را دارند ؛ قسمى استقلالًا قابل جعل نيستند ، ولى به تبع امر ديگر قابل جعل مىباشند ؛ و قسمى هم به هيچ وجه قابل جعل به جعل شرعى نمىباشند .\r\nبا توجّه به اين نكته مرحوم آخوند در جواب مىفرمايد : قبول داريم كه جزئيّت در مورد بحث ما مستقيماً و مستقلًا مجعول شارع نيست و در هيچ‌جا شارع براى ركوع ، سجود ، سوره و . . . جعل جزئيّت نكرده و نفرموده است : « هذا جزءٌ » يا « جعلته جزءاً » و . . . ولى به تبع منشأ انتزاعشان مجعول هستند ، يعنى شارع منشأ انتزاع جزئيّت را جعل مىكند و آن ، امر به مركب و كلّ است كه جزء بودن هركدام از امورى كه در اين مركّب دخيل هستند ، از امر به كلّ انتزاع مىشود و به عقيده ما همين مقدار از جعل شرعىِ تبعى كافى است كه جزئيّت مستند به شارع باشد و مجعول شرعى باشد و قابل رفع هم باشد . با اين حساب جريان حديث رفع در آن بلامانع است . معناى رفع جزئيّت هم اين است كه امر مولى به مركّب از سوره بار نشده است . وقتى امر به اين مجموعه بار نشد ، پس سوره جزء نماز نخواهد بود .\r\n\r\n\r\n","description":"","footnote":"\r\n( 1 ) . عملى كه در خارج انجام شده است .\r\n","page_name":" 129 ","page_number":130},
  {"content":"\r\n\r\nاشكال : به نظر مستشكل اگر جزئيّت ، امر انتزاعى شد بايد به ويژگى آن توجه كرد . خاصيّت امور انتزاعى اين است كه استقلالًا وضع و رفع ندارند ، بلكه رفع آنها به رفع منشأ انتزاعشان است . چه اينكه وضع آنها نيز به وضع منشأ انتزاع آنهاست و در مانحن‌فيه منشأ انتزاع جزئيّت ، همان امر اوّل ( امر به مركّب و كّل ) است و رفع جزئيّت ، به رفع اين امر به كلّ است و وقتى امر به اكثر رفع شد ، فرض اين است كه امر ديگرى هم به اقلّ و عمل خالى از سوره نداريم تا اتيان اقلّ مسلّم باشد ، بلكه امر به اقلّ از اوّل مشكوك است و با اصل برائت رفع مىكنيم . در نتيجه لازمهء اجراء برائت از سوره اين است كه اصلًا نماز واجب نباشد و ما حق داشته باشيم تمام نماز را ترك كنيم . در حالى كه هيچ فقيهى به اين لازم ملتزم نشده است . پس اجراء اصل برائت ، اين محذور و تالى فاسد بزرگ را دارد .\r\nجواب : مرحوم آخوند در پاسخ مىفرمايد : آرى رفع امر انتزاعى - مثل جزء بودن سوره - به رفع منشأانتزاع آن ( امر به اكثر ) است ، ولى اين منتهى نمىشود به اين‌كه ترك اقلّ هم جايز باشد . . . سرّ مطلب اين است كه حديث رفع و امثال آن - كه دليل عنوان ثانوى هستند و حكم را روى فرض جهل و نسيان و اضطرار و اكراه و . . . برده‌اند - نسبت به ادله اجزاء و شروط واقعى نماز - كه ادله عناوين اوّلى هستند و قطع نظر از علم و جهل يا نسيان و التفات و . . . حكم جزئيّت و شرطيّت امورى را بيان مىكنند - رابطهء حكومت دارند . يعنى دليل عنوان ثانوى بر دليل عنوان اوّلى حاكم است و از اوّل كه وارد مىشود ناظر به دليل عنوان اوّلى است . و براى تضييق و تحديد آنها آمده است و وقتى حاكم و محكوم را جمع مىكنيم ، مَثَل حاكم نسبت به محكوم ، مَثَل يك استثناء و تبصره است به اين معنا كه هر حكومت كذايى ، در باطن نوعى تخصيص است ، ولى ظاهراً به لسان نفى حكم نيست و به لسان نفى موضوع است و . . . پس از جمع دو دسته ، مطلب از اين قرار مىشود كه ركوع و سجود و . . . در هر حال ، جزء نماز مىباشند ، مگر در فرض جهل و شك كه در اينجا جزء نيستند و حديث رفع آنها را برمىدارد .\r\nدر نتيجه جزئيت سوره مخصوص حال علم مىشود و ما چون نمىدانيم ، همين امر رفع مىشود ؛ امّا چون جزئيّت ساير اجزاء معلوم است وجهى براى ارتفاع آنها نيست و حديث رفع در آنها جارى نمىباشد ، پس جريان برائت از جزء مشكوك ، منجر به تعطيل عبادت و جواز ترك كلّ نماز نمىشود و اقلّ را كماكان بايد بجا آوريم .\r\n\r\n","description":"","footnote":"","page_name":" 130 ","page_number":131},
  {"content":"\r\n\r\n\r\n[ تنبيهات حول مسألة الأقلّ و الأكثر 
  ]\r\nو ينبغى التنبيه على أمور\r\n\r\nالأول : [ : حكم دوران الأمر بين المشروط و غيره أو بين الخاص و العام 
  ]\r\nأنه ظهر مما مر حال دوران الأمر بين المشروط بشىء و مطلقه و بين الخاص كالإنسان و عامه كالحيوان و أنه لا مجال هاهنا للبراءة عقلا بل كان الأمر فيهما أظهر فإن الانحلال المتوهم فى الأقل و الأكثر لا يكاد يتوهم هاهنا بداهة أن الأجزاء التحليلية لا يكاد يتصف باللزوم من باب المقدمة عقلا فالصلاة مثلا فى ضمن الصلاة المشروطة أو الخاصة موجودة به عين وجودها و فى ضمن صلاة أخرى فاقدة لشرطها و خصوصيتها تكون متباينة للمأمور بها كما لا يخفى .\r\nنعم لا بأس بجريان البراءة النقلية فى خصوص دوران الأمر بين المشروط و غيره دون دوران الأمر بين الخاص و غيره لدلالة مثل حديث الرفع على عدم شرطية ما شك فى شرطيته و ليس كذلك خصوصية الخاص فإنها إنما تكون منتزعة عن نفس الخاص فيكون الدوران بينه و [ بين 
  ] غيره من قبيل الدوران بين المتباينين فتأمل جيدا .\r\nتنبيهات اقلّ و اكثر\r\nتنبيه اوّل : شك در قيديّت\r\nمرحوم شيخ انصارى در رسائل در آغاز بحث اقلّ و اكثر ارتباطى دو بحث دارد : 1 . شكّ در جزئيّت ؛ 2 . شك در قيديّت . به عبارت ديگر شكّ در جزئيّت خارجى مثل سوره در نماز و شكّ در جزئيت ذهنى و تحليلى مثل قيد بودن طهارت براى نماز ، ايمان براى رقبه و . . . كه ذات مقيّد ( نماز و رقبه ) در خارج وجود پيدا مىكند . ذات قيد ( طهارت و استقبال و ايمان و . . . ) نيز در خارج موجود مىشود ، ولى تقيّد نماز ، به قيد طهارت كه مىگوييم : « الصلاة المقيدّة و المشروطة بالطهارة واجبةٌ » ، يك امر ذهنى است كه با تحليل ذهن درست مىشود ، و گرنه در خارج - جدا از ذات مقيّد و ذات قيد - امر ثالثى به نام تقيّد نماز به فلان قيد وجود ندارد . ايشان هركدام از اين مسائل را جداگانه بحث كرده است . « 1 »\r\nولى مرحوم آخوند از آغاز بحث اقلّ و اكثر ، سخن از شك در جزئيّت را مطرح ساخت كه تا به حال حكم آن بيان شد . اكنون در تنبيه اوّل ، بحث از قيديّت و شك در قيد را مطرح مىكند و مىفرمايد اگر امر داير شود ميان اين‌كه مطلق فلان عمل ، واجب باشد - مثلًا نماز بدون قيد طهارت و . . . - يا مقيّد و مشروط آن عمل واجب باشد - مثل نماز با طهارت ، با استقبال و . . . - و نيز اگر امر داير شود ميان\r\n\r\n\r\n","description":"","footnote":"\r\n( 1 ) . فرائدالاصول ، ص 272 .\r\n","page_name":" 131 ","page_number":132},
  {"content":"\r\n\r\nوجوب عام و وجوب خاص ؛ نه از قبيل علماء و علماء عادل كه همان مطلق و مقيّد مىشود ، بلكه از قبيل اين‌كه مولى فرمود : جئنى بشىءٍ يا بموجودٍ ، و خطاب مجمل است و ما نمىدانيم مرادش از شىء حيوان است كه اعّم است يا انسان كه اخّص است و هركدام عنوان جدا دارند . « 1 » حال در اين دو مورد كه دوران بين مطلق و مقيّد ، عامّ و خاصّ است چه بايد كرد ؟ آيا احتياط كنيم و مقيّد را بياوريم يا احتياط لازم نيست و اكتفاء به مطلق هم جايز است ؟\r\nمرحوم آخوند همان دو بحث را كه در شك در جزئيّت بود ، در اينجا هم مطرح مىكند . و نخست از نظر عقلى حكم به احتياط مىكند و اينجا را عطف بر آنجا مىكند و مىفرمايد از آنچه در شك در جزئيّت آورديم ، حكم شك در قيديّت هم ظاهر مىشود كه عقلًا جاى برائت نيست ، به همان دلايلى كه قبلًا ذكر شد . و بلكه اگر در آنجا احتياطى شديم ، در اينجا به طريق أولى احتياطى مىشويم .\r\nسرّ مطلب اين است كه اجزاء خارجيّه ، قابل اتصاف به اقلّ و اكثر است و عرفاً هم جا دارد كسى بگويد اقلّ ، مطلقاً و - على أيّ حالٍ - واجب است و اكثر مشكوك به شك بدوى است و علم اجمالى منحل مىشود . شيخ اعظم همچنين گمان كرده بود ، ولى در اجزاء ذهنى و تحليلى جاى اين مطلب نيست و عرفاً از باب اقلّ و اكثر نيستند و از باب متباينين مىباشند ؛ زيرا نماز مشروط به طهارت ، با نماز فاقد آن - كه اوّلى « به شرط شىء » و دومى « لابشرط » يا « به شرط لا » است - عرفاً متباين محسوب مىشود ، نه اقلّ و اكثر . همچنين نماز خاصّ مثل نماز آيات با نماز فاقد اين خصوصيّت مثل نماز ديگر كه عنوان صلوة عيد دارد و . . . متباين هستند ؛ و در متباينين شيخ اعظم و آخوند و ديگران همه احتياطى شدند . احتياط هم به اين است كه نماز مشروط را بياوريم يا در دوران بين عامّ و خاصّ هر دو را بياوريم . بنابراين مطلب عقلًا روشن است .\r\nمقام ثانى يا از نظر نقل و شرع : در دوران ميان مطلق و مشروط از اصل برائت استفاده مىكنيم ، زيرا شكّ در شرطيّت داريم - مثلًا استقبال الى القبله در نماز دخالت دارد و نماز نسبت به آن مشروط است ، يا اين‌كه دخالت ندارد و نماز نسبت به آن مطلق است ؛ آيا استقبال ، شرط صحّت نماز هست يا نه ؟ - و همان‌گونه كه قبلًا در شك در جزئيّت از اصل برائت و حديث رفع ( رفع ما لا يعلمون ) و مانند آن ( حديث سعه و . . . ) استفاده كرديم ، در شكّ در شرطيّت نيز همان مباحث مطرح است و بيان دقيقاً همان بيان است و دو اشكال و جوابى هم كه به‌صورت « لا يقال و لأنّه يقال » مطرح شد ، در اينجا مطرح است و جواب همان جواب است .\r\n\r\n\r\n","description":"","footnote":"\r\n( 1 ) . البته به دقّت عقلى و فلسفى و تحليلات عقلى ، اينها عامّ و خاصّ هستند و حيوان ، جنس انسان و اعمّ از اوست و انسان ، حيوان‌مقيّد به ناطق بودن است ، و گرنه اين دو از زاويه ديد عرفى و عقلايى و تودهء مردم ، متباين هستند و هرگز با شنيدن لفظ انسان ، حيوان به ذهنشان نمىآيد و اينها را مقابل يكديگر قرار مىدهند . لذا اگر به كسى گفته شود اى حيوان ! ناراحت مىشود ، با اين‌كه در واقع حيوان است .\r\n","page_name":" 132 ","page_number":133},
  {"content":"\r\n\r\nامّا در دوران امر ميان عام و خاص و شك در خصوصيّت ، جاى اصل برائت نيست و بايد احتياط كرد . سرّ مطلب اين است كه مثلًا شرطيّت استقبال ، از امر شارع انتزاع مىشود و عندالشك مىتوان با حديث رفع آن را برداشت ، ولى خصوصيّت خاص - مثل انسانيّت انسان - از ذات مأمورٌبه انتزاع مىشود ، نه از امر خارج از مأمورٌبه ، تا با اصل قابل رفع باشد ، لذا اوّلى در حقيقت از قبيل اقلّ و اكثر است و نسبت به اكثر يا شرط مشكوك اصل برائت جارى مىشود ، ولى دومى از قبيل دوران بين متباينين است كه مجراى احتياط است ، نه برائت . ضمناً اگر از اين قبيل است و مثل حيوان و انسان است : پس بايد احتياطا هم حيوان و هم انسان بياوريم تا امتثال حتمى شود .\r\n\r\nالثانى : [ : حكم الجزاء أو الشرط المتروك نسياناً 
  ]\r\nأنه لا يخفى أن الأصل فيما إذا شك فى جزئية شىء أو شرطيته فى حال نسيانه عقلا و نقلا ما ذكر فى الشك فى أصل الجزئية أو الشرطية فلو لا مثل حديث الرفع مطلقا و لا تعاد فى الصلاة لحكم عقلا بلزوم إعادة ما أخل بجزئه أو شرطه نسيانا كما هو الحال فيما ثبت شرعا جزئيته أو شرطيته مطلقا نصا أو إجماعا .\r\nثم لا يذهب عليك أنه كما يمكن رفع الجزئية أو الشرطية فى هذا الحال به مثل حديث الرفع كذلك يمكن تخصيصهما بهذا الحال بحسب الأدلة الاجتهادية كما إذا وجه الخطاب على نحو يعم الذاكر و الناسى بالخالى عما شك فى دخله مطلقا و قد دل دليل آخر على دخله فى حق الذاكر أو وجه إلى الناسى خطاب يخصه بوجوب الخالى بعنوان آخر عام أو خاص لا بعنوان الناسى كى يلزم استحالة إيجاب ذلك عليه بهذا العنوان لخروجه عنه بتوجيه الخطاب إليه لا محالة كما توهم لذلك استحالة تخصيص الجزئية أو الشرطية به حال الذكر و إيجاب العمل الخالى عن المنسى على الناسى فلا تغفل .\r\nتنبيه دوم : زياده يا نقصان جزء يا شرط\r\nمقدّمه : چهار مسأله داريم كه در تنبيه دوم و سوم به آنها اشاره شده است :\r\n1 . نقيصة الجزء أو الشرط . يعنى از واجب و مأموربه ، جزء يا شرطى كم شود ، ضمناً اين نقصان سهوى باشد . 2 . زيادة الجزء أو الشرط . يعنى بر واجب ، جزء يا شرطى افزوده شود . ضمناً اين زياده سهوى باشد . 3 . نقيصة الجزء أو الشرط ، از روى عمد و التفات . 4 . زيادة الجزء أو الشرط ، عمداً و با توجّه و ذكر .\r\nاز اين چهار مسأله ، مسأله سوم جاى طرح ندارد و واضح است كه اگر كسى عمداً جزء يا شرطى را\r\n\r\n","description":"","footnote":"","page_name":" 133 ","page_number":134},
  {"content":"\r\n\r\nاز نماز كم كند ، نمازش باطل است « 1 » و لذا مرحوم آخوند مطرح نكرده است و از سه مسأله ديگر ، مسأله دوم و چهارم در تنبيه سوم و مسأله اوّل در اين تنبيه مطرح است :\r\nگاهى شكّ ما در اصل جزئيّت است كه قبل از تنبيهات حكمش روشن شد و يا در اصل شرطيّت است كه در تنبيه اوّل بيان شد . گاهى اصل جزء يا شرط بودن محرز ومسلّم است ، ولى شك ما در اين است كه آيا اين جزئيّت يا شرطيّت مخصوص حال ذكر و التفات است يا در حال سهو و نسيان نيز جزء است ؟ كه اگر مكلّف جزء يا شرط را سهواً ترك كرد و بعد از عمل ملتفت شد ، چنانچه آن امر منسىّ ، مطلقاً جزء يا شرط باشد ، عمل بايد اعاده شود ، و اگر در حال عمد و التفات ، جزء باشد ، نه در حال سهو و نسيان ، عمل مزبور نقص ندارد و اعاده لازم نيست . حال گاهى يقين داريم كه فلان امر مطلقاً جزء يا شرط است ؛ چه در حال التفات و چه در حال نسيان ، مثل اركان نماز و طهارت در نماز ، در اينجا چه عمداً و چه سهواً كم شود ، عمل باطل مىگردد و بايد اعاده شود . اين صورت با جملهء « كما هو الحال . . . » تا « اجماعاً » بيان شده است .\r\nگاهى يقين داريم كه فلان چيز در حال ذكر و التفات جزء ياشرط است ولى در حال سهو و نسيان جزء نيست ؛ در اين صورت نيز بحثى نداريم و طبق يقين عمل مىكنيم . اگر يقين كرديم كه فلان امر اصلًا و در هيچ حالى جزء يا شرط نيست باز بحثى نيست ، ولى كلام در فرضى است كه اصل جزء يا شرط بودن ، محرز و مسلّم است و سخن در اطلاق و عموم و اختصاص است كه آيا فلان امر حتى در حال نسيان هم جزء يا شرط است و اگر بدون آن ، عمل را انجام داده‌ايم ، بايد اعاده كنيم ؟ يا فقط در حال ذكر و التفات ، جزء يا شرط است ، نه در حال نسيان ؛ در اينجا چه بايد كرد ؟ باز همان دو بحث مطرح است :\r\n1 . از نظر عقلى : عقل باز هم حكم به احتياط و لزوم اعادهء عمل مىنمايد . دليل اين مطلب همان دو امرى است كه قبلًا در اقل و اكثر ذكر شد . يعنى اشتغال يقينى مستدعىِ فراغت يقينى است و نيز غرض مولى بايد تأمين شود و در شك در محصّل غرض بايد احتياط كرد و عمل را با جزء منسىّ اعاده نمود تا يقين به حصول غرض پيدا شود .\r\n2 . از نظر نقلى : همان‌طور كه در شك در اصل جزئيّت يا شرطيّت ، از اصل برائت و حديث رفع استفاده كرديم ، در شك در جزئيّت يا شرطيّت در حال نسيان نيز از حديث رفع و مانند آن استفاده مىكنيم ، زيرا نمىدانيم فلان امر در حال نسيان هم جزء يا شرط هست تا اعاده لازم باشد ، يا نيست تا لازم نباشد ؟ « رفع ما لا يعلمون » جارى مىشود و علاوه بر حديث رفع - كه در همه ابواب عبادى و\r\n\r\n\r\n","description":"","footnote":"\r\n( 1 ) . منظور جزء واجب است ، نه مستحب .\r\n","page_name":" 134 ","page_number":135},
  {"content":"\r\n\r\nمعاملى قابل جريان است - در خصوص نماز حديث ديگرى داريم به نام حديث « لا تعاد الصلاة الّا من خمس » « 1 » ( طهور ، ودقت ، قبله ، ركوع و سجود ) اين حديث به كمك حديث رفع مىآيد ، زيرا نسبت به ساير اجزاء و شروط نماز مىگويد اگر نسياناً كم شدند ، اعاده لازم نيست و حديث رفع نيز همين را دلالت دارد .\r\nبا خطاب فقاهتى و اصل عملى و دليل عنوان ثانوى ( رفع ما لا يعلمون ) توانستيم جزء يا شرط بودن را در حال نسيان برداريم . ادلّه عناوين ثانوى بر دليل عنوان اوّلى ( ادلّه اجزاء و شرايط ) هم حاكم هستند ، ولى سخن در اين است كه آيا با يك خطاب اجتهادى و دليل اجتهادى مىتوانيم جزء يا شرط بودن را اختصاص به حال التفات و توجّه بدهيم و در حال نسيان ، جزء يا شرط بودن را برداريم ؟\r\nشيخ اعظم فرموده است راهى ندارد ، زيرا شخص ناسى و غافل قابليّت توجّه خطاب را ندارد كه بگوييم اى شخص غافل و ناسىِ سوره ، سوره بر تو واجب نيست ، زيرا تا گفتيم اى فراموش‌كنندهء سوره ، فوراً متنبّه مىشود و از حال فراموشى و نسيان خارج مىگردد و ديگر ناسى و غافل نيست تا سوره بر او واجب نشود . پس تا زمانى كه غافل است قابل خطاب نيست و تا خطاب شد از غفلت بدر آمد ، و باقى نيست تا حكم از ناسى رفع شود ؛ فما قصد لم يقع و ما وقع لم يقصد . « 2 »\r\nمرحوم آخوند مىفرمايد : اگر خطاب منحصر به نحو مزبور در كلام شيخ اعظم بود ، آرى چنين خطابى امكان پذيرنبود ، ولى ما دو راه ديگر پيشنهاد مىكنيم كه آن محذور را هم ندارد :\r\n1 . نخست خطاب عامّ به اشخاص ذاكر و غافل متوجّه شود و بگويد اى انسان‌ها ، اى مكلّفين ، اى مؤمنان و . . . بر شما نماز ده جزئى واجب است . سپس خطاب خاصّ به افراد ملتفت بكند و بگويد اى انسان‌هاى ملتفت و متذكّر ، در حق شما جزء يازدهمى به نام سوره هم واجب است . اين‌گونه خطاب ممكن است و جزئيّت جزء منسى مخصوص به حال التفات شده و محذورى هم پيش نيامده است .\r\n2 . نخست خطاب عامّ به همه داشته باشد و بر همگان نماز يازده جزئى را واجب كند ، سپس به عنوان غافل و ناسى خطابى نياورد تا محذور پيدا شود ، بلكه به عنوان ديگرى كه ملازم با عنوان غافل و ناسى است ، او را مورد خطاب قرار دهد - چه با عنوان عام مثل عنوان صنف فلان ، كه مولى مىداند نوعاً اين صنف فراموش‌كارند و سوره يادشان مىرود - با عنوان خاص - مثل عنوان زيد ، يا خالد و . . . - اين‌كه محذورى ندارد بگويد اى صنف فلان در حق شما سوره واجب نيست . اى فلان شخص در حق تو سوره جزئيّت ندارد و . . . . « 3 »\r\n\r\n\r\n","description":"","footnote":"\r\n( 1 ) . وسائل‌الشيعه ، ج 4 ، ص 34 .\r\n( 2 ) . فرائدالاصول ، ص 286 و 287 .\r\n( 3 ) . البته اين دو راه مجرّد فرض است ، و گرنه در كتاب و سنّت خبرى از اين دو طريق نيست .\r\n","page_name":" 135 ","page_number":136},
  {"content":"\r\n\r\n\r\nالثالث : [ : حكم زيادة الجزء عمداً أو سهواً 
  ]\r\nأنه ظهر مما مر حال زيادة الجزء إذا شك فى اعتبار عدمها شرطا أو شطرا فى الواجب مع عدم اعتباره فى جزئيته و إلا لم يكن من زيادته بل من نقصانه و ذلك لاندارجه فى الشك فى دخل شىء فيه جزءا أو شرطا فيصح لو أتى به مع الزيادة عمدا تشريعا أو جهلا قصورا أو تقصيرا أو سهوا و إن استقل العقل لو لا النقل بلزوم الاحتياط لقاعدة الاشتغال .\r\nنعم لو كان عبادة و أتى به كذلك على نحو لو لم يكن للزائد دخل فيه لما يدعو إليه وجوبه لكان باطلا مطلقا أو فى صورة عدم دخله فيه لعدم قصد الامتثال فى هذه الصورة مع استقلال العقل بلزوم الإعادة مع اشتباه الحال لقاعدة الاشتغال . و أما لو أتى به على نحو يدعوه إليه على أى حال كان صحيحا و لو كان مشرعا فى دخله الزائد فيه بنحو مع عدم علمه بدخله فإن تشريعه فى تطبيق المأتى مع المأمور به و هو لا ينافى قصده الامتثال و التقرب به على كلّ حال .\r\nثم إنه ربما تمسك لصحة ما أتى به مع الزيادة باستصحاب الصحة و هو لا يخلو من كلام و نقض و إبرام خارج عما هو المهم فى المقام و يأتى تحقيقه فى مبحث الاستصحاب إن شاء الله تعالى .\r\nتنبيه سوم : كم و زياد كردن جزء\r\nتنبيه سوم دربارهء دو مسأله است : 1 . زياد كردن عمدى جزء ، 2 . زياد كردن سهوى جزء . اگر يقين داشته باشيم كه عدم زياده معتبر است و نبايد فلان جزء در نماز تكرار شود ، در اينجا به يقين خود عمل مىكنيم . مثلًا تكبيرةالاحرام بايد يك بار گفته شود و اگر دو بار گفته شد مخلّ است ، و در حقيقت به شرط لاست . فرقى هم ميان عمدى يا سهوى بودن آن نيست ؛ هر دو مبطل هستند و بايد نماز اعاده شود . و اگر يقين كنيم كه زياد كردن فلان جزء و دوبار انجام دادن آن قادح نيست ، باز طبق يقين حركت مىكنيم . ولى در مواردى كه شك داريم عدم زيادىِ فلان جزء معتبر است يا نه ، مثلًا سوره در نماز بايد يك بار خوانده شود و نبايد تكرار شود يا خير ؟ ضمناً اعتبار عدم زياده ، يا به‌عنوان شرط است - كه يك شرط عدمى است ، و گاهى وجود چيزى مثل طهارت و استقبال الى القبله و . . . شرط است و گاهى عدم چيزى معتبر و دخيل و شرط است - و يا به عنوان جزء است ، البته بنا بر اين‌كه با مسامحه ، جزء عدمى هم داشته باشيم .\r\nو نيز گاهى عدم زياده به عنوان يك شرط يا جزء مستقلّ در عرض ساير اجزاء و شروط ، در واجب و مأمور به مطرح است و گويا نماز ما دوازده جزء دارد كه يازده جزء ، وجودى است و يكى عدمى ؛ و گاهى به عنوان جزء مستقل نيست كه در اصل واجب دخيل باشد ، بلكه در جزئيّت جزء دخالت دارد ، يعنى در واقع سوره‌اى جزئيّت دارد كه تكرار نشود ؛ فعلًا قسم اوّل مطرح است و قسم دوّم از بحث ما خارج است ، زيرا اگر عدم زياده در جزء بودن جزء دخيل باشد ، نتيجه‌اش اين است كه\r\n\r\n","description":"","footnote":"","page_name":" 136 ","page_number":137},
  {"content":"\r\n\r\nاگر زياد كرديم و تكرار شد ، گويا آن جزء اصلًا انجام نشده است ؛ چون به شرط لا بود و ما رعايت نكرديم و اين به نقيصة الجزء بر مىگردد كه در تنبيه قبلى مطرح بود و حكمش بيان شد . حال كه محّل بحث روشن شد ، مرحوم آخوند مىفرمايد همان دو بحث كه تا به حال مكرّر مطرح شده در اينجا نيز مطرح است :\r\n1 . از نظر عقلى جاى احتياط است ، يعنى اگر كسى عمداً يا سهواً سوره را دوبار انجام داد ، بايد اعاده كند . دليل هم همان دو دليل است : يكى علم اجمالى و اشتغال يقينى ، و ديگرى غرض و حكمت امر .\r\n2 . از نظر نقلى جاى برائت است ، زيرا در حقيقت ، شك در جزئيّت يا شرطيّت عدم زياده داريم و در شك در جزئيّت ، اصل برائت و حديث رفع جارى شد و هكذا در شك در شرطيّت . در نتيجه اگر مكلف زياده را در نماز اتيان كرد ، نمازش صحيح است ، چه عمداً بياورد و چه سهواً ؛ عمدى هم چه تشريع باشد و به خدا نسبت دهد و چه به اين قصد نباشد و جهلًا انجام دهد ؛ و چه جاهل مقصر باشد و چه جاهل قاصر ، در هر حال اتيان زياده قادح نيست .\r\nالبته تا به‌حال هرچه گفتيم در توصليّات مسلّم است ، ولى در عبادات چطور ؟ مرحوم آخوند دو صورت ذكر مىكند كه هر صورتى حكمى دارد :\r\n1 . گاهى قصد مكلّف اين است كه اگر سوره در نماز دو بار واجب باشد و تكرار شود و عمل دوازده جزئى - مثلًا - واجب باشد انجام مىدهم ، اگر چنين نباشد ، انجام نمىدهم كه محرّك او به سوى عمل ، دخالت جزء دوازدهم است . در اين صورت دو احتمال وجود دارد :\r\nالف ) اين عمل با زيادىِ سوره مطلقاً باطل است - در قبال تفصيل بعدى - زيرا قصد امتثال ندارد و تسليم محض نيست و مقدارى هواى نفس دخيل است .\r\nب ) اگر در واقع دخيل بوده ، عمل صحيح است ، زيرا كمبودى ندارد ؛ او بر اين تقدير قصد قربت كرده و در واقع همچنين است . و اگر در واقع دخيل نبوده ، عمل باطل است و در اين صورت كمبود دارد ، زيرا او قصد قربت كرده به شرط اين‌كه سوره در نماز مكّرر شود و زيادى دخيل باشد ، و بدون آن ، قصد قربت و امتثال ندارد و در واقع هم زيادى دخيل نيست .\r\n2 . گاهى قصد مكلف اين است كه نماز در واقع دوازده جزء داشته باشد و سوره دو بار خوانده شود يا يازده جزئى باشد ، من تسليم هستم و به قصد قربت انجام مىدهم ؛ ولى در مقام عمل سوره را دو بار آورده است و به گمان اين‌كه فرقى ندارد و آزاد است تكرار كرده ، و در واقع همچنين نبوده است . در اين‌جا عبادت صحيح است ، زيرا اصل عمل را به قصد قربت بجا آورده و در تطبيق مأتىٌّبه با مأموربه اشتباه كرده يا مرتكب تشريع شده است و در كيفيت امتثال مشكل دارد ، نه در اصل امتثال .\r\nبنابراين ، عمل صحيح است .\r\n\r\n","description":"","footnote":"","page_name":" 137 ","page_number":138},
  {"content":"\r\n\r\nقوله : ثمّ انه : ما از راه برائت شرعى پيش آمديم و اعتبار عدم زياده را نفى كرديم ، ولى بعضىها از راه استصحاب پيش آمده‌اند و خواسته‌اند بگويند ما استصحاب صحّت جارى مىكنيم . به اين نحو كه قبل از اين زياده ، عمل صحيح بود و پس از آن شك در بقاء صحت پيدا مىشود و استصحاب بقاء صحت جارى مىشود ؛ پس اتيان به زياده بلامانع است .\r\nمرحوم آخوند مىفرمايد اين استصحاب محل اشكال است ؛ امّا فعلًا وارد بحث نمىشود و حواله به باب استصحاب مىدهد كه در آنجا هم به اين وعده وفا نشده است . ولى در رسائل « 1 » اين استصحاب را مطرح كرده و در پاسخ آن مطالبى گفته است كه بايد مراجعه شود . اجمالًا مىتوان گفت : استصحاب صحتِ اجزاء سابقِ بر اين زياده را مىگوييد يا استصحاب اجزاء لاحق را يا استصحاب مجموع عمل را ؟ اوّلى صحيح است ولى فايده‌اى ندارد ، زيرا ما در صحّتِ تعليقىِ آنها ترديدى نداريم ؛ مشكل بر سر زياده و اجزاء بعدى است . دو استصحاب بعدى يقين سابق ندارد تا شك در بقاء بيايد ؛ ما در چه زمانى يقين به صحت مجموع يا اجزاء لاحقه داشتيم تا استصحاب بيايد ؟ از اوّل اين مطلب محلّ شك و ترديد است .\r\n\r\nالرابع : [ : حكم الشك فى كون الجزء أو الشرط ركناً 
  ]\r\n\r\n[ المختار : البرائة عن الباقى 
  ]\r\nأنه لو علم بجزئية شىء أو شرطيته فى الجملة و دار [ الأمر 
  ] بين أن يكون جزءا أو شرطا مطلقا و لو فى حال العجز عنه و بين أن يكون جزءا أو شرطا فى خصوص حال التمكّن منه فيسقط الأمر بالعجز عنه على الأول لعدم القدرة حينئذ على المأمور به لا على الثانى فيبقى متعلقا بالباقى و لم يكن هناك ما يعين أحد الأمرين من إطلاق دليل اعتباره جزءا أو شرطا أو إطلاق دليل المأمور به مع إجمال دليل اعتباره أو إهماله لاستقل العقل بالبراءة عن الباقى فإن العقاب على تركه بلا بيان و المؤاخذة عليه بلا برهان .\r\nلا يقال نعم و لكن قضية مثل حديث الرفع عدم الجزئية أو الشرطية إلا فى حال التمكّن منه .\r\nفإنه يقال إنه لا مجال هاهنا لمثله بداهة أنه ورد فى مقام الامتنان فيختص بما يوجب نفى التكليف لا إثباته .\r\nتنبيه چهارم : تقييد به حال تمكّن\r\nاگر اصل جزئيّت چيزى براى عبادت و واجب و مأمور به معلوم است ، مثلًا مىدانيم سوره جزء نماز است ؛ و يا اصل شرطيّت چيزى براى مأمور به معلوم است ، مثلًا مىدانيم كه طهارت لباس و بدن شرط\r\n\r\n\r\n","description":"","footnote":"\r\n( 1 ) . فرائدالاصول ، ص 289 - 291 .\r\n","page_name":" 138 ","page_number":139},
  {"content":"\r\n\r\nنماز است ، « 1 » ولى شك ما در اطلاق و تقييد است ، يعنى امر دائر است بين اين‌كه سوره جزء نماز باشد مطلقاً ؛ يعنى چه در حال تمكّن و قدرت و چه در حال تعذّر و عجز از سوره ، آيا در هر حال بايد سوره بيايد و به هيچ‌وجه نبايد ترك شود و نماز بدون سوره فايده‌اى ندارد ؟ يا جزء نماز است در خصوص حال تمكّن و قدرت ، و گرنه در حال عجز و تعذّر جزئيّت ندارد ؟ و نيز آيا طهارت شرط نماز است مطلقاً ، چه در حال تمكّن و چه در حال عجز ؟ يا فقط در فرض تمكّن شرطيّت دارد ، نه مطلقاً ؟ معناى جزء يا شرطِ مطلق بودن آن است كه على اىِّ حالٍ بايد سوره يا طهارت باشد و بدون آن عمل فايده‌اى ندارد .\r\nثمرهء بحث : مرحوم آخوند قبل از ادامه بحث و بيان مقتضاى قواعد و ادله اجتهادى و فقاهتى و مفاد خود دليل واجب و دليل جزء يا شرط و يا دليل خارجى ، ثمره بحث مذكور را ذكر مىكند . اگر سوره جزء نماز باشد مطلقاً ، يا طهارت شرط باشد مطلقاً ، يعنى حتّى در فرض تعذّر و عجز ، نتيجه آن است كه اگر مكلّف ، متمكّن از سوره يا طهارت نباشد ، اصل امر به نماز از او برداشته مىشود ، زيرا بدون آن اصلًا نماز مطلوبيّت ندارد تا واجب باشد و اگر سوره يا طهارت ، فقط در حال تمكّن ، شرط يا جزء واجب باشند و در حال تعذّر ، شرط يا جزء نباشند ، نتيجه آن است كه با عجز از سوره يا طهارت و عدم قدرت مكلّف بر آن دو ، خود اين جزء يا شرط ساقط مىشود و اصل نماز به قوّت خود باقى و مطلوب است و مكلف بايد آن را بجا آورد .\r\nبيان مقتضاى ادلّه : پس از بيان ثمره برمىگرديم به اصل مطلب و بيان مقتضاى ادله در دوران مذكور . مرحوم آخوند در اين زمينه مراحلى را طى كرده است :\r\nالف ) در مرحلهء اوّل ، پيش از هر چيز بايد به خود دليل جزء يا شرط ، مراجعه كنيم و ببينيم آن دليلى كه مبيّن جزء يا شرط است ، مفادش چيست ؟ اگر اطلاق داشت و دلالت مىكرد بر اين‌كه سوره جزئيّت مطلقه دارد ، طهارت شرطيّت مطلقه دارد ، « 2 » تكليف روشن است ، يعنى با عجز از سوره يا طهارت ، اصل وجوب نماز ساقط مىشود ، زيرا بدون سوره نماز مطلوب نيست و با سوره هم كه مطلوب و مأمور به است مقدور نيست تا واجب باشد ( ما قصد لم يقع و ما وقع لم يقصد ) . ولى اگر دليل جزء يا شرط ، اطلاق نداشت يا به‌خاطر اين‌كه دليل ، لبّى - اجماع مثلًا - است و قدر متيقن آن ، صورت تمكّن از جزء يا شرط است ، و يا به خاطر اين‌كه دليل لفظى است ، ولى اجمال يا اهمال دارد « 3 » نوبت به مرحلهء دوم مىرسد .\r\n\r\n\r\n","description":"","footnote":"\r\n( 1 ) . « فىالجمله » در عبارت هم اشاره به همين مطلب است كه اصل جزء يا شرط بودن محرز است با قطع نظر از خصوصيّت مطلقه‌يا مقيّده بودن كه تشريح خواهد شد .\r\n( 2 ) . سرّ اطلاق داشتن ، فراهم بودن مقدّمات حكمت است ، يعنى مولى در مقام بيان بود و مانعى از تقييد جزئيّت به حال تمكّن‌نداشت و معذلك قيدى نياورد و به قول مطلق فرمود : يجب السورةُ يا الطهارةُ شرطٌ و . . . .\r\n( 3 ) . يعنى غرض مولى به مجمل و سر بسته گفتن تعلق گرفته و يا غرض در هيچ طرف نيست ، نه در بيان و نه در عدم بيان و لذامسكوت گذاشته و سربسته فرموده است السورة جزءٌ . . . .\r\n","page_name":" 139 ","page_number":140},
  {"content":"\r\n\r\nب ) مرحلهء دوم اين است كه به سراغ دليل خود واجب « اقيموا الصلاة » مىرويم . اين دليل هم اگر اطلاق داشت و مولى در مقام بيان بود و مىتوانست مقيّد كند به اين‌كه اگر متمكّن از سوره بودى ، نماز واجب است و . . . ولى چنين تقييدى نياورد معلوم مىشود نماز مطلقاً واجب است . چه متمكّن از سوره و طهارت باشيم ، چه متمكّن نباشيم نتيجه اين اطلاق ، با اطلاق دليل جزء يا شرط ، كاملًا متفاوت است و آن اين‌كه اطلاق دليل جزء يا شرط ، نتيجه‌اش بطلان اصل نماز بود با تعذّر جزء يا شرط ، ولى اطلاق دليل اصل واجب نتيجه‌اش اين است كه با عدم قدرت بر سوره يا طهارت ، بقيه را بايد بياوريم و اصل امر « اقيموا الصلاة » الصلاة ثابت است . ولى اگر دليل اصل واجب هم اطلاق نداشت . « 1 » نوبت به مرحله سوم مىرسد كه با كلمهء « لاستّقل العقل . . . » شروع مىشود .\r\nج ) مرحله سوم : حال كه دست ما از اطلاقات و دليل اجتهادى كوتاه شد نوبت به اصل عملى ( اصل برائت عقلى ) مىرسد يعنى عقل مىگويد شما آزاديد و اگر اجزاء و شرايط « 2 » باقيمانده را نياوردى مؤاخذه‌اى در كار نيست و عقاب بلابيان قبيح است ، زيرا نسبت به وجوب باقيمانده ، شك داريم كه در شبهه وجوبيّه اصل برائت عقلى مىآيد .\r\nاشكال : اگر كسى بگويد ما هم مىپذيريم كه عقل مستقل به برائت وعدم وجوب باقيمانده است ، ولى حديث رفع و مانند آن كه دالّ بر برائت شرعى هستند بر برائت عقلى تقدّم دارند و مفادشان در اينجا متفاوت است ، زيرا به حكم « رفع ما لا يطيقون » ، سوره يا طهارت كه غير مقدور است برداشته مىشود و سوره واجب نيست ، ولى كارى به بقيه اجزاء و شرايط ندارد و يا به حكم « رفع ما لا يعلمون » جزئيّت مطلقه يا شرطيت كذائى رفع مىشود ، زيرا منشأ شك در وجوب باقيمانده ، شك در جزء و شرط مطلق بودن است و وقتى با حديث رفع ، جزئيت مطلقه را برداشتيم نتيجه ، اين است كه پس جزء بودن سوره يا شرط بودن طهارت ، مخصوص حال تمكّن است و شامل فرض تعذّر و عجز نيست ، در نتيجه بايد باقيمانده را بياوريم ؛ و چنان كه ملاحظه مىكنيد برائت عقلى ، حكم به عدم وجوب باقى مىكرد ، ولى برائت شرعى نتيجه‌اش وجوب باقيمانده است و همان‌گونه كه ملاحظه مىكنيد برائت عقلى حكم به عدم وجوب باقى مىكرد ، ولى برائت شرعى نتيجه‌اش وجوب باقيمانده است .\r\nجواب : در مانحن‌فيه جاى حديث رفع و مانند آن نيست زيرا اين حديث در مقام امتنان وارد شده است ؛ چون تعبير « عن امتّى » دارد ، آنچه با اين مقام متناسب است اين است كه رافع و نافى تكليف باشد ، نه مثبت آن . و گفتنى است در مورد بحث ما اگر حديث رفع را جارى كنيم ، نتيجه‌اش اثبات تكليف نسبت به بقيه است ؛ پس برائت شرعى جارى نمىشود .\r\n\r\n\r\n","description":"","footnote":"\r\n( 1 ) . دليل يا لبّى است يا لفظى ولى اجمال يا اهمال دارد و در مقام اصل تشريع نماز است و كارى به خصوصيّات ندارد .\r\n( 2 ) . بدون جزء يا شرط متعذّر .\r\n","page_name":" 140 ","page_number":141},
  {"content":"\r\n\r\n\r\n[ ضعف الاستدلال بالاستصحاب على وجوب الباقى 
  ]\r\nنعم ربما يقال بأن قضية الاستصحاب فى بعض الصور وجوب الباقى فى حال التعذر أيضا . و لكنه لا يكاد يصح إلا بناء على صحة القسم الثالث من استصحاب الكلى أو على المسامحة فى تعيين الموضوع فى الاستصحاب و كان ما تعذر مما يسامح به عرفا بحيث يصدق مع تعذره بقاء الوجوب لو قيل بوجوب الباقى و ارتفاعه لو قيل بعدم وجوبه و يأتى تحقيق الكلام فيه فى غير المقام .\r\n\r\n[ ضعف الاستدلال بقاعدة المسيور على وجوب الباقى 
  ]\r\nكما أن وجوب الباقى فى الجملة ربما قيل بكونه مقتضى ما يستفاد من ( قوله صلى الله عليه و آله و سلم : إذا أمرتكم بشىء فأتوا منه ما استطعتم ) و ( قوله : الميسور لا يسقط بالمعسور ) و ( قوله : ما لا يدرك كله لا يترك كله ) .\r\nو دلالة الأول مبنية على كون كلمة من تبعيضية لا بيانية و لا بمعنى الباء و ظهورها فى التبعيض و إن كان مما لا يكاد يخفى إلا أن كونه بحسب الأجزاء غير واضح لاحتمال أن يكون به لحاظ الأفراد .\r\nو لو سلم فلا محيص عن أنه هاهنا بهذا اللحاظ يراد حيث ورد جوابا عن السؤال عن تكرار الحج بعد أمره به ( فقد روى أنه خطب رسول الله صلى الله عليه و آله و سلم فقال : إن الله كتب عليكم الحج فقام عكاشة و يروى سراقة بن مالك فقال فى كلّ عام يا رسول الله فأعرض عنه حتى أعاد مرتين أو ثلاثا فقال ويحك و ما يؤمنك أن أقول نعم و الله لو قلت نعم لوجب و لو وجب ما استطعتم و لو تركتم لكفرتم فاتركونى ما تركتم و إنما هلك من كان قبلكم بكثرة سؤالهم و اختلافهم إلى أنبيائهم فإذا أمرتكم بشىء فأتوا منه ما استطعتم و إذا نهيتكم عن شىء فاجتنبوه ) .\r\nتا به حال به اين نتيجه رسيديم كه اگر دليل جزء ، يا دليل شرط ، يا دليل خود واجب ، اطلاق نداشت ، نوبت به برائت عقلى مىرسد ونتيجه‌اش عدم وجوب باقى است . ولى بايد بدانيم كه اين حكم همگانى ومطلق نيست و دو راه ديگر داريم كه اگر آنها تمام باشند ، بر برائت عقلى مقدم مىشوند .\r\nنتيجه آن دو راه اين است كه جزء يا شرطِ متعذّر ، ساقط مىشود ولى اصل امر به نماز ساقط نمىشود و حتماً بايد باقيمانده را بجا آوريم ؛ آن دو راه عبارت است از :\r\n1 . راه استصحاب : قبل از تعذّر فلان جزء - سوره مثلًا - باقىِ اجزاء واجب بودند ، الآن پس از تعذّر آن جزء ، وجوب باقيمانده استصحاب مىشود و بدين وسيله وجوب اتيانِ ساير اجزاء ثابت مىگردد . البته استصحاب در بعضى صور جارى مىشود ، مثلًا در صورتى كه قبلًا همه اجزاء مقدور بودند و امر ، به كّل آنها تعلّق گرفت و وجوب آمد ، امّا بعداً جزئى متعذّر شد ؛ در اينجا حالت سابقه يقينى داريم و قابل استصحاب است . امّا در صورتى كه از ابتدا سوره متعذّر است و ما هم مردّديم كه سوره جزئيّت مطلقه دارد يانه ، در اينجا از ابتدا ، وجوب و تعلّق امر محرز نيست تا جاى استصحاب باشد .\r\n\r\n","description":"","footnote":"","page_name":" 141 ","page_number":142},
  {"content":"\r\n\r\nدر همان بعض صور هم كه استصحاب جارى مىشود هر استصحابى قابل جريان نيست بلكه يا بايد استصحاب كلّى قسم ثالث جارى مىشود . به اين نحو كه قبل از تعذّر جزء ، اصل وجوب نماز محرز بود ، الآن هم همان كلّى و اصل وجوب استصحاب مىشود نه خصوصيّت آن ، و گرنه جاى استصحاب نيست ، زيرا قبلًا وجوب باقى ، غيرى يا ضمنى يا عرضى « 1 » و در ضمن كلّ بود و الآن وجوب باقى اگر باشد ، استقلالى و نفسى و اصلى است و اين غير از آن است ؛ ولى هر دو ، فرد وجوب مىباشند و ما كارى به خصوصيات فردى نداريم و روى كلّى و قدر جامع ، استصحاب را جارى مىكنيم .\r\nكلى قسم ثالث آن بود كه فردى از كلّى محقّق شد و كلّى در ضمن آن حاصل شد . مثل زيد در خانه ، و الآن آن فرد قطعاً رفته و منتفى شده است و فرد ديگر ( حصول بكر در خانه ) هم ، از اصل و اساس مشكوك الحدوث است و روى خصوص زيد يا بكر نمىتوان كارى كرد ، ولى طبيعى و كلّى در منزل موجود شد و الآن هم قابل استصحاب است . در اينجا هم پس از تعذّر جزء فلان ، خصوص وجوب ضمنى و تبعىِ باقى ، منتفى شد و وجوب استقلالى آن هم از اوّل مشكوك الحدوث است ، ولى كلّى وجوب ، صرف نظر از نفسى و غيرى بودن قابل استصحاب است ؛ ولى بحثى در اين‌جا وجود دارد و آن اين‌كه آيا چنين استصحابى صحيح است يا خير كه مبسوطاً در باب استصحاب خواهد آمد .\r\nاگر استصحاب خصوصيّت و فرد جارى مىكنيم و مىخواهيم بگوييم اين نماز نُه جزئى همان ده جزئى است و همان وجوب نفسى و استقلالى باقى است ، بايد بنا را بر مسامحه بگذاريم ، زيرا قطعاً باقى عين كلّ نيست و نمىتوان گفت حقيقتاً اين آن است ، بلكه باقى كمبود دارد و جزئى را فاقد است ، لذا با مسامحهء عرفى بايد بگوييم اين همان است . پس همان حكم ( وجوب نفسى ) را دارد .\r\nدر باب اجزاء هم بايد به‌گونه‌اى باشد كه اوّلًا مسامحه روا باشد ، يعنى جزء ركنى نباشد و گرنه با تعذّر آن ، اصل ماهيّت صلوة لطمه برمىدارد و صدق ، مشكل است ؛ ثانياً معظم اجزاء نباشد ، بلكه صرفاً يك جزء غير ركنى مثل سوره متعذّر باشد . اينجا با تسامح مىتوان گفت اين باقيمانده همان مجموع مركّب است . پس همان حكم را دارد . و در باب استصحاب خواهد آمد كه در تعيين موضوع ، اين مقدار از مسامحه روا و بلامانع است و گرنه هيچ استصحاب موضوعىاى در عالم جارى نمىشود . زيرا تا موضوع كمترين تغييرى نكند شكى در حكمش پيدا نمىشود تا جاى استصحاب باشد .\r\n2 . راه دوم براى اثبات وجوب باقى ، راه دليل خارجى است . سه روايت داريم كه بعضىها خواسته‌اند به بركت اين روايات بگويند باقيمانده از اجزاء ، واجب هستند : « 2 »\r\n\r\n\r\n","description":"","footnote":"\r\n( 1 ) . به اختلاف تعابير يا مبانى .\r\n( 2 ) . البته فىالجمله ، يعنى سربسته اصل وجوب بقيّه را دلالت دارند ، ولى برخى روايات تمام مدعا را شامل نمىشوند . مثل حديث نبوى كه اگر هم استدلال به آن درست باشد فقط در باب اجزاء درست است نه در باب شرائط و اجزاء ؛ در حالى كه مدّعا هر دو بخش است .\r\n","page_name":" 142 ","page_number":143},
  {"content":"\r\n\r\n1 . حديث نبوى : « اذا أمرتكم بشىءٍ فأتوا منه ما استطعتم » ؛ « 1 » هرگاه شما را به چيزى امر كردم ، آن مقدارى كه مقدورتان است بايد بجا آوريد . ما به نماز - مثلًا - امر شده‌ايم و داراى ده جزء است و يك جزء آن ، مثل سوره مقدور نيست . ولى باقى اجزاء را كه مقدور ما هستند بايد بياوريم و حق نداريم عبادت را ترك كنيم .\r\n2 . حديث منسوب به على عليه السلام : « الميسور لا يسقط بالمعسور » ؛ « 2 » آن مقدار از عمل كه ميسور و مقدور است به‌واسطهء آن مقدارى كه معسور و متعذّر است ساقط نمىشود . از نماز ده جزئى ، نه جزء ميسور است و تنها يك جزء يا شرط معسور است و آن نه جزء به‌وسيله اين يك جزء ، از عهده انسان ساقط نمىشود ؛ پس بايد بقيه اجزاء را بياورد .\r\n3 . حديث منسوب به على عليه السلام : « ما لا يدرك كلّه لا يترك كلّه » ؛ « 3 » عملى كه كلّ و مجموع آن قابل درك نيست و مكلّف دسترسى به آن ندارد ، نبايد تمام آن را ترك كند و هيچ جزئى را نياورد . نماز ده جزئى تمامش قابل تحصيل نيست ولى غير از سوره - مثلًا - باقى اجزاء و شرايط كه قابل دسترسى است ؛ پس مكلّف حق ندارد آنها را ترك كند و بايد بجا آورد .\r\nاشكال بر روايات : مرحوم آخوند هر سه حديث را جداگانه مورد بررسى قرارداده و به دلالت آنها بر وجوب الباقى اشكال كرده است :\r\nدلالت روايت اوّل ( حديث نبوى ) : در مجموع سه اشكال به اين روايت وارد است : 1 . دربارهء كلمه « من » در روايت سه احتمال وجود دارد :\r\nالف ) احتمال دارد براى تبعيض باشد ؛ يعنى « اذا امرتكم بشىء فاتوا بعضه الذى استطعتم » ؛ اگر شما را به كارى دستور دادم ، آن بعض از اين شىء را كه مىتوانيد بايد بجا آوريد .\r\nب ) احتمال دارد براى تبيين باشد و آن شىء را بيان مىكند ؛ خاصيّت منِ تبيين آن است كه بدون آن هم معنا تمام است ، چون چيز جديدى را بيان نمىكند . بنابراين معناى حديث اين مىشود :\r\n« إذا امرتكم بشىء فأتوه دوام استطاعتكم » ، و « ما » در مادام موصوله نيست ، بلكه مصدريهء زمانيّه و به معناى مادام است و ما بعدش را به تأويل مصدر مىبرد . پس معنا اين است كه اگر شما را به كارى امر كردم بايد آن كار را انجام دهيد مادامى كه مستطيع و قادر هستيد .\r\nج ) احتمال دارد به معناى باء باشد ؛ « أى فأتوا به دوام استطاعتكم » ، يعنى اگر شما را به كارى فرمان دادم بايد از عهده آن كار برآييد ، البته تا زمانى كه مىتوانيد و استطاعت داريد .\r\nحال دلالت حديث بر وجوب باقى از اجزاء ، پس از تعذّر يك جزء ، بنا بر احتمال اوّل است ؛ ولى طبق دو احتمال ديگر سخن از اجزاء و باقيمانده در ميان نيست و سخن از انجام اصل عمل است كه\r\n\r\n\r\n","description":"","footnote":"\r\n( 1 ) . مجمع‌البيان ، ج 2 ، ص 250 ، ذيل آيهء 101 سورهء مائده ؛ عوالىاللئالى ، ج 4 ، ص 58 .\r\n( 2 ) . عوالىاللئالى ، ج 4 ، ص 58 .\r\n( 3 ) . همان .\r\n","page_name":" 143 ","page_number":144},
  {"content":"\r\n\r\nتا مىتوانيد بايد انجام دهيد و وقتى نتوانستيد انجامش لازم نيست . و امّا اين‌كه برخى از اجزائش مقدور ماست و برخى مقدور نيست اين دو احتمال در صدد بيان آن نيست . البته اين اشكال به نظر آخوند خيلى مهم به نظر نمىآيد ؛ زيرا مِن ، ظهور در تبعيض دارد و بر همان حمل مىشود و براى بيان بودن يا به معناى باء بودن ، قرينه و دليل لازم دارد . « 1 »\r\n2 . اشكال اصلى اين است كه بر فرض « من » براى تبعيض باشد « و فأتوا منه » أى « فأتوا بعضه » . . .\r\nولى باز هم مدّعاى شما را ثابت نمىكند .\r\nتوضيح : كلمه جزء ، در مقابل كلّ است و كلمه فرد و مصداق در مقابل كلّى و طبيعى ؛ ولى كلمه بعض ، هم به معناى جزء به‌كار مىرود و مىگوييم دست زيد بعضى و عضوى از زيد است ، يعنى جزء بدن اوست ، و هم به معناى فرد به‌كار مىرود و مىگوييم زيد بعضى از علماء است . يا بعضى از فقهاء چنين گفته‌اند كه بر يك نفر هم صدق مىكند و يك نفر ، فرد عالم يا فقيه است نه جزء آن . حال مدّعاى شما اين است كه اگر جزئى متعذر شد ، بايد بقيه اجزاء را بياوريم . ولى در حديث « بعضه الذى استطعتم » دو احتمال وجود دارد :\r\nالف ) اذا امرتكم بشىء أى بمركّب ذات أجزاءٍ فاتوا بعضه أى أجزائه الذى استطعتم ؛ ب ) إذا أمرتكم بطبيعة ذوات أفرادٍ فاتوا بعضه أى فرده أو أفراده الذى استطعتم . خلاصه اين‌كه شايد مقصود ، تبعيض به لحاظ اجزاء مركب باشد و شايد تبعيض به لحاظ افراد طبيعت و كلى باشد و مورد بحث ما مركب و اجزاء است نه طبيعت و افراد كه از بحث ما اجنبى است ؛ ولى حديث داراى دو احتمال است ، و اذا جاء الاحتمال بطل الاستدلال .\r\n3 . بر فرض كه در جاهاى ديگر ، تبعيض به لحاظ اجزاء مركب و كلّ باشد ، ولى در خصوص حديث مزبور كه مورد استدلال شماست ، چاره‌اى نيست جز حمل آن بر تبعيض به لحاظ افراد طبيعت ؛ و اين‌كه مراد پيامبر تبعيض به اين لحاظ است .\r\nتوضيح : رسول‌خدا بر فراز منبر سخنرانى مىكرد و فرمود : خداوند حج را بر شما واجب كرد ؛ شخصى به نام عكاشه از پاى منبر برخاست و گفت : « يا رسول‌الله آيا حج همه ساله بر ما واجب شده و هر سال بايد حج بجا آوريم ؟ پيامبر از او اعراض كرد ، تا آنجا كه وى دو يا سه بار سؤال خويش را تكرار كرد رسول‌خدا صلى الله عليه و آله فرمود : « واى بر تو چه تضمينى دارى كه من بگويم آرى ، به خدا سوگند اگر بگويم آرى ، حج بر شما هر سال واجب مىشود و اگر چنين شد شما نمىتوانيد انجام دهيد و به زحمت\r\n\r\n\r\n","description":"","footnote":"\r\n( 1 ) . به عقيده ما در ذيل روايت جمله‌اى وجود دارد كه قرينه بر يكى از اين دو احتمال باشد و آن كلمه و اذا نهيتكم من شىء فاجتنبوه است كه نفرموده است : « فاجتنبوا منه » ، بلكه خود ضمير را آورده است و به قرينه وحدت سياق ، جمله قبلى هم مىتواند چنين باشد : فأتوا منه أى فأتوه . و اين با بيان بودن يا به معناى باء بودن سازگار است .\r\n","page_name":" 144 ","page_number":145},
  {"content":"\r\n\r\nمىافتيد و اگر ترك كرديد ، كافر مىشويد . « 1 » پس بىخود از من سؤال نكنيد و نسبت به آنچه كه من سكوت كردم شما هم سكوت كنيد ؛ پيشينيان به اين جهت هلاك شدند كه زياد سؤال مىكردند [ ( سؤالات بىجا و بهانه‌جويى ) 
  ] . سپس فرمود : « فاذا أمرتكم بشىء فاتوا منه مااستطعتم و إذا نهيتكم من شىء فاجتنبوه » . حال مورد حديث ، سخن از اجزاء و كلّ نيست ، سخن از افراد و طبيعت است ، چون هر سال يك حج ، فردى از طبيعت و كلّىِ حجّ است نه جزئى از اجزاء آن ، و وقتى در چنين مواردى مىفرمايد : « اذا امرتكم . . . » متناسب اين است كه مراد از بعض ، همان فرد باشد : أى فاتوا فرده الذى استطعتم ، نه جزء مركب . در نتيجه از حديث نبوى اين مطلب استفاده نشد كه اگر جزئى متعذّر شد ، حتماً بايد بقيه اجزاء اتيان شود .\r\nو من ذلك ظهر الإشكال فى دلالة الثانى أيضا حيث لم يظهر فى عدم سقوط الميسور من الأجزاء بمعسورها لاحتمال إرادة عدم سقوط الميسور من أفراد العام بالمعسور منها . هذا مضافا إلى عدم دلالته على عدم السقوط لزوما لعدم اختصاصه بالواجب و لا مجال معه لتوهم دلالته على أنه بنحو اللزوم إلا أن يكون المراد عدم سقوطه بما له من الحكم وجوبا كان أو ندبا بسبب سقوطه عن المعسور بأن يكون قضية الميسور كناية عن عدم سقوطه بحكمه حيث إن الظاهر من مثله هو ذلك كما أن الظاهر من مثل ( : لا ضرر و لا ضرار ) هو نفى ما له من تكليف أو وضع لا أنها عبارة عن عدم سقوطه بنفسه و بقائه على عهدة المكلف كى لا يكون له دلالة على جريان القاعدة فى المستحبات على وجه أو لا يكون له دلالة على وجوب الميسور فى الواجبات على آخر فافهم .\r\nو أما الثالث فبعد تسليم ظهور كون الكل فى المجموعى لا الأفرادى لا دلالة له إلا على رجحان الإتيان به باقى الفعل المأمور به واجبا كان أو مستحبا عند تعذر بعض أجزائه لظهور الموصول فيما يعمهما و ليس ظهور ( : لا يترك ) فى الوجوب لو سلم موجبا لتخصيصه بالواجب لو لم يكن ظهوره فى الأعم قرينة على إرادة خصوص الكراهة أو مطلق المرجوحية من النفى و كيف كان فليس ظاهرا فى اللزوم هاهنا و لو قيل بظهوره فيه فى غير المقام .\r\nثم إنه حيث كان الملاك فى قاعدة الميسور هو صدق الميسور على الباقى عرفا كانت القاعدة جارية مع تعذر الشرط أيضا لصدقه حقيقة عليه مع تعذره عرفا كصدقه عليه كذلك مع تعذر الجزء فى الجملة و إن كان فاقد الشرط مباينا للواجد عقلا و لأجل ذلك ربما لا يكون الباقى الفاقد لمعظم الأجزاء أو لركنها موردا لها فيما إذا لم يصدق عليه الميسور عرفا و إن كان غير مباين للواجد عقلا .\r\nبه حديث دوم ( روايت الميسور . . . ) هم دو اشكال داريم :\r\n\r\n\r\n","description":"","footnote":"\r\n( 1 ) . يعنى كفر عملى كه معصيت باشد .\r\n","page_name":" 145 ","page_number":146},
  {"content":"\r\n\r\n1 . اين حديث نيز مثل حديث قبلى داراى دو احتمال است و به درد شما نمىخورد ؛ زيرا مدّعاى شما اين است كه « الميسور من الأجزاء و الشرائط لا يسقط بالمعسور من الأجزاء و الشرائط » . در حالى كه در حديث ، سخن از جزء و شرط در ميان نيست ، بلكه به‌صورت مجمل و كلّى آمده است : « الميسور لا يسقط بالمعسور » ، و اين دو احتمال دارد : الف ) « الميسور من أجزاء المركب لا يسقط بالمعسور منها » طبق اين احتمال دليل بر مدّعا مىشود ؛ ب ) « الميسور من افراد الطبيعة لايسقط بالمعسور منها » ، و طبق اين احتمال ، از مانحن‌فيه اجنبى است ، زيرا بحث ما در طبيعت و افراد نيست ، بلكه بحث ما در كلّ و اجزاء است .\r\n2 . بر فرض كه مراد ، اجزاء و كلّ باشد و « الميسور من الاجزاء . . . » ، ولى باز هم مدعاى شما را ثابت نمىكند . زيرا شما مىخواهيد بگوييد الميسور من الاجزاء لايسقط لزوماً و وجوباً بالمعسور منها ؛ يعنى عدم سقوط وجوبى است و نبايد ترك شود و بايد انجام شود ، ولى حديث ، لزوم را نمىرساند ، زيرا نفرموده است « الميسور من أجزاء الواجب . . . » ، بلكه به‌صورت كلّى فرموده است الميسور . . . و اين تعبير ، هم واجبات را شامل مىشود و هم مستحبّات را . و مىدانيم كه در مستحبات عدم سقوط وجوبى نيست ، زيرا اصل انجام مستحب لازم نيست ، پس ناچار بايد مراد اين باشد : الميسور لايسقط رجحاناً . . . ؛ يعنى « بهتر است » بقيه اجزاء را بياوريم و « لازم » نيست . ولى مدعاى شما لزوم بود نه رجحان . نظير امر سارعوا الى مغفرة من ربّكم « 1 » و امر فاستبقوا الخيرات « 2 » كه چون عام هستند و مستحبات هم خيرات هستند و اختصاص به واجبات ندارد و در مستحبات اصل انجامش واجب نيست تا چه رسد به اين‌كه سرعت و سبقت گرفتن به سوى آن واجب باشد .\r\nجواب از اشكال دوم : مرحوم آخوند مىفرمايد : در جمله « الميسور لايسقط بالمعسور » دو احتمال وجود دارد :\r\n1 . ممكن است ظاهر كلام و مدلول مطابقى آن مراد باشد و ضمير فاعلى در لايسقط ، به خود ميسور برگردد و معناى كلام اين باشد كه خود مقدارى كه ميسور است ساقط نمىشود و از دوش مكلّف برداشته نمىشود ، بلكه بر عهده او باقى است . طبق اين احتمال اشكال دوم هم وارد است .\r\nتوضيح در ادامه اين فراز خواهد آمد .\r\n2 . ممكن است ظاهر كلام مراد نباشد و جملهء الميسور لا يسقط كنايه باشد از بيان حكم ميسور ؛ يعنى الميسور لا يسقط حكمه بالمعسور ، نه لا يسقط نفسه بالمعسور . « 3 »\r\n\r\n\r\n","description":"","footnote":"\r\n( 1 ) . سورهء آل‌عمران ، آيهء 133 .\r\n( 2 ) . سورهء بقره ، آيهء 148 ؛ سورهء مائده ، آيهء 48 .\r\n( 3 ) . نظير اين تعبير در لسان شارع فراوان است . فىالمثل در ظاهر فرموده است : رفع ما لا يعلمون يا رفع الخطاء و النسيان و ما استكرهوا . . . ولى در واقع ، منظور حكم ما لا يعلمون و حكم خطا و . . . مىباشد ، زيرا شارع بما هو شارعٌ وظيفه اصلىاش بيان حكم موضوعات و متعلّقات است .\r\n","page_name":" 146 ","page_number":147},
  {"content":"\r\n\r\nاگر مقصود ، عدم سقوط حكم ميسور شد ، جاى اشكال ثانى نيست ، زيرا هم واجبات را مىگيرد و هم مستحبّات را . و معناى حديث اين مىشود كه حكم ميسور از واجبات لا يسقط به سبب معسور از آن‌ها ، حكمش از خارج معلوم است ، يعنى وجوب . و حكم ميسور از مستحبات هم لا يسقط . . . و حكمش استحباب است . آنگاه حديث به درد شما مىخورد و دلالت مىكند كه در واجبات اگر جزء يا شرطى متعذّر شد ، حكم بقيّه ( وجوب ) ، باقى است و بايد آورده شوند .\r\nقوله : لا انّها عبارة . . . : اين جمله اشاره به احتمال اوّلى است كه در فراز قبلى ذكر شد و اشكال ثانى بر همين اساس بود و مجدّداً در اينجا به اين نحو تكرار مىكنند كه اگر مراد اين باشد كه ميسور از اجزاء و شرايط ، ساقط نمىشوند و بر عهده ، باقى هستند و ضمير به خود ميسور برگردد - كه ظاهر كلام دليل بر آن است - لازمه‌اش اين است كه بپرسيم مراد از عدم سقوط چه نوع عدم سقوطى است ؟ آيا مراد اين است كه لا يسقط لزوماً ؟ در اين صورت لازم مىشود كه قاعده « الميسور » مخصوص واجبات باشد و مستحبات را نگيرد . در حالى كه هيچ قرينه‌اى بر آن نداريم و عنوان « الميسور » عام است . آيا مراد اين است كه لا يسقط رجحاناً ؟ دراين صورت به درد شما نمىخورد و مدّعاى شما را اثبات نمىكند و وجوب ميسور از واجبات را نمىفهماند .\r\nفافهم : شايد اشاره باشد به اين‌كه همين ظاهر كلام را هم كه بگيريم باز اشكالى نيست ، زيرا حديث مىگويد ميسور از اجزاء و شرايط ساقط نمىشوند و برگردن مكلّف باقى هستند و نيازى به تقدير « لزوماً » يا « رحجاناً » هم نيست تا اشكال شود ، و به ظاهرش مستحب و واجب را هم مىگيرد ، منتها اگر عمل واجب باشد ، ميسور از آن بر عهده باقى است و بر حال خودش باقى است ، يعنى واجب است . و اگر مستحب باشد ، به همان حال باقى است ، يعنى مستحب است . بنابراين حديث چه كنايه از حكم باشد و چه ظاهرش محفوظ باشد ، در هر صورت به درد واجبات و مستحبات مىخورد و مدّعاى مستدل را ثابت مىكند و از ناحيه اشكال دوم ، خيالمان راحت است . ولى اشكال اوّل به قوت خود باقى است كه شايد منظور ، ميسور از افراد طبيعت باشد و به درد ميسور از اجزاء مركّب نمىخورد .\r\nبررسى حديث سوم : « ما لا يدرك كلّه لا يترك كلّه » : آيا اين حديث به درد اثبات وجوب باقى اجزاء مىخورد يا نه ؟ مرحوم آخوند به اين حديث هم دو اشكال دارد :\r\n1 . اين نيز همانند دو روايت قبلى داراى دو احتمال است : الف ) احتمال دارد مراد از كلّ در حديث ، كلّ مجموعى باشد ، مثلًا وقتى مىگوييم كلّ نماز ، منظورمان مجموع آن است كه داراى اجزائى مىباشد ؛ ب ) احتمال دارد منظور از كل ، كلّ افرادى باشد ، مثلًا وقتى مىگوييم كلّ دانشمندان ايران ، كلّ مردم ايران مراد ، مراد همه افراد آنهاست كه عام و كلّى است و آحاد مردم يا دانشمندان افراد آن هستند .\r\nحال شايد مراد حديث اين باشد كه هر چيزى كه كلّ مجموعى آن يعنى همه اجزائش قابل درك\r\n\r\n","description":"","footnote":"","page_name":" 147 ","page_number":148},
  {"content":"\r\n\r\nنيست ، نبايد همه را از دست بدهيم و بايد بقيّه را درك كنيم . و شايد مراد اين باشد كه هر چيزى كه كلّ افراد آن يعنى همه افرادش قابل درك نيست ، باقى افراد را بايد درك كنيم . طبق اين احتمال ، حديث سوم نيز از مانحن‌فيه اجنبى است و « إذا جاء الاحتمال بطل الاستدلال » . « 1 »\r\n2 . اشكال اساسى اين است كه اين حديث مدّعاى شما را ثابت نمىكند ، زيرا شما مىخواهيد بگوييد حالا كه جزئى متعذّر شده است بقيه اجراء بايد اتيان شود و وجوب فعل و حرمت ترك آنها را مطرح مىكنيد ، اما حديث اين را دلالت ندارد و حدّاكثر دلالت دارد كه ترك بقيّه مرجوح و فعل بقيّه راجح و خوب است . دليل اين مطلب ظهور ماء موصول - در ما لا يدرك - در عموم است كه هم واجبات را شامل مىشود و هم مستحبات را ، و در مستحبات قطعاً ترك حرام نيست و فعل واجب نيست و اين شمول و عموم نسبت به مستحب ، قرينه مىشود كه مراد وجوب فعل باقى نباشد و حداكثر رجحان باشد .\r\nقوله : و ليس ظهور : تنها چيزى كه ممكن است به كار شما بيايد و شما روى آن تكيه داريد ، « لا يترك » است كه اين كلمه ممكن است فعل نهى باشد و طبعاً ظهور در حرمت ترك باقى و وجوب فعل باقى دارد ؛ و ممكن است فعل نفى باشد و با كلمه « لا يدرك » كه آن هم نفى است ، هماهنگ باشد كه باز هم جملهء خبريّه در مقام انشاء ، ظهور در حرمت ترك و وجوب فعل پيدا مىكند . « 2 » حال مىتوان از راه ظهور « لا يترك » در وجوب فعل ، استفاده كرد و اين را قرينه بر اختصاص موصول به واجبات قرار داد .\r\nبه نظر مرحوم آخوند ، دو ظهور داريم : يكى ظهور موصول در عموم و شمول واجب و مستحب ؛ ديگرى ظهور « لا يترك » در حرمت ترك و وجوب فعل ، و امر دائر است كه به بركت ظهور « لا يترك » از ظهور موصول دست برداريم و تخصيص قائل شويم و يا به بركت ظهور موصول در عموم ، از ظهور « لا يترك » در وجوب فعل و حرمت ترك دست برداريم و آن را بر خصوص كراهت ترك يا مطلق مرجوحيّت ترك - اعم از حرمت و كراهت - و رجحان فعل حمل كنيم ، ولى هيچ‌كدام اولويّت ندارد ، در نتيجه باز هم دليلى بر وجوب فعل باقى و حرمت ترك باقى پيدا نشدتا مدّعاى شما را اثبات كند .\r\nپس هر سه حديث مشكل پيدا كرد و از اين راه نتوانستيم تكليف بقيه اجزاء وشروط را مشخص كنيم . آنگاه اگر راه قبلى يعنى استصحاب قابل قبول بود ، همان مقدّم است ، و گرنه نوبت به برائت مىرسد كه قبلًا فرمود : « العقل مستقلٌ بقبح العقاب بلابيان . . . » .\r\n\r\n\r\n","description":"","footnote":"\r\n( 1 ) . البته اين اشكال خيلى مهم نيست و خود آخوند هم تسليم ظهور كلمه كلّ در كلّ مجموعى مىشوند كه مراد مركّب و اجزاء باشد ، كلمهء كلّ در مقابل جزء ظهور در مركّب دارد ، نه طبيعت و كلّى .\r\n( 2 ) . كلمه لو سلّم اشاره به اين است كه اوّلًا ظهور نفى را در حرمت ترك و وجوب فعل قبول نداريم و ثانياً . . . ولى اين اوّلًا قابل‌مناقشه است و خود ايشان در جلد اوّل كفايه در باب اوامر مدّعى شد كه ظهور جمله خبريّه در الزام از خود جمله انشائى و امر و نهى هم قوىتر است .\r\n","page_name":" 148 ","page_number":149},
  {"content":"\r\n\r\nقوله : ثم انه : بر فرض كه دلالت سه روايت بر وجوب باقى مسلّم باشد ، اين سؤال مطرح مىشود كه تنبيه چهارم ، هم راجع به تعذّر جزء بود و هم راجع به تعذّر شرط ، حال اين روايات محدوده‌اش تا كجاست ؟ آيا حكم هر دو بخش را بيان مىكنند ؟ پاسخ اين است كه حديث اوّل ( اذا امرتكم . . . ) به دليل كلمه مِن تبعيض ، ظهور در تعذّر جزء دارد زيرا شرط ، بعض مامور به نيست . و حديث سوّم ( مالايدرك ) به خاطر كلمه كلّ كه ظهور در كلّ مجموعى داشت باز هم به درد تعذّر جزء مىخورد .\r\nولى حديث دوم ( الميسور . . . ) اين تعبيرات را ندارد و ملاك ، صدق عنوان ميسور است . اگر عرفاً بر باقيمانده عنوان ميسور بودن صدق مىكند ، قاعده « الميسور لا يسقط » جارى مىشود ، چه نسبت به اجزاء باشد و جزئى متعذّر باشد - مثل سوره - ، ولى عرف ، باقيمانده از نماز را ميسور مىداند و با مسامحه مىگويد اين همان است و بايد اتيان شود ، و چه نسبت به شرايط باشد و شرطى متعذر شود - مثل طهارت لباس - باز هم صدق عرفى هست و قاعده مذكور جارى مىشود . « 1 »\r\nبنابراين از طرفى قاعده « الميسور » عام است و گستره‌اش جزء و شرط متعذّر هر دو را شامل است ، از طرفى ديگر دايره خاص است ، يعنى در باب تعذّر جزء همچنين نيست كه هر جزئى كه متعذر شد بر بقيّه ميسور عرفى صادق باشد ، بلكه فىالجمله - يعنى در بعض موارد - صادق است و در مواردى هم صدق ندارد . مثلًا اگر جزء متعذّر ، ركنى باشد ، - مثل ركوع يا سجده - ، و نماز فاقد اينها باشد عرف اين را ميسور نماز كامل نمىداند . يا اگر معظم الاجزاء متعذّر شد و تنها يك يا دو جزء مقدور بود ، باز هم عرف ، اين باقيمانده را ميسور آن كلّ نمىداند . « 2 »\r\nنعم ربما يلحق به شرعا ما لا يعد بميسور عرفا بتخطئته للعرف و أن عدم العد كان لعدم الاطلاع على ما هو عليه الفاقد من قيامه فى هذا الحال به تمام ما قام عليه الواجد أو بمعظمه فى غير الحال و إلا عد أنه ميسوره كما ربما يقوم الدليل على سقوط ميسور عرفى لذلك أى للتخطئة و أنه لا يقوم بشىء من ذلك .\r\nو بالجملة ما لم يكن دليل على الإخراج أو الإلحاق كان المرجع هو الإطلاق و يستكشف منه أن الباقى قائم بما يكون المأمور به قائما بتمامه أو به مقدار يوجب إيجابه فى الواجب و استحبابه فى المستحب .\r\nو إذا قام دليل على أحدهما فيخرج أو يدرج تخطئة أو تخصيصا فى الأول و تشريكا فى الحكم من دون الاندراج فى الموضوع فى الثانى فافهم .\r\n\r\n\r\n","description":"","footnote":"\r\n( 1 ) . البته به دقّت عقلى ، واجد شرط با فاقد شرط مباين است . نه اين‌كه يكى ميسور ديگرى باشد ، ولى ملاكْ دقت عقلى نيست و فهم عرفى است .\r\n( 2 ) . ولو به دقت عقلى باشد كه قطعاً نيست ، ولى بر فرض محال هم كه باشد قبلًا گفتيم كه دقت عقلى ملاك نيست و عرف ملاك است .\r\n","page_name":" 149 ","page_number":150},
  {"content":"\r\n\r\nقوله : نعم : با اين‌كه ملاك صدق عرفى بود نبايد از اين نكته غافل بود كه گاهى شارع مقدس عرف را تخطئه مىكند و چيزى را كه عرف ، ميسور نمىداند شرع ، ميسور مىداند . مثلًا در باب نماز اگر كسى صد درصد عاجز است و نمازش را تنها با اشاره چشم ، و باز و بسته كردن آن انجام مىدهد ، عرفاً اين عمل كه تنها يك اشاره دارد ، ميسور آن عمل كامل نيست و با مسامحه نيز نمىگويند اين همان است ، ولى شرع اين را ميسور دانسته و به وجوب انجامش حكم كرده است ، زيرا شرع از چيزى مطلع است كه اگر عرف هم از آن مطلع بود ، حكم به لزوم انجام مىنمود و آن اين‌كه همين عمل فاقد معظم اجزاء و شروط ، واجد تمام مصلحت عمل كامل يا عمدهء مصلحت آن است و بايد بياوريم ، عقلا گمان مىكردند چنين نيست ، ولى شارع آنها را از اشتباه بدر آورد و فهماند كه چنين است و لذا اينجا شرعا ميسور است و « يجب الاتيان بالاشاره » به‌دليل خاص . چه اين‌كه متقابلًا اگر عرف چيزى را ميسور و لازم بداند مثلًا در ماه رمضان كسى از تمام مفطرات اجتناب كرد و تنها يك جرعه آب نوشيد ، عرف خيلى اهميّت نمىدهد و مىگويد اين روزه صحيح است و بايد بقيه روز را امساك كند و مانعى ندارد و اعاده و قضاء ندارد ولى شرع ، عرف را تخطئه كرده و فرموده است اگر سرسوزنى عمداً آب به حلق برسد روزه باطل مىشود و فايده‌اى ندارد و بايد اعاده شود . در نتيجه هرجا دليل خاص شرعى داشتيم مبنى بر اين‌كه فلان عمل ميسور است يا فلان عمل ميسور نيست ما تابع دليل خاص هستيم ، ولى هرجا چنين دليلى نداشتيم ، به اطلاق دليل « الميسور . . . » مراجعه مىكنيم و ملاك ، فهم عرف است و از اطلاق همين دليل كشف مىكنيم كه باقىِ عمل كه ميسور است داراى تمام مصلحت يا عمده مصلحت تمام عمل مىباشد ؛ به‌گونه‌اى كه اگر عمل واجب باشد ، باقى واجب است و اگر مستحب باشد ، باقى مستحب است و اصل همين اطلاق است . آنگاه اگر دليل خاصى بر اخراج از ميسور عرفى يا الحاق به آن قائم شد - مثل باب نماز با اشاره و باب روزه كه مثال زديم - ما تابع دليل هستيم .\r\nفافهم : شايد اشاره باشد به اين‌كه شرع ، عرف را در موضوع تخطئه نمىكند ، زيرا موضوعِ قاعده ، عنوان « الميسور » است و مراد هم ميسور عرفى است و ضابطه معينى هم دارد و شارع هم براى اين موضوع معناى جديدى نياورده و حقيقت شرعيه نشده است ، پس تخطئه موضوعى نيست . آرى ، از نظر حكم ، تخطئه مىكند ، مثلًا عرف فلان جا حكم ميسور را جارى مىكرد كه شرع تخصيص زد و فرمود جارى نيست ، مثل باب روزه ، و در جاى ديگر حكم ميسور را جارى نمىكرد و شرع تشريك داد و آنجا را از لحاظ حكم ميسور ، به ميسور عرفى ملحق نمود ، مثل نماز غرقى ؛ و گرنه دخل و تصرّف در موضوع نكرده است .\r\nتذنيب\r\nلا يخفى أنه إذا دار الأمر بين جزئية شىء أو شرطيته و بين مانعيته أو قاطعيته لكان من قبيل المتباينين و لا يكاد يكون من الدوران بين المحذورين لإمكان الاحتياط بإتيان العمل مرتين مع ذاك الشىء مرة و بدونه أخرى كما هو أوضح من أن يخفى .\r\n\r\n","description":"","footnote":"","page_name":" 150 ","page_number":151},
  {"content":"\r\n\r\nتذنيبٌ\r\nمقدمه : جزء آن است كه وجودش در مأمور به معتبر است و داخل در مأمور به است . شرط آن است كه وجودش معتبر ولى خارج از مأمور به است . و مانع امرى را گويند كه عدمش در مأمور به دخيل است و موضوعيّت دارد و با اصل مأمور به نمىسازد ؛ مثل حدث قبل از نماز كه مانع از ورود در نماز است ، يا لباس غير مأكول اللحم . و قاطع امرى است كه عدمش دخيل است ولى از آن زاويه كه موجب انقطاع هيئت اتصاليه مىگردد ، مثل خنده و تكلم و حدث . . . در اثناء نماز .\r\nبا توجه به اين مقدمّه اگر در اصل جزئيّت يا شرطيّت ، شك كرديم حكمش قبلًا بيان شد اگر در اصل مانع يا قاطع بودن ، شك كنيم حكمش قبلًا بيان شد و اگر اصل جزء يا شرط بودن معلوم بود ولى در اطلاق و تقييد آن شك مىكرديم در همين تنبيه چهارم بيان شد ولى حالا چهار مسأله كوتاه داريم :\r\n1 . شك داريم كه فلان امر جزء واجب است تا وجودش معتبر باشد و انجامش واجب ، يا مانع است تا فعلش حرام و عدمش معتبر باشد .\r\n2 . شك داريم كه فلان امر جزء واجب است يا قاطعيت دارد ؟\r\n3 . آيا شرط است يا مانع ؟\r\n4 . آيا شرط است يا قاطع ؟ در اينجا چه بايد كرد ؟\r\nشيخ اعظم فرموده است اينها از قبيل دوران بين محذورين است كه فلان امر واجب است يا حرام و در دوران بين محذورين جاى تخيير عقلى است . پس ما مخيريم كه اين امر مشكوك را در نماز بياوريم يا نياوريم . « 1 »\r\nولى مرحوم آخوند مىفرمايد دوران بين محذورين در جايى بود كه احتياط ممكن نباشد . در اينجا احتياط ممكن است اين‌گونه كه نماز را تكرار كنيم ؛ يك بار با اين امر مشكوك - چون شايد جزء يا شرط باشد - و يك بار بدون اين - چون شايد مانع يا قاطع باشد - و همه احتمالات تأمين شده است .\r\nپس اينجا از باب دوران بين متباينين است و جاى احتياط است نه جاى تخيير .\r\n\r\n\r\n","description":"","footnote":"\r\n( 1 ) . فرائدالاصول ، ص 298 .\r\n","page_name":" 151 ","page_number":152},
  {"content":"\r\n\r\nالأصول العمليّة / فى شرائط الأصول\r\n\r\nخاتمة : فى شرائط الأصول\r\n\r\n[ ما يعتبر فى جريان أصالة الاحتياط 
  ]\r\nأما الاحتياط فلا يعتبر فى حسنه شىء أصلا بل يحسن على كلّ حال إلا إذا كان موجبا لاختلال النظام .\r\nو لا تفاوت فيه بين المعاملات و العبادات مطلقا و لو كان موجبا للتكرار فيها .\r\nو توهم كون التكرار عبثا و لعبا بأمر المولى و هو ينافى قصد الامتثال المعتبر فى العبادة فاسد لوضوح أن التكرار ربما يكون بداع صحيح عقلائى مع أنه لو لم يكن بهذا الداعى و كان أصل إتيانه بداعى أمر مولاه بلا داع له سواه لما ينافى قصد الامتثال و إن كان لاغيا فى كيفية امتثاله فافهم .\r\nبل يحسن أيضا فيما قامت الحجة على البراءة عن التكليف لئلا يقع فيما كان فى مخالفته على تقدير ثبوته من المفسدة و فوت المصلحة .\r\nخاتمه\r\nشرايط اصول عمليّه\r\nتا به حال سه اصل از اصول عمليّه بحث و بررسى شد : 1 . اصل برائت ؛ 2 . اصل تخيير ؛ 3 . اصل احتياط .\r\nمرحوم آخوند قبل از ورود به مباحث اصل چهارم يعنى استصحاب ، در خاتمه ، شرايط جريان اصول عمليّه را ذكر مىكند . نظير اين بحث را در جريان اصول لفظيه عقلائيه ( اصالة العموم ، اصالة الاطلاق ، اصالة الظهور و . . . ) نيز داشتيم و در مباحث عام و خاص و غيره به آن اشاره شد كه به محض برخورد با يك عام يا مطلق قرآنى ، مجاز نيستيم بلافاصله اصالة العموم و اصالة الاطلاق و . . . جارى كنيم ، چون شايد مخصص يا مقيّدى در آيات ديگر يا در سنّت و روايات باشد ؛ لذا لازم است نخست در اطراف آن ، فحص و تحقيق شود ؛ اگر پس از تحقيق و بررسى به وجود مخصّصى دسترسى پيدا نكرديم نوبت به اجراء اصالة العموم و مانند آن مىرسد . بنابراين شرط اصلىِ جريان اصول لفظى ، فحص و يأس است .\r\nدر جريان اصول عمليّة شرعيه و عقليّه نيز فىالجمله همين بحث مطرح است ، بنابراين بايد يكايك اصول عمليّه را بررسى كنيم و ببينيم در كدام‌يك فحص و يأس شرط است و در كدام‌يك شرط نيست .\r\nاصالة الاحتياط\r\n\r\n","description":"","footnote":"","page_name":" 152 ","page_number":153},
  {"content":"\r\n\r\nاحتياط هميشه پسنديده و بايسته است « 1 » و راه نجات و رستگارى است و هيچ خردمندى احتياط را تقبيح نمىكند ، بلكه همگان آن را حسن و نيكو مىدانند و شخص محتاط را تحسين مىنمايند و هيچ قيد و شرطى هم در حسن و بايسته بودن آن دخيل نيست و حدّ و مرزى ندارد ، جز اين‌كه به حدّ اختلال نظام برسد ؛ اگر احتياط مستلزم اختلال نظام گردد و باعث شود كه نظام معيشت مسلمانان مختل شود و زندگى انسان را فلج كند ، چنين احتياطى پسنديده نيست و اختلال نظام ، مبغوض شارع است و هرگز راضى نيست كه مسلمان در زندگى دچار چنين بن بستى شود . ولى مادام كه به اين مرز نرسد ، هميشه و در همه حال احتياط كردن مطلوب است .\r\nگفتنى است فرقى ميان معاملات - به معناى اعم كلمه يعنى مطلق توصليّات - و عبادات ( امورى كه قصد قربت مىطلبند ) نيست و در هر دو بخش احتياط خوب است . در عبادات هم فرقى نيست ميان اين‌كه احتياط مستلزم تكرار باشد يا نباشد ؛ « 2 » در همه اينها احتياط نيكو است .\r\nيك توهّم : در خصوص احتياط در عبادات چند اشكال مطرح بود كه برخى از آنها در تنبيه دوم از تنبيهات اصل برائت ذكر شد « 3 » و برخى در امر هفتم از امور باب قطع ذكر شد . « 4 » يكى از شبهات كه در همان امر هفتم نيز مطرح شد ، به مناسبت در اينجا ذكر مىشود و آن اين‌كه احتياط كردن و تكرار عبادت ، نوعى عبث كارى و بازيگرى نسبت به امر مولاست و هركس اين انسان را ببيند كه گاهى به اين طرف نماز مىخواند و گاهى به آن طرف ، يك بار با اين لباس نماز مىخواند يك بار با لباس ديگر ، يك بار با اين مهر ، بار ديگر با مهر ديگر و . . . مىگويد اين آدم خودش را مسخره كرده است .\r\nخلاصه عقلاء او را به بازيگرى و بيهوده‌كارى متّهم مىكنند و اين امور با روح عبادت ( قصد امتثال و قصد قربت ) سازگار نيست ؛ لذا اگر احتياط در عبادت مستلزم تكرار باشد ، هيچ حسن و رجحانى ندارد .\r\nرفع توهم\r\nمرحوم آخوند به دو دليل اين توّهم را فاسد مىداند :\r\n1 . همه‌جا تكرار ، عبث‌كارى و بازيگرى نيست ، بلكه چه بسا هدف و انگيزه عقلائى او را وادار به انتخاب راه احتياط و راه تكرارِ عمل نموده است . مثلًا براى تحصيل حكم واقعى از منابع - خصوصاً اگر مجتهد باشد - بايد روزها و هفته‌ها و ماه‌ها وقت صرف كند ، براى فرار از اين زحمت احتياط\r\n\r\n\r\n","description":"","footnote":"\r\n( 1 ) . در موارد علم اجمالى احتياط واجب است و در موارد شك بدوى مستحب است و هركدام كه باشد حسن و رحجان ومطلوبيّت آن جاى ترديد نيست .\r\n( 2 ) . مثل موارد شك بدوى كه آيا اقامه در نماز واجب است يا نه ؟ و احتياط به اتيان است و تكرار هم مطرح نيست . و مثل موارد علم اجمالى و اقل و اكثر ارتباطى كه احتياط به اتيان اكثر است ، نه به تكرار عمل و مواردى كه احتياط مستلزم تكرار باشد مثل علم اجمالى و دوران بين متباينين كه اگر بخواهيم احتياط كنيم ، بايد هم ظهر بخوانيم و هم جمعه و . . . .\r\n( 3 ) . مشخص شدن تكليف قصد قربت در عبادت با ارائهء چهار راه حل .\r\n( 4 ) . پاسخ اين‌كه قصد وجه و قصد تميز چگونه ميسّر مىشود .\r\n","page_name":" 153 ","page_number":154},
  {"content":"\r\n\r\nمىكند ، يا براى تحصيل قبلهء واقعى بايد ساعت‌ها راه برود . . . براى فرار از اين مشقّت راه احتياط را بر مىگزيند . يا بايد مبالغ فراوان خرج كند و يا ذلّت و خوارى سؤال را تحمل كند . . . براى فرار از اين امور احتياط مىكند . و عمل را تكرار مىكند و تمام اينها و مانند اينها اغراض و اهداف عقلائى هستند كه هر خردمندى از هدف اين شخص آگهى پيدا كند ، هرگز او را متّهم به لاغى و عابث و لاعب و لاهى بودن نمىكند .\r\n2 . بر فرض كه غرض عقلائى هم در ميان نباشد ، دو مطلب در اينجا وجود دارد : الف ) اصل امتثال امر مولى ؛ ب ) نحوه امتثال . كه چگونه تكليف را انجام بدهيم . در اصل امتثال ، داعى و محرّك او فقط و فقط امر مولاست و صد در صد انگيزه الهى دارد و لا غير ؛ و به دنبال امر اقدام كرده است ، ولى در مقام امتثال يكى راه تقليد را در پيش مىگيرد و ديگرى راه اجتهاد را ، و سوّمى راه احتياط را ، و در كيفيت اطاعت عبث كار و لاغى است و انگيزه‌هاى غيرالهى هم دخالت دارد . نظير اين مطلب فراوان است ؛ مثلًا در تابستان گرم با آب خنك وضو مىسازد كه اصل وضو گرفتن به داعى امتثال امر است ، ولى با آب خنك بودن ، داعى نفسانى دارد و مىخواهد علاوه بر وضو گرفتن ، قدرى خنك شود و از شدّت گرماى بدنش كاسته شود . كسى هم نگفته است كه آب خنك وضو را باطل مىسازد . اين شخص چون در اصل انجام عمل قصد قربت دارد ، عبادت او صحيح است و از ناحيه قصد امتثال كمبودى ندارد و چيزى منافى با آن نيست .\r\nفافهم : شايد اشاره باشد به اين‌كه حتّى در نحوه اطاعت نيز بازيگر نيست زيرا اگر ده نماز هم بخواند و اين همه به خود زحمت دهد ، همه براى احراز واقع و رسيدن به نماز واقعى و مصلحت واقعى است نه براى مسخره بازى و بيهوده‌كارى ، و ديگران چون از نيّت او اطلاعى ندارند او را متّهم به لهو و لعب مىكنند ، و گرنه خيلى هم او را تشويق و تحسين مىكردند . البته راه آسان‌ترى هم دارد كه تقليد كند و بپرسد و يكى را انجام دهد ، ولى او راه سخت‌تر را برگزيده است .\r\nحتى در مواردى كه حجّت معتبرى ( ظن معتبر ) بر نفى تكليف در كارباشد ، باز احتياط بجاست .\r\nمثلًا خبر ثقه مىگويد فلان كار واجب نيست ؛ ولى يقين‌آور نيست و احتمال كمى هم وجود دارد كه واجب باشد و در واقع مصلحت ملزمه داشته باشد و براى اين‌كه اين مصلحت محتمله را از دست ندهد احتياط مىكند و انجام مىدهد يا خبر ثقه مىگويد فلان كار حرام نيست و مكلّف آزاد است و اگر مرتكب شد و در قيامت معلوم شد حرام بوده است عقابى ندارد ، ولى براى فرار از مفسده واقعى و احتمال ضعيف حرمت و مفسده احتياط مىكند و از آن كار اجتناب مىنمايد ، چنين چيزى بسيار پسنديده و چنان كسى بسيار قابل ستايش است . « 1 »\r\n\r\n\r\n","description":"","footnote":"\r\n( 1 ) . آرى اگر يقين به عدم وجوب يا عدم حرمت پيدا كند ، وجهى براى احتياط كردن نيست و موضوع احتياط ( احتمال ) منتفى است ؛ ولى با ظن معتبر ، موضوع دارد .\r\n","page_name":" 154 ","page_number":155},
  {"content":"\r\n\r\n\r\n[ ما يعتبر فى جريان أصالتى البراءة و التخيير 
  ]\r\nو أما البراءة العقلية فلا يجوز إجراؤها إلا بعد الفحص و اليأس عن الظفر بالحجة على التكليف لما مرت الإشارة إليه من عدم استقلال العقل بها إلا بعدهما .\r\nو أما البراءة النقلية : فقضية إطلاق أدلتها و إن كان هو عدم اعتبار الفحص فى جريانها كما هو حالها فى الشبهات الموضوعية إلا أنه استدل على اعتباره بالإجماع و بالعقل فإنه لا مجال لها بدونه حيث يعلم إجمالا بثبوت التكليف بين موارد الشبهات بحيث لو تفحص عنه لظفر به .\r\nو لا يخفى أن الإجماع هاهنا غير حاصل و نقله لوهنه بلا طائل فإن تحصيله فى مثل هذه المسألة مما للعقل إليه سبيل صعب لو لم يكن عادة بمستحيل لقوة احتمال أن يكون المستند للجل لو لا الكل هو ما ذكر من حكم العقل .\r\nو أن الكلام فى البراءة فيما لم يكن هناك علم موجب للتنجز إما لانحلال العلم الإجمالى بالظفر بالمقدار المعلوم بالإجمال أو لعدم الابتلاء إلا بما لا يكون بينها علم بالتكليف من موارد الشبهات و لو لعدم الالتفات إليها .\r\nشروط اصل برائت\r\nاصل برائت : اصل برائت با چه شراطى جارى مىشود ؟\r\nبرائت دو شعبه داشت : 1 . برائت عقلى به حكم قبح عقاب بلابيان ؛ 2 . برائت نقلى به حكم رفع ما لا يعلمون ، الناس فى سعة . . . ، هركدام را به‌صورت جدا محاسبه مىكنيم :\r\n1 . برائت عقلى : اين‌كه عقل مستقّل باشد به قبح عقاب بلابيان و قبح مؤاخذه بدون برهان و بگويد در مورد فلان مشتبه الوجوب يا مشتبه التحريم آزاديد و عقاب و مؤاخذه‌اى در كار نيست ، يك شرط اساسى دارد و آن فحص و يأس است ؛ يعنى نخست بايد منابع را ديد و تفحص كرد و پس از آن اگر حكم وجوب يا حرمت را بدست آورديم طبق آن عمل مىشود و اگر نااميد شديم و در شك و شبهه مانديم ، اينجاست كه عقل مىگويد شما آزاديد و مؤاخذه‌اى نداريد ، چون بيانى نرسيده است و شما هم تلاش و كوشش كرديد و هيچ فرو گذار نكرديد و مقصّر نيستيد ، بلكه قاصريد و دستتان كوتاه است . مأمورْ به واقع هم كه نيستيد ، علم غيب هم نداريد ، و عقاب چنين كسى با حكمت خداى حكيم نمىسازد . ولى كسى كه كمترين كوششى نكرده و به‌دنبال دليل نرفته و به مجرّد شك ، اصل برائت جارى كرده است مقصّر است و كوتاهى نموده است و عقل هيچ عاقلى او را آزاد نمىداند و عقابش را قبيح نمىشمارد بلكه او را مستحق مذمّت مىداند . پس شرط جريان برائت عقلى عبارت است از فحص و يأس از ظفر به دليل معتبرى بر وجوب يا حرمت .\r\n2 . برائت نقلى : ممكن است كسى توهّم كند كه روايات برائت اطلاق دارند و به اطلاقشان قبل از\r\n\r\n","description":"","footnote":"","page_name":" 155 ","page_number":156},
  {"content":"\r\n\r\nفحص و يأس را نيز شامل مىشوند ( رفع ما لايعلمون ، مقيّد به قيد بعد الفحص نيست و به قول مطلق فرموده است : حكم مجهول و الزام مجهول برداشته شده است و شامل جهل و عدم العلم قبل از فحص هم مىشود ) . بنابراين همان‌طور كه در شبهات موضوعيّه به اتفاق كلمه فحص لازم نيست و ابتدا به ساكن هم اگر كسى شك كرد كه اين مايع خمر است يا نه ، حرام است يا نه ، برائت جارى مىكند .\r\nهمين‌طور در شبهات حكميه هم به بركت اطلاق اخبار برائت ، فحص لازم نيست و به مجّرد شك در وجوب يا شك در حرمت ، از اصل برائت استفاده مىكنيم .\r\nنظريه بعضى از علماء : با اين‌كه اطلاقات ، آن اقتضا را داشت ، بزرگان فرموده‌اند براى جريان برائت شرعى ، فحص و يأس لازم است و براى اين مطلب به چهار دليل استدلال كرده‌اند : دليل اوّل :\r\nاجماع : ادّعاى اجماع شده است بر اين‌كه قبل از فحص و يأس جاى برائت نيست .\r\nدليل دوم : حكم عقل : ما علم اجمالى داريم كه در ميان مشتبهات يقيناً واجبات و محرّماتى وجود دارد كه اگر فحص و بحث كنيم آنها را خواهيم يافت . با وجود اين علم اجمالى نوبت به برائت نمىرسد و علم اجمالى مؤثر و منجّز است و احتياط مىآورد ، بنابراين وظيفه ما فحص است و بعد از فحص و يافتن حرام‌ها و واجب‌هاى واقعى نسبت به باقيمانده موارد ، اصل برائت جارى مىكنيم .\r\nردّ دو دليل مزبور : مرحوم آخوند دو دليل گذشته را قبول ندارد . ردّ اجماع : اجماع منقول اصلًا حجت نيست ، اجماع محصّل هم وقتى ارزش دارد كه مدركى نباشد و در مانحن‌فيه ، اجماع به احتمال قوى مدركى است زيرا مسألهء وجوب فحص ، از مسائلى است كه هم عقل به آن حكم دارد - چنانچه در دليل دوّم ذكر شد - و هم آيات و روايات به آن ناطق‌اند « 1 » و شايد يا حتماً كسانى هم كه به آن فتوى داده‌اند به استناد همين حكم عقل و مانند آن است و چنين اجماعى دليل مستقل نخواهد بود و ارزش استدلال را ندارد .\r\nو امّا ردّ حكم عقل : فرض مزبور ( علم اجمالى داريم . . . ) از محلّ بحث خارج است و بحث ما در مواردى است كه شبهه بدويّه و مجرّد شك باشد و هيچ علم اجمالى نداشته باشيم . پس دليل مزبور از ما نحن فيه اجنبى است .\r\nسؤال : در مواردى كه علم اجمالى نيست ، فلسفه نبود آن چيست ؟\r\nجواب : نبود علم اجمالى يا به‌خاطر انحلال علم اجمالى به يك علم تفصيلى نسبت به مواردى ، و يك شك بدوى نسبت به مازاد است كه فعلًا نسبت به مازاد علمى نيست و مجرّد شك است ، و يا به‌خاطر اين است كه نود درصد شبهات ، مورد ابتلاء ما نيست و ده درصد مبتلا به است و علم اجمالى مربوط به آن نود درصد مىباشد و در شبهات مورد ابتلاء ، اصلًا علم اجمالى نيست .\r\n\r\n\r\n","description":"","footnote":"\r\n( 1 ) . در دو دليل بعدى خواهد آمد .\r\n","page_name":" 156 ","page_number":157},
  {"content":"\r\n\r\nو لو لعدم الالتفات : اين جمله كه با لو وصليّه آمده متعلّق به عدم ابتلاء است ، يعنى ولو عدم ابتلاء ما به آن نود درصد ، به‌خاطر غفلت وعدم توجه باشد كه در اين حال آن نود درصد مبتلا به ما نيست و يا عدم ابتلاء به خاطر جهات ديگر باشد و اقلّش به خاطر عدم التفات است . ولى مرحوم مشكينى در حاشيه احتمال داده است كه اين سهو قلمى بوده و جملهء صحيح : او لعدم الالتفات . . . است . و راه سومّى براى نبود علم اجمالى وجود دارد و ربطى به عدم ابتلاء ندارد و مىخواهد بگويد گاهى نبود علم اجمالى به خاطر اين است كه تمام توجه مجتهد فعلًا به اين مشتبه است و از بقيه كلًا غافل است و لذا نسبت به آنها علمى هم نيست چون فرع بر توجّه و التفات است و نسبت به اين شبههء مورد توجّه هم كه مجرّد شكّ است ، اين‌گونه موارد محلّ بحث ماست نه موارد وجود علم اجمالىِ فعلىِ مؤثر و منجِّز .\r\nفالأولى الاستدلال للوجوب بما دل من الآيات و الأخبار على وجوب التفقه و التعلم و المؤاخذة على ترك التعلم فى مقام الاعتذار عن عدم العمل بعدم العلم بقوله تعالى كما فى الخبر ( : هلا تعلمت ) فيقيد بها أخبار البراءة لقوة ظهورها فى أن المؤاخذة و الاحتجاج به ترك التعلم فيما لم يعلم لا به ترك العمل فيما علم وجوبه و لو إجمالا فلا مجال للتوفيق بحمل هذه الأخبار على ما إذا علم إجمالا فافهم .\r\nو لا يخفى اعتبار الفحص فى التخيير العقلى أيضا به عين ما ذكر فى البراءة فلا تغفل .\r\nدليل سوم و چهارم : دليل سوم و چهارم آيات فراوان و روايات بىشمارى است كه بر وجوب تفقه و تعلّم معالم دين و احكام دين ، دلالت دارد « 1 » و بر مؤاخذه و مذمّت بر خود ترك تعلّم دلالت دارد . « 2 » در بعضى از آنها تعبير اين است كه در قيامت فردى را به محكمه مىآورند و مىپرسند چرا عمل نكردى ؟ مىگويد نمىدانستم . به او گفته مىشود « هلّا تعلّمت » ؛ يعنى چرا فرا نگرفتى ؟ و او بر ترك تعلّم مؤاخذه مىشود . « 3 » آنگاه اطلاقات برائت مىگويد تعلّم و فحص لازم نيست و ابتدا به ساكن مىتوان اصل برائت جارى كرد ، ولى اين آيات و روايات مىگويد تعلّم لازم است و بدون آن برائت جارى كردن مشقّت دارد و در قيامت بايد جوابگو باشى . راه جمع اين دو دسته آن است كه اطلاقات برائت را بدين وسيله قيد زده و بگوييم اخبار برائت مربوط به بعد از فحص و يأس است و اينجا جاى برائت است و امّا قبل از فحص و يأس ، جاى آيات و رواياتِ وجوب تعلّم و تفحص است .\r\nالبته بعضىها به گونه ديگرى جمع كرده و گفته‌اند : اخبار برائت مال شبهات بدويّه است و آيات و روايات تعلّم ، مربوط به موارد علم به تكليف است - خواه علم اجمالى يا علم تفصيلى . و مؤاخذه و مذمّتى كه در اين ادلّه مطرح شد مال اين است كه چرا به آنچه مىدانستى و آگاه بودى عمل ننمودى ، نه اين‌كه مؤاخذه بر ترك تعلّم باشد .\r\n\r\n\r\n","description":"","footnote":"\r\n( 1 ) . سورهء توبه ، آيهء 123 ؛ سورهء نحل ، آيهء 43 ؛ اصول كافى ، ج 1 ، ص 30 و 31 .\r\n( 2 ) . الكافى ، ج 3 ص 68 ؛ امالى صدوق ، ج 1 ، ص 9 ؛ تفسير صافى ، ج 1 ، ص 186 .\r\n( 3 ) . تفسير صافى ، ج 1 ، ص 186 ، ذيل آيه : و للّه الحجه البالغه - سورهء انعام ، آيهء 149 .\r\n","page_name":" 157 ","page_number":158},
  {"content":"\r\n\r\nمرحوم آخوند مىفرمايد اين وجه جمع صحيح نيست ، زيرا ظهور آيات و روايات در اين‌كه مؤاخذه برخود ترك تعلّم وفحص باشد ، خيلى قوى است - بلكه برخى از آنها نصّ در اين معنا هستند - و اگر مؤاخذه بر ترك تعلّم شد ، پس اين ادله نيز مربوط به موارد شبهه و شك و عدم علم است و مىگويد آنچه را نمىدانى بايد ياد بگيرى و حق ندارى برائتى شوى و همان وجهِ جمعِ نخست صحيح است .\r\nفافهم : شايد اشاره باشد به اين‌كه تنها برخى از روايات ، سخن از مؤاخذه بر عمل بعد از علم دارد ، و گرنه نوع اين ادله سخن از مؤاخذه برخود ترك تعلّم است .\r\nاصل تخيير : در دوران بين محذوريين نيز چنين نيست كه ابتدا به ساكن و به محض برخورد با شبهه بتوان حكم به تخيير نمود ، بلكه شرط حكم عقل به تخيير عملى آن است كه اوّل فحص و تحقيق كنيم و اگر از منابع و ادله به يك طرف رسيديم يا رجحانى بود ، همان تعيّن پيدا مىكند ، و اگر بعد از فحص هم كماكان دو طرف مساوى بود و رجحانى نبود ، نوبت به تخيير عقلى مىرسد و دقيقاً به همان دليل كه در برائت عقلى فحص لازم شد ، در تخيير عقلى نيز فحص لازم است ، و گرنه عقلْ انسان را مقصر و مستوجب مؤاخذه مىداند . « 1 »\r\n\r\n[ حكم العمل بالبراءة قبل الفحص 
  ]\r\nو لا بأس به صرف الكلام فى بيان بعض ما للعمل بالبراءة قبل الفحص من التبعة و الأحكام .\r\nأما التبعة فلا شبهة فى استحقاق العقوبة على المخالفة فيما إذا كان ترك التعلم و الفحص مؤديا إليها فإنها و إن كان مغفولة حينها و بلا اختيار إلا أنها منتهية إلى الاختيار و هو كاف فى صحة العقوبة بل مجرد تركهما كاف فى صحتها و إن لم يكن مؤديا إلى المخالفة مع احتماله لأجل التجرى و عدم المبالاة بها .\r\nنعم يشكل فى الواجب المشروط و الموقت لو أدى تركهما قبل الشرط و الوقت إلى المخالفة بعدهما فضلا عما إذا لم يؤد إليها حيث لا يكون حينئذ تكليف فعلى أصلا لا قبلهما و هو واضح و لا بعدهما و هو كذلك لعدم التمكّن منه بسبب الغفلة و لذا التجأ المحقق الأردبيلى و صاحب المدارك قدس سرهما إلى الالتزام بوجوب التفقه و التعلم نفسيا تهيئيا فتكون العقوبة على ترك التعلم نفسه لا على ما أدى إليه من المخالفة . فلا إشكال حينئذ فى المشروط و الموقت و يسهل بذلك الأمر فى غيرهما لو صعب على أحد و لم تصدق كفاية الانتهاء إلى الاختيار فى استحقاق العقوبة على ما كان فعلا مغفولا عنه و ليس بالاختيار .\r\n\r\n\r\n","description":"","footnote":"\r\n( 1 ) . راجع به استصحاب نيز همين شرط وجود دارد ، يعنى به محض اين‌كه مثلًا در زمان حضور ، نماز جمعه واجب بود و در زمان غيبت شك در بقاء پيدا كرديم ، حق نداريم بلافاصله استصحاب بقاء وجوب جارى كنيم ، بلكه نخست بايد فحص كنيم ، و اگر مقلّد هستيم از مجتهد بپرسيم ؛ اگر مجتهد هستيم به ادله مراجعه كنيم . بعد از فحص و يأس جاى استصحاب است و چون در باب استصحاب جداگانه دربارهء شرط جريان آن ، بحثى نشده است لذا در همين‌جا به مناسبت اشاره شد .\r\n","page_name":" 158 ","page_number":159},
  {"content":"\r\n\r\nحال كه سخن از شرط جريان برائت عقلى و شرعى به ميان آمد و به اين نتيجه رسيديم كه قبل از فحص و تعلّم و سؤال ، جاى اصل برائت نيست و حتماً بايد بعد الفحص و اليأس برائت جارى شود به مناسبت وارد اين مسأله مىشويم كه اگر كسى قبل از فحص و تعلّم ، و به محض برخورد با شبهه ، اصل برائت جارى كرد چه آثار و عواقب سوء و تبعات منفى و بدى دارد ؟ در اين‌باره دو بحث مطرح است :\r\nبحث اوّل : جريان استحقاق عقوبت بر مخالفت واقع است ؛ يعنى اگر كسى احتمال حرمت عملى را مىداد و فحص و تعلّم نكرد و اصل برائت جارى كرد و آن را مرتكب شد و در قيامت معلوم شد كه واقعاً حرام بوده است ، بر اين مخالفت و ارتكاب حرام مؤاخذه مىشود . و نيز اگر احتمال وجوب مىداد و فحص نكرد و برائتى شد و گفت : ان‌شاءالله واجب نيست و عملًا آن را ترك نمود و بعد معلوم شد كه واجب بوده است عقاب و مواخذه دارد ؛ آن هم بر ترك واجب واقعى . « 1 »\r\nاشكال : گويا كسى اشكال مىكند كه اشخاصى كه قبلًا تعلّم نكرده‌اند غالباً در مقام عمل غافل هستند و اصلًا توجّه ندارند كه كارشان مخالفت با واجب يا حرام واقعى است . و اصلًا احتمالش هم به ذهن آن‌ها نيامده است و صد در صد غافل هستند ؛ عقاب شخص غافل هم قبيح است و از خداى حكيم صادر نمىشود . پس چگونه شما مىگوييد بر نفس مخالفت واقع ، مؤاخذه مىشود ؟\r\nپاسخ : مرحوم آخوند در پاسخ مىفرمايد : قبول داريم كه اين شخص در هنگام مخالفت صد در صد غافل است و اصلًا توجه به مخالفت ندارد ؛ ولى اين مخالفتِ مغفول‌عنه و غير ارادى و اختيارى ، يك سرچشمه ارادى و اختيارى دارد و به يك امر اختيارى و مورد التفات منتهى مىشود و آن ، قضيّهء ترك تعلّم است كه روز اوّل ملتفت بود و احتمال وجوب يا حرمت مىداد ؛ عقل و شرع او را به يادگيرى دعوت نمودند و او مختار بود كه برود ياد بگيرد تا در مخالفت واقع نيفتد ، ولى اين كار را نكرد و حالا غافل است و مخالفت هم مىكند . پس اين مخالفت از روى غفلت منتهى مىشود به يك مخالفت ارادى و اختيارى و ترك تعلّم ؛ و همين اندازه كافى است كه بر اين مخالفت مؤاخذه شود .\r\nگفتنى است مقدور با واسطه هم مقدور است و اصولًا در كليّه افعال توليدى و تسبيبى مطلب از اين قرار است كه آدمى قدرت بر سبب دارد و قدرت بر مسببّ ندارد ، ولى اگر مسبّب به‌دنبال سبب آمد بر نفس اين مسبّب مؤاخذه مىشود . و اگر بگوييد چرا برخود ترك تعلّم عقاب نشود مىگوييم از ديد مشهورْ تعلّم ، وجوب نفسى و استقلالى ندارد تا مخالفتش حرام و موجب عقوبت باشد ، بلكه وجوب غيرى و مقدمى دارد و از باب مقدّمه براى عمل ، واجب است و واجب غيرى مخالفتش عقوبت ندارد .\r\nبحث دوم : مرحوم آخوند سخن مشهور را قبول دارد كه عندالاصابه با حرام واقعى يا واجب\r\n\r\n\r\n","description":"","footnote":"\r\n( 1 ) . طبعاً اگر مصادف با واقع نبود ، يعنى در واقع حرام نبود يا واجب نبود و وى برائتى شده بود مؤاخذه ندارد ، زيرا اين ترك تعلّم و اجراى برائت منجر به مخالفت واقع شده است .\r\n","page_name":" 159 ","page_number":160},
  {"content":"\r\n\r\nواقعى ، عقاب بر خود مخالفت با واقع و بر معصيت است ولى افزون بر اين مطلب مىفرمايد در مواردى كه شخص احتمال حرمت يا وجوب مىدهد و ملتفت به اين احتمال نيز مىباشد و با وجود اين ، اعتناء نكرده است و فحص نمىكند و برائت جارى مىنمايد و تصادفاً در قيامت هم معلوم مىشود كه واقعاً اين كار واجب نبوده يا واقعاً حرام نبوده است باز هم وى مستحق عقاب است . ولى اين بار استحقاق عقاب بر مخالفت واقع نيست ، بلكه بر عنوان تجرّى بر محتمل الحرام او الواجب ، مؤاخذه مىشود ، و در مباحث قطع گذشت كه به عقيدهء آخوند شخص متجرّى همانند شخص عاصى مستحق عقاب است .\r\nاشكال : واجبات دو دسته‌اند : 1 . مطلق ، كه هيچ قيد و شرطى ندارد ؛ 2 . مقيد ، كه داراى قيد و شرط و خصوصيت است . مقيّد نيز دو قسم دارد : 1 . مشروط ، كه معمولًا با جمله شرطيّه ادا مىشود و شرطش اعم از اين است كه دخول وقت باشد يا استطاعت و بلوغ و عقل و نصاب و مانند آن ؛ 2 . موقّت ، كه معمولًا بدون ادوات شرط مىآيد . مثل « اقم الصلاة عند دخول الوقت . » يا « لدلوك الشمس الى غسق الليل . . . » و شرط آن ، دخول وقت است و بنابراين واجب موقّت در حقيقت قسمى از مشروط است و ذكرش بعد از واجب مشروط از قبيل ذكر خاص پس از عام است .\r\nبا حفظ اين نكته معترض مىگويد در واجبات مطلق ، سخنان شما را مىپذيريم كه اگر كسى بدون تعلّم ، برائتى شد و مخالفت نمود مؤاخذه دارد ، ولى در واجب مشروط و موقّت قبول نداريم كه اگر كسى تعلّم و فحص را كنار گذاشت و منجر شد به اين‌كه بعد از حصول شرط يا دخول وقت واجبى را ترك كند ، مستحق عقاب باشد ، بلكه مدعى هستيم كه در اين دو نوع از واجبات - بر فرض كه در قيامت معلوم شد كه واجب بوده و وى ترك كرده است - عقاب ندارد ، تا چه رسد به اين‌كه بعداً معلوم شود واجب نبوده است كه به طريق اولى مؤاخذه ندارد .\r\nسرّ مطلب اين است كه در واجب مشروط و موقّت تا قبل از حصول شرط و وقت اصلًا تكليف ، فعلى و منجّز نيست تا مخالفت آن حرام و موجب عقوبت باشد و بعد از حصول شرط و دخول وقت هم تكليف ، فعلى نيست ، زيرا الآن در سايهء غفلت و بىتوجّهى اصلًا اراده‌اى ندارد و قدرت بر انجام واجب ندارد و در سايه نبود تمكّن ، تكليف فعلى نيست و مخالفتش عقاب ندارد . بنابراين اگر كسى فحص و تعلّم نكرد و برائت جارى كرد و موجب شد تا واجب مشروط يا موقّتى در وقت خودش ترك شود ، مؤاخذه ندارد ، و قول مشهور ( تارك تعلّم و مُجرى برائت مواخذه دارد ) در اين دو دسته از واجبات ناتمام است .\r\nبه‌خاطر همين اشكال مرحوم مقدس اردبيلى « 1 » ، و شاگرد ايشان صاحب مدارك « 2 » فرموده‌اند :\r\n\r\n\r\n","description":"","footnote":"\r\n( 1 ) . مجمع‌الفائده ، ج 2 ، ص 110 .\r\n( 2 ) . مدارك‌الاحكام ، ج 1 ، ص 123 .\r\n","page_name":" 160 ","page_number":161},
  {"content":"\r\n\r\nاصولًا ما اصل مبناى مشهور را كه وجوب تعلّم و فحص را غيرى و مقدّمى دانسته‌اند ، قبول نداريم و مدّعى هستيم كه تعلّم ، واجب نفسى و استقلالى است و خودش مخالفت و موافقت و ثواب و عقاب دارد و اگر كسى تعلّم نكرد ، بر ترك خود اين واجب عقاب مىشود نه بر ترك واقع و مخالفت واقع ؛ بلكه چه مخالفت با واقع بكند و چه نكند بر مخالفت با ترك تعلّم مؤاخذه مىشود و اگر اين شد ، مشكل استحقاق عقوبت در واجب مشروط و موقّت حلّ مىشود ؛ و ما نمىگوييم عقاب بر خود واقع است تا اين‌كه كسى آن اشكال را بكند ، بلكه مىگوييم عقاب بر ترك تعلّم است و در واجب مشروط و موقّت نيز تعلّم و تفقّه واجب و لازم بوده است و قبل از حصول شرط يا وقت ، بايد فرامىگرفت تا در وقت خودش به‌درستى انجام مىداد و چون ياد نگرفته است ، مستحق عقاب است ؛ البته تعلّم واجب نفسىِ تهيئى است .\r\nتوضيح : واجبات دو دسته‌اند : 1 . ارشادىِ عقلى ؛ 2 . مولوى شرعى . واجب شرعى نيز سه دسته است : 1 . نفسى ؛ 2 . غيرى ؛ 3 . طريقى . واجب نفسى هم دو قسم است :\r\n1 . نفسى غيرتهيئى ، يعنى واجبى كه براى مصلحتى كه در خود آن وجود دارد واجب شده است و ضمناً زمينه ساز واجب ديگر نيست ؛ مثل نماز صبح و صوم روزهاى رمضان .\r\n2 . نفسىِ تهيئى كه ضمن نفسى بودن و داراى مصلحت ملزمه بودن ، زمينه‌ساز واجب ديگر است و ما را براى اداء فريضهء ديگر مهيّا مىسازد ؛ همانند نماز ظهر كه تا آن را نخوانيم ، نمىتوانيم وارد نماز عصر شويم . وجوب تعلّم از اين نوع است ، يعنى يك واجب نفسى و استقلالى و داراى مصلحت است و ضمناً مكلّف را مهيّا مىكند كه ساير واجبات و محرّمات را امتثال كند .\r\nدر واجب مطلق ، ما و مشهور عقاب را برخود مخالفت واقع دانستيم و اشكالى شد كه مكلّف در حال مخالفت غافل است . . . ما جواب داديم كه اين امر مغفول عنه به يك امر ارادى و اختيارى منتهى مىشود . و همين مقدار كافى است كه مصحّح عقاب بر مخالفت واقع باشد . . . حال مىگوييم اگر قبول اين پاسخ بر كسى سخت و سنگين بود و گفت ما قبول نداريم كه منتهى شدن به يك امر اختيارى مجوّز عقوبت باشد ، بلكه بايد حين العمل هم ملتفت باشد و غافل نباشد ، و گرنه عقاب غافل فعلى صحيح نيست . . . خواهيم گفت راه حلّ دو دانشمند مذكور را در پيش گرفته و از راه وجوب نفسىِ تعلّم پيش مىآييم و مىگوييم : چه مانعى دارد كه در واجب مطلق نيز وجوب تعلّم را نفسىِ تهيئى بدانيم و عقاب را بر خود ترك تعلّم بدانيم ! در اين‌صورت است كه مشكل كلًا مرتفع مىشود .\r\nو لا يخفى أنه لا يكاد ينحل هذا الإشكال إلا بذلك أو الالتزام بكون المشروط أو الموقت مطلقا معلقا لكنه قد اعتبر على نحو لا تتصف مقدماته الوجودية عقلا بالوجوب قبل الشرط أو الوقت غير التعلم فيكون الإيجاب حاليا و إن كان الواجب استقباليا قد أخذ على نحو لا يكاد يتصف بالوجوب شرطه و لا غير التعلم من مقدماته قبل شرطه أو وقته .\r\n\r\n","description":"","footnote":"","page_name":" 161 ","page_number":162},
  {"content":"\r\n\r\nو أما لو قيل بعدم الإيجاب إلا بعد الشرط و الوقت كما هو ظاهر الأدلة و فتاوى المشهور فلا محيص عن الالتزام بكون وجوب التعلم نفسيا لتكون العقوبة لو قيل بها على تركه لا على ما أدى إليه من المخالفة و لا بأس به كما لا يخفى .\r\nو لا ينافيه ما يظهر من الأخبار من كون وجوب التعلم إنما هو لغيره لا لنفسه حيث إن وجوبه لغيره لا يوجب كونه واجبا غيريا يترشح وجوبه من وجوب غيره فيكون مقدميا بل للتهيؤ لإيجابه فافهم .\r\nاشكالى كه در واجب مشروط و موقت مطرح شد ، قابل حلّ نيست مگر اين‌كه يا راه حلّ مقدس اردبيلى و صاحب مدارك را ارائه كنيم و ملتزم به وجوب نفسىِ تعلّم شويم - بر خلاف مشهور - و يا راه حلّ ديگرى ارائه كنيم :\r\nدر مباحث مقدّمه واجب به تفصيل گفته شد كه شيخ اعظم با مشهور در مورد واجب مشروط اختلاف نظر دارند . به عقيده مشهور در اين‌گونه واجبات ، اصل وجوب و تكليف ، مشروط به شرط است و تا استطاعت حاصل نشود اصلًا وجوبى نيست ؛ ولى به عقيده شيخ انصارى ، همه‌جا اصل وجوب ، مطلق است و پيش از شرط هم تكليف آمده است ولى واجب و امتثال پس از حصول شرط است . در خصوص موقّت هم فصول با ديگران اختلاف داشت ، ديگران مىگفتند تا وقت داخل نشود خبرى نيست و فصول مىگفت قبل از موسم حج هم وجوب حج برگردن مستطيع آمده است ولى امتثال آن در ايّام موسم حج است ، و نامش را واجب معلّق مىگذاشت . حال مىتوانيم در مانحن‌فيه در واجب مشروط و موقّت ، همين رأى شيخ و صاحب فصول را اختيار كنيم و بگوييم قبل از حصول شرط و دخول وقت هم اصل وجوب و تكليف هست ، منتها كسى فوراً توهم نكند كه پس ايجاد و تحصيل مقدّمات لازم است ؛ خير ، مقدّمات وجوديّهء واجب دو دسته است :\r\nقسمى از آنها مفروض الحصول است و اگر خود به خود حاصل شد امتثال واجب مىشود و وجوب به فعليّت مىرسد ، مثل استطاعت براى حج .\r\nو قسمى از آنها لازم التحصيل است و مكلف بايد به دست خويش آنها را ايجاد كند ؛ مثل وضو براى نماز ، و زاد و توشه براى حج . و در مانحن‌فيه مىگوييم قبل از شرط يا وقت هم وجوب و تكليف آمده است ، منتها ساير مقدّمات عموماً مفروض الحصول هستند نه لازم التحصيل و خصوص تعلّمِ واجب كه اين نيز يكى از مقدّمات است لازم التحصيل است و بايد ايجاد شود .\r\nبراساس اين اصل اگر كسى در واجب مشروط و موقّت هم قبل از وقت يا قبل از شرط ، فحص و تعلّم نكرد و منجر شد به اين‌كه در وقت خود يا پس از حصول شرايط ، غافل شود و واجب واقعى را انجام ندهد ، مؤاخذه دارد ؛ از اين باب كه تكليف قبلًا هم آمده است و او بايد فرامىگرفت تا انجام مىداد ؛ اما فرانگرفته و بعداً غافل شده و انجام نداده است ، لذا مؤاخذه دارد . پس واجب مطلق با واجب مشروط و موقّت از نظر اين مقدّمه ( تعلّم ) فرقى ندارند و در هر دو لازم‌التحصيل است . آرى از نظر\r\n\r\n","description":"","footnote":"","page_name":" 162 ","page_number":163},
  {"content":"\r\n\r\nساير مقدمات فرق دارند : در مطلق ، آنها نيز لازم‌التحصيل هستند ، و در مشروط و موقّت ، آنها لزوم تحصيل ندارند ، بلكه مفروض‌الحصول هستند .\r\nقوله : و امّا لو فيل : در پاسخ به اشكالى كه در واجب مشروط و موقّت مطرح شد دو راه حل ارائه شد . حال مىفرمايد اگر كسى راه حلّ دوم را قبول نكرد و مبناى شيخ اعظم را در واجبات مشروط و مبناى صاحب فصول را در واجب موقّت نپذيرفت - كما اين‌كه مشهور آن را قبول ندارند و در علم اصول مطرح شده است . طبق فتواى مشهور در واجب مشروط تا شرط حاصل نشود اصلًا تكليفى نيست ؛ تا وقت داخل نشود اصلًا امرى نيست و دلايل اين مطلب هم در مبحث مقدّمه واجب به مناسبت مطرح شد . عمده دليل اين بود كه متفاهم عرفى از ظاهر جمله شرطيّه و متبادر از آن همين است كه قيد مربوط به مفاد هيئت و اصل وجوب باشد ، نه مفاد مادّه يا واجب . . . .\r\nنوبت به راه حلّ اوّل مىرسد و بايد گفت براى حلّ مشكل واجب مشروط و موقت ، هيچ راهى جز التزام به وجوب نفسى تعلّم - كه مقدّس و صاحب مدارك به آن ملتزم بودند - نداريم . معناى وجوب نفسى تعلّم هم اين است كه عقابى اگر باشد ( طرف توبه نكند و . . . ) بر نفس ترك تعلّم خواهد بود ، نه بر مخالفت با واقعى كه ترك تعلّم به آن منتهى مىشود . مرحوم آخوند هم راه ديگرى به ذهنشان نمىرسد و مىفرمايد : « لا بأس به » ، يعنى التزام به وجوب نفسى بلامانع است . « 1 »\r\nقوله : و لا ينافيه : جواب نظريهء شيخ : اين فراز پاسخى به كلام شيخ اعظم است كه فرمود . از ظاهر اخبار باب تعلّم اين‌گونه استفاده مىشود كه وجوب تعلّم ، يك وجوب غيرى و مقدمّى است نه يك وجوب نفسى و استقلالى و اين با قول به وجوب نفسى تعلّم سازگار نيست ؛ « 2 » ولى مرحوم آخوند در پاسخ مىفرمايد دو مطلب باهم خَلط شده است :\r\n1 . وجوب تعلّم وجوب غيرى باشد ، يعنى وجوبى كه از غير و ذى المقدمه مترّشح شده و آن غير ، واجبات دين و عمل به آنهاست كه چون عمل به واجبات لازم است بنابراين تعلّم آنها نيز از باب مقدّمه براى عمل واجب است ، و گرنه در نفس تعلّم مصلحتى نيست تا وجوب نفسى داشته باشد .\r\n2 . وجوب تعلّم در عين حال كه نفسى و براى مصلحتى در ذات تعلّم و تفقّه است ولى لاجل الغير\r\n\r\n\r\n","description":"","footnote":"\r\n( 1 ) . البته به نظر مىرسد با توجّه به اين‌كه قبلًا در واجبات مطلقه رأى مشهور و مرحوم آخوند اين شد كه استحقاق عقاب بر مخالفت واقع است و با توجّه به اين‌كه ادله وجوب تعلّم ، دو دسته نيستند - كه بخشى از آنها در واجب مطلق و برخى در واجب مشروط و موقّت وارد شده باشند - و با توجه به اين‌كه يك دسته دليل نمىتواند هم بر وجوب غيرى و مقدّمى تعلّم دلالت كند و هم بر وجوب نفسى آن ، و با توجه اين‌كه مشهور ، وجوب تعلّم را در واجب مطلق ، وجوب غيرى مىدانستند ، قدرى كار مشكل مىشود و مستلزم آن است كه وجوب تعلّم ، هم نفسى باشد و هم غيرى ، و اينْ اجتماع مثلين است و محال ؛ و نيز استعمال لفظ در اكثر از معناى واحد مىشود كه اين نيز محال است . و نيز بر مسلك شما بايد تعدّد عقوبت باشد ؛ يكى بر ترك تعلّم و ديگرى بر مخالفت با واقع كه اين نيز قائل ندارد . اينها محذور يا محاذيرى است كه متوجّهِ مرحوم آخوند مىشود .\r\n( 2 ) . فرائدالاصول ، ص 303 .\r\n","page_name":" 163 ","page_number":164},
  {"content":"\r\n\r\nو للغير ، يعنى للتهيأ الى الغير است ، يعنى ما را مهيّا مىسازد براى رسيدن به واجب ديگرى ( عمل به وظايف دينى ) و واجب نفسى تهيئى است . با توجه به اين مطلب مىتوان گفت كليّه واجبات از يك نظر براى غير ، يعنى رسيدن به مصالح و در نهايت براى نيل به سعادت و نعمت ابدى و بهشت برين است و اينها منافاتى با نفسى بودن آنها ندارد . به نظر مرحوم آخوند وجوب تعلّم از اين قبيل است ؛ پس منافاتى ندارد كه هم نفسى باشد و هم لغيره أى للتهيّأ لإيجاب الغير باشد .\r\nفافهم : اشاره به اين است كه كسى نگويد واجب نفسى تهيئى چه صيغه‌اى است ، و صدر و ذيل اين كلام تناقض دارد و نفسى بودن با تهيئى بودن نمىسازد ، زيرا در پاسخ مىگوييم هيچ تناقضى نيست و در شرعيات و عرفيات نمونه دارد : در شرعيّات مثل نماز ظهر نسبت به نماز عصر ، و نماز مغرب نسبت به نماز عشاء كه تا نماز ظهر و مغرب خوانده نشود نمىتوان وارد نماز عصر و عشاء شد ، و اينها در عين وجوب نفسى بودن ، ما را براى واجب بعدى مهيّا مىكنند . در عرفيّات نيز چنين است ، فرض كنيد كسى كه پلّه اوّل مدارج علمى را پيموده به همان اندازه فايده برده است و چنين نيست كه دستش تهى باشد ، ولى همين كار زمينه‌اى را براى صعود به مدارج علمى بالاتر فراهم مىسازد .\r\nو أما الأحكام فلا إشكال فى وجوب الإعادة فى صورة المخالفة بل فى صورة الموافقة أيضا فى العبادة فيما لا يتأتى منه قصد القربة و ذلك لعدم الإتيان بالمأمور به مع عدم دليل على الصحة و الإجزاء إلا فى الإتمام فى موضع القصر أو الإجهار أو الإخفات فى موضع الآخر فورد فى الصحيح و قد أفتى به المشهور صحة الصلاة و تماميتها فى الموضعين مع الجهل مطلقا و لو كان عن تقصير موجب لاستحقاق العقوبة على ترك الصلاة المأمور بها لأن ما أتى بها و إن صحت و تمت إلا أنها ليست بمأمور بها .\r\nبررسى احكام در مسأله : دربارهء برائتى شدن قبل از فحص و يأس يك مطلب راجع به استحقاق عقوبت بود كه تا به حال ذكر شد . مطلب ديگر راجع به احكام اين معامله يا عبادتى است كه برائتى در آنها اصل برائت جارى كرده است كه آيا اين اعمال محكوم به صحّت هستند و در نتيجه اعاده و قضاء ندارند و يا محكوم به فساد و بطلان هستند ؟\r\nامّا در معاملات ؛ « 1 » اگر كسى شك در حليّت و حرمت كارى داشت و اصل اباحه وحليّت جارى كرد ، يا شك در وجوب داشت و اصل برائت جارى كرد ، بعد هم معلوم شد كه واقعاً حلال بوده و واجب نبوده است ، و عملى را كه انجام داده است خلاف واقع نيست ، چنين معامله‌اى محكوم به صحّت است و اگر خلاف واقع درآمد و نقص داشت و فاقد جزء يا شرطى بود و . . . باطل و فاسد است .\r\nامّا در عبادات « 2 » اگر كسى شك در وجوب اقامه داشت يا شك در وجوب سوره يا جزئيّت يا\r\n\r\n\r\n","description":"","footnote":"\r\n( 1 ) . به معناى عام كلمه يعنى مطلق اعمال توصلّى كه قصد قربت لازم ندارند .\r\n( 2 ) . امورى كه قصد قربت لازم دارند .\r\n","page_name":" 164 ","page_number":165},
  {"content":"\r\n\r\nشرطيّت فلان امر داشت و قبل از فحص و يأس برائت جارى كرد و بعد كشف خلاف شد و معلوم شد كه عمل ، مخالف واقع بوده است ، حتماً فاسد و باطل است و بايد اعاده كند ، ولى سخن در اين است كه در معاملات ، غير از موافقت با واقع چيز ديگرى مطرح نبود ، امّا در عبادات غير از آنكه پيكره عمل - از لحاظ اجزاء و شروط - بايد هماهنگ با واقع باشد ، قصد قربت نيز لازم است . لذا حتّى اگر عمل مطابق واقع هم باشد و كمبودى هم نداشته باشد ولى در مواردى كه قصد قربت از او متمشّى نيست ، از اين زاويه باطل است و آن در فرضى است كه مكلف شاك و جاهل بسيط و ملتفت باشد كه شايد سوره جزء باشد ، و معذلك بدون فحص برائت جارى مىكند و سوره را كنار مىزند و بعد هم معلوم مىشود كه سوره جزء نبود ؛ ولى وى در هنگام عمل چون شك داشته و احتمال مىداده است كه بدون سوره نمازش بىفايده باشد ، قصد قربت از او نمىآيد ؛ بدون قصد قربت هم عبادت فايده‌اى ندارد لذا محكوم به بطلان است ، و علّت بطلان هم اين است كه مأموربه واقعى ( عبادت با قصد قربت ) را نياورده است كه و دليلى هم بر اجزاء و صحت عمل نيست تا به دليل خاص حكم به صحت شود . « 1 »\r\nصور صحت عمل جاهل\r\nتنها در سه باب است كه اگر كسى جاهل باشد - ولو جاهل مقصّر كه توجّه به جهلش دارد و مىتواند رفع جهل كند و بپرسد يا تحقيق كند ولى اين كار را نمىكند و از روى جهالت كارى بر خلاف مأموربه واقعى انجام مىدهد - عملش صحيح است و عبادتش باطل نيست :\r\n1 . اتمام در موضع قصر ؛ يعنى مسافر است و بايد نماز را قصر بخواند ، ولى بر اساس جهل به مسأله ، نماز را در سفر تمام و كامل مىخواند .\r\n2 . اخفات در موضع جهر ؛ يعنى در مثل نماز صبح و مغرب و عشاء بايد قرائت را با صداى بلند و جهراً بخواند ، ولى در اثر ندانستن مسأله ، اخفاتاً و بىصدا مىخواند ؛ باز هم نمازش صحيح است و اعاده لازم نيست .\r\n3 . جهر در موضع اخفات كه عكس فرضى قبلى است .\r\nدر اين سه مورد روايت صحيح داريم : زراره از امام باقر عليه السلام نقل كرده است و مشهور هم بر طبق آن فتوا داده‌اند .\r\nعن زراره عن ابىجعفر عليه السلام فى رجل جهر فيما لا ينبغى الإجهار فيه ، واخفى فيما لا ينبغى الإخفاء فيه ، فقال إن فعل ذلك متعمّداً فقد نقض صلاته و عليه الإعادة و ان فعل ذلك ناسياً أو ساهياً أو لا يدرى فلا شىء عليه و قد تمّت صلاته . « 2 » در اين حديث دو مسأله اخفات در جاى جهر و جهر به جاى اخفات مطرح شده است .\r\nعن زرارة و محمد بن مسلم قالا قلنا لأبى جعفر عليه السلام رجل صلّى فى السفر أربعاً أيعيد أم لا ؟ قال : إن كانت\r\n\r\n\r\n","description":"","footnote":"\r\n( 1 ) . آرى اگر غافل باشد يا از والدين و ديگران نماز را به همين صورت ( بدون سوره ) فراگرفته است ، چنين كسى چون احتمال نمىدهد كه سوره واجب باشد ؛ و جزم به عدم وجوب دارد ، لذا قصد قربت از او متمشّى است و مىتوان حكم به صحت نمود .\r\n( 2 ) . وسائل‌الشيعة ، ج 4 ، ص 766 ، باب 26 ، حديث اوّل .\r\n","page_name":" 165 ","page_number":166},
  {"content":"\r\n\r\nقرأت عليه آية التقصير و فسّرت له فصلّى أربعاً أعاد ، و إن لم يكن قرأت عليه و لم يعلمها فلا إعادة عليه . « 1 »\r\nدر اين حديث هم مسألهء اتمام به جاى قصر مطرح شده است . آنگاه در اين سه باب اگر جاهلِ قاصر باشد كه نمازش صحيح است و اعاده ندارد ، مستوجب عقاب هم نيست . ولى اگر جاهل مقصّر باشد ، باز هم به حكم روايات مزبور ، نمازش صحيح است ، ولى از آن نظر كه مقصّر است و كوتاهى كرده و نياموخته است مستحق عقاب است ، زيرا مأموربه واقعى را بجا نياورده است و خودش مقصّر است - حال عقاب بر ترك تعلّم باشد كه واجب نفسى است يا بر مخالفت واقع باشد ؛ على المبنى كه در مطلب قبل بيان شد . -\r\nإن قلت كيف يحكم بصحتها مع عدم الأمر بها و كيف يصح الحكم باستحقاق العقوبة على ترك الصلاة التى أمر بها حتى فيما إذا تمكّن مما أمر بها كما هو ظاهر إطلاقاتهم بأن علم بوجوب القصر أو الجهر بعد الإتمام و الإخفات و قد بقى من الوقت مقدار إعادتها قصرا أو جهرا ضرورة أنه لا تقصير هاهنا يوجب استحقاق العقوبة .\r\nو بالجملة كيف يحكم بالصحة بدون الأمر و كيف يحكم باستحقاق العقوبة مع التمكّن من الإعادة لو لا الحكم شرعا بسقوطها و صحة ما أتى بها .\r\nقلت إنما حكم بالصحة لأجل اشتمالها على مصلحة تامة لازمة الاستيفاء فى نفسها مهمة فى حد ذاتها و إن كانت دون مصلحة الجهر و القصر و إنما لم يؤمر بها لأجل أنه أمر بما كانت واجدة لتلك المصلحة على النحو الأكمل و الأتم .\r\nو أما الحكم باستحقاق العقوبة مع التمكّن من الإعادة فإنها بلا فائدة إذ مع استيفاء تلك المصلحة لا يبقى مجال لاستيفاء المصلحة التى كانت فى المأمور بها و لذا لو أتى بها فى موضع الآخر جهلا مع تمكّنه من التعلم فقد قصر و لو علم بعده و قد وسع الوقت .\r\nفانقدح أنه لا يتمكّن من صلاة القصر صحيحة بعد فعل صلاة الإتمام و لا من الجهر كذلك بعد فعل صلاة الإخفات و إن كان الوقت باقيا .\r\nاشكال : اين اشكال و جواب در حقيقت دربر دارندهء چند سؤال و جواب است كه در متن كفايه در ضمن ان قلت ، تنها دو سؤال مطرح شده ولى با بياناتى كه در ضمن قلت دارد ، سؤال‌هاى ديگرى ضمناً مطرح مىشود كه تمام آنها در اين‌جا به‌صورت سؤال و جواب مطرح مىشود و ترتيب كتاب كفايه مراعات نمىگردد :\r\n1 . با اين‌كه اتمام در موضع قصر ، جهر در موضع اخفات ، اخفات در موضع جهر امر ندارد و مأموربه نيست ، چگونه حكم به صحت آن شده است و امام عليه السلام صريحاً فرمود : اعاده لازم نيست ؟\r\n\r\n\r\n","description":"","footnote":"\r\n( 1 ) . همان ، ج 5 ، ص 531 ، باب 17 ، حديث 4 .\r\n","page_name":" 166 ","page_number":167},
  {"content":"\r\n\r\nجواب : كراراً گفته شد از نظر محققان ، صحّت عبادت دائر مدار وجود امر فعلى و قصد امتثال امر نيست ، بلكه كافى است كه ملاك امر ( مصلحت ملزمه ) در آن باشد و آن را به قصد ملاك بياوريم ؛ در سه باب مذكور چنين است ، يعنى نماز تمام براى مسافر جاهل ، مشتمل بر صد درجه مصلحت است و هكذا در جهر و اخفات ؛ و همين كافى است كه محكوم به صحت باشد .\r\n2 . از كجا فهميديد كه نمازِ تمام ، واجد مصلحت لازم الاستيفاء و كامل است و هكذا نماز جهرى يا اخفاتى ؟ جواب : از حكم امام عليه السلام به صحت و عدم اعاده ، وجود ملاك و صلحت را بدست آورديم و از معلول به علّت رسيديم ( طريق انّى ) .\r\n3 . اگر نماز كامل براى چنين مسافرى داراى مصلحت كامل است ، چرا امر فعلى ندارد و بدان امر نشده است ؟ جواب : با وجود امر فعلى به نماز مهم‌تر ، يعنى قصر براى مسافر كه مصلحت كامل‌تر و بيشترى دارد ، نوبت به امر به مهّم نمىرسد .\r\n4 . چه مانعى دارد هم نماز تمام و هم قصر براى مسافر امر داشته باشد ؟ جواب : اجتماع آن دو محال است و در يك وقت دو نماز واجب نيست ، بلكه واجب واقعى يكى است : يا قصر و يا اتمام ، و با وجود واجب واقعى - كه مهم‌تر است - نوبت به واجب ديگر نمىرسد و بالعرض ، اجتماع آن دو محال است .\r\n5 . نوعاً فتاواى فقهاء اطلاق دارد . آن‌ها مىگويند اگر جاهل مقصر بود ، و نماز را كامل خواند و يا به جاى جهر ، آهسته خواند و بالعكس در اثر تقصير و كوتاهى ، مستحق عقاب است ، و اين را مطلق مىآورند ، يعنى حتّى اگر هنوز وقت باقى است ، عالم شد و امكان تدارك و جبران هم وجود دارد مىگويند فايده‌اى ندارد و وى مستحق عقاب است ؛ علّت چيست ؟ با فرض بقاء وقت و امكان تدارك كه وى مقصّر نيست ، عقاب چرا ؟ جواب : اتفاقاً مشكل همين‌جاست كه ديگر قابل تدارك نيست ؛ زيرا در حق جاهل مقصر ، نماز تمام صد درجه مصلحت داشت و وى با انجام آن به اين مصلحت تامّ رسيد و ديگر امكان رسيدن به مصلحت كامل‌تر وجود ندارد تا قابل جبران باشد و چون منشأ اين محروميّت ، تقصير و كوتاهى خود او است و ترك تعلّم ، منجر به اين محروميّت شده است و آن هم به سوءاختيار خودش بود لذا استحقاق عقوبت باقى است و مرتفع نمىشود . « 1 »\r\nإن قلت على هذا يكون كلّ منهما فى موضع الآخر سببا لتفويت الواجب فعلا و ما هو سبب لتفويت الواجب كذلك حرام و حرمة العبادة موجبة لفسادها بلا كلام .\r\nقلت ليس سببا لذلك غايته أنه يكون مضادا له و قد حققنا فى محله أن الضد و عدم ضده متلازمان ليس بينهما توقف أصلا .\r\n\r\n\r\n","description":"","footnote":"\r\n( 1 ) . اين نكته در « ان قلت » در متن سؤال اوّل و پنجم مطرح شده است و ساير پرسش‌ها از لابه‌لاى « قلت » و شروع در پاسخ از سؤال اوّل استفاده شده است .\r\n","page_name":" 167 ","page_number":168},
  {"content":"\r\n\r\nلا يقال على هذا فلو صلى تماما أو صلى إخفاتا فى موضع القصر و الجهر مع العلم بوجوبهما فى موضعهما لكانت صلاته صحيحة و إن عوقب على مخالفة الأمر بالقصر أو الجهر .\r\nفإنه يقال لا بأس بالقول به لو دل دليل على أنها تكون مشتملة على المصلحة و لو مع العلم لاحتمال اختصاص أن يكون كذلك فى صورة الجهل و لا بعد أصلا فى اختلاف الحال فيها باختلاف حالتى العلم بوجوب شىء و الجهل به كما لا يخفى .\r\nو قد صار بعض الفحول بصدد بيان إمكان كون المأتى فى غير موضعه مأمورا به بنحو الترتب .\r\nو قد حققناه فى مبحث الضد امتناع الأمر بالضدين مطلقا و لو بنحو الترتب بما لا مزيد عليه فلا نعيد .\r\nاشكال : در پاسخ ان قلت اوّلى بيان شد كه با انجام تمام به جاى قصر ، امكان تدارك قصر وجود ندارد و مكلّف نمىتواند مجدّداً نماز قصر بجا آورد - حتّى اگر وقت هم باقى باشد . - حال معترض مىگويد بنا بر اتمام در موضع قصر ، و اخفات در مكان جهر و بالعكس « 1 » موجب تفويت واجب فعلى مىشود ، « 2 » و تفويت واجب حرام است ، « 3 » و سبب حرام نيز حرام است ؛ « 4 » پس خود نماز تمام هم حرام است و حرمت در عبادات ملازم با فساد و بطلان است ؛ « 5 » در نتيجه بايد نماز تمام در جاى قصر ، باطل و فاسد باشد ؛ پس چرا حكم به صحّت و اجزاء نموده و فرموده‌ايد : اعاده و قضاء ندارد ؟\r\nپاسخ : در پاسخ مىگوييم دو امرى كه نقيض يكديگر هستند ، در عرض هم مىباشند ، و گرنه در طول هم تناقضى ندارند ، دو امرى هم كه ضدّ يكديگر هستند ، باز در عرض هم هستند ، و گرنه در طول هم مانعى ندارد كه جسم واحد در اين لحظه ابيض و در لحظه بعد اسود باشد . و نيز وجود هر ضدّى با عدم ضدّ ديگر در عرض هم هستند و هيچ‌كدام سبب و علّت و مقدّمه براى ديگرى نيست ، بلكه نبود سياهى ، معلولِ نبود علّت سياهى است و وجود سفيدى هم معلول وجود علّت آن است ؛ آرى عدم يكى از دو ضد با وجود ضد ديگر متلازمان هستند و هرجا يكى از آن دو موجود بود ، ديگرى حتماً معدوم است ، و وجود يكى همواره همراه با عدم ديگرى است .\r\nبا حفظ اين قواعد گفتنى است قصر و اتمام ، ضدّان هستند و اجتماع آن دو نشايد و طبعاً وجود هركدام با عدم ديگرى همراه است ، اما نه از باب اين‌كه عدم يكى مقدّمه و سبب براى وجود ديگرى باشد ، و وجود ديگرى وابسته به آن باشد ، يا وجود احدهما مانع از وجود ديگرى باشد ، بلكه وجود تمام - مثلًا - معلول علّت خودش است كه علم و اراده و عمد باشد و عدم قصر هم معلول علت خودش\r\n\r\n\r\n","description":"","footnote":"\r\n( 1 ) . در ادامه ، بحث را روى مثال قصر و اتمام پياده مىكنيم ، كه حكم دو باب ديگر نيز روشن خواهد شد .\r\n( 2 ) . زيرا خواندن نماز تمام مانع شد از اين‌كه قصر بر من واجب شود و اعاده يا قضاء داشته باشد .\r\n( 3 ) . و مكلّف مجاز نيست كارى بكند كه واجب فعلى از وى فوت شود .\r\n( 4 ) . زيرا مسببّ بدون سبب حاصل نمىشود . پس حرمت از مسببّ به سبب سرايت مىكند .\r\n( 5 ) . اين مطلب به تفصيل در جلد اوّل كفايه بيان شده است .\r\n","page_name":" 168 ","page_number":169},
  {"content":"\r\n\r\nاست كه جهل و عدم اراده و يا وجود كراهت نسبت به آن باشد ، ولى در خارج معيّت دائمى دارند و همواره وجود اتمام ، ملازم با عدم قصر است و قابل جمع نيستند پس قضيهء سببيّت و مسبّيت مطرح نيست ، بلكه قضيه تلازم مطرح است ، و در متلازمان آنچه مسلّم است اين است كه امكان ندارد يكى واجب و ديگرى حرام باشد ، ولى اين‌كه هر حكمى احدهما داشت ديگرى هم داشته باشد دليل ندارد و لذا مانعى ندارد كه تفويت واجب فعلى - قصر مثلًا - حرام باشد ولى وجود اتمام كه ملازم آن است حرام نباشد و اگر حرام نبود ، پس مانع فعلى ندارد و از طرفى هم فرض اين است كه ملاك و مصلحت تامّه در آن موجود است . پس اگر مكلّف اين عمل را به قصد ملاك امر انجام داد ، بايد حكم به صحّت شود ، و وجهى براى بطلان نيست .\r\nقوله : لا يقال على هذا : اشكال : معترض مىگويد : بنابراين كه نماز تمام هم فى حدّ ذاتها داراى مصلحت ملزمه و كامله است بايد گفت حتّى اگر مكلّف عالم به حكم است و مىداند كه در سفر بايد نماز را قصر بخواند و جاهل نيست و درعين حال بايد بتواند نماز تمام بخواند ، و هر مطلبى كه دربارهء جاهل مقصّر ذكر شد ، در اينجا هم جارى و سارى است ؛ يعنى با خواندن نماز تمام به صد در صد مصلحت رسيده و ديگر جايى براى تدارك مصلحت مهم‌تر و كامل‌تر - كه در نماز قصر باشد - نمانده است پس در حق عالم نيز بايد نماز تمام صحيح باشد و اعاده لازم نباشد ؛ اگرچه از باب ترك واجب مهم‌تر ، مستوجب عقوبت است ، در حالى كه فقهاء در مورد عالم ، چنين فتوايى ندارند و حكم به صحت نكرده‌اند . پس معلوم مىشود نماز كامل در موضع قصر مصلحت ندارد ، و اگر ندارد پس در حق جاهل نيز حكم به صحّت بىمعناست .\r\nقوله : فانّه يقال : پاسخ : در پاسخ مىگوييم به لحاظ مقام ثبوت و احتمالات ، ممكن است كسى در حق عالم نيز حكم به صحت كند ، ولى به لحاظ مقام اثبات و تصديق ، دليل مىطلبد و در باب جاهل - ولو مقصّر باشد - دليل داشتيم ، كه صحيحه زراره بود و قبلًا نقل شد ؛ ولى در مورد عالم ، چنين دليلى نداريم . به بيان بهتر ، قاعده اصلى اين است كه وقتى در سفر ، نماز قصر مأموربه است ، نماز اتمام مطلقاً نبايد مجزى باشد ؛ چه در حق جاهل و چه در حق عالم . و امكان و احتمال اجزاء و صحت هم مىرود و نياز به اثبات دارد ؛ آنگاه درباره جاهل دليل خاص داشتيم و حكم به صحّت نموديم و از اين راه كشف ملاك كرديم ، امّا درباره عالم چنين دليلى نداريم تا حكم به صحّت نماييم .\r\nاگر بگوييد مگر حالت علم و جهل مىتواند تأثير بگذارد و موجب تفاوت شود ، در جواب مىگوييم هيچ بعدى ندارد كه حالت علم و جهل متفاوت باشد و در حال جهل ، نماز تمام ، مصلحت داشته باشد ، ولى در حال علم داراى اين مصلحت نباشد ، اين‌كه محال عقلى را به‌دنبال ندارد تا اشكال شود . پس قياس فرض علم به فرض جهل ولو تقصيرى ، مع‌الفارق است .\r\nقوله : و قد صار بعض الفحول : مشهور فتوى به صحّت نماز - در حق جاهل - در سه باب قصر و\r\n\r\n","description":"","footnote":"","page_name":" 169 ","page_number":170},
  {"content":"\r\n\r\nاتمام ، جهر و اخفات ، اخفات و جهر دادند ، و اشكال شد كه اين نمازها در فرض‌هاى مزبور اصلًا امر ندارند فكيف يحكم بالصحّة ؟ جواب داديم كه امر فعلى لازم نيست و ملاك امر هم كه باشد كافى است .\r\nحال مرحوم كاشف الغطاء « 1 » در صدد برآمده است تا امر فعلى هم درست كند و ثابت نمايد كه نماز تمام در حال سفر براى جاهل مقصر امر دارد ، منتها امر طولى و ترتّبى ، به اين معنا كه در وهله اوّل ، امر به خود قصر دارد ، ولى اگر معصيت نمود و آن را انجام نداد ، در مرحله دوم امر به اتمام به گردنش مىآيد و گويا حاصل جمع ادلهء امر به قصر و روايات جاهل مقصر ، اين است كه « قصّر و إن عصيت فاتمم » ؛ آنگاه جاهل مقصّر - حتّى عالم بر اين فرض - امر به اتمام پيدا مىكند و نماز را به اين قصد انجام مىدهد و بر فرض كه عبادت ، محتاج به قصد امر فعلى باشد ، ما با اين بيان امر فعلى درست مىكنيم .\r\nقوله : و قد حققنا : مرحوم آخوند در جواب كاشف الغطاء رحمه الله مىفرمايد مسأله ترتّب در مبحث ضدّ به تفصيل مطرح شد و آنجا ثابت كرديم كه امر به ضدّين و طلب ضدّان مطلقاً محال است ؛ چه به نحو طوليّت و ترتّب و چه به اين نحو كه در عرض هم بگويد « اجمع بين الضدّين » ، يا « افعل كذا و كذا » ؛ در اينجا نيازى به تكرار نمىبينيم .\r\n\r\n[ ما أفاد الفاضل التونىّ حول شروط جريان البراءة 
  ]\r\n( ثم إنه ذكر لأصل البراءة شرطان آخران أحدهما أن لا يكون موجبا لثبوت حكم شرعى من جهة أخرى . ثانيهما أن لا يكون موجبا للضرر على آخر . )\r\nو لا يخفى أن أصالة البراءة عقلا و نقلا فى الشبهة البدوية بعد الفحص لا محالة تكون جارية و عدم استحقاق العقوبة الثابت بالبراءة العقلية و الإباحة أو رفع التكليف الثابت بالبراءة النقلية لو كان موضوعا لحكم شرعى أو ملازما له فلا محيص عن ترتبه عليه بعد إحرازه فإن لم يكن مترتبا عليه بل على نفى التكليف واقعا فهى و إن كانت جارية إلا أن ذاك الحكم لا يترتب لعدم ثبوت ما يترتب عليه بها و هذا ليس بالاشتراط .\r\nو أما اعتبار أن لا يكون موجبا للضرر فكل مقام تعمه قاعدة نفى الضرر و إن لم يكن مجال فيه لأصالة البراءة كما هو حالها مع سائر القواعد الثابتة بالأدلة الاجتهادية إلا أنه حقيقة لا يبقى لها مورد بداهة أن الدليل الاجتهادى يكون بيانا و موجبا للعلم بالتكليف و لو ظاهرا فإن كان المراد من الاشتراط ذلك فلا بد من اشتراط أن لا يكون على خلافها دليل اجتهادى لا خصوص قاعدة الضرر فتدبر و الحمد لله على كلّ حال .\r\nدو شرط فاضل تونى براى اصل برائت\r\nشرط اصلى براى اجراء اصل برائت همان بود كه قبلًا ذكر شد ( فحص و يأس ) ، و همه اين شرط را پذيرفتند . حال علاوه بر آن شرط ، دو شرط ديگر را مرحوم فاضل تونى « 2 » بيان كرده است كه مورد قبول ما نيست و در اين بخش آنها را مطرح و نقد مىكنيم :\r\n\r\n\r\n","description":"","footnote":"\r\n( 1 ) . كشف‌الغطاء ، ص 27 ، مبحث هجدهم .\r\n( 2 ) . ر . ك : وافيه ، ص 193 .\r\n","page_name":" 170 ","page_number":171},
  {"content":"\r\n\r\nشرط اوّل : اصل برائت يك اصل صد در صد نافى تكليف است و مثبت آن نيست . « 1 » شرط جريان برائت اين است كه به‌گونه‌اى نباشد كه از ناحيه‌اى ما را در وسعت قرار دهد و نافى باشد ، ولى از جهت ديگر ما را در مضيقه قرار دهد و مثبِت باشد ، و گرنه جارى نمىشود ، و اسم اصل برائت با خودش است كه دالّ بر برائت و آزادى است ، نه اشتغال ذمّه و سلب آزادى .\r\nمثلًا فرض كنيد دو ظرف آب داريم كه يكى پاك و ديگرى نجس است و به يكديگر مشتبه شده‌اند ، اگر بخواهيم در خصوص يكى از آن دو حكم به طهارت و حلّيّت شرب نماييم ، لازمه‌اش اين است كه در طرف ديگر ، حكم به حرمت و نجاست كنيم و بگوييم نجس واقعى همين است و بايد از آن اجتناب كرد . اينجا برائت از يك جهت ، و نسبت به يكى نافى شد ، ولى از جهت ديگر و نسبت به ديگرى مثبت .\r\n2 . اصل برائت به شرطى جارى مىشود كه موجب ضرر بر ديگرى نباشد ، و گرنه قانون لا ضرر كه يك قانون اجتهادى است جلو اصل برائت را كه يك اصل عملى است خواهد گرفت و نوبت به برائت نخواهد رسيد . مثلًا شخصى درِ قفس شخصى را گشود و پرندهء آن شخص پرواز كرد و رفت .\r\nاينجا شخص گشاينده نمىتواند بگويد من شك دارم كه ضامن هستم يا نه و اصل برائت جارى مىكنم خير جاى اين اصل نيست ؛ زيرا ضامن نبودن او موجب ضرر به صاحب پرنده است و « لا ضرر » مانع مىشود . يا گوسفندى را حبس كرد تا اين‌كه برّهء او از گرسنگى تلف شد . حبس‌كننده نمىتواند بگويد « الاصل برائة الذمّة من الضمان » ؛ زيرا قانون « لا ضرر » را داريم كه مقدّم بر اصل مزبور است .\r\nنظريهء مرحوم آخوند : مرحوم آخوند اين دو شرط را نمىپذيرد . امّا شرط اوّل : بحث ما در شبههء بدويّه - مثل استعمال دخانيات - است ؛ در حالى كه مثال فاضل تونى به دو ظرف آب . . . از مصاديق شبهه مقرون به علم اجمالى است و از بحث خارج است . در شبهات بدويّه بعد از فحص و يأس حتماً برائت عقلى جارى مىشود و مىگويد عقاب بدون بيان قبيح است و شما مؤاخذه‌اى نداريد و حتماً برائت شرعى و اباحه شرعيه جارى مىشود و حكم به اباحه ظاهرىِ استعمال دخانيات مىكند . آنگاه از دو حال خارج نيست : يا حكم شرعىِ ديگر موضوعش همين عدم عقاب و اباحه ظاهرى است حتماً آن حكم نيز مترتب مىشود و ثابت مىشود و از باب اين‌كه موضوعش محقق شده است و موضوع به منزله علّت براى حكم است ، معلول آن ( حكم شرعى ) نيز مىآيد .\r\nمثلًا كسى نذر كرده است اگر استعمال دخانيات حلال و مباح باشد - ولو ظاهراً ، به حكم اصل - و عقاب نداشته باشد ، صد تومان صدقه بدهد . چنين كسى با اجراى برائت ، حلّيّت ظاهرى و نبود عقاب را نتيجه مىگيرد ، و همين اباحه ظاهرى موضوع براى حكم ديگر مىشود كه وجوب تصدّق باشد و حتماً هم بار مىشود ، بدون هيچ محذورى . و يا اگر ملازم با حكم ديگر باشد - نه موضوع آن - مثلًا وقت نماز داخل شده است و الآن مكلّف شك مىكند كه دَين فورى و واجب‌الاداء دارد يا نه ؟ با اصل\r\n\r\n\r\n","description":"","footnote":"\r\n( 1 ) . متناسب با مقام امتنان هم كه حديث رفع در آن مقام وارد شده است ، اين است كه نافى باشد ، نه مثبت .\r\n","page_name":" 171 ","page_number":172},
  {"content":"\r\n\r\nبرائت آن را نفى مىكند و ملازم نبود دين - ولو ظاهراً و به بركت اصل - كه وجوب فعلى نماز باشد ، ثابت مىشود و هيج محذورى هم ندارد .\r\nو امّا اگر حكم شرعىِ ديگر ، موضوعش برائت عقلى و اباحه شرعى ظاهرى نباشد ، بلكه موضوعش نبودِ واقعى تكليف باشد چنين حكمى هرگز با اصل برائت قابل اثبات نيست تا شما شرط كنيد كه نبايد چنين باشد . فرض كنيد كسى نذر كرده است اگر استعمال توتون در واقع و عنداللَّه حلال باشد - نه در ظاهر و به حكم اصل - صد تومان صدقه بدهد ؛ در اينجا اگر صد بار هم برائت جارى كند و اباحه ظاهرى براى شرب توتون ثابت نمايد ، فايده‌اى ندارد و موجب وجوب تصدق و وفاى نذر نمىشود ؛ زيرا موضوع وجوب تصدّق ، اباحهء واقعى است نه ظاهرى و عدم ترتّب اين حكم از باب نبود موضوع آن است و سالبه به انتفاء موضوع است .\r\nو امّا شرط دوم : قبول داريم كه با وجود قاعدهء لا ضرر جاى اصل برائت نيست ، ولى اين مطلب اختصاص به قاعده لاضرر ندارد ، بلكه كليّه امارات و ادلهء عناوين ثانويّهء ديگر از قبيل قاعده يد ، قاعده سوق المسلمين ، قانون نفى حرج و . . . بر اصل برائت تقدّم دارند و با وجود آنها جاى برائت نيست ؛ « 1 » آنگاه از ميان آن همه دليل‌هاى اجتهادى كه بر اصل برائت مقدّم هستند در قاعده لا ضرر چه خصوصيّتى بود كه جناب فاضل تونى روى آن تكيه كرد و اين را به صورت يك شرط براى اصل برائت عنوان نمود ؟ بهتر بود مىفرمود اصل برائت وقتى جارى مىشود كه دليل اجتهادى مطلقاً بر خلافش نباشد ؛ تازه اين هم اختصاص به اصل برائت ندارد ، استصحاب و اصل تخيير و ساير اصول نيز به اين منوال هستند كه وقتى جارى مىشوند كه دليل اجتهادى بر خلاف آنها نباشد و اصولًا اينها اختلاف مرتبه دارند ، و با وجود دليل اجتهادى اصلًا نوبت به اصل عملى نمىرسد ، چه برائت و چه غير برائت . و نيز با وجود استصحاب هم جاى برائت نيست . پس اين هم يك شرط باشد كه اصل برائت وقتى جارى مىشود كه استصحاب بر خلاف آن نباشد و يا حتى بر وفاق آن هم نباشد ؛ و گرنه نيازى به برائت نمىرسد . پس ما داعى نداريم كه شرط و شروط زياد كنيم ؛ شرط اصلى همان است كه قبلًا عنوان كرديم ؛ يعنى فحص و يأس كه مبسوطاً گذشت و شروط ديگر مورد قبول نيست .\r\n\r\n\r\n","description":"","footnote":"\r\n( 1 ) . ظاهر كلام آخوند ورود است يعنى اين قواعد بر اصل برائت وارد است و موضوع آن را - كه شك و عدم‌العلم باشد - از بين‌مىبرند و براى ما يقين به تكليف مىآورند .\r\n","page_name":" 172 ","page_number":173},
  {"content":"\r\n\r\nالأصول العمليّة / قاعدة لا ضرر و لا ضرار\r\n\r\n[ تذييل 
  ] [ حول قاعدة لا ضرر و لا ضرار 
  ]\r\n\r\n[ أجنبية القاعدة عن مقاصد الكتاب 
  ]\r\nثم إنه لا بأس به صرف الكلام إلى بيان قاعدة الضرر و الضرار على نحو الاقتصار و توضيح مدركها و شرح مفادها و إيضاح نسبتها مع الأدلة المثبتة للأحكام الثابتة للموضوعات بعناوينها الأولية أو الثانوية و إن كانت أجنبية عن مقاصد الرسالة إجابة لالتماس بعض الأحبة .\r\n\r\n[ مدرك القاعدة 
  ]\r\nفأقول و به أستعين . إنه قد استدل عليها بأخبار كثيرة .\r\nمنها ( موثقة زرارة عن أبى جعفر عليه السلام : إن سمرة بن جندب كان له عذق فى حائط لرجل من الأنصار و كان منزل الأنصارى بباب البستان و كان سمرة يمر إلى نخلته و لا يستأذن فكلمه الأنصارى أن يستأذن إذا جاء فأبى سمرة فجاء الأنصارى إلى النبى صلى الله عليه و آله فشكا إليه فأخبر بالخبر فأرسل رسول الله و أخبره بقول الأنصارى و ما شكاه فقال إذا أردت الدخول فاستأذن فأبى فلما أبى فساومه حتى بلغ من الثمن ما شاء الله فأبى أن يبيعه فقال لك بها عذق فى الجنة فأبى أن يقبل فقال رسول الله صلى الله عليه و آله للأنصارى اذهب فاقلعها و ارم بها إليه فإنه لا ضرر و لا ضرار ) .\r\n( و فى رواية الحذاء عن أبى جعفر عليه السلام : مثل ذلك إلا أنه فيها بعد الإباء ما أراك يا سمرة إلا مضارا اذهب يا فلان فاقلعها و ارم بها وجهه ) .\r\nإلى غير ذلك من الروايات الواردة فى قصة سمرة و غيرها و هى كثيرة و قد ادعى تواترها مع اختلافها لفظا و موردا فليكن المراد به تواترها إجمالا بمعنى القطع بصدور بعضها .\r\nو الإنصاف أنه ليس فى دعوى التواتر كذلك جزاف و هذا مع استناد المشهور إليها موجب لكمال الوثوق بها و انجبار ضعفها مع أن بعضها موثقة فلا مجال للإشكال فيها من جهة سندها كما لا يخفى .\r\nقاعدهء لا ضرر\r\nبه مناسبت اينكه از قاعده ضرر سخن رفت ، ( و به پيروى از شيخ اعظم ) ، در پاسخ به تقاضاى برخى از دوستان ، به اختصار دربارهء اين قاعده بحث مىكنيم ، اگرچه قاعده‌اى فقهى است و جاى آن در علم فقه است ، نه در اصول فقه ، ولى به اختصار دربارهء آن پنج مطلب را مطرح مىكنيم :\r\n1 . مدرك و مستند قاعده نفى ضرر ؛ 2 . بيان مفاد آن ؛ 3 . بيان نسبت و رابطه آن با ادلّه عناوين\r\n\r\n","description":"","footnote":"","page_name":" 173 ","page_number":174},
  {"content":"\r\n\r\nاوّليّه از قبيل « الصوم واجب » ، « الوضوء واجب » و . . . كه آيا حكومت است يا ورود ؟ و . . . ؛ 4 . بيان رابطه آن با ادله عناوين ثانويه از قبيل نفى عسر و حرج ، رفع اكراه و اضطرار و مانند آن ؛ 5 . تعارض دو ضرر با يكديگر .\r\nمدرك قاعده لا ضرر\r\nمدرك اين قاعده ، اخبار و روايات است . در اين‌باره به احاديث فراوانى استناد شده و قاعده « لا ضرر » از آنها گرفته شده است . در كتاب عنايةالاصول « 1 » اين روايات گردآورى شده است مرحوم آخوند به دو روايت اشاره مىكند :\r\n1 . روايت اول موثقه زراره از امام باقر عليه السلام كه جريان سمرة بن جندب در عصر پيامبر صلى الله عليه و آله و سلم را بيان مىكند . سمرة درخت خرماى باردارى داشت كه در داخل حيات مردى از انصار بود و منزل آن انصارى هم جلو درِ باغ بود . سمره ، گاه و بىگاه سر زده وارد مىشد و بدون اينكه اجازه بگيرد ، به طرف درخت خرماى خود مىرفت . روزى مرد انصارى به او گفت : هر گاه مىخواهى وارد شوى ، نخست اذن بگير ، يا الله بگو تا زن‌ها بفهمند و خود را بپوشانند و . . . ؛ امّا سمره قبول نكرد . مرد انصارى به خدمت رسول‌خدا صلى الله عليه و آله و سلم شرفياب شد و از دست سمره شكايت نمود . پيامبر صلى الله عليه و آله و سلم سمره را احضار كرد و جريان شكايت مرد انصارى از دست او را ، بازگو نمود و فرمود : هرگاه مىخواهى وارد منزل انصارى شوى ، اذن بگير . باز هم سمره امتناع كرد ؛ پيامبر با او مساومه نمود ( گفتگوى قبل از معامله كه بر سر تعيين قيمت انجام مىگيرد . ) و حتى حاضر شد به چندين برابر قيمت ، آن درخت را از سمره خريدارى كند . باز هم سمره سماجت كرد و حاضر به فروش نشد . حضرت معامله دنيا به آخرت را پيشنهاد كرد و فرمود : در برابر اين درخت ، يك درخت خرماى باردار در بهشت مال تو باشد ، باز هم سمره امتناع نمود و زير بار نرفت . اينجا بود كه رسول‌خدا صلى الله عليه و آله و سلم به مرد انصارى فرمود برو درخت خرماى اين شخص را از ريشه در آور و به سوى او پرتاب كن [ تا هر كجا مىخواهد ببرد و غرس كند 
  ] .\r\nسپس فرمود : « انه لا ضرر و لا ضرار » . « 2 »\r\n2 . روايت دوم روايت حذّاء از امام باقر عليه السلام است كه در ضمن آن نيز همين داستان نقل شده است ؛ با اين تفاوت كه وقتى سمره به هيچ‌وجه زير بار نرفت و قبول نكرد پيامبر صلى الله عليه و آله فرمود : « ما اراك يا سمرة الّا مضّارا » ، يعنى نمىبينم تو را اى سمره ، مگر اينكه مردى هستى ضرر زننده . بعد خطاب به مرد انصارى فرمود : فلانى برو و اين درخت را بكن و بينداز جلو صاحبش . « 3 »\r\nبحث سندى احاديث : فخرالدين مدّعى شده است كه اين روايات متواتر و يقين آور هستند و جاى كمترين ترديدى نيست . « 4 » مرحوم آخوند در توضيح اين سخن مىفرمايد : تواتر لفظى كه ندارند ،\r\n\r\n\r\n","description":"","footnote":"\r\n( 1 ) . عنايةالاصول ، ج 4 ، ص 300 - 303 .\r\n( 2 ) . تهذيب‌الاحكام ، ج 7 ، ص 146 ، حديث 36 .\r\n( 3 ) . من لا يحضره‌الفقيه ، ج 3 ، ص 59 ، حديث 9 .\r\n( 4 ) . ايضاح‌الفوائد ، ج 2 ، ص 48 .\r\n","page_name":" 174 ","page_number":175},
  {"content":"\r\n\r\nزيرا تعبير روايات مختلف است و چنان نيست كه لفظ واحدى به تواتر از پيامبر و امام عليه السلام نقل شده باشد . تواتر معنوى هم ندارند زيرا هر كدام در موردى و به مناسبتى وارد شده و مربوط به قصه‌هاى مختلف است ، « 1 » ولى تواتر اجمالى دارند ؛ به اين معنا كه احتمال كذب و خطا و عدم صدور اين همه روايات فراوان صفر است و ما يقين داريم كه لااقلّ يكى از اينها صادر شده است و چنين نيست كه تمام آنها غير صادر باشند . مرحوم آخوند انصاف داده است و اين قسم از تواتر را مىپذيرد و ادّعاى چنين تواترى را گزاف نمىداند .\r\nافزودن بر اين ، مشهور هم به اين اخبار عمل كرده و طبق آنها فتوى داده‌اند و دليل ديگرى بر كمال وثوق و اطمينان به آنهاست ؛ و تازه اينها در فرضى بود كه سند تمام اينها ضعيف و غير قابل قبول باشد . ولى تواتر اجمالى و شهرت عملى ، آن را جبران مىكند ؛ چه رسد به اينكه در ميان اينها روايات موثقّه نيز داريم كه يكى از آنها موثقّه زراره بود و قبلًا اشاره شد . در نتيجه از لحاظ سندى اشكالى نيست و مسلّماً اين روايات حجيّت و اعتبار دارند .\r\nمعنا و مدلول قاعدهء لاضرر و لاضرار\r\nمطلب دوم ، مربوط به معنا و مدلول قاعده لا ضرر و لا ضرار است : يك بحث راجع به مفردات اين قاعده يعنى كلمه « ضرر » و « ضرار » است . و يك بحث راجع به هيئت تركيبيّه است كه مركّباتى كه با لاء نفى جنس شروع مىشوند ، بر چه معنايى دلالت دارند ؛ آيا نفى خود جنس و ماهيّت مىكنند يا مفاد ديگرى دارند ؟ امّا مفردات : كلمه ضرر اسم مصدر از باب ضرّ يضرّ ضرّاً است كه مصدرش ضرّ و به معناى ضرر رساندن و نقص وارد كردن است و ضرر كه اسم مصدر باشد ، نتيجهء مصدر است ، يعنى خود آن نقصى است كه حاصل و موجود است ؛ چه نقص جانى باشد و چه نقص عضو باشد يا نقص مالى و يا آبرويى كه ضرر اطلاق دارد و بر تمام اينها صادق است . ضرر ، مقابل منفعت است كه هر دو اسم مصدرند و ضرّ ، مقابل نفع است كه هر دو مصدرند و تقابل ضرر با نفع تسامحى است .\r\nضمناً تقابل چهار قسم دارد : 1 . تقابل تناقض ؛ 2 . تقابل تضّاد ؛ 3 . تقابل تضايف ؛ 4 . تقابل عدم و ملكه . تقابل ضرر و نفع ، از نوع تضاد نيست ؛ زيرا اينها دو امر وجودى نيستند بلكه نفعْ وجودى است و ضررْ عدمى . از نوع تضايف هم نيست ؛ زيرا تصّور يكى بدون ديگرى ممكن است . از نوع تناقض هم نيست ؛ زيرا ضررْ نقص مطلق و عدم نفع بدون قيد و شرط ، نيست بلكه عدم نفع است در جايى كه شأنيّت و صلاحيّت وجود اين نفع را دارد . مثلًا كسى كه جا داشت داراى فلان منفعت و فايده و كمال باشد . اگر فاقد بود مىگوييم ضرر كرده است و گرنه به محلّى كه قابليّت فلان نفع را ندارد نمىگويند\r\n\r\n\r\n","description":"","footnote":"\r\n( 1 ) . البتّه اين سخن قابل مناقشه است زيرا در تواتر معنوى بيش از اين معتبر نيست كه معناى واحد متواتر باشد و اخبار و الفاظگوناگون يا تضمّنى و يا التزامى بر آن دلالت كنند و در اينجا چنين است و از تمام اخبار ، نفى ضرر استفاده مىشود و مفاد همه آنها اين است .\r\n","page_name":" 175 ","page_number":176},
  {"content":"\r\n\r\nضرر كرده است مثل علم و جهل كه جهل ، عدم علم است در جايى كه از شأنش اين بود كه عالم باشد ، و هكذا عمى و بصر و . . . . پس با معناى كلمه ضرر آشنا شديم و دانستيم كه مقابله‌اش با منفعت ، از نوع تقابل ملكه و عدم ملكه است .\r\nكلمه ضرار : اين كلمه ظاهراً يكى از سه مصدر باب مفاعله است : ضارر ، يضارر ، مضاررة و ضرارا و ضيرارا . و در معناى آن سه احتمال مىرود كه به ترتيب از آخر به اوّل - به‌عكس ترتيب كفايه - ذكر مىكنيم :\r\n1 . احتمال دارد ضرار به معناى جزاء بر ضرر باشد ، يعنى ابتدا شخصى به شما ضرر زده و بعداً شما آن ضرر را تلافى مىكنيد و در جاى ديگر به او ضرر مىزنيد ، و از اين ، تعبير به ضرار مىشود .\r\nمرحوم آخوند اين معنا را نمىپذيرد و مىفرمايد مصدر باب مفاعله براى اين معنا نيامده و چنين معنايى غير متعارف است و لذا نمىتوان ضرار را به اين معنا دانست .\r\n2 . احتمال دارد ضرار مصدر باب مفاعله است . معناى اصلى و اوّلى باب مفاعله عبارت است از فعل الاثنين ؛ يعنى ميان دو نفر انجام مىگيرد كه هركدام به ديگرى همان‌گونه رفتار مىكند كه ديگرى با او . مثل مضاربه ؛ يعنى زدن طرفينى ، كه در حقيقت هر دو ، هم مىزنند و هم مىخورند ، لذا مىگوييم زد و خورد كردند . ضرار هم به معناى ضرر زدن دو كس به يكديگر است كه هم‌زمان هر دو به هم ضرر مالى يا جانى . . . وارد مىكنند . مرحوم آخوند به اين معنا هم چند اشكال وارد مىكند كه با مجموع اشكالات مرحوم مشكينى در حاشيه به اين نحو بيان مىكنيم :\r\nاوّلًا از كجا معلوم كه « ضرار » مصدر باب مفاعله باشد ؛ شايد مصدر باب ثلاثى مجرّد و بر وزن كتاب باشد . ضرّ يضرّ ضرّاً و ضرارا .\r\nثانياً بر فرض كه مصدر مفاعله باشد ، خيلى جاها مفاعله به معناى ثلاثى مجرّد به كار مىرود و بر فعل دو كس دلالت ندارد . مثل سافر ، حاسب ، جازى ، عاتب ، عاقب و . . . . و در قرآن هم مىخوانيم : و لا تضّار والدة بولدها « 1 » كه « لا تضارّ » ، نفى يا نهى از باب مفاعله است ؛ در حالى كه به ضرر يك‌جانبه اطلاق شده است كه مادران به فرزندان خويش ضرر وارد نكنند .\r\nثالثاً بر فرض در جاهاى ديگر واژه « ضرار » معناى مفاعله‌اى داشته باشد ؛ ولى در خصوص مورد بحث ما ، به معناى ضرر و ثلاثى مجرّد است ، زيرا چند شاهد داريم : الف ) در روايت دوم فرمود :\r\n« ما أراك ياسمرة إلّامضارّا . . . » كه در آنجا ضرر يك‌جانبه بود و معذلك باب مفاعله به‌كار برد و بر ضرر از يك طرف اطلاق كرد ؛\r\nب ) از نهايه ابن‌اثير هم حكايت شد كه ضرر و ضرار به معناى واحد آمده « 2 » است ؛ پس نمىتوان ضرار را به معناى فعل الاثنين حمل كرد .\r\n\r\n\r\n","description":"","footnote":"\r\n( 1 ) . سورهء بقره ، آيهء 233 .\r\n( 2 ) . نهايه ابن‌اثير ، ج 3 ، ص 81 ، مادّه ضرر .\r\n","page_name":" 176 ","page_number":177},
  {"content":"\r\n\r\n3 . مختار آخوند به خاطر شواهد فوق ، اين است كه ضرار به معناى ضرر است و از باب تأكيد آمده است و به جاى اين‌كه دو بار بگويد « لا ضرر و لا ضرر » ، از باب تفنّن در عبارت ، بار دوم فرمود : « و لا ضرار » ؛ و گرنه دو معناى مختلف ندارند . در پايان هم مىفرمايد : « بالجمله . . . » ؛ يعنى بر فرض كه شك كنيم « ضرار » معناى ديگرى غير از ضرر دارد باز هم ثابت نشده است ، و از باب قدر متيقّن هم اگر تأكيد بود بايد مىفرمود « لا ضرر لا ضرار » ، ولى با واو آمده است و واو عاطفه دليل بر مغايرت معطوف و معطوف‌ٌعليه است و لذا بعيد نيست كه « ضرار » به معناى مفاعله‌اى باشد كه معناى اصلى باب است و « ضرر » به معناى ضرر يكجانبه و ضرار به معناى ضرر دو جانبه و از هر دو طرف باشد ؛ يعنى ضرر يك‌جانبه محكوم است . ضرر طرفين و از دو جانب كه اين به آن ضرر بزند و آن به اين نيز محكوم است .\r\n\r\n[ دلالة القاعدة 
  ]\r\nو أما دلالتها فالظاهر أن الضرر هو ما يقابل النفع من النقص فى النفس أو الطرف أو العرض أو المال تقابل العدم و الملكة .\r\nكما أن الأظهر أن يكون الضرار بمعنى الضرر جىء به تأكيدا كما يشهد به إطلاق المضار على سمرة و حكى عن النهاية لا فعل الاثنين و إن كان هو الأصل فى باب المفاعلة و لا الجزاء على الضرر لعدم تعاهده من باب المفاعلة و بالجملة لم يثبت له معنى آخر غير الضرر .\r\nكما أن الظاهر أن يكون لا لنفى الحقيقة كما هو الأصل فى هذا التركيب حقيقة أو ادعاء كناية عن نفى الآثار كما هو الظاهر من مثل ( : لا صلاة لجار المسجد إلا فى المسجد ) و ( : يا أشباه الرجال و لا رجال ) فإن قضية البلاغة فى الكلام هو إرادة نفى الحقيقة ادعاء لا نفى الحكم أو الصفة كما لا يخفى .\r\nو نفى الحقيقة ادعاء به لحاظ الحكم أو الصفة غير نفى أحدهما ابتداء مجازا فى التقدير أو فى الكلمة مما لا يخفى على من له معرفة بالبلاغة .\r\nو قد انقدح بذلك بعد إرادة نفى الحكم الضررى أو الضرر الغير المتدارك أو إرادة النهى من النفى جدا ضرورة بشاعة استعمال الضرر و إرادة خصوص سبب من أسبابه أو خصوص الغير المتدارك منه و مثله لو أريد ذاك بنحو التقييد فإنه و إن لم يكن ببعيد إلا أنه بلا دلالة عليه غير سديد و إرادة النهى من النفى و إن كان ليس بعزيز إلا أنه لم يعهد من مثل هذا التركيب .\r\nو عدم إمكان إرادة نفى الحقيقة حقيقة لا يكاد يكون قرينة على إرادة واحد منها بعد إمكان حمله على نفيها ادعاء بل كان هو الغالب فى موارد استعماله .\r\nمفاد هيئت تركيبيّه : مركبّاتى كه با لاء نفى جنس آغاز مىشوند . مثل « لا صلوة الّا بفاتحة الكتاب » ، « لا علم إلّابالعمل » ، « لا ضرر و لا ضرار » ، « لا رجل فى الدار » و . . . ظهور در چه معنايى دارند ؟ مرحوم\r\n\r\n","description":"","footnote":"","page_name":" 177 ","page_number":178},
  {"content":"\r\n\r\nآخوند چهار احتمال در مسأله ذكر مىكند كه در لا ضرر و لا ضرار هركدام محتمل است . قبل از بيان احتمالات مقدّمه‌اى ذكر مىكنيم :\r\nاثبات حقيقت و ماهيّت دو گونه است : گاهى اثبات حقيقى و واقعى است ، مثل « زيدٌ انسانٌ » كه انسان بودن حقيقتاً بر زيد صادق است . گاهى ادّعايى و تنزيلى است ، مثل « زيدٌ اسدٌ » كه به‌خاطر داشتن شجاعت كه بارزترين خصيصه اسد واقعى است زيد را نازل منزله شير واقعى قرار مىدهيم و ادّعا مىكنيم كه شير است و به‌دنبال آن ، كلمه اسد را بر او اطلاق مىكنيم كه نامش حقيقت ادعائيه است و تصرف در يك امر عقلى است ( تنزيل و ادّعا ) ، و گرنه استعمال مجازى نيست .\r\nحال در جانب نفى جنس و حقيقت و ماهيّت نيز همين دو قسم وجود دارد : گاهى نفى جنس و ماهيّت مىكنيم حقيقتاً و واقعاً ، براى مثال در منزل هيچ مردى وجود ندارد و مىگوييم « لا رجل فى الدار » . يا نماز بدون ركوع اصلًا نماز نيست و مىگوييم « لا صلوة إلّابالركوع » . و گاهى نفى جنس مىكنيم ادعاءً يا تنزيلًا ؛ يعنى امر موجود را نازل منزله معدوم مىشماريم ، از اين باب كه آثار و خواص موجود را ندارد . مثلًا مىگوييم « لا علم الّا بالعمل » يعنى علم بدون عمل ، علم نيست نه اينكه واقعا علم نباشد علم يعنى دانستن و دانايى و در اينجا علم هست ، ولى از آنجا كه علم آن است كه بدنبالش عمل بياورد و اثر داشته باشد و اين علم اين اثر را ندارد ، لذا وجودش كالعدم است و گويا اصلًا علم نيست .\r\nو هكذا در مثال « لا عمل إلّابالنيّة » ، « لا صلوة لجار المسجد إلّافى المسجد » « 1 » كه قطعاً نماز در منزل هم نماز است و صحيح و مجزى است ، ولى از آنجا كه در مقايسه با نماز در مسجد آثار نماز درمسجد را ندارد و اصلًا قياس كردنى نيست - به‌ويژه در آنجا كه نماز در منزل يك ثواب ، و نماز در مسجد هزار يا ده هزار يا صد هزار يا يك ميليون ثواب دارد - پس گويا اصلًا نماز در منزل نماز نيست . و هكذا نماز فرادى نسبت به جماعت . پس نفى جنس ، گاهى حقيقتى و واقعى است و گاهى تنزيلى و فرضى و ادعايى است .\r\nبا اين مقدّمه چهار احتمال را بازگو مىكنيم :\r\n1 . به عقيده مرحوم آخوند در تمام مواردى كه با لاء نفى جنس شروع مىشود ، منظور همان نفى جنس است و مستعمل فيه نفى جنس مىباشد . منتها گاهى حقيقتاً نفى جنس مىكند و گاهى ادعاً و تنزيلًا . يكى از آن موارد هم جملهء « لا ضرر و لا ضرار » است كه در ظاهر ، نفى جنس مىكند و مىگويد اصلًا ضررى وجود ندارد ، ولى نفى جنس ادعائاً و تنزيلًا است نه حقيقتاً ؛ زيرا حقيقتاً كه ضرر وجود ندارد . مثلًا معامله ضررى ، وضوى ضررى ، وجوب ضررى ، لزوم ضررى و . . . ولى از آنجا كه آثار و احكام آنها مرتفع است ، پس گويا اصلًا ضررى نيست . اين احتمال چند شاهد دارد :\r\nالف ) اصل در اين مركّبات يعنى معناى حقيقى آنها نفى جنس است .\r\n\r\n\r\n","description":"","footnote":"\r\n( 1 ) . دعائم‌الاسلام ، ج 1 ، ص 148 ؛ وسائل‌الشيعه ، ج 3 ، ص 478 .\r\n","page_name":" 178 ","page_number":179},
  {"content":"\r\n\r\nب ) حمل بر احتمالات ديگر كه خواهد آمد موجب مجازيّت است و داعى نداريم كه مرتكب مجاز شويم .\r\nج ) اين‌گونه تعبيرات معمولًا در مقام مبالغه و تأكيد به‌كار مىرود . مثل اين‌كه به فردى بگوييم او اصلًا آدم نيست ، كنايه از اين است كه هيچ صفتى از صفات انسانى در او ديده نمىشود . يا آنها اصلًا مرد نيستند ، كنايه از اين است كه هيچ‌يك از صفات مردان در آنها وجود ندارد . يا اصلًا ضررى وجود ندارد ؛ كنايه از اين است كه هيچ اثرى از آثار ضرر بر آن مترتب نيست . پس مثل اين است كه اصل ضرر ، منتفى است . متناسب با مقام تاكيد و مبالغه هم همين است كه نفى جنس اراده شود ، و مقتضاى بلاغت و بجا سخن گفتن جز اين نيست .\r\n2 . به عقيده مشهور و شيخ اعظم « 1 » در اين‌گونه موارد حكم شرعى مراد است و منظور از « لا صلوة الّا بالركوع » نفى صحّت است و منظور از « لا ضرر » نفى حكم ضررى است ؛ يعنى در اسلام حكم ضررى وجود ندارد - چه حكم تكليفى مثل وجوب ضررى كه منتفى است ، و چه حكم وضعى مثل لزوم معامله غبنى و . . . كه منتفى است و كلام مستقيماً در مقام نفى حكم است - دليل اين قول در ادامهء مطالب در جاى خود خواهد آمد .\r\n3 . به عقيده فاضل تونى « 2 » در اين‌گونه موارد ، صفتى از صفات كه متناسب با مورد باشد در تقدير است ؛ مثلًا در « لا علم الّا بالعمل » ، « نافعاً » مقدّر است ، أى « لا علم نافعا » ، « لا صلوة لجار المسجد » . . . اى « لا صلوة كاملة » ، و « لا ضرر و لا ضرار » اى « لا ضرر غير متدارك » ؛ يعنى ضررى كه تدارك و جبران نشود وجود ندارد ، نه اينكه اصل ضرر نباشد ؛ اصل ضرر هست ولى تدارك دارد ؛ مثلًا بيع غبنى موجب ضرر به حال مغبون است ، ولى با خيار غبن جبران شده است . دليل اين احتمال نيز خواهد آمد .\r\nمرحوم آخوند با شواهدى كه ذكر كرد ، اين دو احتمال را نفى مىكند و مىفرمايد : اين‌ها از « لا ضرر » و « لا ضرار » مراد نيستند .\r\nقوله : و نفى الحقيقة . . . : گويا كسى مىگويد بالأخره منظور شما هم از نفى خود جنس ادعائاً ، همين است كه نفى احكام و آثار نماييد و بگوييد اينجا حكم ضررى نيست يا ضرر غير متدارك نيست ؟\r\nپس با دو احتمال ديگر چه فرقى دارد ؟ آخوند در جواب مىفرمايد : خيلى فرق دارد زيرا طبق احتمال اوّل ، مدلول مطابقىِ كلام ، نفى جنس ضرر است ، ولى كنايه از نفى احكام و آثار و صفات مىباشد كه ذكر ملزوم و اراده لازم نموده‌ايم و اصلًا مجازى مرتكب نشده‌ايم ، ولى طبق احتمال دوم كه مستقيماً منظور حكم شرعى باشد مستلزم تجوّز و مجاز گويى است ؛ به اين نحو كه يا بايد حكم را در تقدير بگيريم و از باب مجاز در حذف بدانيم و بگوييم « لا ضرر » أى « لا حكم ضرّرى و لا ضرارىّ » كه تازه اشكال\r\n\r\n\r\n","description":"","footnote":"\r\n( 1 ) . فرائدالاصول ، ص 314 ؛ مكاسب ، رساله لا ضرر ، ص 372 و 373 .\r\n( 2 ) . وافيه ، ص 194 .\r\n","page_name":" 179 ","page_number":180},
  {"content":"\r\n\r\nديگر هم دارد ؛ يعنى بايد در كلمه ضرر و ضرار تصرف كنيم و گرنه با حفظ ظاهر نمىتوان گفت « لا حكم ضرر و لا ضرار » بايد بگوييم « لا حكم ضررّى و لا ضرارّى » و يا از باب مجاز در كلمه بدانيم و خود كلمه ضرر را در حكم ضررى استعمال كنيم از باب سببيّت و مسببيّت كه لفظى كه براى مسبّب وضع شده است در سببى از اسباب آن كه حكم شرعى ضررى باشد ، استعمال شود .\r\nهمچنين بنا بر احتمال سوم هم يا صفت « غير متدارك » را تقدير مىگيريم و مجاز در حذف قائل مىشويم و يا از كلمه « ضرر » كه مطلق است خصوص ضرر غير متدارك را اراده مىكنيم كه مجاز در كلمه مىشود .\r\nاگر بگوييد ما شنيده‌ايم كه اراده مقيّد از مطلق ، موجب مجازيّت مطلق نمىشود و از باب تعدّد دالّ و مدلول است مثل اعتق رقبة مؤمنة ، خواهيم گفت آرى ، ولى آن در فرضى است كه قيد ومقيّدى باشد و از هر كدام معناى خودش اراده شود ، نه در مثل « لا ضرر » كه مطلق است و شما مىخواهيد از خود ضرر ، ضرر غير متدارك را اراده كنيد كه اين حتماً مجاز مىشود . بنابراين احتمال دوم و سوم پذيرفتنى نيست و اراده‌اش از لا ضرر زشتى دارد .\r\nقوله : و قد انقدح بذلك : 4 . شيخ الشريعة اصفهانى فرموده است : امكان دارد مراد از نفى ، نهى باشد و لا ضرر أى لا يجوز الضرر يا لا يضرّر و . . . . « 1 » اشكال اين احتمال آن است كه گرچه در جملات فعليّه كه لاء نفى بر سر فعل داخل شده ( لا يعيد ، لا يغتسل ، لا يمسّه . . . ) فراوان از نفى ، نهى اراده شده است - چه اينكه از اثبات ، امر اراده شده و در يك كلام جمله خبريّه فراوان در مقام انشاء به‌كار رفته است - ولى از مثل « لا ضرر و لا ضرار » اين معنا بعيد است ، زيرا لاء نفى بر سر اسم درآمده است و معهود نيست كه « لا ضرر » به معناى « لا يضرّر يا يحرم الضرر و . . . » باشد .\r\nاصل در لاء نفى جنس همان است كه براى نفى خود جنس و ماهيّت باشد ، نه به معناى نهى يا براى نفى صفتى از صفات يا براى نفى حكم ، ولى چه عاملى باعث شده است تا مشهور و فاضل تونى و شيخ الشريعه اين معنا را رها كنند و به سراغ توجيهات و احتمالات ديگر بروند ؟ تنها عامل اين است كه اراده كردن نفى جنس و خود ماهيّت ، از اين جمله ممكن نيست و نمىتوان گفت حقيقتاً ضررى وجود ندارد ؛ چرا ضرر هست - چه سبب آن امر تكوينى باشد ، چه حكم تكليفى ، چه حكم وضعى ، مثل معامله ضررى - بنابراين ناچار شده است بگويد معناى حقيقى مراد نيست و معناى مجازى مراد است ؛ ولى مرحوم آخوند مىفرمايد : عدم امكان اراده نفى جنس حقيقتاً باعث نمىشود كه ما يكى از اين احتمالات را برگزينيم بلكه بر نفى جنس حمل مىكنيم امّا ادّعائاً ، و تنزيلًا ، نه تحقيقاً ، و اتفاقاً در غالب اين‌گونه مركبّات همين معنا مراد است و تنها در امر عقلى تصرّف شده و ادّعا كرده‌ايم كه ضررى نيست و گرنه هيچ مجازيّتى محقّق نشده است و نوبت به احتمالات ديگر نمىرسد .\r\n\r\n\r\n","description":"","footnote":"\r\n( 1 ) . قاعده لا ضرر و لا ضرار ، ص 44 .\r\n","page_name":" 180 ","page_number":181},
  {"content":"\r\n\r\nثم الحكم الذى أريد نفيه بنفى الضرر هو الحكم الثابت للأفعال بعناوينها أو المتوهم ثبوته لها كذلك فى حال الضرر لا الثابت له بعنوانه لوضوح أنه العلة للنفى و لا يكاد يكون الموضوع يمنع عن حكمه و ينفيه بل يثبته و يقتضيه .\r\n\r\n[ نسبة القاعدة مع أدلة الاحكام الأفعال بعناوينها الأوليّه 
  ]\r\nو من هنا لا يلاحظ النسبة بين أدلة نفيه و أدلة الأحكام و تقدم أدلته على أدلتها مع أنها عموم من وجه حيث إنه يوفق بينهما عرفا بأن الثابت للعناوين الأولية اقتضائى يمنع عنه فعلا ما عرض عليها من عنوان الضرر بأدلته كما هو الحال فى التوفيق بين سائر الأدلة المثبتة أو النافية لحكم الأفعال بعناوينها الثانوية و الأدلة المتكفلة لحكمها بعناوينها الأولية .\r\nنعم ربما يعكس الأمر فيما أحرز بوجه معتبر أن الحكم فى المورد ليس بنحو الاقتضاء بل بنحو العلية التامة .\r\nو بالجملة الحكم الثابت بعنوان أولى تارة يكون بنحو الفعلية مطلقا أو بالإضافة إلى عارض دون عارض بدلالة لا يجوز الإغماض عنها بسبب دليل حكم العارض المخالف له فيقدم دليل ذاك العنوان على دليله ؛ و أخرى يكون على نحو لو كانت هناك دلالة للزم الإغماض عنها بسببه عرفا حيث كان اجتماعهما قرينة على أنه به مجرد المقتضى و أن العارض مانع فعلى هذا و لو لم نقل بحكومة دليله على دليله لعدم ثبوت نظره إلى مدلوله كما قيل .\r\nرابطه دليل عنوان ثانوى به دليل عنوان اوّلى : مطلب سوم در رابطه با قاعده لا ضرر ، بيان رابطه و نسبت قاعده لا ضرر به‌عنوان دليل عنوان ثانوى ، با ادله عناوين اوليّه است . مرحوم آخوند قبل از شرح مسأله ، مقدمّه‌اى را ذكر مىكند كه نظير آن در حديث رفع نيز گذشت ، و آن اينكه حديث رفع ، آثار و احكامى را برمىدارد كه بر افعال ما به‌عنوان اوّلى و اصلى بار مىشوند . مثلًا اگر كسى مؤمنى را از روى عمد به قتل برساند ، بايد قصاص شود ، ولى اگر از روى خطا و اشتباه باشد ، اين حكم برداشته مىشود ( رفع الخطأ ) . يا اگر كسى از روى عمد و التفات در نماز ، كلامى اضافه بگويد ، نمازش باطل مىشود ، ولى اگر از روى سهو و نسيان باشد ، اين حكم مرفوع است ( رفع النسيان ) ؛ و هكذا در رفع ما اضّطر و اليه و . . . . امّا احكامى كه خود عنوان ثانوىِ خطا و نسيان و مانند آن ، موضوع آنهاست و با تحقّق خطا و نسيان اين احكام ثابت مىشوند « 1 » با حديث رفع اين‌گونه احكام مرتفع نمىشود ، زيرا معنا ندارد كه هم عنوان خطا و نسيان ، موضوع اين احكام و مثبت آنها باشد و هم همين عناوين ، رافع و نافى آن احكام باشند ؛ چرا كه تناقص است .\r\n\r\n\r\n","description":"","footnote":"\r\n( 1 ) . مثل آزاد كردن بنده ، پرداخت ديه كامل كه موضوعشان قتل خطأى است و سجده سهو كه موضوعش نسيان و زياد كردن و ياكاستن جزئى در نماز است و . . . .\r\n","page_name":" 181 ","page_number":182},
  {"content":"\r\n\r\nهمين مطلب در قانون « لا ضرر » نيز مىآيد و با قاعده « لا ضرر » ، آن احكامى نفى مىشوند كه براى موضوعاتشان به عنوان اوّلى و اصلى ثابت مىباشند . مثل وجوب براى وضو و غسل و روزه ، و مثل لزوم براى بيع غبنى و . . . كه اگر ضررى شدند به حكم قاعده « لا ضرر » ، رفع مىشوند ؛ و يا اگر كسى توّهم مىكرد كه چنين احكامى باشد ، در فرض ضررى شدن آنها ، با قاعده نفى ضرر منتفى مىشوند ، امّا آن دسته از احكامى كه موضوعاتشان عنوان « ضرر » است ( الضرر حرام ، الاضرار حرام ، من اضر على نفسه فعليه كذا و كذا ) با قانون « لا ضرر » مرتفع نمىشوند ، زيرا واضح است كه عنوان ضرر ، موضوع اين احكام است و با حصول ضرر تازه اين احكام ثابت و بار مىشوند و چگونه معقول است كه با آمدن ضرر همين احكام مرتفع شوند ؟ اين تناقض آشكار است .\r\nبا حفظ مقدّمهء فوق گفتنى است افعال اختياريّه‌اى كه از ما صادر مىشود داراى دو دسته عناوين هستند : 1 . عنوان اصلى و اوّلى و اختيارى كه در حالت عادى و اختيار ، همين عناوين بر افعال ما مترتّب است و غالباً همچنين است . مثلًا فلان عمل معنون به عنوان وضو است ، ديگرى عنوان غسل دارد ، سومى صوم است ، چهارمى سفر ، نماز شب ، خياطت و . . . .\r\n2 . عنوان فرعى و ثانوى و عارضى كه گاهى بر افعال ما عارض مىشوند . مثل عنوان « ضرر » كه بر وضو يا غسل يا روزه ، عارض مىشود و صوم ضررى گفته مىشود ، و عنوان منذور و متعلّق نذر و عهد و قسم بودن ، كه بر نافلهء شب عارض مىشود . عنوان اطاعت والد يا مولى يا زوج ، كه بر سفر مثلًا عارض مىشود . عنوان متعلّق شرط بودن ، كه بر خياطت عارض مىشود و . . . .\r\nحال افعال ما به عنوان اوّلى احكامى دارند : غسل و روزه و وضو واجب است ، سفر مباح است و نافله شب مستحّب است و . . . و ادله‌اى كه مبيّن اين احكام مىباشند ، نامشان ادلّه عناوين اوليّه است و به عنوان ثانوى احكامى دارند . روزه و غسل و وضوى ضررى واجب نيست و چه بسا حرام است ، اگر لا ضرر به معناى نهى باشد ؛ أى يحرم الضرر ، و نماز شب واجب مىشود چون نذر شده است .\r\nادلّه‌اى كه مثبت اين احكام باشند ، ادله عناوين ثانويّه نام دارند . حال از نظر منطقى ميان اين دو دسته ادلّه و عناوين ، عموم و خصوص من وجه است . فىالمثل گاهى صوم و وضو هست ، ولى ضررى و حرجى نيست و مشمول ادلّه عناوين اوّليّه است و وجوب دارد . گاهى ضرر و حرج هست ولى نه در وضو و صوم ، بلكه در چيزهاى ديگر ؛ اينجا را ادلّه لاضرر و لا حرج شامل است ، و ادلّه عناوين اوليّه مثل « الصوم واجبٌ » كارى به آن ندارد . گاهى هم هر دو عنوان در يك عمل جمع شده‌اند ، مثلًا صومْ ضررى شده است كه از جهتى صوم است و از جهتى ضررى ، و مادّه اجتماع دليل عنوان اوّلى و ثانوى است و « الصوم واجبٌ » به اطلاقش مىگويد اين روزه واجب است و « لا ضرر و لا ضرار » به اطلاقش مىگويد واجب نيست ، و بلكه طبق يك احتمال حرمت مىآورد . حال در اين‌گونه موارد چه بايد كرد ؟ و از نظر اصولى چه رابطه و قانونى ميان اين دو دسته ادلّه وجود دارد ؟\r\n\r\n","description":"","footnote":"","page_name":" 182 ","page_number":183},
  {"content":"\r\n\r\nقبل از بيان رابطه اصولى بايد بدانيم كه ذكر لاضرر به عنوان يك مثال بود و چون فعلًا اين قاعده ثانوى مورد بحث ماست مطرح شد ، و گرنه مطلب خيلى گسترده‌تر است و كلّيه ادلّه عناوين ثانويّه با ادلّه عناوين اوليّه رابطه‌اش مطرح است و خود ادلّه عناوين ثانوى دو دسته مىشوند :\r\n1 . ادلّه‌اى كه اثبات كننده تكليف هستند ، مثل دليل نذر كه وجوب وفا مىآورد و نماز شب را واجب مىكند ، اطاعت والد كه سفر را واجب مىكند ، و شرط كردن در ضمن بيع كه خياطت را واجب مىسازد .\r\n2 . ادلّه‌اى كه نفى كننده تكليف هستند ، مثل « رفع الخطأ » « رفع النسيان » ، « رفع ما اضطروا اليه » « رفع ما استكر هوا عليه » ، « لا ضرر و لا ضرار » ، « لا حرج فى الدين » كه خود اينها دو دسته هستند : بخشى رفع ظاهرى دارند و حكم ظاهرى را برمىدارند و مرحله تنجّز را نفى مىكنند ، نه واقع را ، و برخى نفى واقعى دارند كه فعلًا كارى به اين جهات نداريم . حال رابطه ادلّه عناوين ثانويّه عموماً با ادلّه عناوين اوّليّه از نظر اصولى چيست ؟ شيخ اعظم نظرى دارد كه در پايان اين مطلب بدان اشاره‌اى شده است ، ولى مناسب‌تر آن است كه نخست نظر شيخ را بيان كنيم :\r\nبه عقيده شيخ ادلّه عناوين اوّلى تقدّم دارند « 1 » و ملاك تقدّم حكومت است ، يعنى دليل عنوان ثانوى - مثلًا لا ضرر - بر دليل عنوان اوّلى - مثلًا الصوم واجب - حكومت دارد و حكومت آن است كه دليل حاكم از ابتدا كه از شارع مقدّس صادر مىشود ، به مدلول لفظىاش ناظر به دليل محكوم است و براى تفسير آن آمده است ، آن هم يا به نحو توسعه و گسترش - يعنى دايرهء موضوع دليل محكوم را بسط مىدهد - و يا به نحو تضييق و تحديد است - يعنى دايرهء آن را كوچك و محدود مىكند - به‌گونه‌اى كه اگر دليل محكوم نباشد ، دليل حاكم لغو است و به اعتقاد شيخ اعظم كلّ ادلّه عناوين ثانويّه ، اعم از مثبت و نافى از اين قبيل هستند . و لا شك در اينكه دليل حاكم بر دليل محكوم مقدّم است . « 2 »\r\nامّا به عقيده مرحوم آخوند اگر حكومت احراز شد ، مطلب همان است كه شيخ فرمود ، ولى در مواردى مسأله حكومت خيلى محرز نيست ، مثل مورد بحث ما كه بدواً وقتى انسان با دليل لا ضرر بر خورد مىكند و رابطه آن را با وجوب روزه در نظر مىگيرد . آن دو را اجنبى و بيگانه مىيابد و هرگز به ذهنش نمىآيد كه « لا ضرر » حاكم و مفسّرِ « الصوم واجبٌ » باشد ؛ بويژه اگر « لا ضرر » به معناى « يحرم الضرر » باشد كه دو خطاب مستقل و دو حكم جدا دارند : يكى « الصوم واجب » ، ديگرى « الضرر حرام » ، و ربطى به هم ندارند تا يكى حاكم بر ديگرى و ناظر به آن باشد .\r\nآخوند بر اساس اين اصل ، از راه جمع عرفى پيش مىآيد و مىفرمايد : اين‌گونه خطابات را اگر به عرف عرضه كنيم . خيلى راحت ميان آن دو را جمع مىكند ؛ به اين‌كه دليل عنوان اوّلى را بر حكم\r\n\r\n\r\n","description":"","footnote":"\r\n( 1 ) . البته اصل تقدّم ، عقيدهء همگان است .\r\n( 2 ) . فرائدالاصول ، ص 315 .\r\n","page_name":" 183 ","page_number":184},
  {"content":"\r\n\r\nاقتضائى و شأنى ، حمل مىكند و دليل عنوان ثانوى را بر حكم فعلى . براى مثال يك دليل گفته است نماز شب مستحب است و دليل ديگر مىگويد چون نذر كردى واجب است . عرف نمىگويد آن استحباب با اين وجوب تنافى دارد ، بلكه مىگويد منظور اين است كه اگر نذرى نباشد ، نماز شب مستحب است ( مستحب لو لايى أى لو لا النذر ) . و اگر نذر آمد فعلًا واجب مىشود . پس وجوب ، فعلى است و استحباب ، شأنى و اقتضائى است و هيچ محذورى پيش نمىآيد . هكذا در مثال وجوب صوم و نفى ضرر كه جمعشان به اين است ؛ تا ضرر نيامده روزه واجب است و همين كه ضرر آمد ، وجوب صوم از فعليّت مىافتد و فعلًا واجب نيست . و دو حكم اقتضائى و فعلى كه منافاتى ندارد ؛ آرى اگر هر دو فعلىِ تنجيزى بود ، قابل جمع نبودند .\r\nقوله : نعم : البتّه گاهى قضيّه برعكس مىشود ، يعنى دليل عنوان اوّلى مقدّم مىشود در سايه اينكه دليل محكم و متقنى است و حكم بسيار مهمّى را بيان مىكند و حكم هم به لحاظ اهميّتى كه دارد از هر لحاظ فعلى است و به هيچ قيمت نتوان از فعلى بودن آن ممانعت كرد . مثلًا قتل مؤمن حرام است و هيچ عنوان عارضى از قبيل تقيّه ، عسر و حرج ، ضرر ، اضطرار ، اكراه و . . . مانع از حرمت آن نيست و به بهانه اينكه مكره شده‌ام يا در شرايط تقيّه هستم نمىتوانم دست به خون مؤمنى آلوده كنم . حرمت قتل مؤمن ، فعلىِ مطلق و از جميع جهات است و نسبت به هيچ عنوان خارجى و ثانوى نمىتوان از آن رفع يد كرد . « 1 » گاهى هم حكمى به‌عنوان اوّلى فعلى است ، امّا نه مطلق ، بلكه نسبى ، يعنى نسبت به پاره‌اى از عناوين ثانوى ، فعلى و مقدم است ولى اگر ضرر مالى داشته باشد ، مثلًا در جايى كه فردى متمكّن است و قدرت دارد مقدار كمى آب را به بهاى سنگينى خريدارى كند بايد خريدارى كند و جاى جريان قانون نفى ضرر نيست .\r\nقوله : و بالجمله : اين جمله حاصل و چكيده مطالب گذشته است و نيازى به ذكر ندارد .\r\nقوله : هذا لو لم نقل . . . : اين جمله اشاره به رأى شيخ اعظم است كه قبلًا بيان كرديم و نيازى به تكرار نيست .\r\n\r\n[ نسبة أدلة القاعدة مع أدلة أحكام العناوين الثانويّه غير الضرر 
  ]\r\nثم انقدح بذلك حال توارد دليلى العارضين كدليل نفى العسر و دليل نفى الضرر مثلا فيعامل معهما معاملة المتعارضين لو لم يكن من باب تزاحم المقتضيين و إلا فيقدم ما كان مقتضيه أقوى و إن كان دليل الآخر أرجح و أولى .\r\nو لا يبعد أن الغالب فى توارد العارضين أن يكون من ذاك الباب بثبوت المقتضى فيهما مع\r\n\r\n\r\n","description":"","footnote":"\r\n( 1 ) . البته عنوان جهل و خطاء و نسيان شايد بتواند مانع باشد و جلوى فعليّت حرمت و عقاب را بگيرد ولى در فرضى كه ناشى ازمسامحه و سهل‌انگارى نباشند ، و گرنه مانع شدن آنها مشكل است و در هر حال ساير عناوين ثانوى هرگز مانع نمىشود .\r\n","page_name":" 184 ","page_number":185},
  {"content":"\r\n\r\nتواردهما لا من باب التعارض لعدم ثبوته إلا فى أحدهما كما لا يخفى هذا حال تعارض الضرر مع عنوان أولى أو ثانوى آخر .\r\nو أما لو تعارض مع ضرر آخر فمجمل القول فيه :\r\nأن الدوران إن كان بين ضررى شخص واحد أو اثنين فلا مسرح إلا لاختيار أقلهما لو كان و إلا فهو مختار .\r\n\r\n[ حكم تعارض الضرر مع ضرر آخر 
  ]\r\nو أما لو كان بين ضرر نفسه و ضرر غيره فالأظهر عدم لزوم تحمله الضرر و لو كان ضرر الآخر أكثر فإن نفيه يكون للمنة على الأمة و لا منة على تحمل الضرر لدفعه عن الآخر و إن كان أكثر .\r\nنعم لو كان الضرر متوجها إليه ليس له دفعه عن نفسه بإيراده على الآخر اللهم إلا أن يقال إن نفى الضرر و إن كان للمنة إلا أنه به لحاظ نوع الأمة و اختيار الأقل به لحاظ النوع منه فتأمل .\r\nرابطه دليلى عنوان ثانوى با دليل عنوان ثانوى ديگر\r\nمطلب چهارم درباره لا ضرر : در مطلب سوم رابطه دليل عنوان ثانوى با دليل عنون اوّلى محاسبه شد .\r\nاينك مطلب چهارم رابطه دليل عنوان ثانوى با دليل عنوان ثانوى ديگر است . اگر در موردى دو دليل عنوان ثانوى با هم وارد شدند و برخورد كردند تكليف چيست ؟ مثلًا شخصى مىخواهد چاهى در گوشه حياط حفر كند تا آب باران و . . . داخل چاه بريزد . در اينجا اگر اين چاه را ايجاد نكند ، خودش و ساكنان منزل در مضيقه و عسر و حرج واقع مىشوند و اگر ايجاد كند ، به ديوار همسايه ضرر مىرساند ؛ لذا دوران امر است ميان قانون « نفى حرج » كه مىگويد . حفر چاه بلامانع است و قانون « لا ضرر » كه مىگويد حفر چاه ممنوع است ؛ حال چه بايد كرد ؟\r\nنخست به صورت ترديد و قضيّه شرطيّه مىفرمايد اگر هر دو داراى ملاك و مقتضى باشند ، قطعاً در مورد اجتماع از قبيل متزاحمان خواهند بود . قانون تزاحم هم روشن است كه اگر يكى از آن دو از لحاظ مناط و ملاك ، قوىتر باشد همان مقدّم مىشود و گرنه نوبت به تخيير عقلى مىرسد ، زيرا در مقام عمل جمع ميان آن دو ممكن نيست . و اگر يكى داراى ملاك نباشد ، از باب متعارضان مىشود و قانون تعارض اجراء مىشود كه رجحان سندى و دلالتى و . . . مطرح مىگردد ، اگر رجحانى نبود ، نوبت به تخيير ظاهرىِ شرعى مىرسد ؛ در حالى كه در فرض تزاحم ، به دنبال رجحان سندى و اولويّت دلالى نبوديم .\r\nولى در پايان مىفرمايد « و لا يبعد . . . » و حق همين است كه معمولًا در مادّه اجتماع دو قانون مذكور و امثال آنها ، هر دو ، ملاك دارند و هر دو هم از شارع صادر شده‌اند و هر دو هم به اطلاق ، اين مورد را شامل مىشوند و محذور در مقام جعل و تشريع و صدور نيست ، بلكه در مرحله عمل و امتثال\r\n\r\n","description":"","footnote":"","page_name":" 185 ","page_number":186},
  {"content":"\r\n\r\nاست . پس از اينكه اصل صدور هر دو مسلّم و داراى ملاك بودنشان هم مقطوع است . بنابراين منحصراً از باب تزاحم خواهد بود و قوانين متزاحمان اجراء مىشود ، نه از باب تعارض .\r\nتزاحم دو ضرر با يكديگر مطلب پنجم و آخرين مطلب كه به اختصار است تبيين شده است اين است كه اگر دو ضرر با يكديگر تزاحم كردند ، چه بايد كرد ؟ اين بخش سه صورت كلّى دارد :\r\n1 . گاهى دوران امر ميان دو ضرر بر يك نفر است ، چه شخص خودم كه مثلًا امر دائر است بين اين‌كه بالاى ديوار بمانم تا ويران شود و نابود شوم يا اين‌كه خودم را پرت كنم و احياناً دست يا پايم بشكند ؛ يا ضرر بر شخص ديگر باشد كه دوران امر است ميان اينكه ضرر آبرويى به او وارد آورم يا ضرر مالى ، يا مال كمترى از او بگيرم يا بيشتر ؟ در اين‌گونه موارد تكليف روشن است و آن انتخاب كارى است كه ضررش كمتر باشد . اگر دو ضرر مساوى بودند جاى تخيير عقلى است .\r\n2 . گاهى دوران امر ميان دو ضرر بر دو شخص است . مثلًا يا بايد به فلانى يك ضرر مالى وارد كنم و يا به ديگرى ضرر مالى ديگر وارد كنم ، يا مثال معروف كه گاو شخصى سر در خمره ديگرى نموده و امر داير است بين اين‌كه خمره ديگرى را بشكنيم تا گاو سالم بماند يا گاو اين شخص را سر ببريم تا خمره و كوزه سالم بماند . حكم همان است كه در صورت اوّل ذكر شد كه اختيار ضرر كمتر باشد و در فرض تساوى جاى تخيير است .\r\n3 . گاهى دوران امر است ميان اينكه خودم متضرّر شوم و تحمّل ضرر نمايم يا ديگرى متضرّر شود و اين ضرر را به او وارد كنم ، و از ابتدا در عرض هم من مكره شده‌ام كه يا از فلانى مبلغى را دريافت كنم يا از جيب خود بايد بپردازم . در اينجا آيا بر من لازم است كه خود ضرر را متحمّل شوم تا از ديگرى رفع ضرر كنم ؟ مىفرمايد خير لازم نيست تحمل ضرر كند بلكه مىتواند ضرر را به ديگرى وارد كند ؛ حتّى اگر ضررى كه متوجّه او است كمتر است و ضرر متوجّه ديگرى خيلى بيشتر است دليل ما بر عدم لزوم تحمّل ضرر ، اين است كه قانون نفى ضرر در مقام امتنان بر امّت اسلامى وارد شده است و در چنين مواردى اگر بخواهم از ديگرى رفع ضرر كنم در حق او امتنان حاصل شده است ولى خودم متضرّر شده‌ام و در حقّ خودم منتّى نخواهد بود ، بنابراين « لا ضررِ » من با « لا ضرر » او تعارض مىكنند و جاى « لا ضرر » نيست .\r\nفرض مزبور جايى بود كه از ابتدا دو ضرر در عرض هم متوجّه دو نفر مىشود ، ولى حالا فرض اين است كه اگر ابتداءً ضرر متوجّه من است آيا حق دارم از خودم دفع كنم و بر ديگرى ضرر وارد كنيم ؟ مثلًا سيلى در راه است و به طرف ملك من در حركت است و من با تخريب سد يا برداشتن مانع ، آن را روانه ملك ديگرى نمايم ، اينجا مىفرمايد خير حق ندارد چنين كند ؛ زير ظلم در حق ديگرى است و جايز نيست .\r\nقوله : اللّهم : در صورت سوم گفتيم منّت بودن در حقّ شخصى ديگر ، منافى با امتنان در حقّ\r\n\r\n","description":"","footnote":"","page_name":" 186 ","page_number":187},
  {"content":"\r\n\r\nشخص من است و لذا حق دارم به او ضرر بزنم ، و بر خودم تحمّل ضرر لازم نيست . حال اين جمله استدراك از آن مطلب است و آن اينكه كسى بگويد درست است كه « لا ضرر » در مقام امتنان وارد شده است ولى نه به لحاظ شخص ، بلكه به لحاظ نوع امّت است ، و در دوران امر ميان دفع ضرر قليل از خودم يا دفع ضرر كثير از ديگرى ، انتخاب ضرر قليل و تحمّل آن به لحاظ نوع امّت ، منّت است و بايد چنين كنم و حق ندارم به ديگرى ضرر وارد كنم . آرى اگر مساوى بودند بحثى نيست .\r\nفتأمل : اشاره به اين است اين مطلب نيز قابل مناقشه است ، زيرا اختيار ضرر كمتر نسبت به شخصى امتنان است و نسبت به شخص ديگر خلاف امتنان است و در هر حال امتنان بر نوع امّت صدق نمىكند .\r\n\r\n","description":"","footnote":"","page_name":" 187 ","page_number":188},
  {"content":"\r\n\r\n\r\nفصل : [ فى الاستصحاب 
  ]\r\n\r\n[ كثرة الاقوال و العبارات فى حجيّته و تعريفه 
  ]\r\nو فى حجيته إثباتا و نفيا أقوال للأصحاب .\r\nو لا يخفى أن عبارتهم فى تعريفه و إن كانت شتى إلا أنها تشير إلى مفهوم واحد و معنى فارد و هو الحكم ببقاء حكم أو موضوع ذى حكم شك فى بقائه . إما من جهة بناء العقلاء على ذلك فى أحكامهم العرفية مطلقا أو فى الجملة تعبدا أو للظن به الناشئ عن ملاحظة ثبوته سابقا . و إما من جهة دلالة النص أو دعوى الإجماع عليه كذلك حسب ما تأتى الإشارة إلى ذلك مفصلا .\r\nو لا يخفى أن هذا المعنى هو القابل لأن يقع فيه النزاع و الخلاف فى نفيه و إثباته مطلقا أو فى الجملة و فى وجه ثبوته على أقوال . ضرورة أنه لو كان الاستصحاب هو نفس بناء العقلاء على البقاء أو الظن به الناشئ من العلم بثبوته لما تقابل فيه الأقوال و لما كان النفى و الإثبات واردين على مورد واحد بل موردين .\r\nو تعريفه بما ينطبق على بعضها و إن كان ربما يوهم أن لا يكون هو الحكم بالبقاء بل ذاك الوجه إلا أنه حيث لم يكن به حد و لا برسم بل من قبيل شرح الاسم كما هو الحال فى التعريفات غالبا لم يكن له دلالة على أنه نفس الوجه بل للإشارة إليه من هذا الوجه و لذا لا وقع للإشكال على ما ذكر فى تعريفه بعدم الطرد أو العكس فإنه لم يكن به إذا لم يكن بالحد أو الرسم بأس .\r\nفانقدح أن ذكر تعريفات القوم له و ما ذكر فيها من الإشكال بلا حاصل و طول بلا طائل .\r\nاصل استصحاب\r\nاصل چهارم و آخرين اصل عملى استصحاب است . مرحوم آخوند بر خلاف بحثهاى گذشته كه به هر مناسبتى فصلى منعقد مىكرد .\r\nتمام بحث‌هاى اصلى استصحاب را در يك فصل گنجانده و پس از آن وارد تنبيهات مسأله شده است . در اين فصل مطالبى به ترتيب مطرح است :\r\n1 . تعريف استصحاب\r\nاستصحاب در لغت به معناى اخذالشىء مصاحباً آمده است كه در شرح رسائل مرحوم شيخ توضيح داده‌ايم . « 1 » و در اصطلاح تعريف‌هاى مختلفى براى آن ذكر شده است كه شيخ اعظم در رسائل بيان كرده\r\n\r\n\r\n","description":"","footnote":"\r\n( 1 ) . شرح رسائل ، ج 5 ، ص 6 .\r\n","page_name":" 188 ","page_number":189},
  {"content":"\r\n\r\nاست و به عقيده خود مرحوم شيخ ، محكم‌ترين و كوتاه‌ترين تعريف اين است : « ابقاء ما كان » . « 1 » مرحوم آخوند مىفرمايد اگرچه عبارات قوم و تعاريفشان در ظاهر گوناگون است ، ولى تمام آنها به يك مطلب نظر دارند و اين يك مطلب مورد اتّفاق آراء است و آن را با بياناتى توضيح مىدهد كه منظورش همان تعريف شيخ است :\r\nوى مىفرمايد استصحاب عبارت است از حكم نمودن شارع مقّدس به بقاء حكمى از احكام شرعيه يا موضوعى از موضوعات خارجيّه كه داراى حكم شرعى باشند و اين حكم يا موضوع ، مشكوك البقاء باشد ؛ يعنى شك در بقاء آنها داشته باشيم و در حال شك مكلّف ، شارع مقدس چنين حكمى مىنمايد . منظور از حكم به بقاء همان ابقاء در تعريف شيخ است . ابقاء دو گونه است :\r\n1 . ابقاء حكمى ، كه كار شارع است و در چنين حالتى از حالات مكلّف حكم به بقاء مىنمايد .\r\n2 . ابقاء عملى ، كه كار مكلّف است و در چنين حالتى عملًا بناء را بر حالت سابقه گذارده و بر آن باقى و مستدام مىماند ، و كلمه ابقاء با هر دو قابل جمع است .\r\nحكم به بقاء ، مخصوص ابقاء حكمى است و از اين زاويه تعبير آخوند اوضح است ، اگرچه مقصود مرحوم شيخ از ابقاء ، همين ابقاء حكمى است . و منظور از حكم يا موضوع ذى حكم ، آن است كه در باب استصحاب ، مستصحب ما يا حكمى از احكام شرعيه است كه نامش استصحاب حكمى يا استصحاب‌هاى جارى در احكام است . فرقى هم ندارد كه حكم شرعى تكليفى باشد مثل وجوب جمعه ؛ يا وضعى باشد ، مثل صحّت فلان كار . همچنين فرقى ندارد كه حكم كلّى باشد ، مثل دو مثال مذكور ، يا حكم جزئى باشد مثل استصحاب حرمت يا نجاست اين مايع خارجى .\r\nو يا مستصحب ، موضوعى از موضوعات خارجيّه است كه داراى اثر شرعى بوده و مستقيماً حكم شرعى بر آنها مترتّب مىشود ، مثل خمريّت كه موضوع حرمت و نجاست است ، و كريّت و عدالت و حيات و . . . كه هر كدام موضوع حكم يا احكامى هستند و نامش استصحاب موضوعى است .\r\nمنظور از « شك فى بقائه » هم اين است كه استصحاب قوامش به شك در بقاء است ، يعنى سابقاً خود حكم يا موضوع حكم ، معلوم و مقطوع بوده ، يا به خبر ثقه و معتبر ثابت بوده است و الآن شك در بقاء آن داريم . اينجا جاى استصحاب است ؛ والّا اگر الآن هم يقين به بقاء داشته باشيم كه جاى استصحاب نيست ، يا الآن اگر يقين به ارتفاع حالت سابقه پيدا كنيم كه جاى استصحاب نيست .\r\nمنشأ حكم به بقاء : منشأ حكم شارع به بقاء ما كان چيست ؟ به تعبير ديگر ، دليل استصحاب چيست ؟ به ديگر سخن ، مناط حكم شارع به بقاء كدام است ؟ منشأ حكم يكى از چهار امر ذيل است كه به اختلاف مبانى ، متعدّد است :\r\n\r\n\r\n","description":"","footnote":"\r\n( 1 ) . فرائدالاصول ، ص 318 .\r\n","page_name":" 189 ","page_number":190},
  {"content":"\r\n\r\n1 : حكم به بقاء ، از جهت بناى عقلاء و سيره عقلائيه است . خردمندان در امور زندگى خود عملا چنين هستند كه بناى را بر حالت سابقه مىگذارند . مثلًا صبح همگى از منازل به طرف مدارس و مزارع و كارخانجات و محل كار خويش ، حركت مىكنند و شب هنگام همگى از كار فارغ شده و به طرف منزل باز مىگردند . اينها از همان بناى عملى بر بقاء منزل يا محلّ كار ، سرچشمه مىگيرد وعقلاء چنين بنائى دارند . حال آيا مطلقاً چنين بنائى دارند « 1 » يا فىالجمله اين سيره را دارند « 2 » و اين بناء عقلا هم تعبّدى است يعنى صرفاً به مجّرد اينكه فلان حكم قبلًا بوده است ، الآن هم بناء را بر ابقائش مىگذارند ؛ نه به مناط ظنّ به بقاء . . . كه مرجعش به وجوه بعدى باشد . حال عقلاء چنين بنائى دارند و شارع مقدّس گرچه خود دچار شك در بقاء نمىشود تا سيره عملى او نيز استصحاب باشد ، ولى در چنين صورتى حكم به بقاء ما كان مىتواند بكند و آن سيره عقلا را امضاء نمايد . بنابراين حكم شارع به بقاء ما كان تأسيسى نخواهد بود ، بلكه تأكيدى و امضائى است .\r\nدر نتيجه ، استصحاب حكم شارع به بقاء است به دليل سيره عقلائيّهء مزبور .\r\n2 . حكم به بقاء از جهت حكم عقل و به مناط ظنّ نوعى و شأنى به بقاء ما كان است ؛ يعنى فعلًا شك در بقاء داريم ولى به محض توجّه به حالت سابقه يقينى و با ملاحظه آن كه قبلًا يقين به ثبوت فلان حكم يا موضوع داشتيم و تا به حال هم چيزى نيامده است تا رافع آن حكم باشد و تنها « احتمال » و « شايد » در ميان است ، در چنين فرضى احتمال قوى مىدهيم كه حكم يا موضوع ، كماكان باقى باشند و شك ما بدل به ظنّ مىشود . « 3 » از نظر عقلى ظنّ به بقاء ، قائم مقام علم است و معتبر است و از راه ملازمه بين حكم عقل و حكم شرع به اين نتيجه مىرسيم كه شارع هم حكم به بقاء دارد . در نتيجه ، استصحاب حكم شارع به بقاء ، است ولى به مناط ظنّ مذكور و به دليل حكم عقلى مزبور .\r\n3 . حكم به بقاء ما كان از جهت اخبار و نصوص است و حجيّت استصحاب از اين راه ثابت مىشود كه مبسوطاً اين روايات خواهد آمد .\r\n4 . قوله : كذلك : اشاره به همان مطلقاً يا فىالجمله است كه گذشت . ضمناً تفصيل اين چهار وجه به زودى خواهد آمد .\r\nقوله : و لا يخفى ان هذا المعنى : به عقيده مرحوم آخوند همين معنايى كه براى استصحاب ذكر شد شايستگى دارد تا محلّ نفى و اثبات باشد و منكر ان استصحاب آن را نفى كنند ، و مثبتان آن را اثبات\r\n\r\n\r\n","description":"","footnote":"\r\n( 1 ) . بنا بر اين‌كه استصحاب مطلقاً حجّت باشد .\r\n( 2 ) . بنا بر تفصيلاتى كه خواهد آمد كه يكى از اهمّ آنها تفصيل ميان شك در مقتضى و شك در رافع است كه عده‌اى از جمله شيخ اعظم طرفدار اين تفصيل هستند و قدر مسلّم سيره عقلاء را در اين بخش قابل قبول مىدانند . . . .\r\n( 3 ) . بنابراين اگر توهم شود كه بحث ما شك در بقاء بود و بيان مذكور ، از ظنّ به بقاء سخن مىگويد ، دفع توهّم ، اين است كه در بدوامر ، شك در بقاء است ولى با ملاحظه حالت سابقه قطعى و . . . شك مىرود و ظنّ به بقاء مىآيد .\r\n","page_name":" 190 ","page_number":191},
  {"content":"\r\n\r\nكنند . كسانى كه مطلقاً اثبات‌كننده هستند ، و كسانى كه فىالجمله مثبت هستند و تفصيل مىدهند ، و ادلّه‌اى كه براى اثبات يا نفى اقامه مىكنند همه و همه بر اين يك معنا وارد هستند . خلاصه اينكه محلّ نزاع در يك مسأله بايد امر واحدى باشد و همه بر آن متفق باشند و در اطراف آن بحث و مناقشه داشته باشند و آن امر واحد همان معنايى است كه ما گفتيم ، ولى دو معناى ديگر هم ممكن است براى استصحاب گفت كه طبق آنها نفى و اثبات بر يك مورد وارد نيست :\r\n1 . كسى بگويد استصحاب عبارت است از خود بناء عقلاء بر ما كان ؛\r\n2 . ديگرى بگويد استصحاب خود ظن به بقاء است كه از علم سابق به ثبوت ، سرچشمه مىگيرد .\r\nاشكال اين دو معنا اين است كه كسانى كه بناء عقلاء را قبول دارند ، در بحث شركت مىكنند ، ولى منكران در باب استصحاب ، حق شركت در بحث را ندارند ؛ و هكذا آنان كه از باب ظن به بقاء پيش مىآيند حق شركت دارند ولى ديگران چنين حقى ندارند ، امّا اين صحيح نيست . صحيح آن است كه در مسأله واحد ، معناى واحدى را كه مورد تطابق آراء است بپذيريم و ذكر كنيم و سپس به نفى و اثبات و نقل اقوال بپردازيم ، و آن تعريفى است كه ما ذكر كرديم .\r\nالبتّه كسانى هم كه به بناء عقلاء يا ظن به بقاء و مانند آن تعبير كرده‌اند اگرچه ظاهر تعبيرشان اشتباه انداز است و انسان خيال مىكند براى اين تعريف موضوعيت قائل شده‌اند ولى بايد دانست كه آنها هم اين تعبير را عنوان مشير به همان معناى واحد قرار داده‌اند . ولى از آنجا كه هدف اصلىِ آنها بيان حجيّت استصحاب از راه بناء عقلاء بوده است ، همين تعبير را آورده‌اند . مكرّر گفته‌ايم كه تعريف‌هاى مذكور در علم اصولِ فقه نوعاً تعريف لفظى و شرح الاسمى است ، نه حدّى و رسمى ( ماهوى و حقيقى ) . و در تعاريف لفظى جاى ايراد و اعتراض نيست كه كسى بگويد جامع افراد نيست ، ديگرى بگويد مانع اغيار نيست و . . . چه بهتر كه طومار بحث تعريف را در هم پيچيده و وارد مطالب سودمندتر شويم .\r\n\r\n[ الاستصحاب من المسائل الاصوليّه 
  ]\r\nثم لا يخفى أن البحث فى حجيته مسألة أصولية حيث يبحث فيها لتمهيد قاعدة تقع فى طريق استنباط الأحكام الفرعية و ليس مفادها حكم العمل بلا واسطة و إن كان ينتهى إليه كيف و ربما لا يكون مجرى الاستصحاب إلا حكما أصوليا كالحجية مثلا .\r\nهذا لو كان الاستصحاب عبارة عما ذكرنا .\r\nو أما لو كان عبارة عن بناء العقلاء على بقاء ما علم ثبوته أو الظن به الناشئ من ملاحظة ثبوته فلا إشكال فى كونه مسألة أصولية .\r\n\r\n","description":"","footnote":"","page_name":" 191 ","page_number":192},
  {"content":"\r\n\r\nجايگاه استصحاب\r\nمطلب دوم : آيا بحث درباره حجيّت استصحاب ، از مباحث علم اصول است و به حق و بجا در علم اصول مطرح شده يا از مسائل علم فقه است و به مناسبت در دانش اصول مطرح گرديده است ؟ مرحوم آخوند مىفرمايد اين مسأله حتماً از مسائل علم اصول است ؛ زيرا ضابطه و ملاك اصولى بودن در آن موجود است . مسأله اصولى آن است كه نتيجه‌اش در طريق استنباط حكم شرعىِ فرعىِ كلّى واقع شود ، مثلًا در مقدّمه واجب ، سخن از ملازمه ميان وجوب ذى المقدّمه با وجوب مقدمّات آن است و اين مسأله‌اى است اصولى ، و پس از بحث و بررسى به اين نتيجه مىرسيم كه آرى چنين ملازمه‌اى وجود دارد . آنگاه اين نتيجه را طريق به سوى حكم شرعى كلّى قرار داده و به انضمام صغرا نتيجه مىگيريم .\r\nمثلًا مىگوييم نماز واجب است : صغرا ؛ و ميان وجوب شىء با وجوب مقدّمات آن ملازمه وجود دارد :\r\nكبرا ؛ پس مقدّمات نماز واجب است ، يا مقدّمه واجب واجب است و اين همان حكم كلّى است كه از انضمام كبراى كلّى فوق ، به صغراى مزبور استنتاج مىشود .\r\nبه ديگر سخن : مسأله اصولى آن است كه نتيجه‌اش كبراى كلّى قياس استنباط واقع شود . به بيان سوم مسأله اصولى آن است كه نتيجه‌اش مستقيماً مربوط به عمل و فعل مكلّف نيست ، بلكه غير مستقيم و با واسطه به فعل مكلّف منتهى مىشود . بر خلاف مسأله فقهى كه مستقيماً مربوط به عمل مكلّف است . در همان مثال مزبور ، ملازمه كه نتيجه مسأله اصولى بود ، مستقيماً مربوط به عمل نبود تا موضوع ، فعلى از افعال و محمول ، حكمى از احكام شرعيه باشد ، بلكه سخن از ملازمه بود كه يك واقعيّت است و فعل مكلّف نيست . آرى به واسطه اين ملازمه و درست كردن قياس و كبرا و صغرا ، به اين نتيجه مىرسيديم كه مقدّمهء واجبْ واجب است . و اين همان فعل مكلّف است كه موضوع وجوب قرار گرفته است ؛ پس ملازمه ، مسأله اصولى است . ولى صغراى قياس ( نماز واجب است ) مسأله‌اى فقهى است و نتيجه قياس هم كه وجوب مقدمّات نماز باشد ، باز مسأله فقهى است و موضوع ، فعل مكلّف است .\r\nبه چهارمين بيان : مسأله اصولى يا قواعد اصولى مخصوص مجتهد بود و از شأن او است كه اين قواعد و نتايج كلّى را با بحث‌هاى دقيق اصولى استنتاج كند ، ولى مسأله فقهى و حتّى قواعد فقهى از قبيل قاعده فراغ ، قانون تجاوز ، اصالة الصحّة مخصوص مجتهد نيست ، بلكه مقلّد هم مىتواند آنها را بر مصاديق و صغرياتشان تطبيق نمايد ؛ خصيصه قاعده فقهى همين است .\r\nحال كه ضابطه اصولى بودن يك مسأله را بدست آورديم ، مىگوييم مسأله حجيّت استصحاب يك مسأله اصولى است . زيرا نتيجهء آن ، كه حجيّت استصحاب است در واقع همان « ابقاء ما كان » و يا « حكم به بقاء ما كان » و يا همان كبراى كلّى است كه « كلّ مشكوك البقاء فهو باق » اين كبرا در طريق استنباط حكم شرعىِ ظاهرى ، قرار مىگيرد ، مثلًا مىگوييم وجوب نماز جمعه در عصر غيبت مشكوك\r\n\r\n","description":"","footnote":"","page_name":" 192 ","page_number":193},
  {"content":"\r\n\r\nاست : صغرا ؛ و هر چيزى كه مشكوك البقاء باشد ، باقى است ، يعنى بنا را بر بقاء آن مىگذاريم ، به‌گونه‌اى كه گويا اصلًا شك نداريم : كبرا ؛ پس وجوب جمعه باقى است : نتيجه .\r\nافزون بر اين ، انطباق ضابطه اصولى كه در بالا ذكر شد ، شاهدى بر اصولى بودن مسأله استصحاب مىآورند : به‌طور كلى گاهى استصحاب در موضوعى از موضوعات خارجى جارى مىشود ، مثل استصحاب حيات زيد ، و عدالت بكر . چنين استصحابى از مسائل فقه است ، نه اصول ، زيرا نتيجه‌اش حكم كلّى نيست بلكه حكم جزئىِ مخصوصِ موضوعِ خارجى است . و گاهى در حكم جزئى جارى مىشود مثل استصحاب حرمت فلان مايع ، كه باز هم مسأله فقهى است ، زيرا نتيجه‌اش حكم كلّى نيست .\r\nولى گاهى در احكام كليّه جارى مىشود ، چه حكم فقهى باشد مثل وجوب فلان عمل در اسلام ، و چه يك حكم اصولى باشد مثلًا در باب ظواهر و نيز در باب خبر واحد ثقه ، اين بحث‌ها مطرح بود كه سيره عقلاء بر عمل به ظواهر و اعتماد به خبر ثقه و حجّت دانستن آن است . پس اين امور نزد عقلاء و قبل از آمدن شريعت ، حجّت و معتبر بوده است و الآن بعد از شريعت ، شك داريم كه آيا همان حجيّت باقى است يا شارع مقدس به دلايلى آن را ردع و ابطال نموده است . در اينجا نسبت به خود حجيّت ، استصحاب جارى مىشود . حجيّت از مسائل اصولى است ، نه فقهى ؛ زيرا مستقيماً مربوط به عمل و فعل مكلّف نيست ، بلكه موضوعش ظواهر ، خبر واحد و . . . مىباشد كه عمل مكلّف نيستند . آرى مع‌الواسطه به عمل منتهى مىشوند كه اگر حجّت شد ، ما مسلمانان حق داريم در اخذ احكام دين ، از ظواهر و خبرهاى ثقه استفاده كنيم و كسى نمىتواند بگويد اين استصحاب مسأله فقهى است . اصل اصولى بودن مسأله استصحاب جاى كمترى ترديدى نيست ؛ بويژه بنابر دو تعريف ديگرى كه قبلًا اشاره شد كه كسى بگويد استصحاب نفس بناء عقلاء بر بقاء بر حالت سابقه است ، يا استصحاب خود ظن به بقاء است كه از ملاحظه حالت سابقه بدست مىآيد . كه بنابراين قطعاً مسأله اصولى است ؛ زيرا موضوعش ( ظنّ به بقاء يا سيره عقلاء ) فعل مكلّف نيست تا مسأله فقهى باشد . به هر حال اينها بحث‌هاى مهمّى نيست .\r\n\r\n[ اعتبار اتّحاد القضيّه المشكوكة و المتيقّنه 
  ]\r\nو كيف كان فقد ظهر مما ذكرنا فى تعريفه اعتبار أمرين فى مورده القطع بثبوت شىء و الشك فى بقائه .\r\nو لا يكاد يكون الشك فى البقاء إلا مع اتحاد القضية المشكوكة و المتيقنة بحسب الموضوع و المحمول .\r\n\r\n","description":"","footnote":"","page_name":" 193 ","page_number":194},
  {"content":"\r\n\r\nاركان استصحاب\r\nمطلب سوم ، اركان استصحاب : مرحوم مظفر در اصول فقه مقدّمات و اركان استصحاب را هفت امر برشمرده كه برخى از آنها در اصل ماهيّت استصحاب دخيل هستند و برخى در جهات ديگر . « 1 » مرحوم آخوند صريحاً به دو ركن اشاره دارد ولى در مجموع چهار ركن از اركان استصحاب از كلام آخوند رحمه الله به‌دست مىآيد :\r\n1 . يقين سابق به حدوث : اصل حدوث موضوع يا حكم مورد استصحاب ، مسلّم و محرز باشد ، و گرنه استصحاب معنا ندارد ، زيرا استصحاب ، ابقاء ما كان است و تا ما كان نباشد ، ابقاء معنا ندارد . « 2 »\r\n2 . شك لاحق : اگر در زمان متأخر هم يقين به همان ما كان داشته باشيم ، نوبت به استصحاب نمىرسد ، و اگر يقين به ارتفاع آن پيدا كنيم ، باز هم جاى استصحاب نيست و نقض يقين به يقين است ، نه يقين به شك . پس بايد شك لاحق داشته باشيم .\r\n3 . شك لاحق دو گونه است : گاهى شكّى است كه به گذشته سرايت مىكند و اصل حدوث را مشكوك مىسازد ، مثلًا ديروز يقين به عدالت زيد داشتيم و امروز شك مىكنم كه اصلًا از همان ديروز زيد عادل بود يا من خيال كردم كه عادل بوده است ؟ اين يقين و شك سارى است كه دليل بر اعتبارش نيست . و در ضمن اخبار باب به مناسبت خواهد آمد . گاهى هم شكى است كه به گذشته سرايت نكرده و اصل حدوث را مشكوك نمىسازد . بلكه الآن هم كه شك در بقاء داريم نسبت به اصل حدوث متيقّن هستيم و تنها در بقاء و استدامه شك داريم . اينجا جاى استصحاب است . پس ركن سوّم عبارت است از شك لاحق در بقاء ، نه نسبت به اصل حدوث .\r\n4 . ركن چهارم كه متفرّع بر ركن سوّم و متخذّ از آن مىباشد ، عبارت است از اتحادّ قضيّه متيقّنه و مشكوكه ، يعنى همان امرى كه قبلا متيقّن بود ، در زمان لاحق هم همان امر مشكوك است ، موضوع همان موضوع است ، محمول همان محمول است ، قضيّه همان قضيّه است ؛ با اين تفاوت كه قبلًا يقين به ثبوت محمول براى موضوع داشتيم ولى الآن شك در بقاء آن داريم . مثلًا يقين به ثبوت عدالت براى زيد داشتيم و الآن شك دربقاء همان عدالت براى همان زيد داريم . اينجا جاى استصحاب است ، زيرا اگر موضوع عوض شود ، مثلًا يقين به عدالت زيد داشتيم و الآن شك در عدالت بكر داريم يا اگر محمول عوض شود ، مثلًا يقين به عدالت زيد داشتيم و الآن شك در حيات زيد داريم . يا اگر موضوع و محمول هر دو عوض شوند ، يعنى قبلًا عدالت زيد متيقن بود و فعلًا حيات بكر مشكوك است و . . .\r\nنمىتوان گفت كه شك در بقاء ما كان داريم . زيرا اين مشكوك ، غير از آن متيقن است و شك در بقاءِ همان صدق نمىكند و بدون آن هم استصحاب جارى نمىشود .\r\n\r\n\r\n","description":"","footnote":"\r\n( 1 ) . اصول فقه ، ج 4 ، ص 278 - 282 .\r\n( 2 ) . البته يقين را بايد تعميم داد به يقين وجدانى و تعبّدى كه ظنّ معتبر باشد و يا اگر يقين به معناى يقين وجدانى است ، بايد گفت كه يقين يا چيزى كه نازل منزله يقين و علم باشد مثل ظنّ معتبر .\r\n","page_name":" 194 ","page_number":195},
  {"content":"\r\n\r\nو هذا اممّا لا غبار عليه فى الموضوعات الخارجيّه فى الجمله و أما الأحكام الشرعية سواء كان مدركها العقل أم النقل فيشكل حصوله فيها لأنه لا يكاد يشك فى بقاء الحكم إلا من جهة الشك فى بقاء موضوعه بسبب تغير بعض ما هو عليه مما احتمل دخله فيه حدوثا أو بقاء و إلا لما تخلف الحكم عن موضوعه إلا بنحو البداء بالمعنى المستحيل فى حقه تعالى و لذا كان النسخ بحسب الحقيقة دفعا لا رفعا .\r\nو يندفع هذا الإشكال بأن الاتحاد فى القضيتين بحسبهما و إن كان مما لا محيص عنه فى جريانه إلا أنه لما كان الاتحاد بحسب نظر العرف كافيا فى تحققه و فى صدق الحكم ببقاء ما شك فى بقائه و كان بعض ما عليه الموضوع من الخصوصيات التى يقطع معها بثبوت الحكم له مما يعد بالنظر العرفى من حالاته و إن كان واقعا من قيوده و مقوماته كان جريان الاستصحاب فى الأحكام الشرعية الثابتة لموضوعاتها عند الشك فيها لأجل طرو انتفاء بعض ما احتمل دخله فيها مما عد من حالاتها لا من مقوماتها به مكان من الإمكان ضرورة [ صحة 
  ] إمكان دعوى بناء العقلاء على البقاء تعبدا أو لكونه مظنونا و لو نوعا أو دعوى دلالة النص أو قيام الإجماع عليه قطعا بلا تفاوت فى ذلك بين كون دليل الحكم نقلا أو عقلا .\r\nأما الأول فواضح .\r\nو أما الثانى فلأن الحكم الشرعى المستكشف به عند طرو انتفاء ما احتمل دخله فى موضوعه مما لا يرى مقوما له كان مشكوك البقاء عرفا لاحتمال عدم دخله فيه واقعا و إن كان لا حكم للعقل بدونه قطعا .\r\nمطلب چهارم : مطلب چهارم كه مبتنى و متفرّع بر اركان مذكور و بويژه بر ركن چهارم است بيان پاره‌اى از تفاصيل و نقد و بررسى آنهاست . جناب آخوند دو تفصيل را مطرح مىكند و مورد بحث قرار مىدهد .\r\nالف ) تفصيل اخبارىها\r\nاستصحاب در موضوعات خارجى - مثل حيات زيد ، و كريّت فلان آب - جارى مىشود ، زيرا اركانش كامل است و همان كه متيقّن بود ، فعلًا مشكوك است و وحدت قضيّهء متيقّنه و مشكوكه محرز است - البته فىالجمله يعنى قطع نظر از اينكه آيا اين وحدت و اتّحاد ، به دقت عقلى است يا به ديد عرفى يا تابع لسان دليل است كه در تتّمه استصحاب خواهد آمد - ولى در مورد احكام شرعيّه كليّه - مثل وجوب جمعه ، حرمت عصير عنبى - به عقيده اخباريّون استصحاب جارى نمىشود و اگر يقين كرديم به وجوب جمعه در عصر حضور و شك كرديم در بقاء وجوب در عصر غيبت ، حق نداريم استصحاب بقاء وجوب جارى كنيم .\r\nعمده دليل اخبارىها بر عدم جريان استصحاب در احكام ، اين است كه منشأ شك ما در بقاء\r\n\r\n","description":"","footnote":"","page_name":" 195 ","page_number":196},
  {"content":"\r\n\r\nحكم شرعى ، چيزى جز اين نيست كه تغييرى در موضوع آن پديد آمده است - يعنى قيدى از قيود موضوع ، جزئى از اجزاء آن ، شرطى از شروطش يا خصوصيتى از خصوصيّات آن كم يا زياد شده است - و اين موجب ترديد و تزلزل در بقاء آن حكم گرديده است ، و گرنه با وجود همان موضوع سابق بدون كمترين تغيير و دگرگونى در آن ، معنا ندارد كه حكم شرعىِ آن ، مشكوك و مردّد باشد ، بلكه حكم آن نيز حتماً هست و تخلّف بردار نيست . زيرا حكم نسبت به موضوعش مثل معلول نسبت به علّت تامّهء آن است و با وجود علّت تامّه ، تخلّف معلول از آن محال است و با وجود موضوع ، حكم حتمى است و تخلّف‌بردار نيست .\r\nالبته با وجود موضوع بىكم و كاست هم شك در حكم ، ميسور است ، ولى به نحوى كه در مورد خداوند متعال و شارع مقدّس امكان ندارد و محال است و آن اينكه موضوع همان موضوع است ولى حكم كننده تا به حال خيال مىكرد اين موضوع داراى ملاك وجوب است و آن را واجب كرده بود ؛ در حالى كه الآن شك دارد كه واقعاً فلان ملاك در فلان موضوع هست يا نه ، لذا دچار ترديد در حكم مىشود ؛ ولى اين امر ناشى از جهالت است و در مورد علم مطلق هستى يعنى خداى متعال ، راه ندارد و در اصطلاح كلامى از آن تعبير به بداء محال و باطل مىشود .\r\nبر اساس همين محذور ، در باب نسخ هم نظر ما اين است كه گرچه نسبت به ظاهر تعبير ، رفع و برداشتن حكم ثابت است ولى نسبت به واقع امر ، دفع و پيش‌گيرى است و آمدن دليل ناسخ ، كاشف از اين است كه حكم منسوخ در واقع و نفس الامر و عند الله از همان اوّل موقت بود و ما گمان مىكرديم مستمّر است ؛ نسخ كه آمد كشف خلاف شد و گمان ما باطل شد وحقيقت امر روشن گرديد . در واقع نسخ و تخصيص هر دو كاشف هستند ، ولى تخصيص به لحاظ افراد و نسخ به لحاظ ازمان است .\r\nآنگاه اخبارى مىگويد : تا موضوع تغييرى نكرده باشد شك در بقاء حكم معنا ندارد و يقيناً حكم باقى است . شك وقتى در حكم مىآيد كه موضوع تغيير كرده باشد و با تغيير موضوع هم جاى استصحاب نيست ؛ زيرا حكم موضوعى را به موضوع ديگر سرايت دادن نوعى قياس است ، نه استصحاب و باقى نگهداشتن حكم همان موضوع سابق . پس در احكام شرعيّه كليّه ، جاى استصحاب نيست .\r\nمرحوم آخوند در دفع اشكال مزبور و ردّ تفصيل اخبارىها مىگويد : اينكه بايد قضيّه متيقّنه و مشكوكه از لحاظ موضوع و محمول اتحّاد داشته باشند ( ركن چهارم از اركان استصحاب ) جاى كمترين ترديدى نيست و حتماً بايد چنين باشد و از اصل لزوم اتّحاد نمىتوانيم رفع يد كنيم ، ولى بايد توجّه داشت كه اتّحاد گاهى به دقت عقلى است ، كه عقل دقيق فلسفى و موشكاف ، اگر در يك موضوع صدها جزء و شرط و قيد وخصوصيّت دخيل باشد ، همه آنها را در نظر مىگيرد و به محض اينكه كمترين خصوصيّتى از خصوصيّات آن موضوع تغيير كند و كم يا زياد شود ، دقت عقلى حكم به تغيير\r\n\r\n","description":"","footnote":"","page_name":" 196 ","page_number":197},
  {"content":"\r\n\r\nو عوض شدن موضوع مىكند و مىگويد اين غير از موضوع سابق است . در نتيجه سخن همان است كه اخبارى گفت ؛ يعنى سرايت حكم موضوعى به موضوع ديگر قياس است نه استصحاب . ولى مكرّر گفته‌ايم كه در احكام شرعيّه دقّت عقلى ملاك نيست . « 1 »\r\nگاهى اتحّاد به ديد عرفى و فهم عقلائى است ، يعنى ولو از ديد عقلى اتحّاد نيست و موضوع ، عوض شده است اما از ديد عرفى ، اتحاد هست . به ديگر سخن : ملاك اين است كه عرف چه خصوصيّاتى را در موضوع به‌عنوان مقوّم آن دخيل مىداند و چه خصوصيّاتى را زائد بر ذات و ماهيّت و از حالات و عوارض مىداند ؟ به عرف كه مراجعه مىكنيم مىبينيم در عرف ، مجموعه خصوصيّاتى كه عقلًا و با دقت عقلى لازم بود ، به دو بخش تقسيم مىشود :\r\n1 . خصوصياتى كه از قيود و مقوّمات موضوع است و حقيقتاً دخالت دارند و با نبود آنها موضوع عرفاً هم عوض مىشود . مثلًا عنوان صلوة الجمعه ، صوم شهر رمضان ، زيد العالم . قيد جمعه بودن اگر برود و به جاى آن قيد ظهر بيايد ، عرفاً هم اين دو متباين و مغايرند و دو نوع جدا از نماز مىباشند ، و نيز قيد شهر رمضان و قيد عالم بودن . در اين بخش با انتفاء قيد و خصوصيّت اوّل و آمدن قيد ديگر به جاى آن ، عرفاً هم موضوع منتفى مىشود . نمىتوان وجوبى را كه براى نماز جمعه بود ، به نماز ظهر - مثلًا - سرايت داد و هكذا . . . .\r\n2 . خصوصيّاتى كه از قيود و مقوّمات موضوع نيستند ، بلكه از حالات و عوارض موضوع هستند ، گاهى هستند و گاهى نيستند و با نبود آنها و عروض حالت جديد هم موضوع فرقى نمىكند ، مثل عنوان پيرى و جوانى ، سلامتى و مرض ، غنا و فقر ، و چاقى و لاغرى . در تمام اين حالات ، ذات موضوع شخص زيد مىباشد كه محفوظ است . و در اين بخش دوم با انتفاء خصوصيّت و حالتى و عروض حالت ديگر ، عرفاً موضوع باقى است - ولو به دقّت عقلى باقى نباشد - پس حكم آن هم قابل ابقاء است . براى مثال نماز جمعه در حال حضور معصوم قطعاً واجب و در حال غيبت او ، مشكوك است و موضوع ( نماز جمعه ) ، همان موضوع است و حال حضور و غيبت هم در لسان دليل نيامده است تا موضوعيّت داشته باشد و دخيل باشد ، بلكه از قبيل تبدّل حالات است و در اين‌گونه موارد استصحابِ بقاء حكم شرعى محذورى ندارد و قياس هم نيست ، بلكه ابقاء حكم همان موضوع سابق است . پس تفصيل اخبارى كه استصحاب در موضوعات را جارى دانست ، ولى استصحاب در احكام را مطلقاً ردّ كرد ، ناتمام است .\r\nطرفداران حجيّت استصحاب - از جمله اخبارىها در موضوعات - عموماً به چهار دليل استناد كرده‌اند : 1 . بناء عقلاء ؛ 2 . حكم عقل ؛ 3 . اخبار ؛ 4 . اجماع . تمام اين ادله در ما نحن فيه ( استصحاب در\r\n\r\n\r\n","description":"","footnote":"\r\n( 1 ) . زيرا احكام كه فقط براى حكيمان و مدقّقان و محققّان نازل نشده است تا اين دقّت‌ها معتبر باشد ؛ بلكه ملاك ، فهم عرف و برداشت عرفى است و خطابات ، مُنزل بر عرف و عامّه مردم است .\r\n","page_name":" 197 ","page_number":198},
  {"content":"\r\n\r\nاحكام در فرضى كه موضوع عرفاً باقى باشد ) . جارى و سارى هستند . هم بجاست كسى ادّعا كند كه در اين‌گونه موارد بناء عقلاء بر بقاء حكم مشكوك است ، زيرا موضوع باقى است . « 1 » و هم بجاست كه ادّعاى حكم عقل شود به اينكه گرچه پس از تغيير حالتى از حالات و عرضى از اعراض موضوع ، شك در حكم پيدا مىكنيم ولى به محض توجه به حالت سابقه و اينكه موضوع ، همان موضوع است و قبلًا چنين بود ، ظنّ پيدا مىشود كه الآن نيز چنان است ، ولو ظنّ نوعى و شأنى به بقاء باشد و براى فردى ظنّ شخصى و فعلى پيدا نشود ، ولى اين ملاك نيست و ظن نوعى ملاك است ؛ و نيز صحيح است بگوييم در اين‌گونه موارد اخبار و روايات باب ، دالّ بر بقاء همان حكم هستند و « لا تنقض اليقين » اينجا را مىگيرد . و هكذا اجماع كه برگشت به سنّت و رأى معصوم عليهم السلام دارد .\r\nب ) تفصيل شيخ اعظم\r\nتفصيل ديگر از شيخ اعظم است كه در دو جاى استصحاب « 2 » آن را ذكر نموده است و آن اين‌كه احكام شرعيّه از جهتى دو دسته است :\r\n1 . احكام شرعيّه‌اى كه از دليل نقلى ، يعنى كتاب و سنّت استنباط و استفاده مىشوند ، مثل وجوب نماز جمعه كه از آيه كريمه إذا نودى للصوة من يوم الجمعة فاسعوا إلى ذكر اللّه « 3 » و مانند آن استفاده مىشود .\r\n2 . احكام شرعيّه‌اى كه از راه حكم عقل و به دليل عقلى و با ضميمهء صغرا و كبرا بدست مىآيند .\r\nمثلًا عقلًا كذبِ ضارّ قبيح است ، ضررى كه جبران نشود قبيح است و . . . : صغرى ؛ و كبراى كلّى اين است كه : « كلّ ما حكم به العقل حكم به الشرع » ؛ نتيجه هم آن است كه پس كذب ضارّ شرعاً حرام است ، صدق نافع شرعاً واجب يا مستحب است و . . . .\r\nحال شيخ اعظم فرموده است : استصحاب در دستهء اوّل از احكام شرعيه جارى مىشود ( اگر اركان استصحاب تمام است و اتّحاد دو قضيّه نيز محفوظ است ) ؛ به همان بيان كه قبلًا از زبان مرحوم آخوند در پاسخ اخبارىها ذكر شد .\r\nولى در دستهء دوم جاى استصحاب نيست ؛ زيرا عقل در حكم خود اهمال و اجمال و مسامحه ندارد ، بلكه دقيق و سخت‌گير است و تا موضوع يا جميع خصوصيّات محزر نباشد ، حكم ندارد ؛ وقتى هم مشخص شد ، قطعاً حكم دارد و جاى ترديد و شك نيست . لذا تا عنوان كذب ضارّ مثلًا ، محفوظ است ، عقل حكم به قبح دارد و همين كه عنوان ضارّ بودن از بين رفت ، حكم عقلى به قبح هم منتفى است و قطعاً حكم ندارد و وقتى صغرا نبود ، كبراى كلّىِ ملازمه هم درست نمىشود و در نتيجه نوبت به حكم شرعى هم نمىرسد و آن نيز منتفى است و شك در بقاء نداريم تا استصحاب جارى شود .\r\n\r\n\r\n","description":"","footnote":"\r\n( 1 ) . تعبداً يعنى اين‌كه بناء عملى عقلاء صرفاً به‌خاطر اين‌كه قبلًا بوده ، الآن هم بناء را بر بقاء مىگذارد .\r\n( 2 ) . فرائدالاصول ، ص 325 و 378 .\r\n( 3 ) . سورهء جمعه ، آيهء 9 .\r\n","page_name":" 198 ","page_number":199},
  {"content":"\r\n\r\nمرحوم آخوند در پاسخ مىفرمايد : به نظر ما اگر اركان استصحاب تمام باشد و موضوع به ديد عرف ، همان موضوع سابق باشد و نبود پاره‌اى از خصوصيات از قبيل تغيير حالات باشد ، فرقى ميان احكام شرعيّه نيست ؛ چه از دليل نقلى بدست آيند ، چه از دليل عقلى ، ملاك يكى است ، يعنى اگر خصوصيّتى مقوّم موضوع باشد ، با رفتن آن ، موضوع عوض مىشود و حكم هم مىرود و جاى استصحاب نيست ، ولى اگر از حالات و عوارض موضوع باشد كه گاهى هست و گاهى نيست ، نبودن آن لطمه نمىزند ؛ مثلًا در كذب ضارّ اگر عنوان ضارّ مقوّم نباشد و از حالات باشد با نبود آن نيز عرفاً موضوع محفوظ است ، « 1 » ولى شرع مىتواند حكم داشته باشد و مجال استصحاب وجود دارد .\r\nإن قلت كيف هذا مع الملازمة بين الحكمين .\r\nقلت ذلك لأن الملازمة إنما تكون فى مقام الإثبات و الاستكشاف لا فى مقام الثبوت فعدم استقلال العقل إلا فى حال غير ملازم لعدم حكم الشرع فى غير تلك الحال و ذلك لاحتمال أن يكون ما هو ملاك حكم الشرع من المصلحة أو المفسدة التى هى ملاك حكم العقل كان على حاله فى كلتا الحالتين و إن لم يدركه إلا فى إحداهما لاحتمال عدم دخل تلك الحالة فيه أو احتمال أن يكون معه ملاك آخر بلا دخل لها فيه أصلا و إن كان لها دخل فيما اطلع عليه من الملاك .\r\nو بالجملة حكم الشرع إنما يتبع ما هو ملاك حكم العقل واقعا لا ما هو مناط حكمه فعلا و موضوع حكمه كذلك مما لا يكاد يتطرق إليه الإهمال و الإجمال مع تطرقه إلى ما هو موضوع حكمه شأنا و هو ما قام به ملاك حكمه واقعا فرب خصوصية لها دخل فى استقلاله مع احتمال عدم دخله فبدونها لا استقلال له بشىء قطعا مع احتمال بقاء ملاكه واقعا و معه يحتمل بقاء حكم الشرع جدا لدورانه معه وجودا و عدما فافهم و تأمل جيدا .\r\nاشكال : اگر كسى به حمايت از شيخ اعظم بگويد حكم شرعىِ مستكشف از حكم عقلى ، تابع حكم عقلى است و ميان آن دو ملازمه است ، و از راه ملازمه به حكم شرعى رسيده‌ايم كه در واقع حكم عقلى ، ملزوم و حكم شرعى ، لازم آن است ؛ آنگاه با اين اوصاف چگونه ممكن است حكم شرعى را استصحاب كنيم و ابقاء نماييم ؛ با اين‌كه حكم عقلى نيست ؟ با نبود ملزوم ، امكان ندارد لازم تداوم داشته باشد پس نمىتوان استصحاب را در اين حكم شرعى جارى نمود .\r\nپاسخ : آخوند در پاسخ ، دو مقام را مىآورد : 1 . مقام اثبات و استكشاف و دلالت ؛ 2 . مقام ثبوت و واقع و نفس الامر كه كارى به دليل و كاشف ندارد . در مقام اثبات ، ملازمه هست ؛ زيرا فرض اين است كه راجع به فلان موضوع ، شرع مقدس و كتاب و سنّت بيانى ندارند و يا اگر دارند ، ارشادى و تأكيدى است و وجوب شرعى را نمىرساند ولى عقل ، ملاك « مصلحت » يا « مفسده » را درك كرده\r\n\r\n\r\n","description":"","footnote":"\r\n( 1 ) . ولو عقلًا و با دقت عقلى محفوظ نيست و از اين پس عقل ، حكم و ادراكى ندارد .\r\n","page_name":" 199 ","page_number":200},
  {"content":"\r\n\r\nاست و حكم به حُسن يا قبح دارد و چون راهى براى استكشاف حكم شرعى از دليل نقلى نداريم از راه حكم عقلى و ملازمه ، به حكم شرعى پى مىبريم و آن را استكشاف مىكنيم ؛ ولى در مقام ثبوت و واقع ملازمه‌اى نيست ؛ يعنى چنين نيست كه اگر عقل ادراكى و حكمى نداشت ، شرعاً هم فىالواقع ملاكى نباشد و آن عمل داراى مصلحت و مفسده نباشد ، بلكه ممكن است فىالواقع ذات‌الملاك باشد ، اگرچه عقل ما از ادراك آن ناتوان باشد . به بيان ديگر قاعدهء ملازمه ، دو طرف دارد :\r\n1 . جنبهء اثباتى و وجودى و اصل قضيه ، كه مىگويد : « كل ما حكم به العقل حكم به الشرع » . اين بخش را قبول داريم كه اگر عقل حكم به حُسن كارى نمود ، شرع هم حكم به وجوب آن مىنمايد و اگر حكم به قبح كارى نمود ، شرع هم حكم به حرمت مىكند . از اين ، تعبير به مقام اثبات و استكشاف كرده‌اند ؛ زيرا از راه حكم فعلى عقلى ، حكم شرعى را بدست آورديم .\r\n2 . جنبهء سلبى و عدمى و عكس قضيه كه بگوييم : « و كلّ ما لم يحكم به العقل لم يحكم به الشرع » ؛ يعنى هر جا عقل حكم به حسن يا قبح نداشت شرع هم حكم به وجوب يا حرمت نداشته باشد . اين خود ، دو گونه قابل تفسير است :\r\n1 . شايد منظور اين باشد كه نه تنها عقل حكم به ثبوت ندارد ، بلكه حكم به عدم دارد ؛ يعنى قاطعانه حكم مىكند كه فلان كار قبيح يا حَسَن نيست . باز شرع بر خلاف حكم عقل قطعى حكم ندارد و وجوب يا حرمتى نيست .\r\n2 . شايد منظور اين باشد كه عقل حكم به ثبوت ندارد ، ولى حكم به عدم هم ندارد ، بلكه عدم‌الحكم است و عقل ، بىحكم و ساكت است ؛ چون ادراكى ندارد كه حكمى داشته باشد . در چنين فرضى نمىتوان گفت شرع هم حكم ندارد ؛ خير ، ممكن است شرع حكم داشته باشد و اين همه كه در شريعت احكامِ واجب و حرام داريم ، كليات آنها را ممكن است عقل تا حدودى بفهمد ؛ ولى جزئيات و اجزاء و شرايط و كمّ و كيف مطلب را درك نمىكند ؛ در حالى كه شارع حكم كرده و امرى را ، واجب كرده و ديگرى را حرام نموده است و . . . .\r\nپس در جهت عكس ، آن هم طبق تفسير دوم ، ملازمه نيست ، به اين معنا كه اگر عقل حكمى نداشت ، شرع هم حكم نداشته باشد . و مانحن‌فيه از اين قبيل است ؛ يعنى تا وقتى عنوان كذب ضارّ محرز بود عقل مىگفت قبيح است ، به دنبالش شرع هم مىگفت حرام است ؛ ولى حالا عنوان ضارّ بودن گرفته شده است « 1 » به عقل كه مراجعه كنيم ساكت است و نفياً و اثباتاً حكمى ندارد ؛ زيرا ادراكى ندارد . ولى به شرع كه مراجعه مىكنيم ، ممكن است حكم داشته باشد ؛ زيرا ملاك حكم شرع ( مفسدهء كذب ضارّ ) وجود دارد ؛ منتها عقل خيال مىكرد اين مفسده مخصوص كذب ضارّ است ، غافل از اين‌كه\r\n\r\n\r\n","description":"","footnote":"\r\n( 1 ) . فرض هم اين است كه اين از حالات موضوع است ، نه مقوّمات آن .\r\n","page_name":" 200 ","page_number":201},
  {"content":"\r\n\r\nدر واقع در مطلق كذب همين مفسده وجود دارد و مخصوص كذب ضار نيست و حالت ضارّ بودن دخيل نيست ، يا عقل گمان مىكرد يك ملاك است ، آن هم مخصوص كذب ضارّ است ؛ غافل از اينكه فىالواقع دو ملاك وجود دارد كه يكى مخصوص حالت ضرر داشتنِ دروغ است و ديگرى مال مطلقِ كذب است ، ولو ضارّ نباشد ؛ به اين ملاك ، حكم شرعى باقى است ولو حكم عقل باقى نباشد . با اين محاسبات مانعى ندارد كه با زوال خصوصيّتى حكم عقل منتفى شود ؛ ولى حكم شرعى باقى بماند ؛ چون موضوع عرفىاش باقى است و نيز مانعى ندارد كه قابل استصحاب هم باشد و ملاك حكم هم محفوظ باشد .\r\nقوله : و بالجمله : به ديگر بيان از « انْ قلت » پاسخ مىدهيم كه : حكم عقل از جهتى دو گونه است .\r\n1 . عقلى واقعى و شأنى و اقتضائى و تعليقى ؛ يعنى فعلًا عقل علمى ندارد ؛ زيرا ملاك و مصلحت يا مفسده را ادراك نكرده است ، ولى در واقع اين ملاك وجود دارد و اگر عقل ادراك مىكرد حكم هم مىكرد ؛ ولى چون تشخيص نداده است و دركى ندارد ، حكمى هم ندارد . اين قسم از حكم عقل تابع ، خود مصلحت و مفسدهء واقعيّه است و اهمال يا اجمال در موضوع اين قسم از احكام عقليّه ، راه پيدا مىكند و ممكن است موضوع حكم عقلى از لحاظ خصوصيّات ، اجمال و ابهام داشته باشد و عقل سربسته مىتواند بگويد اگر چيزى مصلحت‌دار باشد ، حَسَنْ و اگر مفسده‌دار باشد قبيح است ؛ ولى اينكه آيا فلان عمل با فلان خصوصيّت فعلًا مصلحت يا مفسده دارد يا ندارد ، درك نمىكند .\r\n2 . حكم عقل فعلى و حتمى و تنجيرى ؛ يعنى بالفعل عقل حكم دارد و جزماً مىگويد كذب ضارّ قبيح است ، صدق نافع حَسَنْ است و . . . و علّت اين حكم فعلى آن است كه ملاك ( مصلحت و مفسده ) را ادراك مىكند و طبق آن حكم مىكند و اين نوع از حكم عقل ، تابع مصلحت و مفسدهء مُدركه و معلومه است ، نه مصالح و مفاسد واقعيّه ، اگرچه ادراك نكرده باشد . در اين قسم از حكم عقل ، اجمال و اهمال راه ندارد ؛ يعنى تا عقل ، موضوع را با تمام خصوصيّات احراز نكند ، حكم فعلى نخواهد داشت و پس از احراز هم بدون معطّلى حكم دارد .\r\nآنگاه حكم شرعى تابع حكم عقلى است ( كلّما حكم به العقل حكم به الشرع ) ولى تابع حكم واقعى عقل است ؛ يعنى اگر چيزى در واقع و نفس الامر ملاك ( مصلحت يا مفسده ) داشته باشد ، شارع بر طبق آن حكم مىكند ؛ اگرچه عقل طبق آن حكم فعلى ندارد ؛ چون ادراك ندارد ، در حالى كه شارع مقدس و عالم‌الغيب ادراك دارد و حكم هم مىكند . نه اينكه تابع حكم فعلىِ عقل باشد تا اگر در موردى عقل حكم فعلى نداشت - در سايهء عدم ادراك ملاك - شرع هم حكمى نداشته باشد . پس در مرحلهء فعليّت ، اين دو از يكديگر قابل تفكيك است ؛ يعنى جا دارد عقل حكم نكند ولى شريعت حكم بنمايد ؛ به بيانى كه ذكر شد .\r\nبا اين محاسبات در مانحن‌فيه مىگوييم در صورتى كه دروغ ضرر داشته باشد ( داراى اين\r\n\r\n","description":"","footnote":"","page_name":" 201 ","page_number":202},
  {"content":"\r\n\r\nخصوصيت باشد . عقل قبح و زشتى آن را تشخيص مىدهد و مستقلّ به قبح است و به‌دنبال آن ، حكم شرعى هم استكشاف مىشود ؛ ولى اگر خصوصيّت فوق ( ضارّ بودن ) از كذب گرفته شد و دروغْ بىضرر بود ، آيا باز هم قبيح است ؟ اين مطلب را ممكن است عقل تشخيص ندهد و خيال كند كه خصوصيّت ضرر دار بودن در قبيح بودن آن دخيل است و فعلًا اين ويژگى رخت بربسته است ، پس حكمى هم ندارد ؛ ولى از نظر شارع مقدّس ممكن است خصوصيّت مزبور در اصل ملاك قبيح دخيل نباشد ، بلكه كذب مطلقاً قبيح باشد و با انتفاء ضرر هم حكم به حرمت كند . به همين سبب جا دارد حكم فعلىِ عقل نباشد و حكم شرعى كماكان بماند و ابقاء شود و استصحاب گردد ؛ البته مشروط بر اينكه خصوصيّت مزبور به ديد عرف از مقوّمات موضوع نباشد ، بلكه از حالات و عوارض باشد و موضوع اصلى ، كذب باشد كه در هر دو حال محفوظ است . بنابراين اركان استصحاب در احكام شرعيّه وجود دارند مطلقاً ؛ يعنى چه در حكم شرعىِ مستفاد از دليل نقلى ، و چه در حكم شرعىِ مستفاد از دليل عقلى ، و تفصيل شيخ اعظم ناتمام است .\r\n\r\n[ بعض الآراء فى حجيّة الاستصحاب 
  ]\r\nثم إنه لا يخفى اختلاف آراء الأصحاب فى حجية الاستصحاب مطلقا و عدم حجيته كذلك و التفصيل بين الموضوعات و الأحكام أو بين ما كان الشك فى الرافع و ما كان فى المقتضى إلى غير ذلك من التفاصيل الكثيرة على أقوال شتى لا يهمنا نقلها و نقل ما ذكر من الاستدلال عليها .\r\n\r\n[ المختار و الاستدلال عليه 
  ]\r\nو إنما المهم الاستدلال على ما هو المختار منها و هو الحجية مطلقا على نحو يظهر بطلان سائرها .\r\nفقد استدل عليه بوجوه :\r\nاقوال در استصحاب\r\nدربارهء حجيّت استصحاب اقوال فراوانى وجود دارد . شيخ اعظم در رسائل « 1 » يازده قول نقل كرده است .\r\nعدّه‌اى طرفدار حجيّت استصحاب هستند مطلقاً ، عدّه‌اى استصحاب را مطلقاً حجّت نمىدانند ، عدّه‌اى ( اخباريّون ) استصحاب را در موضوعات جارى و حجّت مىدانند ؛ ولى در احكام شرعيّه جارى نمىدانند .\r\nعدّه‌اى مثل شيخ اعظم تفصيل ديگرى دارند كه تا به حال مفصّلًا بيان شد ؛ آنها فرق گذاشتند ميان احكام شرعيّه‌اى كه دليل آن عقل باشد با احكامى كه دليلشان نقل باشد . تفصيل ديگر از شيخ اعظم است كه استصحاب را در شك در مقتضى حجّت نمىداند ، ولى در شك در رافع با همهء اقسامش حجّت مىداند كه به اين مطلب در ضمن بحث‌هاى آينده خواهيم پرداخت . عدّه‌اى هم تفصيلات ديگرى دارند .\r\n\r\n\r\n","description":"","footnote":"\r\n( 1 ) . فرائدالاصول ، ص 328 .\r\n","page_name":" 202 ","page_number":203},
  {"content":"\r\n\r\nمرحوم آخوند مىفرمايد نقل اين همه اقوال و ذكر ادلّهء آنها و نقد بررسى اين ادله اهميّت زيادى ندارد ؛ مهمّ آن است كه مختار خودمان را به اثبات برسانيم . ما معتقديم : استصحاب مطلقاً حجّت است و هيچ تفصيلى را قبول نداريم و در مقام اثبات اين مدّعا به گونه‌اى استدلال خواهيم كرد كه با يك تير دو نشان زده باشيم ؛ يعنى هم مختار ما به كرسى بنشيند و هم اقوال و تفاصيل ديگر عموماً ردّ و ابطال شوند . براى حجيّت استصحاب به قول مطلق ، به چهار دليل استدلال شده است كه بيشتر آنها مورد قبول ما نيست . دليلى كه در اين باب مهم است ، دليل چهارم يعنى اخبار و روايات استصحاب است كه به ترتيب بررسى خواهد شد .\r\n\r\n[ 1 . الاستدلال ببناء العقلاء و ما فيه 
  ]\r\nالوجه الأول استقرار بناء العقلاء من الإنسان بل ذوى الشعور من كافة أنواع الحيوان على العمل على طبق الحالة السابقة و حيث لم يردع عنه الشارع كان ماضيا .\r\nو فيه أولا منع استقرار بنائهم على ذلك تعبدا بل إما رجاء و احتياطا أو اطمئنانا بالبقاء أو ظنا و لو نوعا أو غفلة كما هو الحال فى سائر الحيوانات دائما و فى الإنسان أحيانا .\r\nو ثانيا سلمنا ذلك لكنه لم يعلم أن الشارع به راض و هو عنده ماض و يكفى فى الردع عن مثله ما دل من الكتاب و السنة على النهى عن اتباع غير العلم و ما دل على البراءة أو الاحتياط فى الشبهات فلا وجه لاتباع هذا البناء فيما لا بد فى اتباعه من الدلالة على إمضائه فتأمل جيدا .\r\nادلهء حجيّت استصحاب\r\nالف ) سيرهء عقلاء\r\nدليل اوّل از ادلّهء حجيّت استصحاب عبارت است از سيره يا بناء عملى عقلاء عالم . اين دليل از دو مقدّمه تشكيل شده است كه هر دو بايد مقطوع باشند تا نتيجه حاصل شود .\r\nمقدّمه اوّل : همهء عقلاء عالم در امور زندگى و كارهاى گوناگون روز مرّهء خودشان عملًا پايبند به حالت سابقه و عامل بدان هستند ؛ يعنى ولو چيزى به زبان نمىآورند ، امّا عملًا بر طبق حالت سابقه عمل و بناگذارى دارند . مثلًا صبح كه مىشود همه از منازل به معامل ( محل كارشان ) حركت مىكنند .\r\nاين بناگذارى عملى بر بقاء مدرسه و دانشگاه و مزرعه و اداره و كارخانه و بيمارستان و . . . است . شب كه مىشود ، همگان دست از كار مىكشند و به منازل خويش بر مىگردند و با اين كارشان ثابت مىكنند كه منزل باقى است ؛ يعنى بناء عملى بر بقاء آن دارند . اين سيره‌اى است كه هر روز و هر لحظه با آن سر و كار داريم و مأنوس هستيم و عملًا در زندگى انسان‌ها مىبينيم ، و بلكه گفته‌اند اين سيره مخصوص انسان‌ها نيست ؛ ساير حيوانات و جانداران ذىشعور نيز چنين رفتار مىكنند ؛ يعنى بناگذارى بر حالت سابقه دارند . لذا صبح كه مىشود از لانه به پرواز در مىآيند و به مناطق مورد عادت\r\n\r\n","description":"","footnote":"","page_name":" 203 ","page_number":204},
  {"content":"\r\n\r\nمىروند و به شكار و جمع غذا مىپردازند . يا از طويله كه آزاد مىشوند ، به چراگاه مىروند و شب به خوابگاه خويش برمىگردند . پس اين بناءگذارى عملى بر طبق حالت سابقه از آن سيره‌هايى است كه كليّهء جانداران را دربر مىگيرد و اين مقدار دايرهء شمولش گسترده است و تنها ويژهء انسان نيست .\r\nمقدّمه دوم : اين سيرهء عقلائّيه از قديم الايّام بوده و در منظر و مسمع شارع مقدّس هم بوده است و غير عامّ البلوى و بىاهميت نبوده است تا شارع ، از آن غافل شود يا خود را به تغافل بزند و دربارهء آن چيزى نگويد ؛ مانعى هم از ردع و ابطال آن از سوى شارع مقدّس ، وجود نداشته است . با اين اوصاف اگر چنين سيره‌اى مورد رضايت شارع نبود ، حتماً آن را ردع و ابطال مىنمود و پيروانش را از عمل به آن نهى و منع مىفرمود ؛ در حالى كه در هيچ جاى كتاب و سنّت حتى به صورت خبر واحد به ما نرسيده است كه اى مسلمانان در احكام شريعت از اين سيره متابعت نكنيد . از اين عدم ردع با آن عامّ البلوى بودن و . . . ، به اين نتيجه مىرسيم كه اين سيره مورد قبول شارع است البتّه خود شارع مقدّس چنين سيره‌اى ندارد و عامل به آن نيست ؛ چون براى او شك در بقاء پيش نمىآيد ، بلكه همواره متيقّن و داراى علم است و نيازى به استصحاب ندارد ؛ ولى انسان‌ها و عقلاء به آن عمل مىكنند و در امور دين و دنيا هم به آن پايبند هستند و اگر باطل بود ، حتماً بيان مىكرد . از عدم بيان و ردع ، يقين به امضاء و رضايت و مورد قبول بودن اين سيره نزد شارع مقدس پيدا مىكنيم . چنين سيره اى حجّت خواهد بود .\r\nقوله : و فيه اوّلًا : مرحوم آخوند به هر دو مقدّمهء اين دليل اعتراض دارند :\r\nاشكال اوّل : شما مىگوييد عقلاء عالم تعبّداً چنين بناء و سيره‌اى دارند ؛ يعنى صرفاً به خاطر اينكه قبلًا بوده است ، الآن نيز عملًا بناء را بر بقاء مىگذارند . ما اين مطلب را قبول نداريم و محرز نيست كه بناء عملى عقلاء بر بقاء بر طبق حالت سابقه ، صرفاً تعبّدى باشد ، بلكه اصولًا مىتوان گفت عدم اين بناء تعبّدى محرز است و خردمندان عالم در كارشان تعبّد ندارند ، بلكه به مناط حركت مىكنند ، و اين‌كه آن مناط چيست چند احتمال وجود دارد :\r\n1 . شايد به مناط رجاء و احتياط باشد ؛ يعنى به اميد اينكه مزرعه و كارخانه باقى است حركت مىكند ، از باب اينكه شايد اداره باقى باشد و اگر نرود ، حقوقش قطع مىشود و بازخواست مىگردد و . . . احتياط كرده است و به سمت اداره راه مىافتد .\r\n2 . شايد به مناط اطمينان به بقاء حركت مىكند ؛ يعنى حساب مىكند كه از ديشب تا به حال سيل ، زلزله ، انفجار ، آتش‌سوزى و . . . كه پيش نيامده است تا اداره ويران شود . خود به خود هم ويران نمىشود . لذا مطمئن مىشود كه محلّ كارش باقى است و به سمت آن حركت مىكند و اطمينان ، علم عادى است و عقلاء بر طبق علم مشى مىكنند نه بر اساس يك امر تعبّدى .\r\n3 . شايد به مناط ظنّ به بقاء باشد ؛ يعنى اگرچه ابتدا به ساكن شك در بقاء پيدا مىكند ، ولى به محض ملاحظهء حالت سابقه ، اين شك بدل به ظنّ مىشود و احتمال قوى مىدهد كه هنوز هم كارخانه\r\n\r\n","description":"","footnote":"","page_name":" 204 ","page_number":205},
  {"content":"\r\n\r\nباقى است و بر اساس اين مظنّهء به بقاء حركت مىكند ؛ حال ظن شخصى فعلى پيدا مىكند يا دست كم ظنّ نوعى و شأنى پيدا مىكند . و اگر به اين مناط شد بناء عقلاء يك دليل مستقلّ نخواهد بود و به دليل دوم يعنى حكم عقل برمىگردد كه به زودى مورد نقد و بررسى قرار خواهد گرفت .\r\n4 . شايد اين بناءگذارى عملى ، صد در صد از روى غفلت باشد كه هيچ مناط و ملاكى ندارد ؛ يعنى بر اساس اينكه عادت كرده است بىاختيار از خواب برمىخيزد و به سوى مكانى حركت مىكند نه اين‌كه ملتفت است و بناء را بر بقاء مىگذارد و راه مىافتد ، بلكه بىاختيار حركت مىكند كه اين عامل يعنى غفلت در انسان‌ها احياناً آنى پيش مىآيد ؛ ولى در ساير حيوانات دائماً و ابداً چنين است ؛ يعنى حركت پرنده و چرنده به سوى مزرعه و چراگاه و دشت و صحرا و جنگل ، بر اساس التفات و آگاهى و دستور نيست ، بلكه بر اساس غريزه و ناآگاهانه و غافلانه است و بدون اينكه خود متوجه باشد چنين مىكند . « 1 » به هر حال با اين همه احتمالات آنچه مطلوب مستدلّ است ( بناگذارى تعبّدى ) هرگز ثابت نمىشود .\r\nاشكال دوم : شما گفتيد شارع مقدّس اين سيره را ردع نكرده است . . . ما مىگوييم : بر فرض كه اصل سيره را بپذيريم « 2 » ولى قبول نداريم كه شارع به اين سيره راضى باشد و آن را امضاء كرده باشد ، اين رضايت و امضاء معلوم نيست ؛ زيرا شايد ردع و ابطال كرده است . اگر بگوييد كجا ردع كرده است كه ما خبر نداريم ، خواهيم گفت لازم نيست ردع خصوصى باشد و در خصوص استصحاب آيه و روايتى وارد شده باشد ، بلكه كافى است كه در ضمن يك بيان عام و كلّى آن را ردع كرده باشد و چنين عموماتى داريم . مثلًا آياتى در قرآن داريم كه از پيروى نمودن از غير علم نهى كرده است ، مانند لا تقف ما ليس لك به علم . . . . « 3 » و رواياتى به اين مضمون داريم « 4 » و اين آيات و روايات استصحاب را هم شامل مىشوند ، زيرا استصحاب نيز غير علم است و همين عمومات كافى است كه رادع باشند و سيره مذكور را كنار بزنند . و نيز در باب شبهه عموماً - يعنى حالت سابقه داشته باشد يا نداشته باشد - اصوليّون فتوى به برائت داده و به روايات فراوانى استناد كرده‌اند ؛ اخباريّون طرفدار احتياط شده‌اند و به روايات بىشمارى استدلال كرده‌اند و به حكم اين عمومات در مطلق شبهه ، جاى برائت يا جاى احتياط است و نوبت به استصحاب نمىرسد و اينها نيز صلاحيّت دارند كه رادع باشند . بنابراين امضاء و رضايت شارع نسبت به اين سيره احراز نشد تا ارزشمند باشد . « 5 »\r\n\r\n\r\n","description":"","footnote":"\r\n( 1 ) . البته به فرموده مرحوم مشكينى ، انصاف اين است كه اين سخن در مورد حيوانات ناتمام است ؛ زيرا ما به حال آنها علم نداريم‌تا قاطعانه بگوييم آنها بدون التفات و توجّه حركت مىكنند ، پس بهتر است بگوييم ما نمىدانيم وضع آنها از اين نظر چگونه است ؟ آيا غافل‌اند يا نه ؟ نه اينكه علم به عدم توجّه ، داشته باشيم .\r\n( 2 ) . كه در اشكال اوّل نپذيرفتيم .\r\n( 3 ) . سورهء اسراء ، آيهء 36 .\r\n( 4 ) . وسائل‌الشيعه ، ج 18 ، ص 111 - 127 .\r\n( 5 ) . البته اشكال دوم مرحوم آخوند كه آيات و روايات ناهيه از عمل به غير علم را رادع قرار داد ، ادلهء برائت يا احتياط را رادع قرار داد يا صالح براى ردع دانست ، قابل مناقشه است كه در حواشى كفايه مطرح شده است .\r\n","page_name":" 205 ","page_number":206},
  {"content":"\r\n\r\n\r\n[ 2 . الاستدلال بحصول الظنّ بالبقاء ، و ما فيه 
  ]\r\nالوجه الثانى أن الثبوت فى السابق موجب للظن به فى اللاحق .\r\nو فيه منع اقتضاء مجرد الثبوت للظن بالبقاء فعلا و لا نوعا فإنه لا وجه له أصلا إلا كون الغالب فيما ثبت أن يدوم مع إمكان أن لا يدوم و هو غير معلوم و لو سلم فلا دليل على اعتباره بالخصوص مع نهوض الحجة على عدم اعتباره بالعموم .\r\nب ) حكم عقل\r\nدليل دوم از ادلهء حجيّت استصحاب به قول مطلق ، دليل عقلى و حكم عقل است ، اين دليل از دو قياس تشكيل شده است تا نتيجه‌بخش باشد .\r\nقياس اوّل : فرض اين است كه فلان حكم - مثلًا وجوب جمعه - يا فلان موضوعِ داراى اثر شرعى - مثلًا حيات زيد - در زمان سابق ، ثابت و يقينى بود « 1 » و در زمان لاحق هم فرض ما اين است كه علم به عدم آن نداريم و بلكه ظنّ به عدم آن نيز نداريم . « 2 » بنابراين « الحكم أو الموضوع الفلانى قد كان أو ثبت و لم يعلم عدمه و لم يظن عدمه » : صغرا ؛ و كبراى كلّى اين است : « و كلّ ما كان كذلك فهو مظنون البقاء » ؛ يعنى هر حكم يا موضوعى هم كه اين‌گونه باشد - كه در صغرا بيان شد - هم‌اكنون و در زمان لاحق مظنون البقاء است و احتمال قوى مىدهيم كه باقى باشد ، زيرا اگرچه فعلًا شك در بقاء آن داريم ولى به مجرّد ملاحظهء حالت سابقهء يقينى ، اين شك تبديل به ظنّ مىشود . پس در حقيقت مجرّد ثبوت در زمان سابق ، موجب ظنّ به آن در زمان لاحق گرديده است . نتيجه اين‌كه : فلان حكم يا موضوع مظنون البقاء است .\r\nقياس دوم : همين نتيجه را صغرا قرار دهيم ، و كبراى كلّى اين است كه « و كلّ ما كان كذلك فهو باق » ؛ يعنى هر حكم يا موضوعى كه مظنون البقاء باشد ، فعلًا و در ظاهر امر باقى است . « 3 » نتيجه : پس فلان حكم يا موضوع در ظاهر امر باقى است و بناء را بر بقاء آن بايد گذاشت ، و استصحاب جز اين نيست .\r\nپس ، از نظر عقلى با محاسباتى كه شد استصحاب را ثابت كرديم . « 4 »\r\nاشكال : عمده اشكال مرحوم آخوند به كبراى كلّى مرحلهء اوّل است و مىفرمايد : ما قبول نداريم به صرف اين‌كه چيزى در سابق ثابت بوده است الآن هم مظنون الثبوت باشد . « 5 » زيرا اين كبراى كلّى\r\n\r\n\r\n","description":"","footnote":"\r\n( 1 ) . و گرنه استصحاب آن امكان ندارد ؛ زيرا « ابقاء ما كان » فرع بر اين است كه « ما كان » باشد و يقين سابق ركن استصحاب بود .\r\n( 2 ) . و گرنه باز جاى استصحاب نبود ؛ زيرا ركن ديگر استصحاب ، شك در بقاء است .\r\n( 3 ) . زيرا با ظنّ به بقاء اگر حكم به عدم بقاء كنيم ترجيح مرجوح بر راجح و موهوم بر مظنون مىشود كه عقلًا صحيح نيست .\r\n( 4 ) . شرح مختصر عضدى ، ص 453 ؛ وافيه فاضل تونى ، ص 178 .\r\n( 5 ) . به ظنّ فعلى و شخصى كه ظاهر استدلال همان را دلالت دارد ؛ زيرا مشتقّات ، ظهور در فعليّت دارند ، يا به ظن نوعى و شأنى كه‌ثبوت سابق براى نوع مردم ظنّ به بقاء بياورد ، ما هيچ‌كدام را قبول نداريد .\r\n","page_name":" 206 ","page_number":207},
  {"content":"\r\n\r\nهيچ دليلى ندارد ، مگر يك اصل و قاعده كه عبارت است از « ما ثَبَتَ يدوم » ، يعنى چيزى كه ثبوت و تحقّق پيدا كرد ، حتماً دوام دارد ، خود مستدلّ هم قبول دارد كه اين قاعده كليّت ندارد و حداكثر مىتواند ادّعا كند كه غالباً چيزهايى كه وجود پيدا مىكنند دوام و بقاء و استمرار دارند و به ندرت هم ممكن است چنين نباشد ، بر اساس همين قانون مىگويد : « كل ما كان كذلك فهو مظنون البقاء » .\r\nولى مرحوم آخوند مىفرمايد اوّلًا اصل غلبه را قبول نداريم و چنين چيزى معلوم و مسلّم نيست كه نوع حادث‌ها به‌دنبالش بقاء و دوام باشد ، بلكه امور و اشياء و پديده‌ها دو دسته‌اند : 1 . امور قارّه كه داراى قرار و ثبات و دوام و استمرار هستند ؛\r\n2 . امور غير قارّه يا تدريجيّات كه آن به آن و لحظه به لحظه يافت مىشوند و سپس معدوم مىشوند ، مثل زمان و زمانيات و . . . ؛ آنگاه از كجا معلوم كه غلبه با بخش اوّل باشد تا بگوييد غالباً ما ثبت يدوم ؟\r\nثانياً بر فرض كه غلبه‌اى باشد ، خواهيم گفت غلبه يقين‌آور نيست ، بلكه حدّاكثر گمان‌آور است و « الظنّ يلحق الشىء بالأعمّ الأغلب » ؛ يعنى احتمال قوى مىدهيم كه فلان حكم يا فلان موضوع داراى حكم نيز از اين امور باشد ؛ ولى تازه اوّل كلام است ؛ زيرا اصل اوّلى حرمتِ پيروى از ظنّ و گمان است ، مگر آن دسته از ظنونى كه دليل خاص بر اعتبار و حجيّت آنها قائم شود و مع‌الأسف هيچ دليل خاصّى بر حجيّت ظنّ حاصل از غلبهء كذائى نداريم . پس اين غلبه ارزشى ندارد .\r\n[ ثالثاً قانون ما ثبت يدوم به درد امورى مىخورد كه اصل مقتضى محرز باشد و شك در رافع داشته باشيم ؛ امّا اگر در اصل مقتضى براى بقاء آن شىء ، شك داشتيم نوبت به اين قانون نمىرسد . در نتيجه دليل شما اخص از مدّعا مىشود ، مدّعا حجيّت استصحاب به قول مطلق است ولى دليل بر حجيّت استصحاب در شكّ در رافع دلالت دارد 
  ] .\r\n\r\n[ 3 . الاستدلال بالاجماع ، و ما فيه 
  ]\r\nالوجه الثالث دعوى الإجماع عليه كما ( عن المبادئ حيث قال : الاستصحاب حجة لإجماع الفقهاء على أنه متى حصل حكم ثم وقع الشك فى أنه طرأ ما يزيله أم لا وجب الحكم ببقائه على ما كان أولا و لو لا القول بأن الاستصحاب حجة لكان ترجيحا لأحد طرفى الممكن من غير مرجح انتهى ) .\r\nو قد نقل عن غيره أيضا .\r\nو فيه أن تحصيل الإجماع فى مثل هذه المسألة مما له مبان مختلفة فى غاية الإشكال و لو مع الاتفاق فضلا عما إذا لم يكن و كان مع الخلاف من المعظم حيث ذهبوا إلى عدم حجيته مطلقا أو فى الجملة و نقله موهون جدا لذلك و لو قيل بحجيته لو لا ذلك .\r\n\r\n","description":"","footnote":"","page_name":" 207 ","page_number":208},
  {"content":"\r\n\r\nج ) اجماع\r\nدليل سوم از ادلّهء حجيّت استصحاب به قول مطلق ، اجماع است . علّامه رحمه الله در كتاب مبادى « 1 » ادّعاى اجماع نموده است . او مىفرمايد استصحاب حجّت است چون فقهاء اجماع دارند بر اين‌كه هرگاه حكمى در زمان سابق حاصل شد ؛ مثلًا طهارت معنوى يا وضو و غسل و . . . كه طبع اين‌گونه امور آن است كه قابليّت و اقتضاء بقاء را دارند ، و در صورت شك در زمان لاحق كه آيا چيزى حادث شده است تا رافع و مزيل آن حكم و اثر سابق باشد يا حادث نشده است ؟ همه فتوى داده‌اند به بقاء همان حكم سابق . علّامه از اين فتواى كلّ اين استفاده را كرده است كه پس استصحاب حجّت است ؛ و گرنه فتوى به بقاء ، ترجيح بلامرجح خواهد بود . « 2 » پس حتماً از باب استصحاب ، حكم به بقاء كرده و جانب بقاء را ترجيح داده‌اند و اگر استصحاب نبود ، جاى اين ترجيح نبود . از ديگران هم اين اجماع نقل شده است . « 3 »\r\nاشكال : اين دليل نيز پذيرفتنى نيست زيرا اوّلًا : دليل اخصّ از مدّعاست ؛ مدّعا حجيّت استصحاب است مطلقاً ، ولى دليل شما استصحاب را در شك در رافع حجّت مىكند ؛ زيرا مورد اجماع فقهاء در فرض علّامه چنين موردى بود ، و خود اجماع هم دليل لبّى است و قدر متيقّن همين مورد است كه شك در مقتضى را شامل نيست .\r\nثانياً : بيان شما ثابت كرد كه استصحاب ، مرجّح يكى از دو طرف است و ثابت نكرد كه استصحاب حجّت و دليل است و چه بسا چيزى مرجّح باشد ولى دليل نباشد . مثل شهرت فتوائى كه مرجّح احد متعارضين مىشود يا شهرت روايى ، ولى موجب حجيّت نيست . ثالثاً : اجماع يا محصّل است يا منقول ، امّا در مسألهء حجيّت استصحاب هيچ كدام وجود ندارد .\r\nامّا اجماع محصّل : با توجّه به اينكه مبانى قوم در مسأله متعدد و مختلف است . « 4 » حتّى اگر اجماع محصلّى هم باشد و همگان اتفّاق نظر داشته باشند ، ارزش ندارد ؛ زيرا به احتمال قوى مدركى است و دليل مستقل نيست ، تا چه رسد به اينكه چنين اتفاقى قطعاً نيست و مسألهء حجيّت استصحاب ، معركهء آراست و آن همه اقوال وجود دارد ، كه عدّه‌اى منكر حجيّت آن هستند به قول مطلق ، و عده‌ّاى تفصيل‌هايى داده‌اند و فىالجمله حجّت دانسته‌اند ، نه بالجمله . پس هرگز اجماع محصّل قابل تحصيل نيست .\r\n\r\n\r\n","description":"","footnote":"\r\n( 1 ) . مبادئالوصول الى علم الاصول ، ص 250 .\r\n( 2 ) . زيرا فعلًا حكم ، مشكوك است و احتمال دارد باشد و شايد هم نباشد و ترجيح يكى از دو طرف ممكن ، بر طرف ديگر بدون‌مرجّح غلط است .\r\n( 3 ) . معالم‌الدين ، ص 231 ؛ نهايةالاصول علّامه رحمه الله به نقل شيخ اعظم در رسائل ، ص 329 .\r\n( 4 ) . عدّه‌اى استصحاب را از راه بناء عقلاء حجّت دانسته‌اند ، عدّه‌اى از راه حكم عقل ، عدّه‌اى از راه اخبار .\r\n","page_name":" 208 ","page_number":209},
  {"content":"\r\n\r\nامّا اجماع منقول : اوّلًا اجماع منقول به خبر واحد ، فىنفسه ارزش و اعتبارى ندارد . ثانياً بر فرض حجيّت ، در مثل مسأله ما ، نقل اجماع و ادّعاى آن صد در صد موهون است ؛ زيرا در مسأله‌اى كه يازده قول وجود دارد ، چگونه مىتوان ادّعاى اجماع كرد ؟ چگونه اين ادّعا مورد قبول است ؟\r\n\r\n[ 4 . الاستدلال بالأخبار 
  ]\r\nالوجه الرابع و هو العمدة فى الباب الأخبار المستفيضة .\r\n\r\n[ الخبر الاول : صحيحة زرارة الاولى 
  ]\r\nمنها ( صحيحة زرارة قال قلت له الرجل ينام و هو على وضوء أيوجب الخفقة و الخفقتان عليه الوضوء ؟\r\nقال يا زرارة قد تنام العين و لا ينام القلب و الأذن و إذا نامت العين و الأذن و القلب فقد وجب الوضوء .\r\nقلت فإن حرك فى جنبه شىء و هو لا يعلم ؟\r\nقال لا حتى يستيقن أنه قد نام حتى يجىء من ذلك أمر بين و إلا فإنه على يقين من وضوئه و لا ينقض اليقين أبدا بالشك و لكنه ينقضه بيقين آخر ) .\r\nو هذه الرواية و إن كانت مضمرة إلا أن إضمارها لا يضر باعتبارها حيث كان مضمرها مثل زرارة و هو ممن لا يكاد يستفتى من غير الإمام عليه السلام لا سيما مع هذا الاهتمام .\r\n\r\n[ تقريب الاستدلال بالرواية 
  ]\r\nو تقريب الاستدلال بها أنه لا ريب فى ظهور ( قوله عليه السلام : و إلا فإنه على يقين ) إلى آخره عرفا فى النهى عن نقض اليقين بشىء بالشك فيه و أنه عليه السلام بصدد بيان ما هو علة الجزاء المستفاد من قوله عليه السلام لا فى جواب ( : فإن حركت فى جنبه ) إلى آخره و هو اندراج اليقين و الشك فى مورد السؤال فى القضية الكلية الارتكازية الغير المختصة بباب دون باب .\r\nو احتمال أن يكون الجزاء هو قوله ( : فإنه على يقين ) إلى آخره غير سديد فإنه لا يصح إلا بإرادة لزوم العمل على طبق يقينه و هو إلى الغاية بعيد .\r\nو أبعد منه كون الجزاء قوله ( : لا ينقض ) إلى آخره و قد ذكر ( : فإنه على يقين ) للتمهيد .\r\nد ) اخبار و روايات استصحاب\r\nدليل چهارم از ادلّهء استصحاب كه دليل عمده و دليل اساسى ماست « 1 » اخبار باب است كه خوشبختانه مستفيض هم هستند « 2 » و مرحوم آخوند شش روايت را به مناسبت مطرح كرده و مورد بحث و بررسى قرار مىدهد .\r\n\r\n\r\n","description":"","footnote":"\r\n( 1 ) . زيرا ساير ادله چنان كه ملاحظه فرموديد ، تماماً ردّ شدند و اشكال‌هاى عديده داشتند .\r\n( 2 ) . يعنى از سه روايت متجاوز است ، ولو به حد تواتر نرسيده است ولى يك روايت معتبر هم مىتواند حجيّت استصحاب را كه يك مسأله اصول فقهى است اثبات كند ، چه رسد به چندين روايت .\r\n","page_name":" 209 ","page_number":210},
  {"content":"\r\n\r\nروايت اوّل\r\nاوّلين روايت صحيحهء اوْلاى زراره است . زراره مىگويد به امام عليه السلام عرض كردم : « مردى با وضو است و در شُرُف خوابيدن و مشغول چرت زدن است . آيا يك يا دوبار اگر سرش بىاختيار و در اثر غلبهء خواب ، حركت كند ( يكى دو بار چرت زدن ) باعث مىشود وضوى آن شخص باطل شود و بايد دوباره وضو بسازد ؟\r\nامام عليه السلام فرمود : اى زراره ! گاهى چشم مىخوابد ولى قلب و گوش بيدارند ( صداها را مىشنود ، مطالب را مىفهمد و درك مىكند ) . هنگامى كه چشم و گوش ، هر دو خوابيدند « 1 » وضو واجب مىشود .\r\nعرض كردم : اگر چيزى در پهلوى اين انسان جابه‌جا شود و حركت داده شود و وى متوجّه نشود و نفهمد ، آيا اين امارهء خواب است و وضو بر او واجب مىشود ؟ امام فرمود : نه ، يعنى اينها موجب وضو نمىشوند : « لا يجب الوضوء » ؛ تا زمانى كه يقين كند خوابيده است يا يك نشانه بيّن و واضحى بيايد و قائم شود . [ و چيزهاى ديگر ملاك نيست 
  ] .\r\nسپس فرمود : « و إلّافإنّه على يقين من وضوئه و لا ينقض اليقين بالشك أبداً ، و لكنّه ينقضه بيقين آخر » . « 2 » محلّ استدلال همين سه جمله است و در كيفيت استدلال بيان خواهد شد .\r\nبحث سندى : اشكالى كه از لحاظ سند به اين حديث وارد است ، مضمره بودن آن است ؛ راوى گفت : « قلت له » و ضمير آورد ، نه اسم ظاهر ، و مضمره‌ها ارزش ندارند ؛ ولى خوشبختانه اين اشكال قابل دفع است ؛ زيرا مضمره‌هايى كه مُضمِر آنها امثال زراره باشند - كه از فقهاء راويان و محدّثان هستند - ضرر ندارد ، امثال او از غير امام استفتاء نمىكنند ؛ چون خود فقيه هستند و حق ندارند از فقيه ديگر استفتاء و تقليد كنند . پس حتماً از امام عليه السلام پرسيده است ؛ مخصوصاً زراره كه افقه اصحاب امام صادق عليه السلام بوده است و مخصوصاً با اين اهتمامى كه در روايت هست و مجدّداً هم مىپرسد « فان حُرّك فى جنبه . . . » و زواياى مسأله را مىپرسد كه حتماً از امام پرسيده است ، نه از ديگران .\r\nديگر اين‌كه شايد اضمار به سبب تقطيع روايات حاصل شده است ؛ و گرنه نام امام در صدر خبرها آمده بود . توضيح : زراره و ديگران كارشان اين بود كه صبح تا شب روايات را مىنوشتند ، هر روز مىآمدند منزل امام و كسى از امام سؤال مىكرد و امام جوابى مىداد و زراره مىنوشت : « سئل عن الصادق عليه السلام » يا « قيل للصادق عليه السلام » يا « قلتُ لابى عبداله عليه السلام » . و بعد نفر بعدى كه مىآمد سؤال مىكرد يا خودش كه سؤال ديگرى مىكرد ، نام امام را نمىنوشت ، بلكه مىنوشت : « سئل عنه » ، « قيل له » ، « قلت له » و . . . ؛ پس اصلًا از اوّل هم مضمره نبوده است .\r\n\r\n\r\n","description":"","footnote":"\r\n( 1 ) . يعنى نه چشم مىبيند و نه گوش مىشنود ، و اين‌كه خواب قلب را نياورد براى اين است كه خواب گوش ملازم با خواب قلب است و نيازى به ذكر نبود ، يا چون تشخيص خواب قلب مشكل است آن را نياورد .\r\n( 2 ) . وسائل‌الشيعه ، ج 1 ، ص 174 و 175 .\r\n","page_name":" 210 ","page_number":211},
  {"content":"\r\n\r\nبحث دلالتى : قبلًا متن جملهء مورد استدلال را ذكر كرديم ؛ اكنون به كيفيت استدلال به آن جمله مىپردازيم : كلمهء « و الّا » در اصل « انْ لا » بوده است . « انْ » از ادوات شرط و « لا » اشاره به فعل شرط است كه به قرينهء جملهء قبل معلوم مىشود ، و در اصل چنين بوده است : « انْ لم يستيقن أنّه قد نام » ولى جملهء شرطيّه نياز به جواب شرط دارد . در اين‌كه جزاء شرط چيست ، سه احتمال مطرح شده است :\r\n1 . مختار آخوند به پيروى از شيخ اعظم اين است كه جزاء ، محذوف و مقدّر است و در اصل چنين بوده است : « و الّا فَلا » ، و « فَلا » اشاره به جواب شرط است كه باز به قرينهء ماقبل دانسته مىشود و آن اينكه وقتى زراره پرسيد : « فإن حُرّك فى جنبه . . . » حضرت فرمود : « لا » أى « لا يجب الوضوء » و اين « فَلا » در جواب شرط ، اشاره به همين است ؛ أى « فلا يجب الوضوء » ، و در اصل چنين بوده است : « و انْ لم يستيقن أنّه قد نام فلا يجب الوضوء » . و اگر بپرسد كه آيا در كلام عرب متداول است كه جزاء محذوف باشد ، خواهيم گفت آرى ، نمونه فراوان دارد . مرحوم شيخ در رسائل هفت نمونه از آيات را ذكر كرده‌اند « 1 » آنگاه جملهء « فانّه على يقين » تا آخر حديث ، در مقام بيانِ علّتِ جزاء محذوف است . وفاء در فإنّه ، فائى است كه بر سر تعليل درمىآيد و كلمهء « انَّ » نيز در اين‌گونه موارد براى تعليل و به‌منزلهء لام علّت است .\r\nنحوهء تعليل ، اين است كه امام عليه السلام صغرا و كبرايى چيده و مطلب را به زراره تفهيم كرده است .\r\nصغرا اين است كه « فإنّه على يقينٍ من وضوئه » ، يعنى آن مرد بر يقين از وضويش مىباشد . و كلمهء « على يقينٍ » متعلّق به فعل مقدّر است ؛ « أى كانَ على يقينٍ » ، يعنى او از ناحيهء وضويش بر يقين است ، و يقين دارد كه قبلًا وضو گرفته « 2 » است و به قرينهء مقام ، مراد امام عليه السلام اين است كه الآن يقين بر خلافى پيش نيامده است ، بلكه مجرّد شكّ است . پس در گذشته قطعاً وضو گرفته و فعلًا شك در بقاء آن دارد .\r\nكبراى كلّى هم اين است كه : « و لا ينقض اليقين بالشك أبداً بل ينقضه بيقين آخر » ؛ يعنى هرگز نبايد يقين سابق را با شك لاحق نقض كند ، بلكه هميشه و همواره بايد بر يقين سابق باقى بماند و نقض يقين سابق تنها با يقين لاحق بر خلاف ، صحيح است .\r\nپس قانون كلّى اين است كه هر جا يقينى به امرى داشت و بعد شك در بقاء آن پيدا كرد ، بنا را بر يقين بگذارد و آن را با شك لاحق نقض نكند ؛ استصحاب يعنى همين . پس با بيان مزبور ، از صحيحهء زراره به روشنى حجيّت استصحاب ، آن هم در جميع ابواب فقه استفاده مىشود . « 3 »\r\n\r\n\r\n","description":"","footnote":"\r\n( 1 ) . فرائدالاصول ، ص 329 - 330 .\r\n( 2 ) . فرض سائل هم همين است .\r\n( 3 ) . مرحوم آخوند كبراى كلّى مذكور را يك قضيّهء ارتكازيّه مىداند كه در اذهان عرف و عقلاء عالم مرتكز و ريشه دار است و همه جا چنين بنائى دارند ، يعنى يقين را با شك نقض نمىكنند و مخصوص بابى از ابواب « مثل باب وضو » نيست ، و مطلب صحيحى است . در روايات بعدى اين ادّعا واضح‌تر است ؛ زيرا در اينجا به‌صورت نهى آمده است و احتمال دارد كه امام تعبدّاً چنين حكمى را بيان كرده باشد ؛ در حالى كه در روايات بعدى به‌صورت جملهء خبريّه فرموده است : « و لا يُنْقَضُ اليقين بالشك » ، يا « ليس ينبغى لك أن تنقض اليقين » . . . . و با اين تعابير ، اعتراض آخوند به بناء عقلاء قابل مناقشه است كه قبلًا فرمود اين سيره از سيره‌هاى مردوعه است ؛ ولى با اين بيان ، نه‌تنها ردع نشده است ، بلكه امضاء و تأييد هم شده است ؛ مخصوصاً كه در روايات ، مناط نقض يقين به شك را هم ذكر نكرده و به طور مطلق فرموده است : « ليس ينبغى . . . » كه با تعبّد هم سازگارتر است ، چون مناط را ذكر نكرده است .\r\n","page_name":" 211 ","page_number":212},
  {"content":"\r\n\r\n2 . احتمال دوم اين است كه « الاّ » أى « إن لم يستيقن . . . » ولى جزاء شرط محذوف نيست ، بلكه خود جملهء « فإنّه على يقين . . . » جزاء شرط است و فاء هم فائى است كه بر سر جزاء داخل مىشود .\r\nبه نظر مرحوم آخوند ، اين احتمال ، قوى و محكم نيست ؛ زيرا در ظاهر ، ميان شرط و جزاء ملائمتى وجود ندارد و معناى جمله اين است كه : اگر يقين به نوم ندارد ، بر يقين از وضوء است ، يا در گذشته بر يقين از وضو بود . و ميان عدم يقين به نوم با يقين به وضو ملازمه‌اى نيست . لذا نياز به تأويل دارد كه بگوييم امام عليه السلام از جملهء خبريّه « فإنّه على يقين . . . » معناى انشائى اراده كرده است « أى فليعمل على يقينه السابق » ، يا « فليبق على يقينه » ، يا « فليبن على يقينه » ؛ يعنى بايد بر يقين سابق باقى باشد و بنا را بر آن بگذارد و به آن عمل كند .\r\nاين مطلب خيلى بعيد است - كه از جمله خبريّه ، معناى انشائى مراد باشد - البتّه همان‌طور كه تقدير جزاء خلاف اصل بود ، ولى در كلام عرب معمول و متداول بود و جناب آخوند آن را مرتكب شد هكذا ارادهء انشاء از خبر هم خلاف اصل است ؛ ولى در استعمالات معصومين عليهم السلام فراوان از جملهء خبريّه معناى انشائى اراده شده است . پس اين احتمال هم بعيد نيست . وانگهى ، چه مانعى دارد كه اينجا را از باب حقيقت ادعائّيه بگيريم و بگوييم : « فانّه على يقين من وضوئه أى كائن على يقين » ؛ منتها اوّل ادّعا مىكنيم كه بر يقين است ؛ چون اين شك كذائى ارزش ندارد . پس گويى يقين او باقى است و اگر باقى است ، يا بناء را بر بقاء گذاشتيم به‌دنبالش حكم ( لزوم اتباع از اين يقين ) مىآيد و نيازى به تأويل خبر به انشاء نيست ؛ ضمن اينكه از نظر نتيجه ، احتمال ثانى با احتمال اوّل فرقى ندارد و نتيجهء هر دو حجيّت استصحاب به قول مطلق است .\r\n3 . احتمال سوم اين است كه « و إلّا » أى « و إن لم يستيقن أنّه قد نام » فعل شرط و چيزى هم حذف نشده و در تقدير نيست « 1 » و جملهء « فإنّه على يقين . . . » هم جواب شرط نيست « 2 » بلكه اين جمله در وسط ، توطئه و تمهيد و زمينه سازى براى ذكر جواب است و جواب اصلى جملهء « و لا ينقض اليقين . . . » مىباشد و منظور اين است كه اگر او يقين به نوم ندارد با توجّه به اينكه سابقاً يقين به وضو داشته است و لا حقاً هم شكّى پيش نيامده است ، حال كه چنين است و زمينه مهيّا شد نبايد يقين را با شك بشكند . . . .\r\nمرحوم آخوند مىفرمايد : اين احتمال از احتمال قبلى بدتر است ؛ زيرا از نظر عرف اصلًا چنين چيزى از اين جمله ظهور ندارد و متفاهم عرفى نيست ، و اگر شما اين جمله را به اهل لغت عرضه كنيد ،\r\n\r\n\r\n","description":"","footnote":"\r\n( 1 ) . بر خلاف احتمال اوّل .\r\n( 2 ) . بر خلاف احتمال دوم .\r\n","page_name":" 212 ","page_number":213},
  {"content":"\r\n\r\nهرگز اين احتمال را نمىفهمند كه جملهء « فانّه . . . » نقشى در جزاء ندارد و وجودش كالعدم است و صرفاً زمينه ساز است و جملهء بعد جواب شرط است ؛ مخصوصاً كه جملهء بعدى با فاء نيامده و با واو آمده است ، كه واو بر سر جزاء داخل نمىشود .\r\nنتيجه : به عقيدهء ما احتمال اوّل اظهر است و طبق آن ، صحيحه به وضوح بر حجيّت استصحاب دلالت دارد .\r\n\r\n[ عدم اختصاص الرواية بباب الوضوء 
  ]\r\nو قد انقدح بما ذكرنا ضعف احتمال اختصاص قضية ( : لا تنقض ) إلى آخره باليقين و الشك بباب الوضوء جدا فإنه ينافيه ظهور التعليل فى أنه بأمر ارتكازى لا تعبدى قطعا .\r\nو يؤيده تعليل الحكم بالمضى مع الشك فى غير الوضوء فى غير هذه الرواية بهذه القضية أو ما يرادفها فتأمل جيدا . هذا .\r\nمع أنه لا موجب لاحتماله إلا احتمال كون اللام فى اليقين للعهد إشارة إلى اليقين فى ( : فإنه على يقين من وضوئه ) مع أن الظاهر أنه للجنس كما هو الأصل فيه و سبق ( : فإنه على يقين ) إلى آخره لا يكون قرينة عليه مع كمال الملاءمة مع الجنس أيضا فافهم .\r\nمع أنه غير ظاهر فى اليقين بالوضوء لقوة احتمال أن يكون ( : من وضوئه ) متعلقا بالظرف لا بيقين و كأن المعنى فإنه كان من طرف وضوئه على يقين و عليه لا يكون الأوسط إلا اليقين لا اليقين بالوضوء كما لا يخفى على المتأمل .\r\nو بالجملة لا يكاد يشك فى ظهور القضية فى عموم اليقين و الشك خصوصا بعد ملاحظة تطبيقها فى الأخبار على غير الوضوء أيضا .\r\nاشكال : در صغرا ( فانّه على يقين من وضوئه ) يقين به وضو اراده شده و مخصوص باب وضو است ، و اين قرينه مىشود بر اينكه در كبرا هم از كلمهء « اليقين » همين يقين به وضو اراده شود و الف و لام براى عهد ذكرى باشد ؛ يعنى يقين معهود و مذكور در جملهء قبل ، و لااقّل صلاحيّت قرينه بودن را دارد و سبب اجمال كبراى كلّى مىگردد و قدر متيقن از كبرا همين يقين به وضو مىگردد . در نتيجه كليّت آن از بين مىرود و شما نمىتوانيد به اين حديث براى حجيّت استصحاب در كلّ فقه استدلال كنيد .\r\nمرحوم آخوند در پاسخ از اشكال فوق ، چهار جواب مىدهد :\r\n1 . اين احتمال با ظاهر تعليل ابداً سازگار نيست ؛ زيرا قاعدهء تعليل اين است كه به يك امر ارتكازى باشد ؛ يعنى وقتى امرى به مخاطب عرضه مىشود ، خود او با عقل و فطرتش درك مىكند و ريشه در نهاد و درون او دارد ، نه اينكه به يك امر تعبدّى صرف و محض و خالص باشد كه هرگز با ظهور تعليل نمىسازد . معناى احتمال مزبور كه جمله ، خاصِ باب وضو باشد ، اين است كه تعليل به يك امر تعبّدى باشد نه ارتكازى ، امّا اين ، خلاف قاعده است .\r\n\r\n","description":"","footnote":"","page_name":" 213 ","page_number":214},
  {"content":"\r\n\r\n2 . در روايات بعدى ، امام عليه السلام در غير باب وضو ( باب لباس نمازگزار ، رؤيت هلال و . . . ) به همين كبراى كلّى و يا تعبيراتى مرادف با آن استدلال كرده است كه آن هم قرينهء ديگرى بر تعميم اين كبراى كلّى و عدم اختصاص آن به باب وضو است و با تعبّدى بودن نمىسازد ؛ بلكه با ارتكازى بودن مىسازد .\r\n3 . اصل در الف و لام ، اين است كه براى جنس باشد ، نه براى عهد ؛ و تا مىتوانيم بر معناى اصلى حمل كنيم نوبت به معانى ديگر نمىرسد و صرف اينكه در صغرا ، سخن از يقين خاصّ ( يقين به وضو ) مطرح شده است دليل بر اين نيست كه در كبرا هم مراد از « اليقين . . . » يقين به وضو باشد ، بلكه كبرا به كليّت خود باقى است و كاملًا با ارادهء جنس سازگار است ؛ - زيرا به‌طور طبيعى دايرهء صغرا يا اصغر از دايرهء كبرا يا اكبر كوچك‌تر است .\r\n4 . اصولًا در جانب صغرا هم قبول نداريم كه مراد از يقين ، يقين خاص به وضو باشد ؛ زيرا در كلمهء من وضوئه در « فإنّه على يقين من وضوئه » دو احتمال وجود دارد :\r\n1 . ممكن است متعلّق به يقين باشد و منظور ، يقين به وضو باشد كه خاص و مقيّد مىشود ؛ امّا اين احتمال ضعيف است ؛ زيرا يقين با كلمهء مِنْ استعمال نمىشود ، بلكه با حرف باء استعمال مىشود ، مانند : « ايْقَنتُ بانّك أنت أرحم الراحمين » . « 1 »\r\n2 . ممكن است متعلّق به ظرف كلمهء « عَلى يقين » باشد كه در واقع متعلّق به فعل مقدّر « كانَ » است و معناى جمله اين است : « فإنّه كان من طرف وضوئه على يقين » ؛ يعنى آن مرد از ناحيهء وضو بر يقين است . طبق اين احتمال يقين حتّى در صغرا نيز به نحو مطلق آمده است و مقيّد به وضو نيست تا در كبرا هم‌قرينه بر تقييد و اختصاص باشد . پس كليّت كبرا همچنان به قوّت خود باقى است و ظهور ، در نهى از نقض مطلق يقين به واسطهء شك دارد ( يقين به وضو يا يقين به هر امر ديگر از موضوعات و احكام شرعيّه‌اى كه اركان استصحاب در آنها تمام مىشود ) . « 2 » به هر حال استدلال به صحيحه به نظر مرحوم آخوند تامّ است .\r\n\r\n[ فساد تخصيص الرواية بالشكّ فى الرافع 
  ]\r\nثم لا يخفى حسن إسناد النقض و هو ضد الإبرام إلى اليقين و لو كان متعلقا بما ليس فيه اقتضاء\r\n\r\n\r\n","description":"","footnote":"\r\n( 1 ) . دعاى افتتاح .\r\n( 2 ) . مضافاً به اينكه كلمهء « ابداً » در كبراى كلّى ، ظهور قوى در كليّت و عموميّت دارد ؛ يعنى هيچ‌گاه و در هيچ موردى نبايد يقين رابا شك نقض كرد . و مضافاً به اين‌كه مقصود از كلمهء شك در كبرا جنس شك و مطلق شك است وقبلًا ذكر نشده است تا قرينه بر اختصاص باشد . و به قرينهء مقابله از كلمهء « اليقين » هم جنس يقين اراده مىشود ؛ علاوه بر اينكه بر فرض اختصاص روايت به باب وضو ، به ضميمهء عدم قول به فصل مىگوييم : در ساير ابواب نيز استصحاب حجّت است و احدى از فقهاء تفصيل نداده است تا بگويد استصحاب در باب وضو حجّت است ؛ ولى در باب غسل و تيمّم و نماز و . . . حجّت نيست .\r\n","page_name":" 214 ","page_number":215},
  {"content":"\r\n\r\nللبقاء و الاستمرار لما يتخيل فيه من الاستحكام بخلاف الظن فإنه يظن أنه ليس فيه إبرام و استحكام و إن كان متعلقا بما فيه اقتضاء ذلك و إلا لصح أن يسند إلى نفس ما فيه المقتضى له مع ركاكة مثل نقضت الحجر من مكانه و لما صح أن يقال انتقض اليقين باشتعال السراج فيما إذا شك فى بقائه للشك فى استعداده مع بداهة صحته و حسنه .\r\nو بالجملة لا يكاد يشك فى أن اليقين كالبيعة و العهد إنما يكون حسن إسناد النقض إليه بملاحظته لا بملاحظة متعلقه فلا موجب لإرادة ما هو أقرب إلى الأمر المبرم أو أشبه بالمتين المستحكم مما فيه اقتضاء البقاء لقاعدة إذا تعذرت الحقيقة فأقرب المجازات بعد تعذر إرادة مثل ذاك الأمر مما يصح إسناد النقض إليه حقيقة .\r\nشيخ اعظم در باب حجيّت استصحاب ، ميان شك در مقتضى و شك در رافع تفصيل و فرق قائل شده و استصحاب را در شك در رافع حجّت دانسته است ، ولى در شك در مقتضى حجّت نمىداند ( گاهى چيزى كه موجود شده و الآن شك در بقايش داريم ، منشأ شكّ در بقاء ، شك در اقتضاء و استعداد و قابليّت آن شىء براى بقاء است ، و گاهى منشأ شك در بقاء ، احتمال وجود رافع است ، و گرنه اصل اقتضاء و استعداد شىء براى بقاء و دوام ، محرز و مسلّم است و يقين داريم كه ذاتاً ماندنى است ، ولى احتمال مىدهيم رافعى آمده و آن را از بين برده است . مثلًا چراغى در منزل روشن بود و پس از ساعتى شك در بقاء روشنايى آن داريم و اين به دو گونه است : گاهى از احتمال نبود اقتضاء و تمام شدن آن سرچشمه مىگيرد ، يعنى چون احتمال مىدهيم كه سوخت آن تمام شده باشد ، شك در بقاء داريم ؛ گاهى هم از احتمال وجود مانع سرچشمه مىگيرد ؛ يعنى يقين داريم كه سوخت چراغ در حدّى است كه تا صبح قابليّت روشن ماندن را دارد ، امّا احتمال مىدهيم بادى وزيد و آن را خاموش كرد .\r\nخلاصه شك در بقاء چيزى دو گونه است : گاهى مستند به شك در اصل مقتضى است و گاهى مستند به شك در وجود رافع است .\r\nجناب شيخ مدّعى است كه اخبار باب بيش از اين را دلالت ندارند و فقط در شكّ در رافع ، استصحاب را حجّت مىدانند . بيان ايشان در رسائل از اين قرار است :\r\nواژهء نقض يك معناى حقيقى دارد كه عبارت است از : « رفع الهيئة الاتصاليّه » . مثلًا پاره كردن و و درهم شكستن هيئت اتصالى طنابى كه از استحكام و پيوستگىِ محكم اجزاء برخوردار است نامش نقض است . پس در معناى حقيقى نقض ، به نحوى اتقان و استحكام نهفته است و نقض ، چنين امر محكمى را مىگيرد . و يك معناى مجازى قريب دارد كه عبارت است از : « رفع الامر الثابت » يعنى برداشتن و به هم زدن چيزى كه داراى ثبات و بقاء و استمرار است ، مثل ملكيّت ، زوجيّت ، طهارت ، حيات و . . . كه از امورى هستند كه وقتى موجود شوند ، قابليّت دارند تا مدّت مديدى يا براى هميشه باقى بمانند ؛ مگر اين‌كه مانعى بيايد . و رفع اين امور شبيه رفع خود هيئت اتّصاليّه است و در هر دو به\r\n\r\n","description":"","footnote":"","page_name":" 215 ","page_number":216},
  {"content":"\r\n\r\nنحوى ثبات و بقاء نهفته است .\r\nيك معناى مجازى بعيد هم دارد كه رفع الامر الموجود باشد مطلقاً ؛ يعنى چه از امورى باشد كه داراى ثبات و دوام مىباشند و چه از امورى كه داراى چنين ثبات و دوامى نمىباشند مثل شب و روز .\r\nحال در باب استصحاب از كلمهء نقض ، معناى حقيقى آن مراد نيست ؛ زيرا رفع هيئت اتصاليّه ، مخصوص امور مادّى و محسوس و حقايق خارجى است ، نه مثل امور اعتبارى از قبيل ملكيّت و زوجيّت . و از كلمهء يقين هم معناى متيقّن و متعلّق يقين مراد است ، نه خود يقين « 1 » بناچار معناى مجازى اراده مىشود و وقتى مجاز نزديك‌تر باشد ، نوبت به مجاز دور تر نمىرسد ( إذا تعذّرت الحقيقة فاقرب المجازات أولى بالإرادة ) و آن رفع الامر الثابت است ؛ يعنى برداشتن چيزى كه داراى ثبات و استمرار باشد . با اين مطلب ، از اخبار باب كه تعبير به « لا تنقض اليقين بالشك » نموده است خصوص رفع امر ثابت و نقض چيزهايى كه قابليّت بقاء و استمرار دارند ، اراده مىشود نه رفع مطلق الامر ، و اين با شك در رافع مىسازد نه مقتضى . « 2 »\r\nجواب آخوند : واژهء نقض ، ضدّ ابرام است و ابرام يعنى اتقان و استحكام . امر مبرم يعنى امر متقن و متين و مستحكم ؛ مثل بناء مبرم و ريسمان مبرم . پس نقض يعنى در هم شكستن چيزى است كه از قوّت و استحكام برخوردار است . در ظاهر روايات ، نقض به خود يقين مستند شده است ، ما حفظ ظاهر مىكنيم و نقض را به خود يقين مستند مىنماييم و تصرّفى در يقين نمىكنيم كه آن را به معناى متيقّن بگيريم ، بلكه مىگوييم منظور ، نقض خود يقين است و از آنجا كه خود يقين يك امر مستحكمى است « 3 » و قابليّت آن را دارد كه نقض به خود آن مستند باشد و اين اسناد بجاست . آنگاه مهمّ نيست كه متعلّق يقين چه چيزى باشد و آيا يقين به امرى تعلّق بگيرد كه اقتضاء بقاء و استمرار ، دارد مثل ملكيّت و زوجيّت ، يا به امرى تعلّق بگيرد كه قابليّت بقاء و استمرار ندارد ؛ از اين جهت فرقى ندارد . در نتيجه اخبار استصحاب به ظاهرش اطلاق يا عموم دارند و فرقى ميان شك در مقتضى و رافع نمىگذارند .\r\nآخوند در ادامه دو شاهد مىآورد براى اينكه اسناد نقض به خود يقين به‌خاطر استحكامش رواست :\r\n1 . اگر اين اسناد صحيح نباشد و حتماً بايد به‌خاطر متعلّق يقين باشد ، - اگر متيقنّ امر مبرمى بود اسناد درست باشد - پس هرجا كه امر مستحكمى بود ، بايد اسناد صحيح باشد ، مثلًا سنگى كه در مكانى مستقرّ شد ، الآن اين بودن در مكان امر مبرمى است و قابليّت بقاء را دارد و اگر ما با وسيله‌اى سنگ را از آنجا منتقل كرديم ، بايد صدق كند كه بگوييم : « نقضتُ الحجر من مكانه » ؛ در حالى كه چنين تعبيرى ناهنجار است و تعبير « نقلتُ » و مانند آن بجاست . پس به صرف اين‌كه امر مبرمى بود ، نمىتوان نقض را در آنجا به‌كار برد .\r\n\r\n\r\n","description":"","footnote":"\r\n( 1 ) . علّت اين مطلب در ادامه در ضمن انْ قلت و در بحث از هئيت لا تنقض خواهد آمد .\r\n( 2 ) . فرائدالاصول ، ص 336 .\r\n( 3 ) . در ميان حالات نفس كه وَهْم و شك و ظن و يقين باشد در ساير حالات تزلزل هست ؛ حتّى در ظنّ كه احتمال طرف ديگر هم‌مىدهيم ولو ضعيفاً ؛ و تنها يقين است كه داراى ثبات و قرار است .\r\n","page_name":" 216 ","page_number":217},
  {"content":"\r\n\r\n2 . متقابلًا مواردى وجود دارد كه متعلّق يقين امر مبرمى نيست ؛ ولى اسناد نقض به خود يقين بجاست ، مثل « انتقض يقينى باشتعال السراج . . . » يعنى يقين من به روشنايى چراغ با شك در بقاء آن - كه منشأش هم شك در مقتضى باشد - نقض شد . بنابراين حُسن اسناد نقض به يقين در اخبار باب به احترام متيقّن نيست ، بلكه به‌خاطر خود يقين است .\r\nآخوند در پايان نظيرهايى براى يقين ذكر مىكند : يقين مثل بيعت ، ميثاق ، عهد ، قسم و . . .\r\nمىباشد كه خود بيعت ، امر مبرم و مستحكم است و در مفهوم آن اين امر نهفته است ، با قطع نظر از اينكه طرف بيعت چه كسى باشد ، طرف عهد چه كسى باشد ، ميثاق و پيمان با چه كسى بسته شده باشد ، قسم بر چه امرى خورده شده باشد و . . . ، و چون خود اينها در مفهومشان استحكام هست و امر مبرم مىباشند ، اسناد نقض به خود اينها صحيح است و در قرآن فراوان واژهء نقض به عهد و ميثاق اسناد داده شده است . يقين نيز از اين قبيل است در نتيجه از نقض ، معناى خودش اراده شده است كه ضدّ ابرام است و از يقين ، هم خود وصف يقين اراده شده است نه متيقّن يا متعلّق يقين ، و نوبت به ارادهء معناى مجازى نمىرسد تا سخن از اقرب‌المجازات به ميان آيد . به اين طريق اساس تفصيل شيخ اعظم باطل شد .\r\nفإن قلت نعم و لكنه حيث لا انتقاض لليقين فى باب الاستصحاب حقيقة فلو لم يكن هناك اقتضاء البقاء فى المتيقن لما صح إسناد الانتقاض إليه بوجه و لو مجازا بخلاف ما إذا كان هناك فإنه و إن لم يكن معه أيضا انتقاض حقيقة إلا أنه صح إسناده إليه مجازا فإن اليقين معه كأنه تعلق بأمر مستمر مستحكم قد انحل و انفصم بسبب الشك فيه من جهة الشك فى رافعه .\r\nقلت الظاهر أن وجه الإسناد هو لحاظ اتحاد متعلقى اليقين و الشك ذاتا و عدم ملاحظة تعددهما زمانا و هو كاف عرفا فى صحة إسناد النقض إليه و استعارته له بلا تفاوت فى ذلك أصلا فى نظر أهل العرف بين ما كان هناك اقتضاء البقاء و ما لم يكن و كونه مع المقتضى أقرب بالانتقاض و أشبه لا يقتضى تعيينه لأجل قاعدة إذا تعذرت الحقيقة فإن الاعتبار فى الأقربية إنما هو به نظر العرف لا الاعتبار و قد عرفت عدم التفاوت بحسب نظر أهله هذا كله فى المادة .\r\nو أما الهيئة فلا محالة يكون المراد منها النهى عن الانتقاض بحسب البناء و العمل لا الحقيقة لعدم كون الانتقاض بحسبها تحت الاختيار سواء كان متعلقا باليقين كما هو ظاهر القضية أو بالمتيقن أو ب‌آثار اليقين بناء على التصرف فيها بالتجوز أو الإضمار بداهة أنه كما لا يتعلق النقض الاختيارى القابل لورود النهى عليه بنفس اليقين كذلك لا يتعلق بما كان على يقين منه أو أحكام اليقين فلا يكاد يجدى التصرف بذلك فى بقاء الصيغة على حقيقتها فلا مجوز له فضلا عن الملزم كما توهم .\r\nاشكال : معترض مىگويد آرى ، ما نيز قبول داريم كه در ظاهرِ قضيّهء « لا تنقض اليقين بالشك » ، نقض به خود يقين اسناد داده شده است و يقين خودش - صرف نظر از متعلّق آن - امر مبرم و\r\n\r\n","description":"","footnote":"","page_name":" 217 ","page_number":218},
  {"content":"\r\n\r\nمستحكمى است و اسناد نقض به آن بجا و نيكو است ؛ ولى در باب استصحاب نمىتوان گفت كه يقين حقيقتاً نقض شده است و اين سخن به درد قاعدهء اليقين و شكّ سارى مىخورد .\r\nتوضيح : گاهى يقين به امرى در زمان سابق داشتيم و در زمان لاحق شك مىكنيم كه اساساً از اوّل ، چنين امرى وجود داشته است يا ما خيال مىكرديم كه هست ؛ اين شك سرايت كرده و يقين سابق را از بين برده است . در اينجا اسناد نقض به خود يقين بجاست و مانعى ندارد كسى بگويد « انتقض اليقين بكذا بالشكّ فيه » ؛ ولى گاهى در سابق ، يقين به امرى داشتيم « 1 » و از حالا به بعد شك در بقاء و استمرار آن داريم . در چنين موردى يقين سابق حقيقتاً نقض نشد ؛ زيرا آنچه متعلّق يقين بود « 2 » مورد شك نيست ، بلكه اكنون هم كه شك در عدالت داريم ، آن عدالت گذشته تا صبح امروز كماكان يقينى است و ترديدى نداريم و خيال هم نبوده است ، بلكه واقعاً چنين است و آنچه مشكوك است « 3 » اصلًا متعلّق يقين نبوده است . پس هرگز يقين سابق نقض نشده و در ظرف خودش محفوظ است .\r\nاگر متيقّن يا متعلّق يقين از امورى باشد كه اقتضاء بقاء دارند و امر ثابت و محكمى هستند ، اسناد نقض به يقين مجازاً و به اعتبار چنين متيقّنى صحيح است ؛ ولى اگر متيقّن هم اقتضاء بقاء نداشته باشد ، در اينجا اسناد نقض به يقين نه حقيقتاً صحيح است و نه مجازاً ، به اعتبار متيقّن ؛ چون ميان معناى حقيقى نقض و ميان متيقّن كذائى ، علاقه و مناسبتى نيست تا اسناد مجازى باشد . و بايد گفت چنين اسنادى نه حقيقت است و نه مجاز ، بلكه غلط است . لذا ناچار بايد اسناد به اعتبار متيقّنى باشد كه مقتضى براى بقاء و استمرار دارد و نتيجه باز به نفع شيخ اعظم تمام مىشود كه اخبار باب ، استصحاب را در شكّ در مقتضى حجّت نمىكند و فقط به درد شكّ در رافع ( شكّ در بقائى كه مستند به شك در رافع باشد با وجود اقتضاء بقاء ) مىخورند .\r\nپاسخ : مرحوم آخوند در پاسخ مىفرمايد دو گونه مىتوان محاسبه كرد :\r\n1 . بر حسب دقّت عقلى : دقّت عقلى همان چيزى را حكم مىكند كه معترض گفت ؛ يعنى مىگويد يقين شما به عدالتِ تا امروز بود كه مقيّد به قيد « تا امروز » است و شكّ شما به عدالت از امروز به بعد است و الآن هم يقين شما با قيدى كه داشت محفوظ است و نقض نشده است تا اسناد نقض به خود يقين باشد حقيقتاً . . . ؛ و اگر اين زمان‌ها را ظرف ندانستيم و قيد يقين و شك قرار داديم ، بايد گفت اصلًا قضيّهء متيقّنه و مشكوكه اتّحاد ندارند و جاى استصحاب نيست و دادن حكم موضوعى را به موضوع ديگر است كه قياس مىشود .\r\n2 . بر حسب ديد عرفى : عرف ، الغاء خصوصيّت مىكند و زمان‌ها را لحاظ نمىنمايد و خود متعلّق يقين و شك را مىبيند كه فلانى يقين به عدالت داشت و حالا شك در عدالت دارد و اسناد نقض\r\n\r\n\r\n","description":"","footnote":"\r\n( 1 ) . مثلًا تا امروز يقين به عدالت زيد داشتيم .\r\n( 2 ) . عدالت تا امروز .\r\n( 3 ) . عدالت از امروز به بعد .\r\n","page_name":" 218 ","page_number":219},
  {"content":"\r\n\r\nبه خود يقين بجاست ، مثل اين‌كه شارع بفرمايد : يقين به عدالت را با شك در عدالت نقض نكن و اين همان است كه قبلًا يقينى و الآن مشكوك است . ضمناً از نظر عرفى فرق ندارد يقين به امرى باشد كه اقتضاء بقاء و استمرار دارد - مثل خود عدالت - يا به امرى باشد كه چنين نباشد . آرى در موردى كه يقين به امر ثابت و قابل بقاء تعلّق بگيرد ، متيقّن همچنين امرى باشد ، اين به معناى حقيقىِ نقض و انتقاض ، نزديك‌تر و شبيه‌تر است « 1 » ولى اين نزديك‌تر است و آن دور تر ، و اقرب المجاز است و اولّويت دارد . . . . تمام اينها استحسانات و اعتبارات عقلى است كه هيچ دليلى بر اعتبار آنها نيست و ملاك ، عرف است و چنانچه ديديم عرفاً اسناد نقض به خود يقين صحيح است و فرق ندارد كه يقين به چه امرى باشد ، به امر ثابت يا به مطلق الامر ولو ثبات و بقاء ندارد و اصلِ اقتضاء مشكوك است .\r\nقوله : و امّا الهيئة . . . : كلمهء « لا تنقض » در روايات ، فعل نهى است و داراى مادّه و هيئتى است . مادّهء آن كلمهء نقض است كه مصدر لا تنقض مىباشد و تا به حال راجع به مادّه بحث كرديم كه نقض به چه معناست و چگونه اسناد نقض به خود يقين صحيح است ؟ و امّا راجع به هيئت آن كه فعل نهى است :\r\nشيخ اعظم در رسائل فرموده است : « لا تنقض » فعل نهى است و نهى ، تكليف است و تكليف بايد به امر مقدور باشد ؛ و تكليف بما لا يطاق صحيح نيست . آنگاه در ظاهر خطاب نهى به خود يقين تعلّق گرفته : « لا تنقض اليقين » ؛ در حالى كه چنين چيزى مقدور ما و تحت اختيار ما نيست تا نهى به آن بار شود « 2 » و لذا بناچار بايد در كلمهء يقين تصرّف كرده و بگوييم يا از كلمهء يقين ، متيقّن و متعلّق يقين اراده شده است كه از نوع مجاز در كلمه خواهد بود و متيقن همان عدالت يا طهارت و . . . مىباشد و يا از باب مجاز در حذف است و مضافى در تقدير است ؛ أى آثار اليقين يا احكام اليقين ؛ مثل جواز كتابت قرآن ، جواز ورود در نماز كه از آثار يقين به وضو است . و تكليف لا تنقض ، به لحاظ يكى از اين دو امر است نه به لحاظ خود يقين . . . . « 3 »\r\nمرحوم آخوند در پاسخ مىفرمايد اگر منظور نقض حقيقى باشد ، بايد گفت مطلقاً امكان ندارد و تحت قدرت و اختيار ما نيست ؛ چه نقض به خود يقين بار شود و چه به متيقّن يا آثار يقين ؛ امّا به خود يقين ، علّت همان بود كه در كلام شيخ اعظم گذشت . و امّا به متيقّن : متيقّن يا حكمى از احكام است مثل\r\n\r\n\r\n","description":"","footnote":"\r\n( 1 ) . معناى حقيقى در امور حسّى است كه امر مبرمى مثل ريسمان را نقض و پاره كردن باشد و در مثل يقين و . . . از امور معنوى و غير محسوس به نحو استعاره و عاريتى به‌كار مىرود .\r\n( 2 ) . زيرا اگر زمان‌ها را الغاء كنيم و خود يقين و شك را منظور كنيم ، بايد بگوييم هم‌اكنون كه شك آمد وجداناً يقين نقض شده‌است و در اختيار ما نيست تا آن را نقض نكنيم و حقيقتاً ابقاء كنيم و اصولًا يقين كه امر نگهداشتنى نيست ، يقين امرى است كه از راه اسباب و مقدّماتى حاصل مىشود ، و تا مقدّمات وجود داشته باشند ، يقين هم هست و به محض نابودىِ يكى از آنها يقين نابود مىشود . و اگر زمان‌ها را لحاظ كنيم بايد گفت الآن هم كه شك داريم ، باز يقين به عدالت كه مقيّد به زمان گذشته بود ، محفوظ است و الآن هم يقين به عدالت زيد در زمان گذشته داريم ، و محال است نقض شود و از بين برود باز در اختيار ما نيست كه شارع بفرمايد : « لا تنقض اليقين » .\r\n( 3 ) . فرائدالاصول ، ص 336 .\r\n","page_name":" 219 ","page_number":220},
  {"content":"\r\n\r\nحرمت و وجوب كه مقدور ما نيست و زمام امر حكم به دست ما نيست تا نقض كنيم يا نه ؛ اختيار حكم با شارع است . يا اين‌كه موضوعى از موضوعات است مثل حيات زيد و عدالت بكر ، كه آن نيز در اختيار ما نيست تا حقيقتاً نقض كنيم يا نه ؛ پس نقض متيقن نيز مثل نقض يقين واقعاً و حقيقتاً ممكن نيست .\r\nامّا به آثار يقين : آثار و احكام يقين هم از قبيل جواز مسّ خط قرآن است كه اشاره شد ؛ اين‌ها نيز در اختيار ما نيست ( حكم شارع است ) و ما نمىتوانيم آنها را حقيقتاً نقض و نابود كنيم تا نهى از آن بجا باشد . پس نقض حقيقى كه مطلقاً ممكن نيست . آرى مراد نقض بنائى و عملى است ؛ يعنى در حالت شك بناء را بر يقين سابق بگذار ، به آن عامل باش و . . . ؛ و اگر اين شد ، اسناد نقض به خود يقين هم صحيح است ؛ زيرا نقض عملىِ يقين سابق ، مقدور ماست به اين‌صورت كه در زمان شك ، بنا را بر حالت سابق و يقين سابق نگذاريم و به آن اعتنا نكنيم و عامل نباشيم . و چون مقدور است ، جا دارد كه شارع نهى كند و بگويد « لا تنقض اليقين » ؛ يقين سابق را عملًا نقض نكن ، بلكه بنا را بر همان بگذار و بر آن پايبند باش ؛ گويا كه هم اكنون يقين سابق دارى و تعبّداً و تنزيلًا تغيير حالتى پيش نيامده است ، تنها شكى پيش آمده است كه قابل اعتنا نيست .\r\nبا اين محاسبات نيازى به تصرّف در ظاهر كلمهء يقين و ارادهء متيقّن يا آثار يقين نداريم و اصلًا اينها خلاف ظاهر و خلاف اصل هستند و مجوّزى ندارند ، تا چه رسد به اين‌كه ما ملزم به چنين تصرّفاتى باشيم ، آن‌گونه كه شيخ اعظم توهّم كرده بود . باز هم اسناد ، به خود يقين است و نهى ، از نقض عملىِ خود يقين است ، و لا فرق كه متعلّق يقين از امورى باشد كه اقتضاء بقاء دارند يا از امورى باشد كه چنين نيستند . از اخبار ، حجيّت استصحاب مطلقاً مستفاد است ، نه در خصوص شك در رافع .\r\nلا يقال لا محيص عنه فإن النهى عن النقض بحسب العمل لا يكاد يراد بالنسبة إلى اليقين و آثاره لمنافاته مع المورد .\r\nفإنه يقال إنما يلزم لو كان اليقين ملحوظا بنفسه و بالنظر الاستقلالى لا ما إذا كان ملحوظا بنحو المرآتية بالنظر الآلى كما هو الظاهر فى مثل قضية ( : لا تنقض اليقين ) حيث تكون ظاهرة عرفا فى أنها كناية عن لزوم البناء و العمل بالتزام حكم مماثل للمتيقن تعبدا إذا كان حكما و لحكمه إذا كان موضوعا لا عبارة عن لزوم العمل ب‌آثار نفس اليقين بالالتزام به حكم مماثل لحكمه شرعا و ذلك لسراية الآلية و المرآتية من اليقين الخارجى إلى مفهومه الكلى فيؤخذ فى موضوع الحكم فى مقام بيان حكمه مع عدم دخله فيه أصلا كما ربما يؤخذ فيما له دخل فيه أو تمام الدخل فافهم .\r\nسخن معترض : معترض مىگويد : بالأخره چاره‌اى نداريم جز اين‌كه در ظاهرِ قضيّهء « لا تنقض اليقين بالشك » تصرّفى كنيم و بگوييم امام عليه السلام از يقين ، متيقّن يا آثار اليقين ( آثارى كه به‌واسطه يقين براى متيقّن ثابت مىشوند ) را ، اراده كرده است - آن‌گونه كه شيخ اعظم فرمود - سرّ مطلب اين است كه\r\n\r\n","description":"","footnote":"","page_name":" 220 ","page_number":221},
  {"content":"\r\n\r\nاسناد نقض - ولو به معناى نقض بنائى و عملى ، تا چه رسد به نقض حقيقى - به خود يقين ، تنها در صورتى صحيح است كه خود صفت يقين داراى اثر شرعى باشد . مثلًا كسى نذر كرده است تا زمانى كه يقين به حيات زيد دارد ، روزانه يك درهم صدقه بدهد ، كه وجوب تصدّق ، بر يقين به حيات زيد بار شده است ، نهى از نقض خود يقين بجاست ؛ زيرا پس از اجراء استصحاب و بناگذارى بر يقين سابق و ابقاء يقين سابق ، هم‌اكنون اثر ، بر خود يقين ( وجوب تصدق ) بار مىشود .\r\nولى در موردى كه اثر مال خود يقين نيست و صفت يقين داراى اثر شرعى نيست ، بلكه اثر شرعى مال متيقَّن است ، بناگذارى بر يقين سابق و ابقاء خود يقين فايده‌اى ندارد ، زيرا بىاثر است و ناگزير بايد مراد متيقّن باشد ؛ مورد صحيحهء زراره هم از اين قبيل است ؛ زيرا نتيجهء نهى از نقض خود يقين ، اين است كه الآن نيز بنا را بر يقين بگذار و بگو : من يقين به وضو دارم ولى مىدانيم يقين به وضو شرعاً موضوع اثر نيست و اين خود وضو و طهارت است كه اثر شرعى ( جواز مسّ خطوط قرآن و . . . ) دارد . لذا ناگزير بايد مراد اين باشد كه « لا تنقض المتيقّن . . . » يعنى « ابْنِ على طهارتك » و مطلوب شيخ اعظم همين بود ، پس تصرّف مزبور بجا و لازم است .\r\nپاسخ : همان‌طور كه در مباحث قطع گفته شد ، صفت قطع و علم و يقين دو گونه ملاحظه مىشود :\r\n1 . به‌عنوان استقلالى و موضوعى و بما انّه وصفٌ من أوصاف النفس در قبال ظنّ و وهم و . . . كه در اين ديد ، كارى به جنبهء كاشفيّت علم از واقع نداريم و خود علم مطرح است ، مثل « إذا أيقنتَ بخمريّة مايعٍ فيجب إجتنابه . »\r\n2 . به‌عنوان آلى و مرآتى و طريقى و كاشف از متعلّق و واقع كه نوعاً چنين است و اصل اوّلى در باب قطع و علم همين است . حال اگر عنوان يقين در خطاب « لا تنقض اليقين بالشك » به‌عنوان صفتى از صفات اخذ شده بود ، جا داشت معترض بگويد در مورد خود روايت ، صفت يقين اثر شرعى ندارد . . .\r\nولى به عنوان مرآتى و طريقى اخذ شده و شارع آن را طريق به سوى متيقّن يا آثار اليقين قرار داده است و منظور از « لا تنقض . . . » اين است كه يقين را به لحاظ متعلّق در نظر گرفته و يقين را به اين ديد نقض نكن ؛ يعنى آثار متيقن را بر آن مترتب كن ؛ به اين اعتبار ، اسناد نقض به خود يقين بجاست و نيازى به دخل و تصرّف ندارد .\r\nقوله : حيث تكون ظاهرة . . . : آخوند در اين فراز دليلى مىآورد مبنى بر اين‌كه لا تنقض ظهور دارد در اخذ يقين در خطاب به‌عنوان مرآتى و طريقى .\r\nمقدمه : در تنبيهات استصحاب خواهد آمد كه مفاد اخبار باب استصحاب ، عبارت است از جعل و انشاء حكم مماثل ؛ يعنى در ظاهر ، حكمى درست مىشود كه مثل آن حكم واقعىِ مورد يقين است ؛ منتها اگر مستصحب و متيقّن ، خودش حكم شرعى باشد - مثل وجوب جمعه - مفاد اخبار ، جعل حكم مماثل با خود مستصحب است ، كه مستصحب وجوب واقعى جمعه بود و مفاد اخبار ، جعل يك\r\n\r\n","description":"","footnote":"","page_name":" 221 ","page_number":222},
  {"content":"\r\n\r\nوجوب ظاهرى است در زمان شك و اين مثل آن است و هر دو از سنخ وجوب و فردى از آن هستند .\r\nو اگر مستصحب ، موضوع حكم شرعى باشد ، مثل خمريّت ، مفاد اخبار استصحاب عبارت است از جعل حكم مماثل با « حكم مستصحب » ، نه با خود « مستصحب » كه موضوع است ؛ مثلًا خمر واقعى حرام است ؛ حال كه شك در خمريّت داريم ، در ظاهر ، خود خمريّت را استصحاب مىكنيم و به‌دنبالش همان حكم به حرمت مىآيد كه مثل حرمت واقعى است و براى موضوع واقعى ثابت بود . تشريح مطلب در جاى خودش مىآيد .\r\nبا توجه به اين مقدّمه ، متفاهم عرفى از جملهء « لا ينقض اليقين بالشك » اين است كه يقين در آن به نحو آلى و مرآتى لحاظ شده است ؛ زيرا اين جمله به هر كسى عرضه شود مىفهمد منظور ، لزوم عمل به حكمى است كه مماثل با متيقّن باشد « 1 » يا مماثل با حكم متيقّن باشد ؛ « 2 » در حالى كه اگر يقين در اين جمله به نحو استقلالى لحاظ شده بود ، حتماً ظهور پيدا مىكرد در لزوم عمل به حكم مماثل با حكم خود يقين به عنوان صفتى از صفات نفس ، مثل همان لزوم تصدّق ؛ در حالى كه اصلًا اين مطلب به ذهن تبادر نمىكند . در نتيجه نقض به خود يقين مستند است و نهى از نقض عملىِ خود يقين است ، ولى يقين به‌عنوان آلى و طريق به سوى متيقّن .\r\nقوله : و ذلك لسراية الآلية . . . : يقين مصداقى عبارت است از مصاديق خارجى يقين كه براى زيد و بكر و خالد و . . . پيدا مىشوند و اينها حتماً طريقيّت دارند و آلت و مرآتِ متيقّن هستند و شخص يقين كننده گويا اصلًا وساطت يقين را نمىبيند و مستقيماً خود شىء مورد يقين را مىبيند . معناى آلى و مرآتى بودن همين است كه اين ، فانى در آن شىء مورد يقين است ، مثل صورتى كه در آينه مىبينيد كه وساطت آينه اصلًا مورد توجّه نيست .\r\nيقين مفهومى ( عنوان كلّى يقين ) هم ، از آنجا كه كلّى طبيعى است و با مصاديقش اتّحاد دارد مىتواند به‌عنوان طريقى و مرآتى در خطاب اخذ شود ، نه به عنوان موضوعى ، و در مورد « لا تنقض اليقين » مطلب از اين قرار است كه يقين مرآتيّت دارد و نهى از نقض يقين ، به لحاظ متيقّن و آثار يقين است .\r\nقوله : فافهم : شايد اشاره باشد به اين‌كه بالأخره مرجع كلام شما هم به كلام شيخ اعظم است ، با اين تفاوت كه ايشان در كلمهء يقين تصرّف كرد و مجاز مرتكب شد ، ولى شما سعى كرديد ظاهر را حفظ كنيد و از يقين ، خود يقين را اراده كنيد ولى به‌عنوان مرآتى و طريقى كه باز مرآت به سوى متيقّن است و منظور اصلى ، ترتيب آثار متيقّن است .\r\n\r\n\r\n","description":"","footnote":"\r\n( 1 ) . در استصحاب حكمى .\r\n( 2 ) . در استصحاب موضوعى .\r\n","page_name":" 222 ","page_number":223},
  {"content":"\r\n\r\n\r\n[ عدم اختصاص الرواية بالشبهة الحكميّة أو الموضوعيّة 
  ]\r\nثم إنه حيث كان كلّ من الحكم الشرعى و موضوعه مع الشك قابلا للتنزيل بلا تصرف و تأويل غاية الأمر تنزيل الموضوع بجعل مماثل حكمه و تنزيل الحكم بجعل مثله كما أشير إليه آنفا كان قضية ( : لا تنقض ) ظاهرة فى اعتبار الاستصحاب فى الشبهات الحكمية و الموضوعية و اختصاص المورد بالأخيرة لا يوجب تخصيصها بها خصوصا بعد ملاحظة أنها قضية كلية ارتكازية قد أتى بها فى غير مورد لأجل الاستدلال بها على حكم المورد فتأمل .\r\nاشكال ديگر بر صحيحه\r\nشبههء ديگرى كه دربارهء صحيحهء زراره مطرح است اينكه مورد حديث شبههء موضوعيّه است ؛ چون سؤال از حكم فردى است كه داراى وضو بوده و . . . كه مورد خاصّ است . و بر فرض كه دلالت صحيحه بر حجيّت استصحاب تمام باشد ، در خصوص شبهات موضوعيّه ، استصحاب ارزش پيدا مىكند و به درد شبهات حكميّه كه اصل و اساس بحث اصولى است نمىخورد .\r\nپاسخ : مرحوم آخوند در پاسخ مىفرمايد مفاد اخبار استصحاب عبارت است از تنزيل تنزيل شك به منزلهء يقين يا مشكوك به منزلهء متيقّن . و هريك از موضوعات جزئى خارجى و حكم شرعىِ كلّى ، قابل تنزيل هستند ، « 1 » در نتيجه صحيحهء زراره ، هم موضوعات را شامل است و هم احكام را ؛ به ديگر سخن ، هم شبهات موضوعيّه را شامل است و هم شبهات حكميّه را . اين‌كه مورد حديث از شبهات موضوعيّه است قبول ، ولى اعتبار به عموم جواب است ، نه به خصوص سؤال ؛ يعنى ملاك ، پاسخ امام است كه كلّى بود و چنان كه در تقريب استدلال ، قبلًا بيان شد ، امام صغرا و كبرائى درست كرد ؛ كبراى كلّى اين بود كه : « لا ينقض اليقين بالشك » و الف و لام هم براى جنس بود ؛ يعنى مطلق يقين و جنس يقين بدين گونه است كه با شك ، قابل نقض نيست و نبايد نقض شود ، و لا فرق كه يقين به حكمى از احكام باشد - مثل وجوب جمعه - يا موضوعى از موضوعات - مثل وضو داشتن فلان انسان - پيشتر هم شواهدى بر عموميّت آورديم ، از جمله قضيّهء كلّيهء ارتكازيّه بودنِ اين جمله بود . و از جمله استدلال به همين جمله در ساير روايات براى ساير امور ، غير از باب وضو بوده و . . . .\r\nقوله : فتأمل : شايد اشاره باشد به اين‌كه شاهد اخير قابل خدشه است ؛ زيرا ساير روايات هم عموماً موردشان شبههء موضوعيّه و راجع به موضوع خاصّى است و با شبههء حكميّه بيگانه است ؛ ولى مهمّ همان كليّت و عموميّت خود قضيّه و كبراى كلّى است ، به همان بيانى كه ذكر شد و نيازى به اين تأييد و استشهاد نيست .\r\n\r\n\r\n","description":"","footnote":"\r\n( 1 ) . وجوب جمعه در زمان شك به منزلهء وجوب جمعهء يقينى باشد يا مايعى كه شك در بقاء خمريّت آن داريم به منزلهء خمرمتيقّن باشد .\r\n","page_name":" 223 ","page_number":224},
  {"content":"\r\n\r\n\r\n[ الخبر الثانى : صحيحة زرارة الثانية 
  ]\r\nو منها ( صحيحة أخرى لزرارة قال قلت له أصاب ثوبى دم رعاف أو غيره أو شىء من المنى فعلمت أثره إلى أن أصيب له الماء فحضرت الصلاة و نسيت أن بثوبى شيئا و صليت ثم إنى ذكرت بعد ذلك ؟\r\nقال تعيد الصلاة و تغسله .\r\nقلت فإن لم أكن رأيت موضعه و علمت أنه قد أصابه فطلبته و لم أقدر عليه فلما صليت وجدته .\r\nقال عليه السلام تغسله و تعيد .\r\nقلت فإن ظننت أنه قد أصابه و لم أتيقن ذلك فنظرت فلم أر شيئا فصليت فرأيت فيه ؟\r\nقال تغسله و لا تعيد الصلاة .\r\nقلت لم ذلك ؟\r\nقال لأنك كنت على يقين من طهارتك فشككت فليس ينبغى لك أن تنقض اليقين بالشك أبدا .\r\nقلت فإنى قد علمت أنه قد أصابه و لم أدر أين هو فأغسله .\r\nقال تغسل من ثوبك الناحية التى ترى أنه قد أصابها حتى تكون على يقين من طهارتك .\r\nقلت فهل على إن شككت فى أنه أصابه شىء أن أنظر فيه ؟\r\nقال لا و لكنك إنما تريد أن تذهب الشك الذى وقع فى نفسك .\r\nقلت إن رأيته فى ثوبى و أنا فى الصلاة ؟\r\nقال تنقض الصلاة و تعيد إذا شككت فى موضع منه ثم رأيته و إن لم تشك ثم رأيته رطبا قطعت الصلاة و غسلته ثم به نيت على الصلاة لأنك لا تدرى لعله شىء أوقع عليك فليس ينبغى لك أن تنقض اليقين بالشك ) .\r\n\r\n[ تقريب الاستدلال بالرواية 
  ]\r\nو قد ظهر مما ذكرنا فى الصحيحة الأولى تقريب الاستدلال بقوله ( : فليس ينبغى أن تنقض اليقين بالشك ) فى كلا الموردين و لا نعيد .\r\nروايت دوّم\r\nدوّمين حديث از احاديث حجيّت استصحاب ، صحيحهء ديگرى از زراره است « 1 » اين صحيحه شش بخش دارد :\r\n1 . در بخش اوّل ، سخن از علم تفصيلى است : به لباسم قدرى خون يا مقدارى منى خورده بود من\r\n\r\n\r\n","description":"","footnote":"\r\n( 1 ) . صحيحهء قبلى راجع به طهارت از حدث ؛ يعنى وضو داشتن بود ، اين صحيحه راجع به طهارت از خبث و نجاست ظاهرىِ لباس‌مُصلّى است .\r\n","page_name":" 224 ","page_number":225},
  {"content":"\r\n\r\nجاى آن را علامت‌گذارى كردم تا وقتى كه به آب برسم آنجا را تطهير كنم ، از قضا وقت نماز فرا رسيد و من به‌كلّى فراموش كردم كه جامه‌ام نجس بوده است و با آن نماز خواندم ؛ پس از نماز به يادم آمد كه لباسم آلوده بوده ؛ حال وظيفه‌ام چيست ؟\r\nامام عليه السلام فرمود : « نماز را بايد اعاده كنى و جامه‌ات را بايد بشويى ! »\r\n2 . در بخش دوم ، سخن از علم اجمالى است : اجمالًا مىدانم نجاستى به جامه‌ام خورده است ؛ ولى جاى آن را تفصيلًا نمىدانستم ، در جست‌وجوى آن برآمدم و جامه‌ام را وارسى كردم ، ولى نتوانستم آن را بيابم ، سپس با همان جامه نماز خواندم ؛ پس از نماز جاى نجاست را يافتم ، اكنون وظيفه‌ام چيست ؟\r\nامام عليه السلام فرمود : « جامه ات را مىشويى و نمازت را اعاده مىكنى ! »\r\n3 . در بخش سوم ، سخن از ظنّ و احتمال اصابه است : پرسيدم اگر گمان مىكردم كه خونى به لباسم خورده است ؛ ولى يقين نداشتم ، به‌دنبال گمان ، جامه را وارسى كردم و چيزى نديدم و با آن نماز خواندم ، و پس از نماز خون را در لباسم ديدم ، در اينجا وظيفه چيست ؟\r\nامام فرمود : « جامه‌ات را [ براى نمازهاى بعدى 
  ] مىشويى ، ولى نماز را اعاده نمىكنى » . گفتم « چرا نمازم را اعاده نكنم ؟ » امام فرمود : « لأنّك كنت على يقين من طهارتك فشككت فليس ينبغى لك أن تنقض اليقين بالشك أبداً » ؛ يعنى علّت عدم اعاده ، اين است كه تو در گذشته يقين به طهارت ثوب داشتى و بعد شك كردى : صغرا ؛ و سزاوار نيست يقين را با شك نقض كنى : كبرا ؛ پس بناء را بر همان طهارت سابقه بگذار و خود را متطّهر بدان !\r\nاين يكى از دو بخش مورد استدلال در اين صحيحه است .\r\n4 . بخش چهارم : عرض كردم « اجمالًا مىدانم خونى به لباسم خورده است ؛ ولى جاى آن را نمىدانم ، آيا بايد تمام لباسم را بشويم ؟ امام فرمود : تمام آن قسمت را كه يقين دارى نجاست بدان طرف اصابت كرده است بشوى تا يقين به طهارت پيدا كنى » . « 1 »\r\n5 . بخش پنجم مربوط به شبههء موضوعيّه است : عرض كردم « اگر ابتدا به ساكن شك كردم و احتمال دادم كه به لباسم چيزى خورده است ، آيا حتماً بايد نگاه و فحص كنم » ؟ امام فرمود : خير ، فحص لازم نيست . « 2 » ولى اگر مىخواهى هر گونه شك و ترديد را از قلب خويش دور كنى [ و خيالت آسوده شود و وسوسه و ترديد به خودت راه ندهى . 
  ] شستن ، بلامانع و خوب است . [ و گرنه شرعاً واجب نيست 
  ] .\r\n6 . بخش ششم : عرض كردم اگر در اثناء نماز ، خونى در جامه‌ام مشاهده كردم وظيفه‌ام چيست ؟\r\n\r\n\r\n","description":"","footnote":"\r\n( 1 ) . اشتغال يقينى مستدعى فراغ يقينى است .\r\n( 2 ) . در شبههء موضوعيّه مطلب از اين قرار است .\r\n","page_name":" 225 ","page_number":226},
  {"content":"\r\n\r\nامام فرمود : اگر قبل از نماز شك كرده بودى كه خون به جامه ات رسيده باشد و در اثناء نماز مشاهده كردى [ قهراً اين همان خونى است كه از قبل احتمال مىدادى 
  ] لذا وظيفه دارى نماز را بشكنى و با جامهء پاك اعاده كنى ؛ چون بخشى از نماز در جامهء نجس خوانده شده است و فاقد شرط است . ولى اگر پيش از نماز چنين شك و ترديدى برايت حاصل نبود ، و ابتدا به ساكن در اثناء نماز ، خون تازه در لباست ديدى ، وظيفه ، آن است كه هر جاى نماز كه هستى ، نماز را نگه‌دارى و جامه را تطهير كنى ، سپس بناء را بر نماز بگذارى [ و از همان‌جا كه مانده ، ادامه بدهى 
  ] چرا ؟ به اين دليل كه « لأنّك لا تدرى لعلّه شىء اوقِعَ عليك فليس ينبغى لك أن تنقض اليقين بالشك أبداً » ؛ يعنى تو كه نمىدانى [ و يقين ندارى كه اين خون از اوّل نماز به لباست خورده باشد 
  ] شايد خونى است كه هم‌اكنون بر تو حادث شده است . « 1 » حال كه چنين است سزاوار نيست يقين را به وسيلهء شك نقض كنى . « 2 » اين هم بخش دوم صحيحه كه مورد استدلال واقع شده است .\r\nبحث سندى : نظير بحثى كه در صحيحهء اوّل بود در اين حديث هم وجود دارد . يعنى مضمره است و راوى نام امام را ذكر نكرده و ضمير ( قلت له ) آورده است و محتمل است مرجع ضمير ، غير امام باشد ، و « إذا جاء الإحتمال بطل الإستدلال . . . » . پاسخ همان پاسخ‌هايى است كه در صحيحهء اوّلى بيان شد . مخصوصاً اينكه در مجموع ، هفت سؤال و جواب مطرح شده و از شخصى مثل زراره بعيد است كه اين همه سؤال را از غير امام عليه السلام بپرسد ، بلكه احتمال اين مطلب صفر است .\r\nبحث دلالى : در بخش سوم و ششم ، امام عليه السلام صغرا و كبراى كلّى درست كرد و فرمود حال كه يقين سابق داشتى و شك لاحق دارى ، اصلًا سزاوار نيست كه يقين را به شك نقض كنى . كيفيّت استدلال به اين دو بخش همانند نحوه استدلال به صحيحهء اوّل است ، در آنجا مدعّا اين بود كه وضو واجب نيست ؛ به اين دليل كه « فإنّه على يقين من وضوئه و لا ينقض اليقين بالشك أبداً » ، اينجا مدّعا اين است كه اعادهء نماز ، واجب نيست ، به اين دليل كه در فراز سوم و ششم فرموده است : « . . . فليس ينبغى لك أن تنقض اليقين بالشك أبداً » ، و تعليل به امر ارتكازى است و كبراى كلّى در هر سه مورد ، يك قضيّهء كليّهء ارتكازيّه است و اشاره به اين است كه اين بناگذارى بر يقين سابق ، يك امرى است كه در ذهن عقلاء مرتكز و ريشه‌دار است و . . . . « 3 »\r\n\r\n\r\n","description":"","footnote":"\r\n( 1 ) . مثل اين‌كه پرنده‌اى از بالاى سرت عبور كرد و قطره خونى از بال و پر خونين او بر جامه‌ات افتاد .\r\n( 2 ) . تهذيب‌الاحكام ، ج 1 ، ص 421 ، حديث 8 ، باب 22 .\r\n( 3 ) . و بلكه دلالت صحيحهء دوم به مراتب قوىتر از اوّلى است از اين نظر كه آنجا كلمهء « فانّه . . . » داشت و ما گفتيم كلمهء « فانّ » در مقام تعليل به‌كار مىرود ، ولى در اين صحيحه مستقيماً در هر دو بخش ، لام تعليل آمده و افادهء عليّت پر واضح است . همچنين در آنجا در كبراى كلّى كلمهء « لا ينقض . . . » آمده بود كه نهى است و امكان دارد كسى بگويد اين يك حكم تعبّدىِ صرف است ، نه اين‌كه يك قضيّهء كليّهء ارتكازيّه ، ولى اينجا كلمهء « فليس ينبغى . . . » آمده كه جمله خبريّه است و مىفرمايد اصلًا سزاوار نيست يقين با شك نقض شود و قضيّهء كلّيهء ارتكازى بودن و اشاره به امر ارتكازى عقلايى بودن ، خيلى روشن‌تر است . لذا نيازى نداريم كه سبك استدلال را مجدّداً تكرار كنيم .\r\n","page_name":" 226 ","page_number":227},
  {"content":"\r\n\r\nنعم دلالته فى الموارد الأول على الاستصحاب مبنى على أن يكون المراد من اليقين فى قوله عليه السلام ( : لأنك كنت على يقين من طهارتك ) اليقين بالطهارة قبل ظن الإصابة كما هو الظاهر فإنه لو كان المراد منه اليقين الحاصل بالنظر و الفحص بعده الزائل بالرؤية بعد الصلاة كان مفاده فاعدة اليقين كما لا يخفى .\r\nاشكال‌هاى اين دليل : ( نخستين اشكال به اين استدلال ، همان است كه در صحيحهء اوّل نيز ذكر شد و آن اينكه الف و لام در كبراى كلّى اشاره به يقين معهود ( همان يقين به طهارت خبثيّه ) است كه مورد روايت بود ، و در نتيجه به درد جميع ابواب فقه نمىخورد و از مدّعاى ما اخصّ است . پاسخ اين اشكال نيز همان چند پاسخى است كه در صحيحهء اوّل ذكر شد و نيازى به تكرار نيست . )\r\nاشكال دوم : اين اشكال به مورد اوّل از دو مورد استدلال به صحيحه است ، و آن اينكه در فراز سوم فرمود : « لأنّك كنتَ على يقين من طهارتك فشككت » . در اين جمله دو احتمال وجود دارد :\r\n1 . اگر مراد از يقين ، يقين سابق بر مظّنه باشد ؛ يعنى ساعت ده صبح - مثلًا - يقين داشت كه لباسش پاك است ، ساعت يازده صبح ، ظنّ و احتمال اصابهء نجاست داد و به‌دنبال آن وارسى كرد و نديد ، و الآن شك در نجاست دارد ، « 1 » و اين شك تا آخر نماز هم با او بود و پس از نماز يك‌مرتبه خون را مشاهده كرد . طبق اين احتمال حديث به درد استصحاب مىخورد ؛ زيرا يقين سابق ، از ساعت ده صبح تا يازده محفوظ است و شك هم از ساعت يازده تا آخر نماز بوده است و به قبل از ساعت يازده سرايت نمىكند و لذا شك در بقاء و شك طارى است و اركان استصحاب تمام است .\r\n2 . اگر مراد از يقين ، يقين پس از ظنّ به اصابه باشد ؛ يعنى ساعت يازده صبح گمان كرد كه خونى به لباس او خورده است و پس از وارسى ، آن را نديد و يقين كرد كه نيست ، « 2 » و سپس در اثناء نماز شك كرد كه اصلًا از كجا كه همان ساعت يازده خون در لباسم نبوده و اين شك سارى است و پس از نماز هم كه يقين به نجاست لباس پيدا كرد . طبق اين احتمال حديث به درد قاعدهء يقين و شك سارى مىخورد و ربطى به استصحاب ندارد و « إذا جاء الإحتمال بطل الإستدلال » .\r\nپاسخ اين شبهه يك كلمه است و آن اينكه احتمال اوّل ، ظاهر و متفاهم عرفى از صحيحه است ؛ زيرا پس از وارسى مىگويد : « و لَمْ ارَشيئاً » ؛ يعنى چيزى نديدم پس نمىدانم ، نه اين‌كه مىدانم كه نيست ؛ نيافتن دليل بر نبودن نيست .\r\n\r\n\r\n","description":"","footnote":"\r\n( 1 ) . وَ لَمْ ارَ ؛ يعنى لا اعْلَمُ ، چون نديده‌ام پس نمىدانم ، عدم الوجدان دليل بر عدم العلم است ، نه عدم الوجود .\r\n( 2 ) . بنا بر اين‌كه نديدم به معناى اين باشد كه مىدانم كه نيست .\r\n","page_name":" 227 ","page_number":228},
  {"content":"\r\n\r\nپس بعد از ظنّ به اصابه ، يقينى پيش نيامده است تا امام بفرمايد « لأنّك كنت على يقين من طهارتك . . . » پس منظور يقين پيش از ظنّ اصابه است . « 1 »\r\n\r\n[ اشكالٌ و دفعٌ 
  ]\r\nثم إنه أشكل على الرواية بأن الإعادة بعد انكشاف وقوع الصلاة [ فى النجاسة 
  ] ليست نقضا لليقين بالطهارة بالشك فيها بل باليقين بارتفاعها فكيف يصح أن يعلل عدم الإعادة بأنها نقض اليقين بالشك . نعم إنما يصح أن يعلل به عدم جواز الدخول فى الصلاة كما لا يخفى .\r\nو لا يكاد يمكن التفصى عن هذا الإشكال إلا بأن يقال إن الشرط فى الصلاة فعلا حين الالتفات إلى الطهارة هو إحرازها و لو بأصل أو قاعدة لا نفسها فيكون قضية استصحاب الطهارة حال الصلاة عدم إعادتها و لو انكشف وقوعها فى النجاسة بعدها كما أن إعادتها بعد الكشف يكشف عن جواز النقض و عدم حجية الاستصحاب حالها كما لا يخفى فتأمل جيدا .\r\nاشكال سوم : اشكال ديگرى كه دربارهء استدلال فوق مطرح شده اين است كه امام عليه السلام فرمود :\r\n« لا تعيد » ؛ يعنى نماز اعاده ندارد . و اين حكم به عدم اعاده را معلّل كرد به اينكه تو بر يقين بودى و الآن شك دارى و سزاوار نيست . . . ، يعنى اعاده كردن نقض يقين به شك نمودن است كه آن هم سزاوار و عقلائى نيست . اشكال اين است كه پس از نماز كه فهميد جامه‌اش نجس بوده و با لباس نجس نماز خوانده است ، اعاده كردن نماز ، نقض يقين به شك نيست ، بلكه نقض يقين به طهارت ، به‌خاطر يقين به ارتفاع آن است ؛ زيرا الآن وجداناً نجاست را يافته است و يقين دارد كه از اوّل هم لباس او نجس بوده و نماز در جامهء نجس خوانده است و چنين اعاده‌اى نقض يقين به يقين است ، نه نقض يقين به شك ؛ با اين حال چگونه امام عليه السلام عدم اعاده را به نقض اليقين بالشك معلّل كرده و فرموده است « لأنّك كنت . . . و ليس ينبغى . . . » ؟ آرى حكم ديگرى هم هست كه تعليل امام با آن حكم متناسب است و آن مسألهء جواز ورود در نماز است . مىدانيم كه بدون طهارت لباس و بدن حق نداريم وارد نماز شويم ؛ اينها شرط صحّت نماز است ، حال اگر در موردى مثلًا ساعت ده صبح يقين به طهارت داشتيم و از ساعت يازده به بعد تا لحظهء ورود در نماز و بلكه تا آخر نماز ، شك در طهارت پيدا كرديم ، استصحاب بقاء مىتواند به ما اجازه ورود در نماز را بدهد ، چون وارد نشدن در نماز نقض يقين سابق با شك لاحق است و روايات مىگويد اين كار را نكنيد . ولى نمىتواند عدم وجوب اعاده را ثابت كند ؛ زيرا اعاده كردن در فرض مزبور ، نقض يقين به شك نيست ، بلكه نقض يقين به يقين ديگر بر خلاف حالت سابقه است . پس تعليل فوق به درد مانحن‌فيه و عدم الاعاده نمىخورد ؛ بنابراين چگونه امام عليه السلام چنين تعليلى آورد ، و سر مطلب چيست ؟\r\n\r\n\r\n","description":"","footnote":"\r\n( 1 ) . البته اين مطلب قابل مناقشه است ؛ زيرا عرف عقلاء وقتى وارسى مىكنند و نمىيابند ، مطمئن مىشوند كه نيست و اطمينان ، علم عادى است و شايد مراد امام از يقين به طهارت همين علم عادى و اطمينان باشد . پس با احتمال دوم هم سازگار است . آرى نسبت به فراز ششم جاى اين اشكال نيست و احتمال دوم در آن داده نمىشود .\r\n","page_name":" 228 ","page_number":229},
  {"content":"\r\n\r\nپاسخ : مرحوم آخوند در پاسخ اشكال مىفرمايد : ما تنها يك راه فرار از اين اشكال داريم و راه ديگرى نيست ، و آن راه اين است كه ما يك شرط واقعى داريم و يك شرط ظاهرى ؛ مثلًا طهارت واقعيّه داريم كه در واقع و نفس‌الأمر و حقيقتاً شخص ، داراى طهارت لباس باشد ، و يك طهارت ظاهرى داريم كه در ظاهر امر ، حكم به طهارت لباس مىكنيم ، ولو در واقع طهارت لباسى در ميان نباشد . مثلًا قطع به طهارت لباس پيدا كرديم ، يا بيّنه به طهارت قائم شد و يا دست كم استصحاب طهارت جارى كرديم و يا با قاعدهء طهارت ( كلّ شىء طاهر ) حكم به طهارت لباس نموديم . در تمام اين موارد ، طهارت فعلى احراز شده است ؛ ولى ممكن است مطابق واقع باشند ، كه در اين صورت همان طهارت واقعى و شرط واقعى به درجهء فعليّت مىرسد و وجوب اتيان و حرمت مخالفت پيدا مىكند ، و ممكن است مصادف واقع نباشند ، كه در اين صورت طهارت واقعى به فعليّت نمىرسد و در مرحلهء اقتضاء و شأنيّت باقى مىماند و همين طهارت ظاهرى ، فعلى مىشود .\r\nحال در پاسخ اشكال مىگوييم اگر طهارت واقعى ، شرطيّت داشت جا داشت گفته شود بعد از كشف خلاف و يقين به نجاست لباس ، جاى استصحاب طهارت نيست و يقين سابق با يقين لاحق نقض شده است و عمل ما فاقد شرط است و بايد اعاده شود ؛ ولى طهارت كه شرط است اعمّ از طهارت واقعى و ظاهرى است . به ديگر سخن ، احراز طهارت ولو با اصل يا قاعده ( اصل استصحاب ، قاعدهء طهارت ) شرط است تا چه رسد به احراز آن با بيّنه و طريق ديگر كه به طريق أولى كافى خواهد بود ، و وقتى احراز طهارت شرط بود مىگوييم اين شخص در حال نماز ، استصحاب طهارت داشت و اركانش تامّ بود « 1 » و به بركت آن محرزِ طهارت بود و شرط نماز حاصل بوده است و كمبودى ندارد كه اعاده شود . اعاده كردن يعنى نقض يقين سابق با شك در زمان نماز كه جايز نيست ، يعنى استصحاب حال نماز را ناديده گرفتن يعنى طهارت واقعى را شرط دانستن ، يعنى احراز طهارت را كافى ندانستن كه اينها صحيح نيست . پس علّت عدم اعاده ، اين است كه شرط فعلىِ نماز ، احراز طهارت است كه با اصل ثابت شده است و جاى اعاده نيست .\r\nگفتنى است قيد حين الالتفات براى اين است كه در حال غفلت ، طهارت لباس شرط نيست و بدون آن هم اگر غافلًا نماز خواند صحيح است .\r\nلا يقال لا مجال حينئذ لاستصحاب الطهارة فإنها إذا لم تكن شرطا لم تكن موضوعة لحكم مع أنها ليست به حكم و لا محيص فى الاستصحاب عن كون المستصحب حكما أو موضوعا لحكم .\r\nفإنه يقال إن الطهارة و إن لم تكن شرطا فعلا إلا أنها غير منعزلة عن الشرطية رأسا بل هى شرط واقعى اقتضائى كما هو قضية التوفيق بين بعض الإطلاقات و مثل هذا الخطاب هذا .\r\nمع كفاية كونها من قيود الشرط حيث إنه كان إحرازها بخصوصها لا غيرها شرطا .\r\n\r\n\r\n","description":"","footnote":"\r\n( 1 ) . يعنى يقين سابق قبل از ظنّ به اصابه و شك لاحق پس از ظن به اصابه .\r\n","page_name":" 229 ","page_number":230},
  {"content":"\r\n\r\nاشكال : دو نكته : 1 . هر جزء يا شرطى از اجزاء ، و شروط واجب ، موضوع احكامى هستند ؛ مثلًا اگر چيزى شرط يا جزء شد اتيان آن لازم و مخالفت آن حرام است و . . . .\r\n2 . مستصحب بايد يا حكمى از احكام شرعيّه باشد و يا موضوع حكم شرعى باشد . با توجه به اين دو نكته اگر كسى بگويد بنابراين كه شرط نماز ، احراز طهارت است نه خود طهارت ، پس نبايد استصحاب را در خود طهارت جارى كنيم به اين دليل كه خود طهارت نه حكم شرعى است « 1 » و نه موضوع حكم شرعى است ؛ زيرا موضوع حكم ، شرط است و شرط خود طهارت نيست ، بلكه احراز طهارت است . پس طهارت نه حكم است و نه موضوع حكم ، و قبلًا گفتم مستصحب ما يا بايد حكمى از احكام باشد و يا موضوعى از موضوعات داراى حكم . بنابراين استصحاب طهارت جارى نمىشود ؛ در حالى كه هدف شما از اين حديث ، اجراء استصحاب طهارت است .\r\nپاسخ : مرحوم آخوند به اين اشكال دو پاسخ مىدهد :\r\n1 . قبول داريم كه خود طهارت شرط فعلى نيست « 2 » ولى چنين نيست كه به كلّى از شرط بودن منعزل و بر كنار باشد ، بلكه خود طهارت ، شرط واقعى اقتضائى است كه در صورت مصادفت بيّنه يا اصل با واقع ، همان واقع فعلى مىشود و در صورت مخالفت آن ، واقع در مرحلهء شأنيّت باقى مىماند و اين طهارت ظاهرى جاى آن را مىگيرد . بنابراين استصحاب خود طهارت بلامانع است . به لحاظ اينكه خود طهارت هم موضوع حكم شرعى است . - البتّه استصحاب حكم فعلى يا امر فعلى اثر دارد ، نه امر شأنى و اقتصائى - و اگر كسى بپرسد كه از كجا آخوند در بخش قبل ، احراز طهارت را شرط دانست يا طهارتِ اعّم از واقعى و ظاهرى را ، يا در اين بخش سخن از شرط واقعى و اقتضائى بودنِ خود طهارت به ميان آورده‌اند ، در جواب مىفرمايد كه اين مطلب مقتضاى دو دسته ادلّه است :\r\nالف ) ادلهء اصلى و اوّلى در باب اجزاء و شروط ، مثل دليل « لا صلوة الّا بطهور » بنا بر اين‌كه طهور شامل طهارت ظاهرى لباس و بدن هم بشود و مثل دليل و ثيابك فطهّر « 3 » بنا بر اين‌كه منظور ، تطهير جامه براى نماز باشد ؛ به هر حال مفاد اين مطلقات ، اين است كه خود طهارت لباس شرط است و اگر بعداً كشف خلاف شد بايد اعاده شود .\r\nب ) ادلّهء « لا تنقض اليقين بالشك » و قاعدهء طهارت و . . . كه مفادش كفايت طهارت ظاهرى استصحابى يا قاعده‌اى است و دستهء دوم بر دستهء اوّل حكومت ظاهرى دارد و حكومت هم از نوع توسعه است ؛ يعنى دسته دوم دايرهء موضوع دسته اوّل را توسعه مىدهد و دلالت مىكند بر اين‌كه طهارت ، خصوص طهارت واقعى نيست ، بلكه اعمّ از واقعى و ظاهرى است . به ديگر سخن ، خود طهارت موضوعيّت ندارد و احراز آن شرط است . پس خود طهارت ، شرط واقعى و اقتضائى است و همين مقدار از ديدگاه آخوند كافى است كه استصحاب را در خود طهارت جارى كنيم .\r\n\r\n\r\n","description":"","footnote":"\r\n( 1 ) . كما هو واضحٌ كه طهارت لباس زيد ، حكم شرعى نيست و از موضوعات خارجيّه است .\r\n( 2 ) . چون شرط فعلى را احراز طهارت گرفتيم نه خود طهارت .\r\n( 3 ) . سورهء مدّثّر ، آيهء 4 .\r\n","page_name":" 230 ","page_number":231},
  {"content":"\r\n\r\n2 . حتى اگر بپذيريم كه خود طهارت تمام موضوع نيست ، ولى قيد الموضوع كه هست « 1 » و همين مقدار كافى است كه ما استصحاب را در خود طهارت جارى بسازيم ؛ چه اين‌كه در جاهاى ديگر ، در قيد يا جزء موضوع مركّب و مقيّد اگر جزئى را از خارج احراز كرديم ، جزء يا قيد ديگر را با استصحاب مىتوان اثبات كرد مثل باب غصب .\r\nلا يقال سلمنا ذلك لكن قضيته أن يكون علة عدم الإعادة حينئذ بعد انكشاف وقوع الصلاة فى النجاسة هو إحراز الطهارة حالها باستصحابها لا الطهارة المحرزة بالاستصحاب مع أن قضية التعليل أن تكون العلة له هى نفسها لا إحرازها ضرورة أن نتيجة قوله ( : لأنك كنت على يقين ) إلى آخره أنه على الطهارة لا أنه مستصحبها كما لا يخفى .\r\nفإنه يقال نعم و لكن التعليل إنما هو به لحاظ حال قبل انكشاف الحال لنكتة التنبيه على حجية الاستصحاب و أنه كان هناك استصحاب مع وضوح استلزام ذلك لأن يكون المجدى بعد الانكشاف هو ذاك الاستصحاب لا الطهارة و إلا لما كانت الإعادة نقضا كما عرفت فى الإشكال .\r\nسخن معترض : معترض مىگويد اين سخن را از شما مىپذيريم كه شرط نماز ، احراز طهارت باشد نه خود طهارت ؛ ولى اين مطلب با تعليل امام عليه السلام سازگار نيست ؛ زيرا امام عليه السلام در مقام بيان علّت عدم اعاده ، صغرا و كبرائى درست كرد كه حاصل آن چنين است : فلانى يقين به طهارت لباس داشت و بعد شك كرد : صغرا ؛ و هركس كه يقين داشت و بعد شك كرد يقين را با شك ، نقض نكند و بنا را بر يقين بگذارد ؛ « 2 » يعنى بنا را بر طهارت سابقه بگذار : كبرا ؛ نتيجه هم آن است كه فلانى بنا را بر طهارت بگذارد ؛ او در ظاهر بر طهارت و داراى طهارت است . آنگاه نتيجهء تعليل امام اين است كه فلانى متطّهر است ، نه اين‌كه مفادش اين باشد كه فلانى محرز طهارت و مستصحب الطهارة است . آرى اگر فرموده بود « لأنّك أحرزت الطهارة . . . » جا داشت نتيجه‌گيرى كنيم كه « ملاك ، احراز طهارت است ، و اين شرطيّت دارد و حاصل است » ؛ ولى چنين نفرمود . پس بيان شما كه احراز طهارت را شرط دانستيد با تعليل امام عليه السلام سازگار نيست .\r\nپاسخ : مرحوم آخوند در جواب مىفرمايد آرى همين‌طور است كه شما مىگوييد ( احراز طهارت را شرط دانستن با تعليل امام سازش ندارد . ) ولى بايد توجّه داشت چنين آدمى كه در روايت مطرح بود و يقين سابق داشت و . . . دو حالت دارد :\r\n\r\n\r\n","description":"","footnote":"\r\n( 1 ) . وقتى موضوع حكم شرعى يا شرط ، احراز طهارت شد نه احراز چيز ديگر ، پس خصوص طهارت بودن دخيل است و كلمهءاحراز به سوى آن اضافه شده و از اين لحاظ قيد موضوع است .\r\n( 2 ) . به قول شيخ اعظم از يقين ، متيقّن اراده شده است و متيقّن ، طهارت لباس است ؛ يعنى بناء را بر طهارت بگذارد و خود رامتطهّر بداند و به نظر آخوند رحمه الله از يقين ، خود يقين اراده شده است ، ولى به‌عنوان آلى و مرآتى و طريق كه طريقى به سوى متيقّن است كه باز در معنا همان مطلب شيخ اعظم است و در صحيحهء اوّلى مسبوطاً بيان شد .\r\n","page_name":" 231 ","page_number":232},
  {"content":"\r\n\r\n1 . حالت قبل از انكشاف وقوع نماز ، در لباس نجس كه در مثال ما از ساعت يازده صبح تا آخر نماز باشد . 2 . حالت پس از انكشاف وقوع نماز ، در لباس نجس ، كه بعد از اتمام نماز براى او حاصل شده و الآن نجاست را در لباس خود مىبيند .\r\nتعليل امام عليه السلام به لحاظ حالت بعد از انكشاف نيست ؛ و گرنه همان اشكال اصلى عود مىكرد كه به لحاظ اين حال ، اعاده كردن ، نقض يقين به شك نيست تا امام بفرمايد چنين نقضى روا نيست ؛ بلكه از نوع نقض يقين به يقين ديگر است و تعليل امام اشكال دارد .\r\nتعليل امام به لحاظ حالت پيش از انكشاف است ؛ يعنى در حال نماز كه يقين سابق به طهارت داشت و شك لاحق در بقاء داشت ، به آن اعتبار مىفرمايد تو داراى استصحاب طهارت هستى و يقين خود را نشكن . اگر بپرسيد سائل از فرض بعد از انكشاف سؤال كرد و امام جواب داد و على القاعده بايد تعليلى هم كه ذكر مىكند ، به لحاظ همين حال باشد نه به لحاظ حال سابق ، پس چرا امام به لحاظ حال سابق و پيش از انكشاف چنين تعليل آورد ؟ در جواب مىگوييم : اين مطلب دو جهت دارد :\r\n1 . نكته‌اش آگهى دادن زراره است به اينكه شما در اينجا استصحاب حال نماز داشتيد و بر اساس آن نماز خوانديد و استصحاب حجّت است ؛ پس اعاده چرا .\r\n2 . مىخواهند بفهمانند كه از اين پس هم آنچه مفيد براى عدم اعاده است همين استصحاب طهارت در حال نماز است ؛ و گرنه خود طهارت مفيد نيست ؛ زيرا حالا كشف خلاف شد و معلوم گرديد كه طهارتى نبوده است ؛ و نيز طهارت حاصل از قاعدهء طهارت هم نيست ؛ زيرا آن هم مغيّى به غايت علم به نجاست است كه على الفرض حاصل شده است . پس تنها وجه عدم اعاده ، وجود استصحاب سابق است و تعليل ، به آن اعتبار است . بنابراين گرچه ظاهر تعليل و صغرا و كبرا اين است كه « إنّك متطّهر » ، ولى با توضيحاتى كه ذكر شد بايد گفت : منظور اين است كه « إنّك محرز الطهارة و مُسْتَصْحِبها » ؛ بدين‌سان مدّعاى ما بىاشكال مىشود كه احراز طهارت شرط است و هو موجودٌ .\r\nثم إنه لا يكاد يصح التعليل لو قيل باقتضاء الأمر الظاهرى للإجزاء كما قيل ضرورة أن العلة عليه إنما هو اقتضاء ذاك الخطاب الظاهرى حال الصلاة للإجزاء و عدم إعادتها لا لزوم النقض من الإعادة كما لا يخفى .\r\nاللهم إلا أن يقال إن التعليل به إنما هو بملاحظة ضميمة اقتضاء الأمر الظاهرى للإجزاء بتقريب أن الإعادة لو قيل بوجوبها كانت موجبة لنقض اليقين بالشك فى الطهارة قبل الانكشاف و عدم حرمته شرعا و إلا للزم عدم اقتضاء ذاك الأمر له كما لا يخفى مع اقتضائه شرعا أو عقلا فتأمل . و لعل ذلك مراد من قال بدلالة الرواية على إجزاء الأمر الظاهرى .\r\nهذا غاية ما يمكن أن يقال فى توجيه التعليل .\r\nمع أنه لا يكاد يوجب الإشكال فيه و العجز عن التفصى عنه إشكالا فى دلالة الرواية على\r\n\r\n","description":"","footnote":"","page_name":" 232 ","page_number":233},
  {"content":"\r\n\r\nالاستصحاب فإنه لازم على كل حال كان مفاده قاعدته أو قاعدة اليقين مع بداهة عدم خروجه منهما فتأمل جيدا .\r\nاجزاء يا عدم اجزاء امر ظاهرى : در جلد اوّل كفايه بحثى داشتيم با عنوان اجزاء ، و در آن بحث ، سه دسته اوامر مطرح بود : 1 . امر واقعىِ اوّلى و اختيارى ، مثل امر به نماز با وضو كه قطعاً مجزى بود ؛\r\n2 . امر واقعى اضطرارى ، مثل امر به نماز با تيمّم كه محلّ بحث بود كه آيا بعد از رفع عذر و اضطرار و تمكّن از ماء ، همان نماز با تيمّم مُجزى است يا كفايت نمىكند و بايد نماز را اعاده كرد ؟\r\n3 . امر ظاهرى ، مثل امر حاصل از اماره يا اصل عملى ، مثلًا بينه گفت اين آب پاك است و براى ما امر ظاهرى به وضو با آن و سپس نماز با آن ، درست شد و همين كارها را كرديم و پس از نماز كشف خلاف شد و يقين كرديم كه بيّنه اشتباه كرده و آب مزبور پاك نبوده است ، يا مثلًا استصحاب وجوب جمعه جارى كرديم و بدين وسيله امر ظاهرى به نماز جمعه درست شد و امتثال كرديم و سپس كشف خلاف شد ، يا استصحاب طهارت از حدث ، يا طهارت از خبث - كه مورد بحث ما است - جارى كرديم و نماز خوانديم و بعد معلوم شد كه چنين طهارتى نبوده است ، آيا امتثال امر ظاهرى ، مجزى از امر واقعى هست و ما را بىنياز مىكند و نيازى به اعاده نداريم ؟ در باب اجزاء اين مطلب محلّ بحث بود .\r\nبا توجه به اين مقدّمه ، بعضىها مدّعى شده‌اند كه امر ظاهرى مجزى است ، و يكى از ادلهء آن را همين روايت زراره قرار داده‌اند كه امام فرمود اعاده لازم نيست ؛ زيرا تو داراى استصحاب و امر ظاهرى هستى - و امر ظاهرى هم مجزى است - .\r\nمرحوم آخوند اوّل اين مطلب را ردّ مىكند و مىفرمايد كه اگر مطلب از اين قرار بود خوب بود امام عليه السلام كبراى كلّى را چنين ذكر كند : چون امر ظاهرى دارى : صغرا ؛ و امر ظاهرى هم مجزى است :\r\nكبرا ؛ لذا اعاده لازم نيست . ولى امام به اين امر استناد نكرد ، بلكه به مسأله نقض يقين به شك يعنى استصحاب استناد كرد .\r\nولى بعد با كلمهء « اللّهم الّا ان يقال » در صدد توجيه اين سخن برآمده است . حاصل كلام آخوند رحمه الله اين است كه در مقام استدلال گاه نياز داريم كه صغرا و كبرا - هر دو - را بياوريم . مثلًا مىگوييم جهان حادث است ؛ زيرا متغيّر است و هر متغيرى حادث است . و گاه نياز به ذكر صغراى تنهاست ، مثلًا جهان حادث است زيرا متغيّر است . و كبراى كلّى به سبب وضوح نيازى به ذكر ندارد . و گاه تنها كبراى استدلال مىآيد و صغراى آن مطوى و مقدّر است و نيازى به آوردن آن نيست . مثلًا عالم حادث است ؛ چون هر متغيّرى حادث است . آنگاه در مورد بحث هم گفتنى است كه تعليل امام عليه السلام در واقع مركب از دو مقدّمه است : مقدمه اوّل يا صغرا ، مجموعهء چيزهايى است كه در كلام امام عليه السلام ذكر شده و حاصلش اين است كه تو استصحاب دارى و استصحاب امر ظاهرى درست مىكند ؛ پس امر ظاهرى را امتثال كرده‌اى . و كبراى كلّى را مفروغ منه و مسلّم گرفته و ذكر نكرده است و آن\r\n\r\n","description":"","footnote":"","page_name":" 233 ","page_number":234},
  {"content":"\r\n\r\nاينكه امر ظاهرى هم مجزى است ؛ يعنى اگر بعداً كشف خلاف شد ، نيازى به اعاده ندارد . و حكم به عدم اعاده بر اين اساس است . « 1 »\r\nقوله : فتأمل : اشاره به اين است كه همه‌جا كبراى كلّى يا صغرا نمىتواند مطوى و مقدّر باشد ، مگر در مواردى كه امر بديهى و واضحى باشد كه نياز به ذكر نداشته باشد . كبراى مزبور از اين قبيل نيست و لذا اگر مراد بود ، حتماً بايد ذكر مىشد .\r\nقوله : هذا غاية ما يمكن ان يقال : اشكال عمدهء صحيحه اين بود كه امام عليه السلام عدم اعادهء نماز را به اين معلّل كرد كه : « لأنّك كنت على يقين من طهارتك فشككت و ليس ينبغى لك أن تنقض اليقين بالشك أبداً » ؛ يعنى اعاده ، نقض يقين به شك است و نقض يقين به شك جايز نيست . . . و معترض گفت بعد از كشف وقوع نماز در لباس نجس ، اعاده كردن ، نقض يقين به شك نيست ، بلكه نقض يقين به يقين است و با تعليل امام عليه السلام سازگار نيست . ما خيلى كوشش كرديم تا اين اشكال را رفع كنيم و ثابت كنيم كه تعليل امام - بر حسب فهم ما هم - موجّه است .\r\nحال در پايان مىگوييم بر فرض كه از عهدهء پاسخ گويى به اشكال فوق برنياييم و نتوانيم آن را حلّ كنيم ؛ ولى اين باعث نمىشود كه ما از روايت گذشته و از دلالت آن بر استصحاب صرف نظر كنيم ، بلكه باز هم براى حجيّت استصحاب به آن استناد مىكنيم .\r\nتوضيح : همان‌گونه كه در اوايل استدلال به اين حديث ، و قبل از ورود در اشكال مزبور ، گفته شد ، ما دو قاعده داريم : 1 . قاعدهء استصحاب . 2 . قاعدهء يقين و شك‌سازى . روايت فوق يا به درد قاعدهء استصحاب مىخورد « 2 » و يا به درد قاعدهء يقين و شك سارى مىخورد . « 3 » مراد و مفاد روايت هركدام كه باشد ، اشكال مزبور را دارد ، يعنى پس از وجدان نجاست در لباس و احراز اين مطلب كه نماز در لباس نجس بوده است ، اعاده ، نقض يقين به شك نيست ( شك لاحق و طارى يا شك سارى ) ، بلكه نقض يقين به يقين است ؛ « فكيف علّل الإمام عليه السلام الإعادةَ بنقض اليقين بالشك » ؟\r\nپس هركدام كه مراد باشد ، اشكال وارد است و كسى نمىتواند بگويد اگر استصحاب مراد باشد ، اشكال دارد ؛ ولى اگر قاعدهء يقين و شك سارى مراد باشد ، اشكال نيست . ضمناً به ذهن نيايد كه پس مراد از روايت ، قاعدهء ثالثى غير از استصحاب و شك سارى است ؛ زيرا جوابش آن است كه قطعاً مفاد حديث و تعليل امام يكى از آن دو مىباشد و شقّ ثالثى وجود ندارد . قبلًا هم اشاره شد كه ارادهء\r\n\r\n\r\n","description":"","footnote":"\r\n( 1 ) . اجزاء ، گاهى شرعى و گاهى عقلى است . شرعى در مواردى است كه امر ظاهرى ، تمام ملاك و مصلحت امر واقعى را تحصيل نكرده است و امكان تدارك هم وجود دارد ، اينجا عقل حكم به اجزاء ندارد ؛ ولى شرع به حكم اطلاقات و عمومات ، جعل اجزاء مىكند . عقلى در مواردى است كه امتثال امر ظاهرى وافى به تمام غرض و يا معظم آن باشد و بقيّه هم قابل تدارك و جبران نباشد ، اينجا عقل حكم به اجزاء مىكند .\r\n( 2 ) . بنا بر اين‌كه مراد از يقين ، يقين پيش از ظنّ اصابه باشد . . . .\r\n( 3 ) . بنا بر اين‌كه مراد يقين پس از ظن اصابه باشد .\r\n","page_name":" 234 ","page_number":235},
  {"content":"\r\n\r\nاستصحاب اولويّت دارد ؛ در نتيجه روايت صحيحه به درد استصحاب مىخورد و دليل بر حجيّت استصحاب مىشود و توجيه تعليل امام ، اگر با بيانات قبلى ما حلّ نشد ، بايد به اهلش ( اهل الذكر عليه السلام ) ، ارجاع دهيم و بگوييم خود امام داناتر است به وجه اين تعليل .\r\n\r\n[ الخبر الثالث : صحيحة زرارة الثالثة 
  ]\r\nو منها ( صحيحة ثالثة لزرارة : و إذا لم يدر فى ثلاث هو أو فى أربع و قد أحرز الثلاث قام فأضاف إليها أخرى و لا شىء عليه و لا ينقض اليقين بالشك و لا يدخل الشك فى اليقين و لا يخلط أحدهما بالآخر و لكنه ينقض الشك باليقين و يتم على اليقين فيبنى عليه و لا يعتد بالشك فى حال من الحالات ) .\r\n\r\n[ تقريب الاستدلال بها 
  ]\r\nو الاستدلال بها على الاستصحاب مبنى على إرادة اليقين بعدم الإتيان بالركعة الرابعة سابقا و الشك فى إتيانها .\r\nروايت سوم\r\nسوّمين حديث از احاديثى كه براى حجيّت استصحاب به آنها استناد شده صحيحهء ديگرى از زراره است و بر خلاف دو صحيحهء قبلى كه مضمره بودند ، مسنده است و زراره آن را از يكى از دو امام همام ( امام باقر يا امام صادق عليهما السلام ) نقل كرده است . اين روايت دو بخش دارد :\r\nدر بخش اوّل سخن از شك ميان دو و چهار در نماز است . امام در جواب تعبيرى دارند كه حاصلش اين است : بنا را بر چهار بگذارد و پس از سلام نماز ، دو ركعت نماز احتياط ايستاده بجاى آورد . چون اين بخش مورد استدلال نيست مرحوم آخوند آن را نياورده است .\r\nدر بخش دوم سؤال از اين است كه اگر نماز گزار نداند سه ركعت خوانده است يا چهار ركعت - با توجه به اين‌كه خواندن سه ركعت محرز است « 1 » و نسبت به چهارمى شك دارد كه الآن ركعت چهارم را هم بجا آورده و بايد تشهّد و سلام بگويد يا ركعت سوم را تمام كرده و هنوز ركعت چهارم را بجا نياورده است و بايد قيام كند براى ركعت چهارم .\r\nامام عليه السلام فرمود وظيفه‌اش آن است كه قيام كند و ركعت ديگرى به اين ركعات خوانده شد اضافه كند و پس از آن چيزى به گردنش نيست و خاطرش آسوده باشد . سپس امام عليه السلام شش جمله فرمود كه به عقيدهء آخوند جملات بعدى عموماً تأكيد جملهء اوّل است :\r\n\r\n\r\n","description":"","footnote":"\r\n( 1 ) . يعنى پس از اتمام سجدتين چنين شكى كرده است ، و گرنه قبل از آن شك ميان سه و چهار به شك ميان دو و سه برمىگردد .\r\n","page_name":" 235 ","page_number":236},
  {"content":"\r\n\r\n1 . و لا ينقض اليقين بالشك ؛ 2 . و لا يدخل الشك فى اليقين ؛ 3 . و لا يخلط احدهما بالآخر ؛ 4 . و لكنّه ينقض الشك باليقين ؛ 5 . و يتمّ على اليقين فيبنى عليه ؛ 6 . و لا يعتدّ بالشك فى حال من الحالات . « 1 »\r\nشيوهء استدلال : منظور از يقين و شك ، يقين به چه چيزى و شكّ در چه امرى است ؟ آيا منظور اين است كه يقين به سه ركعت را با شك در سه ركعت نقض نكن ؟ قطعاً اين نيست ؛ زيرا نسبت به سه ركعت شك ندارد ، بلكه يقين دارد و سه ركعت را احراز كرده است . آيا منظور اين است كه يقين به عدم اتيان به سه ركعت را با شك در اتيان آن نقض نكن ؟ قطعاً نه ؛ زيرا نسبت به سه ركعت يقين به عدم اتيان نيست ، بلكه به عكس ، يقين به اتيان دارد . آيا منظور اين است كه يقين به اتيان ركعت رابعه را با شك در آن نقض نكن ؟ قطعاً نه ؛ زيرا فرض اين است كه نسبت به ركعت چهارم ، شك در اصل اتيان دارد و يقين نيست .\r\nپس منظور چيست ؟ منظور اين است كه يقين به عدم اتيان ركعت چهارم را با شك در انجام آن نقض نكن ! يعنى در آنات و لحظات قبل - مثلًا در ركعت اوّل يا ركعت دوم كه بودى - يقيين داشتى كه ركعت چهارم را نياورده‌اى و الآن كه سر از سجده برداشتى و ركعت ثالثه محرز است ، شك در اتيان رابعه دارى ، آن يقين را با اين شك نقض نكن و بنا را بر عدم اتيان ركعت چهارم بگذار و بعد هم آن را بجا آور ، با اين محاسبه روايت دليل بر استصحاب مىشود .\r\n\r\n[ الاشكال فى دلالتها 
  ]\r\n( و قد أشكل بعدم إمكان إرادة ذلك على مذهب الخاصة ضرورة أن قضيته إضافة ركعة أخرى موصولة و المذهب قد استقر على إضافة ركعة بعد التسليم مفصولة و على هذا يكون المراد باليقين اليقين بالفراغ بما علمه الإمام عليه السلام من الاحتياط بالبناء على الأكثر و الإتيان بالمشكوك بعد التسليم مفصولة . )\r\nو يمكن ذبه بأن الاحتياط كذلك لا يأبى عن إرادة اليقين بعدم الركعة المشكوكة بل كان أصل الإتيان بها باقتضائه غاية الأمر إتيانها مفصولة ينافى إطلاق النقض و قد قام الدليل على التقييد فى الشك فى الرابعة و غيره و أن المشكوكة لا بد أن يؤتى بها مفصولة فافهم .\r\nاشكال به استدلال\r\nشيخ اعظم در رسائل به اين استدلال اشكال وارد كرده و فرموده است : طبق مذهب شيعه « 2 » اين روايت نمىتواند دليل بر استصحاب باشد ؛ زيرا مفادش اين مىشود كه بنا را بر عدم اتيان بگذار ، وقتى چنين بنا را گذاشت ، مثل اين است كه يقين به عدم اتيان ركعت رابعه دارد و همان‌طور كه عنداليقين الوجدانى\r\n\r\n\r\n","description":"","footnote":"\r\n( 1 ) . وسائل‌الشيعه ، ج 5 ، ص 321 ، حديث 3 ، باب 10 .\r\n( 2 ) . كه در شكيّات نماز ، بناء را بر اكثر مىگذارند و نماز احتياط جدا بجا مىآوردند .\r\n","page_name":" 236 ","page_number":237},
  {"content":"\r\n\r\nبالعدم ، قيام مىكرد و ركعت چهارمى هم متصلًا اضافه مىكرد ، حال هم كه بنا را بر عدم گذاشت و مثل يقين به عدم شد ، باز بايد قيام كند و ركعتى متصلًا بيفزايد ، و مقتضاى استصحاب همين است ؛ در حالى كه اين با مذهب اماميّه سازگار نيست و روى همين اشكال ، شيخ اعظم فرموده مراد از يقين در روايت ، يقين به عدم اتيان ركعت رابعه نيست ، بلكه مراد ، يقين به فراغ ذمّه است ؛ يعنى يقين به فراغ ذمّه را با شك در آن نقض نكن بلكه كارى كن كه يقين به فراغ ذمّه پيدا كنى . در يك كلام اشتغال يقينى مستدعى فراغ ذمّهء يقينى است و منظور امام اين است كه بايد احتياط كنى . راه آن را خود امام عليه السلام در روايات ديگر تعليم داده است كه بايد بنا را بر اكثر بگذارى و سلام نماز را بدهى و سپس يك ركعت نماز احتياط مفصولةً و جداگانه بياورى . « 1 »\r\nنتيجه : حديث به درد قاعدهء احتياط و اشتغال مىخورد و ربطى به قاعدهء استصحاب ندارد و از مورد بحث دور است . « 2 »\r\nپاسخ آخوند : مرحوم آخوند مىفرمايد ميان اين دو مطلب منافاتى نيست كه هم مراد از « لا تنقض اليقين بالشك » استصحاب باشد و هم احتياط كردن به اين نحوى باشد كه در اشكال اشاره شد ( بنا را بر اكثر گذاردن و . . . ) ؛ زيرا دو حكم در اينجا مطرح است :\r\n1 . اصل اين‌كه وقتى شك در اتيان ركعت رابعه نمود ، بنا را بر عدم اتيان بگذارد و خود را اين‌گونه فرض كند و قهراً بايد جبران كند و آن را بياورد .\r\n2 . آن ركعت مشكوك را چگونه بياورد ؟ آيا به نحو متصّل و چسبيده به سه ركعت بدون فصلِ سلام نماز ، يا به نحو منفصل و جداگانه و پس از تشهّد و سلام در همين ركعت ؟\r\nروايت به وضوح حكم اوّل را دلالت دارد كه استصحاب باشد ؛ يعنى بنا را بر عدم اتيان مىگذارد و يقين را با شك نقض نمىكند . ولى در روايت ندارد كه ركعت رابعه را متصلًا بجا آورد يا منفصلًا . سر بسته فرموده است كه يقين را نقض نكن و بنا را بر عدم اتيان بگذار و ركعت رابعه را بياور ؛ امّا متصّل يا منفصل بودن را بيان نكرده است . آنگاه يا ظهور در متصّل بودن دارد و يا اطلاق دارد و هر كدام را مىگيرد . ولى روايات فراوانى هم داريم « 3 » كه صريحاً مىگويد هنگام شك در ركعات نماز ، بايد بنا را بر اكثر بگذارى و پس از سلام نماز ، نماز احتياطى جداگانه بجا آورى .\r\nحديث « لا تنقض » ظهور در اتصال دارد و اين روايات نصّ در انفصال هستند و نصّ ، بر ظاهر مقدم است ، يا آن حديث اطلاق دارد و شامل اتصال هم مىشود و اين روايات مقيّد هستند به فرض انفصال و با اينها آن اطلاق تقييد مىشود . در نتيجه هم از روايت ، حكم استصحاب به‌دست مىآيد و\r\n\r\n\r\n","description":"","footnote":"\r\n( 1 ) . تا اگر در واقع نمازت كامل بوده است ، اين زيادى ، به لحاظ منفصل بودنش قادح نباشد و اگر ناقص بوده است ، اين ركعت جبران‌كننده باشد .\r\n( 2 ) . فرائدالاصول ، ص 331 و 332 .\r\n( 3 ) . وسائل‌الشيعه ، ج 5 ، ص 317 - 319 .\r\n","page_name":" 237 ","page_number":238},
  {"content":"\r\n\r\nهم مخالف مذهب اماميّه نيست و جمع ميان ادلّه مطلب و مذهب را روشن مىسازد . شيخ اعظم ميان اين دو مطلب خلط نمود و شايد « فافهم » اشاره به همين باشد كه جاى چنين خلطى نيست .\r\nو ربما أشكل أيضا بأنه لو سلم دلالتها على الاستصحاب كانت من الأخبار الخاصة الدالة عليه فى خصوص المورد لا العامة لغير مورد ضرورة ظهور الفقرات فى كونها مبنية للفاعل و مرجع الضمير فيها هو المصلى الشاك .\r\nو إلغاء خصوصية المورد ليس بذاك الوضوح و إن كان يؤيده تطبيق قضية ( : لا تنقض اليقين ) و ما يقاربها على غير مورد ، بل دعوى أن الظاهر من نفس القضية هو أن مناط حرمة النقض إنما يكون لأجل ما فى اليقين و الشك لا لما فى المورد من الخصوصية و أن مثل اليقين لا ينقض به مثل الشك غير بعيدة .\r\nاشكال ديگر : بر فرض كه روايت ، دليل بر قاعدهء استصحاب باشد ، نه قاعدهء احتياط ؛ ولى جزو اخبار خاصّه‌اى است كه مخصوص باب نمازگزار شاكّ است و به درد ساير ابواب و موارد نمىخورد و يك قاعدهء كلّى از آن به دست نمىآيد ، چرا كه تمام بخش‌هاى حديث به‌صورت فعل معلوم ذكر شده است و ضمير فاعلى مستتر در آنها به همان انسان شاكّ ميان سه و چهار رجوع مىكند و مىفرمايد اين كسى كه نمىداند سه ركعت خوانده يا چهار ركعت ، وظيفه‌اش اين است كه قيام كند و ركعت ديگرى اضافه كند . . . يقين را با شك نشكند ، شك را در يقين دخالت ندهد ، يكى را با ديگرى مخلوط نكند و . . . كه در تمام اينها او ( مصلِّى شاك ) مورد خطاب امام عليه السلام است و الغاء خصوصيّت كردن و قاعدهء كلّى از آن استنباط كردن دليل مىخواهد . بنا بر اين دليل ، اخصّ از مدّعا است ، مدعا حجيّت استصحاب در جميع ابواب فقه است ؛ ولى دليل ، فقط حجيّت استصحاب را در مورد نمازگزار شاك ثابت مىكند و به حال ساير موارد سودمند نيست . « 1 »\r\nپاسخ آخوند : 1 . قضيّهء فوق در حديث ( لا ينقض اليقين ) و يا تعابير مشابه آن ( لا تنقض اليقين بالشك ، ليس ينبغى و . . . ) تنها در مورد نمازگزار شاك وارد نشده است ، بلكه در موارد و ابواب ديگر نيز وارد شده است - مثل طهارت از حدث در صحيحهء اوّل ، طهارت لباس در صحيحهء دوم و . . . - و اين مطلب مؤيّد آن است كه قاعده استصحاب مخصوص باب نمازگزار شاك نيست ، و ما الغاء خصوصيّت مىكنيم و قائل به تعميم مىشويم .\r\n2 . اصولًا خود اين تعابير ظهور دارند در اينكه مناط حرمت نقض يقين به شك ، اين است كه خود يقين خصوصيّتى ( استحكام ) دارد كه قابل نقض با شك نيست . - صرف نظر از اينكه يقين به چه چيزى باشد - جنس يقين به گونه‌اى است كه با جنس شك قابل نقض نيست و اين مطلب اختصاص به باب خاصّى ندارد .\r\n\r\n\r\n","description":"","footnote":"\r\n( 1 ) . نظير اين اشكال در صحيحهء اوّل زراره نيز مطرح شد .\r\n","page_name":" 238 ","page_number":239},
  {"content":"\r\n\r\n\r\n[ الخبرالرابع : خبر محمد بن مسلم 
  ]\r\nو منها : ( قوله : من كان على يقين فأصابه شك فليمض على يقينه فإن الشك لا ينقض اليقين ) أو ( :\r\nفإن اليقين لا يدفع بالشك ) .\r\nو هو و إن كان يحتمل قاعدة اليقين لظهوره فى اختلاف زمان الوصفين و إنما يكون ذلك فى القاعدة دون الاستصحاب ضرورة إمكان اتحاد زمانهما إلا أن المتداول فى التعبير عن مورده هو مثل هذه العبارة و لعله بملاحظة اختلاف زمان الموصوفين و سرايته إلى الوصفين لما بين اليقين و المتيقن من نحو من الاتحاد فافهم . هذا مع وضوح أن قوله ( : فإن الشك لا ينقض ) إلى آخره هى القضية المرتكزة الواردة مورد الاستصحاب فى غير واحد من أخبار الباب .\r\nروايت چهارم\r\nچهارمين روايت از روايات حجيّت استصحاب ، در حقيقت دو روايت است كه از امام على عليه السلام نقل شده است و چون صدر دو روايت مثل هم است ، مرحوم آخوند آن دو را يك جا آورده و در مقام استدلال به منزلهء يك روايت فرض كرده است ، و آن اين‌كه هركس در گذشته بر يقين بود « 1 » و به‌دنبال آن شك كرد « 2 » وظيفه‌اش اين است كه بناء را بر يقين خويش بگذارد و بر طبق آن مشى و حركت كند و بگذرد . سپس در مقام تعليل در يك روايت فرموده است « فانّ الشك لا ينقض اليقين » ؛ « 3 » يعنى شك بما هو شك ، ناقض و شكنندهء يقين بما هو يقين نيست . در روايت ديگر فرموده است « فانّ اليقين لا يدفع - و طبق نسخهء ديگر : لا يرفع - بالشك » ؛ « 4 » يعنى جنس يقين با جنس شك قابل دفع يا رفع نيست و شك نمىتواند رافع يقين باشد .\r\nكيفيّت استدلال روشن است و تعبيرات دو روايت كاملًا دليل بر استصحاب است ؛ زيرا يقين سابق داشت و شك لاحق پيدا كرد و بايد بنا را بر يقين بگذارد و به شكّ خويش اعتنا نكند . اين همان استصحاب است و ذيلًا هم دستور مزبور را معلّل ساخته است به يك قضيّهء كليّهء ارتكازيّه كه جاى هيچ‌گونه شك و ترديد باقى نمىگذارد .\r\nاشكال : تنها اشكالى كه به اين حديث شده است ، اين است كه به درد قاعدهء يقين و شك سارى\r\n\r\n\r\n","description":"","footnote":"\r\n( 1 ) . حذف متعلّق مفيد عموم است ؛ يعنى يقين به حكمى از احكام كليّه و جزئيّه باشد يا به موضوعى از موضوعات احكام ، واعتراضى كه به سه روايت قبل وارد بود كه مخصوص بابى هستند و قاعدهء كلّى از آنها استنباط نمىشود ، در اينجا اصلًا وارد نيست ، گرچه در همان‌جا هم اشكال را جواب داديم ؛ ولى در مورد روايت چهارم اصلًا تفوّه به اين اشكال بىمورد است و لذا مفيد قاعدهء كلّى است .\r\n( 2 ) . بعضى نسخه‌ها حرف فاء دارد ؛ أى فشّك ، و بعضى نسخه‌ها كلمهء ثمّ دارد ؛ أى ثمّ شكّ ، و بعضى نسخه‌ها كلمهء « فاصابه شكٌ » دارد كه مرحوم آخوند نقل كرده است . ضمناً متعلّق « فشكّ » حذف شده است ؛ ولى به قرينهء ما قبل روشن است كه منظور ، شكّ در همان امرى است كه به آن يقين داشت .\r\n( 3 ) . خصال صدوق ، ص 619 ، حديث اربعماة .\r\n( 4 ) . ارشاد شيخ مفيد ، ص 159 .\r\n","page_name":" 239 ","page_number":240},
  {"content":"\r\n\r\nمىخورد ، نه به درد استصحاب ؛ زيرا كلمهء فاء يا ثمّ دارد ( فشكّ يا ثم شكّ ) و از نظر ادبيّات عرب ، كلمهء فاء و ثمّ براى ترتيب است ، و مفاد حديث اين است كه اوّل يقين كرد و پس از مدّتى شك كرد .\r\nپس زمان يقين و شك مختلف و متعدّد است ، و اين با قاعدهء يقين و شك سارى مىسازد ، زيرا در آنجاست كه يقين زماناً تقدّم دارد و شك زماناً متأخّر است و ظهور حديث هم موافق آن است ؛ امّا در استصحاب ضرورتى ندارد كه زمان يقين پيش از زمان شك باشد ، بلكه در اين‌باره سه فرض متصوّر است :\r\n1 . زمان يقين پيش از زمان شك باشد كه معمول و متعارف چنين است . مثلًا صبح يقين به عدالت پيدا كرد و الآن شك در بقاء عدالت پيدا مىكند .\r\n2 . به عكس قبلى ، يعنى زمان شك ، سابق باشد . مثلًا الآن شك كرد كه وضو دارد يا نه ، با قدرى درنگ و فكر به يادش آمد كه قبلًا وضو داشته و حالا شك در بقاء دارد .\r\n3 . يقين و شك همزمان پيدا مىشوند ؛ يعنى همين الآن كه يقين به وضوى سابق دارد ، بلافاصله هم شك در بقاء آن پيدا مىكند ( اتحّاد عرفى ) ؛ در نتيجه روايت به درد قاعدهء يقين و شك سارى مىخورد و ربطى به استصحاب ندارد .\r\nپاسخ : مرحوم آخوند به دو بيان از اشكال مزبور پاسخ مىدهد :\r\n1 . ظهور مزبور را قبول داريم ؛ ولى باعث نمىشود كه قاعدهء يقين و شك سارى متعيّن شود ، بلكه به درد حمل بر استصحاب نيز مىخورد ؛ زيرا در باب استصحاب همچنين تعبيرى متداول است - و نمونه‌اش قبلًا در فراز سوّم از صحيحهء دوّم زراره ذكر شد كه « لانّك كنت على يقين من طهارتك فشككت . . . » .\r\nسؤال : با اين‌كه در استصحاب ، اختلاف زمان وصف يقين و شك معتبر نيست ، چرا چنين تعبيرى مىكنند ؟ جواب : شايد به‌خاطر اين باشد كه در استصحاب ، موصوفين ( متيقّن و مشكوك يا متعلّق يقين و شك ) اختلاف زمانى دارند و اين اختلاف از موصوف‌ها به وصف‌ها ( يقين و شك ) سرايت مىكند . از اين روى تعبير با فاء يا ثمّ مىآيد .\r\nسؤال : وجه سرايت اختلاف از موصوف‌ها به وصف‌ها چيست ؟\r\nجواب : وجهش آن است كه ميان وصف و موصوف - يعنى يقين و متيقّن - نوعى از اتحّاد وجود دارد ، « 1 » لذا حكم يكى به ديگرى سرايت مىكند .\r\nفافهم : شايد اشاره باشد به اينكه ميان يقين و متيقن اتحاد هست ؛ ولى ميان شك و مشكوك اتّحادى نيست ؛ زيرا شك مرآتِ مشكوك و فانى در آن نيست تا با آن متحّد باشد . لذا بهتر بود به\r\n\r\n\r\n","description":"","footnote":"\r\n( 1 ) . يقين آلت و مرآت و فانى در متيقّن است و از جهتى خود همان است و لذا گويا يقين را نمىبينيم و مستقيماً متيقن را مىبينيم .\r\n","page_name":" 240 ","page_number":241},
  {"content":"\r\n\r\nجاى پاسخ مزبور بگوييم غالباً در استصحاب هم ، اوّل يقين مىآيد ، سپس شك . و فرد غالب همين است و لذا چنان تعبيرى كرده است و فرد نادر را به حساب نياورده است . از اين لحاظ مطمئن هستيم .\r\n2 . علاوه بر اين ، در ذيل دو حديث هم تعليلى آمده است كه يك قضيّهء كلّيهء ارتكازيّه است و در سه صحيحهء پيشين ، همين تعابير يا مرادف آن ، ذكر شده بود و در مورد استصحاب هم بود كه آنها قرينه مىشوند بر اين‌كه اينجا نيز منظور ، استصحاب است نه قاعدهء يقين و شك سارى .\r\nسؤال : چه مانعى دارد كه روايت به درد هر دو قاعده بخورد ؟\r\nجواب : روايت يا مجمل است و هر دو محتمل است ؛ و إذا جاء الإحتمال بطل الإستدلال كه در اين صورت به درد هيچ قاعده‌اى نمىخورد ، يا ظهور در هر دو قاعده دارد كه استعمال لفظ در اكثر از معناى واحد مىشود و محال است ، و يا ظهور در احدهما دارد كه معترض ادّعا كرد ظهور در قاعدهء يقين و شك سارى را و آخوند رحمه الله به دو بيان پاسخ آن را داد . در نتيجه به عقيدهء آخوند دو روايت مزبور نيز از ادلّهء حجيّت استصحاب است .\r\n\r\n[ الخبر الخامس : خبر الصفّار 
  ]\r\nو منها ( خبر الصفار عن على بن محمد القاسانى : قال كتبت إليه و أنا بالمدينة عن اليوم الذى يشك فيه من رمضان هل يصام أم لا فكتب اليقين لا يدخل فيه الشك صم للرؤية و أفطر للرؤية ) .\r\nحيث دل على أن اليقين بشعبان لا يكون مدخولا بالشك فى بقائه و زواله بدخول شهر رمضان و يتفرع [ عليه 
  ] عدم وجوب الصوم إلا بدخول شهر رمضان .\r\nو ربما يقال إن مراجعة الأخبار الواردة فى يوم الشك يشرف القطع بأن المراد باليقين هو اليقين بدخول شهر رمضان و أنه لا بد فى وجوب الصوم و وجوب الإفطار من اليقين بدخول شهر رمضان و خروجه و أين هذا من الاستصحاب فراجع ما عقد فى الوسائل لذلك من الباب تجده شاهدا عليه .\r\nروايت پنجم\r\nروايت ديگرى كه براى حجيّت استصحاب به آنها استدلال شده ، خبر صفّار از كاشانى راجع به روزهء يوم‌الشك است . « 1 »\r\nشيخ اعظم از اين روايت هر دو را فهميده و آخوند رحمه الله يوم الشك اوّل را فهميده است و هريك بر اساس برداشت خود ، روايت را توضيح داده‌اند و شايد هم از باب مثال آن را ذكر كرده‌اند . راوى مىگويد در مدينه بودم و به محضر امام ( يا امام جواد عليه السلام است و يا امام هادى عليه السلام ) نامه‌اى نوشتم و از\r\n\r\n\r\n","description":"","footnote":"\r\n( 1 ) . ما دو يوم الشك داريم : يكى اوّل ماه رمضان كه 29 روز از شعبان گذشته و الآن نمىدانيم روز سىام شعبان است يا اوّل رمضان . ديگرى آخر ماه رمضان كه 29 روز از ماه رمضان سپرى شده و شك داريم كه امروز آخر ماه رمضان است يا اوّل ماه شوال .\r\n","page_name":" 241 ","page_number":242},
  {"content":"\r\n\r\nروزهء يوم الشك پرسيدم ؛ عرض كردم كسى كه شك دارد امروز از ماه رمضان است يا خير وظيفه‌اش چيست ؟ آيا بايد روزه بگيرد يا خير ؟ امام عليه السلام در جواب مرقوم داشتند ؟ « اليقين لا يدخل فيه الشك » ؛ يقين بما هو يقين امرى است كه شك در آن دخل و تصرّفى ندارد ، و يقين مدخول شك قرار نمىگيرد ؛ يعنى به شك خويش اعتنا نكند و بنا را بر يقين بگذارد سپس يك قاعدهء كلّى ارائه كرده‌اند كه « صم للرؤية و افطر للرؤية » ؛ « 1 » يعنى ملاك وجوب صوم ، رؤيت هلال رمضان است و قبل از آن واجب نيست و ملاك وجوب افطار هم ، رؤيت هلال شوّال است و پيش از آن جايز نيست .\r\nشيوهء استدلال : اگر مراد از يقين در كلام امام يقين به شعبان باشد كه تا به حال يقين داشتى و مراد به شك ، شك در بقاء و ارتفاع ماه شعبان باشد . نبايد يقين را با شك نقض كرد ، بلكه بايد بنا را بر يقين گذاشت و امروز را هم از ماه شعبان حساب نمود و چون استصحابِ موضوعى است و بايد اثر شرعى داشته باشد ، مىفرمايد اثر آن عبارت است از عدم وجوب روزه ؛ يعنى امروز روزه واجب نيست و پس از رؤيت هلال و يقين به دخول رمضان ، روزه واجب مىشود . نسبت به يوم الشك آخر نيز نظير اين محاسبات مىآيد .\r\nپاسخ آخوند : مرحوم آخوند در پاسخ مىفرمايد : روايات فراوانى در باب صوم يوم‌الشك وارد شده است كه با ملاحظهء آنها انسان تقريباً قاطع مىشود كه مراد از يقين در كلام امام ، يقين به شعبان نيست ، بلكه يقين به فرا رسيدن ماه رمضان است ، و منظور امام اين است كه در باب وجوب صوم و افطار ، يقين ، موضوعيّت دارد و ظنّ و حدس و گمان و احتمال ارزش ندارد ، بلكه اگر يقين كردى ، با دخول ماه رمضان بايد روزه بگيرى ، و اگر يقين به حلول شوال پيدا كردى ، بايد افطار كنى ؛ اگر اين شد ، ربطى به استصحاب ندارد ؛ زيرا وقتى يقين موضوعيّت پيدا كرد قاعده ، اين است كه تا يقين باشد ، حكم نيز هست و يقين كه رفت حكم هم منتفى است ؛ يعنى اگر يقين به ورود رمضان ندارى روزه واجب نيست ، ولى نه از باب استصحاب شعبان ، بلكه از باب سالبه به انتفاء موضوع است كه وقتى علّت نبود معلول هم قطعاً نيست و شكى نداريم تا به استصحاب متوسّل شويم .\r\nوى در پايان مىفرمايد مرحوم شيخ حرّ عاملى در كتاب وسائل‌الشيعه بابى را منعقد كرده است كه مراجعه به آن باب شاهد صدق مدّعاى ماست . « 2 » در نتيجه ، حديث پنجم دليل بر حجيّت استصحاب نيست .\r\n\r\n[ الخبر السادس و السابع و الثامن : أخبار الحلّ و الطهارة 
  ]\r\nو منها ( قوله عليه السلام : كلّ شىء طاهر حتى تعلم أنه قذر ) و ( قوله عليه السلام : الماء كله طاهر حتى تعلم أنه نجس ) و ( قوله عليه السلام : كلّ شىء حلال حتى تعرف أنه حرام ) .\r\n\r\n\r\n","description":"","footnote":"\r\n( 1 ) . تهذيب‌الاحكام ، ج 4 ، ص 214 .\r\n( 2 ) . وسائل‌الشيعه ، ج 7 ، ص 182 ، باب 3 .\r\n","page_name":" 242 ","page_number":243},
  {"content":"\r\n\r\nو تقريب دلالة مثل هذه الأخبار على الاستصحاب أن يقال إن الغاية فيها إنما هو لبيان استمرار ما حكم على الموضوع واقعا من الطهارة و الحلية ظاهرا ما لم يعلم بطروء ضده أو نقيضه لا لتحديد الموضوع كى يكون الحكم بهما قاعدة مضروبة لما شك فى طهارته أو حليته و ذلك لظهور المغيا فيها فى بيان الحكم للأشياء بعناوينها لا بما هى مشكوكة الحكم كما لا يخفى . فهو و إن لم يكن له بنفسه مساس بذيل القاعدة و لا الاستصحاب إلا أنه بغايته دل على الاستصحاب حيث إنها ظاهرة فى استمرار ذاك الحكم الواقعى ظاهرا ما لم يعلم بطروء ضده أو نقيضه .\r\nكما أنه لو صار مغيا لغاية مثل الملاقاة بالنجاسة أو ما يوجب الحرمة لدل على استمرار ذاك الحكم واقعا و لم يكن له حينئذ بنفسه و لا بغايته دلالة على الاستصحاب .\r\nو لا يخفى أنه لا يلزم على ذلك استعمال اللفظ فى معنيين أصلا و إنما يلزم لو جعلت الغاية مع كونها من حدود الموضوع و قيوده غاية لاستمرار حكمه ليدل على القاعدة و الاستصحاب من غير تعرض لبيان الحكم الواقعى للأشياء أصلا مع وضوح ظهور مثل كلّ شىء حلال أو طاهر فى أنه لبيان حكم الأشياء بعناوينها الأولية و هكذا ( : الماء كله طاهر ) و ظهور الغاية فى كونها حدا للحكم لا لموضوعه كما لا يخفى فتأمل جيدا .\r\nو لا يذهب عليك أنه بضميمة عدم القول بالفصل قطعا بين الحلية و الطهارة و بين سائر الأحكام لعم الدليل و تم .\r\nثم لا يخفى أن ذيل ( موثقة عمار : فإذا علمت فقد قذر و ما لم تعلم فليس عليك ) يؤيد ما استظهرنا منها من كون الحكم المغيا واقعيا ثابتا للشىء بعنوانه لا ظاهريا ثابتا له بما هو مشتبه لظهوره فى أنه متفرع على الغاية وحدها و أنه بيان لها وحدها منطوقها و مفهومها لا لها مع المغيا كما لا يخفى على المتأمل .\r\nثمّ إنك إذا حققت ما تلونا عليك مما هو مفاد الأخبار فلا حاجة فى إطالة الكلام فى بيان سائر الأقوال و النقض و الإبرام فيما ذكر لها من الاستدلال .\r\nروايت ششم\r\nآخرين دسته رواياتى كه براى حجيّت استصحاب به آنها استناد مىكنند ، دو طايفه روايت است :\r\n1 . اخبار طهارت ، كه بيانگر طهارت و پاكى اشياء هستند و قسمى از آنها به صورت عام و كلّى مىفرمايد : « كل شىء طاهر « 1 » حتى تعلم أنّه قذر » ؛ هر چيزى در عالم پاك است تا زمانى كه بدانى و يقين كنى كه نجس شد « 2 » و قسمى از آنها در خصوص آب به صورت عام و كلّى مىگويد : « الماء كلّه طاهر حتى\r\n\r\n\r\n","description":"","footnote":"\r\n( 1 ) . در نسخهء اصلى « نظيف » آمده است .\r\n( 2 ) . مستدك‌الوسائل ، ج 1 ، ص 582 .\r\n","page_name":" 243 ","page_number":244},
  {"content":"\r\n\r\nتعلم أنّه نجس » ؛ « 1 » همهء آب‌هاى دنيا پاك هستند تا زمانى كه يقين به نجاست آبى پيدا كنى . « 2 »\r\n2 . اخبار حليّت ، كه به‌صورت كلّى مىگويد « كل شىء لك حلال حتى تعرف أنّه حرام » ؛ هر چيزى در حق شما حلال است و ارتكاب آن مجاز است تا زمانى كه بشناسى فلان چيز حرام است . « 3 » اين اخبار عموماً جملهء غائيّه و مغيّى به غايتى هستند و از نظر اينكه مفاد مغيّى چيست و مفاد غايت كدام است چند احتمال وجود دارد ؛ مرحوم آخوند در كفايه سه احتمال را مطرح كرده است .\r\n1 . مختار خود آخوند اين است كه : در روايات مغيّى ( كل شىء طاهر ، كلّ شىء حلال ، ماء كلّه طاهر ) در مقام بيان حكم واقعى است « 4 » و مفادشان اين است كه هر چيزى واقعاً پاك است و حكم اصلى و اوّلى اشياء از لحاظ طهارت و نجاست ، طهارت است ؛ چه ما بدانيم و چه ندانيم . كلمهء شىء هم كنايه از عناوين واقعى اشياء است ؛ يعنى گويا فرموده است : انسان پاك است ، فرس پاك است ، زمين پاك است ، و . . . ؛ و هر چيزى واقعاً حلال است ، چه بدانيم و چه ندانيم ، خوردنىها حلال‌اند ، نوشيدنىها حلال‌اند ، ديدنىها حلال‌اند و . . . . در ناحيهء مغيّى ، حكمِ حليّت و طهارت به خود اشياء و افعال اختيارىِ ما بار شده است و سخن از علم و جهل در ميان نيست و همانند ساير عمومات و اطلاقات و خطابات در مقام بيان حكم واقعى هستند ؛ ولى ذيل روايات يا غايت ( حتى تعلم انه قذر ، أو نجس ، أو حرام ) به لحاظ اينكه سخن از علم و جهل به ميان آمده و فرموده است تا زمانى كه بدانى ، مفادش اين است كه تا جاهل و شاك هستى و نمىدانى ، طهارت و حليّت باقى است .\r\nاين ويژگى در احكام ظاهريه « 5 » است و گرنه در حكم واقعى كه قيد جهل و عدم العلم مطرح نيست ؛ بنابراين مبيّن حكم ظاهرى هستند و كلمهء « حتّى » يا « الى » دالّ بر استمرار است و مفاد مجموع صدر و ذيل اين است كه هر چيزى در واقع ، پاك يا حلال است و اين پاكى و حليّت در ظاهر باقى و مستمرّ است ، تا زمانى كه علم به قذارت يا حرمت پيدا كنى ؛ يعنى اگر در ادامه هم يقين به طهارت و حليّت ( حكم واقعى ) دارى كه بحثى نيست و خود حكم واقعى ، استمرار دارد . و اگر يقين به نجاست يا حرمت پيدا كردى ، باز بحثى نيست و جاى حكم به حليّت و طهارت نيست ؛ نه واقعاً و نه ظاهراً . ولى اگر يقين به هيچ‌يك از دو طرف ضدّين يا نقيضين « 6 » پيدا نكردى در اين‌صورت به حكم غايت ، همان طهارت يا\r\n\r\n\r\n","description":"","footnote":"\r\n( 1 ) . در منابع روايى ، « حتى يعلم أنّه قذر » آمده است .\r\n( 2 ) . الكافى ، ج 3 ، ص 1 ؛ وسائل‌الشيعه ، ج 1 ، ص 100 .\r\n( 3 ) . الكافى ، ج 5 ، ص 313 ؛ وسائل‌الشيعه ، ج 12 ، ص 60 .\r\n( 4 ) . يعنى حكمى كه براى اشياء به عناوين اوّلى و اصلى آنها بار مىشود و بر ذات آنها مترتّب است و علم و جهل در آن دخالتىندارد ، مثل الصلاة واجبَةٌ ، الخمر حرام .\r\n( 5 ) . احكامى كه براى اشياء به ملاحظهء جهل به حكم واقعى آنها ثابت مىشوند .\r\n( 6 ) . حرمت و حليّت ضدان هستند چون هر دو ، امر وجودى و مجعول شارع‌اند ؛ ولى طهارت و نجاست مورد بحث است و به قوله‌مرحوم مشكينى در حاشيه به عقيدهء آخوند ، طهارت امر عدمى است ؛ أى عدم القذارة ، و از اين جهت نقيضان محسوب مىشوند كه يكى وجودى و ديگرى عدمى است و تعبير به « ما لم يعلم بطروّ ضدّه أو نقيضه » كه در دو جاى اين بحث در كفايه آمده اشاره به همين است .\r\n","page_name":" 244 ","page_number":245},
  {"content":"\r\n\r\nحليّت در ظاهر ، ثابت و مستمّر است و بنا را بر بقايش بگذار ؛ و اين جز با استصحاب سازگار نيست .\r\nبه ديگر سخن ، گاهى مغيّى يا صدر روايت به تنهايى در خطابى آمده و فرموده است : « كل شىء طاهر » ، « كل شىء حلال » و . . . و غايتى در بين نيست ، چنين خطابى صد در صد مبيّن حكم واقعى است و ربطى به حكم ظاهرى ندارد ؛ نه قاعدهء طهارت و حليّت كه در شك در طهارت و حليّت جارى مىشود ، و نه استصحاب طهارت و حليّت . اين مثل ساير خطابات شرعى مىشود ، البتّه چه بسا استثناءاتى داشته باشد ؛ ولى باقيماندهء افراد ، پس از استثناء واقعاً پاك و حلال هستند .\r\nولى گاهى اين خطابات مغيّى به غايتى هستند ؛ آن هم گاهى غايتى است كه خودش هم مُبيِّن حكم واقعى است . مثلًا فرموده است : « كل شىء طاهرٌ حتّى لاقى نجساً » ، يا « الماء كلّه طاهرٌ الّا ما لاقى نجساً » كه صدر و ذيل در مقام بيان حكم اللّه واقعى است ؛ يعنى تا آب يا اشياء ديگر با نجس ملاقات نكرده‌اند ، واقعاً پاك‌اند و همين كه با نجس ملاقات نمودند ، واقعاً نجس مىشوند . يا عصير عنبى حلال است تا زمانى كه غليان و جوشش پيدا نكند ، كه تا غليانى نيست واقعاً حلال است و همين كه غليان آمد ، واقعاً حرام مىشود ؛ در اين صورت هم ربطى به حكم ظاهرى و قاعدهء طهارت يا حليّت يا استصحاب آن دو ، ندارد .\r\nو گاهى غايتى است كه مُبيِّن حكم ظاهرى است ، مثل مورد بحث ما كه فرموده است « كل شىء طاهرٌ حتى تعلم أنّه قذر » ، يا « كل شىء حلال حتى تعرف أنّه حرام » ، كه غايتِ طهارت و حليّت را ، علم به قذارت و حرمت قرار داده است و مفادش اين است كه تا علم به حرمت و قذارت پيدا نكرده‌اى ، آن حكم به طهارت و حليّت كما كان باقى و برقرار است و بايد بنا را با آن بگذارى ؛ و اين معنا جز با استصحاب سازگار نيست . در استصحاب است كه يقين سابق به حكم واقعى داشتيم و شكّ لاحق در بقاء آن داريم و در ظاهر حكم به بقاء مىكنيم و همان حكم سابق را ابقاء مىنماييم و كما سيأتى استصحاب ، جعل حكم ظاهرى مماثل با حكم واقعى است ؛ با اين بيانات صدر روايات مبيّن حكم واقعى است و ذيل روايات مُبيِّن حكم ظاهرى . « 1 »\r\n2 . مختار شيخ اعظم در رسائل : ايشان غايات مذكور در روايات طهارت و حليّت را قيد موضوع دانسته و آنها را براى تحديد موضوع قلمدار كرده و فرموده است منظور امام عليه السلام اين است كه « كل شىء لم يعلم طهارته و نجاسته أو حليّتهُ و حرمته فهو لك طاهرٌ أو حلالٌ » ، « يا كلّ شىء مشكوك الطهارة و النجاسة ، مجهول الحليّة و الحرمة فهو طاهر و حلال » . و واضح است كه وقتى اشياء با اين قيد و خصوصيّت ، موضوع حكم به طهارت و حليّت واقع مىشوند ، حكم مذكور حتماً ظاهرى خواهد بود ، نه واقعى ؛ زيرا حكم\r\n\r\n\r\n","description":"","footnote":"\r\n( 1 ) . مثل اينكه ادلهء وجوب جمعه مىگويد جمعه واجب است واقعاً و ادلهء استصحاب مىگويد يقين را با شك نقض نكن ، و حاصل جمع اين دو طايفه آن است كه اگر در زمان غيبت شك در بقاء وجوب جمعه كرديم ، بنا را بر بقاء آن بگذاريم و در ظاهر حكم به وجوب جمعه كنيم كه همان وجوب جمعهء واقعى را در ظاهر ادامه داده و ابقاء كرده‌ايم .\r\n","page_name":" 245 ","page_number":246},
  {"content":"\r\n\r\nواقعى موضوعش ذات الشىء است نه شىء با قيد مشكوك الحكم بودن . آنگاه شيخ اعظم از اين روايات ، قاعدهء طهارت و حليّت را فهميده و فرموده است صدر و ذيل اين روايات مُبيِّن حكم ظاهرى است و ربطى به حكم واقعى ندارد ، چه اينكه ربطى به استصحاب هم ندارد و صرفاً بيانگر قاعدهء طهارت و حليّت است . « 1 »\r\nمرحوم آخوند در رّد اين احتمال مىفرمايد : اگر غايت را قيد موضوع بگيريم ، خلاف ظاهر است ؛ زيرا كلمهء شىء كه موضوع است قيدى ندارد و مثل ساير خطابات در مقام بيان حكم واقعى است . همچنين غايت هم به‌دنبال بيان حكم و محمول ( طاهر ، حلال ) بيان شده است و ظهور دارد كه غايتِ خود حكم باشد ، يعنى اين حكم ظاهراً استمرار دارد ، نه اينكه قيد موضوع باشد . پس سخن شيخ دو خلاف ظاهر را در بر دارد و دليلى نداريم كه از ظهور بگذريم و خلاف ظاهر مرتكب شويم .\r\n3 . مرحوم صاحب فصول از اين روايات دو قاعدهء ظاهرى را استفاده كرده و فرموده است صدر اين روايات يا مغيّىها ، بر قاعدهء طهارت و حليّت دلالت دارند و ذيل‌ها يا غايات ، بر استصحاب طهارت و حليّت دلالت دارند ؛ به اين نحو كه غايت « حتى تعلم . . . » هم قيد موضوع است و موضوع ، محدود به اين حدّ است ؛ أى كلُّ شىءٍ شُكّ فى طهارته و نجاسته ، او حليّته و حرمته فهو طاهر ، أو حلال ، و هم غايت حكم است ؛ يعنى حكم به طهارت هم در ظاهر ادامه و استمرار دارد تا زمانى كه يقين به حرمت يا نجاست پيدا كنى . پس روايات مُبيِّن دو حكم ظاهرى است . « 2 »\r\nمرحوم آخوند معتقد است علاوه بر دو اشكالى كه به شيخ اعظم وارد شد ، اشكال ديگرى به فصول وارد است و آن اينكه اين احتمال مستلزم استعمال لفظ در اكثر از معناى واحد است كه از غايت واحده ، هم قيد موضوع بودن اراده شود و هم غايت حكم بودن ، و استعمال لفظ در اكثر ، محال است و مبسوطاً در مقدّمات جلد اوّل كفايه بيان شد . « 3 »\r\nاز آنجا كه مدّعا ( حجيّت استصحاب در كليّهء ابواب فقه ) ، اعّم است - اعّم از احكام تكليفى و وضعى و اعّم از حليّت و حرمت و يا وجوب و عدم وجوب ، استصحاب و غيره ، و اعّم از طهارت و نجاست ، يا صحّت و بطلان و . . . - و دليل ، اخّص از مدعّاست ؛ - زيرا استصحاب را تنها در باب شك در طهارت و نجاست يا حليّت و حرمت ، حجّت مىكند - لذا نياز به ضميمه دارد . مرحوم آخوند مىفرمايد اين ضميمه عدم القول بالفصل است ؛ يعنى يقيناً احدى از فقهاء ميان دو مورد مذكور در\r\n\r\n\r\n","description":"","footnote":"\r\n( 1 ) . فرائدالاصول ، ص 334 - 336 .\r\n( 2 ) . الفصول‌الغرويّه ، ص 373 .\r\n( 3 ) . به قول مرحوم مشكينى ، بر فرض كه استعمال در اكثر صدق نكند ؛ ولى محذور تقدّم الشىء على نفسه را دارد ؛ زيرا غايت واحده از آن جهت كه قيد موضوع است ، رتبه‌اش تقدّم دارد ؛ چون موضوع با همهء قيودش تقدّم بر حكم دارد و از آن جهت كه غايت حكم است ، رتبه‌اش متأخّر از حكم است و امكان ندارد كه شىء واحد هم متقدّم باشد و هم متأخّر ، و اينها تناقض و محال است .\r\n","page_name":" 246 ","page_number":247},
  {"content":"\r\n\r\nروايات با ساير موارد و احكام ، فرق قائل نشده است و با اين ضميمه تكليف بقيّه هم روشن مىشود و دليل مزبور هم عامّ و تامّ خواهد بود ، نه خاص و ناقص .\r\nقوله : ثمّ لا يخفى . . . : مختار آخوند رحمه الله اين شد كه صدر روايت يا مغيّى ( كل شىء طاهر ) يك دليل اجتهادى و مُبيِّن حكم واقعى است و ذيل آن يا غايت ( حتى تعلم انّه قذر ) مُبيِّن حكم ظاهرى ( استصحاب طهارت ) است و غايت مذكور ، غايت حكم است نه قيد موضوع ؛ بر خلاف نظريّهء شيخ اعظم و صاحب فصول . وى براى مختار خود شواهدى آورد . آخرين شاهد و مؤيّد ، اين است كه در ذيل روايت فوق ، دو كلمه آمده است كه عبارت است از : « فاذا علمت فقد قذر ، و ما لم تعلم فليس عليك شىء » و اين دو جمله كه با فاء تفريع آمده است ، متفرع بر غايت مذكور و بيانگر آن است و جمله اوّل ، مفهوم غايت را صريحاً آورده است كه منطوقش حتّى تعلم . . . بود ؛ يعنى تا زمانى كه بدانى . . . ؛ به اين معنا كه تا نمىدانى طاهر است و مفهومش اين است كه وقتى علم به نجاست پيدا كردى نجس است .\r\nجملهء دوم منطوق هم غايت را صريحاً آورده است كه تا نمىدانى آزادى و چيزى به گردنت نيست و لزوم اجتناب ندارى . حال اگر مغيّى مرتبط به غايت بود و غايت ، قيد مجموع بود ، بايد اين ذيل هم متفرّع بر مجموع « كل شىء طاهر . . . » باشد ؛ نه بر غايت تنها ؛ در حالى كه ظهور در تفريع بر غايت دارد و اين بدان معناست كه مغيّا مقيّد به اين قيد نيست و حكم طهارت روى خود شىء به‌عنوان اصلى و ذاتىاش رفته و علم و جهل دخالتى ندارد و اين با بيان حكم واقعى سازگار است .\r\nيك نكته : مرحوم آخوند در بحث اصل برائت در بخش برائت شرعى به رواياتى استناد كرد ، از جمله روايت « كل شىء لك حلال حتى تعرف أنّه حرام » . در آنجا صريحاً فرمود « حيثُ دلّ على حليّة ما لم يعلم حرمته . . . » و صدر و ذيل روايت را دليل بر قاعدهء حليّت دانست و غايت را قيد موضوع قرار داد و حديث را دالّ بر حكم ظاهرى دانست ؛ ولى در مانحن‌فيه صدر را از ذيل جدا كرد و مغيّى را دليل اجتهادى گرفت . . . و اين با آن فرمايش سازگار نيست .\r\nاز بيانات و تقريب استدلال ما به روايات مذكور به خوبى روشن شد كه اوّلًا به حكم اين روايات ، استصحاب حجّت است و ثانياً مطلقاً حجّت است و تفصيلى در كار نيست ، لذا تكليف ساير اقوال روشن شد كه قول به نفى حجيّت استصحاب به نحو مطلق ، مردود است و قول به تفصيل هم كه انواع و اقسام دارد ، باطل است و لذا انگيزه‌اى نداريم كه اقوال باطله را يك يك مطرح كنيم و ادلهء آنها را نقل و نقد كنيم ؛ گرچه شيخ اعظم در رسائل اين كارها را انجام داده است .\r\n\r\n","description":"","footnote":"","page_name":" 247 ","page_number":248},
  {"content":"\r\n\r\n\r\n[ حول الاحكام الوضعيّة و التفصيل بين اقسامها فى حجيّة الاستصحاب 
  ]\r\nو لا بأس بصرفه إلى تحقيق حال الوضع و أنه حكم مستقل بالجعل كالتكليف أو منتزع عنه و تابع له فى الجعل أو فيه تفصيل حتى يظهر حال ما ذكر هاهنا بين التكليف و الوضع من التفصيل . فنقول و بالله الاستعانة .\r\nلا خلاف كما لا إشكال فى اختلاف التكليف و الوضع مفهوما و اختلافهما فى الجملة موردا لبداهة ما بين مفهوم السببية أو الشرطية و مفهوم مثل الإيجاب أو الاستحباب من المخالفة و المباينة .\r\nكما لا ينبغى النزاع فى صحة تقسيم الحكم الشرعى إلى التكليفى و الوضعى بداهة أن الحكم و إن لم يصح تقسيمه إليهما ببعض معانيه و لم يكد يصح إطلاقه على الوضع إلا أن صحة تقسيمه بالبعض الآخر إليهما و صحة إطلاقه عليه بهذا المعنى مما لا يكاد ينكر كما لا يخفى و يشهد به كثرة إطلاق الحكم عليه فى كلماتهم و الالتزام بالتجوز فيه كما ترى .\r\nو كذا لا وقع للنزاع فى أنه محصور فى أمور مخصوصة كالشرطية و السببية و المانعية كما هو المحكى عن العلامة أو مع زيادة العلية و العلامية أو مع زيادة الصحة و البطلان و العزيمة و الرخصة أو زيادة غير ذلك كما هو المحكى عن غيره أو ليس بمحصور بل كلما ليس به تكليف مما له دخل فيه أو فى متعلقه و موضوعه أو لم يكن له دخل مما أطلق عليه الحكم فى كلماتهم ضرورة أنه لا وجه للتخصيص بها بعد كثرة إطلاق الحكم فى الكلمات على غيرها مع أنه لا تكاد تظهر ثمرة مهمة علمية أو عملية للنزاع فى ذلك .\r\nاحكام وضعيه\r\nمرحوم آخوند به دو مناسبت وارد بحث احكام وضعيّه مىشود :\r\n1 . شيخ اعظم بر اين باور است كه احكام وضعيّه مستقلّاً و مستقيماً مجعول شارع نيستند ، بلكه انتزاعى و تبعى هستند ؛ يعنى ما اينها را از احكام تكليفيّه انتزاع مىكنيم و اينها از لحاظ اسناد به شارع و مجعول او بودن ، تبعى هستند و به تبع حكم تكليفى مجعول‌اند . « 1 » مرحوم آخوند مىفرمايد : ما بايد بحث كنيم كه آيا حكم وضعى همانند حكم تكليفى مستقلّ به جعل است يا انتزاعى و تابع حكم تكليفى است و يا اينكه تفصيل بايد داد ، و احكام وضعى داراى اقسامى است كه هر قسمى جدا بايد رسيدگى شود ؟\r\n2 . هدف اصلى از طرح اين بحث‌ها روشن شدن تكليف يكى از تفاصيل « 2 » در باب استصحاب است و آن اينكه استصحاب در احكام تكليفيّه معتبر نيست ؛ ولى در احكام وضعيّه حجّت است . « 3 » ما\r\n\r\n\r\n","description":"","footnote":"\r\n( 1 ) . فرائدالاصول ، ص 350 .\r\n( 2 ) . تفصيل فاضل تونى .\r\n( 3 ) . وافيه ، ص 202 .\r\n","page_name":" 248 ","page_number":249},
  {"content":"\r\n\r\nنخست حكم وضعى را معنا مىكنيم و انواع آن را ذكر مىنماييم تا در نهايت وضع اين تفصيل هم كه ناتمام است روشن شود .\r\nقبل از تبيين حكم وضعى و اينكه استقلالًا مجعول است يا تبعاً مجعول است و انتزاعى است ؟ سه نكته را از باب مقدّمه بيان مىكنيم :\r\n1 . حكم تكليفى و حكم وضعى از لحاظ معنا و مفهوم كاملًا متفاوت و متباين هستند و ارتباطى ميان آنها نيست . مثلًا شرطيّت ، سببيّت ، جزئيّت ، مانعيّت ، قاطعيّت و . . . از احكام وضعيّه‌اند و وجوب ، حرمت ، استحباب و . . . از احكام تكليفيّه ؛ و واضح است كه ميان اينها ارتباط و پيوندى نيست . وجوب معناى خود را دارد ، شرطيّت ، سببيّت ، عليّت ، جزئيّت و . . . معناى خود را دارند ، حرمت يك معنا دارد ، مانعيّت ، مبطل بودن ، قاطع بودن و . . . معناى ديگرى دارند . ولى از لحاظ مصداقى ميان آن دو اختلاف فىالجمله وجود دارد ؛ يعنى تباين كلّى ندارند ؛ بلكه تباين جزئى دارند و عام و خاص من وجه هستند :\r\nگاهى حكم وضعى هست ، ولى تكليفى نيست ؛ مثل وكالت در اجراء صيغه كه اگر فضولى هم باشد جواز اجراء صيغه دارد ، و مثل حجيّت كه بر مسلك آخوند به معناى منجّزيّت و معذرّيت است و حكم - ولو طريقى - بر طبق مفاد آن جعل نمىشود . آرى عقلًا وجوب اتباع و حرمت مخالفت دارد و نيز مثل ملكيّت كه فلانى مالك است ؛ ولى در اثر محجوريّت ، جواز و اباحهء تصرّف ندارد ، حكم وضعى هست ولى تكليفى نيست .\r\nو گاهى حكم تكليفى هست و وضعى نيست ، مثل ميهمانى كه حق تصرّف در طعام دارد ، ولى شرعاً ، نه مالك است نه وكيل و نه ولىّ ، و تنها اباحهء تصرّف دارد . يا مثل كسى كه در بيابان از آب چشمه يا قنات يا باران و . . . مىنوشد كه صرفاً جواز و اباحهء تصرّف دارد ، ولى مالك يا وكيل يا ولى نيست .\r\nو گاهى هر دو هستند ، مثل اكثر موارد كه هم ملكيّت است و هم اباحهء تصرّف ، هم زوجيّت و هم وجوب نفقه و . . . .\r\n2 . آيا تقسيم حكم شرعى به دو قسم تكليفى و وضعى صحيح است ؟ مىفرمايد : بستگى دارد به اين‌كه ما حكم را چگونه تعريف كنيم ؛ اگر حكم شرعى به معناى طلب فعل يا ترك بروجه الزام يا غير الزام باشد ، يا به قول مرحوم مشكينى در حاشيه ، به معناى مجعول اقتضائى « 1 » و تخييرى - كه مخصوص اباحه است - باشد ، به اين معنا مخصوص حكم تكليفى است و شامل حكم وضعى نمىشود . در حكم وضعى سخن از اقتضاء و طلب و الزام و . . . در ميان نيست . ولى اگر حكم شرعى به معناى « ما انزل اللَّه ، ما أتى به الشارع ، المحمولات الشرعيه ، خطاب الله المتعلّق بأفعال الناس ، ما يؤخذ من الشارع بما هو شارع ، ما\r\n\r\n\r\n","description":"","footnote":"\r\n( 1 ) . اقتضاء فعل و ترك هركدام ، لزوماً و رحجاناً كه شامل وجوب و حرمت و استحباب و كراهت مىشود .\r\n","page_name":" 249 ","page_number":250},
  {"content":"\r\n\r\nجعله الشارع تأسيساً أو أمضاءً و . . . » باشد ، حتماً بر حكم وضعى هم اطلاق مىشود و اختصاص به حكم تكليفى ندارد . تقسيم حكم شرعى به تكليفى و وضعى به اين معنا كاملًا بجاست و لذا در كلام قوم نيز بر احكام وضعى ( ضمانت ، ولايت ، وكالت و . . . ) كلمهء حكم شرعى فراوان اطلاق شده است و جا ندارد كسى بگويد تمام اين اطلاقات و استعمالات مجازى است ؛ زيرا مجاز خلاف اصل است ، و وقتى كه ما مىتوانيم حكم شرعى را به معناى دومش بگيريم و اطلاقات مزبور حقيقى باشد ، نوبت به مجاز گويى نمىرسد .\r\n3 . آيا احكام وضعيّه عدد خاصّى دارد ؟ در باب احكام تكليفيّه اين بحث وجود دارد و على المشهور پنج حكم است ( وجوب ، استحباب ، اباحه ، كراهت و حرمت ) . « 1 » ولى دربارهء احكام وضعيه اختلاف است و چند قول وجود دارد :\r\n1 . جناب علّامه و فاضل مقداد و ديگران گفته‌اند احكام وضعيّه منحصر به سه حكم شرطيّت ، سببيّت ، مانعيّت است . « 2 »\r\n2 . جناب شهيد ثانى دو نوع ديگر هم افزوده است كه عبارت‌اند از علّت بودن و علامت بودن . « 3 »\r\n3 . آمدى چهار قسم ديگر به پنج مورد فوق افزوده است كه عبارت‌اند از صحّت و بطلان و عزيمت و رخصت « 4 » . « 5 »\r\n4 . بعضىها انواع ديگرى افزوده‌اند مثل آنچه مرحوم آيت‌اللّه حكيم در حاشيه بر كفايه از قول صلاح الدين نقل كرده است . « 6 »\r\n5 . مرحوم آخوند مىفرمايد دليلى بر انحصار در هيچ عددى وجود ندارد و بهتر است يك\r\n\r\n\r\n","description":"","footnote":"\r\n( 1 ) . ولو از پاره‌اى بحث‌هاى مذكور در معالم شش قسم بودن استفاده مىشود و نيز از شبههء معروف كعبى كه منكر اباحه شده‌است چهارم قسم بودن به‌دست مىآيد و طبق استدلال كعبى بايد گفت حتّى حكم استحبابى و كراهتى هم نداريم و منحصر در دو قسم وجوب و حرمت است ولى به هر حال تعداد از نظر مشهور مشخّص است .\r\n( 2 ) . مثلًا طهارت ، شرطيّت براى نماز دارد ، معاملهء غبنى ، سبب و مقتضى براى خيار فسخ است ، حدث مانع از ورود به نماز است . ر . ك : قواعد شهيد اوّل ، ج 1 ، ص 39 .\r\n( 3 ) . منظور از عليّت در قبال سببيّت همان عليّت تامّه است كه مركب از مقتضى و شرط و عدم المانع است و سبب ، به خودِ مقتضى اطلاق مىشود . منظور از علاميّت هم امورى است كه در شريعت علامت و نشانهء چيزى و كاشف از آن قرار داده شده است ، مثل زياد شدن سايه در جانب مشرق كه علامت زوال است ، احتلام يا روييدن موى درشت بر پشت عورت كه نشانهء بلوغ است . ر . ك : تمهيدالقواعد ، ص 3 .\r\n( 4 ) . الاحكام فى اصول الاحكام ، ص 85 .\r\n( 5 ) . صحّت مثل حكم به صحّت عبادت امام و جواز اقتداء به او ، حكم به صحت معامله و جواز تصرّف در مبيع و . . . و فساد و بطلان قسيم صحّت است و عزيمت يا رخصت ، مثل آنچه در فقه در كتاب الصلاة مطرح شده است كه در سه جا اذان ساقط مىشود ؛ ولى بحثى وجود دارد كه آيا اين سقوط ، رخصت و تخفيف و ارفاق بر مكلّف است تا در نتيجه گفتن اذان جايز باشد يا عزيمت است تا گفتن آن نامشروع باشد . ر . ك : شرح لمعه ، ج 1 ، ص 109 ، چاپ سنگى .\r\n( 6 ) . كما عن صلاح الدين زيادة التقديرات و الحجج و المراد من الأوّل تنزيل الموجود أو المعدوم منزلة الآخر مثل تنزيل المقتولِ منزلة الحيّ في ملك الدية و الماء المتحاج إليه منزلة عدمه في شرعية التيمم و من الثاني مطلق الحجج التي يستند إليها القضاة من بيّنة و إقرار و يمين . ر . ك : حقايق‌الاصول ، ج 2 ، ص 433 .\r\n","page_name":" 250 ","page_number":251},
  {"content":"\r\n\r\nضابطهء كلّى ارائه كنيم و آن اين‌كه هرچه كه از شارع گرفته مىشود - تأسيساً يا امضاءً - و ضمناً خود تكليف ( وجوب و حرمت و . . . ) نيست ، چه به نوعى در خود تكليف دخيل باشد « 1 » و چه در موضوع يا متعلّق تكليف دخيل باشد « 2 » و چه اصلًا دخالتى در تكليف نداشته باشد ؛ « 3 » ولى به هر حال از امورى است كه در كلمات قوم بر آن حكم شرعى اطلاق شده است و تمام اينها تحت حكم وضعى داخل مىشوند .\r\nدليل اين ضابطهء كلّى هم اين است كه پس از اطلاق حكم در كلمات قوم بر اين موارد ، دليلى بر انحصار آن در سه يا پنج يا هفت يا نه مورد نداريم . ضمن اينكه اين بحث هيچ ثمرهء علمى يا عملى ندارد تا به خاطر آن اين بحث‌ها دنبال شود .\r\nو إنما المهم فى النزاع هو أن الوضع كالتكليف فى أنه مجعول تشريعا بحيث يصح انتزاعه به مجرد إنشائه أو غير مجعول كذلك بل إنما هو منتزع عن التكليف و مجعول بتبعه و بجعله . و التحقيق أن ما عد من الوضع على أنحاء\r\nمنها ما لا يكاد يتطرق إليه الجعل تشريعا أصلا لا استقلالا و لا تبعا و إن كان مجعولا تكوينا عرضا به عين جعل موضوعه كذلك .\r\nو منها ما لا يكاد يتطرق إليه الجعل التشريعى إلا تبعا للتكليف . و منها ما يمكن فيه الجعل استقلالا بإنشائه و تبعا للتكليف بكونه منشأ لانتزاعه و إن كان الصحيح انتزاعه من إنشائه و جعله و كون التكليف من آثاره و أحكامه على ما يأتى الإشارة إليه .\r\nپس از بيان سه نكته ، بحث اصلى از اينجا آغاز مىشود : احكام تكليفيّه مستقلّاً مجعول شارع هستند و شارع بما هو شارع ، در آنها دخالت نموده و آنها را جعل و تشريع نموده است ؛ مثلًا امر به كارى كرده است كه ظهور در وجوب دارد و مفادش انشاء و جعل و تشريع وجوب براى فلان كار است ؛ يا نهى از كارى نموده است كه مفادش انشاء تحريم فلان كار است ؛ يا مثلًا فرموده است « هذا واجبٌ » و « ذاك حرامٌ » و با خود اين خطاب ، جعلِ وجوب يا تحريم فرموده است . و اگر اين خطاب‌ها نبود ، ايجاب يا تحريمى هم نبود .\r\nولى احكام وضعيّه وضعشان چطور است ؟ آيا اينها نيز مستقلّاً مجعول شارع هستند و شارع بما هو شارع همان‌طور كه با خطابات و انشاءاتى ، وجوب و تحريم و . . . جعل كرده ، با خطاب‌ها و انشاءهاى ديگرى هم شرطيّت ، جزئيّت ، صحّت ، بطلان و . . . را جعل نموده است ، « 4 » يا اين‌كه احكام وضعيه\r\n\r\n\r\n","description":"","footnote":"\r\n( 1 ) . مثل ملكيّت كه موضوع اباحهء تصرّف است و زوجيّت كه در وجوب نفقه دخيل است ، و ضمانت كه موضوع وجوب اداء وتدارك است .\r\n( 2 ) . مثل جزئيّت و شرطيّت كه در مأمور به دخالت دارند و مأموربه يعنى مشروط يا مركّب ، متعلّق وجوب و تكليف است .\r\n( 3 ) . مثل وكالت در اجراء صيغه كه بدون آن نيز اجزاء صيغه جايز است كما فى الفضولى . و مثل حجيّت و دليليّت بر مسلك آخوند كه لا يترتّبُ عليها حكمٌ تكليّفىٌ شرّعىٌ ابداً .\r\n( 4 ) . مثلًا فرموده باشد كه هذا سببٌ ، ذاك شرطٌ ، يا جعلته سبباً ، جعلته حجّةً و . . . و با خود اين انشاء و جعل ، سببيّت و شرطيّت وحجيّت و . . . درست شود .\r\n","page_name":" 251 ","page_number":252},
  {"content":"\r\n\r\nمستقلّاً داراى جعل و تشريع مولى نيستند ، بلكه شارع يك سلسله احكام تكليفيّه را جعل و تشريع فرموده است و به تبع آنها يك سرى احكام وضعيّه هم درست شده است كه از حكم تكليفى انتزاع شده‌اند . مثلًا شارع امر به نماز با طهارت نموده است و ما از اين امر به مقيّد ، قيد و شرط بودن طهارت را براى نماز انتزاع كرديم ، يا امر به مركّب نموده است و ما از اين امر به كلّ ، جزئيّت را براى اجزاء آن انتزاع كرديم .\r\nدر پاسخ اين سؤال مىگوييم پنج احتمال وجود دارد :\r\n1 . هر يك از احكام تكليفى و وضعى مستقّلًا و مستقيماً مجعول به جعل تشريعىِ شارع هستند و هيچ‌كدام از ديگرى انتزاع نمىشود و تابع ديگرى هم نيست . اين احتمال را مىتوان به مشهور قبل از شيخ اعظم نسبت داد .\r\n2 . هيچ يك از احكام تكليفى و وضعى ، استقلال به جعل ندارند و از سوى شارع مستقيماً تشريع نشده‌اند ، بلكه هر دو تابع و انتزاعى هستند ؛ يا هركدام از ديگرى و يا هر دو از امر ثالثى انتزاع مىشوند . اين احتمال افزون بر اين‌كه محال است ( محال است دو امر هركدام تابع ديگرى باشد ) قائل هم ندارد .\r\n3 . حكم تكليفى مستقلّ به جعل باشد و حكم وضعى تابع حكم تكليفى و منتزع از آن باشد . اين احتمال را شيخ اعظم در كليّهء احكام وضعيّه و آخوند در بخشى از آنها اختيار نموده‌اند .\r\n4 . حكم وضعى مستقلّ به جعل باشد و حكم تكليفى تابع باشد . اين احتمال هم به صورت كلّى و بالجمله قائل ندارد ، ولى به نحو جزئى و فىالجمله قائل دارد و آخوند در نوع سوم از احكام وضعى همين را خواهند برگزيد .\r\n5 . تفصيل قائل شويم كه مختار آخوند در كفايه همين است و تحقيق ايشان در باب احكام وضعيّه از اين قرار است : امورى كه در كلمات قوم از جملهء احكام وضعيّه شمرده شده است به سه دسته تقسيم مىشوند :\r\n1 . چيزهايى كه اصلًا و ابداً قابل جعل تشريعى و اعتبارى نيستند و به مجرّد انشاء آن مفاهيم با خطاب انشايى ، تحقّق پيدا نمىكنند ؛ نه جعل تشريعى استقلالى دارند كه شارع بما هو شارع مستقلّاً آنها را جعل و تشريع نمايد و نه جعل تشريعىِ تبعى برمىدارند كه از حكم تكليفى انتزاع شوند ، و اصولًا شأن آنها اجلّ از اين است كه با تشريع و اعتبار موجود شوند ، بلكه امورى حقيقى و واقعى و تكوينى و خارجى هستند كه به جعل و ايجاد تكوينى موجود مىشوند .\r\nالبته جعل تكوينى هم گاهى بالاصالة است ، مثل جعل خود ذواتِ اشياء ( ذات انسان ، فرس ،\r\n\r\n","description":"","footnote":"","page_name":" 252 ","page_number":253},
  {"content":"\r\n\r\nدرخت و . . . ) كه خداوند به عنوان اينكه خالق كلّ هستى است ، اينها را ايجاد مىكند . و گاهى عرضى و تبعى است ، مثل جعل لوازم ذات و چيزهايى كه از ذات جدا نمىشوند كه با جعل خود ذات ، اينها هم جعل و ايجاد مىشوند ؛ مثل ممكن بودن براى ذوات ممكنه ، متحيّز بودن براى اجسام . و در مانحن‌فيه اين امور جعل تكوينىِ عرضى و تبعى دارند كه به تبع جعل موضوع و ذات ، اينها نيز ايجاد مىشوند .\r\nمثال : عنوان سببيّت براى ذات سبب ، مثلًا دلوك و زوال شمس از دايرهء نصف‌النهار فرضى ، ذات سبب است كه در خارج تكويناً موجود مىشود و در اثر گردش زمين به نقطه‌اى مىرسيم كه دلوك شمس حاصل شود و وقتى ذات سبب در خارج موجود شد ، سببيّت آن نيز كه لازم لا ينفكّ آن است ، در خارج موجود مىشود به جعل تكوينى تبعى ، و نوبت به جعل تشريعى و اعتبارى نمىرسد . و دليل اينكه سببيّت اصلًا قابل جعل تشريعى نيست ، نه استقلالًا و نه تبعاً ، به زودى در تفصيل قسم اوّل خواهد آمد .\r\n2 . چيزهايى كه قابل جعل تشريعى هستند ، ولى نه مستقّلًا ، بلكه به تبع تشريع امر ديگر ، مثلًا جزء واجب بودن ، شرط مأمور به بودن و . . . مستقلّاً قابل جعل نيست كه شارع بگويد فلان امر جزء واجب است ، يا فلان امر را شرط واجب قرار دادم ؛ ولى به تبع امر به مشروط و امر به كلّ ، جزئيّت و شرطيّت را براى اجزاء و شرايط واجب انتزاع مىكنيم . دليل مطلب تفصيلًا در « النحو الثانى » خواهد آمد .\r\n3 . امورى كه به لحاظ مقام ثبوت و امكان و احتمال ، هم قابليّت دارند مجعول به جعل تشريعىِ استقلالى باشند و هم مىتوانند داراى جعل تبعى باشند و از تكليفى انتزاع شوند ؛ ولى در مقام اثبات و تصديق ، حق آن است كه مستقلّ به جعل هستند و مستقيماً از انشاء خود حكم وضعى ، انتزاع مىشوند و نيازى به وساطت تكليف نيست ، بلكه خود آنها موضوع براى يك سرى احكام تكليفيّه مىباشند ، مثلًا حجيّت خبر ثقه از اين قبيل است : شارع مىتواند بگويد خبر ثقه حجّت است يا من آن را حجّت قرار دادم . در اينجا حجيّت مجعول شده است و آثارش هم وجوب متابعت و حرمت مخالفت و . . .\r\nاست . و مىتواند بگويد صَدِّق العادل يا يجب اتباع قول الثقة و از اين امر به تصديق يا ايجاب متابعت كه حكم تكليفى است ، حجيّت قول عادل يا موثّق را انتزاع كنيم ؛ ولى با امكان جعل استقلالى نوبت به تبعى و وساطت تكليف نمىرسد و حق اين است كه حجيّت ، قضاوت ، زوجيّت ، ملكيّت ، رقيّت و . . .\r\nاز احكام وضعيّه‌اى هستند كه داراى جعل تشريعىِ استقلالى هستند .\r\nدليل مطلب در « النحو الثالث » خواهد آمد . پس احكام وضعيّه يكسان نيستند و به سه دسته تقسيم مىشوند .\r\nأما النحو الأول فهو كالسببية و الشرطية و المانعية و الرافعية لما هو سبب التكليف و شرطه و مانعه و رافعه حيث إنه لا يكاد يعقل انتزاع هذه العناوين لها من التكليف المتأخر عنها ذاتا حدوثا\r\n\r\n","description":"","footnote":"","page_name":" 253 ","page_number":254},
  {"content":"\r\n\r\nأو ارتفاعا كما أن اتصافها بها ليس إلا لأجل ما عليها من الخصوصية المستدعية لذلك تكوينا للزوم أن يكون فى العلة بأجزائها من ربط خاص به كانت مؤثرة فى معلولها لا فى غيره و لا غيرها فيه و إلا لزم أن يكون كلّ شىء مؤثرا فى كلّ شىء و تلك الخصوصية لا يكاد يوجد فيها به مجرد إنشاء مفاهيم العناوين و به مثل قول دلوك الشمس سبب لوجوب الصلاة إنشاء لا إخبارا ضرورة بقاء الدلوك على ما هو عليه قبل إنشاء السببية له من كونه واجدا لخصوصية مقتضية لوجوبها أو فاقدا لها و أن الصلاة لا تكاد تكون واجبة عند الدلوك ما لم يكن هناك ما يدعو إلى وجوبها و معه تكون واجبة لا محالة و إن لم ينشأ السببية للدلوك أصلا .\r\nامّا النحو الاوّل : امورى كه اصلًا نبايد از احكام وضعيّه شمرده شوند و جزء مجعولات و معتَبرات شارع بما هو شارع نيستند و از حقايق خارجى و تكوينى مىباشند ؛ مانند سببيّتِ سبب ، شرطيّتِ شرط ، مانعيّتِ مانع ، رافعيّتِ رافع . مثلًا خود دلوك شمس ، ذات سبب است كه خارجى و تكوينى است ، يا خود خسوف و كسوف ، امرى خارجى و تكوينى است ، سببيّتِ دلوك براى وجوب نماز ظهر نيز امرى تكوينى و مجعول به جعل تكوينىِ عرضى و به تبع خود ذات سبب است ، و هكذا سببيّت كسوفين براى نماز آيات .\r\nيا مثلًا خود عقل و بلوغ و قدرت و حيات ، امورى تكوينى و خارجى هستند و شارع بما هو خالق آنها را ايجاد كرده است و شرط بودن اينها براى تكليف هم يك امر تكوينى و داراى جعل تكوينى تبعى و به تبع جعل خود ذات و موضوع است .\r\nيا مثلًا خود جنون ، عجز ، حيض و . . . امورى تكوينى هستند و مانع بودن آنها از اصل تكليف ، اگر پيش از وقت عارض شوند ، نيز داراى جعل تكوينى تبعى است . يا مثلًا خود حيض و جنون امورى خارجى هستند و رافع بودن آنها نسبت به تكليف ، اگر پس از وقت و يا در اثناء عمل عارض شوند هم امرى تكوينى و به تبع خود آنهاست و در هيچ يك از موارد مذكور جعل تشريعى راه ندارد - نه استقلالًا و نه تبعاً . شأن اينها بالاتر است و داراى جعل تكوينى و حقيقى هستند و نوبت به اعتبار و تشريع نمىرسد . « 1 »\r\nبيان دليل : در اين بخش دليل مطلب بالا را مىآوريم . امور مذكور ( سببيّت ، شرطيّت و . . . ) قابل جعل تشريعى تبعى نيستند و محال است اينها تابع تكليف باشند و از آن انتزاع شوند ، مثلًا از امر اقم الصلاة لدلوك الشمس ، سبب بودن دلوك را براى وجوب نماز انتزاع كنيم و . . . و دليل استحاله آن است كه خود تكليف ( وجوب نماز مثلًا ) متأخر از امور و عناوين مذكور است و تا سبب و شرط و . . .\r\n\r\n\r\n","description":"","footnote":"\r\n( 1 ) . البته امور تشريعى هم مقدماتى دارند ( تصور و تصديق و وجود ملاك و اراده و . . . ) كه همهء اينها واقعى و تكوينى هستند ، ولى جزء اخير علّت تامّه ، همين انشاء و خطاب است كه به نفس انشاء اين خطاب ، وجوب يا حرمت و . . . درست مىشود ؛ امّا در امور واقعى و تكوينى ، جزء اخير علّت تامّه ارادهء خالق است نه انشاء خطاب .\r\n","page_name":" 254 ","page_number":255},
  {"content":"\r\n\r\nنباشند اصلًا تكليفى نيست ؛ زيرا تكليف ، مسبب از اين سبب و مشروط به اين شرط و . . . مىباشد و تا سبب نباشد تكليفى نيست و . . . آنگاه اگر بنا باشد اينها هم از خود تكليف انتزاع شوند و تابع تكليف باشند ، لازمه‌اش اين است كه تكليفى كه متأخر از اينها بود متقدّم بر آنها شود و اين خُلف فرض است ، سر از تقدّم الشىء على نفسه و بالأخره سر از تناقض درمىآورد ؛ پس امكان ندارد كه ما اين عناوين را از حكم تكليفى انتزاع كنيم و اينها داراى جعل تشريعى تبعى باشند .\r\nقوله : كما انّ اتصافها : در اين فراز دليل مىآوريم بر اين‌كه امور ياد شده داراى جعل تشريعى استقلالى هم نيستند . قاعدهء مسلّم عقلى آن است كه ميان معلول ، با همهء اجزاء علّت تامّهء آن ( سبب يا مقتضى ، شرط ، معدّ ، عدم المانع ) سنخيّت و پيوند ويژه‌اى بايد وجود داشته باشد كه به سبب اين ارتباط خاص ، اين علّت بتواند در آن معلول تأثير بگذارد « 1 » و نيز اين معلول بتواند از آن علّت صادر شود نه از علت ديگر ؛ والّا لصدر كلّ شىء عن كلّ شىء .\r\nآنگاه اگر آن خصوصيّت و رابطهء مخصوص وجود داشته باشد ، حتماً علّت در معلول خود تأثير خواهد گذاشت و تكويناً چنين است و گفتنى و انشاء كردنى نيست ؛ و اگر آن ويژگى نباشد ، قطعاً تأثيرى ندارد ، چه كسى به زبان بياورد چه نياورد .\r\nبا توجه به اين مقدّمه مىگوييم ، بىجهت چيزى معنون به‌عنوان سببيّت و شرطيّت و مانعيّت و . . . نمىشود ، بلكه حتماً اين اتّصاف به خاطر خصوصيّتى است كه در آن چيزها هست كه به خاطر آن ويژگى ، اين عناوين پيدا شده است ؛ و گرنه بىجهت و گتره چيزى متّصف به وصفى نمىشود .\r\nآنگاه يا دلوك شمس - مثلًا - در مصلحت نماز دخيل و مؤثر است واقعاً و تكويناً و تا زوال نباشد ، اصلًا نماز در واقع مصلحتى ندارد . در اين فرض سببيّت زوال شمس براى وجوب نماز يك سببيّت واقعى و تكوينى خواهد بود و چيزى نيست كه با انشاء خطاب و گفتنِ « دلوك الشمس سبب لوجوب الصلاة » درست شود . « 2 » و يا دلوك شمس در مصلحت صلاتى دخالتى ندارد و اگر هم باشد نماز واجب نمىشود و ملاك ديگرى دخيل است ، يا دلوك شمس جزء سبب است و اجزاء ديگرى هم بايد باشد كه نيامده است در اين فرض با حصول زوال شمس قطعاً وجوب نماز نمىآيد و اين به تنهايى سبب نيست ، باز فرقى ندارد كه شارع بما هو شارعٌ براى آن ، انشاء سببيّت بكند و بگويد : جعلتُهُ سبباً ؛ يا انشاء سبب نكند و چنين چيزى نگويد .\r\n\r\n\r\n","description":"","footnote":"\r\n( 1 ) . اگر سنخيّت نباشد ، لأثّر كلّ شىء فى كلّ شىء كه قطعاً محال و باطل است .\r\n( 2 ) . البته گفتن اين جمله به‌صورت جمله خبريّه و اخبار از واقع بلامانع است ؛ چون حكايت دارد از اين‌كه در واقع چنين سببيّتىهست ، ولى به صورت جملهء انشائيه و انشاء خطاب و به نفس انشاء ، جعل سببيّت نمودن صحيح نيست .\r\n","page_name":" 255 ","page_number":256},
  {"content":"\r\n\r\nپس ملاك ، وجود واقعى آن خصوصيّت است تكويناً و واقعاً ، و جعل و انشاء تشريعى بدون آن پشتوانه ، دردى را دوا نمىكند . « 1 »\r\nو منه انقدح أيضا عدم صحة انتزاع السببية له حقيقة من إيجاب الصلاة عنده لعدم اتصافه بها بذلك ضرورة .\r\nنعم لا بأس باتصافه بها عناية و إطلاق السبب عليه مجازا كما لا بأس بأن يعبر عن إنشاء وجوب الصلاة عند الدلوك مثلا بأنه سبب لوجوبها فكنى به عن الوجوب عنده .\r\nفظهر بذلك أنه لا منشأ لانتزاع السببية و سائر ما لأجزاء العلة للتكليف إلا ما هى عليها من الخصوصية الموجبة لدخل كل فيه على نحو غير دخل الآخر فتدبر جيدا .\r\nاز برهانى كه براى عدم امكان جعل استقلالى براى سببيّت و شرطيّت و ساير اجزاء علّت تامّه آورديم ، برهان ديگرى براى عدم امكان جعل تبعى به دست مىآيد و آن اينكه اگر دلوك شمس ، بلوغ ، عقل و . . . داراى خصيصهء مزبور ( دخيل بودن در ملاك و مصلحت صلاتى مثلًا ) هستند ، پس جعل تبعى نيز امكان ندارد ؛ زيرا نيازى به آن نيست و قضيّه بالاتر از آن است و تكويناً چنين امرى تحقّق دارد و جعل تشريعىِ تبعى ، تحصيل حاصل و لغو است و اگر داراى فلان ويژگى نيست و در ملاك تكليف دخالتى ندارد ، جعل تبعى عبث بوده و از مولاى حكيم صادر نمىشود ؛ آرى به نحو اخبار از واقع مانعى ندارد ، ولى به نحو انشاء و ايجاد صحيح نيست .\r\nقوله : نعم : تا به حال سخن از علّت تامّه يا اجزاء آن ، يعنى سببيّت و شرطيّت و . . . به معناى حقيقى كلمه بود كه سبب يا مقتضى ، واقعاً مؤثر باشد و به‌دنبال آن مسبّب بيايد ، شرط واقعاً شرط تأثير باشد و مانع واقعاً عدمش دخيل در تأثير باشد و . . . و به اين معنا قابل جعل تشريعى نبودند ؛ ولى حالا مىگوييم امّا اطلاق مجازى بلامانع است .\r\nتوضيح : در مثال معروف منطقى مىگوييم اگر روز موجود شود ، جهان روشن مىگردد . در ظاهر قضيّه وجود روز علّت روشنايى عالم ، معرّفى شده است ، در حالى كه در واقع هر دو ، معلول عامل سومى به نام طلوع خورشيد هستند ، ولى به همين اندازه كه وقتى يكى از آنها بود ، حتماً ديگرى هم هست ، مىتوان با مسامحه به هريك از آنها سبب و علّت اطلاق كرد .\r\nدر مانحن‌فيه هم هريك از دلوك شمس و وجوب نماز ظهر ، معلول علّت ثالثى هستند كه ارادهء\r\n\r\n\r\n","description":"","footnote":"\r\n( 1 ) . البته بعضى از صاحبان حاشيه بر كفايه فرموده‌اند سببيّت واقعى در اصل ملاكِ نماز دخيل است و سببيّت تشريعى در تنجيز آن دخيل است و از اين جهت نياز به جعل و تشريع داريم ؛ ولى در جاى خود ثابت شده است كه اگر ما از راه ديگر بدون تشريع مولى هم ملاك را احراز كنيم ، باز تكليف در حق ما فعلى و منجّز مىشود و در اين جهت هم تشريع دخيل نيست ؛ آرى به نحو كشف از ملاك دخيل است ؛ در مواردى كه عقل قادر به احراز ملاك نيست ، ولى به نحو انشاء و ايجاد با همين خطاب لزومى ندارد .\r\n","page_name":" 256 ","page_number":257},
  {"content":"\r\n\r\nالهى باشد و خداست كه با ارادهء تكوينى ، دلوك شمس را ايجاد مىكند و با ارادهء تشريعى ، وجوب نماز را ايجاد مىكند ؛ ولى از آنجا كه نزد دلوك شمس ، وجوب نماز هم مىآيد گويا دلوك شمس سبب وجوب نماز است ؛ در حالى كه دلوك شمس سبب حدوث مصلحت ملزمه در نماز است . مصلحت ملزمه علّت ارادهء خداوند نيست تا خدا مجبور باشد اراده كند ، بلكه داعى و انگيزهء مولى بر اراده كردن تشريعى و به‌دنبال آن امر نمودن بندگان به كار است و به همين اندازه كه عند دلوك الشمس ، وجوب نماز مىآيد . گويا دلوك ، سبب وجوب و تكليف است ؛ و گرنه حقيقتاً چنين نيست .\r\nچنان كه در روايات احياناً ممكن است مشاهده كنيم كه شارع مقدس به جاى « عند دلوك الشمس تجب الصلاة » يا « اقم الصلاة عند دلوك الشمس » بفرمايد « الدلوك سببٌ لوجوب الصلاة و . . . » و منظورش از سبب بودن دلوك براى وجوب نماز ، اين باشد كه عند دلوك الشمس تجب الصلاة ؛ ولى آن تعبير را كنايه از اين قرار داده و از آن ، اين را اراده كرده باشد ؛ و گرنه منظور ، سببيّت حقيقى نيست كه قابل جعل و انشاء نبود و همان باعث اين توجيه و تكنيه شده است .\r\nاز بحث‌هاى گذشته به اين نتيجه مىرسيم كه خود علّت تامّه و تك تك اجزاء آن ( سبب ، شرط ، عدم المانع ) براى معلولى به نام تكاليف ، يك امر جعلى و تشريعى نيستند ، بلكه از خصوصيّتى كه در آنها هست و موجب دخالت هر كدام به نوعى در تكليف « 1 » مىشود انتزاع مىشوند و اينها از مجعولات اعتبارى نيستند ، ولو در لسان قوم بر آنها حكم وضعى اطلاق شده است .\r\nو أما النحو الثانى فهو كالجزئية و الشرطية و المانعية و القاطعية لما هو جزء المكلف به و شرطه و مانعه و قاطعه حيث إن اتصاف شىء بجزئية المأمور به أو شرطيته أو غيرهما لا يكاد يكون إلا بالأمر بجملة أمور مقيدة بأمر وجودى أو عدمى و لا يكاد يتصف شىء بذلك أى كونه جزءا أو شرطا للمأمور به إلا بتبع ملاحظة الأمر بما يشتمل عليه مقيدا بأمر آخر و ما لم يتعلق بها الأمر كذلك لما كاد اتصف بالجزئية أو الشرطية و إن أنشأ الشارع له الجزئية أو الشرطية .\r\nو جعل الماهية و اختراعها ليس إلا تصوير ما فيه المصلحة المهمة الموجبة للأمر بها فتصورها بأجزائها و قيودها لا يوجب اتصاف شىء منها بجزئية المأمور به أو شرطه قبل الأمر بها .\r\nفالجزئية للمأمور به أو الشرطية له إنما ينتزع لجزئه أو شرطه بملاحظة الأمر به بلا حاجة إلى جعلها له و بدون الأمر به لا اتصاف بها أصلا و إن اتصف بالجزئية أو الشرطية للمتصور أو لذى المصلحة كما لا يخفى .\r\nقسم دوم از اقسام حكم وضعى عبارت‌اند از امورى كه قابليّت جعل تشريعى و اعتبارى را دارند ؛ ولى مجعول به جعل استقلالى نيستند ، بلكه داراى جعل تبعى هستند و به تبع تكليفى ، از تكاليف ، آن\r\n\r\n\r\n","description":"","footnote":"\r\n( 1 ) . سبب ، دخالتش به نحو تأثير است ، شرط خودش مؤثر نيست ؛ ولى شرط تأثير مقتضى است و . . . .\r\n","page_name":" 257 ","page_number":258},
  {"content":"\r\n\r\nاحكام وضعى درست مىشوند و از آن تكليف انتزاع مىشوند و سرچشمه مىگيرند ، مانند عنوان جزئيّت براى جزء واجب « 1 » و شرطيّت براى شرط واجب « 2 » و مانعيت براى مانع از مأموربه « 3 » و قاطعيّت براى قاطع « 4 » كه وقتى مولى ما را به يك عمل مركّب و داراى اجزاء « 5 » و دارى شروط و قيودى اعمّ از وجودى « 6 » يا عدمى « 7 » كه در اصل نماز دخالت دارد يا در هيئت اتصاليّه دخيل است « 8 » امر نمود و فرمود نماز با اين خصوصيّات از شما خواهانم ، به‌دنبال آن براى سوره و ركوع و . . . جزئيّت را انتزاع مىكنيم .\r\nبراى وضو و استقبال و . . . شرط واجب بودن را انتزاع مىكنيم ، براى حدث و . . . مانعيّت را انتزاع مىكنيم . . . و تا زمانى كه چنان امرى نباشد ، چنين عناوينى هم انتزاع نمىشود ؛ زيرا جزء واجب و مأموربه بودن فرع بر اين است كه مأموربه‌اى باشد ؛ و هكذا شرط واجب بودن و . . . . « 9 »\r\nاگر گفته شود شارع قبل از امر كردن ، خود ماهيّت و طبيعت صلوة را جعل و اعتبار مىكند « 10 » پس قبل از امر كردن هم جزء يا شرط بودن قابل فرض است ؛ اين‌گونه كه سوره را جزء نماز قرار دهد ، طهارت را شرط قرار دهد و بگويد در اين مركّبى كه من اعتبار مىكنم فلان امور شرطيّت دارند ، فلان امور جزئيّت دارند و . . . .\r\nولى بايد توجّه داشت كه اينها در اين مرحله ، جزء يا شرط واجب و مأمور به نيستند ؛ بلكه جزء يا شرط طبيعت و ماهيّت هستند ؛ وقتى جزء واجب و شرط مأمور به مىشوند كه واجب و مأموربه‌اى باشد و قبلًا به آن ، امر شده باشيم ؛ پس از امر هم نيازى به جعل استقلالى نيست ، چون خود عقل اين عناوين و اوصاف را انتزاع مىكند ، چه اين‌كه پيش از امر هم اتّصاف به جزء واجب بودن معنا ندارد .\r\nآرى جزء ماهيّت بودن ، جزء عمل داراى ملاك و مصلحت بودن ، جزء متصَّور بودن صحيح است ، ولى جزء واجب بودن ، پس از امر مىآيد ، پس شرايط و اجزاء واجب ، داراى جعل تبعى هستند .\r\n\r\n\r\n","description":"","footnote":"\r\n( 1 ) . مثلًا سوره براى نمازى كه مأمورٌبه است .\r\n( 2 ) . مثلًا وضو براى نماز مأمورٌبه .\r\n( 3 ) . مانند پوشيدن لباس حرير براى مردان در نماز كه مانع از نماز است .\r\n( 4 ) . مانند حديث يا قهقهه در اثناء نماز .\r\n( 5 ) . مثل نماز كه داراى سوره ، ركوع و . . . است .\r\n( 6 ) . مانند وضو و استقبال .\r\n( 7 ) . موانع نماز .\r\n( 8 ) . قواطع نماز .\r\n( 9 ) . بعضى از محشّين محترم فرموده‌اند : جزئيّت و شرطيّت استقلالًا هم قابل جعل است . مثلًا اوّل به نماز ده جزئى امر كند و بعد بفرمايد سوره هم جزء نماز است ، يا طهارت هم شرط نماز است ، كه جعل استقلالى پيدا مىكند ؛ ولى پاسخ آن است كه اين ، مجرّد فرض است و در موالى عرفى كه غافل و جاهل و ناسى مىشوند ممكن است توجّه به جزئى نداشت و يا آگاهى نداشت و بعد ملتفت يا عالم شد و آن را جداگانه اضافه كرد ؛ ولى در مولاى حقيقى چنين چيزى واقعيّت ندارد و آنچه كه از آغاز در غرض مولى دخيل بوده در نظر مىگيرد و يك جا به همهء آنها امر مىكند ، و بدون آنها عمل داراى ملاك نيست تا امر كند .\r\n( 10 ) . چون از ماهيّت‌هاى اعتبارى و اختراعىِ شارع است .\r\n","page_name":" 258 ","page_number":259},
  {"content":"\r\n\r\nو أما النحو الثالث فهو كالحجية و القضاوة و الولاية و النيابة و الحرية و الرقية و الزوجية و الملكية إلى غير ذلك حيث إنها و إن كان من الممكن انتزاعها من الأحكام التكليفية التى تكون فى مواردها كما قيل و من جعلها بإنشاء أنفسها إلا أنه لا يكاد يشك فى صحة انتزاعها من مجرد جعله تعالى أو من بيده الأمر من قبله جل و علا لها بإنشائها بحيث يترتب عليها آثارها كما يشهد به ضرورة صحة انتزاع الملكية و الزوجية و الطلاق و العتاق به مجرد العقد أو الإيقاع ممن بيده الاختيار بلا ملاحظة التكاليف و الآثار و لو كانت منتزعة عنها لما كاد يصح اعتبارها إلا بملاحظتها و للزم أن لا يقع ما قصد و وقع ما لم يقصد .\r\nكما لا ينبغى أن يشك فى عدم صحة انتزاعها عن مجرد التكليف فى موردها فلا ينتزع الملكية عن إباحة التصرفات و لا الزوجية من جواز الوطء و هكذا سائر الاعتبارات فى أبواب العقود و الإيقاعات .\r\nفانقدح بذلك أن مثل هذه الاعتبارات إنما تكون مجعولة بنفسها يصح انتزاعها به مجرد إنشائها كالتكليف لا مجعولة بتبعه و منتزعة عنه .\r\nقسم سوم از احكام وضعيّه امورى از قبيل حجيّت ، قضاوت ، ولايت ، نيابت و . . . است كه اينها هم ، قابليّت دارند كه مجعول به جعل استقلالى باشند و خداوند يا پيامبر خدا و يا امام معصوم عليه السلام - كه از سوى خداوند اختيار اين امور را دارند - مىتوانند استقلالًا اينها را جعل كنند . مثلًا بفرمايند خبر ثقه حجّت است يا من آن را دليل قرار دادم ، يا بفرمايند كه فلانى را من بر شما حاكم و قاضى قرار دادم و . . . ، هم ، قابليّت دارند كه مجعول به جعل تبعى باشند ؛ يعنى به تبع امر به وجوب متابعت از قول ثقه ، حجيّت آن انتزاع شود ، به تبع امر به قبول قول قاضى ، قاضى بودن او انتزاع شود ، به تبع وجوب اطاعت فردى ، ولايت او انتزاع شود و . . . .\r\nو شيخ اعظم همين را فرموده است كه اينها از امور انتزاعى و مجعولات تبعى هستند و به تبع احكام تكليفيّه‌اى كه در مورد آنها وجود دارد انتزاع مىشوند . مثلًا ملكيّت از اباحهء تصرّف بعد البيع انتزاع مىشود و . . . « 1 » ولى مرحوم آخوند معتقد است اينها استقلالًا مجعول هستند و آثار تكليف هم بر آنها مترتب مىشود « 2 » و نوبت به جعل تبعى و انتزاع نمىرسد .\r\nمرحوم آخوند دربارهء قسم سوم از اقسام حكم وضعى دو مدّعا دارد :\r\n1 . مدّعاى اثباتى ، كه اينها را مجعول به جعل استقلالى مىداند ؛\r\n2 . مدعّاى سلبى كه اينها را مجعول به جعل تبعى نمىداند .\r\nدليل مدّعاى اثباتى : براى اثبات اين مدّعا ، اين‌گونه مقدّمه‌چينى مىكند : از واضحات است كه به\r\n\r\n\r\n","description":"","footnote":"\r\n( 1 ) . فرائدالاصول ، ص 350 .\r\n( 2 ) . مثلًا حجيّت ، وجوب اتبّاع مىآورد ، قضاوت ، وجوب قبول قول قاضى مىآورد و . . . .\r\n","page_name":" 259 ","page_number":260},
  {"content":"\r\n\r\nمحض اجراء و انشاء عقد بيع ، از سوى كسى كه اختيار مال به دست اوست ( مالك ، وكيل ، ولىّ ) ، ملكيّت انتزاع مىشود « 1 » بدون آنكه حكمى از احكام تكليفى ( جواز و اباحهء تصرّف و . . . ) ملاحظه شود ، و با در نظر گرفتن آن ، ملكيّت هم انتزاع شود . هكذا زوجيّت ، كه به‌دنبال عقد نكاح انتزاع مىشود ، و حرّيت و فراق ( عتاق و طلاق ) كه به دنبال انشاء صيغهء طلاق و عتق ، انتزاع مىشوند و . . . با توجه به اين زمينه سازى مىگويد اگر ملكيّت و زوجيّت و مانند آن ، از احكام تكليفّيه‌اى كه در مورد آنها هست ( جواز تصرّف ، جواز وطى و . . . ) انتزاع مىشدند و تابع اينها بودند و استقلالًا مجعول نبودند ، لازمه‌اش اين بود كه :\r\nاوّلًا : هرگز اعتبار و تشريع ملكيّت و مانند آن ، بدون ملاحظه تكاليف مزبور صحيح نباشد ، « 2 » در حالى كه لازم باطل است و در مقدّمه‌چينى ملاحظه شد كه ملكيّت بدون در نظر گرفتن اباحهء تصرّف هم قابل جعل است ؛ فالملزوم مثله . يعنى انتزاعى و تبعى بودن هم باطل است .\r\nثانياً : لازمه‌اش اين بود كه آنچه مقصود اصلى طرفين معامله است ( ملكيّت ، زوجيّت و . . . ) واقع نشود و آنچه كه مقصود نيست ( اباحهء تصرف ، جواز وطى و . . . ) واقع شود ، و اين با قانون عقود نمىسازد كه « العقود تابعةٌ للقصود » . تا اينجا نتيجه مىگيريم كه ملكيّت و مانند آن ، استقلالًا مجعول هستند .\r\nدليل مدعاى سلبى : اگر حكم وضعى ملكيّت و . . . تابع حكم تكليفى و منتزع از آن بود ، نبايد يكى بدون ديگرى باشد ؛ در حالى كه گاهى حكم تكليفى هست و حكم وضعى در موردش نيست « 3 » يا گاهى جواز وطى هست ، ولى زوجيّت نيست ، مثل ملك يمين ؛ چه اين‌كه متقابلًا گاهى حكم وضعى هست و حكم تكليفى نيست ، مثل باب ملكيّت افرادى كه محجور از تصرّفات هستند ؛ به اين معنا كه مالك هست ، ولى اباحهء تصرّف ندارد ، يا زوجه هست ، ولى جواز وطى ندارد - در سايه قسم بر ترك ، اگر قسم درست باشد . -\r\nنتيجه مىگيريم كه ملكيّت و حجيّت و زوجيّت و مانند آن از مجعولاتى هستند كه مستقلًا از سوى شارع جعل شده‌اند و همان‌طور كه با جملهء « افعل كذا » ، وجوبْ جعل مىشود ، با جمله « على اليد ما اخذت » هم ضمان جعل مىشود ، با جملهء أحلّ اللّه البيع هم به قولى حليّت وضعى ( صحّت بيع ) جعل مىشود و . . . و چنين نيست كه اينها مجعول تبعى باشند و از حكم تكليفى انتزاع شوند .\r\n\r\n\r\n","description":"","footnote":"\r\n( 1 ) . به شخص مشترى ، عنوان مالك داده مىشود و شىء مورد معامله ، عنوان مملوك پيدا مىكند و رابطهء ميان آن دو عنوان‌ملكيّت مىشود .\r\n( 2 ) . زيرا تابع ، بدون متبوع تحقّق نمىيابد ؛ چه در ظرف خارج در امور حقيقى و چه در ظرف اعتبار در امور اعتبارى و جعلى وقراردادى .\r\n( 3 ) . مثلًا گاهى جواز تصرف هست ، مثل استفادهء ميهمان از طعام ميزبان ؛ ولى ملكيّت در كنارش نيست .\r\n","page_name":" 260 ","page_number":261},
  {"content":"\r\n\r\nوهم و دفع\r\nأما الوهم فهو أن الملكية كيف جعلت من الاعتبارات الحاصلة به مجرد الجعل و الإنشاء التى تكون من خارج المحمول حيث ليس بحذائها فى الخارج شىء و هى إحدى المقولات المحمولات بالضميمة التى لا تكاد تكون بهذا السبب بل بأسباب أخر كالتعمم و التقمص و التنعل فالحالة الحاصلة منها للإنسان هو الملك و أين هذه من الاعتبار الحاصل به مجرد إنشائه .\r\nدر خصوص ملكيّت كه يكى از مثال‌هاى قسم ثالث بود توهّمى پيش آمده است كه مرحوم آخوند در اين بخش اصل توهّم را مطرح كرده و در صدد دفع آن برآمده است . پيش از بيان توهّم ، مقدّمه‌اى تبيين مىشود :\r\nمقدمه : مرحوم آخوند از كلمهء خارج محمول و محمول بالضميمه ، اصطلاح خاصّى را اراده كرده است . محمولات بالضميمه يعنى اعراض متأصّله ؛ يعنى امور عرضى كه اصيل هستند و مابِازاءِ خارجى دارند و حقيقتاً در خارج موجودند . وجه تسميه ، اين است كه اين امور ضميمه به معروضات مىشوند ؛ مثل كمّيّت ، كه عارض بر درخت مىشود ، و كيفيّت كه عارض بر سيب مىشود ، و خارج محمول يعنى امور اعتبارى كه فقط در عالم اعتبار و قرار داد ايجاد مىشوند ؛ و گرنه هرگز مابازاء خارجى ندارند و در خارج موجود نيستند ؛ مثل زوجيّت ، حريّت و رقيّت . وجه تسميه اين است كه اينها از ذات معروض خارج‌اند ، مثلًا زوجه يا زوج بودن ، امر اعتبارى و قراردادى است ، و گرنه جزء ذات زيد و هند كه نيست . ولو در اصطلاح اهل معقول ، خارج محمول و محمول بالضميمه معناى خودش را دارد ، آنها به عوارض وجود ، محمول بالضميمه مىگويند چه اصيل باشند - مثل سفيدى و سياهى براى جسم - و چه اعتبارى باشند - مثل فوقيّت و تحتيّت - و به عوارض ماهيّت ، خارج محمول مىگويند .\r\nتوهّم : متوهّم مىگويد شما چگونه به خود اجازه داديد ملكيّت را هم از امور اعتبارى و جعلى بدانيد كه با خود خطاب و انشاء به‌وجود مىآيند ؛ « 1 » در حالى كه ملكيّت در نزد اهل معقول يكى از مقولات عشر است « 2 » و مقولات عشر عموماً در خارج موجود مىشوند و مابازاء خارجى دارند و قابل اشارهء حسيّه‌اند « 3 » و به اصطلاح آخوند از محمولات بالضميمه هستند و علّت آنها هم جعل و انشاء و اعتبار و قرار دارد نيست ، بلكه علل و اسباب ديگرى دارد كه تكوينى و خارجى هستند و در مقام تعريف ملك مىگويند : « هيئةٌ أو حالةٌ حاصلةٌ للإنسان أو لموجود آخر » ؛ يعنى آن هيئت و حالتى كه براى انسان يا موجود ديگر حاصل مىشود ، در اثر سببى از اسباب « 4 » هيئتى در خارج به‌وجود مىآيد و آدمى\r\n\r\n\r\n","description":"","footnote":"\r\n( 1 ) . و به اصطلاح آخوند ، ملكيّت را از امور خارج محمول دانستيد .\r\n( 2 ) . يك مقولهء جوهر و نه مقولهء عرض داريم و ملك يكى از اينهاست .\r\n( 3 ) . الجوهر ما إذا وُجد فى الخارج وُجد لا فى الموضوع ، العرض ما إذا وجد فى الخارج وُجد فى الموضوع .\r\n( 4 ) . مثلًا در سايه تعمّم و عمامه گذارى هيئت خاصّى پيدا مىكند كه قابل اشارهء حسى است و مشهود و محسوس است و ما با چشم‌آن را مىبينيم . يا تقمّص و پوشيدن پيراهن يا تنعّل و پوشيدن نعلين يا تخّتم يا زدن عينك به چشم يا گذاشتن ريش مصنوعى براى هنرمند ، يا پوشيدن لباس انسان‌هاى دو هزار سال قبل براى نمايش و . . . .\r\n","page_name":" 261 ","page_number":262},
  {"content":"\r\n\r\nواجد هيئت و شكلى مىشود كه از آن به ملك يا جِدَه ( واجد شدن ) تعبير مىشود . بنابراين ملكيّت از امور واقعى و حقيقى و از اعراض متأصّله است و مابازاء خارجى دارد و امر اعتبارى صرف نيست ؛ آنگاه چگونه شما ملكيّت را از امور اعتبارى دانستيد ؟\r\nو أما الدفع فهو أن الملك يقال بالاشتراك على ذلك و يسمى بالجدة أيضا و على اختصاص شىء بشىء خاص و هو ناشئ إما من جهة إسناد وجوده إليه ككون العالم ملكا للبارى جل ذكره أو من جهة الاستعمال و التصرف فيه ككون الفرس لزيد بركوبه له و سائر تصرفاته فيه أو من جهة إنشائه و العقد مع من اختياره بيده كملك الأراضى و العقار البعيدة للمشترى به مجرد عقد البيع شرعا و عرفا . فالملك الذى يسمى بالجدة أيضا غير الملك الذى هو اختصاص خاص ناشئ من سبب اختيارى كالعقد أو غير اختيارى كالإرث و نحوهما من الأسباب الاختيارية و غيرها .\r\nفالتوهم إنما نشأ من إطلاق الملك على مقولة الجدة أيضا و الغفلة عن أنه بالاشتراك بينه و بين الاختصاص الخاص و الإضافة الخاصة الإشراقية كملكه تعالى للعالم أو المقولية كملك غيره لشىء بسبب من تصرف و استعمال أو إرث أو عقد أو غيرها من الأعمال فيكون شىء ملكا لأحد بمعنى و لآخر بالمعنى الآخر فتدبر .\r\nدفع توهّم : آخوند در پاسخ مىفرمايد واژهء ملك دو معنا دارد و مشترك لفظى ميان آن دو است و همين امر سبب خلط مبحث گرديده و امر را بر متوهّم مشتبه ساخته است . آن دو معنا عبارت است از :\r\n1 . ملك به همان معناى فلسفىاش ( هيئت حاصله . . . ) كه از اعراض است و نام ديگرش جده است . 2 . ملك به معناى اختصاص چيزى به چيز ديگر يا اضافه و ربط چيزى به چيز ديگر كه اين خود عوامل گوناگونى دارد :\r\nالف ) گاهى منشأ اختصاص يك شىء به شىء ديگر اين است كه شىء اوّل ، اصل وجود و هستى خويش را از شىء دوم مىگيرد و مديون و وامدار او است و شىء دوم علت شىء اوّل است و هر معلولى اختصاص و اضافه به علت دارد ، مانند كلّ هستى ( ممكنات و ما سوى اللَّه ) كه به خداوند اضافه و اختصاص دارند ؛ از اين جهت كه او خالق و پديدآرندهء اينها است و از اين اضافه ، به اضافهء اشراقيّه تعبير مىشود ؛ در اضافهء اشراقى طرفين اضافه هر دو استقلال ندارند ، بلكه هميشه يك طرف كه مضاف اليه باشد استقلال دارد و طرف ديگر كه مضاف باشد ربط محض به مضاف‌اليه است .\r\nب ) گاهى منشأ اختصاص عبارت است از نوعى استعمال و به‌كار گرفتن و دخل و تصرفى كه يك شىء در شىء ديگر انجام مىدهد . مثلًا زيد از مركبى كه دارد استفاده مىكند ، بر آن سوار مىشود ،\r\n\r\n","description":"","footnote":"","page_name":" 262 ","page_number":263},
  {"content":"\r\n\r\nبا آن باركشى مىكند و . . . ؛ در اينجا مىگوييم « الفرس لزيدٍ » ؛ يعنى فرس اختصاص به زيد دارد و منشأش يَدْ و سلطه و تصرفّات او در فرس است .\r\nج ) گاهى منشأ اختصاص نه وابستگى وجودى است - كه در اوّلى بود - و نه اختصاص ناشى از تصرّف است ، بلكه عامل سومى است كه خودش دو شعبه دارد :\r\n1 . گاهى عامل ارادى و اختيارى است ، مثل اينكه شخصى با حيازت كردن ، مالك چيزى مىشود ، يا با احياء ، زمين اختصاص به او پيدا مىكند كه اينها هم در قسم تصرّف مىتواند داخل باشد ، و مثل اينكه با اجراء عقد بيع ، بدون كمترين دخل و تصرّفى مالك سرزمينى مىشود كه در اقصى نقاطِ عالم است و بين او و زمين ، علقهء ملكيّت ايجاد مىشود و اين‌گونه از ملكيّت يا اختصاص ، مدّ نظر ماست كه صد در صد اعتبارى و قراردادى است « 1 » و در خارج غير از ذات زيد كه در ايران است و ذات زمين كه در اروپاست ، چيز سومى به نام ملكيّت ، در خارج نيست كه قابل اشارهء حسيّه باشد ، و اين علقه و ارتباطى است كه عرف يا شرع اعتبار مىكنند تا نظام زندگى بشر مختلّ نشود .\r\n2 . گاهى عامل قهرى موجب اختصاص مىشود ، مثلًا كسى با ارث بردن مالك مىشود و آن اختصاص و اضافه پيدا مىشود ، يا با وصيت كردن بنا بر اين‌كه از ايقاعات باشد ، موصى له مالك موصى به مىشود ، يا مقتول كه با قتل و كشته شدن آناًمّا مالك ديه مىشود و از او به وارث منتقل مىشود و . . . كه در تمام اينها علقهء ملكيّت امرى اعتبارى است و اضافه ، از نوع اضافهء مقولى است كه دو طرف مستقلّ دارد و ميان آنها نسبت متكرّر وجود دارد ؛ يعنى اين به آن نسبتى دارد ، آن هم به اين نسبتى دارد ، عبا نسبت به زيد مملوك است ، متقابلًا زيد نسبت به عبا مالك است و . . . .\r\nبا اين محاسبات كاملًا روشن شد كه آنچه از اعراض متأصّله و محمولات بالضميمه است و جعل و انشاء بر نمىدارد ، ملك به معناى اوّل كلمه است و فلاسفه از آن بحث مىكنند و آنچه از احكام وضعيه است و قابل جعل و تشريع است . ملك به معناى دوم است كه در فقه و حقوق از آن بحث مىشود و صد در صد اعتبارى است و متوهّم خلط كرده است . هيچ منافاتى ندارد كه چيزى ملك كسى باشد به يكى از دو معنا و ملك ديگرى باشد به معناى ديگر . مثلًا غاصبى عمامهء زيد را بر سر خودش گذاشته است ؛ الآن غاصب ، مالك عمامه است به معناى اوّل كه واجديّت و دارا بودن هيئت خاصى باشد ، و خود زيد مالك عمامه است به معناى ديگر كه اختصاص شىاى به شىاى در سايه تصرّف يا عقد يا ارث و مانند آن باشد .\r\nفتدبّر : شايد اشاره به اين باشد كه ما در كتب لغت براى ملك دو معنا پيدا نكرديم و همه‌جا به يك معنا آمده است ؛ يعنى سلطنت و قاهريّت و صاحب اختيار بودن و امّا فلاسفه آن را به معناى خاصّى\r\n\r\n\r\n","description":"","footnote":"\r\n( 1 ) . چه اعتبار عرف و عقلاء باشد و چه اعتبار شرعى .\r\n","page_name":" 263 ","page_number":264},
  {"content":"\r\n\r\nگرفته‌اند ؛ بايد گفت در اصطلاح آنها منقول خاص اصطلاحى است ، نه مشترك لفظى در اصل لغت .\r\nحال كه با انواع حكم وضعى آشنا شديم و دانستيم كه اينها ، سه نوع و از نظر قابل جعل و تشريع بودن ، متفاوت هستند « 1 » وارد اين بحث مىشويم كه در كدام قسم از اقسام مذكور اگر شك در بقاء داشتيم ، استصحاب جارى مىشود و در كدام قسم جارى نمىشود ؟ « 2 »\r\nفنقول : اگر در قسم اوّل ( سببيّت و شرطيّت و مانعيّت و . . . از اجزاء علّت تامّه ) شك در بقاء پيدا كرديم ، مثلًا دلوك شمس تا به حال سبب تكليف و وجوب نماز بود و الآن شك داريم كه آيا باز هم به نحو سببيّت و مقتضى بودن ، دخيل است يا دخالت و تأثير و سببيّت آن به پايان رسيده است ؛ يا عقل و بلوغ مثلًا ، به‌عنوان شرط تكليف در اصل تكليف دخيل بودند و پس از مدّتى فرضاً شك كرديم كه باز هم اينها شرطيّت براى تكليف دارند يا نه ؟ آيا مىتوانيم بقاء سببيّت سبب ، شرطيّت شرط و . . . را استصحاب كنيم ؟ به ديگر سخن ، بقاء دخالت هر جزء از اجزاء علّت تامّه را به همان نحوى كه سابقاً دخيل بودند ، استصحاب كنيم يا نمىتوانيم ؟\r\nمرحوم آخوند مىفرمايد : در اين قسم از احكام وضعيّه مجالى براى استصحاب نيست و دليلشان اين است كه مستصحب ما يا بايد مستقيماً حكمى از احكام و مجعولى از مجعولات شارع بما هو شارعٌ باشد و يا موضوع حكم و اثر شرعى باشد تا قابل استصحاب باشد . امّا موارد فوق از هيچ‌كدام نيست ، سببيّت و مانند آن نه خودشان حكم شرعى هستند تا قابل استصحاب باشند ، « 3 » و نه موضوع حكم شرعى هستند كه داراى اثر شرعى باشند و اثر شرعى بر آنها مترتّب شود « 4 » تا از اين لحاظ قابل استصحاب باشند . پس در اين دسته از امور وضعى جاى استصحاب نيست .\r\nقوله : و التكليف : گويا كسى مىگويد چرا سببيّت و شرطيّت و . . . موضوع حكم شرعى نباشند ، در حالى كه تكليف - مثلًا وجوب نماز - بر اين‌ها مترتّب مىشود و به دنبال دلوك شمس - مثلًا - وجوب نماز محقّق مىشود . پس اينها هم اثر شرعى دارند و قابل استصحاب هستند .\r\nمرحوم آخوند در جواب مىفرمايد : قبول داريم كه تكليفى مثل وجوب نماز بر سببى مثل دلوك شمس مترتب مىشود ؛ ولى اين ترتّب شرعى نيست كه از نوع ترتّب حرمت بر خمريّت ، وجوب بر نماز و . . . باشد ، بلكه عقلى است و از نوع ترتب معلول بر علّت است كه ربطى به شارع بما هو شارع ندارد تا قابل استصحاب باشد .\r\nقوله : فافهم : شايد اشاره باشد به اين‌كه بالأخره اثر شرعى بر سببيّت و مانند آن مترتّب مىشود ،\r\n\r\n\r\n","description":"","footnote":"\r\n( 1 ) . قسم اوّل اصلًا جعل تشريعى برنمىداشت ، قسم دوم جعل تبعى داشت و قسم سوم جعل استقلالى .\r\n( 2 ) . چون بحث ما در استصحاب است ، مطالب قبلى زمينه را براى اجراء استصحاب فراهم نمود .\r\n( 3 ) . زيرا قبلًا بيان شد كه اينها از امور حقيقى و تكوينىاند كه از خداوند بما هو خالق صادر شده‌اند .\r\n( 4 ) . همان‌طور كه حرمت بر خمريّت مترتّب شده است كه صد در صد شرعى و با خطاب و انشاء شارع است .\r\n","page_name":" 264 ","page_number":265},
  {"content":"\r\n\r\nزيرا دلوك شمس كه آمد ، به‌دنبالش ملاك و مصلحت ملزمه براى نماز درست مىشود . و مصلحت ملزمه كه آمد ، به‌دنبالش در نفس مولى داعى بر امر كردن محقق مىشود و به‌دنبال آن اراده مىكند و امر مىكند و وجوب درست مىشود و اين امر و ايجاب ، مربوط به شارع بما هو شارع است و اثر شرعى سببيّت است . پس بايد خود سببيّت قابل استصحاب باشد .\r\nولى پاسخ ، اين است كه اين اثر شرعى با واسطهء اثر عقلى ( وجود ملاك و تحقّق داعى ) مترتّب شد و از اين روى اصل مثبت مىشود كه حجيّت ندارد . بالأخره در قسم اوّل از سه قسم امور وضعى ، جزماً مىگوييم جاى استصحاب نيست .\r\nو امّا در قسم سوم از احكام وضعيّه كه استقلالًا مجعول شارع بودند ( مثل ملكيّت ، حجيّت و . . . ) اگر يقين سابق به حدوث و شك لاحق در بقاء داشتيم ، حتماً استصحاب جارى مىشود و اين قسم از احكام وضعى همانند حكم تكليفى است كه هر دو حكم شرعى و مجعول شارع هستند ، و در هر دو ، مستصحب ما حكمى از احكام شرعيّه است و بلااشكال چنين استصحابى قابل جريان است . پس اگر شك در بقاء حجيّت ، ولايت ، ملكيّت و . . . كرديم ، استصحاب بقاء مىآيد .\r\nامّا در قسم دوم از احكام وضعيه كه مجعول تبعى بودند - مثل جزء واجب و شرط مأمور به - به عقيدهء مرحوم آخوند در اينها نيز اگر يقين سابق به اصل ثبوت و شك لاحق در بقاء داشتيم ، استصحاب جارى مىشود . مثلًا يقين به عدم جزئيّت سوره براى نماز داشتيم و شك در جزئيّت داريم ، در اينجا استصحاب عدم جارى مىشود . يا اگر يقين به‌وجود جزئيّت داشتيم و الآن شك كرديم ، استصحاب وجودى جارى مىشود . سرّ مطلب اين است كه اينها نيز حكم شرعى و مجعول شرعى و مستند به شارع هستند . و اگر گفته شود اينها تبعى هستند ، خواهيم گفت تبعى بودن ايراد نيست ، مهمّ آن است كه اينها وضع و رفعشان به دست شارع باشد كه هست ، حال استقلالًا چنين باشند يا به تبع تكليف فرقى ندارد .\r\nو اگر گفته شود اصلًا اينها را حكم شرعى نمىگويند ، خواهيم گفت اوّلًا قبول نداريم كه اينها حكم شرعى « 1 » نباشند و ثانياً بر فرض قبول ، مىگوييم عنوان حكم شرعى ، موضوعيّت ندارد و مهمّ آن است كه وضع و رفع آن به دست شارع باشد و دست جعل و اعتبار به آن برسد كه مىرسد ، نامش را حكم بگذاريم يا چيز ديگر ، نامگذارى مهم نيست . پس ، از اين نواحى نمىتوان به جريان استصحاب در حكم وضعىِ تبعى اشكال كرد .\r\nآرى از ناحيهء ديگر قابل اشكال است و آن اينكه شك در جزئيّت و عدم جزئيت سوره - مثلًا - مسبّب از شك در امر به مركّبِ مشتمل بر سوره يا فاقد سوره است و با وجود اصل سببى كه در ناحيهء\r\n\r\n\r\n","description":"","footnote":"\r\n( 1 ) . حكم شرعى يعنى مجعول شارع چه اصلى و چه تبعى و اينها هم حكم شرعى هستند .\r\n","page_name":" 265 ","page_number":266},
  {"content":"\r\n\r\nسبب و منشأ انتزاع ، جارى مىشود و اصل اين است كه امر به مركب واجد سوره صادر نشده است ، تكليف سوره روشن مىشود و نوبت به اجراء اصل عدم جزئيّت نمىرسد و كراراً گفته شد كه با وجود اصل سببى نوبت به اصل مسببّى نمىرسد .\r\nفافهم : اشاره به اين است كه گاهى اصل سببى معارض پيدا مىكند و در سايهء تعارض تساقط مىكنند و نوبت به اصل مسببّى مىرسد ، و در مانحن‌فيه اگر دوران امر ميان اقل و اكثر شد ( نماز ده جزئى يا نُه جزئى ) اصل عدم تعلّق امر به اكثر - نماز با سوره - با اصل عدم تعلّق امر به اقلّ ، تعارض و تساقط مىكنند ، آنگاه در جزئيّت سوره براى نماز شك مىكنيم و جاى استصحاب عدم جزئيّت است و در اين‌گونه موارد ، استصحاب مذكور از ناحيهء مسبّبى بودن هم بلااشكال مىشود .\r\nيك نكته : مرحوم آخوند به دو مناسبت وارد بحث از حكم وضعى شد :\r\n1 . تا مسلك شيخ اعظم را ردّ كند كه ردّ كرد و مسبوطاً بيان شد كه احكام وضعيّه اقسامى دارند و قسمى از آنها استقلالًا قابل جعل است و چنين نيست كه تمام آنها انتزاعى و تبعى باشند .\r\n2 . تا تفصيل فاضل تونى را - كه مىگفت استصحاب در حكم تكليفى جارى نمىشود و در حكم وضعى جارى مىشود - ردّ كند و اين غرض حاصل نشد ؛ زيرا با بيان مطالب فوق نتيجه اين شد كه استصحاب در حكم وضعى جارى است و فاضل تونى هم اين را قبول داشت . امّا جريان استصحاب در احكام تكليفى بيان نشد تا ردّ تفصيل فاضل تونى باشد ؛ آرى اگر كسى اين‌گونه تفصيل بدهد كه استصحاب در حكم تكليفى جارى است و در حكم وضعى جارى نيست ، بحث‌هاى فوق ، اين تفصيل را پاسخ مىدهد ؛ ولى پاسخ تفصيل تونى نيست .\r\n\r\n","description":"","footnote":"","page_name":" 266 ","page_number":267},
  {"content":"\r\n\r\n\r\n[ تنبيهات الاستصحاب 
  ]\r\nثم إن هاهنا تنبيهات\r\n\r\n[ التنبيه 
  ] الأول : [ اعتبار فعليّة الشكّ و اليقين 
  ]\r\nأنه يعتبر فى الاستصحاب فعلية الشك و اليقين\r\nفلا استصحاب مع الغفلة لعدم الشك فعلا و لو فرض أنه يشك لو التفت ضرورة أن الاستصحاب وظيفة الشاك و لا شك مع الغفلة أصلا فيحكم بصحة صلاة من أحدث ثم غفل و صلى ثم شك فى أنه تطهر قبل الصلاة لقاعدة الفراغ بخلاف من التفت قبلها و شك ثم غفل و صلى فيحكم بفساد صلاته فيما إذا قطع بعدم تطهيره بعد الشك لكونه محدثا قبلها به حكم الاستصحاب مع القطع بعدم رفع حدثه الاستصحابى .\r\nلا يقال نعم و لكن استصحاب الحدث فى حال الصلاة بعد ما التفت بعدها يقتضى أيضا فسادها .\r\nفإنه يقال نعم لو لا قاعدة الفراغ المقتضية لصحتها المقدمة على أصالة فسادها .\r\nتنبيهات استصحاب\r\nمباحث اصلى استصحاب به پايان رسيد . به عقيدهء مرحوم آخوند استصحاب مطلقاً حجّت بود و تمام تفصيلات مردود بود . وى اكنون چهادره تنبيه را بيان مىكند .\r\nتنبيه اوّل\r\nيقين سابق و شك لاحقى كه از اركان مسلّم استصحاب هستند ، بايد هر دو فعلى باشند ؛ به اين معنا كه مكلّف ، به وضع و حال خويش ملتفت باشد و بالفعل يقين سابق به امرى از امور ، و شك لاحق در بقاء آن امر داشته باشد تا بتواند استصحاب جارى كند . بنابراين كسى كه كلّاً غافل است و اصلًا توجّه به وضع خود ندارد ، استصحاب در حق او جارى نيست ؛ زيرا استصحاب وظيفهء انسان شاك است ، « 1 » و در فرض غفلت ، اصلًا شكّى نيست و احتمالى نمىدهد - و گرنه غافل نبود - تا نوبت به استصحاب برسد ؛ آرى اگر ملتفت مىشد ، حتماً شكّ در بقاء پيدا مىكرد ؛ ولى غافل بود و چنين شك و احتمالى برايش پيدا نشد تا استصحاب كند .\r\nآخوند علاوه بر مطلب فوق ، دو فرع را ذكر مىكند كه در يكى غفلت محض حاكم است و شك مكلّف فعلى نشده است و جاى استصحاب نيست و در ديگرى شك فعلى شده و مجراى استصحاب است .\r\nفرع اوّل : شخصى ساعت هشت صبح محدث شد ، و اين امر يقينى است . به‌دنبال حدث ، به سراغ\r\n\r\n\r\n","description":"","footnote":"\r\n( 1 ) . شاك يعنى جاهل بسيط كه توجّه دارد ، ولى نمىداند كه آيا فلان امر كماكان باقى است يا خير .\r\n","page_name":" 267 ","page_number":268},
  {"content":"\r\n\r\nكار و تجارت يا درس و بحث ، رفت و به كلّى غافل شد و اصلًا به مخيّله‌اش خطور نكرد كه وضو بسازد ، يا اين‌كه آيا وضو ساخته است يا نه ؟ يا اين‌كه قبلًا حدثى پيدا شده بود يا نه ؟ اين غفلت كماكان ادامه داشت تا ظهر شد و نماز ظهر را هم با همان حال بجا آورد و تازه متوجّه شد كه ساعت هشت صبح محدث شده است و شك كرد كه آيا پس از حدث ، وضو ساخته است يا خير ؟ در اينجا نسبت به نمازهاى بعدى ، اركان استصحاب تامّ است ؛ زيرا يقين سابق ، و شك لاحق در بقاء دارد و جاى استصحاب حدث است و نتيجه‌اش لزوم وضو گرفتن و تحصيل طهارت براى نماز بعد است ؛ ولى نسبت به نمازى كه خوانده است ، از آنجا كه قبل از آن شكى پيدا نشد و حال غفلت حاكم بود ، استصحاب حدثى هم پيدا نشد و حالا پس از نماز شك مىكند ، قانون فراغ « 1 » مىگويد به اين شك اعتناء نكن و نمازى كه خواندى محكوم به صحّت است .\r\nاشكال : معترض مىگويد : ما هم قبول داريم كه قبل از نماز ، شكّى پيدا نشد و سراسر غفلت بود ؛ ولى پس از نماز كه ملتفت شده و شك در بقائش فعلى شده است استصحاب قابل جريان است و مفادش آن است كه اين انسان از همان ساعت هشت صبح محدث بوده و در حال نماز هم محدث بوده است . پس بدون طهارت نماز خوانده است و علىالقاعده بايد نمازش باطل باشد ؛ چرا حكم به صحّت كرديد ؟\r\nپاسخ : مرحوم آخوند در پاسخ مىفرمايد آرى ، على القاعده مطلب همان است كه معترض گفت و استصحاب حال نماز مىگويد نماز باطل است ؛ ولى از آنجا كه پس از فراغ از عمل شك پيدا شده است ، مجراى قاعدهء ديگرى به نام قاعدهء فراغ از عمل است و اين قاعده حكم به صحّت مىكند . در آخر باب استصحاب خواهد آمد كه قاعدهء فراغ در نبرد با استصحاب ، مقدّم است ؛ يا از باب تخصيص - كه مبناى آخوند است - و يا از باب حكومت - كه مسلك شيخ اعظم رحمه الله - است .\r\nفرع دوم : شخصى ساعت هشت صبح محدث شده بود سپس ساعت ده صبح شك در بقاء حدث پيدا كرد « 2 » و پس از آن غافل شد تا بعد از نماز ظهر مجدّداً ملتفت شد . در اينجا اگر احتمال مىدهد كه در مدّت غفلت ( ده صبح تا ظهر ) وضو ساخته باشد ، باز به شكّى كه بعد از نماز به او متوجّه شده اعتناء نمىكند . به دليل قاعدهء فراغى كه در فرع اوّل ذكر شد ؛ ولى اگر يقين دارد كه پس از ساعت ده ، وضو نساخته است و اگر هم وضويى بوده ، ما بين ساعت هشت تا ده صبح بوده و نسبت به آن زمان هم كه شك فعلى پيدا كرده است ، و قبل از نماز اركان استصحاب تمام شده و استصحاب حدث جارى گشته و شخص با استصحاب حدث ، وارد نماز شده است ؛ طبعاً چنين نمازى در حكم نماز با يقين به حدث است و محكوم به فساد و بطلان است .\r\n\r\n\r\n","description":"","footnote":"\r\n( 1 ) . شك بعد از فراغ از عمل قابل اعتناء نيست .\r\n( 2 ) . يقين و شك ، هر دو پيش از نماز فعلى شده‌اند .\r\n","page_name":" 268 ","page_number":269},
  {"content":"\r\n\r\n\r\n[ التنبيه 
  ] الثانى : [ جريان الاستصحاب فى مؤدّى الأمارات 
  ]\r\nأنه هل يكفى فى صحة الاستصحاب الشك فى بقاء شىء على تقدير ثبوته و إن لم يحرز ثبوته فيما رتب عليه أثر شرعا أو عقلا إشكال من عدم إحراز الثبوت فلا يقين و لا بد منه بل و لا شك فإنه على تقدير لم يثبت و من أن اعتبار اليقين إنما هو لأجل أن التعبد و التنزيل شرعا إنما هو فى البقاء لا فى الحدوث فيكفى الشك فيه على تقدير الثبوت فيتعبد به على هذا التقدير فيترتب عليه الأثر فعلا فيما كان هناك أثر و هذا هو الأظهر .\r\nو به يمكن أن يذب عما فى استصحاب الأحكام التى قامت الأمارات المعتبرة على مجرد ثبوتها و قد شك فى بقائها على تقدير ثبوتها من الإشكال بأنه لا يقين بالحكم الواقعى و لا يكون هناك حكم آخر فعلى بناء على ما هو التحقيق من أن قضية حجية الأمارة ليست إلا تنجز التكاليف مع الإصابة و العذر مع المخالفة كما هو قضية الحجة المعتبرة عقلا كالقطع و الظن فى حال الانسداد على الحكومة لا إنشاء أحكام فعلية شرعية ظاهرية كما هو ظاهر الأصحاب .\r\nو وجه الذب بذلك أن الحكم الواقعى الذى هو مؤدى الطريق حينئذ محكوم بالبقاء فتكون الحجة على ثبوته حجة على بقائه تعبدا للملازمة بينه و بين ثبوته واقعا .\r\nإن قلت كيف و قد أخذ اليقين بالشىء فى التعبد ببقائه فى الأخبار و لا يقين فى فرض تقدير الثبوت .\r\nقلت نعم و لكن الظاهر أنه أخذ كشفا عنه و مرآة لثبوته ليكون التعبد فى بقائه و التعبد مع فرض ثبوته إنما يكون فى بقائه فافهم .\r\nتنبيه دوم\r\nدر يقين سابق و شك لاحق كه از اركان استصحاب‌اند ، از لحاظ تنجيزى و تعليقى بودن چهار صورت متصوّر است :\r\n1 . هر دو تنجيزى و فعلى و وجدانى باشند ؛ يعنى الآن يقين وجدانى و صد در صد دارد كه فلان امر قبلًا واجب بود و شك وجدانى هم دارد كه آيا فعلًا هم وجوب باقى است يا نه ؟ اينجا قطعاً استصحاب جارى مىشود و مصداق اتمّ و اكمل باب است .\r\n2 . هر دو تعليقى و تقديرى باشند ؛ يعنى فعلًا يقينى در كار نيست ، شكى هم ندارد ؛ ولى اگر يقين مىكرد به فلان امر و به دنبال آن اگر شك در بقاء مىآمد ، استصحاب مىشد در اين فرض قطعاً استصحاب جارى نيست ؛ زيرا اركان استصحاب هر دو مختلّ است ، نه يقين سابق دارد و نه شك لاحق .\r\n3 . يقين ، تنجيزى و شك ، تعليقى است ؛ يعنى يقين به وجوب جمعه - مثلًا - دارد ولى شك در بقاء ندارد و اگر شك مىكرد جاى استصحاب بقاء بود ؛ امّا شك كه ندارد ، در اين صورت نيز استصحاب جارى نمىشود ؛ زيرا ركن دوم آن ( شك لاحق ) ، مختل است و كراراً گفته شد كه\r\n\r\n","description":"","footnote":"","page_name":" 269 ","page_number":270},
  {"content":"\r\n\r\nاستصحاب ، دستورالعملى براى انسان شاك و مردّد است ، در صورتى كه چنين كسى شاك نيست .\r\n4 . يقين ، تعليقى و شك ، فعلى و تنجيزى است ؛ يعنى اگر يقين سابق داشته باشد و متيقّنى در سابق باشد ، الآن شك در بقاء دارد كه شكّ در بقايش بر تقدير و فرض ثبوت واقعى و حدوث شىء مشكوك است ، نه مطلقاً و بدون تقدير مزبور . در تنبيه ثانى همين صورت مطرح است و سؤال اين است كه آيا شك در بقاء بر فرض ثبوت و حدوث شىء ، كفايت مىكند و مىتوانيم در چنين شكّى استصحاب كنيم يا كافى نيست و بايد مثل صورت اوّل هر دو فعلى و تنجيزى باشند ؟ در پاسخ مىفرمايد مسأله محلّ اشكال است و دو وجه در آن مطرح است :\r\n1 . خير ، چنين شكى كافى نيست و موجب استصحاب نمىشود ؛ زيرا اصل ثبوت و حدوث آن مستصحب ، احراز نشده است « 1 » و وقتى آن شىء محرز نشد پس يقين به آن نداريم ( يقين بدون متيقّن و متعلّق معقول نيست . ) و با نبود يقين ، ركن اوّل استصحاب مختلّ است و جارى نمىشود ؛ و بلكه ركن ثانى هم مختل مىشود ؛ يعنى شك در بقاء هم نداريم ، زيرا شك در بقاء به‌طور مطلق نيست ، على تقديرٍ است و آن تقديرِ ثبوت واقعىِ شىءِ مشكوك در زمان سابق است ؛ ولى اين تقدير محقّق نشده است تا شكّ هم محقّق شود و در واقع به اين‌صورت است كه اگر فلان امر در سابق ، ثابت و محقّق بود ، الان شك در بقائش مىكرديم ، ولى ثابت كه نشده است ( مشكوك است ) ؛ پس شك در بقاء هم نداريم ؛ « 2 » در نتيجه هر دو ركن استصحاب مختل است و جاى استصحاب نيست .\r\n2 . آرى ، كفايت مىكند و مجراى استصحاب است ؛ زيرا اگرچه يقين سابق ، فعلى نيست و تقديرى يا اگرى است ، ولى در باب استصحاب ، يقين سابق موضوعيّت و خصوصيّت زيادى ندارد ؛ چون ما فعلًا كارى به زمان سابق نداريم و اگر سخن از يقين به ثبوت در سابق مطرح مىشود ، براى اين است كه زمينه براى شك در بقاء و به دنبال آن حكم به بقاء و تعبّد به بقاء ، درست شود و ما فعلًا گرفتار بقاء حكم هستيم و حكم اين مرحله را مىخواهيم روشن كنيم ، و لذا شك دربقاء بر تقدير ثبوت هم كافى است ؛ زيرا شك در بقاء هست و ركن اصلى استصحاب موجود است و جارى مىشود و اگر اثر شرعى يا عقلى داشته باشد ، بر آن مترتّب مىشود . « 3 »\r\nهدف اصلى مرحوم آخوند از مطرح كردن اين تنبيه آن است كه مشكل مهمّى را بر مبناى خودش حلّ كند و آن مشكل اين است كه در باب حجيّت امارات بر مسلك طريقيّت ، به عقيدهء مشهور\r\n\r\n\r\n","description":"","footnote":"\r\n( 1 ) . فرض ما اين است كه نمىدانيم چنين چيزى بوده است يا نه ؛ اگر بود الآن هم هست ولى بود يا نبودش را نمىدانيم .\r\n( 2 ) . معلّق عليه كه نبود معلّق هم نيست ، ملزوم كه نبود لازم هم نيست .\r\n( 3 ) . اثر شرعى مثل باب نذر مانند اين‌كه كسى نذر كرده است اگر فلان شىء بقاء على تقدير الثبوت داشته باشد ، يك درهم صدقه بدهد و الآن شك در بقاء كذائى دارد ؛ با استصحاب بقاء احراز كرد و به‌دنبال آن وجوب وفاء به نذر و وجوب تصدّق شرعاً مىآيد . و اثر عقلى هم مثل وجوب موافقت و حرمت مخالفت و . . . كه اگر حكمى احراز شد ، بايد به حكم عقل موافقت شود و نبايد مخالفت شود .\r\n","page_name":" 270 ","page_number":271},
  {"content":"\r\n\r\nاگر اماره بر حكمى از احكام - مثلًا وجوب جمعه در عصر حضور - قائم شد ، بر طبق مؤداى اماره يك حكم ظاهرى طريقى درست مىشود و نماز جمعه در ظاهر واجب مىگردد .\r\nولى به عقيدهء آخوند بر طبق مفاد اماره هيچ حكمى جعل نمىشود ؛ نه واقعى و نه ظاهرى ، بلكه اماره كه حجّت شرعى است همانند قطع و يا ظنّ مطلق بر مسلك حكومت « 1 » است كه حجّت عقلى هستند و در همه‌جا حجيّت به معناى منجّزيّت و معذّريت است ؛ يعنى اگر مصادف واقع در آمد ، واقع را در حق ما منجَّز مىكند و اگر مخالف واقع در آمد ، در قيامت عذر و بهانه‌اى براى ما درست مىكند ؛ و گرنه بر طبق مؤداى اماره هيچ حكمى جعل نمىشود و هر چه هست همان احكام واقعيّه‌اى است كه عند الله ثبت و ضبط است ؛ چه اماره مُصيب باشد يا نباشد .\r\nحال اگر در موردى اماره‌اى بر حكمى دلالت كرد ، مثلًا خبر ثقه بر وجوب جمعه در عصر حضور دلالت كرد ، سپس در عصر غيبت ، در بقاء وجوب جمعه شك پيدا كرديم ، بر مسلك مشهور ، استصحاب بقاء وجوب جارى مىشود ؛ زيرا در زمان سابق ( عصر حضور ) وجوب فعلى و ظاهرى درست شد و الآن هم كه شك مىكنيم ، جاى استصحاب بقاء است و اركان تامّ است . ولى بر مسلك مرحوم آخوند اشكال دارد ؛ زيرا يقين سابق در كار نيست ؛ نه به حكم واقعى يقين داريم « 2 » و نه به حكم ظاهرى فعلى يقين داريم ؛ « 3 » پس يقين سابقى نيست تا شك در بقاء و استصحاب جا داشته باشد .\r\nپاسخ اشكال : مطالب تنبيه ثانى نشان مىدهد كه يقين فعلى لازم نيست ، و شك در بقاء بر تقدير ثبوت هم كافى است . در مورد اماره چنين است ؛ يعنى اگر يقين به وجوب جمعه داشتيم و اگر چنين حكمى واقعاً وجود داشت ، الآن شك در بقاء آن داريم و استصحاب مىكنيم بقاء آن را . ميان ثبوت واقعى و تعبّد به بقاء هم ملازمه است ؛ يعنى اگر در واقع باشد ، الان هم در ظاهر ثابت است و بنا را بر بقائش مىگذاريم و كارى نداريم كه آيا در واقع هست يا نيست ؛ همين اندازه شك در بقاء بر فرض ثبوت كه داريم كافى است . پس ثمرهء مهمّ آن بحث عبارت شد از صحّت اجراء استصحاب حكم شرعى در باب امارات .\r\nاشكال : اين اشكال به اصل مطلب است نه به اعتراضى كه در باب امارات مطرح شد . معترض مىگويد شما چگونه مىگوييد در صحت استصحاب ، شك در بقاء بر تقدير ثبوت كافى است ؛ در حالى كه در لسان اخبار ، يقين سابق و شك لاحق اخذ شده و امام فرموده است : « لا تنقض اليقين بالشك » ، و\r\n\r\n\r\n","description":"","footnote":"\r\n( 1 ) . عقل حاكم به لزوم اتباع ظن باشد ؛ در قبال مسلك كشف .\r\n( 2 ) . چون فرض ما اين است كه ما هستيم و امارهء ظنّى و از واقع خبر نداريم .\r\n( 3 ) . چون فرض اين است كه بر طبق مفاد اماره در زمان سابق ، حكمى و وجوب جمعه‌اى درست نشد و حجّيت اماره مفادش اين نبود .\r\n","page_name":" 271 ","page_number":272},
  {"content":"\r\n\r\nمشتق ظهور در فعليت دارد و در فرض شما كه تقدير ثبوت يا ثبوت تعليقى بود ، يقين فعلى نيست .\r\nپس مشمول اخبار باب نيست تا جاى استصحاب باشد .\r\nپاسخ : آرى ظاهر اخبار همين است كه يقين فعلى باشد ولى يقين موضوعيّت ندارد و به عنوان كاشف از واقع و مرآت ثبوت واقع ، مطرح است و هدف اصلى اين است كه بدين وسيله زمينهء شك در بقاء و سپس تعبّد به بقاء درست شود و ما هم در استصحاب به‌دنبال همين امر هستيم و علىالفرض اين مطلب درست شد و براى تعبّد به بقاء بيش از اين لازم نداريم .\r\nفافهم : شايد اشاره باشد به اينكه اين خلاف ظاهر تعبيرات روايات است و دليلى بر ارتكاب آن نداريم . مشكل استصحاب در باب امارات را هم اين‌گونه حل مىكنيم كه يقين را اعمّ از وجدانى و تنزيلى مىگيريم و در اماره ، يقين وجدانى نيست ، ولى تنزيلى هست ؛ زيرا خبر ثقه به منزلهء علم است .\r\nيا اين‌كه يقين را خصوص يقين وجدانى مىگيريم و از خارج ، يقين تعبدّى و تنزيلى را به آن ملحق مىكنيم و مشكل حل مىشود ؛ كمااين‌كه مراد از شك هم ، خصوص دو احتمال متساوى الطرفين نيست ، بلكه اعمّ از آن و ظنّ غير معتبر است و يا ظنّ غير معتبر حكماً به شك ملحق است .\r\n\r\n","description":"","footnote":"","page_name":" 272 ","page_number":273},
  {"content":"\r\n\r\n\r\n[ التنبيه 
  ] الثالث : [ استصحاب الكلّى و أقسامه 
  ]\r\nأنه لا فرق فى المتيقن السابق بين أن يكون خصوص أحد الأحكام أو ما يشترك بين الاثنين منها أو الأزيد من أمر عام .\r\nفإن كان الشك فى بقاء ذاك العام من جهة الشك فى بقاء الخاص الذى كان فى ضمنه و ارتفاعه كان استصحابه كاستصحابه بلا كلام .\r\nو إن كان الشك فيه من جهة تردد الخاص الذى فى ضمنه بين ما هو باق أو مرتفع قطعا فكذا لا إشكال فى استصحابه فيترتب عليه كافة ما يترتب عليه عقلا أو شرعا من أحكامه و لوازمه .\r\nو تردد ذاك الخاص الذى يكون الكلى موجودا فى ضمنه و يكون وجوده به عين وجوده بين متيقن الارتفاع و مشكوك الحدوث المحكوم بعدم حدوثه غير ضائر باستصحاب الكلى المتحقق فى ضمنه مع عدم إخلاله باليقين و الشك فى حدوثه و بقائه و إنما كان التردد بين الفردين ضائرا باستصحاب أحد الخاصين اللذين كان أمره مرددا بينهما لإخلاله باليقين الذى هو أحد ركنى الاستصحاب كما لا يخفى . نعم يجب رعاية التكاليف المعلومة إجمالا المترتبة على الخاصين فيما علم تكليف فى البين .\r\nو توهم كون الشك فى بقاء الكلى الذى فى ضمن ذاك المردد مسببا عن الشك فى حدوث الخاص المشكوك حدوثه المحكوم بعدم الحدوث بأصالة عدمه ، فاسد قطعا لعدم كون بقائه و ارتفاعه من لوازم حدوثه و عدم حدوثه بل من لوازم كون الحادث المتيقن ذاك المتيقن الارتفاع أو البقاء .\r\nمع أن بقاء القدر المشترك إنما هو به عين بقاء الخاص الذى فى ضمنه لا أنه من لوازمه .\r\nعلى أنه لو سلم أنه من لوازم حدوث المشكوك فلا شبهة فى كون اللزوم عقليا و لا يكاد يترتب بأصالة عدم الحدوث إلا ما هو من لوازمه و أحكامه شرعا .\r\nتنبيه سوم\r\nتنبيه سوم دربارهء اقسام استصحاب كلّى است . گاهى متيقّن يا مستصحب ، فرد خاص و شخص معيّن است ، و گاهى كلّى و عام است . مرحوم آخوند بحث را با استصحاب حكم شروع مىكند و مىفرمايد :\r\nمتيقن گاهى خصوص يكى از احكام شرعيّه است ؛ مثلًا خصوص وجوب جمعه را استصحاب مىكنيم ؛ و گاهى عام و كلّى و قدر مشترك ميان دو حكم است ؛ مثل رجحان كه ميان وجوب و استحباب مشترك است ، و مرجوحيّت كه ميان حرمت و كراهت مشترك است ؛ يا قدر جامع ميان چند حكم است ؛ مثل جواز به معناى اعم كلمه كه مشترك ميان وجوب و استحباب و اباحه و كراهت است . وى در پايان تنبيه ثالث ، استصحاب در موضوع يا متعلّق را هم مطرح مىكند .\r\n\r\n","description":"","footnote":"","page_name":" 273 ","page_number":274},
  {"content":"\r\n\r\nامّا شيخ اعظم در رسائل از آغاز ، بحث را كلّى مطرح كرده است و همين روش صحيح است و به قول مرحوم مشكينى ، وجهى ندارد كه عنوان بحث را به استصحاب احكام اختصاص دهيم . . . ؛ به هر حال بحث در اين است كه گاهى استصحاب در مورد خاص جارى مىشود ؛ مثلًا وجوب جمعه ، حرمت مايع ، حيات زيد و وجود زيد در منزل كه فعلًا مورد بحث ما نيست و اگر اركان استصحاب تمام باشد و اثر شرعى هم داشته باشد ، حتماً جارى مىشود ؛ و گاهى استصحاب در كلّى و عام و قدر جامع ، جارى مىشود كه اين نوع سه قسم دارد :\r\nاستصحاب كلّى قسم اوّل ؛ مثلًا فرد خاصّى - مثل زيد - در منزل موجود شد و در ضمن آن و بلكه به عين وجود او ، كلّى انسان هم در دار محقّق شد ؛ پس از مدّتى شك در بقاء كلّى پيدا مىكنيم و منشأ شك در بقاء هم ، همان خاص و فرد معيّن ( زيد ) است كه آيا زيد كماكان در منزل است تا كلّى انسان هم موجود باشد يا از منزل خارج شد و كلّى انسان هم در آنجا نيست ؟ در اينجا استصحاب خاص جارى مىشود و استصحاب بقاء كلّى هم جارى مىشود ؛ زيرا نسبت به هركدام ، اركان استصحاب كامل است و هركدام كه اثر شرعى داشته باشد مترتّب مىشود . پس در كلّى قسم اوّل حتماً استصحاب جارى مىشود .\r\nاستصحاب كلّى قسم ثانى ؛ كلّى در ضمن فرد مردّد موجود شده است اين‌گونه كه يا در ضمن فردى موجود شده بود كه آن فرد الآن قطعاً منتفى شده و متيقّن الارتفاع است و يا در ضمن فردى محقق شده است كه الآن قطعاً باقى و متيقّن البقاء است .\r\nمثال : كلّى حيوان در منزل موجود باشد ، ولى مردّد است كه در ضمن پشه موجود شد كه عمر كوتاهى دارد و الآن حتماً مرده و از بين رفته است يا در ضمن فيل موجود شد كه عمر بلندى دارد و هم‌اكنون حتماً زنده است .\r\nمثال ديگر : كلّىِ حدث محقّق شد ، ولى مردّد است كه در ضمن حدث اصغر ( بول ) محقق شد يا در ضمن حدث اكبر ( منى ) ؛ و سپس وضوئى ساخته است . اگر حدث اصغر بود ، حتماً مرتفع شده است و اگر حدث اكبر بود ، حتماً باقى است ؛ زيرا با غُسل رفع مىشود نه با وضو . پس الآن شك در بقاء كلّىِ حيوان يا كلّىِ حدث كه قدر جامع ميان فيل و پشه ، منى و بول است ، داريم .\r\nحال آيا در اين قسم ، استصحاب خود كلّى جارى مىشود ؟ جواب آخوند مثبت است ؛ يعنى استصحاب كلّى را جارى مىداند ؛ زيرا نسبت به خود كلّى - صرف نظر از خصوص اين فرد يا آن فرد - اركان استصحاب كامل است ؛ يقين سابق به اصل حدوث و ثبوت و تحقّقِ كلّى حيوان و حدث ، دارد و شك لاحق در بقاء آن نيز دارد و قابل استصحاب است و با استصحاب كلّى ، تمام احكام و آثار و لوازم شرعى و عقلى بر آن مترتب است .\r\nيك نكته : از آنجا كه آخوند عنوان بحث را به استصحاب حكم اختصاص داد ، آثار عقلى را هم\r\n\r\n","description":"","footnote":"","page_name":" 274 ","page_number":275},
  {"content":"\r\n\r\nبار مىكند ؛ زيرا در تنبيهات بعدى خواهد آمد كه اگر شما حكم شرعى را استصحاب كرديد ، احكام عقليّه‌اش هم بر آن مترتب مىشود . مثلًا اگر وجوب نماز جمعه را استصحاب كرديد ، اطاعت بر شما واجب مىشود و اين وجوب طاعت به حكم عقل است كه بر استصحاب بار شده است و اينكه شنيده‌ايد اصل مثبت حجّت نيست و احكام عقليّه بار نمىشود ، در جايى است كه استصحاب موضوعى از موضوعات باشد .\r\nدو اشكال به جريان استصحاب كلّى قسم دوم :\r\nاشكال اوّل : در اين قسم ، كلّى در ضمن فرد مردّد موجود شده است و تردّد فرد و خاص ميان اين و آن ، موجب مىشود تا اركان استصحاب مختل شود و استصحاب قابل جريان نباشد ؛ زيرا اگر كلّى در ضمن فرد قصير العمر ( پشه ) يا در ضمن حدث اصغر ( بول ) محقّق شده بود ، اوّلًا اصل حدوث كلّى در ضمن آن مشكوك است و يقين سابق به حدوث پشه يا بول نداريم ؛ ثانياً بر فرض حدوث ، شك لاحق در بقاء نداريم ، بلكه يقين به ارتفاع داريم . يعنى اگر اين فرد موجود بود ، حتماً از بين رفته و زائل شده است و ترديدى نداريم تا استصحاب جارى شود . و اگر در ضمن فرد طويل العمر ( فيل ) يا حدث اكبر ( منى ) موجود شده بود ، باز هم اوّلًا اصل حدوث آن مشكوك است و با اصالة عدم الحدوث نفى مىشود و يقين سابق نيست . ثانياً بر فرض كه حادث باشد ، شك در بقاء نداريم ؛ زيرا اگر اين فرد بوده ، الآن حتماً هست و باز جاى استصحاب نيست . پس كلّى به عين وجود فرد ، موجود مىشود و فرد كلّى يا اين است يا آن ، و در ضمن هركدام كه باشد ، قابل استصحاب نيست و اركان ناتمام است ؛ به بيانى كه ذكر شد .\r\nپاسخ : سخن مستشكل را قبول داريم ، ولى به حال ما ضرر نمىرساند ؛ زيرا نتيجهء آن حرف‌ها اين است كه نسبت به خصوص فرد قصير العمر يا طويل العمر ، استصحاب جارى نشود و اركانش مختّل باشد ، ولى ما كه نمىخواهيم استصحاب را در خصوص اين فرد يا آن فرد جارى كنيم تا اشكال شود ؛ ما در خود كلّى و قدر جامع استصحاب جارى مىكنيم و نسبت به كلّى حيوان يا حدث ، اركان استصحاب تمام و كامل است ؛ زيرا يقين سابق به اصل حدوث حيوان و حدث داريم ، صرف نظر از اينكه در ضمن كدام فرد است ، و شك لاحق در بقاء خود كلّى داريم و استصحاب بقاء كلّى جارى مىشود و اثر شرعى هم مترتب مىگردد ، كه حال كه بنا را بر حدث گذاشتى پس حقّ ورود در نماز ندارى ، حق طواف ندارى ، حقّ ندارى خطوط قرآن را مسّ كنى و . . . و تردّد و دوران امر ميان اين يا آن ، مانع از استصحاب خصوص اين يا آن مىشود و آثارى كه خاص هركدام باشد ، به بركت استصحاب ثابت نمىشود ؛ ولى آثار خود كلّى و قدر جامع بار مىشود .\r\nالبتّه نسبت به آثار و احكام خصوص هر فردى استصحاب جارى نشد و اين آثار را مترتب نكرد ؛ ولى از راه ديگر ممكن است اين آثار هم مترتّب شود . براى مثال علم اجمالى داريم كه اين قطره\r\n\r\n","description":"","footnote":"","page_name":" 275 ","page_number":276},
  {"content":"\r\n\r\nيا بول است يا منى ؛ هركدام كه باشد ، احكام خاص خود را دارد ، غير از احكام مشتركه . مثلًا اگر بول است ، بايد دو مرتبه با آب قليل شسته شود و . . . و اگر منى است نبايد در مساجد توقّف كند و . . . ؛ چنانچه علم اجمالى به تكليف فعلى در دو طرف پيدا شد ، حتماً علم اجمالى مؤثر است و بايد مراعات احتياط را بنماييم ؛ ولى اصل احتياط يك اصل است و قوانين خاص خود را دارد و استصحاب ، اصل ديگرى است و احكام خود را دارد و نسبت به موردى اگر استصحاب جارى نشد دليل بر آن نيست كه احتياط هم جارى نشود ، و بالعكس .\r\nاشكال دوم : شك در بقاء كلّى مسبّب از چه امرى است ؟ آيا مسبّب است از شكّ در بقاء فرد قصير است ؟ قطعاً نه ؛ زيرا نسبت به فرد قصير شك در بقاء نيست ؛ بلكه اگر هم بوده تاكنون ، حتماً مرتفع شده است . آيا مسبّب از شك در بقاء فرد طويل است ؟ باز هم يقيناً چنين نيست ؛ زيرا نسبت به فرد طويل العمر يقين به بقاء داريم و اگر اين بوده باشد ، حتماً باقى است و شك نداريم تا به‌دنبال آن ، در بقاء كلّى شك كنيم . آيا مسبّب است از شكّ در حدوث فرد قصير است ؟ قطعاً خير ؛ زيرا فرد قصير بر فرض هم قطعاً موجود بود ، الآن قطعاً رفته است و جاى شك در بقاء كلّى در ضمن اين فرد نيست .\r\nبارى شك در بقاء كلّى مسبّب از شك در حدوث فرد طويل العمر و متيقّن البقاء است ؛ زيرا اگر اين فرد حادث شده باشد ، الآن هم باقى است ، كلّى هم در ضمن آن باقى است و اگر حادث نشده باشد بقائى هم ندارد ، كلّى هم باقى نيست . پس بقاء و ارتفاع كلّى ، مسبّب از حدوث و عدم حدوث اين فرد خاص است و در شك در حدوث ، اصل عدم حدوث جارى مىشود و حكم به عدم فرد طويل مىشود و نوبت به شك در بقاء كلّى و استصحاب بقاء آن نمىرسد ؛ زيرا اصل مسبّبى است و با وجود اصل سببى جاى اصل مسبّبى نيست ؛ در نتيجه استصحاب كلّى قسم ثانى باطل است .\r\nپاسخ : مرحوم آخوند به اين اشكال چند جواب داده است :\r\n1 . قبول نداريم كه شك در بقاء و ارتفاع كلّى ، مسبّب از شك در حدوث و عدم حدوث فرد طويل العمر و متيقن البقاء باشد ؛ زيرا طرف ديگر فرد طويل العمر فرد قصيرالعمر است و فرض اين است كه اصل حدوث يكى از دو فرد و به دنبال آن ، اصل وجود كلّى مسلّم است و يك امر حادث متيقّن و مسلّم الحدوث و مسلّم الثبوتى داريم و اصل حدوث جاى ترديد نيست و به‌دنبال آن ، كلّى هم در ضمن فرد حادث حتماً موجود شده است و ترديدى نداريم . شك ما در اين است كه آن امر حادث يقينى ، آيا فرد قصير است كه هم‌اكنون متيقّن الارتفاع است يا فرد طويل است كه فعلًا متيقّن البقاء است . در اين مورد نسبت به خصوص فرد قصير يا طويل جاى استصحاب نيست و اركان ، مختلّ است ، ولى نسبت به كلّى ، اركان تمام است و جارى مىشود .\r\n2 . اصولًا در كلّى و فرد ، سخن از ملازمه و لازم ملزوم بودن يا سبب و مسبّب بودن جا ندارد ؛ زيرا ملازمه فرع بر دوئيّت است ؛ يعنى دو چيز باشند كه يكى مسبّب از ديگرى باشد . كلّى طبيعى به عين\r\n\r\n","description":"","footnote":"","page_name":" 276 ","page_number":277},
  {"content":"\r\n\r\nوجود فرد موجود مىشود و سخن از عينيّت و وحدت است ، نه ملازمه و اثنينيّت تا با وجود سببى نوبت به مسبّبى نرسد .\r\n3 . بر فرض كه سببى و مسببّى باشد و با وجود اصل سببى ، نوبت به مسبّبى نرسد ؛ ولى اين در موردى است كه ترتّب مسبّب بر سبب ، شرعى باشد و اصل سببى ، اثر شرعى را درست كند ؛ مثلًا مقدارى آب داريم كه قبلًا پاك بود و حالا شك در تنجّس آن پيدا شده است . لباسى هم داريم كه قطعاً نجس بوده است و با اين آب مشكوك شستيم . در اينجا استصحاب بقاء نجاست مىگويد لباس شما نجس است ، استصحاب بقاء طهارت آب هم مىگويد اين آب پاك است ؛ اگر پاك است ، اثرش آن است كه لباس را پاك كرده است و با اين حال ، جاى استصحاب نجاست نيست ؛ زيرا شك ما در بقاء و ارتفاع نجاست لباس ، مسبب از شك در بقاء و ارتفاع طهارت ماء است و وقتى اصل سببى ، تكليف سبب و منشأ انتزاع را روشن كرد جاى اصل مسبّبى نيست . ولى در مانحن‌فيه جاى اين سخن نيست ؛ زيرا اصل عدم حدوث فرد طويل ، آثار و لوازم و احكام شرعىِ عدم حدوث فرد خاص را ثابت مىكند ؛ و امّا ترتيب كلى بر آن و بقاء يا ارتفاع آن ، اثر شرعى نيست ، بلكه اثر عقلى است و اصل فوق اين امور را ثابت نمىكند ، و گرنه اصل مثبت است و وقتى اصل سببى تكليف مسبب را روشن نكرد ، جريان اصل در ناحيهء مسبّب اگر اثر شرعى داشته باشد ، بلامانع است .\r\n4 . سه جواب قبلى در متن كفايه آمده است ، ولى جواب چهارم را در حاشيهء رسائل آورده است .\r\nبر فرض كه از اشكال‌هاى قبلى بگذريم ، مىگوييم اصل عدم حدوث فرد طويل با اصل عدم حدوث فرد قصير تعارض دارند ؛ چون علم اجمالى به حدوث يكى از آن دو داريم و اين منشأ معارضه مىشود .\r\nو در اثر معارضه ، ساقط مىشوند و نوبت به اصل مسبّبى مىرسد و اجراء آن بلامانع است . « 1 » پس استصحاب در كلّى قسم ثانى هم قابل جريان است .\r\nو أما إذا كان الشك فى بقائه من جهة الشك فى قيام خاص آخر فى مقام ذاك الخاص الذى كان فى ضمنه بعد القطع بارتفاعه ففى استصحابه إشكال أظهره عدم جريانه فإن وجود الطبيعى و إن كان بوجود فرده إلا أن وجوده فى ضمن المتعدد من أفراده ليس من نحو وجود واحد له بل متعدد حسب تعددها فلو قطع بارتفاع ما علم وجوده منها لقطع بارتفاع وجوده منها و إن شك فى وجود فرد آخر مقارن لوجود ذاك الفرد أو لارتفاعه بنفسه أو بملاكه كما إذا شك فى الاستحباب بعد القطع بارتفاع الإيجاب بملاك مقارن أو حادث .\r\nلا يقال الأمر و إن كان كما ذكر إلا أنه حيث كان التفاوت بين الإيجاب و الاستحباب و هكذا بين الكراهة و الحرمة ليس إلا بشدة الطلب بينهما و ضعفه كان تبدل أحدهما بالآخر مع عدم تخلل\r\n\r\n\r\n","description":"","footnote":"\r\n( 1 ) . الحاشية على فرائدالاصول ، ص 203 .\r\n","page_name":" 277 ","page_number":278},
  {"content":"\r\n\r\nالعدم غير موجب لتعدد وجود الطبيعى بينهما لمساوقة الاتصال مع الوحدة فالشك فى التبدل حقيقة شك فى بقاء الطلب و ارتفاعه لا فى حدوث وجود آخر .\r\nفإنه يقال الأمر و إن كان كذلك إلا أن العرف حيث يرى الإيجاب و الاستحباب المتبادلين فردين متباينين لا واحد مختلف الوصف فى زمانين لم يكن مجال للاستصحاب لما مرت الإشارة إليه و تأتى من أن قضية إطلاق أخبار الباب أن العبرة فيه بما يكون رفع اليد عنه مع الشك به نظر العرف نقضا و إن لم يكن بنقض بحسب الدقة و لذا لو انعكس الأمر و لم يكن نقض عرفا لم يكن الاستصحاب جاريا و إن كان هناك نقض عقلا .\r\nو مما ذكرنا فى المقام يظهر أيضا حال الاستصحاب فى متعلقات الأحكام فى الشبهات الحكمية و الموضوعية فلا تغفل .\r\nاستصحاب كلّى قسم سوم : گاهى شك ما در بقاء كلّى از اين ناحيه است كه فرد معيّنى از كلّى - مثلًا زيد - در منزل موجود شد و كلّى طبيعى انسان هم در ضمن او و به عين وجود او موجود شد ؛ ولى پس از مدّتى يقيناً آن فرد از منزل خارج شد و طبيعى موجود در ضمن او هم ، همراه او خارج شد ولى احتمال مىدهيم مقارن و همزمان با ورود زيد به منزل ، بكر هم با او وارد شده باشد و طبيعى انسان در ضمن او هم محقّق شده باشد ، يا احتمال مىدهيم كه همزمان با خروج زيد از منزل ، بكر وارد شد و كلّى در ضمن او موجود شد كه اگر بكر وارد منزل شده باشد ، الآن هم باقى است و كلّى در ضمن او باقى است . اين احتمالات منشأ شك ما در بقاء كلّى شده است . حال در اين قسم هم نسبت به خصوص افراد ، استصحاب جارى نيست ؛ زيرا زيد كه قطعاً در خانه بود ، متيقن الارتفاع است نه مشكوك البقاء ، بكر هم از اوّل مشكوك الحدوث است ؛ ولى آيا كلّى انسان را مىتوانيم استصحاب كنيم ؟\r\nمرحوم آخوند مىفرمايد محلّ اشكال است . مرحوم مشكينى در حاشيه سه قول ذكر كرده است :\r\n1 . جارى مىشود مطلقاً ؛ 2 . جارى نمىشود مطلقاً ؛ 3 . تفصيل در كار است . قول قوى به نظر ما عدم جريان استصحاب است مطلقاً ؛ زيرا درست است كه در منطق آموختيم كه طبيعى ، به عين وجود افراد موجود مىشود ، ولى بحثى هم بود كه آيا رابطهء كلّى طبيعى با افراد چه رابطه‌اى است ؟ آيا همانند يك پدر و چند فرزند است ؛ يعنى يك كلّى است كه در ضمن همهء افراد موجود است يا همانند آباء متعدّد و ابناء متعدّد است كه هر فرزندى پدرى دارد ؛ يعنى به تعداد افراد انسان ، كلّى طبيعى انسان وجود دارد و طبيعى در ضمن زيد غير از كلّى در ضمن بكر است ؟\r\nحقّ همين دومى است ، لذا مىگوييم در منزل ، دو انسان موجود است ، نه يك انسان و يك كلّى طبيعى ؛ آنگاه روى اين مبناى منطقى و فلسفى مىگوييم زيد كه از منزل خارج شد ، طبيعى انسان در ضمن او هم كه مختصّ به او بود از منزل خارج شد ، و نسبت به طبيعى ديگر همان‌طور كه در اصل وجود فرد ديگر شك داريم ، در اصل تحقّقِ طبيعى در ضمن آن نيز شك داريم ؛ در هر حال اركان استصحاب تمام نيست تا خود كلّى را استصحاب كنيم .\r\n\r\n","description":"","footnote":"","page_name":" 278 ","page_number":279},
  {"content":"\r\n\r\nقسم ثالث از اقسام استصحاب كلّى چهار صورت دارد ؛ به اين‌صورت كه : يا فرد ديگر كه احتمالش را مىدهيم همزمان با حدوث فرد اوّل حادث شده است و يا مقارن با زوال فرد اوّلى ، در هريك از دو صورت يا فرد ديگر بنفسه - يعنى خودش - متحقّق است « 1 » و يا به ملاكش متحقّق است ؛ در نتيجه چهار صورت مىشود . تفصيل موارد به قرار ذيل است :\r\n1 . احتمال بدهيم كه خود فرد ديگر ، يا فرد ديگر بنفسه ، مقارن با حدوث فرد اوّل حادث شده باشد ، مثلًا همراه زيد ، بكر نيز در منزل محقّق شده باشد .\r\n2 . احتمال بدهيم كه فرد ديگر ، خودش مقارن با زوال فرد اوّل حادث شده باشد ، مثلًا مقارن با خروج زيد از منزل ، بكر وارد منزل شده باشد و كلّى طبيعى در ضمن آن ، موجود شده باشد .\r\n3 . احتمال بدهيم كه فرد ديگر به ملاكش - نه خودش - مقارن با حدوث فرد اوّل باشد ، مثلًا همراه با وجوب و امر ايجابى ، ملاك استحباب ( مصلحت غير ملزمه ) هم در عمل باشد ؛ ولى فانى و مندكّ در ملاك وجوب باشد . خود استحباب قطعاً همراه وجوب نيست و معقول نيست كه عملى ، هم منع از ترك داشته باشد و هم جواز ترك . ولى به محض زوال ايجاب ، ملاك استحباب ، باعث فعليّت استحباب شود .\r\n4 . احتمال بدهيم كه فرد ديگر به ملاكش مقارن با زوال فرد قبلى ، حادث شود ؛ يعنى به محض زوال وجوب ، مصلحت ندبى پيدا شود و عمل مندوب گردد .\r\nتمام اين چهار صورت مورد بحث ماست و استصحاب كلّى قسم ثالث در هيچ صورتى جارى نيست . در فرض انسان در ضمن زيد و بكر محاسبه شد و امّا در فرض استحباب و ايجاب مىگوييم كلّى عبارت است از طلب فعل و در ضمن فردى به نام وجوب ، قطعاً موجود شد و قطعاً مرتفع شد و در ضمن فرد ديگر به نام استحباب از اوّل مشكوك است . پس آن طبيعى كه موجود بود الآن مشكوك البقاء نيست و طبيعى ديگر كه در ضمن استحباب مطرح است از اصل ، مشكوك الحدوث است و لذا اركان استصحاب ناتمام است .\r\nاشكال : اين اشكال ، به اصل مطلب مرحوم آخوند نيست كه فرمود كلّى قسم ثالث جارى نيست ؛ زيرا طبيعى در ضمن هر فردى غير از طبيعى در ضمن فرد ديگر است . . . بلكه به مثال اخيرى است كه براى وجود فرد مشكوك به ملاكش ، آورد ، يعنى مسألهء استحباب و ايجاب . معترض مىگويد ما اصل مطلب شما را قبول داريم كه كلّى قسم ثالث استصحابش جارى نيست ؛ ولى در خصوص دوران امر ميان ايجاب و استحباب ، يا كراهت و تحريم اين مطلب را قبول نداريم ؛ زيرا تفاوت ميان آن دو از قبيل تفاوت زيد و بكر نيست كه دو وجود مباين و مغاير هستند و طبيعى در ضمن هركدام ، غير از\r\n\r\n\r\n","description":"","footnote":"\r\n( 1 ) . بر فرض تحقّق .\r\n","page_name":" 279 ","page_number":280},
  {"content":"\r\n\r\nطبيعى در ضمن ديگرى است ، بلكه از قبيل تفاوت سياهى شديد و ضعيف است كه جسمى قبلًا خيلى سياه بود يا خيلى قرمز بود و كم كم در اثر تابش آفتاب يا شست‌وشوى مداوم ، كم‌رنگ شده است ، ولى عرف و عقل مىگويد اين همان سياهى يا قرمزى است ، نه امر تازه و حادثى . و اگر شك كرديم كه سياهىِ شديد به كلّى از بين رفته يا مرتبهء شديده‌اش زائل شده و مرتبه ضعيفهء آن باقى است ، از استصحاب بقاء كلّى سياهى استفاده مىكنيم ، ولو استصحاب خصوص اين يا آن مرتبه ، قابل جريان نيست و همانند كلّى قسم ثانى مىشود .\r\nاستحباب و ايجاب ، هر دو طلب الفعل هستند ؛ ولى اين كلّى مراتب فراوان دارد از ضعيف‌ترين مراتب استحباب تا قوىترين مرحلهء وجوب را شامل است و از نظر دقّت عقلى بر فرض كه مرتبهء شديد ، يعنى ايجاب ، از بين برود و شك كنيم كه آيا استحباب ( مرتبهء ضعيفه ) باقى است يا آن هم از بين رفته است . خصوص مرتبه ، قابل استصحاب نيست ، مثل اينكه خصوص فيل و پشه در كلّى قسم ثانى قابل استصحاب نبود ؛ ولى كلّى طلب فعل ، قابل استصحاب است و اركان استصحاب تامّ است ؛ زيرا همين كلّى متيقن بود و الآن همان كلّى مشكوك است ، البته اگر با رفتن وجوب ، كلّى طلب فعل از بين برود و عدم ، ميان وجوب و استحباب فاصله شود و پس از مدّتى شك در استحباب پيدا كنيم ، ديگر جاى استحباب طلب فعل نيست ؛ ولى اگر عدم ، تخلّل نكند و به محض زوال ايجاب ، احتمال حدوث استحباب بدهيم قابل استصحاب است و اركان استصحاب تمام است ؛ زيرا تبدل ايجاب به ندب ، موجب تعدّد طبيعى و كلّى و قدر جامع آن دو نمىشود تا مشكل‌آفرين باشد .\r\nعلّت عدم تعدّد طبيعى ، اين است كه اتّصال ، مساوق با وحدت است ؛ يعنى وجود متّصل و به هم پيوسته ، وجود واحد است نه وجودهاى متعدّد . به فرمودهء مرحوم مشكينى هر وجود متّصلى تا بىنهايت قابل قسمت است ، آنگاه يا هر جزئى يك فرد است ؛ در اين‌صورت بايد يك شىء بىنهايت شىء باشد كه تناقض و محال است ؛ و يا بعضى از آنها فردند و بقيّه فرد نيستند كه ترجيح بلامرجح است ؛ و يا هيچ جزئى مستقل نيست و همگى اجزاء يك حقيقت واحد و به هم پيوسته را تشكيل مىدهند كه همين صحيح است . پس اتصّال مساوق با وحدت وجود است و وجود متّصل يك وجود است . پس در دوران امر ميان ايجاب و استحباب بايد بتوانيم استصحاب ندب را جارى كنيم .\r\nپاسخ : مرحوم آخوند در پاسخ مىفرمايد از نظر دقّت عقلى مطلب همان است كه معترض گفت ؛ وجوب و استحباب دو فرد متباين نيستند ، بلكه يك وجود داراى دو مرتبه هستند . . . ولى از نظر ديد عرفى ، آنها دو فرد مباين و مغاير و قسيم يكديگر و ضدان هستند . از نظر مشهور همهء احكام خمسه ضدّ يكديگرند . پس وجوب غير از ندب است ، همان‌گونه كه زيد غير از بكر بود و اگر مغايرت بود ، همان اشكال كه در كلّى قسم ثالث بود در اينجا هم هست كه كلّى طلب فعل ، در ضمن فردى ( ايجاب ) قطعاً محقق شد ، سپس مرتفع شد و شك داريم كه آيا در ضمن فرد ديگر ( استحباب ) موجود شد يا نه ؟\r\n\r\n","description":"","footnote":"","page_name":" 280 ","page_number":281},
  {"content":"\r\n\r\nو چون طبيعى در ضمن هر كدام غير از طبيعى در ضمن ديگرى است ، اركان استصحاب تمام نيست .\r\nقبلًا در بيان اركان استصحاب گفتيم ، بعداً هم در تتمّه استصحاب خواهد آمد كه ملاك در باب استصحاب عرف است نه دقّت عقلى . « 1 »\r\nگرچه از آغاز اين تنبيه ، درباره استصحاب حكمى بحث كرديم ، در پايان مىافزاييم : در باب استصحاب موضوعات و متعلقاتِ احكام ، نيز همين بحث‌ها جارى و سارى است و فقط به اين نكته اشاره مىكنيم كه شكّ در بقاء موضوع يا متعلّق ، گاهى به نحو شبههء حكميّه است كه رفع شبهه به دست شارع است . مثلًا كسى از سفر برگشته و به نقطه‌اى رسيده است كه ديوار شهر ديده مىشود ؛ ولى اذان شهر شنيده نمىشود ؛ الآن شك دارد كه آيا سفر باقى است و كما كان او مسافر است و نمازش قصر است و بايد به حدى برسد كه صداى اذان را بشنود تا سفر تمام شود يا با رؤيت ديوارها سفر تمام شد و نمازش تمام است ؛ پس شك دارد كه كلّى اتمام السفر به چه چيزى و در ضمن چه امرى محقق مىشود ؟ آيا در ضمن اين فرد يا آن فرد ؟ و ظاهراً از قبيل كلّى قسم ثالث است .\r\nيا مثلًا كفّاره‌اى بر او واجب شده است ؛ ولى شك دارد كه يك مدّ طعام بر او واجب است يا دو مُدّ ؟ و يك مُدّ طعام به فقير داد ، ولى نمىداند آيا مدّ ديگرى واجب است يا نه ؟ اگر وجوب در ضمن يك مدّ بود قطعاً مرتفع شده است و اگر در ضمن دو مد بود ، قطعاً باقى است . اينها را بايد شارع مشخّص كند ، و از قبيل كلّى قسم ثالث است .\r\nگاهى به نحو شبههء موضوعيه است كه رفع شبهه به دست شارع نيست . مثل اينكه در مثال كفّاره شك دارد كه يك مدّ طعام داده است يا دو مدّ . مثال ديگر اينكه اجمالًا مىداند نماز صبح از او فوت شده است ؛ ولى شك دارد كه يك بار يا دو بار ، و يك نماز قضاء بجا آورد ؛ الآن شك در بقاء وجوب قضاء صبح دارد و از قسم ثالث كلّى است و استصحاب جارى نيست ؛ ضمناً رفع شبهه به دست خود او است كه نيك بينديشد و ببيند كه آيا يك روز يا دو روز نماز صبح او قضا شده است .\r\n\r\n\r\n","description":"","footnote":"\r\n( 1 ) . با استفاده از سخن متن نسبت ميان آن دو را بيان مىكنيم . رابطهء ديد عرفى و عقلى عموم و خصوص من وجه است . گاهى از ديد عرف موضوع همان موضوع است و قضيّهء متيقّنه با مشكوكه اتحاد دارند و جاى استصحاب است و اگر استصحاب نكنيم ، يقين را با شك نقض كرديم و مشمول لا تنقض اليقين بالشك شده‌ايم ؛ ولى از ديد عقلى قضيّه فرق كرده است و نقض يقين سابق به شك لاحق صدق نمىكند تا استصحاب جارى شود . مثل استصحاب كرّيّت در آبى كه سابقاً حتماً كرّ بوده است و حالا مقدار كمى از آن برداشته‌ايم كه عرفاً اين همان است و استصحاب بقاء كرّيّت جارى مىشود ؛ ولى به دقّت عقلى اگر سر سوزنى از آن كم شود آب موجود ، آن آب قبلى نيست و موضوع عوض شده است ، « و المركّب ينتفى بانتفاء احد اجزائه » . گاهى هم از ديد عقلى قضيّهء متيقّنه و مشكوكه اتحاد دارند و عدم اعتناء به يقين سأبق نقض يقين به شك شمرده مىشود و مشمول نهى لا تنقض است و . . . ولى از ديد عرفى متين نيست ؛ مثال ايجاب و استحباب از اين قسم بود . و گاهى از ديد عرف و عقل هر دو موضوع ، همان موضوع است و استصحاب جارى است و عدم جريان آن در واقع نقض يقين به شك است . مثل سياهى شديد و ضعيف كه قبلًا مثال زديم . و گاهى از هر دو ديدگاه ، موضوع باقى نيست و اين همان نيست ، مثلًا اگر نصف آب كر را دور بريزيم نه عقلًا اين آب ، آن آب قبلى است ، و نه عرفاً چنين است ، و جاى استصحاب هم نيست .\r\n","page_name":" 281 ","page_number":282},
  {"content":"\r\n\r\n\r\n[ التنبيه 
  ] الرابع : [ جريان الاستصحاب فى التدريجات 
  ]\r\n\r\n[ استصحاب الزمان و الزمانيّات المتصرّمه 
  ]\r\nأنه لا فرق فى المتيقن بين أن يكون من الأمور القارة أو التدريجية الغير القارة فإن الأمور الغير القارة و إن كان وجودها ينصرم و لا يتحقق منه جزء إلا بعد ما انصرم منه جزء و انعدم إلا أنه ما لم يتخلل فى البين العدم بل و إن تخلل بما لا يخل بالاتصال عرفا و إن انفصل حقيقة كانت باقية مطلقا أو عرفا و يكون رفع اليد عنها مع الشك فى استمرارها و انقطاعها نقضا . و لا يعتبر فى الاستصحاب بحسب تعريفه و أخبار الباب و غيرها من أدلته غير صدق النقض و البقاء كذلك قطعا هذا .\r\nمع أن الانصرام و التدرج فى الوجود فى الحركة فى الأين و غيره إنما هو فى الحركة القطعية و هى كون الشىء فى كلّ آن فى حد أو مكان لا التوسطية و هى كونه بين المبدإ و المنتهى فإنه بهذا المعنى يكون قارا مستمرا .\r\nتنبيه چهارم\r\nتنبيه چهارم از تنبيهات استصحاب دربارهء جريان استصحاب در امور تدريجى است ؛ گاهى متيقّن سابق يا مستصحب فعلى « 1 » از امور قاره است ، « 2 » گاهى هم از امور تدريجى و غير قارّ است . « 3 »\r\nدر امور قارّه جريان استصحاب ، محذورى ندارد ؛ مثلًا اگر يقين به وجود زيد داشتيم و شك در بقائش پيدا كرديم ، از استصحاب بقاء استفاده مىكنيم ؛ اگر يقين به ملكيّت زيد داشتيم و شك در بقاء آمد ، استصحاب بقاء جارى مىشود و . . . زيرا اركان استصحاب تمام است ، يقين سابق داريم ، شك لاحق داريم ، وحدت قضيّهء متيقّنه و مشكوكه داريم و . . . ؛ انّما الكلام در جريان استصحاب در امور تدريجى است . آيا اگر تا به حال يقين به حركت زيد ، كتابت بكر ، جريان آب و . . . داشتيم و الآن شك در بقاء پيدا كرديم ، مىتوانيم استصحاب بقاء حركت ، كتابت و . . . جارى كنيم ؟\r\n\r\n\r\n","description":"","footnote":"\r\n( 1 ) . يعنى همان امرى كه در سابق متعلّق يقين وجدانى بود و الآن در زمان لاحق مورد استصحاب ماست و مىخواهيم آن را ابقاء كنيم .\r\n( 2 ) . در اصطلاح فلاسفه ، امور قارّه عبارت‌اند از امور و اشيائى كه اجزاء آنها مجتمع در وجود باشند و همهء آنها در زمان واحد موجود باشند و چنين نباشد كه جزء يا اجزائى از آنها تحقّق يابند و معدوم شوند تا نوبت به اجزاء بعدى برسد ، بلكه تمام آنها در عرض هم و يك‌جا و در يك زمان تحقّق دارند . اينها را امور قارّه گويند ؛ چون داراى قرار و ثبات و دوام و استمرار هستند . مانند وجود زيد در خارج ، وجود فلان درخت ، و فلان كوه ؛ ولى در اصطلاح اصولى قدرى توسعه داده شده است و به امورى هم كه از مركبّات نبوده و داراى افراد نيستند ، بلكه اصلًا امر تكوينى و واقعى نيستند ، بلكه در عالم اعتبار تحقّق دارند ؛ ولى به تمام و كمال تحقّق دارند و تدريج و تدرّج در آنها راه ندارد ، امور قارّه اطلاق مىشود ، مثل ملكيّت ، زوجيّت ، وجوب ، حرمت ، طهارت ، و حدث . در اينجا همين معنا منظور است .\r\n( 3 ) . امورى كه داراى قرار و ثبات و آرام نيستند ، بلكه على الدوام ما بين قوّه و فعل هستند و هر جزئى از آنها كه موجود مىشود تا معدوم نشود نوبت به جزء بعدى نمىرسد ، مثل خود زمان كه حقيقتى كشدار و تدريجى است و محال است كه دو لحظه از زمان را در يك آن جمع كنيم و مثل حركت ، مشى ، تكلّم ، كتابت ، قرائت ، جريان آب و سيلان خون .\r\n","page_name":" 282 ","page_number":283},
  {"content":"\r\n\r\nمهم‌ترين مشكل جريان استصحاب در اين امور آن است كه شيخ اعظم در رسائل مطرح كرده است ، و آن اينكه ويژگى امور تدريجى اين است كه وجودى متصرّم و گذرا و تدريجى دارند و هيچ جزء بعدى تحقّق پيدا نمىكند مگر آنكه جزء قبلى منصرم و منقضى و منعدم شود و از بين برود ، و تا جزء قبل باشد جزء بعد هرگز نمىآيد و هر جزئى غير از جزء قبلى است . آنگاه آن جزء از حركت يا تكلّم يا قرائت و . . . كه قطعاً محقّق شد ، قطعاً هم مرتفع شده است و شكّى در بقائش نداريم تا جاى استصحاب باشد ؛ جزء بعدى هم كه جزء جديد است ، و از اصل مشكوك الحدوث است و يقين سابق ندارد تا استصحاب شود . پس در امور تدريجى ، اركان استصحاب مختل است ؛ نه يقين سابق ، نه شك لاحق و نه وحدت قضّيهء متيقّنه و مشكوكه داريم و لذا استصحاب معنا ندارد . « 1 »\r\nمرحوم آخوند از مشكل مذكور دو پاسخ مىدهد و نتيجه مىگيرد كه استصحاب در امور تدريجى نيز قابل جريان است و مخصوص امور قارّه نيست :\r\n1 . درست است كه اينها امورى تدريجى هستند و هيچ جزئى از اجزاء آنها تحقّق نمىيابد و جامهء هستى نمىپوشد مگر آنكه جزء قبلى معدوم شده و از بين رفته باشد ؛ ولى اين ، مانع از استصحاب نيست ، زيرا امور تدريجى از لحاظ تخلّل عدم ميان اجزاء آنها و عدم تخلّل عدم ، سه صورت پيدا مىكنند :\r\nالف ) هرگز ميان اجزاء آنها عدم ، فاصله نشود ، حتّى به دقّت عقلى هم كمترين عدمى تخلّل پيدا نكند . مثلًا يك حركت مستمر و يكپارچه از قم به تهران در حال تحقّق است و سر سوزنى توقّف و ركود و ايستادن ، فاصله نشده باشد ؛ در چنين فرضى حركت واحد ، هم از نظر عرف و عقلاء و هم به دقّت عقلى و تجزيه و تحليل عقلى باقى و مستمر و ممتد است و قضاوت اين است كه اين همان است كه ادامه دارد . قبلًا هم گفتيم اتّصال و به هم پيوسته بودن اجزاء - چه دفعى ، چه تدريجى - مساوق وحدت وجود است ، و اين يك حركت است كه استمرار دارد . در چنين فرضى اگر شك كرديم كه آيا عدمى ميان اجزاء حركت واحد ، فاصله شد يا نه ، استصحاب بقاء جارى مىشود و حكم به بقاء حركت مىكنيم مطلقاً ( چه از ديد عرف و چه به دقّت عقلى ) ؛ زيرا اين همان حركت واحده است كه تا به حال متيقّن بود و هم‌اكنون مشكوك البقاء است .\r\nب ) ميان اجزاء حركت ، عدم فاصله شده است ؛ ولى عدمى كه عرفاً ناچيز است و صدمه به وحدت و اتّصال و استمرار شىء واحد نمىزند . مثلًا در بين سخن گفتن لحظه‌اى درنگ و توقّف نمود و نفسى كشيد يا در حال حركت لحظه‌اى ايستاد و مجدّداً راه افتاد . در اينجا هر چند به دقّت عقلى ، نطق بعدى ، حركت بعدى و . . . غير از قبلى است ، ولى از ديد عرف اين همان است كه ادامه دارد و اگر شكّ\r\n\r\n\r\n","description":"","footnote":"\r\n( 1 ) . فرائدالاصول ، ص 375 .\r\n","page_name":" 283 ","page_number":284},
  {"content":"\r\n\r\nدر بقاء آن كرديم ، استصحاب بقاء جارى مىكنيم ؛ زيرا در باب استصحاب بيش از بقاء ما كان ، لازم نداريم و اينجا عرفاً بقاء صدق مىكند و نيز به حكم ادلهء استصحاب ، نقض يقين به شك حرام است و اينجا اگر حركت را ابقاء نكنيم و بنا را بر بقاء آن نگذاريم ، يقين را باشك نقض كرده‌ايم ، پس ، از نظر شمول تعريف و شمول دليل كمبودى نيست .\r\nج ) آرى اگر ميان اجزاء حركت - مثلًا - فاصلهء زيادى بيفتد ، مانند اين‌كه يك ساعت در جايى بياسايد و سپس ادامهء مسير بدهد ، در اينجا عرفاً نيز اين حركت غير از حركت قبلى است و اگر شك هم بكنيم جاى استصحاب نيست ؛ چون اركان استصحاب را ندارد .\r\nبنابراين در امور تدريجى هم كارى كرديم كه اركان استصحاب تمام باشد و جريان آن بلامانع باشد .\r\n2 . در خصوص حركت ، پاسخ ديگرى مىدهيم و آن اينكه حركت چه در مقولهء جوهر باشد و چه در مقولات عرضى - از قبيل : كميّت و وضع - در تقسيمى دو قسم مىشود : 1 . حركت قطعى ؛ 2 . حركت توسّطى . منظور آخوند از حركت قطعى عبارت است از « كون الشىء المتحرك فى كلّ آن فى مكانٍ اوْحدٍّ » يعنى بودن شىء متحرك در هر آن و لحظه‌اى در مكانى از امكنه ( در حركت مكانى ) يا حدّى از حدود ( در حركت كمّى و كيفى و وضعى ) ؛ يعنى در آنِ اوّل در اين نقطه بود ، در آن ثانى در نقطهء ديگر است و . . . يا در حركت كمّى در اين لحظه ، در يك مرتبه و حدّى از رشد بود ، در لحظه بعدى در حدّ ديگرى از نموّ است و . . . در حركت به اين معنا استصحاب جارى نمىشود ؛ زيرا هر كَوْن و بودنى ، استقلال دارد و غير از كون قبلى و بعدى است و آن‌كه متيقّن بود الآن مشكوك البقاء نيست و قطعاً مرتفع شده است و آن‌كه مشكوك است ، از اوّل امر ، شك در حدوثش داريم و حالت سابقه ندارد . لذا اركان استصحاب تمام نيست و تدريج و تدرجّ هم مربوط به همين حركت قطعى است كه هر كونى پس از كون قبلى محقّق مىشود .\r\nمنظور از حركت توسّطى عبارت است از « كون الشىء بين المبدء و المنتهى » ؛ يعنى بودن شىء متحرك ميان مبدأ حركت و نهايت آن ، مثلًا بودن اتومبيل ميان قم و تهران كه كلّ اين بودن را يكى حساب مىكنيم ، و حركت به اين معنا يك امر قارّ و ثابتى است كه تا به حال متيقّن بود و الآن مشكوك البقاء است و استصحاب بقاء جارى مىشود ؛ زيرا اين مشكوك همان متيقّن است و اركان استصحاب كامل است ؛ باز مشكل حلّ شد .\r\nالبته شايد حركت از باب مثال باشد و كتابت و تكلّم و قرائت و جريان آب و . . . نيز همين احكام را دارا باشند و يا آنها نيز به نوعى به حركت برگردد ؛ زير مشى ، همان حركت پاهاست ، كتابت ، همان حركت انگشتان دست است ، تكلّم حركت زبان است و . . . .\r\n\r\n","description":"","footnote":"","page_name":" 284 ","page_number":285},
  {"content":"\r\n\r\nفانقدح بذلك أنه لا مجال للإشكال فى استصحاب مثل الليل أو النهار و ترتيب ما لهما من الآثار .\r\nو كذا كلما إذا كان الشك فى الأمر التدريجى من جهة الشك فى انتهاء حركته و وصوله إلى المنتهى أو أنه بعد فى البين .\r\nو أما إذا كان من جهة الشك فى كميته و مقداره كما فى نبع الماء و جريانه و خروج الدم و سيلانه فيما كان سبب الشك فى الجريان و السيلان الشك فى أنه بقى فى المنبع و الرحم فعلا شىء من الماء و الدم غير ما سال و جرى منهما فربما يشكل فى استصحابهما حينئذ فإن الشك ليس فى بقاء جريان شخص ما كان جاريا بل فى حدوث جريان جزء آخر شك فى جريانه من جهة الشك فى حدوثه و لكنه يتخيل بأنه لا يختل به ما هو الملاك فى الاستصحاب بحسب تعريفه و دليله حسب ما عرفت .\r\nثم إنه لا يخفى أن استصحاب بقاء الأمر التدريجى إما يكون من قبيل استصحاب الشخص أو من قبيل استصحاب الكلى بأقسامه فإذا شك فى أن السورة المعلومة التى شرع فيها تمت أو بقى شىء منها صح فيه استصحاب الشخص و الكلى و إذا شك فيه من جهة ترددها بين القصيرة و الطويلة كان من القسم الثانى و إذا شك فى أنه شرع فى أخرى مع القطع بأنه قد تمت الأولى كان من القسم الثالث كما لا يخفى .\r\nهذا فى الزمان و نحوه من سائر التدريجيات .\r\n\r\n[ استصحاب الفعل المقيّد بالزمان 
  ]\r\nو أما الفعل المقيد بالزمان فتارة يكون الشك فى حكمه من جهة الشك فى بقاء قيده و طورا مع القطع بانقطاعه و انتفائه من جهة أخرى كما إذا احتمل أن يكون التعبد به إنما هو به لحاظ تمام المطلوب لا أصله .\r\nاز اين بيانات ما در پاسخ به اشكال جريان استصحاب در امور تدريجى ، مشكل استصحاب ليل و نهار نيز حلّ شد كه خيلى هم مبتلىبه است . مثلًا در ماه رمضان شك داريم كه روز باقى است يا نه ؛ عدّه‌اى گفته‌اند جاى استصحاب بقاء روز نيست ، به همان دليلى كه در امور تدريجى گذشت . يا در شب ماه رمضان اگر شك كرديم كه صبح صادق شده است يا نه ، جاى استصحاب بقاء شب نيست ؛ زيرا آن اجزاء متيقن ، قطعاً رفع شده و اجزاء جديد هم از اوّل مشكوك است كه شب است يا نه ، روز است يا خير ؟ پاسخ ، همان دو سخنى است كه گفته شد : اوّلًا عرفاً روز يك حقيقت واحد مستمر و به هم پيوسته است و در بقاء همان امر واحد متّصل شك داريم و استصحاب جارى مىشود و . . . ؛ ثانياً روز را عبارت مىگيريم از مجموعِ بودن خورشيد ميان مشرق و مغرب عالم ؛ شب را عبارت مىدانيم از مجموعِ بودن شمس ميان مغرب و مشرق جهان ، و به اين معنا دو امر قار و ثابت و پايدارى هستند كه اگر در بقاء هركدام شك كرديم ، استصحاب بقاء آن جارى مىشود .\r\n\r\n","description":"","footnote":"","page_name":" 285 ","page_number":286},
  {"content":"\r\n\r\nقوله : و كذا كلّما : در امور تدريجى از قبيل جريان آب از منبع يا سرچشمه ، و سيلان خون از رحم در ايّام عادت ، شك در بقاء به سه نحو قابل فرض است :\r\n1 . يقين داريم كه آب در منبع ، نفت در چراغ ، و خون در رحم وجود دارد و اصل اقتضاء بقاء جريان و سيلان ، محفوظ و محرز است ؛ ولى شك ما به خاطر احتمال وجود مانع است كه چيزى مانع از جريان آب باشد يا رافع روشنايى چراغ باشد . در اينجا حتماً استصحاب بقاء جارى مىشود و آثار شرعى بر آن مترتّب مىگردد .\r\n2 . شك ما در بقاء از اين جهت است كه آيا حركت فلانى باقى است و هنوز در بين راه است يا شتاب كرده و به مقصد رسيده و حركت تمام شده است . در اينجا هم استصحاب بقاء جارى است و بحثى ندارد ؛ زيرا عرفاً هم يك حركت ممتدّ است كه متيقّن الحدوث و مشكوك البقاء است .\r\n3 . گاهى شك ما در بقاء حركت ، سيلان ، جريان ، تكلّم و . . . از اين ناحيه است كه آيا بيش از اين ، اقتضاء بقاء دارد يا نه ؟ در واقع شك در مقتضى داريم كه آيا قبلًا در منبع آب ، هزار متر مكعب آب بوده است تا هنوز جريان باقى باشد يا پانصد متر مكعب بوده است تا الآن جريان آب قطع شده باشد ؟\r\nدر چنين موردى جريان استصحاب ، مورد مناقشه واقع شده و شيخ اعظم اشكال فرموده است .\r\nاشكال شيخ همان اشكال ذكر شده در امور تدريجى است كه شك ما در بقاء نفس همان آب قبلى كه جارى بود نيست ، شك ما در حدوث جريان آب جديد است كه از اوّل ، مشكوك‌الحدوث است و در واقع اركان استصحاب تمام نيست . « 1 » پاسخ ما همان است كه قبلًا داديم : ملاك عرف است و عرفاً اركان استصحاب مختل نيست و شك ما در بقاء جريان آب است كه امر واحد ممتدّى است و استصحاب بقاء جارى مىشود . و اگر از ناحيهء شك در مقتضى بودن اشكال شود ، خواهيم گفت قبلًا اين تفصيل از زبان شيخ اعظم مطرح شد و ما جواب داديم كه فرقى ميان شك در مقتضى و شك در رافع نيست .\r\nقوله : ثم لا يخفى : همان‌طور كه استصحاب در امور قارّه چهار قسم پيدا كرد « 2 » هكذا استصحاب در امور تدريجى هم چهار قسم دارد و براى مثال در قرائت قرآن كه يكى از امور تدريجى است اين اقسام را اجرا مىكنيم :\r\nگاهى شخص ، قرائت سورهء معيّنى - مثلًا سورهء يس - را شروع كرده و پس از مدّتى شك در بقاء قرائت همين سورهء خاص داريم ، از استصحاب بقاء قرائت همين سوره استفاده مىكنيم ؛ اين استصحاب شخص است .\r\nگاهى به دنبال شروع در قرائت فلان سوره ، كلّى و قدر جامع قرائت سوره يا قرآن در ضمن آن\r\n\r\n\r\n","description":"","footnote":"\r\n( 1 ) . فرائدالاصول ، ص 375 .\r\n( 2 ) . استصحاب شخص ؛ استصحاب كلّى قسم اوّل ؛ كلّى قسم ثانى ؛ كلّى قسم ثالث .\r\n","page_name":" 286 ","page_number":287},
  {"content":"\r\n\r\nمحقّق شد و پس از مدّتى شك در بقاء كلّى پيدا مىكنيم و منشأش شك در بقاء آن فرد خاص است ، باز استصحاب بقاء كلّىِ قرائتِ قرآن جارى مىشود ؛ اين استصحاب كلّى قسم اوّل است . و گاهى كلّى قرائت قرآن محقّق شد ، ولى منشأ شك ما در بقاء كلّى ، تردد فرد است ؛ يعنى نمىدانيم قرائت در ضمن سورهء طولانى مثل بقره محقق شد تا هم اكنون حتماً باقى باشد يا در ضمن سورهء كوتاه مثل كوثر محقّق شد تا الآن قطعاً مرتفع شده باشد ؟ در اينجا استصحاب خصوص فرد قصير يا طويل جارى نمىشود ؛ چون اركانش ناتمام است ، ولى قدر جامع ( قرائت قرآن ) را استصحاب مىكنيم و اثر بار مىشود ؛ اين ، استصحاب كلّى قسم ثانى است . و گاهى كلّى قرائت قرآن در ضمن فردى از افراد آن - سورهء يس مثلًا - محقّق شد و الآن قطعاً اين فرد منتفى شده ، كلّى در ضمن آن نيز منتفى شده است ، ولى احتمال مىدهيم كه همزمان با تمام شدن سورهء يس ، مشغول قرائت سورهء ديگر - مثلًا صافات - شده است و الآن قرائت قرآن در ضمن آن محقّق است ؛ اين ، استصحاب كلّى قسم ثالث است . پس همان چهار قسم در اينجا هم تصوير شد و احكام هر قسمى همان احكامى است كه در تنبيه سوم گذشت و دليل‌ها همان دليل‌هاست و نيازى به اعاده نيست .\r\nشيخ اعظم در رسائل امور تدريجى را كه مطرح كرده سه قسم براى آن درست كرده است .\r\n1 . خود زمان ؛ كه ذاتاً متدرّج و منصرم الوجود است ؛\r\n2 . زمانيّات ؛ يعنى امور تدريجى كه در بستر زمان تحقّق مىيابند ، مثل حركت و سيلان و جريان و كتابت و . . . ؛\r\n3 . افعالى كه ذاتاً از امور قارّه هستند ، ولى مقيّد به يك امر تدريجى به نام زمان شده‌اند و زمان قيد آنهاست ؛ مثل جلوس كه امرى قارّ است و در آنِ واحد به تمام و كمال حاصل است ؛ ولى در لسان دليل زمان خاصّى در آن اخذ شده و فرموده است : « يجب عليك الجلوس فى يوم الخميس » ، و مثل امساك و صيام كه امر قارّى است و در آنِ واحد اجتناب از همهء مفطرات روزه حاصل است ، ولى مقيّد به زمان خاصّى شده و فرموده است : « صم يوم الجمعه » ، و حكم هر قسم را جداگانه بررسى كرده است ؛ « 1 » ولى مرحوم آخوند اين سه قسم را در دو قسم گنجانده است :\r\n1 . امور تدريجى كه تدريجى بودن ، ذاتى و داخل در ذات آنهاست ، و ذواتى تدريجى هستند ؛ اعم از خود زمان و يا امورى از قبيل حركت ، قرائت و كتابت . تا به حال تكليف اين قسم روشن شد و به عقيدهء آخوند استصحاب در امور تدريجى هم جارى و سارى است .\r\n2 . امورى كه خودشان ذاتاً امر قارّى هستند ، ولى مقيّد به زمان شده‌اند ، « 2 » مثل جلوس در روز\r\n\r\n\r\n","description":"","footnote":"\r\n( 1 ) . فرائدالاصول ، ص 374 به بعد .\r\n( 2 ) . منظور اين نيست كه زمان قيد آنها باشد ، بلكه منظور اين است كه زمان در آنها ذكر شده و در لسان دليل اخذ شده است ، چه به‌نحو ظرفيّت اخذ شده باشد و چه به نحو قيديّت . لذا معناى اعم از اين تعبير ، مراد است .\r\n","page_name":" 287 ","page_number":288},
  {"content":"\r\n\r\nپنجشنبه و صيام در روز جمعه كه قبلًا بررسى شد . حال در اين‌گونه از افعال اگر شك در بقاء حكم آنها پيدا كنيم ، آيا استصحاب بقاء وجوب صيام يا وجوب جلوس جارى مىشود ؟ مىفرمايد شك در بقاء حكم دو گونه است :\r\n1 . به‌خاطر شك در بقاء قيد ، - زمان - است ؛ يعنى نمىدانيم روز پنجشنبه تمام شده يا هنوز باقى است ؟ روز جمعه به پايان رسيد ، يا كماكان باقى است ؟ و همين امر ، منشأ شك در بقاء وجوب جلوس يا صيام گرديده است .\r\n2 . در بقاء قيد شك نداريم ، بلكه يقين داريم كه زمان مزبور به پايان رسيده است ؛ ولى شك ما در بقاء حكم آن فعل ( جلوس و صوم ) به‌خاطر جهات ديگر است .\r\nدو جهت است : يكى احتمال وجود ملاك ديگر ، يعنى يقيناً ملاك و مصلحتى كه جلوس روز پنجشنبه را واجب كرده بود با تمام شدن آن روز ، آن ملاك هم رفت ، ولى احتمال مىدهيم ملاك و مصلحت ديگرى پديد آمده و جلوس را در شب جمعه هم واجب كرده باشد و وجوبى كه از روز بود كماكان در شب هم هست ؛ و هكذا در مثال صوم .\r\nو يكى هم احتمال تعدّد مطلوب است كه فعلًا اشاره‌اى مىكنند و بعداً در فرازى با عنوان « نعم لا يبعد . . . » توضيح بيشترى خواهد داد . اين مطلب به‌طور خلاصه از اين قرار است كه احتمال مىدهيم در شب هم جلوس واجب باشد ؛ از اين جهت كه خود جلوس ذاتاً داراى مصلحت ملزمه و واجب است و زمان خاص ( روز پنجشنبه ) در اصل ملاك وجوب ، دخيل نيست ، بلكه در كمال مطلوب دخالت داشته و 120 درجه مصلحت درست نشده بود . پس اصل جلوسْ مطلوب است ، بودنش در آن زمان هم مطلوب ديگر است و با رفتن اين زمان ، مطلوب دوم ، تمام شده است ، ولى مطلوب اوّل كماكان باقى است . البتّه اگر يقين به تعدّد مطلوب داشتيم ، قاطعانه حكم به بقاء وجوب جلوس مىنموديم ؛ ولى چون شك داريم و احتمال وحدت مطلوب هم مىدهيم ، شك در بقاء وجوب جلوس در شب جمعه و روز شنبه و و . . . داريم .\r\nفإن كان من جهة الشك فى بقاء القيد فلا بأس باستصحاب قيده من الزمان كالنهار الذى قيد به الصوم مثلا فيترتب عليه وجوب الإمساك و عدم جواز الإفطار ما لم يقطع بزواله كما لا بأس باستصحاب نفس المقيد فيقال إن الإمساك كان قبل هذا الآن فى النهار و الآن كما كان فيجب فتأمل .\r\nو إن كان من الجهة الأخرى فلا مجال إلا لاستصحاب الحكم فى خصوص ما لم يؤخذ الزمان فيه إلا ظرفا لثبوته لا قيدا مقوما لموضوعه و إلا فلا مجال إلا لاستصحاب عدمه فيما بعد ذاك الزمان فإنه غير ما علم ثبوته له فيكون الشك فى ثبوته له أيضا شكا فى أصل ثبوته بعد القطع بعدمه لا فى بقائه .\r\nاگر شك ما در بقاء حكم از گونهء اوّل باشد ؛ يعنى از ناحيهء شك در بقاء قيد ( زمان خاص ) باشد كه\r\n\r\n","description":"","footnote":"","page_name":" 288 ","page_number":289},
  {"content":"\r\n\r\nآيا روز جمعه باقى است يا نه ، در اينجا دو استصحاب بلامانع و قابل جريان است : يكى استصحاب خود قيد يا زمان خاص ؛ مثلًا تا لحظهء قبل ، روز جمعه باقى بود ، الان شك داريم كه تمام شده يا كماكان باقى است ؛ در اينجا استصحاب خود روز جمعه را جارى مىكنيم و مستقيماً اثر شرعى دارد ؛ يعنى وجوب امساك و حرمت افطار و . . . . و يكى استصحاب خود مقيّد يعنى فعل خاص ؛ مثلًا تا آنِ قبل ، امساك من در روز جمعه بود و الآن شك داريم كه باز هم امساكم در روز جمعه است يا خير ؛ در اينجا استصحاب مىكنيم بقاء امساك در روز را ، و باز مستقيماً اثر شرعى دارد كه اگر امساك در روز است ، پس بايد امساك كنيم و نبايد افطار كنيم . پس هر دو استصحاب جارى است و اثر شرعى دارند .\r\nقوله : فتأمل : اشاره به اين است كه اينجا از ميان دو استصحاب يكى سببى است و ديگرى ، مسبّبى ؛ به اين نحو كه شك ما در اينكه امساك در نهار است يا نه ، مسبّب است از اينكه آيا خود نهار باقى است يا نه ، و با جريان استصحاب در شك سببى - نوبت به استصحاب مسببّى ( استصحاب خود امساك ) نمىرسد . و يا اشاره به اين است كه اينجا هم ، اصل سببى و مسببّى - هر دو - جارى است و كسى شبهه نكند ؛ زيرا قبلًا هم در احكام وضعى در قسم اوّل گفتيم كه هم استصحاب سبب جارى مىشود و هم مسبّب ؛ زيرا ترتّب مسبّب اگر شرعى شد ، با وجود سببى نوبت به مسبّبى نمىرسد و اگر عقلى باشد ، با استصحاب سببى بار نمىشود ؛ چون اصل مثبت است و نوبت به مسبّبى مىرسد ؛ و مانحن‌فيه از اين قسم است ؛ زيرا ترتّب امساك در نهار بر خود نهار ، ترتّب عقلى است نه شرعى . پس هر دو استصحاب جارى مىشود .\r\nاگر شكّ ما در بقاء حكم از نوع دوم باشد ؛ يعنى از ناحيهء ديگر باشد - كه دو مثال داشت و فعلًا يكى مطرح است ( احتمال وجود ملاك ديگر ) - مرحوم آخوند تفصيل مىدهد و مىفرمايد اگر زمان خاص ( يوم الخميس در مثال جلوس ، يا جمعه در مثال صوم ) ظرف « 1 » براى ثبوت حكم شرعى باشد در صورتى كه شك كرديم كه آيا در ظرف زمانى ديگر - مثلًا شب جمعه ، روز شنبه و . . . - حكم شرعى باقى است يا نه ، اركان استصحاب تمام و وحدت موضوع ، محرز است و استصحاب بقاء وجوب جلوس يا صيام جارى مىشود . ولى اگر زمان ، مزبور قيد موضوع و متعلّق باشد و پس از آن شك كنيم ، جاى استصحاب نيست ؛ زيرا موضوعِ مقيّد به اين قيد - صوم يوم الجمعه مثلًا - با موضوعِ مقيّد به قيد ديگر - صوم يوم السبت مثلًا - دو موضوع مختلف و مغاير ، هستند و دادن حكم يكى به ديگرى نامش استصحاب نيست ، بلكه نامش قياس است كه قطعاً حرام و باطل است .\r\nامّا اينكه از كجا بفهميم زمان به‌عنوان ظرف الحكم اخذ شده است يا به‌عنوان قيد الموضوع ، بستگى به تعبير خطاب دارد . اگر بگويد « انّ فى يوم الخميس يجب عليك الجلوس » ، متبادر و متفاهم\r\n\r\n\r\n","description":"","footnote":"\r\n( 1 ) . خاصيّت ظرف آن است كه هيچ دخالتى در موضوع و متعلّق ندارد و موضوع ، در حال يقين و شك يكى است ( خود جلوس‌يا صوم ) ، و زمان صرفاً به‌عنوان ظرف حكم بيان شده است .\r\n","page_name":" 289 ","page_number":290},
  {"content":"\r\n\r\nعرفى ، ظرفيّت است و اگر بگويد « جلوس يوم الخميس واجبٌ » و كلمهء جلوس را به زمان خاص اضافه كند يا زمان خاص را وصف آن قرار دهد ، متبادر ، قيديّت است . البتّه ممكن است مواردى هم پيش آيد كه شك كنيم زمان به نحو ظرف اخذ شده است يا به نحو قيد ، كه مرحوم آخوند صور شك در قيديّت و ظرفيّت را بيان نكرده و مرحوم مشكينى در حاشيه متعرّض شده است .\r\nلا يقال إن الزمان لا محالة يكون من قيود الموضوع و إن أخذ ظرفا لثبوت الحكم فى دليله ضرورة دخل مثل الزمان فيما هو المناط لثبوته فلا مجال إلا لاستصحاب عدمه .\r\nفإنه يقال نعم لو كانت العبرة فى تعيين الموضوع بالدقة و نظر العقل و أما إذا كانت العبرة به نظر العرف فلا شبهة فى أن الفعل بهذا النظر موضوع واحد فى الزمانين قطع بثبوت الحكم له فى الزمان الأول و شك فى بقاء هذا الحكم له و ارتفاعه فى الزمان الثانى فلا يكون مجال إلا لاستصحاب ثبوته .\r\nاشكال : معترض مىگويد زمان خاص كه در لسان دليل آمده است چه در ظاهر و از لحاظ قواعد عربيّت و از نظر متفاهم عرف و اهل لسان ، ظرفيّت داشته باشد و چه قيد باشد ، در واقع و نفس الامر و به دقّت عقلى ، قيد موضوع و متعلّق است و در مناط حكم شرعى دخيل است « 1 » و وقتى قيّديت داشت ، بعداً كه شك مىكنيم ، جاى استصحابِ همان حكم سابق نيست ؛ زيرا موضوع عوض شد و قيد ديگرى آمده است ، و تنها يك استصحاب جارى مىشود و آن استصحاب عدم حكم است ؛ يعنى قبل از روز پنجشنبه جلوس واجب نبود و عدم ازلى داشت ، و در روز پنجشنبه استثناءً واجب شد و پس از آن اگر شك كرديم ؛ در اينجا استصحاب عدم ازلى جارى مىشود ؛ اگرچه در ظاهر خطاب ، زمان ظرف باشد .\r\nپاسخ : مرحوم آخوند در پاسخ مىفرمايد اگر در تعيين موضوع و متعلّق ، دقّت عقلى ملاك بود ، حق با شما بود كه به دقّت عقلى ، زمان ، قيد و دخيل است و با رفتن هر قيدى موضوع عوض مىشود و استصحاب بقاء وجوب جا ندارد و . . . ولى بارها گفته شد كه ملاك ، نظر عرف است و از نظر عرفى فرق است ميان مواردى كه زمان در ظاهر دليل به صورت ظرفِ حكم ، اخذ شده باشد يا به صورت قيد موضوع و متعلّق ، در دومى با رفتن قيد ، عرفاً موضوع هم عوض شده است و اين‌كه حادث شده غير از آن است كه قبلًا بود ؛ ولى در اوّلى كه ظرف بود ، با رفتن زمان ، موضوع عوض نشده است و همان جلوس يا امساك است ؛ ما يقين سابق به وجوبش داشتيم و شك در بقاء آن داريم و فقط استصحاب وجوب جارى مىشود و جاى استصحاب عدم ازلى نيست ؛ زيرا حالت سابقه‌اش ( عدم ازلى ) نقض شده به يقين لاحق ، و استمرارش قطع شده است .\r\n\r\n\r\n","description":"","footnote":"\r\n( 1 ) . عقلًا هر خصوصيتى كه ذكر مىشود به نوعى دخيل در ملاك است كه در كلام آمده است و گرنه ذكرش لغو بود ؛ چه به‌صورت‌ظرف بيايد ، يا حال ، تميز ، مضاف‌اليه ، وصف و . . . .\r\n","page_name":" 290 ","page_number":291},
  {"content":"\r\n\r\nلا يقال فاستصحاب كلّ واحد من الثبوت و العدم يجرى لثبوت كلا النظرين و يقع التعارض بين الاستصحابين كما قيل .\r\nفإنه يقال إنما يكون ذلك لو كان فى الدليل ما بمفهومه يعم النظرين و إلا فلا يكاد يصح إلا إذا سبق بأحدهما لعدم إمكان الجمع بينهما لكمال المنافاة بينهما و لا يكون فى أخبار الباب ما بمفهومه يعمهما فلا يكون هناك إلا استصحاب واحد و هو استصحاب الثبوت فيما إذا أخذ الزمان ظرفا و استصحاب العدم فيما إذا أخذ قيدا لما عرفت من أن العبرة فى هذا الباب بالنظر العرفى .\r\nو لا شبهة فى أن الفعل فيما بعد ذاك الوقت مع ما قبله متحد فى الأول و متعدد فى الثانى بحسبه ضرورة أن الفعل المقيد به زمان خاص غير الفعل فى زمان آخر و لو بالنظر المسامحى العرفى .\r\nنعم لا يبعد أن يكون بحسبه أيضا متحدا فيما إذا كان الشك فى بقاء حكمه من جهة الشك فى أنه بنحو التعدد المطلوبى و أن حكمه بتلك المرتبة التى كان مع ذاك الوقت و إن لم يكن باقيا بعده قطعا إلا أنه يحتمل بقاؤه بما دون تلك المرتبة من مراتبه فيستصحب فتأمل جيدا .\r\nاشكال : فاضل نراقى فرموده است در موردى كه مولى ما را به جلوس تا ظهر پنجشنبه امر نموده باشد و ما پس از آن ، شك در بقاء وجوب پيدا مىكنيم ، دو استصحاب قابل جريان است كه با هم تعارض مىكنند :\r\n1 . استصحاب وجودى : جلوس تا ظهر واجب است و بعد از ظهر ، شك در بقاء آن داريم ؛ در اينجا از استصحاب وجوب استفاده مىكنيم .\r\n2 . استصحاب عدم ازلى : تا پيش از روز پنجشنبه جلوسى واجب نبود ، حال براى نصف روز واجب شد ؛ پس از آن مجدداً شك در وجوب داريم ، به آن عدم ازلى برمىگرديم و مىگوييم قبلًا كه واجب نبود ، از اين به بعد هم واجب نيست . در نتيجه دو استصحاب تعارض و تساقط مىكنند . « 1 » حال معترض مىگويد اين فرمايش شما كه به ديد عرف ، زمان ظرف است و استصحاب وجودى جارى مىشود و به دقّت عقلى ، زمان قيد است و در ما بعد آن استصحاب عدمى جارى مىشود . . . توجيه كلام نراقى رحمه الله شد و كانّ وجهى براى آن سخن شد و شما هم پذيرفتيد كه هر دو استصحاب جارى مىشود و يا قابل جريان است و . . . .\r\nپاسخ : آخوند در پاسخ مىفرمايد هرگز منظور ما اين نيست ؛ زيرا ما گفتيم اگر ملاك ، نظر عرف باشد ، زمان ظرف است و تنها استصحاب وجودى جارى است . و اگر ملاك ، دقت عقلى باشد ، زمان قيد است و فقط استصحاب عدمى جارى است . آنگاه اگر دليلى كه مىگويد : « اجلس يوم الخميس » يا « صم يوم الجمعة » داراى تعبيرى باشد كه شامل هر دو نظر بشود و هر دو را ملاك بداند ، هر دو جارى\r\n\r\n\r\n","description":"","footnote":"\r\n( 1 ) . مناهج‌الاصول ، ص 242 .\r\n","page_name":" 291 ","page_number":292},
  {"content":"\r\n\r\nمىشود و تعارض مىآيد ؛ ولى چنين چيزى محال است و جمع ميان دو نظر در يك خطاب ممكن نيست ؛ چون ميان آن دو ، كمال منافات و مناقضه است ؛ « 1 » به همين دليل يكى را بايد گرفت ، و ما يا نظر عرف را مىگيريم كه در اين‌صورت يك استصحاب بيشتر جارى نيست ( استصحاب وجوب جلوس ) و يا نظر عقل را مىگيريم ، كه باز هم يك استصحاب بيشتر جارى نيست ( استصحاب عدم ازلى ) و هرگز نوبت به معارضه نمىرسد . كما اينكه اخبار باب هم كه مىفرمود : « لا تنقض اليقين بالشك » نظر به هر دو نداشت كه هم به دقّت عقلى نقض صدق كند و هم به ديد عرفى . و مكرّر اشاره شد و مبسوطاً خواهد آمد كه اينها ناظر به عرف هستند و عرفاً اگر زمان در لسان دليل به صورت قيد اخذ شود ( صومُ يوم الجمعه واجبٌ ) پس از آن جاى استصحاب نيست ؛ ولى اگر به صورت ظرف اخذ شود ، موضوع محرز است و حتماً جاى استصحاب است ، ولو به دقّت عقلى هم زمان دخيل باشد و قيديّت داشته باشد .\r\nقوله : نعم لا يبعد . . . : اين جمله اشاره به جهت ديگرى است كه قبلًا گذشت ؛ يعنى گاهى شك ما در بقاء حكم از ناحيهء احتمال تعدد مطلوب است ؛ مثلًا روز جمعه سپرى شده و شنبه آمده است ، ولى شك داريم كه باز هم روزه واجب است يا نه . سبب شك ، آن است كه شايد روز جمعه بودن در اصل ملاك و مصلحت روزه دخيل نباشد و مطلق صوم ، مصلحت ملزمه داشته باشد و روز جمعه در مرحلهء شديدهء آن دخيل باشد و روزه را 120 درجه داراى مصلحت كند ، كه اگر چنين شد ، روز شنبه شك كنيم كه كلّاً وجوب رفته يا مرتبهء ضعيفه‌اش كه صد درجه مصلحت داشت باقى است ، استصحاب بقاء وجوب دارد - مثل سياهى شديدى كه تبديل به ضعيف شود كه عرفاً و عقلًا اين همان است كه كم‌رنگ شده است - پس موردى يافتيم كه با اينكه زمان دخيل است و ظرفِ خالى نيست ، دخالتش به گونه‌اى است كه مانع از جريان استصحاب وجودى نمىشود .\r\nإزاحة وهم\r\nلا يخفى أن الطهارة الحدثية و الخبثية و ما يقابلها يكون مما إذا وجدت بأسبابها لا يكاد يشك فى بقائها إلا من قبل الشك فى الرافع لها لا من قبل الشك فى مقدار تأثير أسبابها ضرورة أنها إذا وجدت بها كانت تبقى ما لم يحدث رافع لها كانت من الأمور الخارجية أو الأمور الاعتبارية التى كانت لها آثار شرعية فلا أصل ( لأصالة عدم جعل الوضوء سببا للطهارة بعد المذى و أصالة عدم جعل الملاقاة سببا للنجاسة بعد الغسل مرة كما حكى عن بعض الأفاضل ) و لا يكون هاهنا أصل إلا أصالة الطهارة أو النجاسة .\r\nرفع يك شبهه : مرحوم فاضل نراقى فرموده است در امور شرعيّه كه داراى اسباب شرعى و اعتبارى هستند ، مانند طهارت از حدث كه مسبّب از وضو يا غُسل است و نجاست لباس كه مسبّب از ملاقات با نجس است و . . . اگر شك در بقاء آنها كرديم ، در موارد خاصّى دو استصحاب قابل جريان است و تعارض مىكنند .\r\n\r\n\r\n","description":"","footnote":"\r\n( 1 ) . معناى نظر عقلى ، قيد بودن و دخيل بودن زمان در ملاك است و معناى نظر عرفى ، ظرفيت و عدم دخالت است و اين دومتناقض هستند .\r\n","page_name":" 292 ","page_number":293},
  {"content":"\r\n\r\nتوضيح : شخصى وضو گرفته و شرعاً داراى طهارت باطنى گرديده است ، اگر چنانچه پس از مدّتى شك در بقاء طهارت كند ؛ آن هم به اين نحو كه رطوبتى - مثلًا مذى - از او خارج شد و نمىداند كه شرعاً خروج مذى ، رافع طهارت حدثى است يا نه ، « 1 » در اينجا از طرفى قبل از خروج مذى ، يقين به طهارت حدثى داشت و الآن شك در بقاء دارد ، استصحاب طهارت جارى مىشود ؛ از طرفى هم ، شارع مقدس وضو را سبب طهارت قرار داد . ولى شك داريم كه آيا پس از خروج مذى هم آن را سبب قرار داده است يا نه ، مقدار تأثير وضو در طهارت تا چه اندازه است ، اصل عدم جعل وضو را سبب براى طهارت بعد از خروج مذى ، جارى مىشود و نتيجه‌اش ارتفاع طهارت است و تعارض مىكنند .\r\nمثال ديگر : لباس با بول ملاقات كرده و نجس شده است و آن را يك بار با آب قليل شسته‌ايم ؛ الآن شك داريم كه نجاست لباس باقى است يا مرتفع شد ؟ از طرفى استصحاب بقاء نجاست جارى مىشود و حكم به نجاست لباس مىشود ، و از طرفى اصل اين است كه شارع مقدس ملاقات را سبب نجاست حتّى بعد از يك بار شستن قرار نداده است . پس سبب كه نبود مسبّب ( نجاست ) هم نابود است و حكم به طهارت لباس مىشود ، و تعارض و تساقط مىكنند . و امّا در امور تكوينى ( روز ، شب ، حيات زيد و . . . ) اگر شك در بقاء و ارتفاع نموديم استصحاب جارى مىشود ؛ يعنى استصحاب بقاء روز يا شب . « 2 »\r\nمرحوم آخوند مىفرمايد : هيچ فرقى ندارد و همان‌طور كه در امور تكوينى يك استصحاب جارى مىشود در امور اعتبارى هم تنها استصحاب طهارت از حدث - در مثال اوّل - و استصحاب نجاست لباس - در مثال دوم - جارى مىشود و جاى اصل ديگر نيست ؛ زيرا اينها امورى هستند كه وقتى حادث شوند اقتضاء و قابليّت دارند تا ابد باقى باشند و شك ما در مقدار تأثير سبب شرعى ، يعنى وضو يا ملاقات نيست و تأثير آنها مسلّم است و يك آن وضو يا ملاقات كه آمد اثرش ( طهارت يا نجاست ) ، براى هميشه ماندنى است ؛ مگر اين‌كه رافعى بيايد و آنها را از بين ببرد . بنابراين شك ما تنها از ناحيه وجود رافع يا رافعيّت موجود است ، نه از ناحيهء مقدار تأثير اسباب ، تا اصل ديگر جارى گرد و معارضه پيدا شود .\r\n\r\n\r\n","description":"","footnote":"\r\n( 1 ) . در واقع شك در رافعيّت موجود است ، ولى تعبير به شك در رافع شده و به معناى اعّم كلمه مراد مصنّف است .\r\n( 2 ) . مناهج‌الاصول ، ص 242 .\r\n","page_name":" 293 ","page_number":294},
  {"content":"\r\n\r\n\r\n[ التنبيه 
  ] الخامس : [ الاستصحاب التعليقى 
  ]\r\nأنه كما لا إشكال فيما إذا كان المتيقن حكما فعليا مطلقا لا ينبغى الإشكال فيما إذا كان مشروطا معلقا فلو شك فى مورد لأجل طرو بعض الحالات عليه فى بقاء أحكامه ففيما صح استصحاب أحكامه المطلقة صح استصحاب أحكامه المعلقة لعدم الاختلال بذلك فيما اعتبر فى قوام الاستصحاب من اليقين ثبوتا و الشك بقاء .\r\nو توهم أنه لا وجود للمعلق قبل وجود ما علق عليه فاختل أحد ركنيه فاسد فإن المعلق قبله إنما لا يكون موجودا فعلا لا أنه لا يكون موجودا أصلا و لو بنحو التعليق كيف و المفروض أنه مورد فعلا للخطاب بالتحريم مثلا أو الإيجاب فكان على يقين منه قبل طرو الحالة فيشك فيه بعده و لا يعتبر فى الاستصحاب إلا الشك فى بقاء شىء كان على يقين من ثبوته و اختلاف نحو ثبوته لا يكاد يوجب تفاوتا فى ذلك .\r\nو بالجملة يكون الاستصحاب متمما لدلالة الدليل على الحكم فيما أهمل أو أجمل كان الحكم مطلقا أو معلقا فببركته يعم الحكم للحالة الطارئة اللاحقة كالحالة السابقة فيحكم مثلا بأن العصير الزبيبى يكون على ما كان عليه سابقا فى حال عنبيته من أحكامه المطلقة و المعلقة لو شك فيها فكما يحكم ببقاء ملكيته يحكم بحرمته على تقدير غليانه .\r\nتنبيه پنجم\r\nبه‌طور كلّى حكم شرعى ، چه وضعى - مثل طهارت و نجاست - ، چه تكليفى - مثل وجوب و حرمت - دو قسم مىشود :\r\n1 . حكم شرعى مطلق و فعلى : احكامى كه مشروط به شرطى و معلّق بر امرى نيستند ، مثل : « صلوة الجمعة واجبةٌ » ، « الخمر حرامٌ » ، « العنب حلالٌ » و « الماء طاهرٌ » .\r\n2 . حكم شرعى مشروط و معلّق : احكامى كه در خود خطاب و لسان دليل و انشاء ، مشروط به شرطى شده و به صورت جملهء شرطيّه و مانند آن اداء شده‌اند ، مثل : « ان جائك زيدً فاكرمه » ، « العنب اذا غلى يحرم » و « من كان مستطيعاً يحب عليه الحج » .\r\nحال در قسم اوّل از احكام ، قطعاً استصحاب جارى مىشود و هركس طرفدار جريان استصحاب است ، قدر متيقّن در اين قسم جارى مىداند ؛ ولى آيا استصحاب در قسم ثانىِ احكام هم جارى مىشود يا نه ؟ مثال معروف مسأله اين است كه انگور در اسلام دو حكم دارد ، يكى حليّت كه حكم مطلق و بدون قيد و شرط است - مثل « العنب حلال » - و ديگرى حرمت تعليقى كه اگر غليان پيدا كند ، حرام مىشود - مثل « العنب أو العصير العنبى إذا غلى يحرم » - ؛ حال انگور تبديل به زبيب شده است . اگر براى اين حالت دليل جداگانه‌اى داشته باشيم و حكمش را بيان كند ، يا همان دليل « العنب حلال » يا « العنب اذا\r\n\r\n","description":"","footnote":"","page_name":" 294 ","page_number":295},
  {"content":"\r\n\r\nغَلى يحرم » ، عموم و اطلاق داشته باشد و اين حالت را هم شامل شود ، بحثى نيست ؛ ولى اگر دليل جدايى نباشد و دليل اوّل هم اطلاق يا عموم نداشته باشد ، بلكه اهمال يا اجمال داشته باشد « 1 » نوبت به شك مىرسد كه آيا الآن هم كه زبيب شده است ، همان حكم تنجيزىِ حليّت و حكم تعليقىِ حرمت را دارد يا نه ؟ نسبت به حكم تنجيزى ، استصحاب جارى مىشود ؛ ولى آيا نسبت به حكم تعليقى هم استصحاب جارى مىشود يا نه ؟ مرحوم آخوند به پيروى از مشهور مىفرمايد حتماً جارى مىشود و سزاور نيست كسى در جريان آن اشكال كند . « 2 »\r\nاشكال‌ها : چند اشكال به جريان استصحاب در حكم تعليقى شده است كه مرحوم مشكينى در حاشيه پنج اشكال را مطرح كرده و پاسخ داده است ؛ ولى اهمّ آنها سه اشكال است . در متن كفايه دو اشكال مطرح شده است ؛ امّا قبل از طرح آن دو ، اشكال ديگرى را به اختصار مطرح مىكنيم و جواب مىدهيم :\r\nممكن است كسى بگويد قبلًا انگور بود و الآن كشمش شده و موضوع تغيير كرده است ، و حكم موضوعى را به موضوع ديگر كشاندن نامش استصحاب نيست ، بلكه قياس است ، و شرط استصحاب آن است كه قضيّهء متيقّنه و مشكوكه اتّحاد داشته باشند .\r\nپاسخ ، اين است كه تبديل عِنَبْ به زبيب از قبيل تبدّل حالات است كه حالت رطب و تر و تازه بودن به حالت جفاف و خشك شدن تبديل شده و تغيير ماهيّت پيدا نشده است . پس موضوع همان موضوع است و يا به قول مرحوم مشكينى ، اين ، مناقشه در مثال است و فعلًا فرض ما بر اين است كه موضوع تغيير نكرده باشد . و اما دو اشكال مطرح در كفايه به شرح زير است :\r\nاشكال اوّل از مرحوم صاحب مناهل است : در احكام تعليقى اركان استصحاب ناتمام است و بايد يقين سابق به ثبوت حكم داشته باشيم تا بعد شك لاحق پيدا شود و استصحاب كنيم . در اينجا يقين سابق نداريم ، زيرا در زمان سابق كه عِنَبْ بود و هنوز حالت زبيبى پيدا نكرده بود ، حكم حرمت فعلى نشد ؛ چون مشروط به غليان بود و شرطش حاصل نشد . پس مشروط و حكم هم حاصل نشده است بنابراين حرمتى محقّق نشد تا پس از عروض حالت زبيبى همان را استصحاب كنيم . « 3 »\r\nمرحوم آخوند مىفرمايد اين توهّم فاسد است ؛ زيرا قاعده اين است كه « وجودُ كلِّ شىء بحسبه »\r\n\r\n\r\n","description":"","footnote":"\r\n( 1 ) . اهمال يعنى مسكوت گذاشتن كه نه غرض به بيان تعلّق گرفته است و نه به عدم بيان ؛ و اجمال در موردى است كه غرض به‌عدم بيان تعلّق گرفته باشد .\r\n( 2 ) . دليل جريان ، عموم و اطلاق ادلهء استصحاب است ؛ « لا تنقض اليقين بالشك » مىگويد نبايد يقين با شك نقض شود ، حال يقين به هر حكمى از احكام كه باشد فرقى ندارد ؛ به حكم مطلق باشد يا به حكم مشروط ، و در لسان دليل نيامده است « لا تنقض اليقين بالحكم المطلق . . . » يا نفرموده است « لا تنقض اليقين بالشك إلّافى الحكم التنجيزى » و . . . .\r\n( 3 ) . مناهل ، ص 652 .\r\n","page_name":" 295 ","page_number":296},
  {"content":"\r\n\r\nيعنى هستى هر چيزى متناسب با خود آن است . « 1 » در مانحن‌فيه هم وجود تنجيزى و فعلى ، سنخى از وجود است ، وجود تعليقى هم سنخ ديگرى از وجود است ؛ پس حكم تعليقى هم نوعى از حكم صادره از مولاست و متناسب با خودش وجودى دارد ، و چنين نيست كه جملهء شرطيّه و خطاب كذايى ( إن جائك زيدٌ فاكرمه ، العنب إذا غَلى يحرم و . . . ) وجودش كالعدم باشد و اصلًا كانّ خطابى در كار نيست ، بلكه اين هم خطاب است و وجود انشائى پيدا كرده است و متناسب با خود احكامى دارد ، از قبيل اين‌كه قابل نسخ است و شارع مىتواند پس از مدّتى اين حكم تعليقى را نسخ يا آن را ابقاء كند و نيز پس از حصول شرط همان حكم ، فعلى مىشود و نيازى به خطاب و انشاء ديگر ندارد و . . . حال كه اين سنخ از حكم هم موجود شد مىگوييم در زمان سابق ( حال عِنَبْ بودن ) يقين به حرمت تعليقى داشتيم ( العنب إذا غلى يحرم ) و در زمان لاحق و حال زبيب شدن شك در بقاء همان حكم تعليقى صادره و ثابته ، داريم و استصحاب بقاء حرمت تعليقى جارى مىكنيم . پس از اين بابت خيالمان راحت است .\r\nإن قلت نعم و لكنه لا مجال لاستصحاب المعلق لمعارضته باستصحاب ضده المطلق فيعارض استصحاب الحرمة المعلقة للعصير باستصحاب حليته المطلقة .\r\nقلت لا يكاد يضر استصحابه على نحو كان قبل عروض الحالة التى شك فى بقاء حكم المعلق بعده ضرورة أنه كان مغيا بعدم ما علق عليه المعلق و ما كان كذلك لا يكاد يضر ثبوته بعده بالقطع فضلا عن الاستصحاب لعدم المضادة بينهما فيكونان بعد عروضها بالاستصحاب كما كانا معا بالقطع قبل بلا منافاة أصلا و قضية ذلك انتفاء الحكم المطلق به مجرد ثبوت ما علق عليه المعلق فالغليان فى المثال كما كان شرطا للحرمة كان غاية للحلية فإذا شك فى حرمته المعلقة بعد عروض حالة عليه شك فى حليته المغياة لا محالة أيضا فيكون الشك فى حليته أو حرمته فعلا بعد عروضها متحدا خارجا مع الشك فى بقائه على ما كان عليه من الحلية و الحرمة بنحو كانتا عليه فقضية استصحاب حرمته المعلقة بعد عروضها الملازم لاستصحاب حليته المغياة حرمته فعلا بعد غليانه و انتفاء حليته فإنه قضية نحو ثبوتهما كان بدليلهما أو بدليل الاستصحاب كما لا يخفى بأدنى التفات على ذوى الألباب فالتفت و لا تغفل .\r\nاشكال ديگر : بر فرض كه اركان استصحاب كامل و مقتضى براى جريان استصحاب حكم تعليقى موجود باشد ؛ ولى مانع در كار است و جلو جريان آن را مىگيرد و آن اينكه استصحاب حكم تعليقى با استصحاب حكم تنجيزى معارض است وقتى عِنَبْ بود ، يك حكم تنجيزى داشت ؛ يعنى حليّت . الآن هم كه زبيب شده است شك در بقاء حليّت آن مىكنيم ؛ در اين‌صورت استصحاب بقاء حليّت جارى مىشود و حكم به حليّت زبيب مىكند و حتّى بعد از غليان را هم مىگيرد و از طرفى همان وقت يك\r\n\r\n\r\n","description":"","footnote":"\r\n( 1 ) . مثلًا وجود واجب يك سنخ وجودى است و وجود ممكن سنخ ديگر ؛ وجود مادّى نحوى از وجود است و وجود مجرّد نوع‌ديگر ؛ وجود بالفعل نحوى و وجود بالقوّه سنخى است و . . . .\r\n","page_name":" 296 ","page_number":297},
  {"content":"\r\n\r\nحكم تعليقى هم داشت به نام حرمت ( اذا غلى يحرم ) و الآن كه زبيب شده است شك در بقاء آن داريم .\r\nاستصحاب اين حكم هم جارى مىشود ؛ در نتيجه پس از غليان و به جوش آمدن زبيب ، استصحاب حكم تنجيزى مىگويد « هذا حلال » ، استصحاب حكم تعليقى مىگويد « هذا حرام » و با يكديگر تعارض و تساقط مىكنند ؛ از اين جهت استصحاب حكم تعليقى جارى نمىشود .\r\nپاسخ : مرحوم آخوند مىفرمايد : هرگز اين دو استصحاب با يكديگر تعارضى ندارند ، بلكه ملازم و مكمّل يكديگر و معاضد هم هستند و هر دو جارى مىشوند .\r\nتوضيح : وقتى كه اين شىء عِنَبْ بود سه حكم طولى و مترتب بر يكديگر داشت :\r\n1 . العنب حلالٌ ، كه حكم تنجيزى و مطلق است و سابق بر دو حكم ديگر است .\r\n2 . « العنب إذا غلى يحرم » ، كه حكم تعليقى است و در رتبهء بعد است و اين دو حكم تعارضى ندارند ، بلكه از قبيل مطلق و مقيدِ متنافيان هستند كه مطلق با مقيّد تقييد مىشود و حاصل جمع دو خطاب اين مىشود كه عنب پيش از غليان حلال است يا مادامى كه به جوش نيامده حلال است . در اينجا حليّت ، مقيّد و مغيّا به نبود غليان است ، و پس از غليان هم حرام است و هرگز معارضه‌اى نيست و هر كدام مربوط به مرتبه‌اى هستند .\r\n3 . « العنب بعد الغليان حرام » ، كه حكم فعلى است و پس از اين‌كه در خارج ، غليان كه شرط بود حاصل شد ، حرمت هم فعلى مىشود . قاعدهء هر واجب مشروطى همين است كه پس از حصول شرطش فعلى مىشود و اين سه مرحله هيچ معارضه‌اى ندارند .\r\nحال وقتى هم كه اين شىء تبديل به زبيب شد ، همان احكام را دارد و منافاتى هم نيست . با اين تفاوت كه قبلًا اين احكام به دليل اجتهادى ثابت بود و الآن كه زبيب شده است و علىالفرض دليل اجتهادى ندارد ، با استصحاب ثابت مىشوند بنابراين استصحاب حليّت ، براى قبل از غليان و مغيّى به اين غايت است ، و استصحاب حرمت ، مشروط به غليان و براى بعد از غليان است و هيچ معارضه‌اى ميان آن دو نيست ؛ هر دو جارى مىشود و ملازم يكديگرند .\r\nنتيجه : از بابت تعارض هم مطمئن شديم كه اينجا جاى معارضه نيست . شرط معارضه آن است كه متعارضين در عرض هم باشند امّا اينجا در طول يكديگرند . « 1 »\r\n\r\n\r\n","description":"","footnote":"\r\n( 1 ) . البته عبارت مرحوم آخوند در اين جواب مبسوط است ؛ ولى حاصل كلام همين است كه ما توضيح داديم و نيازى به شرح و بسط كلمه كلمهء عبارت نيست .\r\n","page_name":" 297 ","page_number":298},
  {"content":"\r\n\r\n\r\n[ التنبيه 
  ] السادس : [ استصحاب شرائع السابقه 
  ]\r\nلا فرق أيضا بين أن يكون المتيقن من أحكام هذه الشريعة أو الشريعة السابقة إذا شك فى بقائه و ارتفاعه بنسخه فى هذه الشريعة لعموم أدلة الاستصحاب و فساد توهم اختلال أركانه فيما كان المتيقن من أحكام الشريعة السابقة لا محالة إما لعدم اليقين بثبوتها فى حقهم و إن علم بثبوتها سابقا فى حق آخرين فلا شك فى بقائها أيضا بل فى ثبوت مثلها كما لا يخفى و إما لليقين بارتفاعها بنسخ الشريعة السابقة بهذه الشريعة فلا شك فى بقائها حينئذ و لو سلم اليقين بثبوتها فى حقهم .\r\nو ذلك لأن الحكم الثابت فى الشريعة السابقة حيث كان ثابتا لأفراد المكلف كانت محققة وجودا أو مقدرة كما هو قضية القضايا المتعارفة المتداولة و هى قضايا حقيقية لا خصوص الأفراد الخارجية كما هو قضية القضايا الخارجية و إلا لما صح الاستصحاب فى الأحكام الثابتة فى هذه الشريعة و لا النسخ بالنسبة إلى غير الموجود فى زمان ثبوتها كان الحكم فى الشريعة السابقة ثابتا لعامة أفراد المكلف ممن وجد أو يوجد و كان الشك فيه كالشك فى بقاء الحكم الثابت فى هذه الشريعة لغير من وجد فى زمان ثبوته .\r\nو الشريعة السابقة و إن كانت منسوخة بهذه الشريعة يقينا إلا أنه لا يوجب اليقين بارتفاع أحكامها بتمامها ضرورة أن قضية نسخ الشريعة ليس ارتفاعها كذلك بل عدم بقائها بتمامها .\r\nو العلم إجمالا بارتفاع بعضها إنما يمنع عن استصحاب ما شك فى بقائه منها فيما إذا كان من أطراف ما علم ارتفاعه إجمالا لا فيها إذا لم يكن من أطرافه كما إذا علم بمقداره تفصيلا أو فى موارد ليس المشكوك منها و قد علم بارتفاع ما فى موارد الأحكام الثابتة فى هذه الشريعة .\r\nتنبيه ششم\r\nگاهى متيقّن و متعلَّقِ يقينِ سابق ، حكمى از احكام شريعت اسلام است ؛ مثلًا يقين داريم كه نماز جمعه در عصر حضور معصوم واجب بوده است و الآن شك داريم . در اينجا حتماً استصحاب جارى مىشود .\r\nكليّهء كسانى كه به نحوى استصحاب را جارى و سارى مىدانند ، در اين‌گونه موارد حتماً جارى مىدانند و قدر مسلّم همين مورد است ، ولى گاهى متيقَّن ما حكمى از احكام شرايع قبلى است ؛ مثلًا حكمى در شريعت حضرت موسى يا حضرت عيسى عليهما السلام ثابت شده است و الآن شك در بقاء آن داريم . آيا در اينجا هم استصحاب جارى مىشود يا نه ؟\r\nمرحوم آخوند مىفرمايد همان‌گونه كه در تنبيه قبلى ميان جريان استصحاب در حكم تنجيزى و حكم تعليقى فرقى نگذاشتيم ، در اين تنبيه نيز ميان احكام شريعت اسلام و احكام شرايع قبلى فرقى نيست و در هر دو بخش اگر اركان استصحاب كامل بود - يقين سابق به اصل ثبوت و شك لاحق در بقاء داشتيم - ، استصحاب حتماً جارى مىشود ؛ زيرا ادلهء استصحاب « لا تنقض اليقين بالشك »\r\n\r\n","description":"","footnote":"","page_name":" 298 ","page_number":299},
  {"content":"\r\n\r\nعموميّت دارد و يقين به احكام شرايع قبلى را نيز شامل است و تخصيص يا تقييد به احكام شريعت اسلام نشده است .\r\nدر كلام بزرگان چند اشكال به جريان استصحاب در احكام شرايع قبلى مطرح شده است كه جناب آخوند در مجموع سه اشكال را مطرح كرده و جواب داده است .\r\nاشكال اوّل : در استصحاب ، يقين سابق به اصل ثبوت معتبر است و نسبت به احكام شريعت قبلى يقين به ثبوت نداريم ؛ زيرا آن احكام اگرچه براى اشخاصى كه قبل از اسلام بودند ثابت و متيقّن بود ، ولى براى ما كه پس از اسلام متولّد شده‌ايم و عموم آيندگان ، يقين به ثبوت نداريم تا استصحاب جارى شود .\r\nهمين اشكال به بيان ديگر : در استصحاب بايد قضيّهء متيقّنه و مشكوكه اتحّاد داشته باشند و به ديگر سخن در استصحاب حكم ، بايد موضوع واحد باقى باشد و در زمان يقين و شك همان موضوع باشد كه حكمش مشكوك است و در اينجا چنين نيست ؛ زيرا آن اشخاص ، موضوع خاصّى بودند و ما آيندگان غير از آنها و موضوع ديگرى هستيم ؛ حكم آنها را به اينها سرايت دادن قياس است .\r\nبه ديگر سخن : كسانى كه يقيناً حكم براى آنها ثابت بود ، الآن نيستند و معدوم شده‌اند و اينها كه هستند از آغاز ، يقين به ثبوت نداشتند تا شك در بقاء داشته باشند . بر فرض ثبوت هم ، اين همان حكم نيست كه در حقّ اينان ثابت است ، بلكه حكم جديدى مثل آن حكم قديم است ، نه عين آن ؛ به هر حال استصحاب جا ندارد .\r\nاشكال دوم : بر فرض كه يقين به اصل ثبوت داشته باشيم ، ولى با آمدن شريعت اسلام شك در بقاء نداريم ؛ زيرا اين اصل مسلّم است كه دين اسلام ناسخ اديان و شرايع قبلى است و با آمدن آن ، تمام احكام قبلى منسوخ شده است و در نتيجه الآن ما يقين به ارتفاع آن احكام داريم و متيقن الارتفاع هستند ، نه مشكوك‌البقاء ، بنابراين ركن ديگر استصحاب مختلّ است و از اين لحاظ قابل جريان نيست .\r\nپاسخ : مرحوم آخوند به هر دو اشكال جواب داده است :\r\nجواب اشكال اوّل : در منطق ، قضيّه از يك نظر سه قسم بود :\r\n1 . طبيعيّه ، كه بعداً در بيان جواب شيخ اعظم به آن اشاره‌اى مىكنيم .\r\n2 . قضيّه خارجيّه ، كه حكم براى افراد موضوع ثابت است ؛ آن هم افرادى كه مُحقَّقة الوجودند ؛ يعنى بالفعل در خارج موجودند ، مثل « كُلُّ مَنْ فى العسكر قُتِلَ » ، « كلّ ما فى الصندوق نُهِبَ » .\r\n3 . قضيّهء حقيقيّه ، كه باز هم حكم براى خود كلّى و طبيعت من حيث هى نيست ، بلكه براى افراد موضوع و كلّى ثابت است ، ولى اختصاص به افراد موجود در خارج ندارد ، بلكه اعمّ از افرادى است كه هم‌اكنون موجودند ( محقّقة الوجود ) و يا در آينده موجود مىشوند ( مَقدّرةُ الوجود ) كه شارع مقدسّ\r\n\r\n","description":"","footnote":"","page_name":" 299 ","page_number":300},
  {"content":"\r\n\r\nفرض وجود مىكند و حكم همه را تا قيامت يك جا بيان مىنمايد و چنين نيست كه هر نسلى كه منقرض مىشوند براى نسل و عصر بعدى خطاب جديدى بيايد .\r\nبا توجه به اين مقدّمه اگر خطابات و احكامى كه در شريعت قبلى ثابت شده است به‌صورت قضاياى خارجيّه بود و مخصوص موجودين آن عصر و زمان بود ، جا داشت متوهّم بگويد ما انسان‌هاى بعدى غير از آنها هستيم و موضوع عوض شده است و جاى استصحاب نيست و براى ما از اوّل هم يقين به حكم نبوده است تا استصحاب جارى شود ؛ ولى خطابات شرعى در همهء شرايع و اديان به صورت قضاياى حقيقيّه بوده است و شامل معدومين در زمان خطاب و آيندگان هم مىشود و به‌طور مساوى خطاب به همگان ( همهء انسان‌ها يا مكلّفين ) است و روز اوّل كه صادر شد آيندگان را هم تا دامنهء قيامت فراگرفت . پس ما مسلمانان امروز نيز كه دو هزار سال بعد از ميلاد مسيح زندگى مىكنيم ، اصل آن احكام ، شامل حال ما نيز مىشود . پس موضوع ، واحد است و يقين به اصل حدوث ثابت است و از اين ناحيه مشكلى نداريم .\r\nقوله : و الّا لما صّح . . . : مرحوم آخوند در اين جمله دو شاهد مىآورد مبنى بر اين‌كه خطابات به‌صورت قضاياى حقيقيّه است نه خارجيّه .\r\nشاهد اوّل : اگر خطابات به‌صورت قضيّه خارجيّه باشد ، لازمه‌اش اين است كه نسبت به احكام شريعت اسلام هم ، فقط كسانى كه در عصر پيامبر بودند و مشمول خطاب بودند عند الشك بتوانند استصحاب جارى كنند و آيندگان حق نداشته باشند استصحاب جارى كنند ؛ چون موضوع عوض شده است و آيندگان غير از پيشينيان هستند ؛ در حالى كه احدى به اين لازم ملتزم نيست و سخن باطلى است . پس قضايا خارجيّه نيست و حقيقيّه است .\r\nشاهد دوم : اگر خطاب به نحو قضيّهء خارجيه باشد ، لازمه‌اش اين است كه نسخ هم نسبت به آينده معقول نباشد ؛ زيرا نسخ ، فرع بر عموم حكم است و اگر خطاب ، خاص موجودين بود ، از اوّل ، معدومين را شامل نيست تا نسخ نسبت به آنها صحيح باشد . پس ما نبايد بگوييم نماز به سوى بيت المقدس در حقّ ما نسخ شده است و . . . در حالى كه احدى به اين لازم ملتزم نيست و مسلمانان تا دامنهء قيامت صحيح است كه بگويند فلان حكم در حقّ ما مسلمانان نسخ شده است . باز نتيجه مىگيريم كه قضيّه حقيقيه است نه خارجيّه .\r\nقوله : و الشريعة السابقة : پاسخ اشكال دوم : ما نيز اصل نسخ را قبول داريم و از مسلّمات است كه هر شريعتى ناسخ شريعت قبلى است ؛ ولى نسخ به اين معنا نيست كه با آمدن شريعت بعدى تمام احكام شريعت قبلى نسخ شود و هيچ حكمى از آن احكام باقى نماند ( سالبهء كليّه ) ؛ بلكه معنايش اين است كه با آمدن دين جديد ، دين قديم به تمام و كمال باقى نيست و چنين نيست كه باز هم كليّهء احكام آن شريعت زنده و پابرجا و لازم‌ُالاجراء باشد ( موجبهء كليّه ) ، بلكه قسمتى از آن احكام كه متناسب با آن\r\n\r\n","description":"","footnote":"","page_name":" 300 ","page_number":301},
  {"content":"\r\n\r\nعصر بوده و به درد اعصار بعدى نمىخورد ، حذف و الغاء و نسخ شد و قسمت‌هايى هم باقى ماند ؛ « 1 » آنگاه نسبت به مواردى كه يقين به نسخ داريم ، جاى استصحاب نيست ؛ ولى نسبت به مواردى كه در شريعت قبلى بوده و در اسلام هم نفياً و اثباتاً بيانى نرسيده است ، مانعى از جريان استصحاب نيست ؛ زيرا اركان استصحاب تمام است و شك در بقاء نيز داريم .\r\nقوله : و العلم اجمالًا : پاسخ به اشكال دوّم زمينه را براى طرح اشكال سوم فراهم نمود و آن اينكه ما مسلمان‌ها علم اجمالى داريم بر اين‌كه برخى از احكام شريعت قبلى نسخ شده است . « 2 » آنگاه همين علم اجمالى مانع از جريان استصحاب است ؛ زيرا نسبت به جميع موارد مشكوكه استصحاب جارى كردن ، مستلزم مخالفت قطعيّه با علم اجمالى است كه جايز نيست و در مباحث احتياط گذشت كه علم اجمالى مؤثّر و مُنجِّز است و مخالفتش جايز نيست . و نسبت به بعضى موارد ، استصحاب جارى كردن ترجيح بلامرجح است . در نتيجه چاره‌اى نيست جز اينكه نسبت به كليّهء موارد مشكوك ، از استصحاب صرف نظر كنيم ؛ زيرا روى هر حكم مشكوك كه دست بگذاريم ، طرف علم اجمالى است .\r\nپاسخ مرحوم آخوند اين است كه : اوّلًا اگر علم اجمالى را كبير بدانيم و دايره‌اش همهء احكام را بگيرد ، خواهيم گفت اين علم اجمالى بعد از فحص و تحقيق و مقايسهء احكام اسلام با احكام شريعت قبلى ، منحل مىشود و تبديل مىگردد به يك علم تفصيلى نسبت به صد يا دويست مورد مثلًا كه اسلام آمده و آن احكام را نسخ كرده است و يك شك بدوى نسبت به مازاد بر آن موارد ، و در اين بخش ، ديگر علمى نيست تا اطاعتش لازم باشد ، بلكه مجرّد شك است و مانعى از استصحاب نيست .\r\nثانياً اگر علم اجمالى را صغير بدانيم و بگوييم علم اجمالى به نسخ نسبت به خصوص مواردى است كه اسلام دربارهء آن بيان دارد و نفياً يا اثباتاً با دليل اجتهادى ، نظر خود را اعلام كرده است و در اين بخش مقدارى موافق و مقدارى مخالف است و بايد فحص كنيم و بيابيم ؛ امّا نسبت به مواردى كه اسلام سكوت كرده است و نفياً يا اثباتاً ، حكمى ندارد و يا به دست ما نرسيده است و ما شك در آن داريم ، ولى در شريعت قبلى بيانى رسيده است ، نسبت به اينها از اوّل علم اجمالى نداريم و اينها از محدودهء علم اجمالى خارج‌اند و باز هم مانعى از جريان استصحاب وجود ندارد .\r\nثم لا يخفى أنه يمكن إرجاع ما أفاده شيخنا العلامة أعلى الله فى الجنان مقامه فى ذب إشكال تغاير الموضوع فى هذا الاستصحاب من الوجه الثانى إلى ما ذكرنا لا ما يوهمه ظاهر كلامه من أن الحكم ثابت للكلى كما أن الملكية له فى مثل باب الزكاة و الوقف العام حيث لا مدخل للأشخاص\r\n\r\n\r\n","description":"","footnote":"\r\n( 1 ) . مانند اصل حج ، روزه ، نماز ، زكات و . . . در اديان قبلى هم بوده ، در اسلام نيز هست ، ولو در كميّت و كيفيّت و خصوصيات واجزاء و شروط تفاوت‌هايى دارند .\r\n( 2 ) . و اين مطلب نيازى به فحص هم ندارد ، بلكه به محض پيدايش آيين جديد اين مطلب مسلّم است ، و گرنه آمدن دين جديد معناندارد .\r\n","page_name":" 301 ","page_number":302},
  {"content":"\r\n\r\nفيها ضرورة أن التكليف و البعث أو الزجر لا يكاد يتعلق به كذلك بل لا بد من تعلقه بالأشخاص و كذلك الثواب أو العقاب المترتب على الطاعة أو المعصية و كان غرضه من عدم دخل الأشخاص عدم أشخاص خاصة فافهم .\r\nو أما ما أفاده من الوجه الأول فهو و إن كان وجيها بالنسبة إلى جريان الاستصحاب فى حق خصوص المدرك للشريعتين إلا أنه غير مجد فى حق غيره من المعدومين و لا يكاد يتم الحكم فيهم بضرورة اشتراك أهل الشريعة الواحدة أيضا ضرورة أن قضية الاشتراك ليس إلا أن الاستصحاب حكم كلّ من كان على يقين فشك لا أنه حكم الكل و لو من لم يكن كذلك بلا شك و هذا واضح .\r\nبه اشكال اوّلى كه قبلًا طرح شد و مرحوم آخوند پاسخ داد ، شيخ اعظم « 1 » دو جواب ديگر داده است كه در اين قسمت آنها را مورد نقد و بررسى قرار مىدهيم :\r\nجواب اوّل شيخ كه در رسائل ، جواب دوم ذكر شده اين است كه احكام شريعت سابق براى افراد و اشخاص ثابت نيست تا كسى بگويد اشخاص عوض شده‌اند و ما آيندگان غير از آنها هستيم و با تغيير موضوع جاى استصحاب نيست ، بلكه احكام براى كلّى و طبيعى ثابت است و كلّى ( انسان يا مكلّف ) كماكان باقى است ، ولو افراد و اشخاص مىآيند و مىروند ؛ ولى حكم براى كلّى ثابت شده و الآن هم شك ما در بقاء حكم براى كلّى است و اركان استصحاب تمام است و محذورى از جريان استصحاب نيست . سپس شيخ اعظم دو نظير ذكر كرده است كه در آنها هم حكم براى آثار و اشخاص ثابت نيست ، بلكه براى نفس كلّى ثابت است ؛\r\nيكى در باب ملكيّت زكات است كه قرآن مىفرمايد : انّما الصدقات للفقراء و المساكين و . . . ، « 2 » و هشت صنف را نام مىبرد و در فقه بحث شده است كه ملكيّت زكات براى فقرا - مثلًا - به صورت اشاعه و شركت نيست كه حكم براى افراد ثابت باشد . در نتيجه همهء هزار فقير - مثلًا - در زكات مال من سهيم و شريك باشند ، بلكه براى كلّى عنوان فقير يا مسكين و . . . ثابت است ؛ لذا به يك فرد هم مىتوان زكات مال را داد ؛ چون كلّى بر او منطبق است .\r\nديگرى در باب وقف عام است كه وقتى كسى مالى را بر عنوان عام علماء ، طلاب ، سادات و . . .\r\nوقف مىكند باز اشخاص و آثار مالك نيستند ، افراد مىآيند و مىروند و اين عنوان كلّى است كه مالك است و اگر در يك زمان تنها دو سيّد يا دو عالم - مثلًا - موجود باشند ، باز موقوفه به آنها تعلّق مىگيرد و . . . .\r\nپس ما در فقه مواردى داريم كه احكامى براى كلّى ثابت باشد ؛ حال چه مانعى دارد كه كلّ احكام و خطابات شرايع از اين قبيل باشند و حكم براى كلّى ثابت باشد ؟\r\n\r\n\r\n","description":"","footnote":"\r\n( 1 ) . فرائدالاصول ، ص 381 .\r\n( 2 ) . سورهء توبه ، آيهء 60 .\r\n","page_name":" 302 ","page_number":303},
  {"content":"\r\n\r\nمرحوم آخوند : بيان شيخ اعظم به ظاهرش ناتمام است ؛ زيرا كلّى و طبيعى بما هى ، يك امر ذهنى است و چيزى نيست كه مخاطب به احكام باشد ، امر و نهى و بعث و زجر و اطاعت و عصيان و ثواب و عقاب داشته باشد ؛ اينها مخصوص اشخاص و افراد است ، نه مال كلّى ؛ و قضيّه طبيعيّه نيست كه حكم براى نفس طبيعت با قطع نظر از افراد ثابت باشد ، بلكه قضيّه حقيقيّه است ، به بيانى كه گذشت .\r\nبعد كلام شيخ را توجيه مىكند كه با مراد مصنّف موافق باشد و مىفرمايد مراد شيخ اعظم هم از ثبوت حكم براى كلّى اين نيست كه حكم براى خود طبيعت من حيث هى ثابت است كه مردود است ، بلكه مرادشان اين است كه در ثبوت احكام ، افراد و اشخاص خاصّى مدخليّت ندارند و براى همهء اشخاص ، اعّم از موجودين و آيندگان ثابت است و قضيّه حقيقيّه است ؛ ولى از اين مطلب به ثبوت حكم براى كلّى تعبير نموده است كه تعبير جالبى نيست ؛ در صورتى كه مقصد واضح است .\r\nقوله : فافهم : امر به دقّت است و ضمناً اشاره به اين است كه تنظير ما نحن فيه ( ايجاب ، تحريم و . . . ) به باب ملكيّت عناوين كليّه ، مع‌الفارق است و در آن دو باب ، ملكيّت براى كلّى پذيرفتنى است ، ولى در احكام و خطابات تكليفى كه سخن از امر و نهى و بعث و زجر است ثبوت اين امور براى خود كلّى معقول نيست و اين احكام براى افراد و اشخاص ثابت است .\r\nپاسخ دوم شيخ اعظم به اشكال اوّل كه در رسائل به‌صورت پاسخ اوّل ذكر شده است اين است كه شخصى را فرض مىكنيم كه هر دو شريعت را ادراك نموده است ؛ يعنى بخشى از عمرش را در زمان شريعت قبلى سپرى كرده است و بخش ديگر رادر زمان شريعت جديد . مثل سلمان فارسى كه قبل از ظهور پيامبر اسلام در طلب حقيقت ، مدّتى به كيش مسيحيّت در آمد و پس از ظهور اسلام به شرف اسلام مشرّف شد . در حقّ چنين كسى اركان استصحاب كامل است ؛ زيرا موضوع ، همان شخص است و تغييرى در آن پيدا نشده است ، و يقين سابق به وجود فلان حكم در شريعت قبلى دارد ؛ شك لاحق در بقاء هم دارد و هيچ مانعى از جريان استصحاب حكم شريعت قبلى در حقّ وى وجود ندارد .\r\nاگر كسى بپرسد جريان استصحاب در حقّ چنين شخصى بجا و پسنديده است ، ولى چه ربطى به ما دارد ؟ چه فايده‌اى به حال ما دارد ؟ ما در صدد اثبات حجيّت اين استصحاب در حقّ خودمان هستيم ، و جريان آن در حقّ سلمان سودى به حال ما ندارد .\r\nمرحوم شيخ در جواب فرموده است ما يك اصل مسلّم داريم كه از ضروريّات همهء اديان است و آن اين‌كه پيروان يك آيين در تمام احكام اشتراك دارند و هر حكمى كه پشينيان داشتند ، آيندگان هم دارند . به حكم اين اصل مىگوييم استصحاب احكام شريعت قبلى در حقّ سلمان كه جارى شد ، و « لا تنقض اليقين . . . » به او متوجّه شد ، به ضميمه اصل مذكور همين استصحاب در حقّ ما نيز جارى مىشود .\r\nپس ما آيندگان نيز مىتوانيم استصحاب شريعت قبلى را جارى كنيم .\r\nمرحوم آخوند مىفرمايد : ما اين مطلب را قبول نداريم ؛ زيرا اصل قضيّه ، - يعنى استصحاب حكم\r\n\r\n","description":"","footnote":"","page_name":" 303 ","page_number":304},
  {"content":"\r\n\r\nشريعت قبلى در حقّ اشخاصى كه مُدِرك الشريعتين باشد جارى مىشود - بجا و وجيه است ، و اصل كبراى كلّىِ اشتراكِ اهل يك مكتب در احكام و دستورات آن مكتب نيز صحيح است ؛ ولى يك شرط اساسى دارد و آن اينكه ، در صورتى ما نيز همان احكام را داريم كه داراى شرايط برابرى باشيم و همان ويژگىهايى كه سلمان داشت ما نيز دارا باشيم ، و گرنه در شرايط متفاوت ، احكام مساوى نخواهيم داشت .\r\nدر مانحن‌فيه نسبت به سلمان اركان استصحاب تمام بود ؛ يعنى يقين سابق و شك لاحق داشت و موضوع هم شخص او بود و عوض نشده بود و لذا استصحاب بجا بود ؛ ولى در حقّ ما اين اركان ناتمام است و ما يقين سابق به اصل ثبوت نداريم تا استصحاب جارى شود و استصحاب هم وظيفهء كسانى است كه يقين سابق و شك لاحق داشته باشند نه وظيفهء كليّهء مكلّفانى كه چه داراى اين اركان باشند و چه نباشند . در نتيجه اصل در جواب به اشكال اوّل همان بود كه قبلًا ذكر شد ؛ يعنى قضاياى شرعيّه به نوع قضاياى حقيقيّه هستند . . . و جواب‌هاى شيخ اعظم يا ناتمام « 1 » بود و يا نياز به توجيه داشت « 2 » و به هر حال استصحاب حكم شريعت قبلى بلامانع است .\r\n\r\n\r\n","description":"","footnote":"\r\n( 1 ) . جواب اخير .\r\n( 2 ) . جواب قبلى .\r\n","page_name":" 304 ","page_number":305},
  {"content":"\r\n\r\n\r\n[ التنبيه 
  ] السابع : [ الأصل المثبت 
  ]\r\n\r\n[ قضيّة أخبار الباب 
  ]\r\nلا شبهة فى أن قضية أخبار الباب هو إنشاء حكم مماثل للمستصحب فى استصحاب الأحكام و لأحكامه فى استصحاب الموضوعات كما لا شبهة فى ترتيب ما للحكم المنشإ بالاستصحاب من الآثار الشرعية و العقلية .\r\n\r\n[ عدم حجيّة مثبتات الاصول 
  ]\r\nو إنما الإشكال فى ترتيب الآثار الشرعية المترتبة على المستصحب بواسطة غير شرعية عادية كانت أو عقلية و منشؤه أن مفاد الأخبار هل هو تنزيل المستصحب و التعبد به وحده به لحاظ خصوص ما له من الأثر بلا واسطة أو تنزيله بلوازمه العقلية أو العادية كما هو الحال فى تنزيل مؤديات الطرق و الأمارات أو به لحاظ مطلق ما له من الأثر و لو بالواسطة بناء على صحة التنزيل به لحاظ أثر الواسطة أيضا لأجل أن أثر الأثر أثر . و ذلك لأن مفادها لو كان هو تنزيل الشىء وحده به لحاظ أثر نفسه لم يترتب عليه ما كان مترتبا عليها لعدم إحرازها حقيقة و لا تعبدا و لا يكون تنزيله بلحاظه بخلاف ما لو كان تنزيله بلوازمه أو به لحاظ ما يعم آثارها فإنه يترتب باستصحابه ما كان بوساطتها .\r\nتنبيه هفتم\r\nمطالبى كه آخوند در تنبيه هفتم تا دهم ذكر مىكند ، عموماً دربارهء اصل مثبت است ؛ از آنجا كه اين اصل ابعاد و زواياى گوناگونى دارد ، وى صلاح ديده است هر زاويه‌اى را در تنبيهى بيان كند . فعلًا قبل از ورود در اصل بحث نكاتى را كه از مسلّمات است ذكر مىكنيم :\r\nالف ) گاهى مستصحب ما حكمى از احكام است - وجوب جمعه مثلًا - كه نامش را استصحاب حكمى مىگذاريم ، گاهى هم موضوعى از موضوعات ذوات الاحكام الشرعيّه است - مانند حيات زيد كه موضوع حرمت قسمت اموال او ، حرمت نكاح زوجهء او و . . . است . و مثل عدالت بكر كه موضوع قبول شهادت و جواز اقتدا و . . . است - و نامش استصحاب موضوعى است .\r\nب ) مفاد ادلهء استصحاب يا اخبار لا تنقض چيست ؟ به بيان‌هاى مختلفى از مفاد اخبار تعبير مىشود : گاهى مىگوييم مفادشان اين است كه يقين سابق را با شك لاحق نقض نكن و بنا را بر يقين سابق بگذار و به همان امرى كه قبلًا يقين داشتى ، الآن هم متعبّد باش .\r\nگاهى مىگوييم مفاد اخبار عبارت است از تنزيل مشكوك به منزلهء متيقّن ؛ يعنى مشكوك را به منزلهء متيقن قرار دادن ، به‌گونه‌اى كه گويا الآن هم يقين دارى و همان‌طور كه در حال يقين وظايفى داشتى ، در حال شك هم وظايفى دارى ؛ با اين تفاوت كه در حال يقين حكم واقعى بود و در حال شك\r\n\r\n","description":"","footnote":"","page_name":" 305 ","page_number":306},
  {"content":"\r\n\r\nحكم ظاهرى است ؛ ولى مثل حكم واقعى است ، يعنى اگر حكم واقعى وجوب بود ، حكم ظاهرى هم وجوبى « مثل » آن است ، نه « عين » آن .\r\nگاهى مىگوييم مفاد اخبار لا تنقض عبارت است از جعل و انشاء يك حكم ظاهرى مماثل ؛ جعل حكم كه واضح است ، زيرا شارع بما هو شارع با امر يا نهى كردن ، انشاء حكم مىكند ، و چون اين حكم در مورد شك است ، طبعاً ظاهرى است نه واقعى ، و چون مثل حكم واقعى است ، طبعاً مماثل است ، نه مخالف يا منافى يا ضدّ آن ؛ منتها اگر مستصحب ما حكمى از احكام باشد ، مفاد اخبار باب ، جعل حكم مماثل با خود مستصحب است ، مثل وجوب جمعهء ظاهرى . و اگر موضوعى از موضوعات باشد ، ( حيات زيد ) مفاد اخبار ، جعل حكم مماثل با حكم مستصحب است ( حرمت قسمت اموال و . . . ) نه مماثل با خود مستصحب ؛ زيرا خود مستصحب حكم شرعى نيست ، بلكه موضوعى از موضوعات است كه مجعول به جعل اعتبارى نيست ، بلكه جعل تكوينى و حقيقى دارد .\r\nج ) اگر يقين به امرى از امور پيدا كنيم يا اماره‌اى از امارات بر امرى از امور قيام كند ، كليّهء احكام و آثار و لوازم آنها مترتّب مىشود ؛ چه اثر شرعى و چه غير شرعى ، و از اين ، تعبير مىشود به اينكه مُثبِتات امارات حجيّت دارند كه مبسوطاً در ادامهء همين تنبيه خواهد آمد .\r\nد ) در باب استصحاب حكمى ، يعنى آنجا كه مستصحب ما مستقيماً حكمى از احكام شرعيّه است - مانند وجوب جمعه - تمام آثار حكم بر استصحاب حكم مترتّب مىشود ؛ يعنى با استصحاب وجوب جمعه اگر اثر شرعى داشته باشد - همچون وجوب تصدّق به درهم - مترتّب مىشود و اگر اثر عقلى هم داشته باشد ، مترتّب مىشود ، مانند وجوب اطاعت ، حرمت معصيت ، استحقاق مثوبت و استحقاق عقوبت ؛ زيرا حكم ظاهرى هم مثل حكم واقعى ، حقيقتاً حكم شرعى است نه اينكه مجاز و صورت حكم باشد . و مثل حكم واقعى اطاعت و عصيان دارد .\r\nه ) در استصحاب موضوعى هم چهار فرض تصوير مىشود :\r\n1 . گاهى مستصحب ما فقط داراى اثر شرعى است و هيچ اثر ديگرى ندارد ؛ در اينجا استصحاب موضوع حتماً جارى مىشود .\r\n2 . گاهى مستصحب فقط داراى اثر غير شرعى است ؛ در اينجا استصحاب موضوع حتماً جارى نمىشود ؛ زيرا ربطى به شارع بما هو شارع ندارد .\r\n3 . گاهى مستصحب ما مستقيماً اثر شرعى دارد و به واسطهء اين اثر شرعى اثر عقلى هم پيدا مىكند ، باز هم استصحاب موضوع جارى مىشود ، مثلًا حيات زيد استصحاب مىشود و به‌دنبالش وجوب نفقهء زوجه و . . . مترتب مىشود و به‌دنبال آن اطاعت و عصيان عقلى نسبت به اين وجوب مطرح مىشود ، و تمام اينها كه تا به حال ذكر شد محذورى ندارد .\r\n4 . آنكه محلّ كلام و اشكال مىباشد اين است كه گاهى مستصحب مستقيماً اثر غير شرعى\r\n\r\n","description":"","footnote":"","page_name":" 306 ","page_number":307},
  {"content":"\r\n\r\n( عقلى يا عادى ) دارد و به واسطهء اين آثار و لوازم غير شرعى ، اثر شرعى بر آن مترتّب مىشود .\r\nمثال : كسى نذر كرده است اگر فرزندش به سنّ بلوغ رسيده يا محاسن درآورده باشد ، فلان مبلغ صدقه بدهد . در اينجا اگر نسبت به خود بلوغ يا ريش درآوردن ، يقين سابق و شك لاحق داشته باشد ، استصحابش جارى مىشود ؛ زيرا مستقيماً اثر شرعى دارد ، ولى كلام در موردى است كه نسبت به خود اين لازم و واسطه و اثر غير شرعى ، اركان استصحاب تمام نيست ، ولى نسبت به ملزوم اين لازم « 1 » ( حيات ) اركان تمام است ؛ زيرا يقين به حيات ولد داشت و الآن شك در بقاء آن دارد و از جريان آن ، انبات لحيه را نتيجه مىگيرد و به‌واسطهء آن ، وجوب تصدّق ثابت مىشود و نامش اصل مُثبِت است . « 2 »\r\nحال سؤال اين است كه آيا در اين موارد هم استصحاب جارى مىشود و اثر شرعى مع الواسطه بر مستصحب بار مىشود يا جاى استصحاب نيست ؟ به ديگر سخن ، آيا اصل مثبت حجّت است يا نه ؟\r\nو منظور از اصل مثبت هم اصلى است كه اثر شرعى غير مستقيم و با واسطه دارد . مرحوم آخوند ابتداء به حسب مقام تصوّر سه احتمال ذكر مىكند و سپس نتيجه هر احتمالى را بيان مىنمايد و بعداً در مقام اثبات ، تحقيقى را كه دارد بيان مىكند و توضيح مىدهد كه كدام احتمال صحيح است و بالأخره نتيجهء نهايى را مىگيرد .\r\nاحتمالات : آنچه مسلّم است اينكه مفاد اخبار استصحاب ( لا تنقض اليقين بالشك و . . . ) عبارت است از تنزيل مستصحب « 3 » به منزلهء متيقن ، يا تعبد به مستصحب و مشكوك ، و قطعاً اين تنزيل به لحاظ آثار مستصحب يعنى آثار حيات زيد است ؛ امّا مهمّ اين است كه لحاظ كدام اثر و به اعتبار چه اثرى جارى است ؟ در اينجا سه احتمال پديد مىآيد :\r\n1 . احتمال دارد مفاد اخبار عبارت باشد از تنزيل مشكوك به منزلهء متيقّن ، به لحاظ خصوص آثار شرعى خود مستصحب ( آثارى كه مستقيماً و بدون واسطه بر مستصحب بار مىشود ) . مثلًا حيات زيد وقتى متيقّن بود ، يك سرى احكام شرعى داشت ؛ از قبيل حرمت تقسيم اموال ، حرمت نكاح زوجهء او و . . . و الآن كه حيات زيد مشكوك است به حكم اخبار لا تنقض ، اين مشكوك را به منزلهء آن متيقّن مىدانيم و بنا را بر حيات زيد مىگذاريم و هدف ما فقط و فقط ترتيب آثار شرعى مستصحب است كه ذكر شد .\r\n2 . احتمال دارد مفاد اخبار ، عبارت باشد از تنزيل مشكوك به منزلهء متيقّن در جميع آثار و احكام\r\n\r\n\r\n","description":"","footnote":"\r\n( 1 ) . انبات لحيه لازم عادى بقاء حيات است .\r\n( 2 ) . مثال ديگر : شخصى به پارچه‌اى پيچيده شده بود و پس از مدّتى شمشيرى بر او فرود آمد و او را دو نيمه كرد . الآن شك داريم كه قتلى صورت گرفته است و ضارب بايد قصاص شود يا وقتى شمشير فرود آمد وى خفه شده بود و ضارب قصاص ندارد ؟ استصحاب مىكنيم بقاء حيات را تا لحظهء فرود شمشير و نتيجه‌اش تحقّق قتل است ( لازم عقلى حيات ) و به‌دنبال آن ، حكم شرعى قصاص و ديه مطرح مىشود .\r\n( 3 ) . همان مشكوك كه در صدد ابقاء و استصحاب او هستيم و نامش مستصحب است ، مثلًا حيات زيد در موضوعات .\r\n","page_name":" 307 ","page_number":308},
  {"content":"\r\n\r\nو لوازم ؛ اعّم از آثار عقلى ، آثار عادى و آثار شرعى ، آن هم اعّم از بلاواسطه يا با واسطه . و بالجمله ، جميع آثار و لوازمى كه حيات زيد در حال يقين داشت ، همان حيات ، در حال شك هم دارد . طبق اين احتمال استصحاب ، نظير امارهء معتبره مىشود . در پايان همين تنبيه خواهد آمد كه مفاد دليل حجيّت اماره اين است كه بينّه را به منزلهء علم بدان و كلّيهء آثارى كه علم به حيات زيد داشت ، بيّنه و طريق معتبر هم اگر قائم شد ، همان آثار را دارد .\r\n3 . احتمال دارد مفاد اخبار ، تنزيل مشكوك به منزلهء متيقّن باشد ؛ امّا نه به لحاظ جميع آثار و لوازم از عقلى و شرعى و عادى كه در احتمال ثانى مطرح بود ، بلكه به لحاظ خصوص اثر شرعى ؛ ولى نه اثر شرعى مستقيم كه در احتمال اوّل مطرح بود ، بلكه مطلق اثر شرعى ، طبيعى و كلّى اثر شرعى كه قابل صدق و انطباق بر اثر شرعى مستقيم و غير مستقيم هر دو مىباشد . طبعاً وقتى صحبت از اثر شرعى مع الواسطه به ميان مىآيد ، اين پرسش مطرح مىشود كه اين اثر شرعى كه ربطى به مستصحب ما ندارد و اثر شرعى مشكوك نيست و اثر شرعى لازم مستصحب است . چگونه به بركت استصحاب ثابت مىشود ؟\r\nدر پاسخ مىفرمايد اين تنزيل بر اساس يك كبراى كلّى است كه در قياس مساوات در منطق مطرح است و آن اينكه بگوييم « أثر الأثر أثرٌ » ؛ يعنى اثر شرعى چيزى كه خود او اثر و لازم عقلى و عادىِ چيز ديگرى است ، اثر شرعى چيز ديگر هم هست ؛ مثلًا وجوب تصدق كه اثر انبات لحيه است و خود انبات لحيه اثر شرعى حيات زيد است ، پس وجوب تصدق اثر حيات هم هست - البته با واسطه - و از اين روى تنزيل مستصحب و مشكوك به منزلهء متيقن صحيح است . ضمناً روشن شد كه احتمال ثالث غير از احتمال ثانى است و اينكه برخى از شارحان كفايه احتمال سوم را عبارةٌ اخراى احتمال ثانى دانسته‌اند « 1 » ناتمام است .\r\nقوله : و ذلك لانّ مفادها . . . : در اين جمله نتيجه هريك از احتمالات را بيان مىكند :\r\nبنا بر احتمال اوّل ، اصل مثبت حجّت نيست ؛ زيرا مفاد اخبار عبارت شد از تنزيل مشكوك به منزلهء متيقّن به لحاظ اثر شرعى خود مستصحب . به ديگر سخن ، مفاد عبارت شد از ترتيب آثار شرعى خود مستصحب ، و در اصل مُثبت ، خود مستصحب ( حيات زيد ) اثر شرعى ندارد ، لازم آن ( انبات لحيه ) اثر شرعى دارد ؛ ولى موضوع اين اثر محرز نيست ، نه حقيقتاً و وجداناً محرز است كه يقين به آن دانسته باشيم و نه تنزيلًا و تعبّداً محرز است كه به بركت اخبار باب استصحاب باشد ؛ زيرا نسبت به انبات لحيه ، اركان استصحاب تمام نيست و يقين سابق نداريم تا مشمول اخبار باشد و استصحابش جارى شود . لذا اصل مثبت مشمول اخبار باب نيست و دليلى بر حجيّت آن نداريم .\r\n\r\n\r\n","description":"","footnote":"\r\n( 1 ) . عنايةالاصول ، ج 5 ، ص 167 .\r\n","page_name":" 308 ","page_number":309},
  {"content":"\r\n\r\nبنا بر احتمال دوم « 1 » و بنا بر احتمال سوم « 2 » اصل مثبت حجّت است و اخبار لا تنقض ، آن را شامل است .\r\nو التحقيق أن الأخبار إنما تدل على التعبد بما كان على يقين منه فشك به لحاظ ما لنفسه من آثاره و أحكامه و لا دلالة لها بوجه على تنزيله بلوازمه التى لا يكون كذلك كما هى محل ثمرة الخلاف و لا على تنزيله به لحاظ ما له مطلقا و لو بالواسطة فإن المتيقن إنما هو لحاظ آثار نفسه و أما آثار لوازمه فلا دلالة هناك على لحاظها أصلا و ما لم يثبت لحاظها بوجه أيضا لما كان وجه لترتيبها عليه باستصحابه كما لا يخفى .\r\n\r\n[ حجيّة بعض مثبتات الاصول 
  ]\r\nنعم لا يبعد ترتيب خصوص ما كان منها محسوبا به نظر العرف من آثار نفسه لخفاء ما بوساطته بدعوى أن مفاد الأخبار عرفا ما يعمه أيضا حقيقة فافهم .\r\nكما لا يبعد ترتيب ما كان بوساطة ما لا يمكن التفكيك عرفا بينه و بين المستصحب تنزيلا كما لا تفكيك بينهما واقعا أو بوساطة ما لأجل وضوح لزومه له أو ملازمته معه بمثابة عد أثره أثرا لهما فإن عدم ترتيب مثل هذا الأثر عليه يكون نقضا ليقينه بالشك أيضا بحسب ما يفهم من النهى عن نقضه عرفا فافهم .\r\nدر مقام اثبات و تصديق مىفرمايد از اخبار باب ، همان احتمال اوّل استفاده مىشود كه تنزيل ، به لحاظ آثار و احكام شرعى خود مستصحب باشد و هيچ دلالتى - بالمطابقه يا بالالتزام - بر احتمال ثانى ( تنزيل به لحاظ همهء آثار و لوازم ) يا احتمال ثالث ( تنزيل به لحاظ مطلق آثار شرعيّه ) ندارند . در مجموع دو بيان از كلام آخوند استفاده مىشود :\r\n1 . در تمام اخبار استصحاب ، سخن از يقين سابق و شك لاحق است و شارع بما هو شارع فرموده است كسى كه يقين سابق داشت و الآن شك لاحق دارد آن يقين را با اين شك نقض نكند و بنا را بر يقين بگذارد و آثار شرعى را بار كند . چون شارع بما هو شارع كارى به آثار ديگر ندارد . در اينجا نسبت به حيات زيد يقين و شك هست ؛ ولى اثر شرعى ندارد كه جارى شود ، و نسبت به لازم آن يعنى انبات لحيه ، اثر شرعى دارد كه وجوب تصدق باشد ، ولى اركان استصحاب تمام نيست كه جارى شود و اتفاقاً محلّ نزاع همچنين موردى است و ثمره نزاع در اينجا ظاهر مىشود كه طرفدار اصل مثبت ، آن را حجّت مىداند و اين آثار را بر استصحاب حيات بار مىكند و مخالفان ، آن را جارى نمىدانند ، و الّا اگر خود لازم داراى يقين و شك بود نزاعى نبود و همگان متّفقاً استصحاب را در خود لازم جارى\r\n\r\n\r\n","description":"","footnote":"\r\n( 1 ) . جميع آثار عقلى و شرعى با واسطه‌يابى واسطه مترتب مىشود و تنزيل به لحاظ همهء آنهاست .\r\n( 2 ) . مطلق اثر شرعى مترتب مىشود و تنزيل به اين اعتبار است .\r\n","page_name":" 309 ","page_number":310},
  {"content":"\r\n\r\nمىدانستند و اثر شرعى را مترتب مىكردند . پس لازم ، مشمول اخبار باب نيست و اين‌كه قبلًا اشاره شد ، « أثر الأثر أثر » ، قابل مناقشه است ؛ زيرا نه به دقّت عقلى وجوب تصدّق ، اثر حيات زيد است و نه به ديد عرفى اثر ، اثرِ اثر محسوب مىشود .\r\n2 . بيان اصلى مرحوم آخوند اين است كه بر فرض قبول كنيم اخبار باب ، ظهور در احتمال اوّل نداشته باشند و امرشان ميان سه احتمال فوق ، مردّد باشد و از اين نظر مجمل باشد ؛ ولى قدر متيقّن داريم ، كه همان احتمال اوّل باشد و از باب قدر متيقّن مىگوييم شارع در مقام نهى از نقض يقين به شك ، همين احتمال را لحاظ كرده است ؛ يعنى اثر شرعى خود مستصحب را . امّا لحاظ مطلق اثر شرعى يا جميع آثار معلوم نيست تا مشمول اخبار باب باشند . در نتيجه به عقيدهء مرحوم آخوند اصل مثبت حجّت نيست .\r\nقوله : نعم لا يبعد . . . : در اين بخش سه مورد را به‌عنوان تبصره و استثنا ذكر مىكند و مدّعى است كه در سه مورد ، اصل مثبت حجّت و مشمول اخبار لا تنقض است .\r\n1 . در موردى كه واسطه خفى باشد ؛ يعنى به قدرى ظريف و پنهانى است كه به ديد عرف نمىآيد و عرف با مسامحه‌اى كه دارد آن را ناديده مىگيرد و اثر شرعى را مستقيماً به ذىالواسطه ، مستند مىكند .\r\nمثال : صحّت وضو يا غسل ، مشروط به رسيدن آب به بشَرَه ( پوست بدن ) است . حال زيد شك دارد كه در مواضع وضو يا اعضاء غُسل ، مانعى از رسيدن آب به بشره هست يا نه ؟ استصحاب مىكند نبود چنين مانعى را ، به‌دنبال آن ، نتيجه مىگيرد رسيدن آب به بشره را و به واسطهء آن حكم به صحّت وضو يا غسل مىكند . ولى اين واسطه را عرف نمىبيند و به محض احراز عدم مانع از وصول ماء به بشره ، صحّت را كه اثر شرعى است مترتّب مىكند .\r\nحال در اينجا بعيد نيست كه استصحاب و اصل مثبت جارى شود ؛ به اين دليل كه جا دارد كسى ادّعا كند اخبار باب اين مورد را هم شامل است و در اينجا اگر استصحاب نكنيم نقض يقين به شك كرده‌ايم و جايز نيست .\r\nفافهم : شايد اشاره باشد به اينكه خفى يا جلى بودن واسطه ، ضابطهء مشخّصى ندارد و هر موردى را كه بياوريد قابل مناقشه است و چه بسا به نظر كسانى واسطه خفى باشد امّا به نظر ديگران جلّى باشد .\r\nوانگهى عرف هم به ديد مسامحى ممكن است چنين حكمى بكند ؛ ولى به ديد دقيق هرگز نمىگويد :\r\nأثر الأثر أثرٌ .\r\n2 . در مواردى كه واسطه جلىّ است ؛ ولى ميان مستصحب و واسطه همان‌طور كه واقعاً و تكويناً\r\n\r\n","description":"","footnote":"","page_name":" 310 ","page_number":311},
  {"content":"\r\n\r\nانفكاك محال است « 1 » در مقام تشريع و اعتبار هم ، اعتبار يكى بدون ديگرى ممكن نيست . در اينجا لحاظ مستصحب به وجهى ( به دلالت التزامى ) لحاظ آن لازم لا ينفك نيز مىباشد و لذا جارى نكردن استصحاب و عدم ترتيب اثرشرعى ، نقض يقين به شك است و اخبار لا تنقض اينجا را مىگيرد .\r\n3 . در مواردى كه واسطهء غير شرعى در كار است ، ولى ميان مستصحب و اين واسطه لزوم واضح و روشن هست ؛ يعنى از قبيل حاتم و جود ، عمى و بصر ، شمس و روشنايى هستند . يا اين‌كه لازم و ملزوم نيستند ، بلكه متلازمين هستند ، ولى تلازمى كه خيلى جلىّ و آشكار است ، و از قبيل ابوّت زيد نسبت به بكر و بنوّت بكر نسبت به زيد است كه چنانچه تكويناً و خارجاً ملازمهء طرفينى است ، در مقام اعتبار هم لحاظ احدهما و تعبّد به يكى از آن دو و تنزيل يكى از آن دو در حال شك به منزلهء متيقّن ، جدا از تنزيل و لحاظ و تعبّد ديگرى نيست . در اينجا هم باز آن لازم واضح ، يا ملازم قوىّ و روشن حتماً بالالتزام لحاظ شده است و ناديده گرفتن آن از قبيل نقض يقين به شك است و مشمول اخبار استصحاب مىباشد .\r\nيك نكته : همان‌طور كه مرحوم مشكينى در حاشيه فرموده است مورد سوم با مورد دوم يكى است و در واقع سومى توضيح دومى يا دليل آن است و اگر كلمهء « أو بوسطة ما » نبود ، « لا جل وضوح . . . » دليل همان احتمال مىشد و خيلى سليس بود .\r\nفافهم : اشاره به اين است كه واسطه اگر خفى باشد ، ممكن است عرف ، اثر واسطه را اثر مستصحب به حساب آورد و استصحاب را جارى بداند ؛ ولى اگر جلىّ شد ، هرچه واضح‌تر باشد نشانهء دوئيّت و غير از يكديگر بودن است و عرف هم نمىتواند بگويد اثر لازم يا يكى از دو ملازم ، اثر ملزوم يا ملازم ديگر است تا قابل استصحاب باشد . پس همين مواردى هم كه استثناء شد ، خيلى روشن نيست و قابل مناقشه است .\r\n\r\n[ الوجه فى اعتبار مثبتات الأمارات دون الاصول 
  ]\r\nثم لا يخفى وضوح الفرق بين الاستصحاب و سائر الأصول التعبدية و بين الطرق و الأمارات فإن الطريق و الأمارة حيث إنه كما يحكى عن المؤدى و يشير إليه كذا يحكى عن أطرافه من ملزومه و لوازمه و ملازماته و يشير إليها كان مقتضى إطلاق دليل اعتبارها لزوم تصديقها فى حكايتها و قضيته حجية المثبت منها كما لا يخفى بخلاف مثل دليل الاستصحاب فإنه لا بد من الاقتصار مما فيه من الدلالة على التعبد بثبوته و لا دلالة له إلا على التعبد بثبوت المشكوك به لحاظ أثره حسب ما عرفت فلا دلالة له على اعتبار المثبت منه كسائر الأصول التعبدية إلا فيما عد أثر الواسطة أثرا له لخفائها أو لشدة وضوحها و جلائها حسب ما حققناه .\r\n\r\n\r\n","description":"","footnote":"\r\n( 1 ) . در اثر لزوم بيّن بالمعنى الأخصّ .\r\n","page_name":" 311 ","page_number":312},
  {"content":"\r\n\r\nتا به حال كاملًا هويدا شد كه اصل مُثبت ، حجّت نيست و ضمناً بايد بدانيم كه گرچه مبحث عدم حجيّتِ اصل مُثبت در باب استصحاب عنوان شده است ، ولى اختصاص به آن ندارد و كليّهء اصول عمليّه - اعم از استصحاب ، اصل برائت ، قاعدهء طهارت و . . . مُثبِتاتشان - حجّت نيست . دليل مطلب همان است كه در استصحاب ذكر شد ، ولى امارات و طرق ظنيّه مُثبِتاتشان نيز حجّت است و اگر اماره بر امرى از امور قيام كرد ، جميع آثار بر آن مترتّب مىشود .\r\nتوضيح : اماره گاهى بر حكمى از احكام قيام مىكند ؛ مثلًا خبر ثقه بر وجوب جمعه دلالت مىكند .\r\nدر اينجا آن حكم شرعى يا مؤدّى ثابت مىشود و تمام آثار وجوب جمعه - از عقلى و شرعى - مترتّب مىشود ، همان‌طور كه در استصحاب الحكم مطلب از اين قرار بود . و گاهى اماره بر موضوعى از موضوعات قائم مىشود ؛ مثلًا بيّنه بر حيات زيد شهادت مىدهد ، مثل استصحاب موضوعى ؛ اينجاست كه استصحاب ، مُثبِتش حجّت نبود ؛ ولى بيّنه ، مُثبِتش حجّت است .\r\nتوضيح : حيات واقعى زيد - قطع نظر از قيام طريق علمى يا ظنّى بر آن - داراى يك سلسله آثار و احكام عقلى و عادى و شرعى است ، لوازمى دارد از قبيل رشد و نمو ، انبات لحيه و وجوب نفقهء زوجة يك سلسله ملازماتى دارد كه با حيات زيد ، معلول علّت مشترك هستند يك سلسله ملزوماتى دارد كه خود حيات ، لازم آنهاست ؛ از باب اين‌كه پديده‌اى از پديده‌هاست و عواملى در شكل‌گيرى آن نقش دارند . و وجود واقعى حيات زيد ، همراه با اين لوازم و ملزومات و ملازمات است و از آنها منفك نيست . حال اگر يقين به حيات زيد پيدا كرديم ، به‌دنبالش يقين به اين اطراف و جوانب ( لوازم ، ملزومات و . . . ) نيز پيدا مىكنيم ؛ زيرا يقين ، كاشف از واقع و طريق به سوى آن است و همان واقع را براى ما حكايت مىكند و حيات واقعى ، تمام اين اطراف را دارد ، با اين تفاوت كه مفاد يقين ما مستقيماً و بالمطابقه حيات زيد است و غير مستقيم و بالملازمه اين لوازم و ملزومات و . . . است .\r\nحالا اگر به جاى يقين ، اماره‌اى بر حيات زيد دلالت كرد ، از آنجا كه اماره نيز طريق به سوى واقع است و نازل منزلهء علم است و براى ما ظنّ به حيات زيد مىآورد ، باز اماره نيز نه تنها حاكى از خود حيات ( مؤدّ اى اماره ) است بلكه حاكى از اطراف و جوانب مودّى ( لوازم ، ملزومات و . . . ) نيز هست ؛ چون طريق به واقع است و حيات واقعى را به ما نشان مىدهد و حيات واقعى ، اين لوازم و ملزومات و . . . را دارد . منتها بالمطابقه بر خود حيات زيد و بالالتزام بر اين لوازم و . . . دلالت دارد . اين وضعيّت اماره و ماهيّت آن است ؛ آنگاه وقتى دليل حجيّت اماره مىگويد « صدّق العادل » ، با توجّه به اينكه مطلق است و هيچ قيدى ندارد كه « صدّق العادل » به لحاظ چه چيزى ، با اطلاقش همه اين مدلول‌هاى مطابقى و التزامى را مىگيرد و مفادش اين است كه بيّنه را در همان جهت حكايتش از واقع ، تصديق كن . جهت حكايت هم كه ، هم از مؤدّى بود و هم از اطراف .\r\nامّا استصحاب و ديگر اصول عمليّه اين گونه نيستند ؛ زيرا اينها حكايت از واقع ندارند و مفادشان\r\n\r\n","description":"","footnote":"","page_name":" 312 ","page_number":313},
  {"content":"\r\n\r\nتنزيل به منزلهء واقع نيست و اصولًا كارى به واقع ندارند و صرفاً يك حكم ظاهرى تعبّدى را در مورد شك دلالت مىكنند ، و همان‌طور كه قبلًا بيان كرديم قدر متيقّن عبارت است از تنزيل مشكوك و تعبّد به آن به لحاظ اثر شرعى خود مستصحب ؛ و امّا به لحاظ اثر شرعى واسطه كه لازم عقلى و عادى يا ملزوم كذائى يا ملازم كذائى باشد ، شمول دليل نسبت به ترتيب اين آثار معلوم نيست و به قدر متيقّن اكتفا مىشود ، و اصل مثبت حجّت نيست ، مگر در همان دو موردى كه قبلًا استثناء شد :\r\n1 . واسطه خفى باشد ، به‌گونه‌اى كه عرفاً اثر واسطه ، اثر خود مستصحب شمرده شود . 2 . واسطه جلىّ است ؛ ولى ملازمه بقدرى قوىّ و روشن است كه انفكاك نشايد . . . .\r\n\r\n","description":"","footnote":"","page_name":" 313 ","page_number":314},
  {"content":"\r\n\r\n\r\n[ التنبيه 
  ] الثامن : [ دفع توهم مثبتيّة الاصل فى موارد ثلاثه 
  ]\r\n\r\n[ المورد الأوّل : ترتّب الأثر على المستصحب بواسطة محموله المتّحد معه وجوداً 
  ]\r\nأنه لا تفاوت فى الأثر المترتب على المستصحب بين أن يكون مترتبا عليه بلا وساطة شىء أو بوساطة عنوان كلى ينطبق و يحمل عليه بالحمل الشائع و يتحد معه وجودا كان منتزعا عن مرتبة ذاته أو بملاحظة بعض عوارضه مما هو خارج المحمول لا بالضميمة فإن الأثر فى الصورتين إنما يكون له حقيقة حيث لا يكون بحذاء ذلك الكلى فى الخارج سواه لا لغيره مما كان مباينا معه أو من أعراضه مما كان محمولا عليه بالضميمة كسواده مثلا أو بياضه و ذلك لأن الطبيعى إنما يوجد به عين وجود فرده كما أن العرضى كالملكية و الغصبية و نحوهما لا وجود له إلا بمعنى وجود منشإ انتزاعه فالفرد أو منشأ الانتزاع فى الخارج هو عين ما رتب عليه الأثر لا شىء آخر فاستصحابه لترتيبه لا يكون بمثبت كما توهم .\r\n\r\n[ المورد الثانى : الاثر المترتب الذى مجعولٌ بمنشاء انتزاعة 
  ]\r\nو كذا لا تفاوت فى الأثر المستصحب أو المترتب عليه بين أن يكون مجعولا شرعا بنفسه كالتكليف و بعض أنحاء الوضع أو بمنشإ انتزاعه كبعض أنحائه كالجزئية و الشرطية و المانعية فإنه أيضا مما تناله يد الجعل شرعا و يكون أمره بيد الشارع وضعا و رفعا و لو به وضع منشإ انتزاعه و رفعه . و لا وجه لاعتبار أن يكون المترتب أو المستصحب مجعولا مستقلا كما لا يخفى فليس استصحاب الشرط أو المانع لترتيب الشرطية أو المانعية بمثبت كما ربما توهم بتخيل أن الشرطية أو المانعية ليست من الآثار الشرعية بل من الأمور الانتزاعية فافهم .\r\nتنبيه هشتم\r\nدر تنبيه هفتم بحث كبروى داشتيم مبنى بر اين‌كه آيا اصل مُثبِت حجّت است يا خير ؟ و ثابت كرديم كه حجّت نيست . اكنون در تنبيه هشتم بحث صغروى داريم ؛ به اين نحو كه مواردى به اتفاق كلمه ، اصل مثبت است و جارى نمىشود ؛ مواردى هم به اتفاق كلمه اصل مثبت نيست و جارى مىشود ؛ ولى مواردى پيش مىآيد كه محلّ نزاع است كه آيا اصل جارى در آنها اصل مثبت است يا خير ؟ در اين تنبيه سه مورد از اين مواردى را كه عمدتاً محلّ نزاع فيما بين شيخ اعظم و مرحوم آخوند است ، ذكر مىشود :\r\nمورد اوّل : در باب استصحاب موضوعى كه محور بحث اصل مُثبت است ، گاهى اثر شرعى مستقيماً و بلاوسطه بر خود مستصحب بار مىشود . چنين استصحابى حتماً جارى است و اصل مُثبت هم نيست .\r\nگاهى اثر شرعى به واسطه يك امر ديگرى كه در وجود خارجى مغاير با مستصحب است - و به\r\n\r\n","description":"","footnote":"","page_name":" 314 ","page_number":315},
  {"content":"\r\n\r\nدو وجود موجودند و اتحّاد و حمل شايع ندارند - بر مستصحب مترتب مىشود . مثلًا به واسطه لوازم يا ملازمات يا ملزومات كه هر كدام غير از خود مستصحب است . اين همان اصل مُثبت است كه در تنبيه هفتم گذشت .\r\nگاهى هم اثر شرعى به واسطهء يك عنوان كلّى كه قابل حمل و صدق و انطباق بر مستصحب است و با يكديگر در وجود خارجى اتّحاد دارند - ولو مفهوماً مغايرت دارند - ، مترتّب مىشود كه فعلًا همين فرض مطرح است و پنج صورت دارد : يا آن عنوان كلّى ، از ذاتيّات اين مستصحب و فرد است و كلّى ذاتى و مقوّم است كه خود سه قسم دارد :\r\n1 . تمام ذاتِ شىء كه نوع باشد ، مثل انسان نسبت به زيد ؛\r\n2 . جزء داخلى اعّم كه جنس باشد ، مثل حيوان نسبت به زيد ؛\r\n3 . جزء داخلى مساوى كه فصل باشد ، مثل ناطق و زيد .\r\nو يا از عرضيّات و خارج از ذات مستصحب است كه فعلًا دو قسم دارد :\r\n1 . گاهى از قبيل خارج محمول است ؛ منظور آخوند از خارج محمول يعنى چيزهايى كه صد در صد اعتبارى و انتزاعى هستند و تنها در عالم اعتبار تحقّق دارند و منشأ انتزاع خارجى دارند كه ذهن ما اينها را از آن امر خارجى انتزاع مىكند ؛ و گرنه خودشان اصالت و تحقّق خارجى ندارند و داراى مطابَق خارجى نيستند ، مثل ملكيّت و زوجيّت .\r\n2 . گاهى از قبيل محمول بالضميمه است ؛ منظور آخوند از اين اصطلاح ، عبارت است از اعراض متأصّله ، يعنى اعراضى كه در خارج حقيقتاً موجودند و مابازاء خارجى دارند ، مثل سواد و بياض .\r\nحال كه با اقسام مزبور آشنا شديم مىگوييم شيخ اعظم در رسائل مدّعى شده است كه تمام اينها اصل مُثبت هستند ؛ زيرا اثر شرعى مستقيماً براى خود مستصحب نيست ، بلكه به‌واسطهء عنوان كلّى بر مستصحب بار مىشود . « 1 »\r\nولى مرحوم آخوند معتقد است در سه قسم كلّى ذاتى ، استصحاب جارى مىشود ؛ يعنى ما مىتوانيم استصحاب فرد - مثلًا وجود زيد - را جارى كنيم و آثار شرعىِ كلّىِ انسان يا حيوان يا ناطق را ، بر آن مترتّب كنيم ؛ به اين دليل كه اثر شرعى واقعاً مال خود فرد و مستصحب است و جريان چنين اصلى بلامانع است و دليلى كه مىآورد ، اين است كه درست است ابتدا اثر شرعى مال عنوان كلّى است ، ولى در منطق خوانديم كلّى طبيعى با افرادش مفهوماً و به حمل اوّلى مغايرت دارند و گرنه مصداقاً و به حمل شايع اتّحاد دارند و كلّى به عين وجود فرد موجود است . اثر شرعى هم كه متعلق به مفهوم كلّى نيست ، براى مصاديق كلّى است . پس در واقع اثر مال خود وجود زيد است و با استصحاب وجود زيد ، اين اثر مترتّب مىشود و محذورى هم ندارد .\r\n\r\n\r\n","description":"","footnote":"\r\n( 1 ) . فرائدالاصول ، ص 383 و 384 .\r\n","page_name":" 315 ","page_number":316},
  {"content":"\r\n\r\nدر قسم اوّل از دو قسم كلّى عرضى هم كه خارج محمول نام‌گذارى شد ، باز استصحاب جارى مىشود . مثلًا وجود اين كتاب را استصحاب مىكنيم و عنوان كلّىِ ملكيّت كه از آن انتزاع مىشود بر كتاب حمل مىكنيم و مىگوييم « هذا ملكٌ » ، و ملكيّت آثار و احكامى دارد از قبيل جواز تصرّف مالك ، حرمت تصرّف ديگران بدون رضايت مالك و . . . . آن‌گاه گرچه اين آثار ، مستقيماً مال عنوان كلّىِ ملكيّت است ، ولى به‌واسطهء آن بر اين شىء خارجى يعنى كتاب مترتب مىشود ؛ زيرا امر انتزاعى در خارج به وجود منشأ انتزاع ، موجود است و وجود مستقلّى ندارد و اثر هم مال وجود خارجى است .\r\nپس باز اثر كلّى ، اثر مصداق است ؛ ولى استصحاب كلىِ عرضى مانعى ندارد .\r\nآرى در قسم دوم كه محمول بالضميمه بود استصحاب جارى نمىشود . مثلًا استصحاب بقاء جسم جارى كنيم و بعد سياه يا سفيد بودن را بر آن مترتّب كنيم و بعد اثر شرعى كه مال سياه و سفيد بودن است مترتّب شود . اينجا سواد و بياض واسطه شده و غير از خود جسم است ، ولو مشتقّ از آن بر جسم حمل مىشود ؛ ولى هر دو در خارج موجودند و يك امر غير شرعى واسطه شده است و اثر شرعى مىخواهد به واسطهء آن ، بر استصحاب جسم مترتب شود و اين به عقيدهء ما نيز اصل مثبت است و جارى نمىشود ، همان‌گونه كه اگر به واسطه لازم يا ملزوم يا ملازم ، اثر شرعى درست مىشد ، بر مستصحب مترتب نمىشد .\r\nمورد دوم از موارد اختلافى اين است كه اثر شرعى در باب استصحاب حتماً بايد باشد ؛ گاهى خودش مورد استصحاب است ، مثل استصحاب وجوب جمعه ( استصحاب الحكم ) ؛ و گاهى موضوعش مورد استصحاب است و اثر شرعى بر آن مترتّب است ، مثل استصحاب حيات زيد براى ترتيب اثر وجوب نفقه و . . . ( استصحاب موضوعى ) . از نظر اين‌كه بايد استقلالًا مجعول باشد و مستقيماً مستند به شارع بما هو شارع باشد يا مجعول تبعى شارع باشد ، به دو قسم تقسيم مىشود :\r\n1 . گاهى اثر شرعى ، خودش مستقلًا مجعول شرعى است ، مثل همهء احكام تكليفى كه به اتّفاق كلمه ، شارع مقدّس ، ايجاب‌ها و تحريم‌ها و . . . را جعل و تشريع فرموده است ، و مثل قسم ثالث از اقسام حكم وضعى كه به عقيدهء آخوند آنها هم مجعول استقلالى شارع هستند ، نظير ملكيّت و زوجيّت . « 1 »\r\n2 . گاهى هم اثر شرعى ، مستقيماً مجعول شارع نيست ، ولى اين اثر از چيزى انتزاع مىشود كه آن چيز مستند به شارع و مجعول شارع است و خود اين اثر را مجعول تبعى يا امر انتزاعى مىنامند كه منشأ انتزاع دارد ، مثل جزء واجب بودن ، شرط مأمور به بودن ، مانعِ مكلَّف به بودن و . . . كه شارع مقدّس مستقلّاً نفرموده است : « الركوع جزءٌ للواجب ، الطهور شرط للواجب ، الحدث مانع عن الواجب و . . . » ؛ اصولًا امكان جعل استقلالى وجود ندارد ؛ « 2 » ولى به پيروى از جعل اصل واجب و امر به اصل واجب ، اين\r\n\r\n\r\n","description":"","footnote":"\r\n( 1 ) . مبسوطاً پيش از ورود به تنبيهات استصحاب بيان شد .\r\n( 2 ) . توضيح آن پيش از تنبيهات در اقسام حكم وضعى ذكر شد .\r\n","page_name":" 316 ","page_number":317},
  {"content":"\r\n\r\nعناوين هم انتزاع شده و بر واجب حمل شده است ؛ مثلًا وقتى امر به مركّبى مثل نماز كرد ما از اين امر به كلّ ، جزء بودن را براى يكايك اجزاء مركّب انتزاع مىكنيم ، يا وقتى امر به مشروطى نمود و فرمود :\r\n« صَلِّ مع الطهارة » ما از اين امر به مشروط ، شرط بودنِ طهارت را انتزاع مىكنيم و . . . .\r\nحال ، اثر شرعى چه مستقلّ بالجعل باشد و چه مجعول تبعى باشد ، در هر دو حال مستند به شارع است و وضع و رفع آن به‌دست او است با اين تفاوت كه مجعول استقلالى را مستقيماً وضع و اثبات يا رفع و سلب مىكند ؛ ولى مجعول تبعى يا امر انتزاعى را غير مستقيم وضع و رفع مىكند ؛ يعنى به واسطهء منشأ انتزاع ، اگر امر به مركّب نمود ، جزئيّت هم وضع و ثابت مىشود و اگر امر ننمود يا امر را برداشت ، جزء واجب يا شرط مأمور به بودن هم منتفى مىشود .\r\nآنگاه از نظر شيخ اعظم ، استصحاب دو قسم اوّل نسبت به اثر شرعىِ مجعول به جعل استقلالى ، جارى مىشود « 1 » ولى در قسم ثانى و نسبت به مجعول تبعى ، جارى نمىشود . براى مثال ما نمىتوانيم استصحاب بقاء طهارت يا وضو جارى كنيم و بر آن شرطيّت را مترتب كنيم ، استصحاب بقاء حدث جارى كنيم و بر آن مانعيّت را مترتّب كنيم ؛ به اين دليل كه شرطيّت و مانعيّت و جزئيّت و . . . آثار شرعى نيستند ، بلكه امور انتزاعى هستند ، از اين رو استصحاب‌هاى مذكور ، اثر شرعى ندارند و اصل مُثبِت مىشوند كه حجّت نيستند . « 2 »\r\nامّا به عقيدهء مرحوم آخوند فرقى ميان دو قسم فوق نيست و استصحاب هر دو جارى مىشود ؛ زيرا ما در ادلهء استصحاب هيچ دليلى نداريم مبنى بر اينكه نسبت به اثر شرعىِ مستقلّ و مستقيم ، نقض يقين به شك حرام باشد ، بلكه آنچه مسلّم است اين است كه وضع و رفع امرى به دست شارع باشد . چه مستقيم و چه به واسطهء منشأ انتزاع ، و شرطيت و جزئيّت همچنين هستند . « 3 » و ما استصحاب بقاء طهارت يا حدث مىكنيم و شرطيت يا مانعيّت را كه اثر شرعى و مجعول تبعى هستند و شارع بما هو شارع مىتواند در آنها دخالت كند ، جارى مىكنيم و بيش از اين هم دليلى نداريم كه حتماً مجعول استقلالى باشد .\r\n\r\n[ المورد الثالث : استصحاب عدم التكليف و ترتيب آثاره 
  ]\r\nو كذا لا تفاوت فى المستصحب أو المترتب بين أن يكون ثبوت الأثر و وجوده أو نفيه و عدمه ضرورة أن أمر نفيه بيد الشارع كثبوته .\r\nو عدم إطلاق الحكم على عدمه غير ضائر إذ ليس هناك ما دل على اعتباره بعد صدق نقض اليقين بالشك برفع اليد عنه كصدقه برفعها من طرف ثبوته كما هو واضح .\r\n\r\n\r\n","description":"","footnote":"\r\n( 1 ) . مثل استصحاب وجوب جمعه ، يا استصحاب حيات زيد براى ترتب وجوب كذا و حرمت كذا .\r\n( 2 ) . فرائدالاصول ، ص 350 و 351 .\r\n( 3 ) . به همان بيانى كه قبلًا ذكر شد .\r\n","page_name":" 317 ","page_number":318},
  {"content":"\r\n\r\nفلا وجه للإشكال فى الاستدلال على البراءة باستصحاب البراءة من التكليف و عدم المنع عن الفعل بما فى الرسالة من أن عدم استحقاق العقاب فى الآخرة ليس من اللوازم المجعولة الشرعية فإن عدم استحقاق العقوبة و إن كان غير مجعول إلا أنه لا حاجة إلى ترتيب أثر مجعول فى استصحاب عدم المنع و ترتب عدم الاستحقاق مع كونه عقليا على استصحابه إنما هو لكونه لازم مطلق عدم المنع و لو فى الظاهر فتأمل .\r\nمورد سوم نزاع : در استصحاب موضوعى كه اثر شرعى بر مستصحب مترتّب مىشود و در استصحاب حكمى كه خود اثر شرعى مستصحب است . گاهى ثبوت و وجود اثر شرعى ، با استصحاب ثابت مىشود - مثلًا وجوب جمعه را كه امر ايجابى است ، استصحاب مىكنيم يا حيات زيد را به منظور ترتّب وجوب نفقه ، حرمت تقسيم اموال و . . . استصحاب مىكنيم - و چنين استصحابى حتماً جارى است .\r\nولى گاهى سلب و نفى و عدم اثر شرعى ، مورد استصحاب است و مىخواهيم با استصحاب كردن ، نبود حكم و اثرى را ثابت كنيم - مثلًا قبل از شريعت فلان كار واجب نبود و بعد از آمدن شرع اسلام ، شك در وجوبش پيدا كرده‌ايم استصحاب عدم وجوب جارى مىكنيم .\r\nبه عقيدهء مرحوم آخوند اين نوع استصحاب هم جارى مىشود ؛ زيرا ملاك اين شد كه اثر شرعى به‌گونه‌اى باشد كه وضع و رفع آن در اختيار شارع باشد و اين امور عدمى چنين است ؛ زيرا تنها شارع مىتواند عدم وجوب يا عدم حرمت قبلى را ابقاء كند يا آن را بردارد و به جاى آن ايجاب و تحريم و . . . بگذارد و اصولًا اگر طرف نفى در اختيار او و مقدورش نباشد ، طرف اثبات و ايجاب هم اختيارى نخواهد بود ؛ چون قدرت ، به دو طرف ممكن تعلّق مىگيرد . پس همان‌گونه كه استصحاب‌هاى وجودى جارى مىشود ، استصحاب‌هاى عدمى نيز جارى است .\r\nممكن است كسى بگويد بر اثر وجودى و ثبوتى ، حكم شرعى اطلاق مىشود و استصحاب خود حكم شرعى يا موضوعش بلامانع است ، ولى بر امر عدمى و سلبى اصلًا اطلاق حكم نمىشود تا استصحابش جارى شود .\r\nمرحوم آخوند در پاسخ مىفرمايد قبول داريم كه بر امر عدمى ، حكم اطلاق نمىشود « 1 » ولى اين ضررى به حال ما ندارد ؛ زيرا ما هيچ دليلى نداريم كه حتماً عنوان حكم صدق كند و در استصحاب ، حكم شرعى مطرح باشد ، بلكه مهم صدق عنوان « نقض اليقين بالشك » است كه اگر صادق بود ، نهى لا تنقض مىآيد و از نقض كذائى ممانعت مىكند ، و در مانحن‌فيه همان‌گونه كه اگر قبلًا يقين به وجوب يا حرمت داشتيم و الآن كه شك داريم ، در صورتى كه اعتنا نكنيم و بنا را بر يقين سابق\r\n\r\n\r\n","description":"","footnote":"\r\n( 1 ) . زيرا حكم يعنى مجعول شرعى يا « ما أتى به الشارع » و . . . و امر وجودى جعل و انشاء برمىدارد نه امر عدمى كه چيزىنيست تا قابل جعل باشد .\r\n","page_name":" 318 ","page_number":319},
  {"content":"\r\n\r\nنگذاريم ، نقض يقين به شك كرده‌ايم و جايز نيست ، هكذا اگر يقين به عدم وجوب يا حرمت داشتيم و هم اكنون شك در ثبوت آن داريم ، باز هم رفع يد كردن از آن عدم سابق ، نقض يقين به شك است و جايز نيست . پس صدق الحكم مهمّ نيست صدق نقض يقين به شك ، مهمّ است ، اين‌كه زمام امر چيزى وضعاً و رفعاً به دست شارع باشد مهمّ است .\r\nمرحوم شيخ در رسائل در باب اصل برائت ، پس از اثبات برائت به حكم ادلهء اربعه فرموده است :\r\n« و قد يستدلّ للبرائة بوجوه غير ناهضة . . . » ؛ يعنى براى اثبات اصل برائت به دلايل ديگرى هم استدلال شده كه فاقد ارزش است و نمىتواند ارزشمند بودن برائت را به اثبات برساند .\r\nيكى از آن وجوه عبارت است از استصحاب برائت يا استصحاب عدم منع از فعل . به اين بيان كه قبل از شريعت ، نسبت به وجوب فلان يا حرمت فلان ، برائت ذمّه داشتيم و مشغول الذمّه نبوديم ، پس از شريعت ، شك در برائت يا اشتغال مىكنيم ، همان برائت سابق را استصحاب و ابقاء مىنماييم ، يا قبل از شريعت نسبت به فلان كار ، منع و تحريمى نبود پس از شريعت شك در منع داريم ؛ استصحاب مىكنيم همان عدم منع سابق را ؛ « 1 » يا قبلًا الزامى نبود و الآن شك داريم ؛ استصحاب عدم الزام و ايجاب جارى مىكنيم . « 2 »\r\nمرحوم شيخ به اين بيان اعتراض كرده و فرموده است فايده و اثر اين استصحاب‌ها عبارت است از عدم استحقاق عقوبت ؛ يعنى نتيجه آن است كه اگر كسى فلان كار محتمل التحريم را مرتكب شد و بعد معلوم شد در واقع حرام بوده است عقابى ندارد . يا اگر محتمل الوجوب را ترك كرد و بعد وجوب واقعى معلوم شد ، عقابى ندارد . پس هدف اصلى از اجراء استصحاب ، اثبات عدم استحقاق عقوبت است و اين هم اثر شرعى نيست ، بلكه اثر عقلى است و حاكم به استحقاق يا عدم استحقاق مثوبت و عقوبت عقل است ، بنابراين ، استصحاب مزبور اصل مثبت است و جارى نمىشود . « 3 »\r\nمرحوم آخوند در جواب اشكال شيخ مىفرمايد در اين‌گونه استصحاب‌ها نيازى به اثبات اثر مجعول و شرعى نيست تا شما اشكال كنيد كه اثر شرعى ندارد ؛ خير بر استصحاب عدم منع ، همهء آثار بار مىشود ؛ چه شرعى و چه عقلى . همان‌طور كه بر استصحاب خود منع كه امر وجودى است همهء آثار از اطاعت و عصيان و . . . مترتب مىشود بر استصحاب عدم منع نيز كه امر عدمى است همهء آثار بار مىشود ، و استصحاب موضوعى نيست كه مستقيماً اثر شرعى داشته باشد ، بلكه استصحاب حكمى است و همهء آثار مترتب است .\r\nقوله : و ترتّب عدم . . . : آخوند در اين جمله مطلبى را به اشاره ذكر مىكند كه مبسوطاً مبنا و مناط آن در تنبيه نهم بيان خواهد شد . فعلًا اجمال مطلب اين است كه استحقاق عقاب ، بر حرام و ممنوع واقعى\r\n\r\n\r\n","description":"","footnote":"\r\n( 1 ) . در شبههء تحريميّه .\r\n( 2 ) . در شبههء وجوبيّه .\r\n( 3 ) . فرائدالاصول ، ص 204 .\r\n","page_name":" 319 ","page_number":320},
  {"content":"\r\n\r\nمترتّب مىشود ؛ يعنى اگر چيزى در واقع حرام بود و ما هم آگاه بوديم و مخالفت كرديم ، مؤاخذه داريم ؛ ولى عدم استحقاق عقوبت بر عدم منع واقعى مترتّب نيست كه حتماً بايد چيزى در واقع و نفس الامر حرام و ممنوع نباشد تا عقاب نداشته باشد ، بلكه بر مطلق عدم المنع مترتّب است ؛ چه عدم منع واقعى و چه عدم منع ظاهرى كه با اصل و استصحاب درست مىشود و چون عدم استحقاق عقوبت يك چنين خاصيتى دارد ، پس با استصحاب هم قابل اثبات است و آنچه شنيده‌ايد كه اثر عقلى بار نمىشود ، اثر عقلىاى است كه بر وجود واقعى مستصحب مترتب شود نه بر مطلق الوجود اعمّ از واقعى و ظاهرى .\r\nفتامُّل : شايد اشاره باشد به فرق ميان آنچه در تنبيه نُهم خواهد آمد كه ثبوت لازم مطلق براى وجود اثر شرعى باشد ، نه براى عدم لازم شرعى ، و مانحن‌فيه هم از اين قبيل است . و يا اشاره به اين است كه شايد كسى بگويد عدم استحقاق عقوبت لازم عدم منع واقعى است نه مطلق عدم المنع . . . .\r\n\r\n","description":"","footnote":"","page_name":" 320 ","page_number":321},
  {"content":"\r\n\r\n\r\n[ التنبيه 
  ] التاسع : [ ترتب بعض الآثار العقليّه و العاديّه على الأصل 
  ]\r\nأنه لا يذهب عليك أن عدم ترتب الأثر الغير الشرعى و لا الشرعى بوساطة غيره من العادى أو العقلى بالاستصحاب إنما هو بالنسبة إلى ما للمستصحب واقعا فلا يكاد يثبت به من آثاره إلا أثره الشرعى الذى كان له بلا واسطة أو بوساطة أثر شرعى آخر حسب ما عرفت فيما مر لا بالنسبة إلى ما كان للأثر الشرعى مطلقا كان بخطاب الاستصحاب أو بغيره من أنحاء الخطاب فإن آثاره شرعية كانت أو غيرها يترتب عليه إذا ثبت و لو بأن يستصحب أو كان من آثار المستصحب و ذلك لتحقق موضوعها حينئذ حقيقة فما للوجوب عقلا يترتب على الوجوب الثابت شرعا باستصحابه أو استصحاب موضوعه من وجوب الموافقة و حرمة المخالفة و استحقاق العقوبة إلى غير ذلك كما يترتب على الثابت به غير الاستصحاب بلا شبهة و لا ارتياب فلا تغفل .\r\nتنبيه نهم\r\nگاهى اثر و لازمى كه مىخواهيم بر مستصحب مترتّب كنيم ، يك لازم غير شرعى است ؛ يعنى عقلى يا عادى است . تا به حال مكرّر بيان كرديم كه با اصل عملى ، چنين آثارى قابل ترتّب نيست ؛ گاهى هم اثر مترتّب بر استصحاب ، اثر شرعى است ، آن هم گاهى مستقيم و بدون واسطه بر مستصحب بار مىشود ، مثلًا استصحاب حيات زيد جارى مىشود و وجوب نفقهء عيال ، حرمت تقسيم اموال و . . . ، بار مىشود . چنين استصحابى حتماً جارى مىشود و مُثبِت نيست . گاهى هم مع الواسطه اثر مترتب مىشود كه اين نيز دو گونه است :\r\n1 . گاهى به واسطهء يك اثر شرعىِ ديگر مترتب مىشود ، مثلًا وجوب جمعه را با استصحاب ثابت مىكنيم . سپس وجوب تصدق به درهم را بر آن بار مىكنيم كه هر دو ، حكم و اثر شرعى و مربوط به شارع است .\r\n2 . گاهى هم به واسطهء يك اثر غير شرعى مترتب مىشود ، مثلًا به‌واسطهء قتل ، قصاص يا ديه ثابت مىشود . حال كراراً بيان شد كه در باب استصحاب و به بركت آن ، آثار غير شرعى مستصحب يا آثار شرعى مع‌الواسطهء آن مترتب نمىشود ؛ ولى در تنبيه نهم تبصره يا تكمله‌اى بر اين مطلب داريم و آن اين‌كه آثار و لوازم شرعى يا غير شرعىِ مستصحب دو گونه است :\r\n1 . آثار و لوازم وجود واقعىِ مستصحب ؛ اگر مستصحب واقعاً و حقيقاً موجود باشد و ما وجود واقعى و نفس الامرى آن را احراز كنيم ، اين آثار را دارد . مثل رشد و نمو كه بر وجود واقعى حيات زيد مترتّب مىشود . و مثل كسى كه نذر كرده است اگر در واقع جمعه واجب باشد ، يك درهم صدقه بدهد كه وجوب تصدّق ، بر وجود واقعى وجوب جمعه مترتب مىشود .\r\n2 . آثار و لوازمى كه بر مطلق الوجود مستصحب - اعم از واقعى و ظاهرى - مترتّب مىشود ؛ مثلًا\r\n\r\n","description":"","footnote":"","page_name":" 321 ","page_number":322},
  {"content":"\r\n\r\nحيات زيد ، چه واقعى باشد و با علم يا بيّنه احراز شود و چه ظاهرى باشد و به بركت استصحاب احراز شود ، داراى فلان آثار و لوازم عادى و شرعى و عقلى است و ملازمه ميان وجود مطلق حيات زيد يا مستصحب با آن آثار و لوازم است . يا مثلًا وجوب جمعه چه واقعى باشد و با علم يا خبر ثقه احراز شود ، و چه ظاهرى باشد و با استصحاب ثابت شود ، اثرش وجوب تصدق به درهم يا وجوب و لزوم اطاعت ، عدم جواز معصيت و . . . است .\r\nحال اينكه مكرّر ذكر شد كه اثر غير شرعى يا شرعىِ مع‌الواسطه بر مستصحب بار نمىشود و استصحاب ، قدرت اثبات و ترتيب اين آثار را ندارد ، نسبت به بخش اوّل ( آثار وجود واقعى مستصحب ) است كه استصحاب كارى به واقع ندارد تا آن را احراز كند و اثرش را بار كند . امّا نسبت به بخش دوم ( آثار وجود مطلق يا مطلق الوجود مستصحب اعم از ظاهرى و واقعى ) ، استصحاب جارى مىشود و تمام اين آثار مترتب مىگردد ؛ زيرا موضوع اين آثار و احكام ، مطلق‌الوجود است كه آن هم حقيقتاً متحقّق و محرز است و وقتى موضوع محقّق شد حكم و اثر هم كه به منزلهء معلول آن است حتماً متحقّق مىشود .\r\nمثال : اگر حيات زيد - چه واقعى باشد و چه ظاهرى - داراى فلان آثار عقلى و شرعى و غيره باشد ، حتماً با استصحاب مترتب مىشود و جاى ترديد نيست . يا مثلًا اگر وجوب جمعه چه واقعى و چه ظاهرى داراى فلان آثار شرعى و غير شرعى بود همهء اينها مترتب مىشود . پس اگر نذر كرده است صدقه بدهد ، با استصحاب وجوب جمعه ، وجوب تصدّق ثابت مىشود ؛ و اگر وجوب جمعه اطاعت و عصيان و ثواب و عقاب و . . . دارد كه آثار عقلى هستند ، با استصحابِ وجوب ، همهء اينها مترتّب مىشوند . همان‌طور كه اگر با دليل قاطع يا با ظنّ معتبر ( بيّنه در موضوعات ، خبر ثقه در احكام و . . . ) وجوب جمعه يا حيات زيد ثابت مىشد ، همهء اين آثار و احكام را داشت . در نتيجه ، آثار وجود واقعىِ مستصحب با استصحابِ آن ، مترتب نمىشود ، امّا آثار مطلق‌الوجود بار مىشود ؛ چه مستصحب با استصحاب ثابت شود و چه با بيّنه و خبر واحد و غيره .\r\n\r\n[ التنبيه 
  ] العاشر : [ اعتبار كون المستصحب حكماً شرعياً أو ذا حكمٍ شرعى بقاءً لاحدوثاً 
  ]\r\nأنه قد ظهر مما مر لزوم أن يكون المستصحب حكما شرعيا أو ذا حكم كذلك لكنه لا يخفى أنه لا بد أن يكون كذلك بقاء و لو لم يكن كذلك ثبوتا فلو لم يكن المستصحب فى زمان ثبوته حكما و لا له أثر شرعا و كان فى زمان استصحابه كذلك أى حكما أو ذا حكم يصح استصحابه كما فى استصحاب عدم التكليف فإنه و إن لم يكن به حكم مجعول فى الأزل و لا ذا حكم إلا أنه حكم مجعول فيما لا يزال لما عرفت من أن نفيه كثبوته فى الحال مجعول شرعا و كذا استصحاب موضوع لم يكن\r\n\r\n","description":"","footnote":"","page_name":" 322 ","page_number":323},
  {"content":"\r\n\r\nله حكم ثبوتا أو كان و لم يكن حكمه فعليا و له حكم كذلك بقاء و ذلك لصدق نقض اليقين بالشك على رفع اليد عنه و العمل كما إذا قطع بارتفاعه يقينا و وضوح عدم دخل أثر الحالة السابقة ثبوتا فيه و فى تنزيلها بقاء .\r\nفتوهم اعتبار الأثر سابقا كما ربما يتوهمه الغافل من اعتبار كون المستصحب حكما أو ذا حكم فاسد قطعا فتدبر جيدا .\r\nتنبيه دهم\r\nتنبيه دهم از تنبيهات استصحاب راجع به اين است كه مكرّر گفتيم مستصحب يا بايد حكم شرعى « 1 » باشد و يا موضوع داراى اثر شرعى « 2 » باشد . « 3 » ضمناً مقصود از حكم مذكور هم حكم فعلى است و گرنه حكم شأنى و انشائى اگر قطعى و يقينى هم باشد ، اثرى ندارد ، تا چه رسد به مستصحب آن . در استصحاب دو مرحله مطرح است :\r\n1 . مرحلهء ثبوت يا يقين سابق به اصل حكم يا موضوع ؛\r\n2 . مرحلهء بقاء يا شك لاحق در بقاء حكم يا موضوع سابق . حال آيا نسبت به هر دو مرحله بايد حكم فعلى يا موضوع داراى حكم فعلى ، داشته باشيم تا استصحاب جارى شود ؟ در اين‌باره چهار احتمال وجود دارد :\r\nالف ) نسبت به هيچ مرحله‌اى حكم فعلى نداريم . يا اصلًا حكمى نيست ؛ اگر هم باشد فعلى نيست .\r\nمثلًا يقين به حكم شأنى يا انشائى يا موضوع داراى حكم انشائى داشتيم و الآن هم شك در بقاء همان حكم يا موضوع داراى حكم شأنى داريم ؛ در اينجا استصحاب جارى نيست ؛ زيرا فايده‌اى ندارد و اثرى بر حكم شأنى و انشائى مترتب نيست ، بلكه يقين وجدانى به آن هم اثر ندارد تا چه رسد به استصحاب آن مگر اين‌كه در باب نذر و مانند آن ثمره ظاهر شود كه نادر است .\r\nب ) نسبت به هر دو مرحله ، حكم يا موضوع داراى حكم فعلى داريم ، مثلًا يقين به وجوب فعلى جمعه در عصر حضور داشتيم و الآن نسبت به زمان غيبت ، شك در بقاء همان وجوب فعلى داريم ، يا حيات زيد احكام فعليّه‌اى دارد و قبلًا يقين به چنين موضوعى داشتيم و الآن شك در بقاء آن داريم . در اين فرض حتماً استصحاب جارى مىشود و قدر متيقّنى كه مورد قبول همهء طرفداران استصحاب است همين صورت است .\r\nج ) نسبت به مرحلهء ثبوت يا يقين سابق ، حكم يا موضوع داراى حكم فعلى مطرح بود ؛ ولى\r\n\r\n\r\n","description":"","footnote":"\r\n( 1 ) . مثل وجوب جمعه و حرمت خمر .\r\n( 2 ) . مثل حيات زيد ، عدالت بكر ، كريّت آب و خمريّت مايع .\r\n( 3 ) . دليلش هم اين است كه اگر جز اين باشد ، تعبّد شرعى لغو است ؛ يعنى شارع بما هو شارع نمىتواند ما را به آن متعبّد كند ؛ زيرا ربطى به او ندارد و تنزيل شرعى ، لغو خواهد بود .\r\n","page_name":" 323 ","page_number":324},
  {"content":"\r\n\r\nنسبت به مرحلهء بقاء يا شك لاحق اگر هم حكمى باشد ، شأنى خواهد بود نه انشائى . اين قسم مجرّد فرض است و شايد مثالى نداشته باشد ، ولى اگر هم داشته باشد ، حتماً استصحاب جارى نيست ؛ زيرا فايده‌اى ندارد . حكم شأنى اطاعت و عصيان و ثواب و عقاب ندارد ، اينها مال حكم فعلى است .\r\nد ) عكس فرض سوم ؛ يعنى نسبت به زمان يقين سابق ، حكم نبود و يا فعلى نبود و شأنى بود ، ولى نسبت به زمان شك لاحق ، حكم و مجعول فعلى در كار است . الآن همين قسم مطرح است و نظر مرحوم آخوند اين است كه در اين قسم نيز مثل قسم ثانى استصحاب جارى مىشود و مهمّ اين است كه مستصحب ما به لحاظ بقاء و حالت لاحقه ، حكم شرعى يا موضوع كذائى باشد و به لحاظ ثبوت و حالت سابقه و مرتبهء يقين ، داراى چنين اثرى هم نباشد مهم نيست و منعى از جريان استصحاب نيست .\r\nسپس دو مثال مىآورد ، يكى براى استصحاب حكم و ديگرى براى استصحاب موضوع ، و در پايان اشاره‌اى به‌دليل مطلب مىكند :\r\nمثال استصحاب حكمى : در ازل ، حكم و تكليفى نبود ؛ چون اصلًا مكلّفى وجود نداشت و سالبه به انتفاء موضوع بود . در ادامه هم قبل از شريعت ، نسبت به فلان امر ، تكليفى نبود « 1 » ولى پس از شريعت و پيدا شدن مكلّفين به اين دين ، شك مىكنيم كه باز هم عدم تكليف باقى است يا منتفى شد و شارع اسلام آن امر را حرام يا واجب نمود ؟ در اينجا يقين به عدم تكليف در ازل و قبل از شريعت داشتيم ، و نسبت به اين حالت ، هيچ اثر شرعى نبود و مستصحب ما نه حكم بود و نه موضوع حكم ؛ ولى نسبت به زمان حال و پس از شريعت ، شك در بقاء آن داريم و مستصحب ما ( عدم تكليف ) هم اكنون اثر شرعى دارد كه جواز ارتكاب يا جواز ترك باشد و اگر چنين كرديم ، عقابى نيست و يا اگر حرام يا واجب شده است ، بايد اطاعت شود و نبايد عصيان شود و . . . . ما در اينجا استصحاب عدم تكليف را جارى مىكنيم ( استصحاب عدم ازلى ) و آثار مزبور بر آن مترتب مىشود . « 2 »\r\nمثال استصحاب موضوع : عدالت زيد سابقاً متيقّن بود و در آن زمان هيچ حكمى نداشت ؛ ولى هم اكنون كه مشكوك است ، شرعاً براى عدالت ، احكامى همچون جواز اقتداء ، قبول شهادت و . . .\r\nآمده است ؛ باز هم به لحاظ مرحلهء يقين اثرى نداشت ، ولى به لحاظ مرحلهء شك در بقاء ، داراى اثر شرعى است و به عقيدهء آخوند ، استصحاب بقاء عدالت جارى مىشود و اثر آن ( قبول شهادت و . . . ) بار مىگردد .\r\n\r\n\r\n","description":"","footnote":"\r\n( 1 ) . مثلًا استعمال توتون حرام نبود ، اقامه واجب نبود ، و . . . .\r\n( 2 ) . البته نام عدم تكليف را حكم مجعول مىگذارند و سابقاً در تنبيه هشتم مورد اشكال بود كه به امر عدمى ، حكم شرعى اطلاق شود و همانجا جواب داده شد كه لزومى ندارد نامش را حكم بگذاريم ، بلكه منظور ، آن چيزى است كه وضع و رفعش به دست شارع باشد و عدم تكليف بقاءً چنين است ؛ يعنى وضع و رفعش به‌دست مولاست و همين كافى است . در اينجا هم مراد از حكم مجعول يا مجعول شرعى همين است .\r\n","page_name":" 324 ","page_number":325},
  {"content":"\r\n\r\nدليل مرحوم آخوند بر جريان استصحاب در قسم چهارم ، اين است كه اركان استصحاب تمام است و عنوان نقض يقين به شك صدق مىكند ؛ يعنى اگر ما به يقين سابق اعتناء نكنيم ، آن را با شك نقض كرده‌ايم . و روايات نهى از نقض مذكور ، اينجا را شامل مىشود و مىگويد حق ندارى يقين را نقض كنى ، بلكه بايد بنا را بر يقين سابق بگذارى و به آن متعبّد شوى ، يعنى اثر بار كنى ؛ و فرض اين است كه به لحاظ حال تعبّد كه حال بقاء باشد ، اثر شرعى فعلى دارد و ما بيش از اين لازم نداريم . توهّم اين مطلب كه حتماً در زمان يقين هم حكم يا موضوع حكم ، فعلى باشد ، فاسد و باطل است و دليلى ندارد جز ظاهر همين تعبير كه مستصحب بايد حكم يا موضوع ذى حكم باشد ، ولى اين هم مىگويد مستصحب بايد چنين باشد مستصحب به لحاظ بقاء و حال شك است ، نه به لحاظ ثبوت و حدوث و حال يقين .\r\n\r\n","description":"","footnote":"","page_name":" 325 ","page_number":326},
  {"content":"\r\n\r\n\r\n[ التنبيه 
  ] الحادى عشر : [ أصالة تأخّر الحادث 
  ]\r\nلا إشكال فى الاستصحاب فيما كان الشك فى أصل تحقق حكم أو موضوع .\r\nو أما إذا كان الشك فى تقدمه و تأخره بعد القطع بتحققه و حدوثه فى زمان .\r\nفإن لوحظا بالإضافة إلى أجزاء الزمان فكذا لا إشكال فى استصحاب عدم تحققه فى الزمان الأول و ترتيب آثاره لا آثار تأخره عنه لكونه بالنسبة إليها مثبتا إلا بدعوى خفاء الواسطة أو عدم التفكيك فى التنزيل بين عدم تحققه إلى زمان و تأخره عنه عرفا كما لا تفكيك بينهما واقعا و لا آثار حدوثه فى الزمان الثانى فإنه نحو وجود خاص نعم لا بأس بترتيبها بذاك الاستصحاب بناء على أنه عبارة عن أمر مركّب من الوجود فى الزمان اللاحق و عدم الوجود فى السابق .\r\nتنبيه يازدهم\r\nگاهى در اصل حدوث حادثى شك داريم ، « 1 » در اين‌صورت حتماً استصحاب عدم ازلى جارى مىشود و جاى بحث و اشكال ندارد ؛ زيرا يقين به عدم ازلى وجوب جمعه مثلًا يا يقين به عدم كريّت و . . . داشتيم و الآن شك در بقاء آن داريم و اركان استصحاب تمام است و عدم وجوب يا عدم خمريّت و . . .\r\nاستصحاب مىشود . گاهى هم يقين به اصل حدوث حادثى ( حكم يا موضوع ) داريم و شك ما در تقدّم و تأخّر آن است . خود اين فرض دو بخش دارد :\r\nبخش اوّل : گاهى حادثى را با اجزاء زمان ملاحظه و مقايسه مىكنيم ؛ يعنى يك حادث مسلّم داريم ولى شك داريم كه آيا در زمان سابق ، حادث شده است يا در زمان لاحق ؟ مثلًا موت زيد آيا روز شنبه بوده است يا روز يكشنبه ؟ وجوب جمعه آيا ديروز حادث شده - و از شارع صادر شده - است يا امروز ؟ خود اين بخش ، چند صورت دارد كه جناب آخوند اهمّ آنها ( سه صورت ) را مطرح كرده است :\r\nالف ) تحقّق و عدم تحقّق اين حادث در زمان اوّل - روز شنبه مثلًا - داراى اثر شرعى است . در اينجا نسبت به خود تحقّق ( امر وجودى ) ، استصحاب جارى نمىشود ؛ زيرا يقين سابق نداريم و اثر شرعى تحقّق هم مترتب نمىشود ، ولى نسبت به عدم تحقّق ( امر عدمى ) استصحاب عدم تحقّق در زمان اوّل جارى مىشود . به اين بيان كه از ازل تا روز شنبه فلان حكم يا موضوع نبود ، روز شنبه در تحقّق آن شك مىكنيم ، در اينجا استصحاب عدم جارى مىكنيم و فرض هم اين است كه خود اين عدم تحقّق در زمان سابق ، داراى اثر شرعى است و طبعاً مترتّب مىشود و محذورى هم ندارد كه اصل مثبت باشد .\r\n\r\n\r\n","description":"","footnote":"\r\n( 1 ) . منظور ما از حادث همان چيزى است كه مورد استصحاب واقع مىشود ؛ يعنى حكم شرعى در استصحاب حكم ، مثل وجوب‌جمعه ، و موضوع حكم شرعى در استصحاب موضوع ، مثل كريّت آب ، خمريّت مايع و موت پدر .\r\n","page_name":" 326 ","page_number":327},
  {"content":"\r\n\r\nب ) عنوان عدم تحقّق در زمان اوّل كه قابل استصحاب است اثر شرعى ندارد و اثر شرعى به عنوان تأخّر حادث از زمان اوّل مترتّب است و بايد اين عنوان احراز شود تا اثر بار شود . نسبت به اين امر ، استصحاب جارى نمىشود « 1 » استصحاب عدم تحقّق حادث در زمان اوّل جارى نمىشود ؛ زيرا اثر ، مال عدم تحقّق نيست ، بلكه مال تأخر الحادث است و بايد با اصل مزبور اين عنوان را احراز و ثابت كنيم و به واسطهء آن ، اثر شرعى مترتّب شود ؛ اين هم كه اصل مثبت مىشود و ارزشى ندارد . مگر از آن دو صورتى باشد كه از اصل مثبت استثناء كرديم ؛ - واسطه خفى باشد ، يا اگر هم واسطه جلىّ است ، به‌قدرى ميان آن عدم با اين عنوان تأخر ، ملازمه شديد و قوى است كه در مقام تنزيل و اعتبار هم عرف مىگويد لحاظ يكى بدون ديگرى نشايد ، همان‌طور كه در خارج و تكويناً چنين است . اگر از اين دو قسم بود ، اصل مثبت جارى است - ؛ ولى قبلًا به هر دو صورت اشكال كرديم ؛ به هر حال استصحاب فوق ، مشكل دارد .\r\nج ) اثر شرعى مال عنوان حدوث است و بايد اين عنوان ( حدوث حادث در زمان ثانى ) احراز شود تا استصحاب شود . آنگاه بستگى دارد كه حدوث را چگونه معنا كنيم ؟ اگر حدوث را وجود خاص « 2 » بدانيم و بگوييم حدوث يعنى وجودى كه مقيّد است به مسبوق بودنش به عدم ، در زمان اوّل ، در اين صورت استصحاب جارى نمىشود ؛ زيرا خود اين امر وجودىِ مقيّد ، حالت سابقه ندارد تا استصحابش جارى شود ، و با استصحاب عدم تحقّق در زمان اوّل هم كسى بخواهد حدوث را مترتب كند تا اثر شرعى بيايد ، اصل مثبت است و حجّت نيست .\r\nآرى اگر حدوث را مركب از يك امر وجودى ( وجود و تحقّق در زمان لاحق ) و يك امر عدمى ( عدم وجود در زمان سابق ) بدانيم ، استصحاب‌بردار خواهد بود ؛ چرا كه جزء وجودى آن ، وجداناً محرز است و الآن مىبينيم كه فلان حادث در زمان ثانى متحقّق است . جزء عدمى آن هم با استصحاب عدم تحقّق در زمان اوّل ، ثابت مىشود و اثر شرعى بار مىشود . و مكرّر ذكر شد كه اگر موضوع مركّبى داشته باشيم كه يك جزء آن وجداناً محرز باشد ، جزء ديگرش را تنزيلًا و با اصل مىتوان احراز كرد .\r\nمثل عنوان غصبيّت كه به معناى تصرّف در ملك ديگران بدون اذن و رضايت آنان است . . . . « 3 »\r\n\r\n\r\n","description":"","footnote":"\r\n( 1 ) . نه استصحاب وجودى كه خود تأخّر يا متأخّر بودن را استصحاب كنيم ؛ زيرا حالت سابقه ندارد ، چه زمانى اين حادث قطعاًمتأخّر بود تا الآن هم بنا را بر تأخّرش بگذاريم ؟ و نه استصحاب عدم تحقّق اين حادث در زمان ثانى جارى مىشود ؛ زيرا الآن يقين به حدوث حادث داريم و شكّ در بقاء عدم نداريم .\r\n( 2 ) . در قبال قديم كه سنخ ديگرى از وجود است .\r\n( 3 ) . صورت ديگرى هم مرحوم مشكينى در حاشيه افزوده كه از بحث خارج است و آن اينكه اثر شرعى بر مطلق وجود و تحقّق فلان حادث مترتب باشد و فرقى ميان حدوث در زمان اوّل يا دوم نباشد . در اين فرض قطعاً اثر وجود بار مىشود ، ولى ربطى به استصحاب ندارد ، چون ما يقين به اصل حدوث داريم .\r\nصورت ديگرى هم مىتوان آورد و آن اينكه اثر شرعى بر تقدّم حادث مترتب باشد كه استصحاب خود تقدّم معقول نيست ؛ چون يقين سابق ندارد ، استصحاب عدم تقدّم هم به استصحاب عدم تحقّق در زمان اوّل برمىگردد و قسم ديگرى نيست .\r\n","page_name":" 327 ","page_number":328},
  {"content":"\r\n\r\nو إن لوحظ بالإضافة إلى حادثٍ آخر علم بحدوثه أيضاً ، و شكّ فى تقدّم ذلك عليه و تأخّره عنه ، كما إذا علم بعروض حكمين أو موت متوارثين و شك فى المتقدّم و المتأخر منهما .\r\nفإن كانا مجهولى التأريخ ، فتارةً كان الأثر الشرعيّ لوجود أحدهما بنحوٍ خاصّ من التقدّم أو التأخّر أو التقارن ، لا للآخر و لا له بنحو آخر فاستصحاب عدمه جارٍ بلا معارض ؛ بخلاف ما إذا كان الأثر لوجود كلّ منهما كذلك أو لكلّ من أنحاء وجوده ، فإنّه حينئذٍ يعارض ، فلا مجال لاستصحاب العدم فى واحد ، المعارضة باستصحاب العدم فى آخر لتحقّق أركانه فى كلّ منهما . هذا إذا كان الأثر المهمّ مترتّباً على وجوده الخّاص الّذى كان مفاد كان التامّة .\r\nبخش دوم : گاهى حادثى را با حادث ديگرى مىسنجيم ؛ يعنى دو امر حادث داريم كه از لحاظ تقدّم و تأخّر بر يكديگر ، مورد ترديد هستند ، خواه دو حكم براى يك موضوع باشند ، « 1 » خواه دو موضوع باشند . « 2 » اين بخش نيز سه صورت دارد :\r\nالف ) هر دو حادث معلوم التاريخ باشند ؛ اين صورت ، خارج از بحث است ؛ زيرا با يقين به تاريخ آن دو ، نوبت به شك در تقدم و تأخر و به‌دنبال آن اجراء استصحاب نمىرسد و لذا مرحوم آخوند هم اين فرض را مطرح نكرده است .\r\nب ) هر دو حادث مجهول التاريخ باشند ؛ علم اجمالى داريم به حدوث هر دو حكم يا هر دو موضوع ؛ ولى تفصيلًا نمىدانيم آيا همزمان حادث شده‌اند يا حادث اوّل جلوتر است يا حادث دوم ؟\r\nج ) يكى از آن دو معلوم التاريخ و ديگرى مجهول التاريخ باشد كه مسبوطاً خواهد آمد . فعلًا بحث ما در صورت دوم ( هر دو مجهول التاريخ ) است و خود اين‌صورت چهار قسم دارد :\r\n1 . اثر شرعى بر وجود محمولى « 3 » مترتّب مىشود . خود اين قسم سه بخش دارد :\r\nالف ) اثر شرعى فقط بر وجود يكى از دو حادث - نه حادث ديگر - مترتب مىشود ؛ آن هم خود آن حادثِ داراى اثر ، حالات گوناگون دارد ، از قبيل حالت تقدّمش بر ديگرى ، حال تأخّرش از ديگرى ، حالت تفاوتش با ديگرى . باز هم اثر شرعى بر وجود آن حادث در خصوص يكى از اين حالات - مثلًا حال تقدّم - مترتب مىشود ؛ نه در حالات ديگر ( تأخّر و تقارن ) . مثلًا تقدّم مرگ پدر بر پسر ، موجب ارث بردن پسر است و اثر شرعى دارد ؛ و گرنه مرگ پسر اين اثر را ندارد ، مرگ پدر هم اگر از مرگ پسر تأخّر داشته باشد يا مقارن و همزمان باشد ، اثر ندارد . در اين فرض استصحاب خود\r\n\r\n\r\n","description":"","footnote":"\r\n( 1 ) . مثل اين‌كه از سوى شارع يك امرى به نماز جمعه صادر شده و مدّتى آن را واجب كرده است و يك نهىاى صادر شده و آن‌را تحريم كرده است و ما نمىدانيم وجوب مقدم بوده و حرمت بعداً عارض شده است تا ناسخ وجوب باشد يا بالعكس ؟\r\n( 2 ) . مثل موت متوارثين ؛ يعنى دو نفر كه از يكديگر ارث مىبرند ( پدر و پسر مثلًا ) هر دو از دنيا رفته‌اند ، ولى نمىدانيم موت پدر جلوتر از پسر بوده است تا فرزند وارث پدر شده باشد و يا به عكس بوده است تا پدر از پسر ارث ببرد .\r\n( 3 ) . يعنى وجودى كه مفاد كان تامّه است كه بر اصل ثبوت شىء دلالت دارد .\r\n","page_name":" 328 ","page_number":329},
  {"content":"\r\n\r\nامر وجودى ، يعنى تقدّم مرگ پدر جارى نمىشود ؛ زيرا اركانش ناتمام است ، ولى استصحاب عدم تقدّم موت پدر جارى مىشود ؛ زيرا يك زمان اين تقدّم نبود ؛ يعنى زمانى كه اصلًا موتى نبود . حال كه موتى آمده ، شك در حصول تقدم داريم . در اين‌صورت از استصحاب عدم تقدّم وجود استفاده مىكنيم و آثار عدم تقدّم را بار مىنماييم و مىگوييم پسر از پدر ارث نمىبرد و نيازى به اثبات تأخر يا تقارن هم نداريم تا اصل مثبت شود .\r\nب ) اثر شرعى بر وجود حادث ديگر هم مترتب است ؛ يعنى مرگ فرزند نيز موجب ارث پدر مىشود . در اينجا نمىتوان استصحاب را نسبت به هر دو جارى كرد ؛ زيرا علم اجمالى داريم كه يكى از آن دو كذب است و در سايه علم اجمالى تعارض و تساقط مىكنند و اجراء استصحاب در يكى از آن دو ، ترجيح بلامرحج است .\r\nج ) اثر شرعى بر وجود حادث اوّلى هم كه مترتب مىشود ، تنها در حالت تقدّم نيست ، بلكه در حال تأخّر و تقارن نيز اثر دارد كه شرعاً در مثال موت متوارثين مطلب از اين قرار است . در اينجا هم استصحاب خود تقدم و تأخر و . . . - كه حالت سابقه ندارد و جارى نيست ، و معارض هم مىباشند و مانع دارند - استصحاب عدم تقدم يا تأخّر يا تقارن نيز جارى نمىشود ؛ زيرا علم اجمالى داريم كه يكى از اينها دروغ است و حالت سابقه نقض شده است ، لذا جريان آن ، نسبت به هر سه حال ، موجب تعارض و تساقط است و نسبت به يكى از آنها ترجيح بلامرجح است .\r\nو أمّا إن كان مترتّباً على ما إذا كان متّصفاً بالتقدّم أو بأحد ضدَّيْه الّذى كان مفاد كان الناقصة ، فلا مورد هاهنا للاستصحاب ، لعدم اليقين السابق فيه بلا ارتياب .\r\nو اخرى ، كان الأثرُ لعدم أحدهما فى زمان الآخر ، فالتحقيق أنّه أيضاً ليس بمورد للاستصحاب فيما كان الأثر المهم مترتبا على ثبوته [ للحادث بأن يكون الأثر للحادث 
  ] المتصف بالعدم فى زمان حدوث الآخر لعدم اليقين بحدوثه كذلك فى زمان [ بل قضية الاستصحاب عدم حدوثه كذلك كما لا يخفى 
  ]\r\nو كذا فيما كان مترتبا على نفس عدمه فى زمان الآخر واقعا و إن كان على يقين منه فى آن قبل زمان اليقين بحدوث أحدهما لعدم إحراز اتصال زمان شكه و هو زمان حدوث الآخر به زمان يقينه لاحتمال انفصاله عنه باتصال حدوثه به .\r\nو بالجملة كان بعد ذاك الآن الذى قبل زمان اليقين بحدوث أحدهما زمانان أحدهما زمان حدوثه و الآخر زمان حدوث الآخر و ثبوته الذى يكون طرفا للشك فى أنه فيه أو قبله و حيث شك فى أن أيهما مقدم و أيهما مؤخر لم يحرز اتصال زمان الشك به زمان اليقين و معه لا مجال للاستصحاب حيث لم يحرز معه كون رفع اليد عن اليقين بعدم حدوثه بهذا الشك من نقض اليقين بالشك .\r\n2 . اثر شرعى بر وجود نعتى - يا مفاد كان ناقصه كه بر ثبوت شىءٍ لشىءٍ دلالت دارد - مترتب\r\n\r\n","description":"","footnote":"","page_name":" 329 ","page_number":330},
  {"content":"\r\n\r\nشود ؛ يعنى فلان حادث در صورتى كه متّصف به وصف تقدّم باشد داراى فلان اثر است و در مقام تعبير مىگوييم « الحادث المتقدّم » يا « الحادث اذا كان متقدّماً كذا و كذا » « 1 » و تا موضوع ( وجود حادث ) با وصف تقدّم - مثلًا - احراز نشود اثرى ندارد . در اين‌صورت استصحاب ، مطلقاً جارى نمىشود ؛ چه خصوص وجود يكى از دو حادث با ويژگى مزبور ( تقدّم ) داراى اثر شرعى باشد و ديگرى چنين نباشد و چه وجود حادث ديگر هم با وصف مزبور داراى فلان اثر شرعى باشد ؛ و نيز چه همان حادث الف ، تنها با وصف تقدّم داراى اثر باشد و يا با وصف تأخر هم داراى اثر شرعى باشد . در هر حال استصحاب جا ندارد ، به اين دليل كه يكى از اركان استصحاب ( يقين سابق ) مختلّ است . زيرا بايد در زمان سابق يقين داشته باشيم كه فلان حادث با وصف تقدّم بود تا در زمان لاحق شك در بقاء آن پيدا كنيم ؛ اما در اينجا يقين سابق نداريم و از اوّل مشكوك است . يعنى اين حادث بر حادث ديگر مقدّم بود يا نبود . « 2 » و در خصوص مواردى كه وجود هر دو حادث با وصف خاص ، منشأ اثر باشد يا وجود يك حادث با وصف تقدم و تأخّر هر دو ، داراى آثارى باشد علاوه بر اشكال فوق مشكل تعارض استصحاب‌ها را داريم و از اين لحاظ هم جارى نمىشود . البته اين فرعِ بر ثبوت مقتضى براى جريان استصحاب است .\r\n3 . گاهى اثر شرعى بر عدم نعتى حادثى در زمان وجود حادث ديگر مترتب است ؛ به ديگر سخن ، بر مفاد ليس ناقصه ( سلب يك شىء از شىء ديگر ، مثل ليس زيدٌ بقائمٍ ) مترتّب است ؛ مثلًا موت فرزند حادث شود و در زمان موت پدر هم نباشد ؛ چنين حادثى كه موصوف است به نبودش در زمان حادث ديگر ( الحادث الّذى ليس فى زمان حدوث الآخر ) داراى اثر شرعى ارث بردن و مانند آن است و يا بالعكس ؛ يعنى موت پدر حادث شود و در زمان موت فرزند هم نباشد . . . ؛ در اين قسم نيز مثل قسم قبلى استصحاب جارى نيست ؛ زيرا يقين سابق نداريم ، كى يقين داشتيم كه حادثى بود و متّصف به عدم در زمان ديگرى بود تا الآن شك در بقاء داشته باشيم و استصحاب كنيم ؛ از اوّل ، حادث با وصف مذكور ، مشكوك است .\r\n4 . گاهى هم اثر شرعى بر عدم محمولى يا مفاد ليس تامّه مترتّب است ؛ يعنى نفسِ نبودِ يكى از دو حادث در زمان حدوثِ حادث ديگر ، داراى اثر شرعى است ؛ مثلًا عدم موت ولد در زمان حدوث موت والد ، اثر دارد ، يا عدم ملاقات با نجس در زمان حدوث كرّيّت ، اثر دارد و بالعكس .\r\nدر چنين قسمى اگرچه نسبت به هركدام از دو حادث ، جداگانه يقين سابق به عدم و شك لاحق در بقاء داريم « 3 » ولى اشكال ديگرى وجود دارد كه مانع از جريان استصحاب است و آن عبارت است از\r\n\r\n\r\n","description":"","footnote":"\r\n( 1 ) . البته تقدّم از باب مثال است ، و گرنه ممكن است حادثى به وصف تأخّر ، داراى فلان اثر شرعى باشد ، يا به وصف تقارن باحادث ديگر داراى اثر باشد .\r\n( 2 ) . چون فرض ما در مجهول التاريخ‌هاست .\r\n( 3 ) . مثلًا روز چهارشنبه يقين داشتيم كه نه پدر مرده است و نه فرزند ؛ روز پنجشنبه يقين داريم به حدوث موت براى يكى از آنها ، و روز جمعه هم يقين به حدوث موت براى ديگرى داريم . يا مثلًا اول صبح يقين داشتيم كه فلان آب كر نيست ، با نجس هم ملاقات نكرده است و ساعت دوم يقيناً يكى از آنها حادث شد ؛ ساعت سوم هم آن ديگرى حادث شد و ما نسبت به عدم موت والد مثلًا ، يقين سابق به عدم داريم تا چهارشنبه ، شك لاحق در بقاء عدم داريم تا روز جمعه ، و هكذا نسبت به ملاقات يا كرّيّت .\r\n","page_name":" 330 ","page_number":331},
  {"content":"\r\n\r\nعدم احراز اتّصال زمان يقين به زمان شك ؛ در حالى كه حتماً بايد اين پيوستگى و اتّصال باشد ؛ و گرنه با فصل اجنبى ، استصحاب جارى نمىشود . مثلًا اگر روز شبنه يقين به عدالت زيد داشتيم و روز يكشبنه و دوشنبه شك داشتيم ، استصحاب بقاء عدالت تا دوشنبه جارى مىشود ؛ ولى اگر روز يكشنبه يقين به فسق پيدا كرديم و روز دوشنبه شك در عدالت كرديم ، حق نداريم عدالت روز شنبه را استصحاب كنيم ؛ زيرا آن عدالت متيقّن با فسق قطعى ، مرتفع شده و نقض يقين به يقين است ، نه نقض يقين به شك . و اگر هم بنا باشد استصحابى جارى كنيم ، بايد استصحاب فسق جارى شود كه متصل به زمان شك است .\r\nدر مانحن‌فيه مطلب از اين قرار است ؛ زيرا روز چهارشنبه يقين به نبودِ موتِ والد و ولد داشتيم ؛ روز پنجشنبه علم اجمالى به حدوث موت احدهما پيدا كرديم ؛ روز جمعه هم علم اجمالى ديگر به حدوث حادث ديگر پيدا كرديم ؛ در اينجا حق نداريم بگوييم عدم موت پدر در روز چهارشنبه قطعى بود ، حال شك داريم كه در روز پنجشنبه حادث شده است يا جمعه . در اينجا استصحاب مىكنيم عدم تا روز جمعه را ، و اثر شرعى مال خود عدم است و بار مىشود ؛ زيرا احتمال دارد آنچه يوم‌الخميس معلومِ بالاجمال بود ، همين موت والد باشد كه اگر اين باشد ، نقض يقين سابق به عدم موت ، به شك لاحق در آن نيست ، بلكه به يقين به موت است و روى اين احتمال مىگوييم در استصحاب بايد نقض يقين به شك صدق كند تا نهى لا تنقض پياده شود . در اينجا صدق كذائى مشكوك است و تمسّك به لا تنقض از قبيل تمسّك به خطاب در شبههء مصداقيّهء آن است كه جايز نيست . پس بايد زمان يقين و شك ، متّصل باشد تا نقض يقين به شك صدق كند تا در نتيجه استصحاب جارى شود ؛ امّا در صورت فوق ، چنين چيزى احراز نشده است .\r\nلا يقال لا شبهة فى اتصال مجموع الزمانين بذاك الآن و هو بتمامه زمان الشك فى حدوثه لاحتمال تأخره على الآخر مثلا إذا كان على يقين من عدم حدوث واحد منهما فى ساعة و صار على يقين من حدوث أحدهما بلا تعيين فى ساعة أخرى بعدها و حدوث الآخر فى ساعة ثالثة كان زمان الشك فى حدوث كلّ منهما تمام الساعتين لا خصوص أحدهما كما لا يخفى .\r\nفإنه يقال نعم و لكنه إذا كان به لحاظ إضافته إلى أجزاء الزمان و المفروض أنه به لحاظ إضافته إلى الآخر و أنه حدث فى زمان حدوثه و ثبوته أو قبله و لا شبهة أن زمان شكه بهذا اللحاظ إنما هو خصوص ساعة ثبوت الآخر و حدوثه لا الساعتين .\r\n\r\n","description":"","footnote":"","page_name":" 331 ","page_number":332},
  {"content":"\r\n\r\nاشكال : شيخ اعظم در رسائل فرمود : در فرض مذكور ( صورت چهارم ) اتّصال زمان شك به زمان يقين محرز است و از اين ناحيه استصحاب عدم حدوث موت والد - مثلًا - در زمان حدوث حادث ديگر ( موت ولد ) جارى مىشود و مقتضى ، موجود و اركان ، كامل است ؛ با اين توضيح كه روز چهارشنبه يقين به عدم حدوث هر دو حادث داشتيم و روز پنجشنبه علم اجمالى داريم كه يكى از آن دو حادث شد ؛ ولى تفصيلًا نمىدانيم . روز جمعه نيز اجمالًا مىدانيم كه يكى ديگر حادث شد . حال روى حادث الف ( موت والد ) كار مىكنيم :\r\nاين حادث روز چهارشنبه قطعاً نبوده و يقين سابق به عدمش محرز است و در روز جمعه قطعاً حادث شده است ؛ ولى آيا روز پنجشنبه حادث شده بود و تا جمعه باقى است « 1 » يا روز جمعه حادث شده است ؟\r\nشيخ اعظم فرموده است شما روز پنجشنبه و جمعه را از يكديگر جدا نكنيد تا دچار مشكل شويد ؛ مجموع دو زمان را با هم حساب كنيد و وقتى با هم ، زمان شك بودند ، خواهيم ديد زمان يقين ( روز چهارشنبه ) به زمان شك ( مجموع دو زمان ) متّصل است ؛ يعنى روز چهارشنبه يقين به عدم داشتيم و روز پنجشنبه تا جمعه شك در حدوث موت والد داريم و اركان ، تمام است ، استصحاب هم قابل جريان است . « 2 »\r\nپاسخ : مرحوم آخوند در پاسخ مىفرمايد اگر ما حادثى را با اجزاء زمان مقايسه كنيم نه با حادث ديگر ، حق با شماست و اركان استصحاب تمام است ؛ يعنى فلان حادث روز چهارشنبه نبود ، بعد شك مىكنيم كه روز پنجشنبه حادث شده است يا روز جمعه ؟ عدم آن را تا روز جمعه استصحاب مىكنيم و قبلًا هم در ابتداى تنبيه يازدهم اين فرض ذكر شد . ولى فرض ما فعلًا آن صورتى است كه دو حادث مسلّم داريم و تاريخ هر دو مجهول است و يكى را با ديگرى از لحاظ تقدّم و تأخر مقايسه مىكنيم . مثلًا آيا موت والد روز پنجشنبه بوده است و موت ولد روز جمعه يا بالعكس ؟ در اين مقايسه ، زمان شك ما در حدوث يكى از آن دو ، زمان حدوث حادث ديگر ( روز جمعه ) است ، نه مجموع دو زمان ، وقتى خصوص زمان و ساعت ثالث ، زمان شك بود ، در اين وسط زمان ديگرى فاصله شده است و علم اجمالى به حدوث احدهما داريم و شايد آنچه يوم الخميس حادث شده است ، همين موت والد باشد و نقض يقين به يقين باشد . . . .\r\nفانقدح أنه لا مورد هاهنا للاستصحاب لاختلال أركانه لا أنه مورده و عدم جريانه إنما هو بالمعارضة كى يختص بما كان الأثر لعدم كلّ فى زمان الآخر و إلا كان الاستصحاب فيما له الأثر جاريا .\r\n\r\n\r\n","description":"","footnote":"\r\n( 1 ) . مفروض همين است كه بر فرض حدوث قطعاً باقى است .\r\n( 2 ) . فرائدالاصول ، ص 388 .\r\n","page_name":" 332 ","page_number":333},
  {"content":"\r\n\r\nو أما لو علم بتاريخ أحدهما فلا يخلو أيضا إما يكون الأثر المهم مترتبا على الوجود الخاص من المقدم أو المؤخر أو المقارن فلا إشكال فى استصحاب عدمه لو لا المعارضة باستصحاب العدم فى طرف الآخر أو طرفه كما تقدم .\r\nو إما يكون مترتبا على ما إذا كان متصفا بكذا فلا مورد للاستصحاب أصلا لا فى مجهول التاريخ و لا فى معلومه كما لا يخفى لعدم اليقين بالاتصاف به سابقا فيهما . و إما يكون مترتبا على عدمه الذى هو مفاد ليس التامة فى زمان الآخر فاستصحاب العدم فى مجهول التاريخ منهما كان جاريا لاتصال زمان شكه به زمان يقينه دون معلومه لانتفاء الشك فيه فى زمان و إنما الشك فيه بإضافة زمانه إلى الآخر و قد عرفت جريانه فيهما تارة و عدم جريانه كذلك أخرى .\r\nفانقدح أنه لا فرق بينهما كان الحادثان مجهولى التاريخ أو كانا مختلفين و لا بين مجهوله و معلومه فى المختلفين فيما اعتبر فى الموضوع خصوصية ناشئة من إضافة أحدهما إلى الآخر بحسب الزمان من التقدم أو أحد ضديه و شك فيها كما لا يخفى .\r\nشيخ اعظم به دنبال محاسباتى كه داشت ، به اين نتيجه رسيده است كه در مانحن‌فيه اركان استصحاب تمام است و مقتضى موجود است . منتها اگر در جانب حادث ديگر ( موت ولد مثلًا ) هم ، استصحاب عدم داراى اثر شرعى باشد ، هر دو جارى مىشود و در اثر تعارض ، ساقط مىشوند و در واقع تعارض مانع از جريان مىشود . اگر تنها يك طرف ، اثر داشته باشد ، استصحاب عدم در همان طرف جارى مىشود و هيچ مانعى ندارد . « 1 »\r\nمرحوم آخوند هم به اين نتيجه مىرسد كه استصحاب فوق ، مطلقاً جارى نمىشود ؛ چون ركن آن مختل است و اتّصال محرز نيست و در اين جهت ميان اثردار بودن هر دو يا يكى از آن دو فرقى وجود ندارد ؛ و استصحاب ، على اىّ حالٍ جارى نيست .\r\nقوله : و امّا لو علم : تا به حال سخن از دو حادثى بود كه هر دو مجهول التاريخ بودند ؛ اكنون كلام در دو حادثى است كه يكى مجهول التاريخ است و ديگرى معلوم التاريخ . مثلًا مرگ پدر قطعاً روز پنجشنبه اتفّاق افتاده است ، ولى مرگ فرزند مشكوك است كه آيا پيش از آن و در روز چهارشنبه اتّفاق افتاده است يا پس از آن و در روز جمعه حادث شده است ؟ در اين فرض نيز چهار صورت تصوير مىشود :\r\n1 . ممكن است اثر شرعى براى وجود يكى از دو حادث به نحو وجود محمولى و تامّى يا مفاد كان تامّه باشد ؛ يعنى عنوان تقدّم وجود احدهما يا وجود مقدّم يكى از آن دو داراى اثر شرعى است « 2 » يا عنوان تأخر آن ، اثر شرعى داشته باشد و يا تقارنش با حادث ديگر اثردار باشد . در اين قسم ،\r\n\r\n\r\n","description":"","footnote":"\r\n( 1 ) . همان .\r\n( 2 ) . مثلًا اثر تقدم مرگ پدر بر مرگ پسر ، ارث بردن پسر است .\r\n","page_name":" 333 ","page_number":334},
  {"content":"\r\n\r\nاستصحاب وجودى ( استصحاب خود تقدم يا تأخر و . . . ) جارى نمىشود ؛ زيرا يقين سابق ندارد ، ولى استصحاب عدمى ( عدم تقدم يا عدم تأخر ) جارى مىشود ، به شرط عدم جريان آن در طرف حادث ديگر يا در اطراف ديگر خود اين حادث كه قبلًا در مجهولى التاريخ سه قسم تصوير شد :\r\nالف ) اثر شرعى بر عدم تقدّم هر دو حادث بار شود ؛ استصحاب هر دو تعارض و تساقط مىكنند ؛ ب ) اثر شرعى بر عدم تقدّم و عدم تأخّر يكى بار شود ؛ باز استصحاب اين دو حالت ، تعارض و تساقط مىكنند ؛ ج ) اثر شرعى بر خصوص عدم تقدم يكى از آن دو بار شود ؛ در اينجا استصحاب جارى مىشود و معارض ندارد .\r\n2 . ممكن است اثر شرعى مال وجود يكى از آن دو به نحو مفاد كان ناقصه باشد ؛ يعنى حادثى باشد و متّصف به وصف تقدّم يا تأخّر هم باشد تا اثر داشته باشد ؛ در اين قسم استصحاب جارى نيست ؛ زيرا يقين سابق مختلّ است ؛ چون كى يقين داشتيم كه فلان حادث بود و داراى تقدم هم بود كه حالا شك در بقاء تقدمش داشته باشيم ، از آغاز مشكوك است .\r\n3 . ممكن است اثر شرعى بر عدم يكى از آن دو به نحو ليس ناقصه مترتب شود ؛ يعنى حادثى باشد و متّصف به نبودش در زمان حادث ديگر باشد تا اثردار باشد . اين نيز مثل قسم دوم استصحابش جارى نيست و در متن هم به آن تصريح نشده است ؛ چون روشن بوده است . و يا فراز مربوط به‌صورت ثانى كلّى باشد و شامل اين قسم هم بشود ، به اين نحو كه كلمهء « متّصفاً بكذا » كنايه است از اتصاف به يك وصف وجودى مثل تقدّم يا يك وصف عدمى مثل عدم حدوث در زمان حادث ديگر .\r\n4 . ممكن است اثر شرعى بر عدم يكى از آن دو به نحو ليس تامّه بار شود ؛ يعنى نفس نبود يكى از آن دو در زمان وجود ديگرى اثر دارد ؛ مثلًا نبود مرگ پدر در زمان مرگ پسر ، اثر دارد كه ارث بردن از پسر باشد . در اين قسم ، استصحاب عدم نسبت به حادث مجهول التاريخ جارى مىشود ؛ زيرا اركان استصحاب تمام است و زمان يقين به عدم موت والد - مثلًا روز سه‌شنبه - به زمان شك ( روز چهارشنبه تا جمعه ) متّصل است و مجموع اين زمان‌ها زمان شك است و مانعى از جريان استصحاب نيست .\r\nولى نسبت به معلوم التاريخ جارى نمىشود ؛ زيرا نسبت به خود آن حادث ، در هيچ زمانى شك نداشتيم كه استصحاب جارى شود ، بلكه پيش از روز پنجشنبه قطعاً نبوده و در روز پنجشنبه هم قطعاً موجود شده است و اركان استصحاب ناتمام است . آرى نسبت به مقايسهء آن با حادث ديگر از لحاظ زمانى كه كدام مقدّم و كدام مؤخّر باشد ، شك داريم كه حكم آن هم روشن است : در بعضى از صور ، استصحاب در هيچ‌كدام - نه مجهول‌التاريخ و نه معلوم‌التاريخ - جارى نشد ( صورت دوم و سوم كه مفاد كان ناقصه يا ليس ناقصه بود ) . و در بعضى موارد در هر دو جارى شد ( صورت اوّل كه مفاد كان تامّه بود ) .\r\n\r\n","description":"","footnote":"","page_name":" 334 ","page_number":335},
  {"content":"\r\n\r\nمرحوم شيخ در تمام موارد مذكور ، معلوم‌التاريخ را كنار زده و فرموده است استصحاب در آن جارى نيست و تنها مجهول التاريخ را مورد بحث قرار داده است كه كجا استصحاب جارى مىشود و كجا جارى نمىشود ؟ « 1 » ولى مرحوم آخوند مىفرمايد : از بياناتى كه داشتيم روشن شد كه فرقى ميان دو حادث نيست مطلقاً ؛ يعنى چه هر دو مجهول‌التاريخ باشند كه چهار صورت داشت و حكمش روشن شد و چه مختلفين ( يكى معلوم و ديگرى مجهول‌التاريخ ) باشند . در اين‌صورت هم فرقى ميان حادث معلوم‌التاريخ و مجهول‌التاريخ نبود . در بعضى از موارد ( صورت اوّل ) استصحاب هر دو قابل جريان بود و در بعضى موارد « 2 » استصحاب هيچ‌كدام . و تنها در صورت اخير بود كه فرق گذاشتيم و استصحاب مجهول‌التاريخ را جارى دانستيم .\r\nكما انقدح أنه لا مورد للاستصحاب أيضا فيما تعاقب حالتان متضادتان كالطهارة و النجاسة و شك فى ثبوتهما و انتفائهما للشك فى المقدم و المؤخر منهما و ذلك لعدم إحراز الحالة السابقة المتيقنة المتصلة به زمان الشك فى ثبوتهما و ترددها بين الحالتين و أنه ليس من تعارض الاستصحابين فافهم و تأمل فى المقام فإنه دقيق .\r\nتا به حال سخن از دو حادثى بود كه هر كدام موضوع جداگانه‌اى داشتند ، مثل موت والد و موت ولد ( وارث و موّرث ) ، و يقين به اصل حدوث آن دو داشتيم و شك در تقدّم و تأخّر آن دو . صور گوناگون مطلب بيان شد و دانستيم كه در چه مواردى استصحاب اصلًا جارى نمىشود و اركان آن ناتمام است و در چه مواردى جارى مىشود ولى معارض دارد و در كجا بدون معارض جارى مىشود .\r\nاكنون سخن از دو امر حادث بر يك موضوع است كه از آن به تعاقب دو حالت بر يك موضوع تعبير مىشود . در خود اين فرض هم گاهى دو حالت تضادّى با يكديگر ندارند و قابل جمع هستند مشكلى نيست ، سخن در موردى است كه دو حال متضادّ بر موضوع واحد عارض مىشود و شك در تقدّم و تأخّر آن دو داريم ، مثلًا بر لباس يا بدن ما دو حال عارض مىشود :\r\n1 . حال طهارت و پاكى كه اجمالًا مىدانيم لباس ما با آب كرّ ملاقات كرده و در يك مرحله‌اى قطعاً پاك بوده است .\r\n2 . حال نجاست كه اجمالًا مىدانيم لباس ما با نجس ملاقات كرده و در يك دوره‌اى قطعاً نجس بوده است ؛ ولى شك ما در تقدّم و تأخّر آن دو حالت است كه آيا نخست پاك بود و بعد با نجاست ملاقات كرد تا اكنون محكوم به نجاست باشد ؟ يا نخست نجس شد سپس با آب كثير ملاقات نمود تا اكنون محكوم به طهارت باشد ؟\r\nدر چنين فرضى طبق بيانات شيخ اعظم بايد گفت استصحاب هر يك از طهارت و نجاست\r\n\r\n\r\n","description":"","footnote":"\r\n( 1 ) . فرائدالاصول ، ص 388 .\r\n( 2 ) . صورت 2 و 3 كه خصوصيّت و وصف تقدّم و تأخّر يا عدم آنها مطرح بود .\r\n","page_name":" 335 ","page_number":336},
  {"content":"\r\n\r\nجارى مىشود ؛ زيرا نسبت به هر كدام يقين سابق و شك لاحق داريم و اركان تمام است ، ولى در سايه معارضه سقوط مىكنند ؛ زيرا اجمالًا مىدانيم يكى از آن دو كذب است و چنين نيست كه اين لباس در ظاهر ، هم پاك باشد و هم نجس ؛ اجتماع ضدّين محال است و بر اساس علم اجمالى به كذب ، تعارض و تساقط مىكنند . « 1 »\r\nولى به اعتقاد مرحوم آخوند پيش از اينكه سخن از معارضه و وجود مانع باشد ، اصل مقتضى مشكوك است و اركان استصحاب ناتمام ؛ زيرا چنانچه قبلًا بيان شد در استصحاب بايد اتّصال زمان شك به زمان يقين و بالعكس ، احراز شود و در مورد بحث ، اين پيوستگى محرز نيست ؛ زيرا درست است كه يك زمانى يقين به طهارت داشتيم ، ولى شايد طهارت پس از نجاست حادث شده باشد ؛ پس الآن هم باقى است و احتمال هم دارد كه طهارت پيش از حدث بوده باشد . اگر چنين شد ، نجاست بعدى كه آمد طهارت را نقض كرده و از نوع نقض يقين به يقين است ، نه نقض يقين به شك و تا اين عنوان احراز نشود تمسّك به « لا تنقض اليقين بالشك » از نوع استناد به دليل در شبههء مصداقيّهء آن است كه قطعاً ممنوع است . لذا اركان ناتمام است و جريان استصحاب مردود .\r\n\r\n\r\n","description":"","footnote":"\r\n( 1 ) . فرائدالاصول ، ص 388 .\r\n","page_name":" 336 ","page_number":337},
  {"content":"\r\n\r\n\r\n[ التنبيه 
  ] الثانى عشر : [ استصحاب الامور الاعتقادية 
  ]\r\nأنه قد عرفت أن مورد الاستصحاب لا بد أن يكون حكما شرعيا أو موضوعا لحكم كذلك فلا إشكال فيما كان المستصحب من الأحكام الفرعية أو الموضوعات الصرفة الخارجية أو اللغوية إذا كانت ذات أحكام شرعية .\r\nو أما الأمور الاعتقادية التى كان المهم فيها شرعا هو الانقياد و التسليم و الاعتقاد بمعنى عقد القلب عليها من الأعمال القلبية الاختيارية فكذا لا إشكال فى الاستصحاب فيها حكما و كذا موضوعا فيما كان هناك يقين سابق و شك لاحق لصحة التنزيل و عموم الدليل .\r\nو كونه أصلا عمليا إنما هو بمعنى أنه وظيفة الشاك تعبدا قبالا للأمارات الحاكية عن الواقعيات فيعم العمل بالجوانح كالجوارح .\r\nتنبيه دوازدهم\r\nتا به حال دربارهء جريان استصحاب در امور فرعى عملى « 1 » بحث كرديم ، و ديديم اگر اركان استصحاب در اين قبيل از امور كامل باشد ، حتماً استصحاب جارى مىشود .\r\nدر اين تنبيه دربارهء جريان استصحاب در امور عقيدتى « 2 » گفت‌وگو مىكنيم :\r\nبه‌طور كلّى مستصحب يا مستقيماً حكم و مجعول و اثر شرعى است و از امورى است كه وضع و رفع آن در دست شارع است ، مثل ولايت ، قضاوت ، امامت ، ملكيّت ، زوجيّت ، وجوب ، حرمت ، طهارت ، نجاست و . . . ؛ در اينها استصحاب حتماً جارى مىشود ؛ يعنى اگر يقين سابق به يكى از اينها و شك لاحق در بقاء آن داشتيم ، استصحاب كرده و حكم به بقاء مىكنيم .\r\nگاهى هم مستصحب ما از موضوعات خارجيّهء ( عرفيّه ) محضه « 3 » است كه داراى اثر شرعى است ، مثل حيات زيد كه اثرش وجوب نفقه و . . . است . در اينجا هم اگر يقين سابق و شك لاحق پيدا كرديم ، حتماً استصحاب جارى مىشود .\r\nگاهى هم مستصحب ما موضوعى از موضوعات لغوى است كه اثر و حكم شرعى دارد ؛ مثلًا قبلًا امر ، ظهور در وجوب داشت ، يا كلمهء صعيد ، ظهور در مطلق وجه الارض داشت ؛ ولى بعداً در زمان\r\n\r\n\r\n","description":"","footnote":"\r\n( 1 ) . يعنى مطالبى كه مربوط به عمل جوارحى است مثل نماز خواندن ، حج كردن ، شراب نخوردن ، غيبت نكردن و . . . كه مقصداصلى در آنها عمل خارجى بود ، نه التزام قلبى . به ديگر سخن موافقت عمليّه لازم بود و موافقت التزامى يا اصلًا لازم نبود - مثل اعمال توصّلى - و يا از باب مقدّمه براى عمل لازم بود - مثل امور تعبّدى - .\r\n( 2 ) . يعنى امورى كه مربوط به قلب و عمل جوانحى است ، مثل عقيده به مبدأ ، معاد ، نبوّت ، امامت و . . . كه مقصد اصلى در اينها اعتقاد و عقد القلب است ؛ يعنى انسان قلبش را وادار به تسليم و انقياد در برابر اينها نمايد و قلب را با آنها گره بزند و ايمان بياورد و از صميم قلب اين امور را بپذيرد ؛ در قبال لجاجت و انكار و عناد .\r\n( 3 ) . يعنى موضوعاتى كه شائبه شرعى بودن در آنها نباشد ، مثل آب ، شراب ، سركه و . . . ؛ نه موضوعاتى كه به نحوى مرتبط با شارع‌است مثل كريّت ، طهارت و . . . .\r\n","page_name":" 337 ","page_number":338},
  {"content":"\r\n\r\nنزول آيهء اقيموا الصلاة يا امر فتيمّموا صعيداً طيّبا و . . . شك كرديم ، در بقاء امر بر وجوب ، و بقاء صعيد در مطلق وجه الارض ، يا زوال آن معنا و انتقال به معناى ديگر ، استصحاب بقاء ظهور و بقاء معناى لغوى مىكنيم و بنا را بر بقاء همان معنا مىگذاريم . در نتيجه از آيه ، همان معنا مراد خواهد بود « 1 » و حكم به وجوب نماز و جواز تيمّم با غير خاك مىنماييم . تا اينجا تماماً مربوط به امور عملى بود و ديديم كه جريان استصحاب بلامانع است .\r\nو امّا امور عقيدتى : نخست مقدّمه‌اى را مىآوريم و آن اينكه آيا اعتقاد ، همان يقين و قطع جازم است و عينِ هم هستند يا اعتقاد ، غير از يقين است ؟ گروهى از متكلّمان اين دو را عين يكديگر دانسته‌اند ؛ ولى اكثر متكلّمان عقيده دارند كه اعتقاد ، غير از يقين است و دلايلى دارند ؛ يكى از آنها مراجعه به وجدان است . وجداناً غير از مسأله يقين قلبى به امرى از امور ، مسأله ديگرى داريم كه ايمان و تسليم و پذيرش قلبى باشد ، در قبال انكار و جحد و لجاجت و . . . فراوان پيش مىآيد كه شخص از نظر برهان و استدلال در برابر حقيقتى تسليم است ، ولى در مقام جدل و مناظره زير بار نمىرود و انكار مىكند .\r\nدليل ديگر آيهء كريمه است كه دربارهء كافران مىفرمايد : و جَحَدُوا بها و استيقنتها انفسهم « 2 » كافران ، آيات قران كريم را انكار نمودند ، در حالى كه نفس آنان به اين آيات مستيقن و داراى يقين بود . يقين دارند ، ولى عقيده ندارند ؛ يعنى در برابر آن تسليم و منقاد نيستند . و عدّه‌اى از دانشمندان اهل كتاب رسول‌خدا صلى الله عليه و آله و سلم را چونان فرزندان خويش مىشناختند ؛ ولى زير بار اسلام و آيين آسمانى رسول اكرم نرفتند و به مخالفت و كتمان حقايق پرداختند .\r\nنتيجه اينكه اعتقاد يا عقدالقلب ، غير از يقين و قطع است و مىتوان گفت ميان آن دو عموم من‌وجه است : گاهى اعتقاد هست ولى يقين جازم نيست « 3 » و گاهى يقين هست ، ولى اعتقاد قلبى نيست ؛ « 4 » گاهى ، هم يقين دارد و هم به‌دنبالش اعتقاد قلبى . « 5 »\r\nاصولًا اعتقاد ، هم با قطع به وفاق قابل جمع است و هم با ظن به وفاق يا شك در آن ، و حتى با قطع به خلاف هم قابل جمع است و فعلى از افعال قلب انسان است و از افعال ارادى و اختيارى است ؛ اگر انسان بخواهد ، مطلبى را مىپذيرد و در برابر آن تسليم مىشود و به آن ايمان مىآورد ؛ و گرنه صد برهان قاطع هم كه برايش آورده شود ، زير بار نمىرود و ملتزم نمىشود . البته اعتقاد هم مثل ساير\r\n\r\n\r\n","description":"","footnote":"\r\n( 1 ) . به همين خاطر اصل مثبت است مگر اين‌كه واسطه خفى باشد .\r\n( 2 ) . سورهء نمل ، آيهء 4 .\r\n( 3 ) . مثلًا كلامى را از بزرگى مىشنود و در برابر آن تسليم و منقاد است و گرايش قلبى دارد ، ولى يقين صد در صد ندارد . چون‌كلام يك يا چند نفر يقين‌آور نيست .\r\n( 4 ) . مثل آنچه در بالا از اهل كتاب نقل شد .\r\n( 5 ) . مثل همهء كسانى كه با ديدن معجزات به رسول‌خدا صلى الله عليه و آله و سلم ايمان آوردند و ديانت او را پذيرا شدند .\r\n","page_name":" 338 ","page_number":339},
  {"content":"\r\n\r\nافعال جوانحى و جوارحى چه بسا با مقدّماتى حاصل شود ؛ ولى به‌دنبال آنها ، تسليم و انقياد در اختيار خود انسان است و يك امر وجدانى است .\r\nبا توجه به اين مقدّمه ، امور عقيدتى را به دو بخش تقسيم مىكنيم :\r\n1 . امورى كه مقصد اصلى شارع مقدّس ، مجرّد اعتقاد و انقياد و تسليم قلبى و عقد القلب نسبت به آنهاست و تحصيل يقين و سپس اعتقاد قلبى لازم نيست و با تحصيل ظنّ و حتى شك و وهم هم اگر كسى به آنها معتقد شود ، كفايت مىكند و اصولًا در نوع مسائل عقيدتى نسبت به مسائل جزئى و تفاصيل آنها ، تحصيل قطع امكان ندارد ؛ مثلًا نسبت به رجعت برخى از امامان ، چگونگى علم امام ، حقيقت علم بارى تعالى و حقيقت عصمت پيامبران . در اين قسم از امور عقيدتى چنانچه اركان استصحاب تمام باشد « 1 » هريك از استصحاب موضوعى و حكمى به نوبهء خود قابل جريان خواهد بود .\r\nمثال استصحاب موضوعى : سابقاً يقين به رجعت يا فلان عذاب برزخى و . . . داشتيم و فعلًا به دلايلى شك در بقاء آن پيدا كرده‌ايم ؛ در اينجا استصحاب بقاء جارى مىكنيم . اثر شرعى آن هم وجوب اعتقاد و تسليم قلبى است و قلباً معتقد به قضيّهء رجعت و مانند آن مىشويم .\r\nمثال استصحاب حكمى : سابقاً يقين به وجوب اعتقاد و تسليم نسبت به فلان امر داشتيم و لا حقاً شك در بقاء اين وجوب داريم و استصحاب وجوب جارى مىكنيم .\r\nدليل جريان هم صحّت تنزيل و عموم دليل است ؛ يعنى علىالفرض مورد از مواردى است كه تعبّد و تنزيل‌بردار است « 2 » و شارع بما هو شارع مىتواند ما را نسبت به ابقاء آن امر و بناگذارى بر بقاء آن ، متعبّد كند . دليل « لا تنقض اليقين بالشك » هم كه عموميّت دارد و يقين به هر امرى را كه داراى اثر شرعى باشد شامل است و منع و محذورى هم از شمول آن نيست .\r\nاگر كسى بگويد استصحاب از اصول عمليّه است و على القاعده و تا آنجا كه ما با ضوابط آشنا هستيم ، بايد در فروع عمليّه جارى شود و نه در امور اعتقادى كه نقطهء مقابل امور عملى است ، در پاسخ مىگوييم آرى استصحاب ، اصل عملى است ؛ ولى منظور از اصل بودن در قبال اماره است . يعنى اماره طريق به سوى واقع است و استصحاب ، اين نقش را ندارد و صرفاً يك وظيفهء تعبّدى براى فرد شاك و متحيّر است . منظور از عملى بودن هم صرف عمل جوارحى و خارجى و محسوس نيست ، بلكه اعم از فعل جوارحى ( عضوى از اعضاء ) و جوانحى ( قلبى ) است و هر دو عملى هستند . منتها يكى مربوط به دست و پا و . . . مىباشد و ديگرى مربوط به قلب است ؛ لزومى ندارد حتماً جوارحى باشد . در نتيجه استصحاب به‌عنوان يك اصل عملى اگر اركانش كامل باشد ، هم در اعمال جوارحى و هم در اعمال جوانحى اجراء مىشود .\r\n\r\n\r\n","description":"","footnote":"\r\n( 1 ) . يعنى يقين سابق ، شك لاحق ، مورد هم از مواردى باشد كه قابل تعبّد و تنزيل باشد ؛ يعنى مستصحب يا خودش اثر شرعى باشد يا موضوع اثر شرعى ، و دليل استصحاب ، يعنى اخبار لا تنقض نيز به عموم يا اطلاقش آن مورد را شامل شود .\r\n( 2 ) . يعنى مستصحب ما داراى اثر شرعى است ، يا اين‌كه فردش چنين است .\r\n","page_name":" 339 ","page_number":340},
  {"content":"\r\n\r\nو أما التى كان المهم فيها شرعا و عقلا هو القطع بها و معرفتها فلا مجال له موضوعا و يجرى حكما فلو كان متيقنا بوجوب تحصيل القطع بشىء كتفاصيل القيامة فى زمان و شك فى بقاء وجوبه يستصحب .\r\nو أما لو شك فى حياة إمام زمان مثلا فلا يستصحب لأجل ترتيب لزوم معرفة إمام زمانه بل يجب تحصيل اليقين بموته أو حياته مع إمكانه .\r\nو لا يكاد يجدى فى مثل وجوب المعرفة عقلا أو شرعا إلا إذا كان حجة من باب إفادته الظن و كان المورد مما يكتفى به أيضا .\r\nفالاعتقاديات كسائر الموضوعات لا بد فى جريانه فيها من أن يكون فى المورد أثر شرعى يتمكّن من موافقته مع بقاء الشك فيه كان ذاك متعلقا به عمل الجوارح أو الجوانح .\r\n2 . بخش دوم عبارت است از امور اعتقادىاى كه هدف اصلى در آنها مطلق اعتقاد و عقد القلب و ايمان و باور نيست ، بلكه خصوص اعتقادى است كه به دنبال كسب يقين و قطع بايد حاصل شود و هدف اصلى ، معرفت قاطع و جازم نسبت به آن امور است . مثل معرفت مبدأ و معاد ، معرفت پيامبر و امام ، امامتِ امام ، و به قول آخوند : حيات امام و . . . . نسبت به اين بخش اگر فرضاً يقين سابق به امرى از اين امور داشتيم و شك لاحق در بقاء آن پيدا كرديم ، استصحاب حكمى جارى مىشود ؛ مثلًا تا ديروز شرعاً بر ما واجب بود كه نسبت به تفاصيل و جزئيات احوالات برزخ يا قيامت كبرى ، معرفت يقينى تحصيل كنيم و امروز به دلايلى شك كرديم كه باز هم تحصيل يقين واجب است يا نه ؟ در اينجا استصحاب بقاء جارى مىشود - به همان بيان كه در بخش اوّل ذكر شد كه صحت تنزيل و عموم دليل بود - ولى استصحاب موضوعى جارى نمىشود ؛ مثلًا نسبت به حيات فلان امام تا ديروز يقين داشتيم و الآن شك داريم كه زنده است يا وفات يافته . مفروض هم اين است كه شناخت و آگاهى ما از حيات امام ، حدّالامكان بايد يقينى باشد و ظنّ و احتمال كافى نيست . در اينجا نمىتوانيم استصحاب بقاء حيات جارى كنيم و متعبّد به حيات امام شويم ؛ زيرا اين موضوع عقيدتى ، شناخت يقينى مىطلبد و متأسفانه استصحاب يقين‌آور نيست . البته با مراعات دو نكته استصحاب قابل جريان مىشود :\r\n1 . استصحاب را از امارات ظنيّه بدانيم كه طريق ظنّى به سوى واقع است ؛\r\n2 . مورد هم از مواردى باشد كه تحصيل يقين لازم ندارد و اعتقاد ظنّى و ناشى از ظنّ هم كافى است . « 1 » در چنين فرضى اگر شك كرديم ، استصحاب جارى مىشود و ظنّ به بقاء مىآورد و به‌دنبالش وجوب اعتقاد و التزام و ساير آثار شرعى ، مترتب مىشود . ولى هر دو نكته مردود است ؛ زيرا ما\r\n\r\n\r\n","description":"","footnote":"\r\n( 1 ) . مثل بخش اوّلى از امور عقيدتى .\r\n","page_name":" 340 ","page_number":341},
  {"content":"\r\n\r\nاستصحاب را اصل عملى مىدانيم نه امارهء ظنّيه . فعلًا هم مفروض بحث ما در مورى است كه يقين مىطلبد و مظنّه كافى نيست . « 1 »\r\nحاصل مطالبى كه تا به حال آورديم اين است كه در باب استصحاب ، عملى بودن يا عقيدتى بودن مسأله ، موضوعيّتى ندارد تا كسى بگويد استصحاب در امور عملى جارى است و اين عنوان موضوعيّت دارد و در امور عقيدتى مطلقاً جارى نيست . مناط آن است كه در باب استصحاب اثر شرعى در كار باشد و مستصحب ما يا خود حكم شرعى باشد و يا موضوع اثر شرعى باشد و چنانچه بيان شد در امور عقيدتى هم اين مناط قابل تحقّق است . پس امور و موضوعات عقيدتى نيز همانند ساير موضوعات مىتواند مجراى استصحاب باشد ؛ مشروط بر اينكه مستصحب اثر شرعى داشته باشد .\r\nو قد انقدح بذلك أنه لا مجال له فى نفس النبوة إذا كانت ناشئة من كمال النفس بمثابة يوحى إليها و كانت لازمة لبعض مراتب كمالها إما لعدم الشك فيها بعد اتصاف النفس بها أو لعدم كونها مجعولة بل من الصفات الخارجية التكوينية و لو فرض الشك فى بقائها باحتمال انحطاط النفس عن تلك المرتبة و عدم بقائها بتلك المثابة كما هو الشأن فى سائر الصفات و الملكات الحسنة الحاصلة بالرياضات و المجاهدات و عدم أثر شرعى مهم لها يترتب عليها باستصحابها .\r\nآن‌گونه كه ميرزاى قمى در قوانين « 2 » بيان كرده است ، يكى از دانشمندان اهل كتاب با يكى از فضلاء شيعه دربارهء نبوّت بحث كرده‌اند و با استصحاب ، عالم شيعى را محكوم كرده است ؛ به اين نحو كه به عالم شيعى گفته است خود شما قانون استصحاب را قبول داريد ، از طرفى ، هم ما و هم شما نبوّت حضرت موسى را قبول داريم و در نبوّت پيامبراسلام شك داريم كه آيا پيامبر اسلام واقعاً رسول خدا و داراى نبوّت است و با آمدن او نبوّت و شريعت موسوى خاتمه يافت يا كماكان باقى است ؟\r\nاستصحاب مىگويد كماكان نبوّت سابق باقى است و بنا را بر بقاء آن مىگذاريم و نوبت به شريعت اسلام نمىرسد و ظاهراً آن فاضل شيعى درمانده شده و نتوانسته جواب يهودى را بدهد . حال مرحوم آخوند از اين فراز تا پايان اين تنبيه در صدد پاسخ از ياوه‌هاى آن عالم كتابى بر آمده و با ذكر دو نكته به عنوان توطئه و تمهيد به استقبال پاسخ از كلام عالم كتابى رفته است .\r\nنكتهء اوّل يا استصحاب نبوّت : آيا اساساً نبوّت استصحاب بردار هست يا نيست ؟ منظور شما از نبوّت مستصحب چيست ؟ سه فرض وجود دارد :\r\n\r\n\r\n","description":"","footnote":"\r\n( 1 ) . البتّه مثال مرحوم آخوند به حيات امام قابل مناقشه است و نسبت به اين مسأله سيره بر اين بوده است كه نمايندگانى از سوى شيعيان بلاد به مدينه مىرفتند و از حيات و ممات امام تحقيق مىكردند و پس از بازگشت از سفر ، جريان را براى ديگران بازگو مىنمودند و آنها روى اطمينان و وثوق ، عقيده به حيات امام پيدا مىكردند ؛ و گرنه تحصيل يقين براى آحاد جامعهء امامى و شيعى امكان‌پذير نبود . ولى اين مهم نيست و مناقشه در مثال است ، و گرنه اصل كلّى مطلب مرحوم آخوند صحيح است .\r\n( 2 ) . قوانين‌الاصول ، ج 2 ، ص 70 .\r\n","page_name":" 341 ","page_number":342},
  {"content":"\r\n\r\n1 . نبوّت ارتباط با وحى و جهان غيب است كه يك امر حقيقى تكوينى خارجى است و ربطى به جعل و اعتبار و قرارداد ندارد ، بلكه لازمهء قهرى و عقلى و لا ينفكّ والاترين مراتب كمال نفس است ؛ يعنى عده‌ّاى از انسان‌ها در كمالات نفسانى و معنوى و انسانى الهى به قدرى اوج مىگيرند كه به طور قهرى به آنها وحى مىشود و با جهان غيب ارتباط برقرار مىكنند . « 1 » اگر نبوّت به اين معنا باشد ، هرگز استصحاب‌بردار نيست ؛ به دو دليل :\r\nالف ) استصحاب فرع بر شك در بقاء است و ما نسبت به انبياء - بر اساس مبادى اعتقادى كه داريم - يقين داريم تا پايان عمر و حتى در جهان برزخ و قيامت هم داراى آن مراتب عاليه از كمال هستند و اگر روح بلند آنان روز به روز اوج بيشترى نداشته است ، سقوط و انحطاط و حضيض هم نداشته و قابليّت تلقّىِ وحى از آنها گرفته نشده است و در اين‌باره شكى نداريم تا استصحاب كنيم ، نبوّت به اين معنا حتماً و قطعاً باقى است .\r\nب ) بر فرض كه شك در بقاء آن داشتيم ، باز استصحاب جارى نمىشود ؛ زيرا چنانچه در فرازهاى قبلى تبيين شد ، مستصحب يا بايد خودش مجعول شرعى باشد و يا داراى اثر شرعى باشد ؛ نبوّت به معناى مذكور نه اين است و نه آن . امّا اينكه خودش مجعول شرعى نيست ، طبق معناى مزبور واضح شد كه نبوّت از صفات حقيقىِ تكوينى است كه در خارج تحقّق دارد ، نه يك امر اعتبارى و جعلى و قراردادى . و امّا اينكه اثر شرعى ندارد براى اينكه اثر مهمّ و اساسى بقاء نبوّت و وحى نسبت به فلان نبىّ ، عبارت است از اطاعت و انقياد در برابر شريعت او كه اين هم اثر شرعى نيست ، بلكه صد در صد عقلى است و استصحاب به اين لحاظ جارى نمىشود . آرى اثر شرعى غيرمهم دارد ؛ مثلًا نذر كرده است اگر نبوّت فلانى باقى است يك درهم صدقه دهد . ولى اين كه هدف از استصحاب نبوّت نيست تا برايش حسابى باز شود .\r\nسؤال : شك در بقاء نبوّت به معناى مزبور از كجا سرچشمه مىگيرد ؟ به ديگر سخن ، مگر ممكن است شك در بقاء نبوّت مزبور داشته باشيم ؟\r\nجواب : منشأش احتمال انحطاط نفس نبىّ از آن مرتبهء عاليه است كه شايد خلافى كرده و سقوط كرده و نبوّت كذائى از او گرفته شده است - از باب اينكه ملزوم نبود لازم هم نيست - . و احتمال مذكور امرى ممكن و معقول است ؛ زيرا انبياء نيز انسان هستند و انسان ، مريد و مختار است و تا زمانى كه در اين جهان زندگى مىكند هر لحظه ممكن است سقوط كند يا مقام بالاترى را به چنگ آورد و اختصاصى به صفت نبوت هم ندارد . ساير صفات و ملكات نفسانيه و كمالات كه در سايهء مجاهدات و\r\n\r\n\r\n","description":"","footnote":"\r\n( 1 ) . همانند درختى كه وقتى به مرتبهء خاصى از رشد و نمو رسيد خود به خود ثمربخش مىشود و ميوه مىدهد . و مثل ساير صفات‌و كمالات نفسانى كه انسان به مرتبه‌اى از كمال مىرسد كه داراى ملكهء عدالت ، تقوا ، شجاعت ، سخاوت و . . . مىشود . اين صفات كمالى به‌عنوان يك صفات حقيقى و واقعى در خارج ، در روح و جان او پيدا مىشود .\r\n","page_name":" 342 ","page_number":343},
  {"content":"\r\n\r\nرياضت‌ها به چنگ مىآيد ، دچار همين احتمال است و هر لحظه ممكن است دارندهء اين كمال ، آن را از دست بدهد و سقوط كند .\r\nپس شك در بقاء نبوت عقلًا ممكن است ، ولو خارجاً در اثر مقام عصمت انبياء ، استحالهء وقوعى داشته باشد .\r\nنعم لو كانت النبوة من المناصب المجعولة و كانت كالولاية و إن كان لا بد فى إعطائها من أهلية و خصوصية يستحق بها لها لكانت موردا للاستصحاب بنفسها فيترتب عليها آثارها و لو كانت عقلية بعد استصحابها لكنه يحتاج إلى دليل كان هناك غير منوط بها و إلا لدار كما لا يخفى .\r\nو أما استصحابها بمعنى استصحاب بعض أحكام شريعة من اتصف بها فلا إشكال فيها كما مر .\r\n2 . اما اگر نبوت را يك امر واقعى تكوينى و قائم به نفس نبى و لازم قهرى مرتبهء خاص از مراتب كمالى آن ندانيم ، بلكه بگوييم همان‌گونه كه امامت امر مجعول است و شارع مقدس آن را براى افرادى جعل و اعتبار فرموده و به آنها داده و فرموده است : إنّى جاعلك للناس إماماً ، و همان‌طور كه ولايت ، امرى مجعولى است « 1 » و گرنه ولايت تكوينى اولياء خداوند ، امرى تكوينى و از صفات حقيقى است نه اعتبارى و جعلى ، و همان‌گونه كه قضاوت امرى مجعول است فإنّى جعلته عليكم حاكما و همان‌طور كه وكالت ، امرى مجعول است « 2 » همچنين نبوت هم امرى مجعول باشد كه وقتى نفس نبى به مرتبهء خاصى از كمال رسيد چنين نيست كه لازمهء قهرى آن مرتبه نبوت باشد ، بلكه با رسيدن به آن مرتبه و واجد صلاحيت شدن ، خداوند منصب نبوت ، رسالت ، امامت ، ولايت و . . . را به فرد يا افرادى اعطاء مىكند و به جعل تأليفى جعل مىفرمايد . « 3 » حال اگر نبوت از مجعولات شارع مقدس باشد ، مثل ديگر مجعولات شرعى ، استصحاب بردار هست ؛ يعنى اگر زمانى يقين به نبوت پيامبرى داشته باشيم و بعد شك كرديم - و مورد هم از مواردى بود كه معرفت يقينى لازم نداشت و مجرد اعتقاد كافى بود - استصحاب نبوت جارى مىشود و ضمناً هر اثرى داشته باشد ، مترتب مىشود ، چه اثر شرعى مثل باب نذر و چه اثر عقلى مثل لزوم اطاعت و انقياد ؛ زيرا مكرر گفتيم كه استصحاب موضوعى بايد داراى اثر شرعى باشد ؛ اما استصحاب حكمى « 4 » اگر جارى شد ، تمام آثار شرعى عقلى مستصحب را بار مىكند .\r\n\r\n\r\n","description":"","footnote":"\r\n( 1 ) . منظور ، ولايت تشريعى پيامبران و امامان و فقيهان جامع‌الشرايط است .\r\n( 2 ) . منتها عقلاء و علماء آن را براى وكيل جعل نموده‌اند و شارع با حدود و قيودى كه دارد آن را امضاء فرموده و جعل امضائىدارد .\r\n( 3 ) . البته ناگفته پيداست كه به نحو گتره و گزاف و بدون جهت به كسى منصب الهى عطاء نمىشود و يقيناً بايد داراى لياقت و شايستگى و قابليت‌هايى باشد ؛ ولى چنين نيست كه به محض پيدايش اين لياقت خود به خود به آن منصب نايل شود ، بلكه خداوند است كه اين منصب را براى او جعل مىكند .\r\n( 4 ) . منظور از حكم ، مطلق مجعول شرعى است كه طبق معناى دوم ، نبوت هم حكم شرعى است ، يعنى از مجعولات شارع و از امورى است كه وضع و رفعش در دست شارع است .\r\n","page_name":" 343 ","page_number":344},
  {"content":"\r\n\r\nاستصحاب نبوت مذكور جارى مىشود و نبوت نبى سابق را ثابت مىكند ؛ ولى به شرط اين‌كه استصحاب از راه ديگرى ( راه حكم عقل ، بناء عقلا و . . . ) حجت و معتبر شود كه هيچ ربطى به نبوت نبى سابق نداشته باشد والّا اگر استصحاب هم به گفته همان نبى ثابت شود ، فايده‌اى ندارد و در نبوت سابقه جارى نمىشود ، چون مستلزم دور است « 1 » و دور هم محال و باطل است .\r\nقوله : و امّا استصحابها : 3 . اما اگر نبوت ، كنايه از شريعت و احكام پيامبر قبلى باشد و منظور از استصحاب نبوت هم ، استصحاب پاره‌اى از احكام شريعت سابقه باشد - نه كلّ احكام كه نسبت به كل ، يقين لازم است و مجرد شك و استصحاب كافى نيست - چنين استصحابى بلامانع است و قبلًا هم در تنبيه ششم به تفصيل بحث شد كه استصحاب ، اختصاصى به احكام شريعت اسلام ندارد و نسبت به احكام شريعت سابقه هم قابل جريان است .\r\nثم لا يخفى أن الاستصحاب لا يكاد يلزم به الخصم إلا إذا اعترف بأنه على يقين فشك فيما صح هناك التعبد و التنزيل و دل عليه الدليل كما لا يصح أن يقنع به إلا مع اليقين و الشك و الدليل على التنزيل .\r\nو منه انقدح أنه لا موقع لتشبث الكتابى باستصحاب نبوة موسى أصلا لا إلزاما للمسلم لعدم الشك فى بقائها قائمة بنفسه المقدسة و اليقين بنسخ شريعته و إلا لم يكن بمسلم مع أنه لا يكاد يلزم به ما لم يعترف بأنه على يقين و شك و لا إقناعا مع الشك للزوم معرفة النبى بالنظر إلى حالاته و معجزاته عقلا و عدم الدليل على التعبد بشريعته لا عقلا و لا شرعا و الاتكال على قيامه فى شريعتنا لا يكاد يجديه إلا على نحو محال و وجوب العمل بالاحتياط عقلا فى حال عدم المعرفة بمراعاة الشريعتين ما لم يلزم منه الاختلال للعلم بثبوت إحداهما على الإجمال إلا إذا علم بلزوم البناء على الشريعة السابقة ما لم يعلم الحال .\r\nيك نكته : استصحاب و به‌طور كلّى هر دليلى كه اقامه مىشود يا به منظور الزام و اسكات و افجام خصم است و يا به منظور اقناع و اسكان نفس مستدل است ؛ و در هر صورت بايد شرايط و خصوصياتى در خصم يا نفس باشد تا استدلال منتج باشد و هدف مستدل را تأمين كند . در خصوص استصحاب هم كه مورد بحث ماست ، بايد چهار ويژگى باشد : 1 . يقين سابق ؛ 2 . شك لاحق ؛ 3 . مستصحب از امورى باشد كه تعبد و تنزيل آن صحيح و بجا باشد . يعنى شارع بما هو شارع بتواند ما را به آن متعبد سازد و بفرمايد بنا را بر حالت سابقه بگذار و نقض نكن و آن در موردى است كه مستصحب ما يا مستقيماً اثر شرعى باشد يا داراى اثر شرعى باشد . 4 . دليل استصحاب هم به عموم و اطلاقش آن مورد را شامل شود . آنگاه اگر استدلال به استصحاب براى الزام طرف بحث باشد ، بايد\r\n\r\n\r\n","description":"","footnote":"\r\n( 1 ) . بقاء نبوت سابقه متوقف بر حجيت آن است و اعتبار استصحاب هم وابسته به بقاء نبوت سابقه است و اين دور است .\r\n","page_name":" 344 ","page_number":345},
  {"content":"\r\n\r\nطرف به اين چهار ويژگى مقرّ و معترف باشد ، يعنى يقين سابق و شك لاحق داشته باشد و دو ويژگى ديگر هم باشد تا استصحاب قابل جريان باشد و طرف را ملزم به پذيرش مطلبى كند والّا اگر اعتراف نكند نمىتوان با استصحاب ، او را ملزم ساخت ؛ چه اينكه اگر استصحاب براى اقناع نفس هم باشد ، يعنى مستدل بخواهد خود را قانع سازد ، باز بايد يقين سابق و شك لاحق داشته باشد و مورد هم مشمول دليل استصحاب باشد تا بتواند استصحاب جارى كند ، و چنين نيست كه در هر شرايطى مجاز باشيم از استصحاب استفاده كنيم و كسى را محكوم نماييم و يا خويشتن را قانع كنيم و عذر و بهانه بتراشيم .\r\nبا توجه به دو نكتهء فوق ، استدلال دانشمند يهودى به استصحاب نبوت موسى عليه السلام ناتمام است ، نه مقصد اوّل ( الزام خصم ) را تامين مىكند و نه مقصد ثانى ( اقناع نفس ) را . امّا اين‌كه استدلال مزبور ، موجب الزام خصم ( مسلمان ، كه خصم يهودى درمقام بحث و جدل است ) نيست ، دو دليل دارد كه هركدام بر يكى از دو مقدمه مبتنى است :\r\n1 . اگر منظور از نبوت ، همان صفت نفسانى قائم به نفس حضرت موسى باشد كه يك امر حقيقىِ تكوينى است و موساى كليم به مرحله‌اى از كمال رسيده بود كه به حضرتش وحى مىرسيد . . . ، مىگوييم نبوت به اين معنا قطعاً براى حضرت موسى بوده و قطعاً هم باقى و ثابت است و تا پايان عمر شريفش از آن مرتبه عاليه كمال نفسانى و قابليت دريافت وحى تنزل نكرد . در جهان برزخ نيز آن مرتبهء عاليه براى او محفوظ است و جاى كمترين شك و ترديدى در بقاء آن نيست تا سخن از استصحاب نبوت به ميان آيد . اگر منظور از نبوت ، شريعت و احكام حضرت موسى باشد مىگوييم نبوت به اين معنا گرچه تا قبل از پيامبر بعدى ، ثابت و مسلّم بوده است و مردم آن اعصار و قرون موظف به پيروى از شريعت موسى بودند ، ولى با آمدن پيامبر اسلام و احراز صدق و حقانيت شريعت اسلام - به‌وسيلهء معجزات و بينات و دلائل قاطع - ما مسلمانان شكى در بقاء شريعت موسوى و عيسوى نداريم تا عالم كتابى با استصحاب ، ما را مجاب و ملزم به قبول و بقاء شريعت موسى يا عيسى كند ، بلكه ما يقين به ارتفاع و نسخ شرايع قبلى داريم . « 1 » پس استصحاب نبوت - به هر معنا كه باشد - موجب الزام مسلمان نيست ، زيرا اركان استصحاب در حق او تمام نيست و او شك لاحق ندارد تا بناچار استصحاب را بپذيرد .\r\n2 . در مقدمه ثانى آورديم كه تا طرف ، معترف به يقين سابق و شك لاحق نباشد نمىتوان با استصحاب ، او را محكوم كرد و چنانچه در پاسخ قبلى آورديم ، مسلمان مقرّ به اين امور نيست و عمده اين است كه شك در بقاء ندارد .\r\nو امّا اين‌كه استدلال به استصحاب ، موجب اقناع نفس نمىشود و يهودى نمىتواند بگويد من\r\n\r\n\r\n","description":"","footnote":"\r\n( 1 ) . در غير اين‌صورت مسلمان نشده‌ايم ؛ زيرا مسلمان كسى است كه اسلام را پذيرفته و حقانيت آن را قبول كرده و مهر بطلان برشرايع قبلى را با جان و دل پذيرفته است . تا زمانى كه شاك و مردد باشد مسلمان نشده است .\r\n","page_name":" 345 ","page_number":346},
  {"content":"\r\n\r\nقبلًا به نبوت و شريعت موسوى قاطع بودم و الآن با آمدن شريعت اسلام ، در بقاء شريعت قبلى شك مىكنم و استصحاب بقاء جارى مىكنم و خودم را با آن قانع مىكنم .\r\nدليل مطلب آن است كه معرفت و شناخت پيامبر الهى با شك و تعبد و بناگذارى قابل اثبات نيست و بايد معرفت يقينى كسب كنيم و آن با نظر و دقت در حالات نبى و معجزات او حاصل مىشود و عقل مىگويد بايد رفت و پيامبر را شناخت . همان‌طور كه قبلًا ذكر شد در اين بخش از امور عقيدتى ، استصحاب فايده‌اى ندارد ، زيرا يقين‌آور نيست و وظيفه تعبدى شاك است ، و نبوت و معرفةالنبى تعبدبردار نيست ؛ نه عقلًا دليل بر تعبد و بنا گذارى بر شريعت سابقه داريم و نه شرعاً دليلى بر تعبد مزبور داريم . پس استصحاب نبوت اقناعى نخواهد بود .\r\nقوله : و الا تكال . . . : اين جمله نقضى به كلمهء « و لا شرعاً » است ؛ يعنى اگر كسى بگويد ما شرعاً دليلى بر تعبد به شريعت قبلى داريم و آن رواياتى است كه در شريعت اسلام از قول پيامبر اسلام يا امامان معصوم وارد شده است مبنى بر اين‌كه « لا تنقض اليقين بالشك و . . . » ، و به حكم اين روايت متعبد به شريعت سابقه مىشويم ، در جواب مىگوييم استناد به كلام شارع اسلام به درد شما نمىخورد و موجب اقناع شما نمىشود ، بلكه خلف فرض و نقض غرض است ؛ زيرا استناد به استصحاب در شريعت اسلام ، فرع بر قبول حجيت آن است و قبول حجيت آن ، فرع بر اقرار و اعتراف به صدق و حقانيت شريعت اسلام است و لازمه علم به صدق اين شريعت ، علم به ارتفاع شريعت قبلى است ، و با علم به ارتفاع و نسخ ، شك در بقاء نداريم كه استصحاب بيايد و تعبدبردار باشد .\r\nدر دوران شك و ترديد بايد فحص و تحقيق كنيم و حقانيت شريعت جديد را بشناسيم . اگر پس از تحقيق و مطالعه ، حقانيت اسلام براى ما محرز شد ، بايد به آن ايمان آوريم و اگر حقانيت شريعت سابق محرز شد ، بايد بر همان باقى باشيم ، ولى قبل از احراز صدق و رسيدن به نتيجه ، در صورت شك در صدق و حق بودن يك شريعت ، تكليف چيست ؟ تكليف ، عمل به احتياط است و حاكم به اين احتياط ، عقل است و دليل عقل ، علم اجمالى به ثبوت يكى از دو شريعت است و تا زمانى كه منجر به اختلال نظام معاش نشود ، علم اجمالى مؤثر و منجّز و احتياطآور است . طريقهء احتياط هم جمع ميان دستورات هر دو شريعت در مقام عمل است و بايد راه احتياط را در پيش گرفت . مگر در يك صورت كه احتياط لازم نيست و در زمان شك و تحقيق ، به شريعت سابقه مىتوان عمل كرد . يعنى در فرضى كه بدانيم هر دو شريعت ، استصحاب را حجت مىدانند . - مثلًا دليل حجيت آن ، حكم عقل مستقل باشد كه هر دو شريعت آن را بپذيرند ؛ يا سيرهء عقلا باشد و ردعى از سوى هر دو شرع صورت نپذيرد .\r\nدر اينجا استصحاب بقاء جارى مىكنيم تا زمانى كه علم به حال و وضع پيدا كنيم و تكليف خود را روشن سازيم و جزماً پيرو يك شريعت شويم . در نتيجه استدلال عالم كتابى به استصحاب نبوت موسى بلاوجه و مردود است .\r\n\r\n","description":"","footnote":"","page_name":" 346 ","page_number":347},
  {"content":"\r\n\r\n\r\n[ التنبيه 
  ] الثالث عشر : [ استحصاب حكم المخصص 
  ]\r\nأنه لا شبهة فى عدم جريان الاستصحاب فى مقام مع دلالة مثل العام لكنه ربما يقع الإشكال و الكلام فيما إذا خصص فى زمان فى أن المورد بعد هذا الزمان مورد الاستصحاب أو التمسك بالعام .\r\nو التحقيق أن يقال إن مفاد العام تارة يكون بملاحظة الزمان ثبوت حكمه لموضوعه على نحو الاستمرار و الدوام و أخرى على نحو جعل كلّ يوم من الأيام فردا لموضوع ذاك العام و كذلك مفاد مخصصه تارة يكون على نحو أخذ الزمان ظرف استمرار حكمه و دوامه و أخرى على نحو يكون مفردا و مأخوذا فى موضوعه .\r\nفإن كان مفاد كلّ من العام و الخاص على النحو الأول فلا محيص عن استصحاب حكم الخاص فى غير مورد دلالته لعدم دلالة للعام على حكمه لعدم دخوله على حدة فى موضوعه و انقطاع الاستمرار بالخاص الدال على ثبوت الحكم له فى الزمان السابق من دون دلالته على ثبوته فى الزمان اللاحق فلا مجال إلا لاستصحابه . نعم لو كان الخاص غير قاطع لحكمه كما إذا كان مخصصا له من الأول لما ضر به فى غير مورد دلالته فيكون أول زمان استمرار حكمه بعد زمان دلالته فيصح التمسك بأوفوا بالعقود و لو خصص بخيار المجلس و نحوه و لا يصح التمسك به فيما إذا خصص بخيار لا فى أوله فافهم .\r\nتنبيه سيزدهم\r\nتنبيه سيزدهم درباره جريان استصحاب حكم خاص است . به طور كلّى دليل اجتهادى ولو به‌صورت عموم يا اطلاق موردى را شامل شود ، بر اصل عملى ، و استصحاب تقدم دارد و با وجود دليل ، نوبت به اصل نمىرسد و به زودى خواهد آمد كه آيا از باب حكومت است يا از راه ورود ؟ ولى گاهى مواردى پيش مىآيد كه جاى اشكال و بحث است كه آيا دليل عام ، تقدم دارد يا استصحاب حكم خاص ؟ اين در جايى است كه خطاب عامى وارد شده باشد كه داراى دو سنخ عموم است :\r\n1 . عموم افرادى دارد ؛ مثل « اكرم العلماء » نسبت به زيد و بكر و خالد و . . . .\r\n2 . عموم ازمانى دارد ؛ مثل همان مثال نسبت به امروز و فردا و . . . از زمان‌ها . در مجموع مفاد خطاب مذكور اين است كه اكرام هر فردى از افراد عالم در هر زمانى از ازمنه يا براى هميشه ، واجب و لازم است . « 1 »\r\n\r\n\r\n","description":"","footnote":"\r\n( 1 ) . ضمناً كارى نداريم كه عموم ازمانىِ عام از چه راهى ثابت مىشود ؟ آيا از راه وضع و لغت است كه خود مولى فرموده « اكرم العلماء فى كلّ يوم ، يا اكرم العلماء دائماً و ابداً و مانند آن » ؟ يا از را اجماع ودليل خارجى دانسته شود ؟ يا از راه اطلاق و مقدمات حكمت باشد ؟ و . . . .\r\n","page_name":" 347 ","page_number":348},
  {"content":"\r\n\r\nو خطاب خاصى داريم كه فرد خاص از افراد عالم - مثلًا زيد - را نسبت به زمان خاص - مثلًا جمعه - از تحت عام اخراج نموده و فرموده است : « لا تكرم زيداً يوم الجمعه » . در اينجا اگر خود خطاب خاص ، از لحاظ زمانى عموم يا اطلاق داشته باشد و علاوه بر جمعه ، روز شنبه و يكشنبه و . . . را نيز شامل شود ، بحثى نيست و زيد عالم براى هميشه از عام استثناء مىشود و اكرامش واجب نيست بلكه حرام است ؛ ولى سخن در فرضى است كه خطاب خاص نسبت به ما بعد روز جمعه ساكت است و نفياً يا اثباتاً حكم روز شنبه و مابعد آن را بيان نكرده است . اينجا است كه شك مىكنيم كه در روز شنبه و مابعد آن ، اكرام زيد واجب است يا حرام ؟ آيا به عموم عام برگرديم و حكم به وجوب كنيم يا همان حكم خاص يا حكم مخصّص ادامه دارد و حكم به حرمت كنيم ؟ قواعد اصولى چه چيز را اقتضاء دارند ؟\r\nقوله : و التحقيق : مرحوم آخوند در اين تحقيق نخست صور مسأله را كه چهار صورت است ذكر مىكند ، سپس حكم هر صورت را بيان مىكند . در بعضى از صور فقط جاى تمسّك به عموم عام است ، و در بعضى از صور فقط جاى استصحاب حكم خاص است ، و در بعضى از صور نه جاى عام است و نه جاى استصحاب خاص ، و در بعضى از صور هم با ترتيب خاصى هم جاى استناد به عموم عام است و اگر به دليلى نتوانستيم از عام استفاده كنيم ، جاى استصحاب حكم خاص است . اين چهار صورت عبارت است از :\r\nدر جانب عام كه عموم ازمانى دارد و شامل همهء زمان‌ها مىشود ، گاهى زمان‌ها ظرفيّت دارند ؛ يعنى ظرف ثبوت حكم هستند ، يعنى يك حكم است كه براى هميشه ادامه و استمرار دارد و چنين نيست كه باعوض شدن زمان ، حكم هم عوض شود ، بنابراين اكرام زيد براى هميشه هم كه واجب باشد يك وجوب اكرام است كه ادامه دارد . گاهى هم زمان‌ها قيديّت دارند ، يعنى مكثّر و معدّد و مفرّد موضوع هستند ، يعنى هر زمانى مستقلًا و جداگانه موضوع حكم است و اكرام زيد در اين روز و ساعت و زمان ، غير از اكرام زيد در ساعت و روز و زمان بعدى است و همان‌طور كه عموم افرادى « اكرم العلماء » ، استغراقى و انحلالى است و به تعداد افراد و مصاديق عام در واقع اطاعت و عصيان و تكليف داريم ، همچنين عموم ازمانى آن نيز استغراقى و انحلالى است و به تعداد هر زمانى اكرام زيد جداگانه واجب است و امتثال و عصيان دارد .\r\nدر جانب خاص نيز همين دو فرض مطرح است ، يعنى گاهى روز جمعه ظرف حرمت اكرام زيد است و موضوعيّتى ندارد و به‌گونه‌اى است كه اگر روز شنبه و يكشنبه هم اكرام زيد حرام باشد ، همان حرمت اكرام اوّلى است كه امتداد و استمرار دارد ، و گاهى روز جمعه موضوعيّت دارد و به‌گونه‌اى است كه اگر فرضاً روز شنبه هم اكرام زيد حرام بود ، قطعاً فرد ديگرى غير از اكرام زيد در روز جمعه بود .\r\n\r\n","description":"","footnote":"","page_name":" 348 ","page_number":349},
  {"content":"\r\n\r\nبنابراين هر كدام از عام و خاص نسبت به ظرف بودن يا قيد بودن زمان‌ها دو صورت پيدا مىكند كه حاصل ضرب آنها چهار صورت مىشود بيان احكام چهار صورت به شرح زير است :\r\nقوله : فان كان مفاد . . . : صورت اوّل اين است كه زمان در هر دو خطاب به نحو ظرفيّت اخذ شده باشد ؛ در اينجا تا قبل از روز جمعه اكرام زيد مشمول عام است و در خود روز جمعه دليل خاص بر عدم آن دلالت دارد و اكرامش حرام است ، ولى نسبت به مابعد آن ؛ يعنى روز شنبه و مانند آن تكليف چيست ؟ در مقام تصوّر ، چهار احتمال وجود دارد :\r\n1 . خطاب عام به عمومش حكم روز شنبه را شامل شود و اكرام زيد واجب باشد ، مرحوم آخوند اين احتمال را ردّ مىكند و مىفرمايد دليل عام حكم اين زمان را شامل نيست ، زيرا شنبه و مابعد آن فرد جديد ، و مغاير با جمعه و ماقبل آن نيست « 1 » تا مستقلًا مشمول عام باشد ، و اگر شمولى باشد همان است كه قبل از جمعه بود و كماكان استمرار دارد و على الفرض با آمدن دليل خاص ، آن حكم قبلى قطع شد و دلالت عام منتفى گشت . « 2 »\r\n2 . خطاب خاص ، روز شنبه و ما بعد را شامل شود ، اين احتمال هم مردود است ، زيرا فرض ما اين است كه خاص نسبت به ما بعد جمعه ساكت است .\r\n3 . حكم عام را كه قبل از جمعه بود و روز جمعه قطع شد در روز شنبه و مابعد آن استصحاب كنيم .\r\nاين نيز مردود است ، زيرا زمان يقين به زمان شك ، متّصل نيست و در وسط ، زمان جمعه فاصله شده است و قبلًا گفتيم در اجراء استصحاب ، احراز اتّصال لازم است . . . .\r\n4 . فقط حكم خاص را استصحاب مىكنيم ، زيرا روز جمعه يقيناً اكرام زيد حرام بود و روز شنبه كه متصل به آن است شك در حرمت اكرام داريم و اركان استصحاب تمام است ، لذا استصحاب حرمت جارى مىشود . پس تكليف صورت اوّل روشن شد .\r\nقوله : نعم لو كان الخاص : مرحوم آخوند براى صورت اوّل تبصره‌اى مىآورد و مىگويد دليل عام صادر شده و زمان عمل به آن فرار رسيده و مدتى هم به آن عمل شده است . در وسط راه دليل خاصى وارد مىشود ، مثلًا روز چهار شنبه فرمود : « اكرم العلماء » و تا روز جمعه به آن عمل شد و روز جمعه فرمود : « لا تكرم زيداً . . . » و ما نسبت به روز شنبه و ما بعد آن شك كرديم . حكم اين فرض همان است كه تا به حال ذكر شد ؛ يعنى استصحاب حكم خاص جارى مىشود ، ولى گاهى دليل خاص از ابتداى\r\n\r\n\r\n","description":"","footnote":"\r\n( 1 ) . مفروض بحث ما همين است كه زمان ظرف است ، نه قيد تا مكثّر باشد و فرد جديد درست كند .\r\n( 2 ) . شيخ اعظم مىگويد تمسّك به عام در دو مورد است : يكى در شك در اصل تخصيص ، و ديگرى در شك در تخصيص زائد . مانحن‌فيه هيچ‌كدام نيست ، زيرا اصل تخصيص عام نسبت به جمعه محرز و مسلّم است و اگر هم اين خروج ، روز شنبه و مابعد ، ادامه داشته باشد ، همان يك تخصيص است نه صدها تخصيص تا شك در تخصيص زائد مطرح شود ؛ وقتى هيچ‌كدام نبود جاى اصالة العموم و استناد به عام هم نخواهد بود .\r\n","page_name":" 349 ","page_number":350},
  {"content":"\r\n\r\nزمان عمل به عام صادر مىشود ، يعنى روز جمعه فرمود : « اكرم العلماء » و همان روز هم بلافاصله فرمود : « لا تكرم زيداً يوم الجمعه » كه چنين خاصى ، قاطع استمرار حكم عام نيست - زيرا هنوز استمرارى نيامده است - اينجاست كه دليل خاص ، ضرر به‌دليل عام نمىرساند و نسبت به روز شنبه و مابعد آن به عموم عام عمل مىشود و در واقع جمع ميان دو دليل عام و خاص اين مىشود كه نسبت به ساير افراد عالم از همين روز جمعه اكرام واجب است و نسبت به زيد عالم از مابعد روز جمعه ، يعنى از شنبه به بعد اكرام واجب است .\r\nمثال فقهى : مسأله آيهء اوفوا بالعقود است كه مفيد عموم است ، يعنى هر عقدى در هر زمانى از ازمنه وجوب وفا دارد ، سپس فرد خاص - به نام بيع مثلًا - از عموم اوفوا بالعقود خارج شده است .\r\nگاهى به اين نحو است كه اوّل ، عموم عام مستقرّ شده و تا مدتى ادامه يافته و در اثناء ، خطاب خاص آمده است ، مثل باب خيار غبن كه پس از ظهور غبن ثابت مىشود و عموم اوفوا را تخصيص مىزند .\r\nدر اينجا اگر شك كرد كه خيار غبن فورى است ، يعنى همان آنِ اوّلِ ظهور غبن است و پس از آن خيارى نيست يا تراخى دارد و آنِ ثانى و ثالث و . . . نيز خيار ثابت است ، از استصحاب حكم خاص استفاده مىشود . ولى گاهى پيش از اين‌كه عام مستقر شود ، از اول خاص مطرح مىشود ، مثل خيار مجلس يا خيار حيوان كه از آغاز عقد تا سه روز يا تا تفرّق است ؛ در اينجا مثلًا اگر سه روز سپرى شد و ما در شب بعد از سه روز شك كرديم كه خيار حيوان باقى است يا نه به عموم عام بر مىگرديم و نوبت به استصحاب حكم خاص نمىرسد .\r\nقوله : فافهم : شايد مقصود اين باشد كه تفصيل فوق ، ناتمام است ، بلكه اگر زمان‌ها ظرف باشند ، در هر دو فرض ( چه خاص از اوّل زمان عام بيايد چه در وسط ) جاى استصحاب حكم خاص است ؛ و اگر قيد باشند در هر دو فرض جاى استناد به عموم عام است .\r\nصورت دوم اين است كه زمان در هر دو دليل ( عام و خاص ) به نحو قيديّت اخذ شده باشد . در اين صورت نسبت به اكرام زيد در روز شنبه و مابعد ، فقط جاى تمسّك به عام است و جاى استصحاب حكم خاص نيست . اما وجه تمسك به عام : فرض ما اين است كه عام داراى عموم ازمانى است ، يعنى هر زمان را شامل شد و فرض اين است كه زمان‌ها قيديت دارند و هر كدام مستقلًا مشمول عام هستند .\r\nآنگاه نسبت به روز جمعه دليل خاص رسيد و چون مقدم بر عام بود ، جلو عام را گرفت ، ولى نسبت به روز شنبه ، دليل عام مستقلًا آن را شامل است و مخصّص هم نرسيده ، و شك در تخصيص اين فرد داريم . دقيقاً مثل اينكه در اخراج بكر از عام شك مىكرديم ، كه حتماً از عموم افرادى استفاده مىشد .\r\nو امّا اينكه جاى استصحاب حكم خاص نيست . واضح است ، زيرا وقتى زمان‌ها قيد شد معنايش اين است كه اكرام زيد روز جمعه ، غير از اكرام زيد در روز شنبه است و دو فرد مغاير و دو موضوع\r\n\r\n","description":"","footnote":"","page_name":" 350 ","page_number":351},
  {"content":"\r\n\r\nجداگانه هستند ، و حكم موضوعى را به موضوع ديگر كشاندن نامش استصحاب - كه وحدت موضوع مىطلبد - نيست ، نامش قياس است كه در مذهب ما باطل است .\r\nصورت سوم اين است كه زمان در خطاب عام به نحو ظرفيّت اخذ شده است و در خطاب خاص به نحو قيديت . در اين‌صورت نسبت به روز شنبه و مابعد آن ، نه جاى عموم عام است و نه جاى استصحاب حكم خاص . دليل اين‌كه جاى عام نيست در صورت اوّل از چهار صورت گذشت ؛ يعنى حكم عام منقطع شده . . . و امّا دليل اين‌كه جاى استصحاب خاص نيست در صورت دوم گذشت ؛ يعنى كه موضوع عوض شده و قياس است نه استصحاب . بنابراين نسبت به اكرام زيد در روز شنبه و مابعد ، به اصل ديگرى از اصول عمليّه مراجعه مىكنيم : اگر دوران بين محذورين بود ، اصالة التخيير جارى مىشود ؛ اگر احتياط ممكن بود و علم اجمالى هم داشتيم ، احتياط مىكنيم و اگر علم اجمالى نبود و مجرّد شك بدوى بود اصل برائت جارى مىكنيم .\r\nصورت چهارم اين است كه زمان در ناحيهء عام ، قيديّت دارد و در ناحيهء خاص ظرفيّت دارد . در اينجا نسبت به شنبه و مابعد ، در قدم اوّل ، از عموم عام استفاده مىكنيم به همان دليل كه در صورت دوّم گذشت ؛ يعنى عام هر زمان را مستقلًا شامل است . . . و در قدم بعدى اگر به دليلى دستمان از خطاب عام كوتاه شد ، نوبت به استصحاب حكم خاص مىرسد . دليل اين مطلب در صورت اوّل از چهار صورت ذكر شد .\r\nمرحوم آخوند در پايان مىفرمايد تقسيم كامل و جامع همين بود كه ما انجام داديم و گفتيم چهار صورت است و جانب خاص را هم از نظر ظرف يا قيد بودن لحاظ كرديم . ولى شيخ اعظم در رسائل « 1 » تنها دو صورت بيان مىدارد كه اگر خطاب عام ، عموم ازمانىاش از نوع قيديّت بود ، جاى تمسك به عام است و اگر از نوع ظرفيّت بود ، جاى تمسك به استصحاب حكم خاص است و دو صورت جانب خاص را نياورده است ، و لذا به نظر ما اين بيان ناتمام است .\r\n\r\n\r\n","description":"","footnote":"\r\n( 1 ) . فوائدالاصول ، ص 395 .\r\n","page_name":" 351 ","page_number":352},
  {"content":"\r\n\r\n\r\n[ التنبيه 
  ] الرابع عشر : [ جريان الاستصحاب مع الظّن بالخلاف 
  ]\r\nالظاهر أن الشك فى أخبار الباب و كلمات الأصحاب هو خلاف اليقين فمع الظن بالخلاف فضلا عن الظن بالوفاق يجرى الاستصحاب .\r\nو يدل عليه مضافا إلى أنه كذلك لغة كما فى الصحاح و تعارف استعماله فيه فى الأخبار فى غير باب ( قوله عليه السلام فى أخبار الباب : و لكن تنقضه بيقين آخر ) حيث إن ظاهره أنه فى بيان تحديد ما ينقض به اليقين . و أنه ليس إلا اليقين .\r\nو ( قوله أيضا : لا حتى يستيقن أنه قد نام بعد السؤال عنه عليه السلام عما إذا حرك فى جنبه شىء و هو لا يعلم ) حيث دل بإطلاقه مع ترك الاستفصال بين ما إذا أفادت هذه الأمارة الظن و ما إذا لم تفد بداهة أنها لو لم تكن مفيدة له دائما لكانت مفيدة له أحيانا على عموم النفى لصورة الإفادة .\r\nو ( قوله عليه السلام بعده : و لا تنقض اليقين بالشك ) أن الحكم فى المغيا مطلقا هو عدم نقض اليقين بالشك كما لا يخفى .\r\nو قد استدل عليه أيضا بوجهين آخرين .\r\nالأول الإجماع القطعى على اعتبار الاستصحاب مع الظن بالخلاف على تقدير اعتباره من باب الأخبار .\r\nو فيه أنه لا وجه لدعواه و لو سلم اتفاق الأصحاب على الاعتبار لاحتمال أن يكون ذلك من جهة ظهور دلالة الأخبار عليه .\r\nالثانى\r\nأن الظن الغير المعتبر إن علم بعدم اعتباره بالدليل فمعناه أن وجوده كعدمه عند الشارع و أن كلما يترتب شرعا على تقدير عدمه فهو المترتب على تقدير وجوده و إن كان مما شك فى اعتباره فمرجع رفع اليد عن اليقين بالحكم الفعلى السابق بسببه إلى نقض اليقين بالشك فتأمل جيدا .\r\nو فيه أن قضية عدم اعتباره لإلغائه أو لعدم الدليل على اعتباره لا يكاد يكون إلا عدم إثبات مظنونه به تعبدا ليترتب عليه آثاره شرعا لا ترتيب آثار الشك مع عدمه بل لا بد حينئذ فى تعيين أن الوظيفة أى أصل من الأصول العملية من الدليل فلو فرض عدم دلالة الأخبار معه على اعتبار الاستصحاب فلا بد من الانتهاء إلى سائر الأصول بلا شبهة و لا ارتياب و لعله أشير إليه بالأمر بالتأمل فتأمل جيدا .\r\nتنبيه چهاردهم\r\nآخرين تنبيه در باب استصحاب دربارهء اين است كه منظور از شك لاحق در باب استصحاب چيست ؟\r\n\r\n","description":"","footnote":"","page_name":" 352 ","page_number":353},
  {"content":"\r\n\r\nبه طور كلّى وقتى انسان ، يقين سابق به حكمى يا موضوعى داشت ، در زمان لاحق چند حالت متصوّر است :\r\n1 . كماكان يقين به بقاء آن حكم يا موضوع دارد . در اين فرض تكليف روشن است و به يقين عمل مىكند .\r\n2 . يقين به ارتفاع آن حكم يا موضوع پيدا كرده است . باز تكليف روشن است و به يقين عمل مىكند .\r\n3 . ظنّ معتبر به وفاق حالت سابقه يا بقاء امر سابق دارد ، باز تكليفش عمل به ظنّ معتبر است .\r\n4 . ظنّ معتبر به خلاف حالت سابقه يا ارتفاع امر سابق دارد . باز بايد به مظنّه عمل كند و با وجود امارهء معتبره نوبت به استصحاب نمىرسد ؛ اين چهار فرض از بحث ما خارج است .\r\n5 . ظنّ غيرمعتبر ؛ - ظنّى كه حجّت نيست و دليلى بر حجيّت آن قائم نشده است چه دليل قاطع بر ردّ آن قائم شده باشد ، مثل قياس ، و چه مشكوك الاعتبار باشد ، مثل شهرت فتوائى . - بر وفاق حالت سابقه قائم است .\r\n6 . ظنّ غير معتبر به خلاف حالت سابقه قائم شده است ؛ يعنى قبلًا يقين به وجوب فلان امر داشتيم و الآن ظنّ غير معتبر به عدم وجوب داريم .\r\n7 . مجرّد شك به معناى دو احتمال متساوى الطرفين باشد ؛ يعنى سابقاً يقين داشتيم و فعلًا جهل و شك داريم و به طور مساوى احتمال بقاء و ارتفاع امر سابق را مىدهيم .\r\nسه صورت اخير محل بحث ماست كه آيا استصحاب در هر سه جارى مىشود يا در بعضى از صور جارى است ؟ مطلب بر اساس مبانى گوناگون فرق مىكند : اگر استصحاب را از باب حكم عقل و به مناط ظن به بقاء ، حجّت بدانيم محاسبه‌اى دارد ، و اگر از راه بناء عقلاء حجّت بدانيم نتيجه‌اى دارد ، و اگر از راه اجماع حجّت بدانيم نتيجه‌اى ديگر دارد . ولى پيشتر ما اين مبانى را نپذيرفتيم و استصحاب را تنها از باب اخبار « لا تنقض » حجّت دانستيم و الآن بر همين مبنا محاسبه مىكنيم و مىگوييم :\r\nدر لسان اخبار ، صحبت از نقض يقين به شك مطرح شده است ، نه نقض يقين به ظن . آنگاه اگر واژهء شك به معناى اصطلاحىِ منطقى آن باشد « 1 » بايد گفت استصحاب در فرض مجرد شك در بقاء و ارتفاع ( صورت هفتم ) جارى مىشود و مصداق اخبار است و در فرض ظن به بقاء هم به طريق أولى و به مفهوم موافقت جارى مىشود ، ولى در فرض ظن به ارتفاع جارى نمىشود ، زيرا اين فرض مشمول اخبار نيست و دليل ديگرى هم بر حجيّت استصحاب نداريم .\r\n\r\n\r\n","description":"","footnote":"\r\n( 1 ) . يعنى دو احتمال متساوىالطرفين در مقابل صفت قطع و ظن و وهم .\r\n","page_name":" 353 ","page_number":354},
  {"content":"\r\n\r\nولى اگر كلمهء شك را به معناى عامّ « 1 » بگيريم بايد گفت در هر سه فرض مورد بحث ، استصحاب جارى مىشود ، حتّى در فرض ظنّ غير معتبر به خلاف حالت سابقه ، تا چه رسد به فرض ظنّ به وفاق حالت سابقه .\r\nمختار مرحوم آخوند همين است ؛ يعنى شك در اخبار باب به معناى عام كلمه به كار رفته و در هر سه فرض جاى استصحاب است و براى اين مطلب شواهد و دلايلى دارد . چهار شاهد :\r\n1 . تصريح اهل لغت : دانشمندان لغت ، واژهء شك را به معناى عدم العلم و خلاف اليقين معنا كرده‌اند كه شامل ظن و وهم ، هم مىشود و نمونه‌اش سخن جوهرى در صحاح‌اللغة « 2 » فيومى در مصباح « 3 » ، و طريحى در مجمع‌البحرين « 4 » است . امّا به قول مرحوم آيت‌اللّه حكيم ، طريحى اين مطلب را به ائمهء لغت نسبت داده است ، « 5 » و گفتار اهل فن ارزش دارد .\r\n2 . استعمالات معصومين : در لابه‌لاى روايات معصومين عليهم السلام نيز در ابواب گوناگون ، واژه شك به معناى عامش به‌كار رفته و مسأله عمده شك در عدد ركعات نماز است كه در شرح لمعه نيز اين بحث مطرح است .\r\n3 . اخبار و روايات باب استصحاب كه در مقام تحديد و بيان حدّ و مرز و ضابطهء نقض يقين هستند فرموده‌اند يقين را با شك ، نقض نكن بلكه با يقين بر خلاف حالت سابقه نقض كن ! وجه استدلال اين است كه روايات نقض يقين به شك را مطرح كرد ، و نقض يقين به يقين را مطرح كرد ، ولى نقض يقين به ظنّ بر خلاف را مطرح نكرد . آنگاه اگر از كلمهء شك ، همان معناى خاص و اصطلاحى ( دو حالت مساوى ) اراده شود ، پس روايات در مقام بيان ضابطه ، ناقص بيان كرده و حكم نقض يقين به ظن را نگفته‌اند ، ولى اگر شك را به معناى اعم بگيريد ، ضابطه فوق ، كلّى خواهد بود كه به درد قانونيّت مىخورد و متناسب با مقام ضابطه و بيان حدّ و مرز همين است كه از شك ، مطلق عدم العلم اراده شود .\r\n4 . در اوّلين صحيحه از روايات باب استصحاب راوى پرسيد : « فإن حرّك فى جنبه شىء و هو لا يعلم . . . » ، يعنى شخص در حال چرت زدن است و چشمانش را بسته و نمىدانيم خواب است يا بيدار .\r\nآيا اگر چيزى در پهلوى او حركت داده شود [ و جابه‌جا گردد 
  ] و وى متوجّه نشود ، اين نشانهء خواب است و بايد وضو بگيرد ؟ امام فرمود : « لا حتى يستيقن أنّه قد نام . . . » يعنى خير به اين وسيله وضو واجب نمىشود تا زمانى كه يقين كند خوابيده است .\r\n\r\n\r\n","description":"","footnote":"\r\n( 1 ) . نقطه مقابل علم كه تقابل ملكه و عدم ملكه دارند و علم ملكه يا امر وجودى است ، و شك عدم ملكه يا امر عدمى ، أى عدم‌العلم‌كه شامل ظنّ و احتمال راجح و شك مصطلح يا دو احتمال مساوى و وهم يا احتمال مرجوح مىشود .\r\n( 2 ) . الصحاح ، ج 4 ، ص 1594 .\r\n( 3 ) . مجمع‌البحرين ، ج 5 ، ص 276 .\r\n( 4 ) . مصباح‌المنير ، ص 320 .\r\n( 5 ) . حقايق‌الاصول ، ج 2 ، ص 524 .\r\n","page_name":" 354 ","page_number":355},
  {"content":"\r\n\r\nشيوهء استدلال : مىدانيم كه جابه‌جا كردن چيزى در كنار شخص و متوجّه نشدن او ، از امارات ظنّيه است و دائماً يا غالباً ظنّ به خواب مىآورد و انسان‌هاى اطراف اين شخص احتمال قوى مىدهند كه وى خوابيده باشد و اگر هم دائم يا غالب نباشد ، اين مقدار مسلّم است كه گاهى مفيد ظنّ است ، و در اين ترديد نيست . از طرفى با وجود اين مطلب كه امارهء مذكور مفيد ظنّ است ، امام عليه السلام استفصال نكرد و نپرسيد كه آيا به اين وسيله ظنّ به نوم پيدا كردى يا خير ؟ و به نحو عموم و اطلاق و كلّى فرمود : خير وضو واجب نيست و بنا را بر يقين سابق بگذارد و يقين سابق را نشكند ، تا زمانى كه يقين به خواب پيدا كند . از اين ترك استفصال - با توجه به اينكه استفصال بجا بود - مىفهميم كه از نظر امام عليه السلام فرقى ميان صورت ظنّ به نوم و غير اين‌صورت نيست و در هر حال استصحاب بقاء وضو جارى مىشود و اختصاص به فرض شك مصطلح ندارد .\r\nمرحوم شيخ انصارى هم مدعاى آخوند را دارد و شك را به معناى اعمّ گرفته است و در هر سه فرض استصحاب را جارى مىداند ؛ ولى دو دليل ديگر براى اين مدّعا آورده است كه مورد پسند مرحوم آخوند نيست :\r\n1 . اجماع قطعى : همهء كسانى كه استصحاب را از باب اخبار حجّت دانسته‌اند ، اتّفاق نظر دارند كه استصحاب اختصاص به فرض شك مصطلح ندارد و در فرض ظنّ غير معتبر به خلاف هم ، جارى مىشود . پس يك دليل شيخ ، اجماع است .\r\nمرحوم آخوند مىفرمايد اوّلًا قبول نداريم كه همهء فقهايى كه استصحاب را از باب اخبار حجّت مىدانند چنين نظرى داشته باشند ؛ ثانياً بر فرض كه چنين اتّفاق نظرى باشد ، امّا ارزش ندارد و دليل مستقل نيست ، زيرا به احتمال قوى همهء آنها از اخبار و روايات - بر اساس شواهدى كه ما از اخبار آورديم - همين برداشت را كرده‌اند و بنابراين ، اجماعْ مدركى است و ارزش نخواهد داشت .\r\n2 . ظنّ غير معتبر دو گونه است :\r\n1 . ظنّى كه دليل قاطع بر ردّ آن قائم شده است مثل قياس ؛\r\n2 . ظنّى كه مشكوك الاعتبار است ؛ يعنى دليلى بر حجيّت آن نداريم ؛ اگرچه دليلى بر ردّ آن هم نداريم ، مثل شهرت فتوائى . حال اگر ظنّ غير معتبر از قسم اوّل باشد ، وجودش كالعدم است ، هر حكمى كه قبل از ظن كذائى بود ، پس از ظنّ هم همان خواهد بود ، و بود و نبود ظن يكسان است . عملًا چنين ظنّى حكم شك را دارد و استصحاب جارى مىشود ، و اگر از قسم ثانى باشد ، درست است كه ظنّ به خلاف داريم ولى اعتناء به اين ظنّ و نقض يقين با آن برمىگردد به نقض يقين به شك ، زيرا چنين ظنى پشتوانه ندارد و مشكوك الاعتبار است و نقض يقين به شك هم كه به حكم اخبار باب جايز نيست . پس اخبار باب ، فرض وجود ظنّ غير معتبر بر خلاف حالت سابقه را نيز شامل است .\r\nمرحوم آخوند در پاسخ مىفرمايد : معناى اينكه اماره يا ظنّى غير معتبر است ، اين است كه اين\r\n\r\n","description":"","footnote":"","page_name":" 355 ","page_number":356},
  {"content":"\r\n\r\nاماره ، مفاد و مؤدّاى خود را ثابت نمىكند - و مثل يقين به امرى نيست كه متعلّق خود را ثابت كند و مثل ظنّ معتبر نيست كه منجّز يا معذّر باشد - مثلًا با ظنّ غير معتبر بر وجوب جمعه ، وجوب ثابت نمىشود ، ولى منافاتى ندارد كه چنين ظنى جلو استصحاب را بگيرد و مانع از جريان استصحاب باشد و ما را وادار كند به اينكه در صورت وجود چنين ظنّى به سراغ اصل عملى ديگرى برويم .\r\nپس حقّ در استدلال همان است كه از خود اخبار باب استفاده كنيم كه شك به معناى اعم است و صورت ظنّ غير معتبر بر خلاف را هم شامل است ؛ و گرنه استدلال‌هاى ديگرى قابل مناقشه است كه توضيح آن قبلًا تبيين شد .\r\n\r\n","description":"","footnote":"","page_name":" 356 ","page_number":357},
  {"content":"\r\n\r\n\r\nتتمة : [ فى بيان شرطين من شرائط الاستصحاب 
  ]\r\nلا يذهب عليك أنه لا بد فى الاستصحاب من بقاء الموضوع و عدم أمارة معتبرة هناك و لو على وفاقه فهاهنا مقامان .\r\n\r\nالمقام الأول : [ اعتبار بقاء الموضوع 
  ]\r\nأنه لا إشكال فى اعتبار بقاء الموضوع بمعنى اتحاد القضية المشكوكة مع المتيقنة موضوعا كاتحادهما حكما ضرورة أنه بدونه لا يكون الشك فى البقاء بل فى الحدوث و لا رفع اليد عن اليقين فى محل الشك نقض اليقين بالشك فاعتبار البقاء بهذا المعنى لا يحتاج إلى زيادة بيان و إقامة برهان .\r\nو الاستدلال عليه باستحالة انتقال العرض إلى موضوع آخر لتقومه بالموضوع و تشخصه به غريب بداهة أن استحالته حقيقة غير مستلزم لاستحالته تعبدا و الالتزام ب‌آثاره شرعا .\r\nو أما بمعنى إحراز وجود الموضوع خارجا فلا يعتبر قطعا فى جريانه لتحقق أركانه بدونه نعم ربما يكون مما لا بد منه فى ترتيب بعض الآثار ففى استصحاب عدالة زيد لا يحتاج إلى إحراز حياته لجواز تقليده و إن كان محتاجا إليه فى جواز الاقتداء به أو وجوب إكرامه أو الإنفاق عليه .\r\nتتمّهء استصحاب\r\nمرحوم آخوند پس از اتمام تنبيهات باب ، مطالبى را در پايان تحت سه عنوان تتمّه ، خاتمه و تذنيب ذكر مىكند . تتمّه استصحاب دربارهء برخى از اركان و مقوّمات و شروط جريان استصحاب است .\r\nمرحوم آخوند و مرحوم شيخ اعظم بحث جدايى براى اين مطالب منعقد نكرده‌اند و تنها در لابه‌لاى مباحث باب ، شرايط جريان استصحاب را ذكر فرموده‌اند ؛ ولى مرحوم مظفّر در اصول فقه بحث جدايى با عنوان « مقوّمات الاستصحاب » تشكيل داده و هفت امر را مورد بحث قرار داده است ؛ و مرحوم مشكينى هم در حاشيهء كفايه شروط جريان را فهرست نموده است فعلًا مرحوم آخوند دو امر را بيان مىكند : 1 . يكى از شروط جريان استصحاب ، بقاء موضوع است اين مطلب به زودى توضيح داده خواهد شد .\r\n2 . شرط ديگر آن است كه يك امارهء معتبرى در مورد استصحاب نباشد ، و گرنه با وجود اماره ، نوبت به اصل نمىرسد ، حتّى اگر اماره موافق اصل باشد - و مثلًا مفاد هر دو وجوب باشد - تا چه رسد به فرض مخالف بودن اماره با اصل كه به طريق اولى نوبت به اصل نمىرسد . سرّ مطلب به زودى بيان مىشود . حال دربارهء دو شرط مذكور ، بحث را در دو مقام پيگيرى مىكند : مقام اوّل دربارهء شرط اوّل ؛ يعنى بقاء موضوع است ؛ در اين‌باره چهار پرسش و پاسخ مطرح است :\r\n\r\n","description":"","footnote":"","page_name":" 357 ","page_number":358},
  {"content":"\r\n\r\n1 . مراد از موضوع چيست ؟ مرحوم آخوند متعرّض اين مطلب نشده است ، ولى شيخ اعظم در رسائل فرموده است مراد از موضوع ، معروض مستصحب است ؛ مثلًا اگر وجوب نماز جمعه را استصحاب كنيم ، مستصحب ما ، خود وجوب است و معروض آن نماز جمعه است . يا اگر حيات زيد را استصحاب كنيم ، مستصحب ، خود حيات است و معروض آن وجود زيد است كه مىگوييم : زيد حىّ است و حيات را بر زيد حمل مىكنيم . « 1 »\r\n2 . منظور از بقاء موضوع در باب استصحاب چيست ؟ دو تفسير براى اين مطلب ذكر شده است :\r\nتفسير اوّل ، تفسير مرحوم آخوند است : منظور از بقاء موضوع « 2 » عبارت است از اتحاد قضيهء متيقينه و مشكوكه .\r\nتوضيح : ما در استصحاب دو قضيه داريم يكى قضيه متيقنه ؛ مثل اين‌كه در زمان سابق يقين داشتيم به اينكه زيد عادل است ، نماز جمعه واجب است و . . . ؛ و ديگرى قضيهء مشكوكه كه فعلًا در زمان لاحق شك داريم آيا زيد عادل است يا خير ؟ . . . و اين‌كه صحبت از قضيه به ميان مىآورند براى آن است كه در استصحاب يقين و شك مطرح است و از مقومات آن است و يقين و شك به نسبت ، بار مىشود و نسبت ، در « قضيّه » است و معنا ندارد كه در « امر تصورى » يقين يا شك كنيم . مثلًا « يقين به زيد دارم » معقول نيست و بايد گفت « يقين به وجود زيد ، حيات زيد ، عدالت زيد و . . . دارم » يا « شك در زيد دارم » معقول نيست و بايد گفت « شك در وجود زيد دارم » و . . . .\r\nحال منظور از بقاء موضوع و محمول آن است كه دو قضيه متيقنه و مشكوكه از لحاظ موضوع و محمول ، اتحاد و يگانگى داشته باشند ؛ يعنى موضوع قضيه مشكوكه همان موضوع قضيه متيقنه است ؛ - مثلًا زيد - . و محمول و حكم هر دو يكى است ؛ - مثلًا عدالت - . و تنها فرقشان در اين است كه در سابق يقين داشتيم به وجود و ثبوت عدالت براى زيد و الآن شك داريم در بقاء عدالت براى زيد و از اركان استصحاب ، اين اتحاد است . افزون بر اين ، اگر موضوع عوض شده باشد ؛ يعنى يقين به عدالت زيد داشتيم و شك در عدالت بكر داريم . يا اگر محمول عوض شده باشد ؛ يعنى يقين به عدالت زيد تعلق داشت و شك به سخاوت او بار شد ، يا اگر هر دو عوض شده باشد ، يعنى متعلق يقين ، عدالت زيد بود و متعلق شك ، حيات بكر است ، در اين موارد استصحاب نيست .\r\nقبل از پرداختن به تفسير دوم بقاء موضوع ، پرسش سوم مطرح است كه دليل لزوم بقاء موضوع يا اتّحاد دو قضيه چيست ؟ مرحوم آخوند دو دليل مىآورد :\r\nدليل اوّل : اگر موضوع همان موضوع نباشد و دو قضيه از اين لحاظ اتحاد نداشته باشند ( يقين به\r\n\r\n\r\n","description":"","footnote":"\r\n( 1 ) . فرائدالاصول ، ص 399 .\r\n( 2 ) . مقصود بقاء موضوع و محمول هر دو است ، ولى چون بقاء موضوع اصل است و يا چون وحدت محمول و حكم مسلّم گرفته‌شده است ، آن را ذكر نكرده و تنها بقاء موضوع را ذكر كرده است و گرنه قضيه ، هم موضوع دارد و هم محمول .\r\n","page_name":" 358 ","page_number":359},
  {"content":"\r\n\r\nعدالت زيد بود و شك در عدلت بكر است ) شك ما در بقاء ماكان نخواهد بود ، بلكه شك در حدوث امر جديد است و در استصحاب ، شك در بقاء لازم است و استصحاب « ابقاء ماكان » است ، نه « احداث امر جديد » .\r\nدليل دوم : اگر موضوع عوض شده باشد و ما استصحاب عدالت بكر را جارى نكنيم ، كسى نمىتواند بگويد شما يقين سابق را با شك نقض كرديد . هرگز عنوان نقض اليقين صدق نمىكند ؛ زيرا يقين به عدالت زيد بود كه نقض نشده و كسى از آن رفع يد نكرده است و آنچه رفع يد شده است ، عدالت بكر است كه از اوّل مشكوك است ؛ پس استصحاب نكردن عدالت بكر ، نقض يقين به شك نيست ، و تا عنوان نقض يقين به شك صدق نكند ، اصلًا اخبار استصحاب اجراء نمىشود و « لا تنقض اليقين بالشك » جارى نمىگردد .\r\nقوله : و الاستدلال عليه : شيخ اعظم استدلال ديگرى براى لزوم بقاء موضوع آورده است كه به عقيدهء آخوند ناتمام است ، ولى بايد توجه داشت كه اين استدلال مبتنى بر تفسير دوم از بقاء موضوع است كه خود شيخ اعظم دارد و لذا خوب است نخست تفسير شيخ از بقاء موضوع بيان شود :\r\nمنظور از بقاء موضوع ، عبارت است از احراز وجود موضوع در خارج ، مثلًا وقتى ما عدالت زيد را استصحاب مىكنيم ، نخست بايد معروض اين مستصحب ، يعنى اصل وجود زيد و حيات او محرز باشد تا بتوانيم عرض عدالت را استصحاب نماييم و بر معروضش ( زيد ) مترتب كنيم ؛ و گرنه بدون احراز موضوع ، جاى استصحاب نيست .\r\nدليل شيخ اعظم : اگر موضوع محرز نباشد ، از دو حال خارج نيست : يا موضوع در واقع نيست و موضوع ديگرى هم جايگزين نشده است . در اين فرض ، استصحاب عدالت و ابقاء آن ، از قبيل بقاء عرض بدون معروض و حالّ بدون محلّ است كه محال عقلى است ؛ و يا موضوع تغيير كرده و زيد به‌جاى بكر آمده است . در اين صورت هم استصحاب و ابقاء همان عدالت سابق ، به معناى انتقال عرض ( عدالت ) از موضوعى ( زيد ) به موضوع ديگر ( بكر ) است و اين نيز محال است و هر عرضى متقوّم به معروض خويش و قائم به او و متشخص و متحقق به اوست و انفكاكش محال است . لذا تنها در يك فرض ، استصحاب مىآيد و آن اين است كه خود موضوع و معروض مستصحب ، محفوظ و محرز باشد . در حال يقين و شك ، موضوع يكى است كه زيد باشد و محمول يا عدالت ، مشكوك است كه استصحاب مىشود . « 1 »\r\nنقد آخوند از استدلال شيخ : درست است كه حقيقتاً و تكويناً و عقلًا عرض بدون موضوع محال است ؛ انتقال عرض به معروض ديگر هم محال است « 2 » ولى بحث ما فعلًا در يك امر حقيقى و تكوينى و\r\n\r\n\r\n","description":"","footnote":"\r\n( 1 ) . فرائدالاصول ، ص 400 .\r\n( 2 ) . كندن عرض از موضوع مساوى است با نابودى آن ، چون وجودش لغيره است ، نه لنفسه .\r\n","page_name":" 359 ","page_number":360},
  {"content":"\r\n\r\nعقلى نيست ، بلكه در يك امر اعتبارىِ تعبدىِ شرعى است كه زمام امرش به دست شارع و معتبِر است ، و غرض اصلى از استصحاب عدالت ، تعبد به آثار عدالت است . در موارد اين‌چنينى ، احراز موضوع عدالت ، خارجاً لازم نيست و جاى آن دقت‌ها و استدلال‌هاى عقلى نيست .\r\nاصل تفسير شيخ اعظم از بقاء موضوع خدشه دارد و نمىتوان بقاء موضوع - به معناى احراز وجود موضوع در خارج - را از شرطهاى دانست استصحاب و جريان استصحاب را منوط به آن دانست و اگر آن امر نبود ، استصحاب هم جارى نشود ؛ - از باب اذا نتفى الشرط انتفى المشروط - . سر مطلب آن است كه گاهى احراز موضوع در خار ج نه تنها لازم نيست ، بلكه اصلًا جايز هم نيست و احراز آن قادح و مخلّ به جريان استصحاب است ، مثلًا در استصحاب حيات زيد اگر اصل وجود زيد در خارج محرز و مسلّم باشد ، حيات او هم مسلّم است ( حيات زيد با وجود زيد يكى است يا با هم ملازمه دارند ) و در نتيجه شكى نمىماند تا جاى استصحاب باشد .\r\nگاهى هم احراز موضوع ولو جايز و ممكن است و مخل نيست ، ولى لزومى ندارد و معتبر نيست .\r\nمثلًا عدالت زيد را براى جواز تقليد استصحاب مىكنيم ؛ در اينجا آنچه مهم است احراز عدالت است و لو تعبداً و با استصحاب ؛ اما احراز وجود زيد مهم نيست ، زيرا جواز تقليد بر وجود زيد مترتب نيست « 1 » تا نيازى به احراز آن باشد .\r\nآرى گاهى هم احراز موضوع لازم است ، مثلًا اگر اثر شرعى بقاء عدالت زيد ، جواز اقتداء به زيد باشد ، يا وجوب اكرام ، يا وجوب انفاق او باشد و يا فرع بر اين است كه زيدى باشد ، و تا وجود زيد كه موضوع و معروض مستصحب است احراز نشود استصحاب عدالت تنها كافى نيست و اين آثار شرعى را ندارد . در اينجا از باب مقدمه ، احراز موضوع لازم است ؛ ولى كلّيّت ندارد و نمىتوان بقاء موضوع را به اين معنا و تفسير ، يكى از شروط جريان استصحاب دانست .\r\nو إنما الإشكال كله فى أن هذا الاتحاد هل هو به نظر العرف أو بحسب دليل الحكم أو به نظر العقل .\r\nفلو كان مناط الاتحاد هو نظر العقل فلا مجال للاستصحاب فى الأحكام لقيام احتمال تغير الموضوع فى كلّ مقام شك فى الحكم بزوال بعض خصوصيات موضوعه لاحتمال دخله فيه و يختص بالموضوعات بداهة أنه إذا شك فى حياة زيد شك فى نفس ما كان على يقين منه حقيقة .\r\nبخلاف ما لو كان به نظر العرف أو بحسب لسان الدليل ضرورة أن انتفاء بعض الخصوصيات و إن كان موجبا للشك فى بقاء الحكم لاحتمال دخله فى موضوعه إلا أنه ربما لا يكون به نظر العرف و لا فى لسان الدليل من مقوماته . كما أنه ربما لا يكون موضوع الدليل به نظر العرف بخصوصه موضوعا مثلا إذا ورد العنب إذا غلى يحرم كان العنب بحسب ما هو المفهوم عرفا هو خصوص العنب و لكن\r\n\r\n\r\n","description":"","footnote":"\r\n( 1 ) . منظور بقاء بر تقليد است كه از ميت هم جايز است .\r\n","page_name":" 360 ","page_number":361},
  {"content":"\r\n\r\nالعرف بحسب ما يرتكز فى أذهانهم و يتخيلونه من المناسبات بين الحكم و موضوعه يجعلون الموضوع للحرمة ما يعم الزبيب و يرون العنبية و الزبيبية من حالاته المتبادلة بحيث لو لم يكن الزبيب محكوما بما حكم به العنب كان عندهم من ارتفاع الحكم عن موضوعه و لو كان محكوما به كان من بقائه و لا ضير فى أن يكون الدليل بحسب فهمهم على خلاف ما ارتكز فى أذهانهم بسبب ما تخيلوه من الجهات و المناسبات فيما إذا لم تكن بمثابة تصلح قرينة على صرفه عما هو ظاهر فيه .\r\nو لا يخفى أن النقض و عدمه حقيقة يختلف بحسب الملحوظ من الموضوع فيكون نقضا به لحاظ موضوع و لا يكون به لحاظ موضوع آخر فلا بد فى تعيين أن المناط فى الاتحاد هو الموضوع العرفى أو غيره من بيان أن خطاب ( : لا تنقض ) قد سيق بأى لحاظ .\r\nفالتحقيق أن يقال إن قضية إطلاق خطاب ( : لا تنقض ) هو أن يكون به لحاظ الموضوع العرفى لأنه المنساق من الإطلاق فى المحاورات العرفية و منها الخطابات الشرعية فما لم يكن هناك دلالة على أن النهى فيه به نظر آخر غير ما هو الملحوظ فى محاوراتهم لا محيص عن الحمل على أنه بذاك اللحاظ فيكون المناط فى بقاء الموضوع هو الاتحاد بحسب نظر العرف و إن لم يحرز بحسب العقل أو لم يساعده النقل فيستصحب مثلا ما يثبت بالدليل للعنب إذا صار زبيبا لبقاء الموضوع و اتحاد القضيتين عرفا و لا يستصحب فيما لا اتحاد كذلك و إن كان هناك اتحاد عقلا كما مرت الإشارة إليه فى القسم الثالث من أقسام استصحاب الكلى فراجع .\r\nپرسش چهارم اين است كه مناط اتحاد دو قضيه چيست ؟ چه كسى بايد حاكم به اين اتحاد باشد ؟\r\nآيا مناط ، دقت عقلى است و عقل بايد حكم كند كه اين قضيهء مشكوكه همان قضيهء متيقنه است يا مناط ، نظر عرف است و بايد عرف با ديد مسامحى حكم به اتحاد كند يا مناط ، لسان دليل است و شرع بايد حكم به اتحاد كند ؟ قبل از پاسخ به اين سؤال و تحقيقى كه آخوند رحمه الله خواهد داشت ، مناسب است فرق اين سه مناط را بدانيم .\r\nمرحوم مشكينى در حاشيه مبسوطاً محاسبه كرده و نسبت‌ها را به دست آورده و براى هر مورد مثال‌هاى متعددى ذكر فرموده است ؛ ولى مقدارى كه در متن كفايه آمده است به قرار ذيل است :\r\nتفاوت مناط اول ( حكم عقل ) با دو مناط ديگر ( عرف و لسان دليل ) در اين است كه اگر مناط ، حكم عقل باشد و دو قضيه بايد از نظر دقت عقلى اتحاد داشته باشند ، لازمه‌اش آن است كه در باب احكام شرعيه ، استصحاب مطلقاً جارى نشود و ما استصحاب حكمى نداشته باشيم ، زيرا هميشه شك در بقاء حكم ، مسبب از شك در بقاء موضوع است - بجز در شك در حكم ، به‌خاطر احتمال نسخ كه استصحاب الحكم اجماعى است - زيرا اگر موضوع با جميع حدود و قيود و اجزاء و خصوصيات و شروط ، محرز باشد ، شك در حكم معنا ندارد و حكم حتماً موجود است ؛ زيرا موضوع به منزلهء علت\r\n\r\n","description":"","footnote":"","page_name":" 361 ","page_number":362},
  {"content":"\r\n\r\nبراى حكم است و تخلف معلول از علت نشايد و لذا همواره شك در حكم ، از شك در موضوع سر چشمه مىگيرد .\r\nبراى مثال آبى كه يكى از اوصافش با نجاست تغيير كرده بود نجس است . پس از مدتى ، تغيير خودبه‌خود زايل مىشود و شك در بقاء نجاست داريم ، يا نماز جمعه در عصر حضور واجب بود و الآن عصر غيبت است و شك در بقاء وجوب داريم . اگر مناط ، دقت عقلى باشد ، عقل مىگويد هر قيد و خصوصت و جزئى كه از موضوع كم يا زياد شود موضوع تغيير مىكند « 1 » و حكم موضوع قبلى را به اينجا كشاندن نامش قياس است ، نه استصحاب . در نتيجه تنها در موضوعات ، استصحاب جارى مىشود ، مثل اين‌كه حيات زيد قبلًا يقينى بود و فعلًا مشكوك است و همان كه متيقن بود هم‌اكنون مشكوك است - زمان هم كه ظرف است و دخالتى ندارد والّا اگر قيد باشد ، در هيچ موردى استصحاب جارى نمىشود - و حقيقتاً اين مشكوك ، همان متيقن است و استصحاب قابل جريان است .\r\nاما اگر مناط ، اتحاد حكم عرف يا لسان دليل باشد ، استصحاب حكم هم قابل جريان است ، زيرا عرف مسأله عصر حضور و غيبت را از مقوّمات موضوع ندانسته و از تبادل حالات مىداند . در لسان دليل هم حكم روى نماز جمعه و رفته است اگر احتمال داديم كه عصر حضور هم دخيل باشد ، به آن اعتناء نمىكنيم و وجوب جمعه را استصحاب مىكنيم .\r\nامّا تفاوت اينكه مناط اتحاد ، نظر عرف باشد با اين‌كه مناط ، لسان دليل باشد فرض كنيد دليل مىگويد : « العنب اذا غلى يحرم » و مىدانيم كه عنب از نظر معنا و مفهوم غير از زبيب است ، چه اين‌كه رطب غير از تمر است ، آنگاه اگر شك كرديم كه آيا زبيب هم حكم عنب را دارد يا نه چنانچه مناط ، لسان دليل باشد جاى استصحاب نيست ، زيرا موضوع عوض شده است و زبيب غير از عنب است وجمود بر ظاهر تعبير ، مانع از جريان استصحاب است ، ولى اگر مناط رأى و نظر عرف باشد ، عرف مناسبات حكم و موضوع را لحاظ مىكند و چه بسا در مواردى براى عنوانى كه در خطاب آمده است موضوعيت و خصوصيت قائل مىشود و با تغيير آن عنوان ، هرگز حكم را جارى نمىكند . مثلًا دليل گفته است از مجتهد عادل تقليد كن و اين عنوان از عناوينى است كه حدوثاً و بقاءً در جواز تقليد دخيل است . حال اگر پس از مدّتى اجتهاد ، يا عدالت از بين رفت ، قطعاً حكم هم منتفى است و جاى استصحاب نيست .\r\nولى در مواردى هم براى عنوان مذكور در دليل ، خصوصيت قائل نيست و آن را عنوان مشير و طريق به سوى ذات مىداند و نبود آن را از قبيل تبادل حالات مىداند كه حالت‌هاى گوناگون بر ذات عارض مىشود ؛ ولى ذات همان است ) ؛ مثلًا راوى از امام پرسيد : در معالم دينم به چه كسى مراجعه\r\n\r\n\r\n","description":"","footnote":"\r\n( 1 ) . المركب ينتفى بانتفاء أحد أجزائه أو قيوده .\r\n","page_name":" 362 ","page_number":363},
  {"content":"\r\n\r\nكنم ؟ امام فرمود : « عليك بهذا الجالس » ؛ يعنى زراره . حال آيا عنوان جالس بودن ، دخالتى در جواز رجوع دارد ؟ هرگز ، بلكه از باب اينك فعلًا در اين حالت به سر مىبرد و سائل هم به غير اين تعبير او را نمىشناسد امام فرمود : « عليك . . . » ؛ و گرنه موضوع اصلى ، خود زراره است كه داراى صلاحيت است و فرقى ندارد كه در حال جلوس باشد يا قيام ، و اينها از مقولهء تبادل حالات است نه تغيير موضوع . اينجا اگر شك كرديم كه در حال قيامِ زراره هم حق رجوع به او داريم يا نه استصحاب حتماً جارى است . و مثال « العنب إذا غلى يحرم » از اين باب است ؛ يعنى ولو در لسان دليل ، كلمهء عنب آمده است و از نظر لغت و معنا ، عنب غير از زبيب است ، ولى عرف روى ملاحظاتى كه دارد عنوان عنب بودن و زبيب بودن را از قبيل حالات مىداند و تبادل و جابه‌جا شدن آنها را موجب تغيير در خود موضوع نمىداند و لذا اگر هم شك كند كه زبيب همان حكم را دارد يا نه ، استصحاب بقاء را جارى مىكند . و چه بسا قرينهء مناسبت حكم و موضوع كه از قرائن عرفيه است به قدرى قوى و روشن باشد كه صلاحيت داشته باشد قرينه بر مراد از خطاب باشد و در نتيجه لسان دليل با تفاهم عرفى متحد و يكى باشد واستصحاب جارى شود . تا اينجا با فرق سه مناط با يكديگر آشنا شديم .\r\nقوله : و لا يخفى ان . . . : مرحوم آخوند از اينجا زمينه‌سازى مىكند براى پاسخ به پرسش دوم و تعيين اينكه مناط اتحاد دو قضيه ، آيا حكم عقل و دقت عقلى است يا ديد عرف ؟ يا لسان دليل ؟ در مقدمه مىفرمايد : در دليل استصحاب ، يعنى « لا تنقض اليقين بالشك » سه كلمه وجود دارد : 1 . نقض ؛ 2 . يقين ؛ 3 . شك . مفاد اخبار اين است كه يقين سابق را با شك لاحق نبايد نقض كنى و بشكنى و بايد ديد در چه جاهايى اگر به يقين سابق اعتناء نكنيم ، عنوان نقض حقيقتاً صادق است و در چه جاهايى صدق نمىكند ؟ نسبت به كدام موضوع صدق مىكند ؟ نسبت به كدام صادق نيست ؟ آيا نسبت به موضوع عقلى يا عرفى است يا موضوعى كه در لسان دليل است ؟\r\nپاسخ آخوند اين است كه مناط اتحاد ميان دو قضيه ، عرف است و عنوان نقض يقين به شك بايد عرفاً صادق باشد ودقت عقلى مناط نيست ؛ زيرا احكام ، مخصوص مدقّقان و محققان و موشكافان نيست و مخاطب به اين احكام ، عموم مردم است و دقت‌هاى عقلى مناط نيست .\r\nهمچنين لسان دليل هم مناط نيست ، زيرا از خارج اين مطلب را مىدانيم كه شارع مقدس در خطابات خويش روش و منش خاصى ندارد و بر طبق سيرهء عقلاء و محاورات عرفيه خطاباتش را صادر فرموده است . از نظر فهم عرفى هم دانستيم كه بعضى از عناوين ، موضوعيت دارند و دخيل در حكم هستند و قسمتى از آنها عنوان مشير است و . . . در نتيجه بايد از نظر عرف دو قضيه اتحاد داشته باشند تا استصحاب جار ى شود . ولو از نظر عقلى يا لسان دليل ، اين مطلب محرز نباشد ؛ در مثال « العنب اذا غلى يحرم » اين حالات نيست و در هر دو حال استصحاب جارى مىشود .\r\nبين حكم عقل و ديد عرف ، عموم و خصوص من وجه است . گاهى به دقت عقلى موضوع تغيير\r\n\r\n","description":"","footnote":"","page_name":" 363 ","page_number":364},
  {"content":"\r\n\r\nكرده است و جاى استصحاب نيست ، ولى به ديد عرفى موضوع باقى است و جاى استصحاب است و مثالش قبلًا در بيان فرق ميان مناطها گذشت ؛ يعنى وجوب نماز جمعه در عصر غيبت . گاهى هم به دقت عقلى موضوع باقى است ، ولى از نظر عرف و عقلاء تغيير مىكند كه در اين صورت جاى استصحاب نيست . در اين بخش به اين مورد اشاره شده است و مثالش در استصحاب كلّى قسم ثالث بود كه عقلًا استحباب و وجوب دو مرتبه از يك حقيقت بودند ، وجوب مرتبهء اكيدهء آن بود و اگر قطعاً اين مرتبه رفته است ولى شك داريم كه كلًا طلب از بين رفته يا مرتبهء ضعيفهء آن باقى است ، استصحاب بقاء ، عقلًا جا داشت ، ولى عرف و عقلاء همهء احكام خمسه را مغاير و متضاد با يكديگر مىدانستند و در نتيجه استحباب ، غير از وجوب است و استصحاب جا ندارد .\r\nگاهى هم از هر دو نظر ، موضوع همان موضوع است و اتحاد دو قضيه محفوظ است و آن در استصحاب موضوعات ( مثل حيات زيد ، عدالت بكر و . . . ) است كه قبلًا گذشت و طبق هر دو مناط ، حيات زيدِ مشكوك ، همان حيات زيدِ متيقن است و . . . و جاى استصحاب بقاء است .\r\n\r\nالمقام الثانى : [ اعتبار عدم الامارة المعتبرة فى مورد الاستصحاب 
  ]\r\nأنه لا شبهة فى عدم جريان الاستصحاب مع الأمارة المعتبرة فى مورد و إنما الكلام فى أنه للورود أو الحكومة أو التوفيق بين دليل اعتبارها و خطابه .\r\nو التحقيق أنه للورود فإن رفع اليد عن اليقين السابق بسبب أمارة معتبرة على خلافه ليس من نقض اليقين بالشك بل باليقين و عدم رفع اليد عنه مع الأمارة على وفقه ليس لأجل أن لا يلزم نقضه به بل من جهة لزوم العمل بالحجة .\r\nلا يقال نعم هذا لو أخذ بدليل الأمارة فى مورده و لكنه لم لا يؤخذ بدليله و يلزم الأخذ بدليلها .\r\nفإنه يقال ذلك إنما هو لأجل أنه لا محذور فى الأخذ بدليلها بخلاف الأخذ بدليله فإنه يستلزم تخصيص دليلها بلا مخصص إلا على وجه دائر إذ التخصيص به يتوقف على اعتباره معها و اعتباره كذلك يتوقف على التخصيص به إذ لولاه لا مورد له معها كما عرفت آنفا .\r\nو أمّا حديث الحكومة فلا أصل له أصلا فإنه لا نظر لدليلها إلى مدلول دليله إثباتا و بما هو مدلول الدليل و إن كان دالا على إلغائه معها ثبوتا و واقعا لمنافاة لزوم العمل بها مع العمل به لو كان على خلافها كما أن قضية دليله إلغاؤها كذلك فإن كلا من الدليلين بصدد بيان ما هو الوظيفة للجاهل فيطرد كلّ منهما الآخر مع المخالفة هذا مع لزوم اعتباره معها فى صورة الموافقة و لا أظن أن يلتزم به القائل بالحكومة فافهم فإن المقام لا يخلو من دقة .\r\nو أما التوفيق فإن كان بما ذكرنا فنعم الاتفاق و إن كان بتخصيص دليله بدليلها فلا وجه له لما عرفت من أنه لا يكون مع الأخذ به نقض يقين به شك لا أنه غير منهى عنه مع كونه من نقض اليقين بالشّك .\r\n\r\n","description":"","footnote":"","page_name":" 364 ","page_number":365},
  {"content":"\r\n\r\nمقام اوّل دربارهء يكى از شروط ضرورىِ استصحاب بود - به نام بقاء موضوع يا اتحاد دو قضيه - كه تا به حال تشريح شد . مقام دوم دربارهء يكى ديگر از شروط استصحاب و ساير اصول عمليه است . به طور كلّى استصحاب يا هر اصل عملى ديگر وقتى جارى مىشوند كه در مورد آنها يك امارهء معتبرى نباشد ، و گرنه با وجود امارهء معتبر نوبت به استصحاب نمىرسد ؛ زيرا استصحاب ، يا ديگر اصول عمليه در موردى جارى مىشوند كه دست ما از رسيدن به واقع كوتاه باشد و هيچ طريقى الى الواقع نباشد و مىدانيم كه امارهء معتبر ، طريق به سوى واقع است و هنوز به بن بست نرسيده‌ايم تا نوبت به وظيفهء عملىِ تعبدى برسد .\r\nو بالجمله اصل تقدم اماره بر اصل عملى جاى بحث ندارد و حتماً مقدم است و با وجود اصل ، جارى نمىشود ؛ ولى سخن در نحوهء تقدم است كه از چه باب ، اماره بر اصل مقدم است ؟ آيا از باب ورود است ؛ يعنى اماره وارد بر اصل است و دليل وارد ، بر دليل مورود مقدم است يا از باب حكومت است ، يعنى اماره حاكم بر اصل است و دليل حاكم ، بر دليل محكوم مقدم است يا اين‌كه از باب توفيق و جمع « 1 » عرفى ميان دو دليل اماره و استصحاب ، اماره مقدم است ؟\r\nمختار مرحوم آخوند اين است كه تقدم اماره بر اصل ، از باب ورود است .\r\nتوضيح : ورود آن است كه دليل وارد ، موضوع دليل مورود را نابود مىكند و از بين مىبرد و با آمدن آن ، دليل مورود از باب سالبهء به انتفاءموضوع مىشود ، منتها گاهى اين ورود و از بين بردن موضوع ، وجداناً و واقعاً و حقيقتاً صورت مىگيرد ، مثل امارهء معتبره نسبت به اصول عمليهء عقليه كه موضوع برائت عقلى ، عدم‌البيان است و امارهء معتبره بيانيّت دارد و « إذا جاء البيان ارتفع عدم البيان » واقعاً .\r\nو گاهى ورود ، تعبدى و تنزيلى است ، نه حقيقى و وجدانى ؛ يعنى دليل وارد « كأنّ » موضوع دليل مورود را نابود كرد ، نه « واقعاً » . يعنى گرچه وجداناً موضوع باقى است ، ولى از آنجا كه بىخاصيت و بىفايده است كانّ نيست و گويا منتفى است . مثل امارهء معتبره نسبت به اصول عمليهء شرعيه و از جمله نسبت به استصحاب .\r\nتوضيح : گاهى اماره مخالف استصحاب است ، يعنى استصحاب نتيجه‌اش بقاء وجوب جمعه در عصر غيبت است ، ولى اماره معتبر ( خبرثقه ) بر عدم وجوب دلالت مىكند . در اينجا اگر ما به يقين سابق عمل نكرديم و از آن ، رفع يد نموديم و بنا را بر وجوب نگذاشتيم ، كسى نمىتواند بگويد اين كار شما نقض يقين به شك است و اخبار لا تنقض اجازهء اين كار را به شما نمىدهد ؛ زيرا در پاسخ خواهيم گفت كه اين كار ، نقض يقين به يقين است كه در ذيل اخبار استصحاب به آن امر شديم و فرمود : « و لكن\r\n\r\n\r\n","description":"","footnote":"\r\n( 1 ) . توفيق يا جمع ، مصاديق متعددى دارد كه مبسوطاً در اوايل باب تعارض ادله در مقصد هشتم تبيين خواهد شد .\r\n","page_name":" 365 ","page_number":366},
  {"content":"\r\n\r\nانقضه بيقين آخر » ؛ منتها اماره يقين وجدانى نيست ، بلكه يقين تعبدى و تنزيلى است كه از حيث آثار و احكام ، با يقين وجدانى فرقى ندارد و گرنه با قيام اماره ، علم و يقين نمىآيد و عدم العلم و احتمال و شك به معناى اعم ، وجداناً منتفى نمىشود . پس با آمدن اماره ، ما يقين تنزيلى به خلاف حالت سابقه داريم و با آمدن يقين به خلاف ، جاى استصحاب نيست و « نقض اليقين بالشك » صدق نمىكند .\r\nو گاهى اماره موافق اصل است ؛ يعنى در مثال مزبور ، خبر ثقه هم بر وجوب دلالت دارد و به هر كدام عمل شود نتيجه‌اش وجوب جمعه است ، ولى اينكه ما بنا را بر وجوب مىگذاريم و از آن رفع يد نمىكنيم نه بر اين اساس است كه رفع يد كردن ، نقض يقين به شك نمودن است و « لا تنقض » مىگويد چنين نكن ، و خلاصه از باب استصحاب نيست ؛ بلكه از باب اين است كه امارهء معتبره و حجت شرعى داريم ( يقين تنزيلى ) و ادلهء حجيت اماره ما را ملزم ساخته است كه به آن عمل كنيم و به احتمال خلاف اعتنا نكنيم و با چشم علم به آن نگاه بنگريم . باز در نتيجه گويا اصلًا شك و عدم العلم نيست و نوبت به استصحاب نمىرسد .\r\nاشكال : معترض مىگويد : اگر ما ادلهء حجيت اماره را بر ادلهء حجيت استصحاب مقدم بداريم و در مورد استصحاب به آنها اخذ كنيم ، حق با شماست ؛ يعنى با آمدن اماره ، نوبت به استصحاب نمىرسد و جايى براى آن نمىماند ؛ زيرا اماره وارد است و موضوع استصحاب را نابود مىكند . ولى ما دو دسته دليل داريم :\r\n1 . دلايل حجيت اماره كه مىگويد « صدق العادل أو الثقة » و آنها عبارت‌اند از آيات و روايات و اجماع و از همه مهم‌تر سيرهء عقلاء كه مبسوطاً در باب امارات در مقصد ششم بحث شد .\r\n2 . ادله حجيت استصحاب كه مفادشان بناگذارى بر حالت سابقه و عدم نقض يقين به شك است و آنها نيز عبارت‌اند از بناى عقلاء و اجماع و حكم عقل ، و دليل باب اخبار لا تنقض مىباشد كه مبسوطاً در همين باب استصحاب گذشت .\r\nحال سؤال اين است كه چرا شما به دليل اماره اخذ كرديد تا نوبت به دليل استصحاب نرسد ؟ چه مانعى دارد كه كسى عكس مطلب شما را بگويد ؛ يعنى بگويد ما به‌دليل استصحاب اخذ مىكنيم و نوبت به دليل اماره نمىرسد ؟ چه لزومى دارد كه حتماً دليل اماره را بگيريم تا نتيجه‌اش ورود باشد ؟\r\nپاسخ : در پاسخ مىگوييم اين‌كه ما دليل اماره را گرفتيم و آن را بر دليل استصحاب مقدم داشتيم ، آن است كه تقديم دليل اماره بر استصحاب ، محذورى ندارد جز اينكه اگر ما اماره را مقدم داشتيم و وارد شد ، استصحاب ، موضوع نخواهد داشت ؛ و اين عيب و محذور نيست . محذور آن است كه با وجود موضوع ، خروج حكمى داشته باشد ولى با استصحاب موضوع ، اماره كه خبر ثقه بودن است از بين نمىرود و جاى جريان دارد .\r\nآنگاه تقديم از باب تخصص نخواهد بود ، بلكه از باب تخصيص است و آن هم از دو حال خارج\r\n\r\n","description":"","footnote":"","page_name":" 366 ","page_number":367},
  {"content":"\r\n\r\nنيست : يا بدون مجوز و مخصص به اماره عمل نشده است و از ادلهء حجيت اماره ، اخراج و استثناء گشته است و تخصيص بلامخصّص بوده و معقول نيست ، و يا به‌وسيلهء دليل استصحاب دليل اماره را تخصيص زده‌ايم كه اين هم مستلزم دور محال و باطل است ؛ زيرا مخصِّص بودن دليل استصحاب نسبت به‌دليل اماره ، متوقف بر اين است كه در مورد اماره و با وجود آن نيز استصحاب حجت و معتبر باشد « 1 » و متقابلًا حجت بودن استصحاب در مورد اماره هم وابسته به مخصص بودن آن نسبت به دليل اماره است ، « 2 » پس تخصيص وابسته به حجيت و حجيت وابسته به تخصيص شد و اين دور مصرّح است و دور هم محال و باطل است .\r\nنتيجه : سرّ اخذ به‌دليل اماره اين شد كه تقديم آن ، بلامحذور است ؛ ولى تقديم اين ، محذور دارد ؛ به بيانى كه ذكر شد .\r\nمختار آخوند اين است كه تقدم اماره بر اصل ، از باب ورود است ، ولى مسلك شيخ اعظم « 3 » اين است كه از باب حكومت است ؛ يعنى دليل اماره بر دليل اصل - و از جمله استصحاب - حاكم است و حاكم ، بر محكوم مقدم است . « 4 » مرحوم آخوند مىفرمايد داستان حكومت اماره بر اصل ، و مخصوصاً بر استصحاب ، پايه و اساسى ندارد و به دو دليل مردود است :\r\n1 . عمده دليل آن است كه اصلًا ضابطهء حكومت در اينجا وجود ندارد و تعريف حكومت ، با اينجا منطبق نيست ؛ زيرا حكومت آن است كه دليل حاكم از به دو امر ، گوشهء چشمى به‌دليل محكوم دارد و ناظر به آن است و براى شرح و تفسير آن آمده ؛ يا به نحو بسط و توسعه ، و يا به نحو قبض و تضييق . و به گونه‌اى است كه اگر دليل محكوم نباشد ، دليل حاكم لغو است . اين تعريف در ما نحن فيه صدق نمىكند ؛ زيرا دليل اماره ناظر به‌دليل اصل نيست و براى شرح و تفسير آن وارد نشده است و نيز چنين نيست كه اگر ما دليل اصل يعنى « لاتنقض اليقين بالشك » را مثلًا نداشته باشيم ، دليل اماره ، يعنى « صدق العادل » لغو و باطل باشد ؛ اينها هيچ ربطى به هم ندارند . لذا حكومت در اينجا مفهوم صحيحى ندارد . آرى در جاى خودش جارى و سارى است . موارد حكومت ، بعداً توضيح داده خواهد شد .\r\nالبته جواب فوق ، نسبت به مقام اثبات و دلالت دليل است كه حكومت هم به لحاظ همين مرتبه است ، ولى نسبت به مقام ثبوت و واقع ، هيچ فرقى نيست ؛ يعنى لزوم عمل به اماره ، با لزوم عمل به\r\n\r\n\r\n","description":"","footnote":"\r\n( 1 ) . در غير اين‌صورت نمىتواند مخصص باشد ؛ زيرا لا حجت نمىتواند مخصص حجت باشد .\r\n( 2 ) . به‌دليل اين‌كه اگر استصحاب مخصص نباشد ، دليل اماره اينجا را مىگيرد و اين اماره را حجت مىكند و با آمدن اماره ، نوبت به‌استصحاب نمىرسد ؛ چون مسأله ورود مطرح مىشود .\r\n( 3 ) . فرائدالاصول ، ص 407 و 408 .\r\n( 4 ) . البته جناب شيخ ، تفصيل داده و فىالجمله حكومت را پذيرفته است به اين نحو كه اگر دليل اصل عملى ، از قبيل « رفع مالا يعلمون » ، « الناس فى سعةٍ ما لم يعلموا » و . . . باشد ، اماره بر اينها وارد است ؛ زيرا موضوع اينها را - كه عدم البيان و عدم الحجة و عدم العلم است - از بين مىبرد ، ولى اگر از قبيل « كل شىء حلال » و « كل شىء مطلق » و « لا ينقص اليقين بالشك » و مانند آن باشد ، اماره بر اينها حاكم است ، زيرا موضوع اينها را كه شك باشد نابود نمىكند .\r\n","page_name":" 367 ","page_number":368},
  {"content":"\r\n\r\nاستصحاب تنافى دارند و قابل جمع نيستند « 1 » و علىالفرض هر دو هم وظيفه جاهل را مشخص مىكنند و در حق جاهلِ به واقع ، وارد شده‌اند ، و گرنه در حق عالم كه نوبت به اماره يا اصل نمىرسد . آنگاه مقتضاى عمل به دليل اماره آن است كه دليل استصحاب را كنار بزنيم . مقتضاى عمل به استصحاب هم آن است كه اماره را الغاء كنيم و كنار بزنيم . اينها ثبوتاً و واقعاً تنافى دارند و قابل جمع نيستند و بالأخره بايد از يكى گذشت ؛ ولى اثباتاً و دلالتاً مطلب همان است ؛ يعنى از باب حكومت نمىتوان يكى را طرح كرد و از باب ورود مسأله صحيح است .\r\n2 . مقتضاى حكومت آن است كه در فرضى كه اماره موافق اصل است ( مفاد هر دو وجوب جمعه است ) هر دو حجت باشند ، يعنى استصحاب و اصل عملى هم معتبر باشد و ما مجاز باشيم كه بر هر كدام خواستيم اخذ كنيم و جاى طرح استصحاب نيست ؛ زيرا در اين فرض به طريق اولى حكومت و تفسير معنا ندارد و دليل اماره مفسر دليل اصل نيست ، بلكه مفاد هر دو به وضوح ، وجوب است .\r\nآرى موكّد بودن معنا دارد ولى مفسر بودن معنا ندارد . خود شيخ اعظم هم به اين لازم ملتزم نيست و گمان ندارم ملتزم باشد و در اين فرض استصحاب را با وجود اماره حجت بداند ، ولى بر مسلك ما كه ورود بود قضيه روشن است كه در همين فرض هم با آمدن اماره ، موضوع استصحاب نابود مىشود و نوبت به آن نمىرسد و حجيت آن بىمعنى است .\r\nاحتمال سوم آن است كه تقديم اماره بر استصحاب از باب توفيق و جمع عرفى باشد . مرحوم آخوند مىفرمايد جمع عرفى مصاديق گوناگونى دارد كه در آغاز تعارض الادلة خواهد آمد . حال منظور شما از اين جمع كدام مصداق آن است ؟ اگر از باب حكومت مىدانيد كه ابطال شد . اگر از باب ورود مىدانيد كه اثبات شد و همان احتمال أولى است و وجه جدايى نيست ؛ و اگر از باب تخصيص است ؛ يعنى مىخواهيد دليل اماره را مخصص دليل استصحاب بدانيد ، خواهيم گفت :\r\nاوّلًا اينجا جاى تخصيص نيست ؛ زيرا تخصيص ، « اخراج حكمى » پس از دخول موضوعى است . يعنى فردى موضوعاً در تحت عنوان عامى داخل است و ما از نظر حكمى آن را خارج مىكنيم مثل « اكرم العلماء الا زيداً العالم » ، و در ما نحن فيه چنين نيست ؛ زيرا موضوع استصحاب ، نقض يقين به شك است و با وجود اماره ، اصلًا نقض يقين به شك صدق نمىكند تا سخن از تخصيص به ميان آيد ، بلكه تخصص و خروجِ موضوعى است و سالبهء به انتفاء موضوع است و استصحاب اصلًا موضوع ندارد تا جارى شود يا نشود .\r\nثانياً به فرموده مرحوم مشكينى در حاشيه ، دليل اماره و دليل استصحاب ، عام و خاص مطلق نيستند تا از باب تخصيص مقدم شود ، بلكه عام و خاص من‌وجه‌اند ؛ زيرا چه بسا در موردى اماره باشد\r\n\r\n\r\n","description":"","footnote":"\r\n( 1 ) . البته فرض بحث در اماره‌اى است كه مخالف با استصحاب باشد ، يعنى استصحاب مىگويد وجوب جمعه باقى است و اماره برحرمت آن قائم شده است .\r\n","page_name":" 368 ","page_number":369},
  {"content":"\r\n\r\nو استصحاب نباشد ، چون حالت سابقهء يقينى ندارد و اركان استصحاب تمام نيست ، و چه بسا در موردى استصحاب باشد ، ولى اماره‌اى نباشد ، و چه بسا هر دو با هم باشند ؛ اگر چنين شد ، ديگر تخصيص ، مفهومى نخواهد داشت .\r\n\r\n","description":"","footnote":"","page_name":" 369 ","page_number":370},
  {"content":"\r\n\r\n\r\nخاتمة : [ فى بيان النسبة بين الاستصحاب و سائر الاصول و بيان حكم التعارض بين‌الاستصحابين 
  ]\r\nلا بأس ببيان النسبة بين الاستصحاب و سائر الأصول العملية و بيان التعارض بين الاستصحابين .\r\nأما الأول : فالنسبة بينه و بينها هى بعينها النسبة بين الأمارة و بينه فيقدم عليها و لا مورد معه لها للزوم محذور التخصيص إلا بوجه دائر فى العكس و عدم محذور فيه أصلا هذا فى النقلية منها .\r\nو أما العقلية فلا يكاد يشتبه وجه تقديمه عليها بداهة عدم الموضوع معه لها ضرورة أنه إتمام حجة و بيان و مؤمن من العقوبة و به الأمان و لا شبهة فى أن الترجيح به عقلا صحيح .\r\nو أما الثانى فالتعارض بين الاستصحابين إن كان لعدم إمكان العمل بهما بدون علم بانتقاض الحالة السابقة فى أحدهما كاستصحاب وجوب أمرين حدث بينهما التضاد فى زمان الاستصحاب فهو من باب تزاحم الواجبين .\r\nو إن كان مع العلم بانتقاض الحالة السابقة فى أحدهما فتارة يكون المستصحب فى أحدهما من الآثار الشرعية لمستصحب الآخر فيكون الشك فيه مسببا عن الشك فيه كالشك فى نجاسة الثوب المغسول بماء مشكوك الطهارة و قد كان طاهرا و أخرى لا يكون كذلك . فإن كان أحدهما أثرا للآخر فلا مورد إلا للاستصحاب فى طرف السبب فإن الاستصحاب فى طرف المسبب موجب لتخصيص الخطاب و جواز نقض اليقين بالشك فى طرف السبب بعدم ترتيب أثره الشرعى فإن من آثار طهارة الماء طهارة الثوب المغسول به و رفع نجاسته فاستصحاب نجاسة الثوب نقض لليقين بطهارته بخلاف استصحاب طهارته إذ لا يلزم منه نقض يقين بنجاسة الثوب بالشك بل باليقين بما هو رافع لنجاسته و هو غسله بالماء المحكوم شرعا بطهارته .\r\nو بالجملة فكل من السبب و المسبب و إن كان موردا للاستصحاب إلا أن الاستصحاب فى الأول بلا محذور بخلافه فى الثانى ففيه محذور التخصيص بلا وجه إلا بنحو محال فاللازم الأخذ بالاستصحاب السببى .\r\nنعم لو لم يجر هذا الاستصحاب بوجه لكان الاستصحاب المسببى جاريا فإنه لا محذور فيه حينئذ م ع وجود أركانه و عموم خطابه .\r\nخاتمهء استصحاب\r\nدر اين خاتمه نيز دو مطلب مطرح است :\r\n1 . رابطه و نسبت استصحاب با ساير اصول عمليه ؛ 2 . تعارض دو استصحاب با يكديگر يا رابطهء استصحابى با استصحاب ديگر .\r\nامّا مطلب اوّل : همان رابطه‌اى كه ميان اماره و اصل بود ( ورود ) ميان استصحاب و ساير اصول\r\n\r\n","description":"","footnote":"","page_name":" 370 ","page_number":371},
  {"content":"\r\n\r\nهم هست ؛ يعنى دليل استصحاب بر دليل اصل برائت و احتياط و تخيير وارد است ، البته اصول عمليهء ديگر دو قسم هستند :\r\n1 . اصل عملى شرعى كه برائت شرعى و مستفاد از رفع ما لا يعلمون . . . است ؛\r\n2 . اصل عملى عقلى كه برائت عقلى و احتياط عقلى و تخيير عقلى است . و استصحاب نسبت به هر دو ورود دارد ؛ با اين تفاوت كه نسبت به اصل برائت شرعى تعبداً و تنزيلًا وارد است و موضوع آن را كه شك و عدم العلم باشد از بين مىبرد ؛ زيرا با جريان استصحاب ، حكم ظاهرىِ مماثل ، مشخص و معلوم مىشود و وقتى علم آمد ، جاى عدم‌العلم نيست .\r\nقوله : و لا مورد معه لها . . . : در اين نظير همان اشكال و جوابى كه در اماره و استصحاب مطرح بود بررسى مىشود خلاصهء اشكال اينكه ما دو دسته دليل دايم : 1 . دليل استصحاب ؛ 2 . دليل اصل برائت .\r\nاگر دليل استصحاب را مقدم بداريم ، حق با شماست ، يعنى جايى براى برائت نمىماند ؛ ولى سؤال اين است كه چه لزومى دارد دليل استصحاب مقدم شود ؟ چرا دليل برائت را مقدم نداريم ؟\r\nخلاصهء جواب اين است كه تقديم استصحاب بر برائت هيچ محذورى ندارد - جز خروج موضوعى - ولى تقديم دليل برائت بر استصحاب باعث تخصيص آن است كه يا بلامخصّص است و يا بر وجه دور است و هر دو باطل است كه نيازى به توضيح دوباره نيست .\r\nاستصحاب نسبت به اصول عمليهء عقليه ، وارد است و حقيقتاً هم وارد است و موضوع آنها را نابود مىكند ؛ زيرا موضوع برائت عقلى عدم بيان است و عقل مىگويد عقاب بدون بيان قبيح است و استصحاب كه آمد زبان حالش اين است كه « اناالبيان » ؛ يعنى من بيانيت دارم و ما مىدانيم « اذا جاء البيان ارتفع عدم البيان » و موضوع احتياط عقلى ، احتمال عقاب و نبود مؤمّن از عقاب است . به اين دليل احتياط مىكنيم و ظهر و جمعه را مىخوانيم . استصحاب وجوب جمعه كه آمد مىگويد من مؤمّن هستم و شما در امانيد و نترسيد و به همين نماز جمعه بسنده كنيد . موضوع تخيير عقلى عبارت است از دوران ميان محذورين با نبود رجحان يك طرف بر طرف ديگر . استصحاب يك طرف كه جارى شد ، شعارش اين است : « اناالمرجح » ؛ يعنى من مرجح هستم و يك طرف را ترجيح مىدهم و قهراً نوبت به تخيير عقلى نخواهد رسيد . پس ورود استصحاب بر اين اصول عقلى ، واضح است . « 1 »\r\nمطلب دوم خاتمه دربارهء تعارض دو استصحاب با يكديگر است . به‌طور كلّى تعارض دو\r\n\r\n\r\n","description":"","footnote":"\r\n( 1 ) . يك نكته : اينكه مرحوم آخوند رابطهء ساير اصول عمليه با يكديگر را بيان نكرد ، براى آن است كه نيازى به بيان ندارد و قضيه روشن است ؛ زيرا ميان سه اصل ديگر تباين كلّى است و هرگز تعارضى ندارند ؛ مثلًا در شبهات بدويه و شك در اصل تكليف فقط اصل برائت جارى مىشود و جاى احتياط و تخيير نيست تا معارضه‌اى در بگيرد . در شبههء مقرون به علم اجمالى با فرض امكان احتياط ، فقط اصالةالاحتياط جارى مىشود و لا غير ، و در دوران بين محذورين كه احتياط ممكن نيست فقط اصالة التخيير جارى مىشود و بس . لذا تعارضى ندارند ؛ بر خلاف استصحاب كه در همه موارد مذكور ، قابل جريان است و لذا تعارض پيدا مىكند . . . .\r\n","page_name":" 371 ","page_number":372},
  {"content":"\r\n\r\nاستصحاب دو گونه است : 1 . علم اجمالى به كذب احدهما نداريم ؛ يعنى چنان نيست كه حالت سابقه در يكى از آن دو ، به يقين بر خلاف باشد و در نتيجه جريان هر دو با هم دروغ باشد ، بلكه نسبت به هر دو مستصحب ، به‌صورت جداگانه يقين سابق داريم ، شك لاحق در بقاء داريم ، اركان استصحاب كامل است و شمول ادله ، بىعيب و نقص است ، مناط هردو حكم موجود است و تنها مشكلى كه داريم آن است كه عمل به هر دو ، ممكن نيست و مكلف قدرت امتثال هر دو را ندارد و از اين جهت جريان هر دو و به فعليت رسيدن دو حكم ، محذور دارد .\r\nمثال : سابقاً اكرام زيد جداگانه واجب بود و اكرام بكر نيز متقابلًا واجب بود ، و مقدور هم بود ، ولى لاحقاً در بقاء وجوب هركدام شك داريم و اگر بخواهيم استصحاب هر دو را جارى كنيم و بنا را بر وجوب اكرام هر دو بگذاريم ، قدرت بر امتثال هر دو نداريم . « 1 » حكم اين صورت آن است كه از باب تزاحم دو واجب مىشود ، زيرا تزاحم فرقى ندارد كه ميان دو واجب واقعى باشد يا دو واجب ظاهرى و . . . ؛ قانون متزاحمان هم اين است كه اگر يكى از آن دو مهم‌تر و از حيث مناط قوىتر باشد همان فعلى مىشود و اگر اهم ومهمى در بين نبود ، نوبت به تخيير عقلى مىرسد .\r\n2 . علم اجمالى به كذب احدهما داريم ، يعنى يقيناً نسبت به يكى از آن دو ، حالت سابقه منتفى شده و يقين به خلاف آمده است و لذا اجراء استصحاب در هر دو طرف قطعاً كذب است و قهراً جاى تعارض و تكاذب دو استصحاب است . خود اين صورت به دو بخش تقسيم مىشود : الف ) گاهى دو استصحاب در طول يكديگر است و يكى از آن دو ، مسبب از ديگرى و اثر آن است ؛ ب ) گاهى هر دو استصحاب در عرض هم هستند و هيچ‌كدام مسبب از ديگرى نيستند .\r\nمثال صورت اوّل : از طرفى آبى داريم كه قطعاً پاك بود و فعلًا شك در بقاء طهارت آن داريم ؛ در سايه احتمال ملاقات با نجس . و از طرفى لباسى داريم كه قطعاً نجس بود و با آب مزبور آن را شستيم .\r\nالآن شك در بقاء نجاست و طهارت داريم . در اينجا دو استصحاب مىتواند جريان داشته باشد : يكى استصحاب بقاء طهارت آب ، و ديگرى استصحاب بقاء نجاست لباس ؛ دومى مسبب از اولى است ، زيرا شك ما در طهارت و نجاست لباس ، مسبّب از شك در نجاست و طهارت آب است . اگر آب پاك باشد ، جامه حتماً پاك شده است و اگر آب نجس باشد ، نجاست حتماً باقى است .\r\nحكم اين قسم آن است كه به اتّفاق كلمه ، استصحاب سببى مقدّم است و با وجود آن نوبت به استصحاب مسبّبى نمىرسد . سرّ مطلب همان است كه در تقدّم اماره بر اصل و تقدم استصحاب بر ساير اصول ذكر شد و آن اينكه : تقديم اصل سببى هيچ محذورى ندارد ، جز اينكه اصل مسبّبى را تخصّصاً و موضوعاً از تحت اخبار « لا تنقض » خارج مىكند ؛ و بنا را بر طهارت لباس گذاشتن از باب نقض يقين به\r\n\r\n\r\n","description":"","footnote":"\r\n( 1 ) . به‌علت ضيق وقت و مانند آن .\r\n","page_name":" 372 ","page_number":373},
  {"content":"\r\n\r\nشك نيست ، بلكه نقض يقين به يقين است ؛ زيرا با جريان اصل سببى ، حكم فعلى آب روشن شد كه محكوم به طهارت ظاهريّه است . و با يقين به حكم فعلى ، تكليف لباس مغسول با اين آب هم روشن شد كه طهارت ظاهرى باشد و نوبت به نقض يقين به شك نمىرسد . ولى تقديم اصل مسبّبى موجب مىشود كه استصحاب سببى را از عمومات « لا تنقض » استثناء كنيم ، امّا چنين تخصيصى يا بدون مخصّص است كه معقول نيست و يا با مخصّص است كه همان استصحاب مسبّبى است . اين هم مخصّص بودنش مستلزم دور است ؛ زيرا مخصّص بودن استصحاب مسبّبى متوقف است بر حجيّت و اعتبار آن با وجود اصل سببى « 1 » و متقابلًا حجّت بودن استصحاب مسبّبى هم متوقّف بر مخصّص بودن آن است « 2 » و اگر توقّف ، طرفينى بود دور صريح است و قطعاً محال و باطل است ؛ لذا عقل حكم مىكند كه استصحاب سببى را اخذ كنيم . آرى اگر در موردى به دليلى ، اصل سببى جارى نشد - مثلًا مبتلا به معارض بود و تساقط كردند - صدالبته نوبت به اصل مسبّبى مىرسد و مانعى از جريان آن نيست ، و علىالفرض مقتضى هم موجود است ؛ زيرا اركان استصحاب در آن مجتمع است و دليل استصحاب نيز آن را شامل است .\r\nو إن لم يكن المستصحب فى أحدهما من الآثار لآلخر فالأظهر جريانهما فيما لم يلزم منه محذور المخالفة القطعية للتكليف الفعلى المعلوم إجمالا لوجود المقتضى إثباتا و فقد المانع عقلا .\r\nأما وجود المقتضى فلإطلاق الخطاب و شموله للاستصحاب فى أطراف المعلوم بالإجمال فإن ( قوله عليه السلام فى ذيل بعض أخبار الباب : و لكن تنقض اليقين باليقين ) لو سلم أنه يمنع عن شمول ( قوله عليه السلام فى صدره : لا تنقض اليقين بالشك ) لليقين و الشك فى أطرافه للزوم المناقضة فى مدلوله ضرورة المناقضة بين السلب الكلى و الإيجاب الجزئى إلا أنه لا يمنع عن عموم النهى فى سائر الأخبار مما ليس فيه الذيل و شموله لما فى أطرافه فإن إجمال ذاك الخطاب لذلك لا يكاد يسرى إلى غيره مما ليس فيه ذلك .\r\nو أما فقد المانع فلأجل أن جريان الاستصحاب فى الأطراف لا يوجب إلا المخالفة الالتزامية و هو ليس بمحذور لا شرعا و لا عقلا .\r\nو منه قد انقدح عدم جريانه فى أطراف العلم بالتكليف فعلا أصلا و لو فى بعضها لوجوب الموافقة القطعية له عقلا ففى جريانه لا محالة يكون محذور المخالفة القطعية أو الاحتمالية كما لا يخفى .\r\nصورت دوم : بررسى اين‌كه اگر دو استصحاب در طول هم نبودند ، بلكه در عرض هم باشند .\r\nبراى توضيح بيشتر چند مثال مىآوريم :\r\n1 . دو ظرف آب داشتيم و يقيناً هر دو پاك بود و سپس علم اجمالى به نجاست يكى از آن دو\r\n\r\n\r\n","description":"","footnote":"\r\n( 1 ) . زيرا اگر حجت نباشد مخصّص هم نخواهد بود .\r\n( 2 ) . و گرنه اصل سببى مىآيد و موضوع مسبّبى را نابود مىكند .\r\n","page_name":" 373 ","page_number":374},
  {"content":"\r\n\r\nپيدا كرديم . در اينجا استصحاب طهارت هر دو با علم اجمالى به نجاست ، قابل جمع نيست و در سايهء علم اجمالى تكاذب دارند .\r\n2 . دو جامه داشتيم هر دو نجس بود ، سپس علم اجمالى به طهارت پيدا كرديم . در اينجا هم استصحاب نجاست هر دو با علم اجمالى به طهارت يكى قابل جمع نيست .\r\n3 . فلان عمل يك زمانى يقيناً واجب نبود و يك زمان هم يقيناً حرام نبود ؛ الآن علم اجمالى داريم كه يا واجب است يا حرام . در اينجا هم استصحاب عدم وجوب و عدم حرمت با علم اجمالى به يكى از آن دو ، قابل جمع نيست و تعارض دارند . حال در اين موارد چه كنيم ؟\r\nآنچه از فرمايشات شيخ اعظم بدست مىآيد ، اين است كه با وجود علم اجمالى - به خلاف حالت سابقه در يكى از دو استصحاب - جاى استصحاب در هيچ طرف نيست ؛ زيرا شمول اخبار باب نسبت به چنين موردى ، سر از تناقض صدر و ذيل در مىآورد . به اين بيان كه صدر اخبار مىگويد :\r\n« لا تنقض اليقين بالشك » و اين سالبهء كلّى است ؛ يعنى هر يك از دو طرف علم اجمالى را جداگانه شامل است و مىگويد يقين در آن مورد را با شك در آن نقض نكن ، ولى ذيل اخبار مىگويد « و لكن انقضه يقين آخر » ؛ يعنى يقين سابق را با يقين ديگر بشكن ، و از اين ، موجبهء جزئيه در مىآيد ؛ زيرا ما نسبت به يك طرف يقين به خلاف حالت سابقه داريم و نقض يقين به يقين است لذا شمول اخبار باب نسبت به اين موارد ، سر از تناقض صدر و ذيل در مىآورد كه سالبهء كليّه و موجبهء جزئيّه بودند . در نتيجه اخبار استصحاب مختصّ مواردى است كه علم اجمالى بر خلاف حالت سابقه نباشد . « 1 »\r\nولى مرحوم آخوند مىفرمايد : اوّلًا قبول نداريم كه ذيل روايات ، شامل مورد علم اجمالى هم بشود ، قدر مسلّم يقين تفصيلى را شامل است ؛ ثانياً بر فرض شمول مىگوييم همهء اخبار مشتمل بر ذيل مذكور نيستند ؛ در بسيارى هم تنها صدر آمده است و شامل طرفين علم اجمالى هم مىشود و اگر اخبار مذيّل و مشتمل بر ذيل ، داراى ابهام و اجمال باشند ، اخبار ديگر اطلاق دارند و به اطلاق آنها در اطراف علم اجمالى هم استصحاب جارى مىشود .\r\nولى خود مرحوم آخوند مىفرمايد اگر از جريان استصحاب در اطراف علم اجمالى ، مخالفت عمليّه با علم اجمالى و تكليف فعلى پيش نيايد ، جريان هر دو اصل اشكال ندارد . مثلًا اگر هر دو لباس نجس بود و ما علم اجمالى به طهارت يكى پيدا كرديم ؛ در اينجا استصحاب بقاء نجاست هر دو ، با احتياط هم سازگار است و اجتناب از هر دو لباس ، سر از مخالفت عمليّه هم درنمىآورد . و هكذا در مثال دوران بين محذورين كه توضيح داده شد .\r\nدليل آخوند بر جريان دو اصل ، اين است كه مقتضى ، موجود و مانع مفقود است . بررسى وجود\r\n\r\n\r\n","description":"","footnote":"\r\n( 1 ) . فرائدالاصول ، ص 429 .\r\n","page_name":" 374 ","page_number":375},
  {"content":"\r\n\r\nمقتضى : مقتضى ، همين اطلاقات ادلّهء استصحاب است كه در پاسخ شيخ اعظم هم اشاره كرديم و گفتيم اطراف علم اجمالى را هم شامل است ؛ زيرا نسبت به هر طرف يقين سابق و شك لاحق داريم .\r\nبررسى فقدان مانع : فرض اين است كه در اين موارد ، از جريان استصحاب در هر دو طرف ، هيچ مخالفت عمليّه‌اى پيش نمىآيد و تنها مخالفت التزاميّه پيش مىآيد كه ما به هيچ طرف ملتزم نشده‌ايم ، آن هم در مباحث قطع گذشت كه مخالفت التزاميّه در احكام عمليّه نه شرعاً حرام است ، نه عقلًا محذور دارد .\r\nامّا اگر جريان استصحاب در اطراف علم اجمالى موجب مخالفت عمليّه قطعيّه و يا حتّى مخالفت احتماليّه با علم اجمالى شود ( مثل استصحاب طهارت اين مايع و آن مايع ، و ارتكاب هر دو با علم اجمالى به نجاست احدهما ، قطعاً چنين استصحابى جارى نيست . اين عدم جريان ، اختصاص به استصحاب ندارد ، بلكه ساير اصول عمليّه نيز همين حكم را دارند كه اين مطلب به تفصيل در مباحث علم اجمالى و اصالة الاحتياط مورد بررسى قرار گرفت .\r\n\r\n","description":"","footnote":"","page_name":" 375 ","page_number":376},
  {"content":"\r\n\r\n\r\nتذنيبٌ : [ فى بيان حكم تعارض الاستصحاب مع القواعد الفقهيّة 
  ]\r\nلا يخفى أن مثل قاعدة التجاوز فى حال الاشتغال بالعمل و قاعدة الفراغ بعد الفراغ عنه و أصالة صحة عمل الغير إلى غير ذلك من القواعد المقررة فى الشبهات الموضوعية إلا القرعة تكون مقدمة على استصحاباتها المقتضية لفساد ما شك فيه من الموضوعات لتخصيص دليلها بأدلتها .\r\nو كون النسبة بينه و بين بعضها عموما من وجه لا يمنع عن تخصيصه بها بعد الإجماع على عدم التفصيل بين مواردها مع لزوم قلة المورد لها جدا لو قيل بتخصيصها بدليلها إذ قل مورد منها لم يكن هناك استصحاب على خلافها كما لا يخفى .\r\nتذنيب\r\nدر اين تذنيب رابطه و نسبت استصحاب با يك سلسله قواعد فقهى مطرح مىشود . در فقه قواعدى داريم كه ويژهء شبهات موضوعيّه است ؛ از قبيل قانون تجاوز از محلّ كه در اثناء عمل و در حال اشتغال به آن جارى مىشود ، مثلًا پس از اتمام سجدتين شك مىكند كه ركوع را انجام داده است يا نه ؛ در اينجا چون از محل ركوع تجاوز كرده و وارد ركن بعدى شده است به شك خود اعتنا نمىكند و قانون تجاوز را جارى مىكند و بنا را بر انجام ركوع مىگذارد . قاعدهء ديگر قانون فراغ از عمل است كه پس از اتمام عمل ، جارى مىشود ، مثلًا پس از فراغت از وضو يا غسل يا نماز در عضوى از اعضاء وضو يا غسل يا جزئى از اجزاء نماز ، شك مىكند كه آيا آن را انجام داده است يا خير ؟ قانون فراغ مىگويد به اين شك اعتنا نكن .\r\nقاعدهء ديگر « اصالة الصّحة » در فعل مسلم است كه مىگويد كار مسلمان را حمل بر صحّت كن ! روى اين اصل اگر مسلمانى بر ميّتى نماز خواند يا معامله‌اى انجام داد و ما شك كرديم كه صحيح خوانده و درست معامله كرده است يا نه ، فعل او را حمل بر صحّت مىكنيم و آثار و احكام را بر آن مترتب مىكنيم . و قاعدهء ديگر قاعدهء يد ، قاعدهء بازار مسلمانان ، قانون قرعه و . . . است . حال در مواردى كه قاعده‌اى از اين قواعد با استصحاب تعارض كند وظيفه چيست ؟ مثلًا قاعدهء تجاوز مىگويد به شك در ركوع اعتناء نكن و نماز را ادامه بده كه نمازت صحيح است ؛ ولى استصحاب عدم مىگويد يك زمان حتماً ركوع را نياورده بودى و الآن شك در اتيان دارى ؛ استصحاب عدم جارى كن و نماز را اعاده كن . يا استصحاب عدم ملكيّت مىگويد زمانى اين كالا ملك فلانى نبود و حالا هم نيست ، ولى قاعدهء يد مىگويد فعلًا كالا در دست اوست و يد ، امارهء ملكيّت است . پس بنا را بر ملك او بودن بگذار .\r\nمرحوم آخوند در دو مقام بحث را دنبال مىكند :\r\nمقام اوّل دربارهء استصحاب با ساير قواعد فقهى - غير از قانون قرعه - است و در اين مقام\r\n\r\n","description":"","footnote":"","page_name":" 376 ","page_number":377},
  {"content":"\r\n\r\nمىفرمايد قواعد فقهى بر استصحاب تقدّم دارند و دليل تقدّم تخصيص است ؛ زيرا دليل استصحاب اعمّ است و اختصاص به موارد قواعد فوق ندارد و در سر تا سر فقه ، اعم از شبهات موضوعيه و حكميه آن هم اعم از حكم وضعى و تكليفى قابل جريان است ، ولى دليل هريك از قواعد مذكور ، اخصّ است و قانون مسلّم اين است كه خاص بر عام مقدم است . پس با هريك از قواعد مزبور دليل استصحاب را تخصيص مىزنيم و محذورى هم پيش نمىآيد .\r\nاگر كسى بگويد چنين نيست كه همهء قواعد مزبور ، اخصّ از استصحاب باشد ، بلكه برخى از آنها مثل قاعدهء يد كه امارهء ملكيّت است با استصحاب ، عام و خاص من وجه هستند ؛ زيرا قاعدهء يد مربوط به ملك است اعم از اين‌كه سابقهء عدم داشته باشد ؛ يعنى قبلًا ملك ديگرى بوده و فعلًا در دست زيد است يا سابقهء عدم نداشته باشد يعنى از آغاز در ملك خود زيد و در دست او پيدا شده باشد و يا دو حالت مختلف بر آن عارض شده باشد . به اين معنا كه زمانى قطعاً ملك زيد بود و زمان ديگرى قطعاً نبود ، و شك ما در تقدم و تأخّر دو حادث است . متقابلًا استصحاب ، مربوط به شبهاتى است كه حالت سابقهء يقينى دارند ، خواه ملكيّت باشد كه مجراى قاعدهء يد نيز هست و خواه زوجيّت ، قضاوت و . . . باشد و يا حكمى از احكام تكليفى باشد .\r\nآنگاه مادهء افتراق قاعدهء يد ، دو مورد مزبور است كه حالت سابقه نداشت و يا منتقض شده بود و جاى استصحاب نبود . و مادهء افتراق استصحاب غير از باب ملكيّت است و مادهء اجتماع هم نوع مواردى است كه ملكيّت مسبوق به عدم است ، يعنى قبلًا ملك زيد نبود و فعلًا او يد دارد ؛ در اينجا استصحاب مىگويد ملك او نيست و قانون يد حكم به ملكيّت مىكند و تعارض دارند . در نتيجه نمىتوان گفت قاعدهء يد بر استصحاب تقدّم دارد ؛ زيرا متقابلًا جا دارد كسى بگويد چرا استصحاب مقدّم نباشد .\r\nمرحوم آخوند در پاسخ مىفرمايد : قبول داريم كه اين دو ، عام و خاص من وجه هستند ، ولى اين مانع از مخصّص بودن قاعدهء يد نسبت به استصحاب نيست ؛ زيرا اوّلًا اجماع قائم است كه كسى ميان موارد قاعدهء يد تفصيل نداده است ؛ يعنى هر كسى كه به قاعدهء يد عمل كرده است - چه در مواردى كه استصحاب بر خلاف آن است و چه در مواردى كه چنين نيست - مطلقاً عمل كرده است . پس اجماع ، موجب تقدم دليل قانون يد بر قانون استصحاب مىشود .\r\nثانياً هرگاه دو دليل داشته باشيم كه عام و خاص من‌وجه باشند ، در صورتى كه مادّهء اجتماع را به دليل « الف » بدهيم ، محذورى پيش نمىآيد ؛ زيرا دليل ديگر به قدرى مادهء افتراقش زياد است كه موجب وهن آن نمىشود و اگر مادّهء اجتماع را به دليل « ب » بدهيم محذور دارد و باعث مىشود كه موارد و مصاديق دليل ديگر خيلى كم و ناچيز شود . در اين‌گونه موارد آن عامّى را كه مادّهء افتراقش كم است ، مقدّم مىكنيم و عام ديگر را تخصيص مىزنيم و مادّهء اجتماع را به اين عام مىدهيم .\r\n\r\n","description":"","footnote":"","page_name":" 377 ","page_number":378},
  {"content":"\r\n\r\nگفتنى است مانحن‌فيه از همين قبيل است ؛ زيرا اگر مادّهء اجتماع را به دليل استصحاب بدهيم ، موارد قاعدهء يد خيلى خيلى كم مىشود و دو مورد بيشتر ندارد ؛ كه ذكر شد . ولى اگر به قاعدهء يد بدهيم ، موارد استصحاب خيلى زياد است و محذورى پيش نمىآيد . در چنين مواردى عامّى كه مصداقش بيشتر است تخصيص مىخورد . به اين دليل قاعدهء يد مقدم مىشود ديگر اين‌كه اگر قاعدهء يد اماره باشد ، حتماً بر استصحاب كه اصل است مقدم مىشود .\r\nو أما القرعة فالاستصحاب فى موردها يقدم عليها لأخصية دليله من دليلها لاعتبار سبق الحالة السابقة فيه دونها و اختصاصها به غير الأحكام إجماعا لا يوجب الخصوصية فى دليلها بعد عموم لفظها لها هذا .\r\nمضافا إلى وهن دليلها بكثرة تخصيصه حتى صار العمل به فى مورد محتاجا إلى الجبر به عمل المعظم كما قيل و قوة دليله بقلة تخصيصه بخصوص دليل .\r\nلا يقال كيف يجوز تخصيص دليلها بدليله و قد كان دليلها رافعا لموضوع دليله لا لحكمه و موجبا لكون نقض اليقين باليقين بالحجة على خلافه كما هو الحال بينه و بين أدلة سائر الأمارات فيكون هاهنا أيضا من دوران الأمر بين التخصيص بلا وجه غير دائر و التخصص .\r\nفإنه يقال ليس الأمر كذلك فإن المشكوك مما كانت له حالة سابقة و إن كان من المشكل و المجهول و المشتبه بعنوانه الواقعى إلا أنه ليس منها بعنوان ما طرأ عليه من نقض اليقين بالشك و الظاهر من دليل القرعة أن يكون منها بقول مطلق لا فى الجملة فدليل الاستصحاب الدال على حرمة النقض الصادق عليه حقيقة رافع لموضوعه أيضا فافهم . فلا بأس برفع اليد عن دليلها عند دوران الأمر بينه و بين رفع اليد عن دليله لوهن عمومها و قوة عمومه كما أشرنا إليه آنفا .\r\nو الحمد لله أولا و آخرا و صلى الله على محمد و آله باطنا و ظاهرا .\r\nمقام دوم دربارهء نسبت استصحاب با قانون قرعه است . فرض كنيد گوسفندى از گلّه مورد تجاوز انسانى قرار گرفته و با قيد قرعه مشخّص شده كه كدام گوسفند است . از طرفى استصحاب عدم مىگويد اين گوسفند معيّن يك زمانى مورد وطى واقع نشده بود و حالا كه شك داريم استصحاب عدم جارى مىكنيم و اين دو تعارض مىكنند .\r\nدر اينجا بر خلاف ساير قواعد فقهى كه ذكر شد ، رأى مرحوم آخوند اين است كه استصحاب ، بر قرعه تقدّم دارد ؛ به اين دليل كه اخصّ از دليل قرعه است ؛ زيرا اولًا دليل قرعه مىگويد : « القرعة لكل امر مشكل ، « 1 » أو مشتبه « 2 » أو مجهول » « 3 » و امر مشكوك ، اعم از اين است كه حالت سابقهء يقينى داشته باشد يا نداشته باشد ؛ ولى استصحاب ، مخصوص مشكوكى است كه حالت سابقهء يقينى دارد و از اين لحاظ اخص است . قانون هم ، تقديم خاص بر عام است .\r\n\r\n\r\n","description":"","footnote":"\r\n( 1 ) . العناوين مراغى ، ص 111 .\r\n( 2 ) . همان .\r\n( 3 ) . وسائل‌الشيعه ، ج 18 ، ص 189 .\r\n","page_name":" 378 ","page_number":379},
  {"content":"\r\n\r\nممكن است كسى بگويد دليل قرعه هم از جهتى اخص از استصحاب است ، زيرا مخصوص شبهات موضوعيه است و دليل استصحاب اعمّ است و شبهات حكميّه را نيز شامل است ، در نتيجه هركدام از دليل استصحاب و دليل قرعه از جهتى اعم ، و از جهتى اخص هستند و رابطه ميان آنها عام و خاص من وجه است نه عام و خاص مطلق ، تا دليل خاص مقدم شود .\r\nمرحوم آخوند مىفرمايد خود دليل قرعه كه اعم است و امر مشتبه يا مشكل ، هم شامل موضوعات مىشود و هم شامل احكام ؛ منتها اجماع كه دليل خارجى است موجب اختصاص اين دليل به شبهات موضوعيه گرديده است و گرنه خود دليل ، عام است و هيچ مانعى ندارد كه مخصّص ديگرى به نام دليل استصحاب بيايد و مواردى را كه حالت سابقه دارد از عموم دليل قرعه تخصيص بزند . « 1 »\r\nثانياً دليل قرعه در سايهء كثرت تخصيص ، موهون شده ؛ به‌گونه‌اى كه اگر در يك موضوعى هم بخواهيم به آن عمل كنيم ، حتماً بايد عمل معظم اصحاب ، پشتوانه آن باشند ؛ ولى دليل استصحاب در اثر ندرت تخصيص ، « 2 » خيلى قوى است و به قوت خود باقى است و واضح است كه عندالمعارضه هر دليلى كه قوىتر باشد مقدم مىشود .\r\nاشكال : معترض مىگويد جاى تخصيص دليل قرعه با دليل استصحاب نيست ؟ هرگز دليل استصحاب قادر به تخصيص دليل قرعه نيست ؛ زيرا قرعه از امارات است . « 3 » و همان‌گونه كه قبلًا ذكرشد ، اماره بر اصل وارد است و موضوع استصحاب را كه نقض يقين به شك است برمىدارد و نقض يقين به يقين مىشود . پس دليل قرعه بر دليل استصحاب وارد است و هرگز جاى تقديم استصحاب نيست .\r\nو اگر كسى بگويد با توجّه به اين كه دو دسته دليل ( دليل قرعه و دليل استصحاب ) داريم ، چه مانعى دارد كه دليل استصحاب مقدم شود ؟\r\nمعترض در جواب مىگويد : تقدم دليل قرعه محذورى به‌دنبال ندارد ، بجز خروج موضوعى و تخصصى كه استصحاب اصلًا موضوع ندارد . ولى تقدم دليل استصحاب بر دليل قرعه ، موجب تخصيص دليل قرعه مىشود كه آن هم يا بدون مخصص است و قطعاً باطل است و يا با مخصص است ك همين دليل استصحاب باشد . اين هم مخصص بودنش دورى و مستلزم دور است « 4 » و دور ، محال و باطل است و لذا حتماً بايد دليل قرعه را مقدم بداريم و استصحاب را كنار بزنيم .\r\nپاسخ : مرحوم آخوند در پاسخ مىفرمايد : درست است كه قانون قرعه از امارات است وطبق\r\n\r\n\r\n","description":"","footnote":"\r\n( 1 ) . اين مطلب به تفصيل در باب تعادل و تراجيح تحت عنوان انقلاب نسبت بررسى خواهد شد .\r\n( 2 ) . تنها با چند قاعدهء فقهى از قبيل قانون تجاوز و فراغ و . . . تخصيص خورده است و لا غير .\r\n( 3 ) . در موضوعات بينه ، يك طريق به سوى واقع است ، قرعه هم طريق ديگر .\r\n( 4 ) . مخصص بودن دليل استصحاب متوقف بر حجيّت آن در مورد قرعه است و حجيّت آن در اين مورد هم فرع بر مخصّص‌بودن است و اين دور صريح است .\r\n","page_name":" 379 ","page_number":380},
  {"content":"\r\n\r\nبيان معترض مىتواند بر استصحاب وارد شود و موضوع آن را كه « نقض اليقين بالشك » بود نابود كند و از بين ببرد ، ولى استثناءً اين اماره به گونه‌اى است كه استصحاب هم مىتواند بر آن وارد شود و موضوع قرعه را نابود كند ؛ زيرا در دليل قرعه ، سخن از امر مجهو ل يا امر مشتبه يا امر مشكل آمده است و قرعه مخصوص چنين امرى است و ظاهر اطلاقى تعبير نشان مىدهد كه مراد از مشتبه بودن اعم از اين است كه حكم واقعىِ آن امر ، مشتبه باشد يا حكم ظاهرىاش ، و منظور اين است كه به نحو مطلق و به نحو كليت مشتبه باشد ، يعنى در جايى كه امرى نه حكم واقعىاش معلوم است و نه حكم ظاهرىاش مشخص است ، جاى قرعه است و با آمدن استصحاب ، آن امر ، حكم ظاهرىاش معلوم مىشود و ديگر مجهول و مشتبه به قول مطلق نيست تا جاى قرعه باشد ، پس استصحاب هم مىتواند موضوع قرعه را نابود كند . به همين دليل ، هر كدام صلاحيت ورود دارند .\r\nفافهم : شايد اشاره باشد به اين‌كه به چه دليل موضوع قرعه ، امر مجهول و مشتبه به قول مطلق است ، شايد مراد ، مشتبه بر حسب حكم واقعى باشد ، كه استصحاب كارى به واقع ندارد تا وارد شود . و شايد امر به دقت باشد .\r\nبه هر حال پس از پاسخ فوق ، برمىگرديم به اصل مطلب كه پيش از « لا يقال » گفتيم و آن اين‌كه :\r\nدليل استصحاب ، بر دليل قرعه تقدم دارد هم به‌خاطر اخص بودنش و هم به خاطر قوت دلالت دليل استصحاب و وهن دلالت قرعه ، كه قبلًا تشريح شد .\r\n\r\n","description":"","footnote":"","page_name":" 380 ","page_number":381},
  {"content":"\r\n\r\n\r\nالمقصد الثامن : في تعارض الأدلّة والأمارات :\r\nو فيه فصول :\r\n\r\n","description":"","footnote":"","page_name":" 381 ","page_number":382},
  {"content":"\r\n . \r\n","description":"","footnote":"","page_name":" 382 ","page_number":383},
  {"content":"\r\n\r\n\r\nفصل : [ بيان ضابط التعارض 
  ]\r\n\r\n[ المختار فى تعريف التعارض 
  ]\r\nالتعارض هو تنافى الدليلين أو الأدلة بحسب الدلالة و مقام الإثبات على وجه التناقض أو التضاد حقيقة أو عرضا بأن علم بكذب أحدهما إجمالا مع عدم امتناع اجتماعهما أصلا .\r\nمقصد هشتم : تعارض ادلّه\r\nقبل از هر سخنى سه نكته توضيح داده مىشود :\r\n1 . قبل از مرحوم آخوند بزرگانى همچون صاحب معالم و شيخ اعظم ، اين بحث را باعنوان « خاتمه » مطرح مىكردند كه حاكى از بحث جنبى و كم اهميت بودن آن است . ولى مرحوم آخوند اين را به عنوان يكى از مقاصد اصلى كفايه مطرح كرده و حق همين است ؛ زيرا مسالهء تعارض ادله از مهم‌ترين مباحث علم اصول است و ضابطهء مسأله اصولى بر آن منطبق است و وجهى ندارد كه به صورت خاتمه ذكر شود .\r\n2 . بزرگان اصول پيش از مرحوم آخوند ، اين بحث را با عنوان تعادل و تراجيح عنوان كرده‌اند ؛ ولى مر حوم آخوند عنوان را تغيير داده و با عنوان « تعارض الادله و الامارات » ذكر كرده است . همين تعبير ، مناسب‌تر است ؛ زيرا تعادل و تراجيح از اقسام تعارض ادله است ؛ يعنى وقتى دو دليل يا دو اماره با يكديگر تعارض كردند يا از هر جهت برابرند - در اينجا سخن از تعادل مطرح است - و يا يكى از آن دو بر ديگرى برترى دارد كه جاى تراجيح است و مقسم هر دو ، تعارض ادله است ؛ يعنى دو دليل متعارض ، يا مساوىاند يا يكى رجحان دارد . و واضح است كه بهتر است عنوان مقسم را كه خلاصه‌تر و جامع‌تر است در صدر بحث بياوريم .\r\n3 . مرحوم آخوند كلمهء ادله و امارات را با هم آورده و با عطف ذكر كرده است . جاى سؤال است كه آيا عطف اماره بر دليل ، از نوع عطف تفسيرى است و اين دو مترادف هستند يا همان‌گونه كه قانون عطف است اين دو تغاير دارند و معطوف غير از معطوف‌عليه است ؟ مرحوم مشكينى در حاشيه فرموده است : شيخ اعظم در اوايل رسائل قائل به مغايرت شده و دليل را مخصوص احكام دانسته است « 1 » و اماره را مخصوص موضوعات . « 2 » شايد منظور آخوند همين مغايرت باشد و لذا هر دو را آورده است . شايد به قول مرحوم مشكينى نظر به عدم مغايرت دارد و مىخواهد تعريض به شيخ اعظم داشته باشد كه اينها مغاير نيستند و متحدالمعنى مىباشند ، و هر دو ، هم در موضوعات و هم در احكام به‌كار مىروند و اصطلاح مغايرت ، اصطلاح مخصوص شيخ است .\r\n\r\n\r\n","description":"","footnote":"\r\n( 1 ) . حجت ظنى معتبر در احكام را دليل گويند مثل خبر ثقه و استصحاب . . . .\r\n( 2 ) . حجت معتبر ظنى در موضوعات را اماره گويند مثل شهادت دو عادل .\r\n","page_name":" 383 ","page_number":384},
  {"content":"\r\n\r\nفصل اوّل : تعريف تعارض\r\nدر باب تعارض ادلّه نُه فصل مطرح است . فصل اول دربارهء تعريف تعارض و بيان حقيقت آن است .\r\nواژهء تعارض از « عرض » مشتق شده است . كلمهء عرض گاهى به معناى بعدى از ابعاد سه‌گانه جسم است كه در مقابل عمق و طول است ، و گاهى به معناى اظهار است ، مثلًا فلانى متاعش را براى فروش عرضه كرد ؛ يعنى اظهار و آشكار نمود و آن را به منظور فروش در معرض ديد همه قرار داد . اما در اصطلاح اصولىها دو تعريف براى آن گفته شده است كه همين دو را محور قرار مىدهيم :\r\n1 . شيخ اعظم در رسائل فرموده : « التعارض تنافى الدليلين بحسب مدلولهما . . . » ؛ « 1 » تعارض عبارت است از تنافى و تمانع و تعاند دو دليل بر حسب مدلول‌هايشان ( تعارض و تنافر ) ابتداء به ساكن ، وصف مدلول‌هاست و مفاد دو دليل با يكديگر قابل جمع نيستند و به‌واسطهء مدلول‌ها به دليل‌ها نيز اسناد داده مىشود و مىگوييم دو دليل با يكدگر تنافى دارند و تنافى مدلول‌ها واسطه مىشود در عروض وصف تنافى بر دليل‌ها ؛ و گرنه دليل‌ها حقيقتاً با يكديگر تنافى ندارند .\r\n2 . آخوند در كفايه مىفرمايد : « التعارض تنافى الدليلين أو الأدلّة بحسب الدلالة و مقام الإثبات على وجه التتناقض أو التضاد حقيقةً أو عرضاً » . يعنى تعارض عبارت است از تنافى و منافات داشتن و قابل جمع نبودن دو يا چند دليل بر حسب مقام اثبات و دلالت ؛ « 2 » آن هم تنافى بر نحو تناقض يا تضاد . تضاد هم يا حقيقتاً و وجداناً است و يا مجازاً و بالعرض . براى روشن شدن اين تعريف همهء كلمات آن را بررسى مىكنيم :\r\nكلمهء « دليلين يا ادله » براى اشاره به آن است كه در تعارض ، چنين نيست كه هميشه ميان دو دليل تنافى باشد ، بلكه اين حداقل است ، يعنى كمتر نباشد ؛ و يك دليل هرگز خودش با خودش تعارض ندارد ؛ حتماً بايد دو دليل باشد تا مسألهء تعارض موضوعيت پيدا كند ولى منحصر به اين نيست و چه بسا تعارض ميان سه يا چند دليل باشد . « 3 » پس از ناحيهء قلت به شرط لا است ؛ يعنى كمتر از دو نباشد ؛ ولى از ناحيهء كثرت لا به شرط است و بيش از دو دليل را هم شامل است .\r\nالبته منظور شيخ اعظم و ديگران نيز همين است ولى در مقام بيان ، تنها به ذكر كلمهء دليلين بسنده كرده‌اند و ممكن است كسى گمان كند تعارض ، مخصوص تنافى دو دليل است نه بيشتر . ولى اين توهم بيجاست و نيازى به ذكر كلمهء « ادله » نيست ؛ زيرا غالباً هم تعارض ميان دو دليل است ، و كم است ميان سه يا بيشتر باشد ؛ و النادر كالمعدوم .\r\nكلمهء بحسب الدلالة و مقام الاثبات - كه نقش كليدى دارد و تفاوت تعريف شيخ و آخوند در همين‌جاست - اشاره به اين است كه تعارض ، تنافى دو دليل است به لحاظ مقام اثبات و دلالت كه هر\r\n\r\n\r\n","description":"","footnote":"\r\n( 1 ) . فرائدالاصول ، ص 431 .\r\n( 2 ) . نه بر حسب واقع و ثبوت .\r\n( 3 ) . مثلًا يك دليل مىگويد جمعه واجب است و دليل ديگر مىگويد جمعه حرام است و دليل سوم مىگويد جمعه مكروه است .\r\n","page_name":" 384 ","page_number":385},
  {"content":"\r\n\r\nكدام به دلالت مطابقى يا التزامى لفظى يا ملازمهء عقلى ديگرى را نفى و منع و تكذيب مىكند ، نه اين‌كه به لحاظ واقع و ثبوت و نفس الامر باشد كه مدلول‌ها با هم تنافى دارند ؛ يعنى همان سخنى كه شيخ اعظم مىفرمود . سر افزودن اين مطلب آن است كه موارد فراوانى داريم كه ميان مدلول‌ها منافات هست ولى ميان دليل‌ها تعارض نيست ، چون در مقام دلالت و اثبات ، نافى يكديگر نيستند . اين موارد در فراز بعدى به همين ترتيب مطرح خواهد شد و در واقع ثمرهء تعريف شيخ و آخوند در آن موارد روشن مىشود .\r\nكلمهء « على وجه التناقض أو التضاد » ، براى اشاره به اين است كه تنافى دو دليل دو گونه است :\r\n1 . گاهى به نحو تناقض ( ايجاب و سلب ) است ؛ مثلًا يك دليل مىگويد فلان كار واجب است و دليل ديگر مىگويد فلان كار واجب نيست ؛ واضح است كه واجب بودن و نبودن ، تناقض و محال است .\r\n2 . گاهى به نحو تضاد است كه هر دو ايجابى هستند و قابل جمع نمىباشند ؛ مثلًا دليلى مىگويد فلان كار واجب است و دليل ديگرى مىگويد فلان كار حرام است كه اجتماع وجوب و حرمت در شىء واحد ، اجتماع ضدين و محال است و كلمهء « حقيقةً أو عرضاً » اشاره به اين است كه تضاد دو دليل دو گونه است :\r\n1 . گاهى حقيقتاً و وجداناً تضاد دارند و قابل جمع نيستند ، مثل مثال قبلى كه يك عمل ، هم واجب باشد و هم حرام ؛ يعنى هم داراى مصلحت ملزمه و هم داراى مفسدهء ملزمه ؛ و اين محال ذاتى است .\r\n2 . گاهى هم بالعرض و المجاز تضاد دارند و گرنه ذاتاً قابل جمع هستند . مثلًا يك دليل مىگويد روز جمعه بايد نماز جمعه بخوانى و دليل ديگر مىگويد بايد ظهر بخوانى . يا يك دليل مىگويد در چهار فرسخ ، قصر واجب است و دليل ديگر مىگويد نماز كامل و چهار ركعتى واجب است و اينها با يكديگر ذاتاً تضادى ندارند و عقلًا محال نيست كه در يك وقت ، هم ظهر واجب باشد و هم جمعه ؛ يا هم قصر و هم تمام ؛ ولى چون اجماع وجود دارد كه در شريعت در يك زمان ، دو نماز واجب نيست اين اجماع باعث مىشود كه ما علم اجمالى به كذب يكى از آن دو پيدا كنيم و علم اجمالى ، منشأ تعارض دو دليل مىگردد ؛ و گرنه ذاتاً منافاتى با يكديگر ندارند . « 1 »\r\n\r\n[ خروج الحكومات و التوفيقات العرفيّه عن التعريف 
  ]\r\n\r\n\r\n","description":"","footnote":"\r\n( 1 ) . البته قيد على وجه التناقض أو التضاد و به دنبالش قيد حقيقتاً أو عرضاً را مىشود در تعريف نياوريم ؛ زيرا اينها از اقسام تعارض است و بعد هم مىتوان ذكر كرد . ولى مرحوم آخوند در تعريف اخذ كرده است . ضمناً طبق تعريف شيخ اعظم تنافى حقيقتاً و اولًا بالذات وصف مدلول‌ها بود و به واسطهء مدلول‌ها بر دليل‌ها عارض مىشد و واسطه در عروض داشت ، ولى برابر تعريف آخوند ، تنافى حقيقتاً وصف دليل‌ها و از باب وصف به حال خود شىء است . البته منشأ تعارض دليل‌ها ، تنافى مدلول‌هاست ، ولى تنافى مدلول‌ها واسطه در عروض نيست ، بلكه واسطه در ثبوت تنافى حقيقتاً براى دليل‌هاست و به اصطلاح ، حيثيت تعليلى است ؛ يعنى تنافى مدلول‌ها علت تعارض دليل‌هاست ، ولى دليل‌ها حقيقتاً متعارض‌اند نه بالعرض و المجاز .\r\n","page_name":" 385 ","page_number":386},
  {"content":"\r\n\r\nو عليه فلا تعارض بينهما به مجرد تنافى مدلولهما إذا كان بينهما حكومة رافعة للتعارض و الخصومة بأن يكون أحدهما قد سيق ناظرا إلى بيان كمية ما أريد من الآخر مقدما كان أو مؤخرا .\r\nأو كانا على نحو إذا عرضا على العرف وفق بينهما بالتصرف فى خصوص أحدهما كما هو مطرد فى مثل الأدلة المتكفلة لبيان أحكام الموضوعات بعناوينها الأولية مع مثل الأدلة النافية للعسر و الحرج و الضرر و الإكراه و الاضطرار مما يتكفل لأحكامها بعناوينها الثانوية حيث يقدم فى مثلهما الأدلة النافية و لا تلاحظ النسبة بينهما أصلا و يتفق فى غيرهما كما لا يخفى .\r\nثمرهء دو تعريف\r\nدر واقع ثمرات دو تعريف از اينجا بيان مىشود و آن اين‌كه ما موارد فراوانى داريم كه مدلول‌ها با يكديگر تنافى دارند و واقعاً قابل جمع نيستند وطبق تعريف شيخ اعظم بايد در همهء اين موارد ، دليل‌ها متعارض باشند ؛ در حالى كه خود شيخ اعظم هم قبول دارد كه در اين موارد دليل‌ها با يكديگر تعارضى ندارند و سر مطلب آن است كه در مقام دلالت و اثبات ، تنافى و تكاذبى نيست تا نوبت به تعارض برسد ، بلكه به عرف كه بدهيم به راحتى ميان آن دو جمع مىكند و هرگز راضى به طرح و تكذيب يكى از آن دو نمىشود . آن موارد عبارت‌اند از :\r\nالف ) موارد حكومت : حكومت آن است كه يكى از دو دليل ( دليل حاكم ) از ابتداء كه وارد مىشود ناظر به دليل محكوم است و براى شرح و تفسير و تبيين آن وارد مىشود و از لحاظ كمّيّت و مقدار ، دايرهء موضوع دليل محكوم را تعيين مىكند ، به گونه‌اى كه اگر دليل محكومى نباشد ، صدور دليل حاكم لغو و عبث است . حكومت گاهى به نحو بسط و توسعه است ؛ يعنى دليل حاكم ، در موضوع دليل محكوم تصرف مىكند و دايرهء آن را قدرى گسترش مىدهد ؛ مثل « اكرم العلماء » ( دليل محكوم ) و « المتقى عالم » ( دليل حاكم ) .\r\nدر دليل محكوم وجوب اكرام روى عنوان علماء آمده است و عالم يعنى كسى كه درس خوانده و ملّا شده است و به خودى خود شامل انسان با تقوى ولى عامى و بىسواد نمىشود ، ولى دليل حاكم مىآيد و در كلمهء « علماء » تصرف مىنمايد و دلالت مىكند كه از آن اعم اراده شد ، يعنى انسان با تقوى هم ننزيلًا عالم است و به او به چشم عالم بنگر و طبعاً حكم وجوب اكرام براى او هم ثابت مىشود .\r\nواضح است كه اگر « اكرم العلماء » نبود « المتقى عالم » ، لغو بود ؛ زيرا مىگويد متقى عالم است ؛ مىپرسيم « ثم ماذا ؟ » يعنى حالا عالم باشد مگر عالم حكمى دارد ؟ پس بايد در مورد عالم حكمى باشد تا « المتقى عالم » معنى داشته باشد .\r\nگاهى حكومت به نحو قبض و تضييق است ؛ يعنى دليل حاكم ، قدرى از دامنهء موضوعِ دليلِ محكوم را بر مىچيند و محدودش مىكند ، مثل « إذا شككت فابن على الأكثر » ( دليل محكوم ) با « لا شك لكثير الشك » ( دليل حاكم ) .\r\n\r\n","description":"","footnote":"","page_name":" 386 ","page_number":387},
  {"content":"\r\n\r\nحال ، مدلول‌ها تنافى دارند ، يعنى نمىشود علماء ، هم به معناى مصطلح خودش باشد و هم اعم باشد و شامل متقى هم بشود ، ولى دليل‌ها تعارض ندارند ، بلكه دليل حاكم چون حكومت دارد ، به زور و قهر و غلبه و سيطره ، بر دليل محكوم مقدم است و بايد دليل حاكم را بگيريم و در موضوع دليل محكوم تصرفى بنماييم . ضمناً در اينجا فرقى ندارد كه دليل حاكم خاص باشد و دليل محكوم عام ، يا هر دو عام و خاص من وجه باشند . و نيز فرقى ندارد كه دليل محكوم داراى مرجحات و مزاياى متعارضين باشد يا نباشد ؛ در هر حال مقدم است . و نيز به اعتقاد آخوند فرقى ندارد كه اوّل ، دليل محكوم صادر شده باشد و بعد دليل حاكم تا حاكم شود يا به عكس ؛ باز به محض صدور محكوم ، دليل حاكم بر او سيطره و سلطهء خويش را اعمال مىكند و مقدم مىشود .\r\nبر خلاف شيخ اعظم كه تقدم صدور حاكم بر محكوم را قبول ندارد و حكومت را در فرضى دانسته است كه دليل حاكم بعد صادر شود . « 1 » ولى به نظر مىرسد حق با مرحوم آخوند باشد ، زيرا همان‌طور كه دليل خاص ممكن است تاريخ صدورش پيش از دليل عام باشد و به محض آمدن عام ، موجب تخصيص عام گردد ، « 2 » در مانحن‌فيه هم دليل حاكم جلوتر آمده است ولى بالفعل حاكم نيست و تنها شأنيت و صلاحيت دارد كه حاكم باشد و بعد كه دليل محكوم صادر شد از اين لحظه به بعد ، حكومت دليل حاكم ، فعلى مىشود و لذا تقدم و تقارن و تأخر صدور ، موجب فرق نيست و همه‌جا حكومت بجاست .\r\nب ) موارد تقديم ادله عناوين ثانويه بر ادله عناوين اوّليه : دليل عنوان اوّلى دليلى است كه حكم را بر موضوع يا متعلق به‌عنوان اصلى و اولى و ذاتى و طبيعىِ آن موضوع ، ثابت مىكند ، مثلًا وضو واجب است ، روزه واجب است ، خوردن مردار حرام است و . . . ، كه وضو و روزه و . . . عناوين اصلى و اختيارىِ اين اعمال خاص هستند . يا مثلًا نماز شب به عنوان خودش ( نافله شب بودن ) مستحب است ، خياطت مباح است و سفر مستحب .\r\nدليل عنوان ثانوى دليلى است كه حكم را براى موضوع به‌عنوان ثانوىِ طارى و عارضى كه گاهى بر موضوع عارض مىشود و غالباً چنين نيست و همان عنوان اصلى را دارد . ) مثل عنوان عسر و حرج كه مثلًا بر وضو عارض مىشود و وضوى حرجى مىگردد و مثل عنوان ضرر بر صوم ، اضطرار بر اكل ميته ، اكراه برطلاق ، نذر و عهد و يمين بر نماز شب ، متعلق شرط بودن بر خياطت ، اطاعت مولى يا والدين بر سفر و . . . كه گاهى عارض مىشوند .\r\nدر اين موارد هم فراوان پيش مىآيد كه مدلول‌هاى دو دسته ادله با يكديگر تنافى دارند ، براى مثال « الصوم واجبٌ » اطلاق دارد ؛ يعنى ولو ضررى باشد واجب است و « لا ضرر » مىگويد صوم ضررى\r\n\r\n\r\n","description":"","footnote":"\r\n( 1 ) . فرائدالاصول ، ص 432 .\r\n( 2 ) . در اين مورد ذات دليل ، قبلًا تحقق يافته است ولى بيان و قرينه بودنش از لحظهء صدور عام است .\r\n","page_name":" 387 ","page_number":388},
  {"content":"\r\n\r\nواجب نيست و معقول نيست كه يك كارى ، هم واجب باشد و هم واجب نباشد ، يا هم واجب و هم حرام ؛ زيرا اجتماع نقيضين يا ضدين مىشود . پس نمىتوان مدلول‌ها را به نحو تمام و كمال گرفت ، ولى معذلك در طول تاريخ أحدى از فقهاء به نظرش نرسيده است كه ميان اين دو دليل تعارض باشد و به سراغ قواعد متعارضين برود و نسبت ميان دو طايفه را مدّ نظر قرار دهند كه آيا عام و خاص مطلق هستند يا عام و خاص من وجه ؟ بلكه خيلى راحت ميان آن دو را جمع كرده و در اين موارد دليل عنوان ثانوى را اخذ و ادلهء عناوين اوليه را بر شأنيت و اقتضاء حمل نموده است ؛ يعنى « الصوم واجبٌ لولا الضرر » ، « الوضوءُ واجبٌ لولا الحرج » و . . . و حكم دليل عنوان ثانوى را فعلى دانسته‌اند . « 1 »\r\nقوله : و يتفق فى غيرهما : گاهى هم جمع مزبور كه يكى بر شأنيت و اقتضاء حمل شود و ديگرى بر فعليت و تنجز ، در غير ادلهء عناوين اوليه و ثانويه پيش مىآيد .\r\nتوضيح : بر حسب مقام تصور و احتمالات ، چهار صورت متصور است :\r\n1 . دليل عنوان اولى با دليل ديگر عنوان اولى تعارض كنند ، مثل « الصوم واجب » يا « الصوم ليس بواجب » يا ليس به حرام . فعلًا كارى به اين فرض نداريم و حكمش در فرازهاى بعدى روشن خواهد شد .\r\n2 . گاهى هم دليل عنوان ثانوى با دليل ثانوىِ ديگر تعارض مىكنند ، مثلًا عنوان « لا ضرر » با عنوان « لا حرج » تعارض مىكنند كه اگر زيد در گوشهء منزلش چاهى بزند ، به همسايه ضرر وارد مىشود كه « لا ضرر » مانع است . اگر چاه نزند ، اهل منزل به زحمت مىافتند كه « لا حرج » مجوز است و اينها تعارض دارند . يا مثلًا « لا ضرر » نسبت به فردى با « لا ضرر » نسبت به فرد ديگر دعوا دارند - كه قبلًا در خاتمهء اصول عمليه پيش از استصحاب ، صور اين موارد محاسبه شد - در چنين مواردى هم تكليف اين است كه هركدام از حيث ملاك ، قوىتر بود ، همان مقدم است و تنافى نيست . جملهء « و يتفق فى غيرهما » اشاره به همين صورت است .\r\n3 . گاهى ميان دليل اولى با دليل عنوان ثانوى است ؛ آن هم به اين نحو كه دليل عنوان ثانوى مقدم مىشود و بدين وسيله عنوان اولى بر شأنيت و اقتضاء حمل مىگردد كه صورت « ب » همين قسم بود و مبسوطاً تبيين شد .\r\n4 . گاهى عكس صورت سوم است ، مثلًا قتل مؤمن حرام است ( دليل عنوان اولى ) ، ولى كسى مكره به اين كار شده است ( عنوان ثانوى ) ؛ آيا اكراه ، مجوز قتل مىشود ؟ خير ، در اين‌گونه موارد ، دليل عنوان اولى مقدم مىشود و حكم اولى فعلى مىماند و دليل عنوان ثانوى از فعليت مىافتد و ديگر جاى « رفع ما اكرهوا عليه » نيست . اين فرض هم در همان خاتمهء اصول عمليه بيان شد . شايد جملهء « يتفق فى غير هما » اشاره به اين‌صورت هم باشد .\r\n\r\n\r\n","description":"","footnote":"\r\n( 1 ) . ضمناً در بيان قاعدهء نفى ضرر ، قبلًا فرمود دليل عنوان ثانوى گاهى نافىِ حكم است مثل لا ضرر و لا حرج و لا اكراه و . . . و گاهى مثبت حكم است ، مثل نذر و عهد و يمين و شرط و . . . هر دو دسته بر دليل عنوان اوّلى مقدم هستند ، ولى در مانحن‌فيه تنها ادله نافيه را متعرض شده و از ادلهء مثبته سخن نگفته است ولى مطلب روشن است .\r\n","page_name":" 388 ","page_number":389},
  {"content":"\r\n\r\nأو بالتصرف فيهما فيكون مجموعهما قرينة على التصرف فيهما أو فى أحدهما المعين و لو كان الآخر أظهر .\r\nو لذلك تقدم الأمارات المعتبرة على الأصول الشرعية فإنه لا يكاد يتحير أهل العرف فى تقديمها عليها بعد ملاحظتهما حيث لا يلزم منه محذور تخصيص أصلا بخلاف العكس فإنه يلزم منه محذور التخصيص بلا وجه أو بوجه دائر كما أشرنا إليه فى أواخر الاستصحاب .\r\nموارد جمع عرفى : موارد فراوانى داريم كه مدلول‌ها تنافى دارند و قابل جمع نيستند ولى دليل‌ها تعارض ندارند و عرف و اهل لسان ميان آن دو را جمع كرده و وفق مىدهد و منافاتى نمىبيند . اين موارد در سه بخش كلّى مىگنجد :\r\n1 . در بعضى موارد نياز داريم كه در هر دو دليل تصرف كنيم و مجموع آن دو با هم قرينه هستند بر تصرف در هر دو . مثلًا دليلى مىگويد خريد و فروش مدفوع باطل است و دليلى مىگويد بيع مدفوع صحيح است و ممكن نيست كه يك معامله واقعاً ، هم باطل باشد و هم صحيح ؛ ولى دو دليل قابل جمع است ، به اين نحو كه هر كدام بر قدر متيقن خود حمل شود ، قدر متيقن از دليل اول ، مدفوع انسان است و قدر مسلّم از دليل دوم مدفوع حيوانات مأكول اللحم از قبيل گاو و گوسفند است . « 1 »\r\nيك نكته : از بحث‌هاى بعدى روشن خواهد شد كه اين‌گونه حمل‌ها جمع عرفى نيست كه پشتوانه‌اش بناء عقلاء باشد ، بلكه چه بسا عرف در اين‌گونه موارد متحيّر مىماند . جمع‌هاى مذكور تبرّعى است نه عرفى تا ارزشمند باشد . به هر حال اين صورت قابل مناقشه است .\r\n2 . گاهى نياز داريم كه در يكى از آن دو به نحو تخيير و غير معيّن تصرّفى كنيم تا جمع شوند ، مثل « افعل كذا » با « ينبغى كذا » . اگر ينبغى بر وجوب حمل شود تعارضى نيست . اگر افعل هم بر ندب حمل شود تعارض مىرود . مرحوم آخوند فعلًا متعرّض اين‌صورت نيست و در اواخر فصل دوم به آن خواهد پرداخت .\r\n3 . گاهى نياز داريم در يكى از آن دو به صورت مشخّص تصرّف كنيم كه اين مورد مثال و مصداق فراوان دارد و بعد از بررسى مورد چهارم يعنى مورد « دال » كه ذيلًا خواهد آمد ، مبسوطتر به اين مثال‌ها خواهيم پرداخت . آخوند به‌صورت سر بسته مىفرمايد اگر يكى از دو دليل ، نص و ديگرى ظاهر باشد ، واضح است كه نص را اخذ كرده و در ظاهر ، تصرّف مىكنيم تا تنافى برود . يا اگر\r\n\r\n\r\n","description":"","footnote":"\r\n( 1 ) . يا مثلًا دليلى مىگويد افعل كذا و دليلى مىگويد لا تفعل كذا و محال است كه كارى واقعاً ، هم واجب باشد و هم حرام ؛ چون اجتماع ضدين است ، ولى دليل‌ها را مىتوان جمع كرد به اين‌كه افعل بر استحباب يا اباحه حمل شود و لا تفعل هم بر كراهت يا جواز .\r\nيا مثلًا دليل مىگويد « اكرم العلماء » و دليل ديگر مىگويد « لا تكرم الفساق » كه ماده اجتماع عالم فاسق است و مدلول‌ها تنافى دارند و محال است كه عالم فاسق هم واقعاً واجب الاكرام باشد و هم محرّم الاكرام ، ولى دليل‌ها قابل جمع است به اين‌كه هركدام بر ماده افتراق خودش و بر بعض المدلولش حمل شود .\r\n","page_name":" 389 ","page_number":390},
  {"content":"\r\n\r\nيكى اظهر و ديگرى ظاهر بود ، اظهر را حفظ كرده و در ظاهر تصرّفى مىكنيم تا با اظهر بسازد ؛ و هكذا در عام و خاص كه در عام تصرّف مىكنيم ، و نيز مطلق و مقيّد كه در مطلق تصرف مىكنيم . عمده مصداق جمع عرفى ، همين صورت است .\r\nد ) مورد چهارم از مواردى كه مدلول‌ها تنافى دارند ولى دليل‌ها تعارض ندارند ، موردى است كه اماره با اصلى جمع شود . رابطه دليل اماره با دليل اصل ، عموم و خصوص من وجه است . آنجا كه اماره داريم ، ولى شك و جهل نداريم فقط دليل اماره اجرا مىشود و آنجا كه شك داريم و اماره‌اى نيست ، فقط دليل اصل اجرا مىشود ، امّا در جايى كه شك داريم و دليل اصل مجرا دارد و امارهء معتبرى هم بدست ما رسيده باشد - مثلًا استصحاب وجوب جمعه با خبر ثقه‌اى كه بر حرمت آن دلالت دارد - چه بايد كرد ؟\r\nآنچه مسلّم است اين است كه دليل امارهء معتبره بر دليل اصل عملى مقدّم است ديگر اين‌كه نسبت به اصول عمليّهء عقلى ، اين تقديم از باب ورود است ، زيرا با آمدن امارهء معتبر موضوع اصول عقلى وجداناً نابود مىشود ، عدم البيان مرتفع مىشود ، عدم الامن و الامان منتفى مىشود ، نبود رجحان بر طرف مىشود ، كه قبلًا در خاتمهء استصحاب بيان شد . ولى سخن در نحوهء تقدم اماره بر اصل عملى شرعى است مثل خبر ثقه نسبت به استصحاب ، عقيدهء آخوند در تتمّهء استصحاب اين بود كه اين تقديم از باب ورود است ، ولى اينجا صريحاً از ورود حرفى نمىزند و تنها بحث از توفيق و جمع عرفى به ميان مىآورد كه منظورش همان ورود است .\r\nدليل مطلب اين است كه عرف و اهل لسان وقتى مىبيند دليل اماره ، طريق به سوى واقع است و واقع را ظناً به ما نشان مىدهد و مىبيند كه دليل اصل ، طريق نيست و وظيفهء شاك و جاهل است و موضوعش شكّ است ( رفع ما لا يعلمون ، لا تنقض اليقين بالشك و . . . ) خود به خود اماره را مقدّم مىدارد ، زيرا با وجود اماره نوبت به اصل نمىرسد ، چون موضوع اصل ( شك و عدم العلم ) ، تنزيلًا و تعبّداً منتفى شد ، و اماره به منزلهء علم و قائم مقام علم بود و همان‌طور كه علم وجدانى ، رافع موضوع اصل است ، علم تنزيلى هم رافع است . و بالجمله تقديم اماره بر اصل هيچ محذورى ايجاد نمىكند و تنها خروج موضوعى و تخصّصى است ، يعنى مورد اماره تخصّصاً از دليل استصحاب خارج است و نقض اليقين با شك نيست و نقض يقين به يقين است و سالبه به انتفاء موضوع است كه اين هم محذور نيست .\r\nولى تقديم دليل اصل بر دليل اماره باعث تخصيص ادلّهء حجيّت اماره مىشود ، همه‌جا به اماره عمل مىشود ، مگر به اين اماره‌اى كه در مورد اصل است . و اين تخصيص از دو حال خارج نيست : يا بدون مخصّص است كه معقول نيست و يا با مخصّص است كه دليل استصحاب است . اين هم مستلزم\r\n\r\n","description":"","footnote":"","page_name":" 390 ","page_number":391},
  {"content":"\r\n\r\nدور است . « 1 » در نتيجه دليل اماره مقدّم مىشود و دليل اصل را مرتفع مىسازد و تعارضى هم نيست .\r\nو ليس وجه تقديمها حكومتها على أدلتها لعدم كونها ناظرة إلى أدلتها بوجه و تعرضها لبيان حكم موردها لا يوجب كونها ناظرة إلى أدلتها و شارحة لها و إلا كانت أدلتها أيضا دالة و لو بالالتزام على أن حكم مورد الاجتماع فعلا هو مقتضى الأصل لا الأمارة و هو مستلزم عقلا نفى ما هو قضية الأمارة بل ليس مقتضى حجيتها إلا نفى ما قضيته عقلا من دون دلالة عليه لفظا ضرورة أن نفس الأمارة لا دلالة له إلا على الحكم الواقعى و قضية حجيتها ليست إلا لزوم العمل على وفقها شرعا المنافى عقلا للزوم العمل على خلافه و هو قضية الأصل هذا مع احتمال أن يقال إنه ليس قضية الحجية شرعا إلا لزوم العمل على وفق الحجة عقلا و تنجز الواقع مع المصادفة و عدم تنجزه فى صورة المخالفة .\r\nو كيف كان ليس مفاد دليل الاعتبار هو وجوب إلغاء احتمال الخلاف تعبدا كى يختلف الحال و يكون مفاده فى الأمارة نفى حكم الأصل حيث إنه حكم الاحتمال بخلاف مفاده فيه لأجل أن الحكم الواقعى ليس حكم احتمال خلافه كيف و هو حكم الشك فيه و احتماله فافهم و تأمل جيدا .\r\nفانقدح بذلك أنه لا تكاد ترتفع غائلة المطاردة و المعارضة بين الأصل و الأمارة إلا بما أشرنا سابقا و آنفا فلا تغفل هذا .\r\nنظريهء شيخ\r\nمرحوم شيخ معتقد است كه اين تقديم از باب حكومت است ؛ يعنى دليل اماره بر دليل اصل حاكم است و دليل حاكم مقدّم است . « 2 »\r\nمرحوم آخوند قبل از تعرّض دليل شيخ اعظم ، ادّعاى حكومت را مردود مىداند و مىفرمايد ضابطهء حكومت در اينجا نيست ؛ زيرا حكومت آن است كه دليل حاكم ناظر به دليل محكوم باشد و لولا دليل محكوم ، دليل حاكم لغو باشد ؛ در حالى كه دليل اماره و خود اماره هيچ‌كدام ناظر به دليل اصل يا خود اصل نيستند . « صدّق العادل » مىگويد خبر ثقه يا عدل حجّت است و كارى به فرض شك و احتمال ندارد تا ناظر به اصل باشد و اگر دليل اصل هم نباشد ، دليل اماره لغو و باطل نيست . پس حكومت معنا ندارد .\r\nمرحوم شيخ در باره حكومت اماره بر اصل عملى به سه نكته اشاره مىكند :\r\nنكتهء اوّل : ورود عبارت است از مزيل علمى ؛ يعنى دليل وارد آن است كه موضوع دليل مورود را يقيناً و وجداناً از بين ببرد . مثل امارات نسبت به اصول عمليّهء عقليّه ، و اماره نسبت به اصل عملى\r\n\r\n\r\n","description":"","footnote":"\r\n( 1 ) . توضيح ان بارها در باب استصحاب گذشت . اجمال كلام اين است كه مخصص بودن استصحاب ، متوقف است بر حجيّت آن در مورد اماره و حجيّت كذائى هم وابسته به مخصّص بودن است و اين دور صريح است .\r\n( 2 ) . فرائدالاصول ، ص 432 .\r\n","page_name":" 391 ","page_number":392},
  {"content":"\r\n\r\nشرعى چنين نيست كه موضوع آن را - كه شك و جهل و عدم‌العلم است - وجداناً نابود كند ؛ زيرا اماره علم‌آور نيست و شك و عدم علم و احتمال را از بين نمىبرد و لذا سخن از حكومت به ميان آورده و اماره را حاكم بر اصل عملى شرعى قرار داده است . « 1 »\r\nمرحوم آخوند اين مبنا را قبول ندارد ؛ وى ورود را اعم از حقيقى وجدانى و تنزيلى و تعبّدى مىداند و بر اين اساس اماره را وارد « 2 » بر اصل مىداند ؛ به بيانى كه گذشت . اين نكته در متن كفايه به‌صورت طرح دو مبنا مطرح شده است و مرحوم آخوند تنها مبناى خود را بيان كرده است .\r\nنكتهء دوّم : مرحوم شيخ در تعريف حكومت فرموده است : « الحكومة أن يكون أحد الدليلين بمدلوله اللفظى متعرّضاً لحال الدليل الآخر » ، « 3 » و بر اين اساس مدّعى شده است كه دليل اماره متعرّض دليل اصل است و حكم مورد اصل را هم شامل است « 4 » - مثلًا يقين سابق داشتيم و شك لاحق داريم و استصحاب بقاء وجوب مىگويد بنا را بر وجوب جمعه بگذار ، ولى خبر ثقه‌اى كه به اطلاقش زمان حضور و غيبت را مىگيرد يا مخصوص زمان غيبت است ، بر حرمت جمعه دلالت دارد . به هر حال در هر جايى كه كه سخن از اصل است ، اماره نيز جارى است و اين است معناى تعرّض يك دليل نسبت به مورد دليل ديگر كه مورد آن را شامل مىشود و در صدد طرح و براندازى آن است - . معناى حكومت هم كه همين است . پس اماره بر اصل حاكم است .\r\nمرحوم آخوند در پاسخ مىفرمايد : تعرّض را قبول داريم ، ولى نشانهء حكومت نيست ؛ زيرا اوّلًا چنانچه در نكتهء قبل بيان شد سخن از ورود است و اماره ، موضوع اصل را نابود مىكند نه اينكه سخن از حكومت باشد ؛ ثانياً در خود تعريف شما سخن از مدلول لفظى بود ؛ يعنى دليل حاكم بايد به مدلول لفظى متعرض دليل ديگر باشد و مدلول لفظى يعنى مطابقه و تضمن و التزام و در مورد بحث ما چنين تعرّضى نيست ؛ نه خود اماره به مدلول لفظى چنين تعرّضى نسبت به اصل عملى دارد و نه دليل حجيّت اماره .\r\nامّا نفس اماره : اماره مىگويد نماز جمعه حرام است و اين معنا نه مدلول مطابقىاش نفى وجوب است و نه مدلول تضمّنىاش - كه واضح است - و نه مدلول التزامىاش ؛ زيرا تصوّر حرمت جمعه بدون تصوّر وجوب و به‌دنبالش نفى وجوب امكان دارد ، و در دلالت التزامى لزوم بيّن لازم است كه در اينجا نيست .\r\nامّا دليل حجيّت اماره : مفاد ادلّهء حجيّت اين است كه خبر ثقه يا عادل را تصديق كن و خبر او در\r\n\r\n\r\n","description":"","footnote":"\r\n( 1 ) . فرائدالاصول ، ص 407 .\r\n( 2 ) . به ورود تعبّدى .\r\n( 3 ) . فرائدالاصول ، ص 432 .\r\n( 4 ) . مثلًا مورد اصل برائت شك و عدم العلم است و « كلّ شىء حلال » در چنين موردى حكم به حليّت ظاهرى مىكند و خبر ثقه‌مىگويد استعمال دخانيات حرام است و به اطلاقش مورد شك در حكم واقعى را نيز شامل است .\r\n","page_name":" 392 ","page_number":393},
  {"content":"\r\n\r\nحقّ شما حجّت است و بايد طبق آن عمل كنى « 1 » يعنى بنا را بر حرمت جمعه بگذارد و عملًا اجتناب باشد . اين نيز مدلول لفظىاش نفى حكم اصل ( نفى وجوب جمعه ) نيست ؛ نه به مدلول مطابقى نفى وجوب جمعه مىكند و نه التزامى و نه تضمّنى ؛ به همان بيانى كه در خود اماره ذكر شد .\r\nآرى هم خود اماره و هم دليل حجيّت اماره كه بر حرمت جمعه دلالت دارند به دلالت التزاميّه عقليّه - نه لفظيّه - بر نفى حكم اصل دلالت مىكند ، زيرا وقتى در ظاهر حكم به حرمت فعلى جمعه كرديم عقلًا محال است كه به بركت اصل و استصحاب ، حكم به وجوب فعلى كنيم ؛ زيرا اجتماع ضدّين محال است و لذا تعرّض اماره و دليلش نسبت به اصل عملى و دليلش ، از نوع تعرّض به مدلول لفظى نيست ؛ بلكه به مدلول عقلى است و خود شما در تعريف حكومت قيد كرديد كه مدلول لفظى باشد .\r\nثالثاً اگر بنا باشد به محض تعرض دليلى نسبت به مورد دليل ديگر - ولو به تعرض عقلى و ملازمهء عقليّه - سخن از حكومت به ميان آيد جاى اين اشكال نقضى وجود دارد كه دليل اصل نيز به مدلول مطابقى ، حكم مورد خودش ( وجوب جمعه ) را مىگويد و به مدلول التزامىِ عقلى حكم اماره را كه حرمت باشد نفى مىكند زيرا اجتماع ضدّين امكان ندارد . پس جا دارد كسى بگويد كه دليل اصل بر دليل اماره حاكم است و در نتيجه هر كدام مىتوانند بر ديگرى حاكم باشند و احدى به آن ملتزم نيست .\r\nرابعاً بايد در غليظترين متعارضين سخن از حكومت باشد . مثلًا « اكرم العلماء » و « لا تكرم العلماء » كه تباين كلّى دارند ، هركدام به ملازمهء عقلى ، حكم ديگرى را نفى مىكند و متعرّض است ؛ پس هركدام بايد حاكم باشند . يا در « اكرم العلماء » و « لا تكرم الفسّاق » كه تباين جزئى دارند و عام و خاص و من وجه هستند و هركدام به اطلاق يا عمومشان مادّهء اجتماع را مىگيرند و حكم ديگرى را از آن مورد نفى مىكنند ، بايد هركدام حاكم باشند و . . . در حالى كه احدى به آن ملتزم نيست ؛ و گرنه در عالم ، اصلًا متعارضينى نخواهيم داشت و همه‌جا سخن از حكومت دو جانبه يا يك جانبه است .\r\nمكرّر گفته شده است كه در باب مفاد ادّلهء حجيّت امارات ، دو مبنا ، وجود دارد :\r\n1 . مبناى مشهور كه جعل حكم است ؛ يعنى اگر خبر ثقه بر وجوب امرى قائم شد و دليل حجيّت ، آن را شامل شد ، نتيجه‌اش اين است كه بر طبق مؤدّى و مفاد اين خبر ، وجوب جمعه‌اى درست مىشود ؛ منتها بر مسلك سببيّت ، وجوب واقعى درست مىشود و بر مبناى طريقيّت ، وجوب طريقى .\r\nتا به حال بر اين مبنا با شيخ بحث كرديم كه مفاد اماره مثلًا حرمت جمعه است ؛ ولى اين مفاد ، به دلالت لفظى متعرّض نفى حكم اصل نيست . . . و حكومت اماره بر اصل را ردّ كرديم .\r\n2 . مبناى آخوند اين بود كه مفاد ادلّهء حجيّت اماره ، جعل حكم - ولو ظاهرى و طريقى - نيست و بر طبق مؤداى اماره ، هيچ حكمى جعل و تشريع نمىشود بلكه مفاد آنها جعل حجيت است . از اين\r\n\r\n\r\n","description":"","footnote":"\r\n( 1 ) . البته لزوم عمل و حجيّت ، شرعى است بر خلاف قطع كه حجيّتش عقلى است و نيز ظن مطلق على الحكومة .\r\n","page_name":" 393 ","page_number":394},
  {"content":"\r\n\r\nجهت اماره و ظن معتبر با قطع فرقى ندارند و هر دو حجت هستند ؛ يعنى طريق محض به سوى واقع هستند . اگر مصادف با واقع باشند ، همان حكم واقعى را در حق ما منجّز مىكنند ، و اگر مخالف واقع باشند ، موجب عذر هستند - با اين تفاوت كه قطع طريق عقلى و ظن معتبر طريق شرعى است - حال بر اين مبنا ، حكومت نداشتن اماره بر اصل عملى خيلى روشن است ، زيرا اصلًا بر طبق مفاد اماره حكمى درست نشده است تا سخن از حكومت اين حكم بر حكم مورد اصل باشد .\r\nنكته سوم : شيخ اعظم فرموده است : مفاد دليل حجيت اماره اين است كه « صدّق العادل » يعنى « رتب‌الأثر » ، « اعمل بقول العادل » ؛ بنا را بر آن بگذار و احتمال خلاف را ناديده بگير و الغاء كن ؛ اما مفاد دليل اصل « لا تنقض » اين نيست كه احتمال خلاف را ناديده بگير . آنگاه حكم اصل هم حكم فرض احتمال است . پس دليل حجيت اماره متعرض حكم مورد اصل هست و مىگويد آن احتمال را ناديده بگير و اعتنا نكن و چون تعرض دارد ، مىتواند حاكم باشد . ولى دليل حجيت اصل ، متعرض مورد اماره نيست ؛ زيرا اماره بر حكم واقعى دلالت دارد و حكم واقعى ، حكم احتمال خلاف نيست و در موضوعش احتمال ، اخذ نشده است تا مفاد « لا تنقض » ، نفى و الغاء آن احتمال و طرد آن باشد تا بتواند حاكم باشد . پس اماره حكومت دارد . « 1 »\r\nمرحوم آخوند در جواب مىفرمايد مدلول لفظى دليل حجيت اماره ، وجوب تصديق عادل و بناگذارى بر حرمت جمعه است ، نه الغاء احتمال خلاف . آرى لازمهء عقلى حرمت جمعه ، الغاء احتمال خلاف است ؛ زيرا امكان ندارد كه هم حرام فعلى باشد و هم نباشد كه تناقض يا تضاد است . پس باز هم به ملازمهء عقلى ، تعرّض در ميان است ، نه به مدلول لفظى تا حكومت باشد .\r\nاز بحث‌هايى كه با شيخ اعظم داشتيم ، به اين نتيجه مىرسيم كه تنها راه حل معارضه و منافات ميان امارات و اصول ، همان راه حل ماست كه در دو جا بيان كرديم : يكى در تتمهء استصحاب و ديگرى در همين فصل اوّل تعارض ، و آن مسأله ورود تعبدى اماره بر اصل عملى بود و راه ديگرى نيست ؛ زيرا حكومت كه ابطال شد ، تخصيص هم قطعاً باطل است ، چون اماره و اصل ، عام و خاص من وجه هستند و تنها مسألهء تخصص و ورود مىماند .\r\nو لا تعارض أيضا إذا كان أحدهما قرينة على التصرف فى الآخر كما فى الظاهر مع النص أو الأظهر مثل العام و الخاص و المطلق و المقيد أو مثلهما مما كان أحدهما نصا أو أظهر حيث إن بناء العرف على كون النص أو الأظهر قرينة على التصرف فى الآخر .\r\nو بالجملة الأدلة فى هذه الصور و إن كانت متنافية بحسب مدلولاتها إلا أنها غير متعارضة لعدم تنافيها فى الدلالة و فى مقام الإثبات بحيث تبقى أبناء المحاورة متحيرة بل بملاحظة المجموع أو\r\n\r\n\r\n","description":"","footnote":"\r\n( 1 ) . فرائدالاصول ، ص 432 .\r\n","page_name":" 394 ","page_number":395},
  {"content":"\r\n\r\nخصوص بعضها يتصرف فى الجميع أو فى البعض عرفا بما ترتفع به المنافاة التى تكون فى البين .\r\nو لا فرق فيها بين أن يكون السند فيها قطعيا أو ظنيا أو مختلفا فيقدم النص أو الأظهر و إن كان بحسب السند ظنيا على الظاهر و لو كان بحسبه قطعيا .\r\nقبلًا در مورد « ج » از موارد جمع و توفيق عرفى در سه فرض به اين نكند اشاره شد . مرحوم آخوند در اينجا مبسوطاً يكى از سه صورت گذشته را با مثال‌هاى متعدد تبيين مىكند ، و آن موردى است كه در يكى از دو دليل به‌طور معين و مشخص بايد تصرف كنيم و دليل ديگر قابل دخل و تصرف نيست و عمدتاً دو باب دارد :\r\n1 . نص و ظاهر ؛ اگر دو دليل متعارض يكى نص باشد مثل « لا يجب اكرام زيد » و ديگرى ظاهر باشد ، مثل « اكرم زيداً » كه ظهور در وجوب دارد . نص كه قابل توجيه نيست ، بناچار بايد ظاهر را توجيه كنيم و امر را بر استحباب حمل كنيم ، عرف و اهل لسان ، كلام نص را قرينه بر كلام ظاهر مىدانند و توسط نص ظاهر را تفسير و معنا مىكنند .\r\n2 . ظاهر و اظهر ؛ اگر متعارضين يكى ظاهر باشد و ديگرى اظهر ، باز اظهر قوىتر است و به آن اخذ مىشود و ظاهر را با اظهر توجيه مىكنيم كه مثال‌هاى فراوانى دارد ، مثلًا در عام خاص معمولًا خاص يا نص در خصوص مورد است يا چون دايره‌اش كوچك است ، ظهورش قوىتر و اظهر است .\r\nلذا خاص را گرفته و عام را تخصيص مىزنيم .\r\nيا مثلًا در مطلق و مقيد ، مقيد را اخذ كرده و در ظاهر مطلق تصرف مىكنيم « 1 » يا مثلًا در عام و خاص من وجه اگر يكى مادهء افتراقش كمتر باشد ، قرينه مىشود كه مادهء اجتماع را به آن بدهيم و در عام ديگر تصرف كنيم تا تخصيص اكثر پيش نيايد . يا مثلًا در تعارض منطوق و مفهوم برخى عقيده دارند كه منطوق قوىتر است و مقدم مىشود و از مفهوم بايد صرف‌نظر كرد و . . . .\r\nآخوند پس از ذكر موارد گوناگون توفيق و جمع عرفى ، در پايان ، جمع‌بندى و نتيجه‌گيرى مىكنند : طبق تعريف شيخ از تعارض كه تعارض را به تنافى مدلول‌ها دانست . . . بايد گفت تمام موارد بيان شده متعارضين هستند . زيرا مدلول‌ها تنافى دارند وقابل جمع نيستند و قانون تعارض بايد اجرا شود ؛ در حالى كه خود شيخ هم به اين امر ملتزم نيست ، ولى طبق تعريف ما كه تعارض را تنافى دليل‌ها بر حسب مقام اثبات و دلالت دانستيم ، در اين موارد اصلًا تعارضى نيست ؛ زيرا اگرچه مدلول‌ها تنافى دارند ، ولى دليل‌ها را اگر به عرف و اهل لسان بدهيم ، هرگز معطل و متحيّر نمىماند و راحت ميان آنها جمع مىكند ، و منافات مدلول‌ها را بر طرف مىسازد به يكى از انحاء مذكور كه حاكم و محكوم درست مىكند يا وارد و مورود درست مىكند يا نص و ظاهر ، اظهر و ظاهر و . . . و با تصرف در هر دو يا در يكى از آن دو به صورت غير مشخص يا به صورت مشخص حل تنافى مىنمايد .\r\n\r\n\r\n","description":"","footnote":"\r\n( 1 ) . البته اگر عام وخاص يا مطلق و مقيد متنافيان باشند ؛ والّا اگر متوافقان باشند ، نوبت به اين حرف‌ها نمىرسد و ظاهر هر دو رااخذ مىكنيم و خاص يا مقيد را حمل بر تأكيد مىنماييم .\r\n","page_name":" 395 ","page_number":396},
  {"content":"\r\n\r\nقوله : و لا فرق : تا به حال با موارد گوناگون جمع عرفى آشنا شديم و دانستيم كه در تمام آن موارد جاى تعارض و اعمال قوانين متعارضين نيست ، بلكه جاى جمع ميان دليل‌ها و عمل به آنها ست . حال اضافه مىكنيم كه در اين جهت فرقى ندارد كه دليل‌ها هر دو قطعىالصدور و السند باشند - مثلًا هر دو ، آيهء قرآن باشند ، يا هر دو خبر متواتر باشند - و يا يكى از آن دو مقطوع السند و ديگرى ظنى السند باشد . - مثل آيه و خبر متواتر و خبر واحد - و يا هر دو ظنىالصدور باشد - هر دو خبر واحد مجرد از قرينه - در تمام اين موارد ملاك اين است كه دليل وارد ، مقدم است ، دليل حاكم تقدم دارد ، دليل عنوان ثانوى مقدم است ، دليل اجتهادى يا اماره مقدم است ، نص و اظهر مقدم اند ، خاص و مقيد تقدم دارند و . . . كه مبسوطاً توضيح داده شد . . . خواه دليل وارد و حاكم و . . . قطعى السند باشد و خواه ظنى .\r\nبنابراين خبر واحد اگر خاص يا مقيد يا نص و . . . باشد ، حتى بر عموم و اطلاق قرآنى هم تقدم دارد و اين مطلبى است كه جاى ترديد نيست . در موارد جمع عرفى ملاك ، رجحان و قوّت سندى نيست كه هركدام از نظر سند قوىتر بود همان مقدم شود ، بلكه مناط ، رجحان و قوّت دلالى است ، و ميزان جمع عرفى است .\r\nو إنما يكون التعارض فى غير هذه الصور مما كان التنافى فيه بين الأدلة بحسب الدلالة و مرحلة الإثبات .\r\nو إنما يكون التعارض بحسب السند فيها إذا كان كلّ واحد منها قطعيا دلالة و جهة أو ظنيا فيما إذا لم يكن التوفيق بينها بالتصرف فى البعض أو الكل فإنه حينئذ لا معنى للتعبد بالسند فى الكل إما للعلم بكذب أحدهما أو لأجل أنه لا معنى للتعبد بصدورها مع إجمالها فيقع التعارض بين أدلة السند حينئذ كما لا يخفى .\r\nبررسى موارد تعارض\r\nقبلًا در تعريف تعارض دانستيم كه بر حسب مقام اثبات و دلالت است . اكنون در صدر اين بخش اشاره‌اى به اين مطلب كرده‌اند . از اين كه بگذريم در هر دليلى چند مطلب بايد ملاحظه شود كه در حجيت و ارزشمندى آن دخيل است :\r\n1 . اصل صدور و سند ؛ آيا اساساً فلان سخن از معصوم عليه السلام و شارع مقدس صادر شده است يا خير ؟ 2 . جهت صدور ؛ پس از احراز اصل صدور بايد جهت صدور ، مشخص شود كه فلان حديث در چه مقامى و به كدامين منظورى صادر شده است ؟ آيا در مقام تقيه و مانند آن صادر شده است يا به منظور بيان حكم واقعى ؟ بايد احراز شود كه براى بيان واقع است تا ارزشمند باشد .\r\n3 . دلالت ؛ پس از احراز دو جهت قبلى ، بايد دلالت حديث هم محرز شود كه آيا بر فلان حكم دلالت دارد يا نه ؟ وجود دلالت محرز است يا عدمش محرز است ؟ يا اين‌كه هيچ‌كدام محرز نيست و\r\n\r\n","description":"","footnote":"","page_name":" 396 ","page_number":397},
  {"content":"\r\n\r\nمجمل است ؟ و بر فرض ظهور آيا نص است يا ظاهر يا اظهر ؟ آيا منطوقى است يا مفهومى ؟ و . . . .\r\nگفتنى است براى دو دليل متعارض چهار صورت وجود دارد :\r\n1 . يا از تمام جهات مزبور قطعى و يقين‌آور است ؛ يعنى قطعاً صادر شده‌اند و قطعاً در مقام بيان واقع‌اند و قطعاً بر مطلوب دلالت دارند ، يعنى نص هستند . مثل دو آيه يا دو خبر متواتر كه نص باشند .\r\nچنين چيزى تنها در باب نسخ معقول است كه آيه‌اى ناسخ آيهء ديگر باشد و در غير اين صورت فرض محالى است و هر گز از خداوند متعال و معصومين عليهم السلام كه حكيم و عالم الغيب مىباشند ، چنين كلامى صادر نخواهد شد ؛ زيرا اجتماع ضدين و نقيضين مىشود و شخص حكيم دچار چنين محالى نمىگردد .\r\n2 . يا از تمام جهات مزبور ظنى هستند ؛ يعنى هر دو خبر واحدند ، هر دو ظهور در مطلب و مفاد خود دارند و هيچ‌كدام نص نيستند ؛ آن هم ظهورى كه عرفاً قابل جمع نيست و اهل محاوره ميان آن دو جمع ننموده‌اند ؛ مثل « اكرم العلماء » « و لا تكرم العلماء » كه تنافى كلّى دارند و متضاد هستند . يكى از مصاديق مسلّم متعارضين چنين موردى است .\r\n3 . يا از جهات سند قطعى هستند و از لحاظ جهت صدور و بخصوص از لحاظ دلالت ، ظنى هستند . در اين فرض هم جاى تعارض و تكاذب و طرح يكى از آن دو نيست ؛ زيرا سندها قطعى و اصل صدور مسلّم است و قابل طرح نيست . بناچار بايد در جهت صدور ، تصرف كنيم و يكى يا هر دو را بر تقيه حمل نماييم و يا در دلالت يكى تصرفى كنيم و از خير ظهورش بگذريم تا معارضه مرتفع شود .\r\n4 . يا از حيث سند ، ظنى و خبر واحد هستند ، ولى از لحاظ جهت صدور و دلالت ، قطعى و نص‌اند و قابل توجيه نيستند . اين نيز يكى از موارد تعارض است كه بايد احكام متعارضين بر آن اجرا شود .\r\nحال كه موارد كلّى تعارض روشن شد مىگوييم آيا تعارض ميان دو دليل به لحاظ دلالت‌هاست و دلالت‌ها يكديگر را تكذيب مىكنند يا به لحاظ سندهاست و يا به اعتبار دلالت يكى از آن دو با سند ديگرى است ؟ در اين‌باره چند صورت متصور است كه به عقيدهء آخوند ، تعارض فقط و فقط به لحاظ سند است ؛ يعنى متعارضين در اصل صدور با يكديگر تكاذب دارند ، و به لحاظ مرحلهء جعل و انشاء است و بايد از خير سند يكى از آن دو يا هر دو بگذريم و بنا را بر عدم صدور بگذاريم و نوبت نمىرسد به اين مطلب كه تعبداً بنا را بر صدور بگذاريم و بگوييم تمام اينها صادر شده‌اند ، و به سراغ جهت صدور يا دلالت برويم و در يكى از آن دو قائل به صدور تقيه‌اى شويم و يا دلالت يكى از آن دو را كلًا طرح كنيم . دليل اين مدعا دو امر است :\r\n1 . در صورت چهارم از چهار صورت مذكور - كه سندها ظنى ولى دلالت‌ها و جهت‌ها قطعى است و قابل توجيه و تصرف نيست - يقيناً يكى از آن دو دروغ است و بايد طرح شود و نوبت به بحث جهتى و دلالتى نمىرسد و از سندها بايد دست برداشت .\r\n\r\n","description":"","footnote":"","page_name":" 397 ","page_number":398},
  {"content":"\r\n\r\n2 . در صورت دوم از چهار صورت هم - كه تماماً ظنى بود - اگرچه عقلًا ممكن است سندها را حفظ و در دلالت يكى تصرف كنيم و آن را كلًا طرح نماييم و حمل بر اجمال و يا اهمال كنيم ، ولى چنين تعبدى بجا و معقول نيست ، و فايده‌اى ندارد كه ما سند را حفظ كنيم ولى از دلالت آن هيچ بهره‌اى نبريم . « 1 »\r\nنتيجه : تعارض همواره ميان ادلهء حجيت سند و صدور متعارضين است و امكان ندارد ادله حجيت سند ، « 2 » سند هر دو را شامل شود و هر دو را حجت كند .\r\nنتيجه نهايى : در فصل اوّل سه مطلب مطرح شد :\r\n1 . تعريف تعارض از ديدگاه شيخ اعظم و مرحوم آخوند ؛\r\n2 . بيان موارد جمع عرفى ؛\r\n3 . بيان موارد تعارض مصطلح .\r\n\r\n\r\n","description":"","footnote":"\r\n( 1 ) . آرى گاهى شيخ طوسى در مباحث تهذيب است كه بنا را بر جمع تبرعى گذاشته و غليظ ترين متعارضين را هم ممكن است توجيه و تأويل كند صرفاً براى اينكه روايات طرح نشود و . . . ولى گاهى شيخ اعظم در مباحث فقه است كه مىخواهد فتوى دهد . اينجا اخذ به سند حديث بدون بهره‌مندى از دلالت آن و حملش بر اجمال چه سودى دارد ؟ آيا وجودش كالعدم نيست ؟ حديث هم مثل قرآن نيست كه خواندنش داراى ثواب باشد . . . و اگر هم حرمتى باشد - كه هست - براى اصل كلام معصوم است نه براى خبر واحد كه زراره و ديگران دارند و ناقل كلام امام هستند و احتمال خطا و سهو و كذب و نسيان و . . . در آن موجود است .\r\n( 2 ) . ادله اربعهء حجيت خبر واحد كه در مقصد ششم گذشت .\r\n","page_name":" 398 ","page_number":399},
  {"content":"\r\n\r\n\r\nفصل : [ الأصل الأوّلى فى المتعارضين 
  ]\r\n\r\n[ الاصل الأولى نباءً على الطريقيّة 
  ]\r\nالتعارض و إن كان لا يوجب إلا سقوط أحد المتعارضين عن الحجية رأسا حيث لا يوجب إلا العلم بكذب أحدهما فلا يكون هناك مانع عن حجية الآخر إلا أنه حيث كان بلا تعيين و لا عنوان واقعا فإنه لم يعلم كذبه إلا كذلك و احتمال كون كل‌ّمنهما كاذبا لم يكن واحد منهما بحجة فى خصوص مؤداه لعدم التعيين فى الحجة أصلا كما لا يخفى .\r\nنعم يكون نفى الثالث بأحدهما لبقائه على الحجية و صلاحيته على ما هو عليه من عدم التعيين لذلك لا بهما هذا بناء على حجية الأمارات من باب الطريقية كما هو كذلك حيث لا يكاد يكون حجة طريقا إلا ما احتمل إصابته فلا محالة كان العلم بكذب أحدهما مانعا عن حجيته .\r\nفصل دوم : مقتضاى قاعدهء اوّلى در متعارضان\r\nدر باب متعارضان دو بحث مطرح است : 1 . مقتضاى قاعدهء اوليه در متعارضان چيست ؟ « 1 » اين مطلب در همين فصل مطرح است . 2 . مقتضاى قاعدهء ثانوى در متعارضان كدام است ؟ « 2 » اين مطلب در فصل سوم بررسى خواهد شد .\r\nبررسى مطلب اوّل : آيا مقتضاى قاعدهء اوليه توقف است مطلقاً - در قبال تفصيل بعدى - يعنى هر دو حديث را داشته باشيم ، ولى بر طبق هيچ‌كدام فتوى ندهيم و به سراغ اصول و قواعد ديگر برويم كه شيخ اعظم در رسائل « 3 » اين را فرموده است - و البته نتيجهء توقف مزبور ، با قول به تساقط يكى است - يا مقتضاى قاعده ، تخيير است مطلقاً ، يا مقتضاى قاعده ، تساقط است مطلقاً ؟ يا مقتضاى قاعده ، ترجيح است ، اگر مرجحى باشد ؛ و تخيير است ، اگر مرجحى نباشد ؟ مرحوم آخوند مطلب را بر اساس دو مبناى معروف در باب امارات بررسى مىكند :\r\nيكى مبناى طريقيت محضه است كه اماميه طرفدار آن هستند و امارات را طريق به سوى واقع مىدانند و معتقدند كه مصلحت در همان واقع و حكم واقعى است و اماره طريق به سوى آن واقع است و عندالاصابه موجب تنجز واقع مىشود و عندالخطأ سبب عذر است . ديگرى مبناى سببيت است كه مشهور اهل سنت طرفدار آن هستند و مىگويند قيام اماره بر امرى از امور تمام موضوع و تمام‌السبب\r\n\r\n\r\n","description":"","footnote":"\r\n( 1 ) . منظور از قاعدهء اولى عبارت است از حكم عقل با قطع نظر از ادله خاصه و اخبار علاجيه .\r\n( 2 ) . يعنى از دليل خاص و اخبار علاجيه چه چيز استفاده مىشود .\r\n( 3 ) . فرائدالاصول ، ص 439 .\r\n","page_name":" 399 ","page_number":400},
  {"content":"\r\n\r\nبراى حدوث مصلحت بر طبق مؤادى آن است چه مصيب باشد و چه خلاف واقع درآيد و اصولًا كارى به واقع و مطابقت يا عدم مطابقت نداريم و همين كه اماره بر چيزى دلالت كرد ، ملاك حادث مىشود .\r\nمقتضاى قاعدهء اوليه بر مبناى طريقيت : عقيده مرحوم آخوند تساقط است ؛ يعنى على القاعده دو دليل ، تعارض و تساقط مىكنند . دليل مطلب را اين‌گونه توضيح و تكميل مىكنيم :\r\nفرض اين است كه متعارضان ، هر دو جامع شروط حجيت هستند ؛ زيرا اگر هيچ كدام واجد شروط نباشند ، تعارضى نيست . دو لا حجت كه تعارض ندارند و نيز اگر يكى فاقد شروط باشد ، باز يك حجت با يك لاحجت تعارض نمىكند . پس بايد هر دو واجد شروط باشند و در نتيجه مقتضى براى حجت فعلى شدن در هر دو موجود است . اگر مانعى نبود ، هر دو حجت فعلى و لازم الاتباع مىشدند .\r\nولى تعارض مانع از آن است كه هر دو حجت فعلى شوند ؛ زيرا با آمدن تعارض و تكاذب ، يقين مىكنيم كه يكى از آن دو دروغ است و اصلًا از معصوم صادر نشده است تا حجت شود .\r\nقاعده اين است كه « الضرورت تتقدر بقدرها » و به مقدار ضرورت بايد از حجيت آن صرف‌نظر كرد و تعارض ، مانع از حجيت يكى از آن دو است . پس بايد آن ديگرى حجت باشد ؛ چون مانعى ندارد . حال اگر علم تفصيلى به كذب يكى از آن دو داشتيم ، مشكل حل بود و همان را طرح و به ديگرى تعييناً اخذ مىكرديم ، ولى فرض اين است كه علم اجمالى به كذب يكى از آن دو داريم و واقعاً معيّن نيست كه كدام است . آنگاه اگر علم اجمالى به اين نحو بود كه يقيناً يكى از آن دو كذب و ديگرى حتماً صدق است علىالقاعده جاى تخيير در دوران بين دو محذور بود ، ولى فرض اين است كه نسبت به ديگرى علم به كذب نيست و احتمال صدق هم مىدهيم كه طبعاً احتمال كذب هم منتفى نيست ؛ زيرا در متعارضان ممكن است هر دو در واقع دروغ و خلاف واقع باشند و حكم الهى نه اين باشد و نه آن ، بلكه حكم ثالثى باشد . پس نسبت به ديگرى علم به كذب نداريم ؛ نه اين‌كه علم به صدق داشته باشيم ، بلكه احتمال كذب هم مىرود ، و لذا روى هريك از متعارضان كه دست بگذاريم طرف علم اجمالى است و شايد دروغ واقعى همان باشد ، كه بايد از آن اجتناب شود و علم اجمالى مؤثّر است و موجب احتياط و اجتناب از هر دو طرف مىشود . پس ما نه مىتوانيم به اين حديث عمل كنيم و نه به آن ؛ ناگزير بايد از هر دو گذشت . معناى تساقط همين است .\r\nالبته تساقطِ فىالجمله ، نه بالجمله ؛ يعنى تساقط متعارضان نسبت به خصوص مفاد و مؤدّاى خودشان و تنها در اين قسمت ارزشمند نيستند ؛ « 1 » و گرنه نسبت به نفى ثالث ، ارزشمند و صالح هستند .\r\nمثلًا يك دليل حكم به وجوب جمعه مىكرد و دليل ديگر حكم به حرمت مىكرد و ما پس از تعارض\r\n\r\n\r\n","description":"","footnote":"\r\n( 1 ) . اين مطلب پيشتر توضيح داده شد .\r\n","page_name":" 400 ","page_number":401},
  {"content":"\r\n\r\nنتوانستيم حكم به وجوب يا حرمت كنيم ؛ ولى حكم به نفى استحباب يا اباحه يا كراهت مىتوان كرد ؛ زيرا در واقع هر كدام كه باشد لازمه‌اش نفى ثالث است .\r\nدر اينجا بحثى وجود دارد و آن اين‌كه آيا نفى ثالث به هر دو دليل متعارض است يا به يكى از آن دو كه در واقع بر حجيت خود باقى است ولو ما يقيناً نمىتوانيم آن را مشخص كنيم ؟ عقيدهء آخوند اين است كه نفى حكم ثالث به هر دو دليل متعارض نيست ، بلكه به يكى از آنهاست كه فىالواقع حجت است ؛ زيرا ديگرى كه قطعاً كذب و خلاف واقع است رأساً و كلًا ساقط مىشود و مدلول مطابقى ، تضمنى ، التزامى لفظى و التزامى عقلىاش تماماً نابود مىشود و از بين مىرود و به كار هيچ حكمى نمىآيد . و تنها به دليل ديگرى نفى ثالث مىكنيم . « 1 » اينها بر مبناى طريقيت بود كه بخواهيم اماره را طريق به سوى واقع قرار دهيم ؛ در اين‌صورت بايد علم به صدق و يا اطمينان و يا ظن به صدق آن و يا لا اقل احتمال صدق آن را داشته باشيم تا طريق قرار دهيم نه اين‌كه علم به كذب و عدم مطابقت آن با واقع داشته باشيم ، چون طريق قرار دادن آن دو ، معنا ندارد و طريق قرار دادن يكى هم ترجيح بلامرجح است ؛ لذا از خير هر دو گذشتيم .\r\n\r\n[ الأصل الأولى نباءً على السببيّة 
  ]\r\nو أما بناء على حجيتها من باب السببية فكذلك لو كان الحجة . هو خصوص ما لم يعلم كذبه بأن لا يكون المقتضى للسببية فيها إلا فيه كما هو المتيقن من دليل اعتبار غير السند منها و هو بناء العقلاء على أصالتى الظهور و الصدور لا للتقية و نحوها و كذا السند لو كان دليل اعتباره هو بناؤهم أيضا و ظهوره فيه لو كان هو الآيات و الأخبار ضرورة ظهورها فيه لو لم نقل بظهورها فى خصوص ما إذا حصل الظن منه أو الاطمئنان .\r\nو أما لو كان المقتضى للحجية فى كلّ واحد من المتعارضين لكان التعارض بينهما من تزاحم الواجبين فيما إذا كانا مؤديين إلى وجوب الضدين أو لزوم المتناقضين لا فيما إذا كان مؤدى أحدهما حكما غير إلزامى فإنه حينئذ لا يزاحم الآخر ضرورة عدم صلاحية ما لا اقتضاء فيه أن يزاحم به ما فيه الاقتضاء .\r\nإلا أن يقال بأن قضية اعتبار دليل الغير الإلزامى أن يكون عن اقتضاء فيزاحم به حينئذ ما يقتضى الإلزامى و يحكم فعلا به غير الإلزامى و لا يزاحم بمقتضاه ما يقتضى الغير الإلزامى لكفاية عدم تمامية علة الإلزامى فى الحكم بغيره .\r\nنعم يكون باب التعارض من باب التزاحم مطلقا لو كان قضية الاعتبار هو لزوم البناء و الالتزام بما يؤدى إليه من الأحكام لا مجرد العمل على وفقه بلا لزوم الالتزام به .\r\n\r\n\r\n","description":"","footnote":"\r\n( 1 ) . البته ثمره عملى ندارد كه با هر دو باشد يا با يكى .\r\n","page_name":" 401 ","page_number":402},
  {"content":"\r\n\r\nو كونهما من تزاحم الواجبين حينئذ و إن كان واضحا ضرورة عدم إمكان الالتزام بحكمين فى موضوع واحد من الأحكام إلا أنه لا دليل نقلا و لا عقلا على الموافقة الالتزامية للأحكام الواقعية فضلا عن الظاهرية كما مر تحقيقه .\r\nو حكم التعارض بناء على السببية فيما كان من باب التزاحم هو التخيير لو لم يكن أحدهما معلوم الأهمية أو محتملها فى الجملة حسب ما فصلناه فى مسألة الضد و إلا فالتعيين و فيما لم يكن من باب التزاحم هو لزوم الأخذ بما دل على الحكم الإلزامى لو لم يكن فى الآخر مقتضيا لغير الإلزامى و إلا فلا بأس بأخذه و العمل عليه لما أشرنا إليه من وجهه آنفا فافهم .\r\nاصل اوّلى و مقتضاى قاعدهء اوليه بر مبناى سببيّت : مرحوم آخوند در اينجا دو احتمال ذكر مىكند و مطلب را بر اساس هركدام محاسبه مىنمايد .\r\nاحتمال 1 . در واقع خصوص آن حديثى كه معلوم الكذب نيست مقتضى دارد و سبب براى حدوث ملاك بر طبق مفادش مىباشد و آنكه واقعاً معلوم الكذب است سببيت ندارد و موجب حدوث ملاك بر طبق مفاد خود نمىباشد . « 1 »\r\nمرحوم آخوند نخست نتيجهء اين احتمال را بيان مىكند سپس همين احتمال را انتخاب و اقامه دليل مىكند : اما نتيجه : متعارضان بنا بر اين احتمال از سببيّت ، همانند متعارضان بنا بر طريقيت هستند ، يعنى مقتضاى قاعده ، تساقط فىالجمله است و دليل همان دليل است ، يعنى هر دو جامع شروط سببيت هستند ولولا المعارضه هر دو سبب فعلى براى حدوث مصلحت بودند ، ولى تعارض مانع شده است ، زيرا علم اجمالى به نبود سببيت در احدهما آورده است و چون معين نيست كه كدام باشد ، بايد از خير هر دو گذشت . . . .\r\nاستدلال : همان‌گونه كه در فصل اول گفته شد ، در هر حديثى - چه معارض داشته باشد و چه نداشته باشد - سه اصل بايد احراز شود : 1 . اصل صدور يا سند ؛ 2 . جهت صدور ؛ 3 . دلالت يا ظهور .\r\nهمهء اينها دليل بر اعتبار دارند .\r\nالف ) دليل اعتبار ظهور ، اصالةالظهور است كه يك اصل عقلائى است و بناى عملى عقلاء بر اخذ به ظواهر كلام ديگران است . سيرهء عقلاء از نوع فعل و عمل است ، نه قول و لفظ كه داراى ظهور باشد ، و از نوع دليل لُبّى است نه لفظى . در دليل لبى بايد به قدر متيقن اكتفا كرد و قدر متيقّن آن حديثى است كه معلوم الكذب نباشد ؛ و گرنه بناى عملى عقلاء بر اخذ به ظاهرِ معلوم الكذب نيست - و چه بسا معلوم‌العدم است - پس اين دليل تنها شامل غير معلوم الكذب است و معلوم‌الكذب دليل ندارد كه بتوان آن را سبب براى حدوث مصلحت قرار داد .\r\n\r\n\r\n","description":"","footnote":"\r\n( 1 ) . همان‌طورى كه بر مسلك طريقيت احدهما طريق به سوى واقع بود و آن ديگرى كه معلوم الكذب بود طريق نبود .\r\n","page_name":" 402 ","page_number":403},
  {"content":"\r\n\r\nب ) دليل اعتبار جهت صدور كه فلان حديث در مقام تقيه صادر شده است يا براى بيان واقع است ، سيرهء عقلاء است ؛ عقلاء بناء را بر اين مىگذارند كه متكلم در مقام بيان واقع ، اين كلام را به زبان آورده است به منظور تقيه يا مصالح ديگر . و باز همان حرف‌ها تكرار مىشود كه قدر متيقن از دليل لبى يا سيرهء عقلاء ، آنجايى است كه معلوم الكذب نباشد . . . .\r\nج ) دليل اعتبار سند كه ادلهء اربعهء حجيت خبر واحد بود ( كتاب ، سنت ، اجماع ، سيرهء عقلاء ) باز نسبت به سيره و اجماع همان حرف‌ها مىآيد ؛ يعنى اينها دليل لبى هستند و بايد به قدر متيقن آنها اخذ شود ، و قدر مسلّم ، غير معلوم الكذب را شامل مىشود و معلوم الكذب را شامل نمىشود . نسبت به آيات و روايات ، در قدم اول مدعى هستيم كه اينها هم حديثى را شامل مىشوند كه لااقل ظن به صدور ، صدق و حق بودن آن داشته باشيم و بلكه اطمينان به صدق آن پيدا كنيم ، « 1 » و حديث معلوم الكذب چنين نيست .\r\nدر قدم دوم مدعى هستيم كه اگر هم ، ظن يا اطمينان به صدق و صدور نداريم ، لااقل بايد محتمل الصدق باشد و آن را كه معلوم الكذب است شامل نمىشوند تا بر حجيت آن دلالت كنند تا آن نيز سبب و مقتضى براى حدوث مصلحت باشد . بنابراين قدر مسلّم آن است كه هركدام معلوم الكذب نيست سببيّت دارد ، نه هر دو حديث . و نتيجه‌اش قبلًا ذكر شد .\r\nاحتمال 2 . در واقع هر دو حديث مقتضى براى حجيت داشته باشند و سبب براى حدوث ملاك باشند و علم اجمالى به كذب ، اثرى نداشته باشد و مانع از حدوث مقتضى در آن دو نباشد و بنابراين همان‌طوركه غير متعارضها هركدام سبب براى حدوث ملاك هستند ، متعارض‌ها نيز چنين‌اند . آنگاه طبق اين احتمال ، متعارضان در حقيقت از باب متزاحمان هستند و قواعد باب تزاحم در آن دو اجرا مىشود نه قانون تساقط ؛ ولى قبل از بيان حكم متزاحمان مرحوم آخوند مطلب را به دو بخش تقسيم مىكند : 1 . گاهى متعارضان هر دو مبين حكم الزامى هستند . « 2 » 2 . گاهى يكى از آن دو مبين حكم\r\n\r\n\r\n","description":"","footnote":"\r\n( 1 ) . مثلًا آيه نبأ خبر عادلى را حجت مىكند كه گمان‌آور بلكه اطمينان‌آور است ، روايات ، خبر ثقه‌اى را حجت مىكنند كه نزدعرف و عقلاء اطمينان‌آور است .\r\n( 2 ) . مثلا يك دليل ، امر به جلوس مىكند و دليل ديگر در همان زمان و مكان معيّن ، امر به قيام مىكند و طبق هركدام صد درجه‌مصلحت ايجاد مىشود . يا يك دليل امر به حركت و ديگرى امر به سكون مىنمايد . اين موارد از نوع تعارض ذاتى و اجتماع ضدين هستند و مكلف قدرت امتثال هر دو را ندارد . يا دليلى مىگويد ظهر واجب است و دليلى مىگويد جمعه واجب است . يا دليلى قصر را و دليل ديگر اتمام را واجب مىكند ، كه تعارض بالعرض دارند و در سايه علم اجمالى به نبود دو واجب در يك زمان ، با يكديگر تضاد دارند و جمع آن دو شرعاً جمع ضدين است و مقدور مكلف نيست . يا يك دليل ، امر به فعل مىكند و دليل ديگر امر به ترك . مكلف هم قادر نيست كه در آنِ واحد ، هم فاعل باشد و هم تارك . اينجا اجتماع متناقضان است .\r\nالبته تمام اينها از نوع تزاحم دو واجب است كه در متن كفايه به آن اشاره شده است ، ولى اختصاص به آن دو ندارد و تزاحم دو حرام يا يك واجب و يك حرام هم از همين قبيل است . مثلًا يك دليل ، نهى از قيام مىكند و دليل ديگر نهى از جلوس . و جمع دو حرام ممكن نيست .\r\n","page_name":" 403 ","page_number":404},
  {"content":"\r\n\r\nالزامى ( وجوب يا تحريم ) است و ديگرى مبين حكم غير الزامى است و به تعبير آخوند در يكى اقتضاء ( حكم و ملاك الزامى ) هست و در ديگرى اقتضاء ( اقتضاى حكم الزامى ) نيست ؛ يعنى استحباب يا اباحه يا كراهت را دلالت دارد . و قدر مسلم ، اباحه ، لا اقتضاء است ؛ يعنى نه اقتضاى فعل دارد و نه ترك .\r\nدر صورت اوّل ، متعارضان از نوع متزاحمان است و قواعد تزاحم اجرا مىشود كه توضيح آن در بخش‌هاى بعد خواهد آمد . ولى در صورت دوم نمىتوان گفت دليل مبين حكم الزامى با دليل مبين حكم غير الزامى ( ما فيه الاقتضاء با ما لا اقتضاء فيه ) متزاحمان هستند ؛ زيرا حتماً هركدام كه در آن اقتضاء هست و حكم الزامى را مىگويد مقدم است و ديگرى قدرت مزاحمت ندارد .\r\nقوله : الّا ان يقال : يك نكته : احكام شرعيه از نظر اقتضاء و تخيير ( عدم اقتضاء ) دو دسته‌اند . به عقيدهء مشهور يكى از احكام خمسه داراى عدم اقتضاء است و آن اباحه است كه فعل و ترك آن مساوى است و اقتضاى فعل يا ترك ندارد و ديگرى چهار حكم ديگر است كه يا اقتضاء فعل دارند و يا اقتضاء ترك ، و هركدام يا با منع از طرف مقابل ( نقيض ) است كه نامش وجوب « 1 » و حرمت « 2 » است و يا با منع از نقيض نيست كه نامش استحباب « 3 » و كراهت « 4 » است .\r\nولى به عقيدهء آخوند دو حكم از احكام خمسه داراى اقتضاء است الزاماً ؛ و آنها وجوب و حرمت مىباشند كه يكى اقتضاء فعل است الزاماً ، و ديگرى اقتضاى ترك است الزاماً . و سه حكم ديگر لا اقتضاء هستند ؛ يعنى اقتضاء حكم الزامى در آنها نيست . آن‌ها عبارت‌اند از استحباب و كراهت و اباحه .\r\nبا توجه به اين نكته گفتنى است در بخش قبلى دو دليلى كه يكى مبين حكم الزامى و ديگرى غير الزامى بود ، بر مبناى فوق ، بررسى شد كه در يكى اقتضاء هست و در ديگرى نيست و قدرت معارضه و مزاحمت با ديگرى را ندارد . ولى آخوند در اينجا مىفرمايد اگر هر دو دليل را داراى اقتضاء دانستيم ، يعنى گفتيم دليل دال بر حكم غير الزامى به بركت ادلهء حجيت خبر « صَدِّق العادل » اقتضاء حكم غير الزامى را دارد - نه اين‌كه عدم اقتضاء باشد ، بلكه اقتضاءالعدم است - و دليل حكم الزامى نيز به پشتوانهء « صدّق العادل » اقتضاء حكم الزامى دارد و هر دو دليل داراى اقتضاء حكم مخالف با ديگرى هستند ، و هر دو مقتضى دارند .\r\nدر اين صورت دليل الزامى ، قدرت مزاحمت با دليل غير الزامى ندارد و غير الزامى مقدم است ، زيرا حكم الزامى بايد علتش تامّه باشد و مانعى نباشد تا الزام بيايد ، و وجود معارضى به نام دليل\r\n\r\n\r\n","description":"","footnote":"\r\n( 1 ) . اقتضاء فعل با منع از ترك .\r\n( 2 ) . اقتضاء ترك با منع از فعل .\r\n( 3 ) . اقتضاء فعل با جواز ترك .\r\n( 4 ) . اقتضاء ترك با جواز فعل .\r\n","page_name":" 404 ","page_number":405},
  {"content":"\r\n\r\nاستحباب كافى است تا جلو الزام را بگيرد و علت آن تامّه نشود و در نتيجه حكم الزامى هم نباشد و نوبت به حكم غير الزامى برسد .\r\nقوله : نعم يكون : يك مقدمه : در مباحث قطع در امر خامس بحثى داشتيم مبنى بر اين‌كه آيا در فروع دين و مسائل عملى ، علاوه بر عمل جوارحى كه لازم است ، عمل جوانحى و قلبى ( اعتقاد و عقدالقلب و التزام قلبى ) هم لازم است يا نه ؟ آيا ادلّهء حجيّت خبر كه مىگويد « صدّق العادل » مفادش اين است كه هم ترتيب اثر بده و عمل كن و هم ملتزم شو و بناى قلبى بر آن بگذار ؟ يا مفادش تنها لزوم ترتيب اثر و عمل خارجى و جوارحى است و لا غير ؟\r\nمطلب اين بخش مبتنى بر مبناى لزوم موافقت التزاميّه است . با توجه به اين مقدّمه شايان ذكر است تا به حال بر مسلك سببيّت ، ميان متعارضين تفصيل داديم و گفتيم اگر هر دو مبيّن حكم الزامى باشند ، از باب تزاحم خواهند بود ؛ و اگر هر دو مبيّن غير الزامى باشند يا يكى مبيّن الزامى و ديگرى غير الزامى باشد ، از باب تزاحم نيست . . . . ولى حالا مىگوييم : بنا بر مبناى فوق ، ( لزوم موافقت التزاميه ) متعارضين هميشه از باب متزاحمين خواهند بود و فرق ميان سه صورت فوق نيست و تزاحمشان هم از نوع تزاحم دو واجب مىشود ؛ زيرا از طرفى واجب است به وجوب ، اعتقاد قلبى پيدا كنيم و از طرف ديگر به استحباب يا حرمت و . . . و جمع ميان هر دو مقدور نيست و مكلف قدرت التزام به هر دو را ندارد ؛ لذا جاى تزاحم است و قواعد متزاحمين بايد اجرا شود .\r\nولى خوشبختانه اصلًا اين مبنا باطل است و در همان مباحث قطع گذشت كه هيچ دليل عقلى يا شرعى مبنى بر لزوم موافقت التزاميّه نداريم و مهمّ موافقت عمليّه است و حتّى نسبت به احكام واقعى هم موافقت التزاميّه لازم نيست ، تا چه رسد به احكام ظاهريّه ( مؤدّاى اماره يا اصل ) كه مورد بحث است . در نتيجه همان تقسيم‌بندى كه پيش از « نعم . . . » . داشتيم در جاى خود محفوظ است .\r\nاحكام متعارضين « 1 » بنا بر طريقيّت عبارت شد از تساقط دو دليل ، و بنا بر سببيّت هم طبق احتمال اوّل تساقط بود ؛ ولى طبق احتمال دوم - كه هر دو مقتضى و ملاك داشتند - سه فرض درست شد :\r\n1 . هر دو مبيّن حكم الزامى باشند ؛ كه حتماً از باب تزاحم مىشود و قانون متزاحمان اين است كه اگر يكى از آن دو مقطوع الاهميّة يا لا اقل محتمل الاهميّة بود « 2 » همان متعيّن است ؛ و اگر هيچ كدام اهمّ نبود ، بلكه برابر و مساوى بودند ، نوبت به تخيير مىرسد . به هر حال جاى طرح و تساقط نيست .\r\n2 . يكى از آن دو مبيّن حكم الزامى و ديگرى مبيّن غير الزامى باشد ، آن هم مبناى اقتضاء و لا اقتضا را بگيريم ؛ كه در اين فرض حتماً به حكم الزامى اخذ مىشود و هرگز لا اقتضا با اقتضاء قدرت مزاحمت ندارد .\r\n\r\n\r\n","description":"","footnote":"\r\n( 1 ) . و حكم التعارض . . . .\r\n( 2 ) . فىالجمله ، يعنى به يك احتمال عقلائى و قابل توجه ، نه به يك احتمال ضعيف كه يك درصد احتمال اهميّت در يك طرف‌بدهيم كه ارزش ندارد .\r\n","page_name":" 405 ","page_number":406},
  {"content":"\r\n\r\n3 . همان صورت بر مبناى اينكه هر دو دليل اقتضاى حكم الزامى و غير الزامى داشته باشند ؛ در اين فرض اخذ به دليل غير الزامى اشكال ندارد . به همان دليلى كه پيش از « نعم . . . » ذكر شد كه علت حكم الزامى تمام و كامل نيست .\r\nفافهم : اشاره به اين است كه حكم غير الزامى چه ناشى از عدم اقتضاء باشد و چه ناشى از اقتضاء ضعيف باشد هرگز قدرت مزاحمت با حكم الزامى ندارد و حتماً حكم الزامى مقدّم است .\r\nهذا هو قضية القاعدة فى تعارض الأمارات لا الجمع بينها بالتصرف فى أحد المتعارضين أو فى كليهما كما هو قضية ما يتراءى مما قيل من أن الجمع مهما أمكن أولى من الطرح إذ لا دليل عليه فيما لا يساعد عليه العرف مما كان المجموع أو أحدهما قرينة عرفية على التصرف فى أحدهما بعينه أو فيهما كما عرفته فى الصور السابقة مع أن فى الجمع كذلك أيضا طرحا للأمارة أو الأمارتين ضرورة سقوط أصالة الظهور فى أحدهما أو كليهما معه .\r\nو قد عرفت أن التعارض بين الظهورين فيما كان سنديهما قطعيين و فى السندين إذا كانا ظنيين و قد عرفت أن قضية التعارض إنما هو سقوط المتعارضين فى خصوص كلّ ما يؤديان إليه من الحكمين لا بقاؤهما على الحجية بما يتصرف فيهما أو فى أحدهما أو بقاء سنديهما عليها كذلك بلا دليل يساعد عليه من عقل أو نقل .\r\nفلا يبعد أن يكون المراد من إمكان الجمع هو إمكانه عرفا و لا ينافيه الحكم بأنه أولى مع لزومه حينئذ و تعينه فإن أولويته من قبيل الأولوية فى أولى الأرحام و عليه لا إشكال فيه و لا كلام .\r\nتا به حال با مقتضاى قاعده در متعارضين آشنا شديم و دانستيم كه مقتضاى قاعده بر مسلك طريقيّت ، تساقط است و بر مسلك سببيّت هم طبق احتمال اوّل تساقط است و طبق احتمال دوم تزاحم است كه تفصيلًا ذكر شد ، و به هر حال جاى جمع ميان دو دليل با رفع يد از ظهور و دلالت هر دو يا يكى از آن دو نبود .\r\nبا اين حال از كلام بزرگانى مثل ابن ابى جمهور احصائى « 1 » و شهيد ثانى « 2 » چنين برمىآيد كه « الجمع مهما أمكن أولى من الطرح » ؛ يعنى جمع ميان دو دليل متعارض به هر شكلى و تا هر كجا كه ممكن و ميسور باشد ، بهتر از طرح هر دو يا يكى است و براى اين مطلب دلايلى هم ذكر شده است كه جناب شيخ در رسائل مطرح فرموده است . « 3 » مرحوم آخوند بدون اشاره به اين دلايل به پاره‌اى از اشكالات اين سخن اشاره مىكند و دو ايراد را مطرح مىنمايد :\r\n1 . چنين جمعى هيچ مدرك و دليل عقلى يا شرعى يا عرفى ندارد . آرى اگر متعارضين هر دو قرينه بر تصرّف در هر دو يا در يكى از آنها باشند يا يكى از آن دو قرينهء عرفى باشد بر تصرّف در\r\n\r\n\r\n","description":"","footnote":"\r\n( 1 ) . غوالىاللئالى ، ج 4 ، ص 136 .\r\n( 2 ) . تمهيدالقواعد ، ص 39 .\r\n( 3 ) . فرائدالاصول ، ص 434 .\r\n","page_name":" 406 ","page_number":407},
  {"content":"\r\n\r\nديگرى ، و خلاصه اگر به گونه‌اى باشند كه عرف و عقلاء ميان آنها را جمع مىكنند ، چنين جمعى ارزش دارد ؛ و گرنه هيچ اعتبارى ندارد و فرض اين است كه ميان متعارضان جمع عرفى ميسور نيست ، و البته هر جمعى ارزش ندارد .\r\n2 . جمع مزبور از طرح و تساقط بهتر نيست و حاصلش طرح هر دو يا يكى از آن دو است كه نمىتوان نامش را جمع گذاشت ؛ زيرا در اواخر فصل پيشين دانستيم كه متعارضان يا از لحاظ سند قطعىاند و از لحاظ دلالت ظنّى و ظهورى هستند و تعارض ، فيما بين دو ظهور است كه ناگزير ، از هر دو يا يكى بايد رفع يد كرد ، و يا از لحاظ سند ظنّى و دلالت‌ها قطعى است كه ناگزير بايد از سند يكى گذشت ، و يا از هر دو جنبه ظنّى هستند و دوران امر ميان اخذ سندها و طرح دلالت‌ها و يا طرح سندهاست كه ما طرح سند را ترجيح داديم . به هر حال در آغاز همين فصل دانستيم كه مقتضاى قاعده در متعارضان ، تساقط فىالجمله است ، نه اينكه سندها را تعبّداً بگيريم و ناگزير در دلالت‌ها و ظهورها تصرّف كنيم و هر دو يا يكى را كنار بزنيم كه هيچ دليلى از عقل و نقل اين شيوه را همراهى نمىكند . « 1 »\r\nدر پايان دو پرسش و پاسخ مطرح است :\r\n1 . قاعدهء « الجمع مهما أمكن أولى من الطرح » از قواعد معروف و مشهور است كه بر سر زبان‌هاست و مكرّر در كلمات بزرگان به آن اشاره مىشود . با اين حال آيا تفسير صحيحى براى اين قاعده وجود دارد يا از مشهوراتى است كه اساسى ندارند ؟ پاسخ اين است كه آرى تفسير صحيح دارد و آن اين‌كه به‌دنبال كلمهء « جمع » ، قيد « عرفى » را بيفزاييم و بگوييم « الجمع العرفى » ؛ يا به‌دنبال كلمهء « امكن » كلمهء « عرفاً » را بيفزاييم و بگوئيم منظور از امكان جمع ، امكان عرفى است ، نه امكان عقلى ؛ و اگر اين شد ، قاعده مفاد كاملًا صحيحى مىيابد ؛ يعنى در مواردى كه جمع عرفى و عقلائى ممكن است و عرف ، ميان دو دليل جمع مىكند و وفق مىدهد ، و نوبت به طرح نمىرسد . چنين جمعى مقبول است و مدرك آن سيرهء عقلاء است كه در محاورات خودشان دارند و شارع مقدّس هم شيوهء جديدى را اتّخاذ نكرده و همان سيره را دنبال كرده است . پس جمع عرفى است كه تا ميسور باشد از طرح بهتر است .\r\n2 . حال كه مراد ، جمع عرفى شد مىگوييم چنين جمعى نه تنها از طرح هر دو يا يكى از دو دليل بهتر است ، بلكه لازم و واجب و متعيّن است و نوبت به راه‌هاى ديگر نمىرسد . با اين حال پرسش ديگر اين است كه چرا فرموده‌اند : « الجمع مهما امكن اولى من الطرح » و كلمهء اولى را كه افعل التفضيل است به‌كار برده‌اند كه ظهور دارد در اين‌كه اين كار بهتر است ، ولى كارها و راه‌هاى ديگر هم خوب است ؛ در حالى كه بايد مىگفتند : « الجمع مهما أمكن واجب و لازم و . . . » ؟\r\n\r\n\r\n","description":"","footnote":"\r\n( 1 ) . علاوه بر دو ايراد فوق ايرادهاى ديگرى نيز وارد است كه اگر بنا باشد به هر شكل ممكن متعارضان را جمع كنيم ، بايد اخبار علاجيّه را با همهء وفور و فراوانىاى كه دارند كنار بگذاريم كه هيچ فقيهى به آن ملتزم نيست . و نيز جمع مزبور سر از هرج و مرج در فقه در مىآورد ؛ زيرا هر كسى بنا به سليقه و ذوق خويش ميان دو دليل را جمع مىكند و يك توجيهى مىنمايد .\r\n","page_name":" 407 ","page_number":408},
  {"content":"\r\n\r\nپاسخ : اولويّت ، گاهى از نوع تخييرى و ترجيحى است كه غالباً چنين است و گاهى از نوع تعيينى است كه دلالت بر تعيين دارد . اين شيوه بهتر است ؛ يعنى متعيّن است و نظيرش در آيهء ارث است كه فرمود : و أولوا الأرحام بعضهم أولى ببعض . « 1 » يعنى منسوبين درجهء اول ( پدر و مادر و فرزندان ) از منسوبين درجات بعدى اولويت دارند كه وارث ميّت باشند و اين به معناى اين نيست كه با وجود طبقهء اوّل هم طبقات بعدى ارث مىبرند ؛ ولى طبقه اوّل وارث باشد بهتر است ، از مسلّمات فقه است كه طبقات ارث در طول يكديگرند و با وجود طبقهء اول نوبت به طبقات بعدى نمىرسد ، و طبقهء اوّل متعيّن است ولى تعبير به « اولى » كرده است . « 2 »\r\nبنابراين كاملًا حدّ و مرز قانون « الجمع » مشخص شد و حدود و ضوابط متعارضان هم مشخّص شد و قانون آنها نيز دانسته شد .\r\n\r\n\r\n","description":"","footnote":"\r\n( 1 ) . سورهء انفال ، آيهء 75 ؛ سورهء احزاب ، آيهء 6 .\r\n( 2 ) . و نيز نظيرش در اين جملهء فقيهان است كه « أولى بميراثه أولى بأحكامه » ( لمعهء دمشقيّه ، ج 1 ، ص 122 ) . يعنى هركس در ارث بردن از ميّتى سزاوارتر از ديگران و مقدّم بر آنهاست ، در اجراى احكام ميّت ؛ يعنى تجهيز و غسل و كفن و نماز و دفن او سزاوارتر است و با وجود او نوبت به ديگران نمىرسد و ديگران هم اگر بخواهند متكفّل تجهيز ميّت شوند ، حتماً بايد با اذن وارث باشد . باز اولويّت تعيينى است .\r\n","page_name":" 408 ","page_number":409},
  {"content":"\r\n\r\n\r\nفصل : [ الأصل الثانوىّ فى المتعارضين 
  ]\r\n\r\n[ الاصل عدم سقوط كليهما و لزوم الاخذ بأحدهما 
  ]\r\nلا يخفى أن ما ذكر من قضية التعارض بين الأمارات إنما هو بملاحظة القاعدة فى تعارضها و إلا فربما يدعى الإجماع على عدم سقوط كلا المتعارضين فى الأخبار كما اتفقت عليه كلمة غير واحد من الأخبار .\r\n\r\n[ لزوم الاخذ بالراجح فى الدوران بين التعبين و التخيير 
  ]\r\nو لا يخفى أن اللازم فيما إذا لم تنهض حجة على التعيين أو التخيير بينهما هو الاقتصار على الراجح منهما للقطع بحجيته تخييرا أو تعيينا بخلاف الآخر لعدم القطع بحجيته و الأصل عدم حجية ما لم\r\nيقطع بحجيته بل ربما ادعى الإجماع أيضا على حجية خصوص الراجح .\r\n\r\n[ الأخبار العلاجيه و الاستدلال بها على وجوب الترجيح 
  ]\r\nو استدل عليه بوجوه أخر أحسنها الأخبار .\r\nو هى على طوائف .\r\n\r\n[ 1 . اخبار التخيير 
  ]\r\nمنها ما دل على التخيير على الإطلاق .\r\nكخبر ( الحسن بن الجهم عن الرضا عليه السلام : قلت يجيئنا الرجلان و كلاهما ثقة بحديثين مختلفين و لا يعلم أيهما الحق قال فإذا لم يعلم فموسع عليك بأيهما أخذت ) .\r\nو ( خبر الحارث بن المغيرة عن أبى عبد الله عليه السلام : إذا سمعت من أصحابك الحديث و كلهم ثقة فموسع عليك حتى ترى القائم فترد عليه ) .\r\nو ( مكاتبة عبد الله بن محمد إلى أبى الحسن عليه السلام : اختلف أصحابنا فى رواياتهم عن أبى عبد الله عليه السلام فى ركعتى الفجر فروى بعضهم صل فى المحمل و روى بعضهم لا تصلها إلا فى الأرض فوقع عليه السلام موسع عليك بأية عملت ) .\r\nو ( مكاتبة الحميرى إلى الحجة عليه السلام إلى أن قال فى الجواب عن ذلك حديثان إلى أن قال عليه السلام : و بأيهما أخذت من باب التسليم كان صوابا ) .\r\nإلى غير ذلك من الإطلاقات .\r\n\r\n","description":"","footnote":"","page_name":" 409 ","page_number":410},
  {"content":"\r\n\r\n\r\n[ 2 . ا خبار التوقّف 
  ]\r\nو منها : ما دل على التوقف مطلقا .\r\n\r\n[ 3 . أخبار الاحتياط 
  ]\r\nمنها : ما دل على ما هو الحائط منها .\r\n\r\n[ 4 . أخبار الترجيح 
  ]\r\nو منها : ما دل على الترجيح بمزايا مخصوصة و مرجحات منصوصة من مخالفة القوم و موافقة الكتاب و السنة و الأعدلية و الأصدقية و الأفقهية و الأورعية و الأوثقية و الشهرة على اختلافها فى الاقتصار على بعضها و فى الترتيب بينها .\r\n\r\n[ من استدّل باخبار الترجيح على وجوب الترجيح 
  ]\r\nو لأجل اختلاف الأخبار اختلفت الأنظار .\r\nفمنهم من أوجب الترجيح بها مقيدين بأخباره إطلاقات التخيير و هم بين من اقتصر على الترجيح بها و من تعدى منها إلى سائر المزايا الموجبة لأقوائية ذى المزية و أقربيته كما صار إليه شيخنا العلامة أعلى الله مقامه أو المفيدة للظن كما ربما يظهر من غيره .\r\nفصل سوم : مقتضاى قاعدهء ثانوى در متعارضان\r\nتا زمانى كه از نظر قاعدهء ثانوى و اخبار علاجيّه ، تكليف متعارضان روشن مىشود ، نوبت به قاعدهء اوّلى و حكم عقل نمىرسد و اگر احياناً به دلايلى - از قبيل خبر واحد بودن اخبار علاجيّه يا سقوط كردن خود آنها در سايه تعاض و . . . - دست ما از اين اخبار كوتاه شد ، نوبت به قاعدهء اوّلى و حكم عقلى مىرسد .\r\nمقتضاى قاعدهء اوّليه يا تساقط است يا تزاحم ؛ به حسب اختلاف مبانى . ولى همهء فقيهان متفق هستند بر اين‌كه در متعارضان جاى تساقط نيست « 1 » و حتماً بايد يكى از دو روايت را اخذ كنيم و مورد عمل قرار دهيم . علاوه بر اجماع روايات فراوانى نيز به اتفاق كلمه اين مطلب را بيان مىكند ، و شايد آن اجماع مستند به اين اخبار باشد و دليل جداگانه‌اى نباشد .\r\nخود اخبار علاجيّه چند دسته‌اند عمدهء اين اخبار دو دسته است :\r\n1 . اخبار تخيير ؛ كه در متعارضان حكم به تخيير مىنمايد ؛\r\n2 . اخبار تعيين ؛ كه حكم به تعيين اخذ راجح و طرح مرجوح مىنمايد . اگر ميان اين دو دسته\r\n\r\n\r\n","description":"","footnote":"\r\n( 1 ) . البته قدر مسلّم در دو خبر متعارض اين مطلب مطرح است و امّا در ساير امارات متعارضه از قبيل دو اجماع منقول متعارض ، دو شهرت متعارض و . . . همان قاعدهء اوليّه حاكم است .\r\n","page_name":" 410 ","page_number":411},
  {"content":"\r\n\r\nتوانستيم جمع كنيم و يكى را قرينه براى تصرّف در ديگرى قرار دهيم چه بهتر « 1 » امّا اگر نتوانستيم ميان آن دو را جمع كنيم و همين اندازه از تمام اخبار علاجيّه فهميدم كه اجمالًا يكى از متعارضان حجّت است و ما حق نداريم هر دو را طرح كنيم ، ولى تفصيلًا نفهميديم كه جاى تخيير است يا جاى ترجيح ، و دوران امر ميان تخيير و تعيين شد تكليف چيست ؟\r\nآخوند مىفرمايد تكليف تعيين است ، يعنى معيناً بايد راجح را اخذ كنيم و اگر رجحانى نبود ، نوبت به تخيير مىرسد . دليل مطلب چند امر است :\r\n1 . دوران امر ميان تعيين و تخيير است و تعيين ، قدر متيقن است و بايد به آن اخذ كنيم و به ديگر سخن ، حديث راجح در هر حال حجت و مقطوع‌الجحية است يا تخييرا « 2 » يا تعييناً . « 3 » ولى خبر غير راجح يعنى مرجوح ، مشكوك الججيّه است ؛ زيرا اگر در واقع مخير باشم ، اين خبر هم يك طرف قضيّه است ، ولى اگر در واقع اخذ به راجح معيّن باشد اين خبر كنار مىرود ، و چون هر دو متحمل است ، حجيّت آن محرز نيست و شك در حجيّت ، مجراى اصل عدم حجيّت است و در اوايل باب امارات هم كه امورى به‌عنوان مقدّمات بحث مطرح بود در امر سوم دربارهء تأسيس اصل مبسوطاً بحث شد .\r\n2 . ادّعاى اجماع هم شده است ، مبنى بر اين‌كه حتماً خصوص راجح حجّت است و با وجود آن نوبت به مرجوح نمىرسد .\r\n3 . به يك سلسله وجوه ديگرى هم استناد شده است كه بهترين آنها اخبار و روايات است و خود اخبار چند طائفه است . « 4 » به‌طور كلّى اخبار علاجيّه از ديدگاه مرحوم آخوند چهار دسته است :\r\n1 . اخبار تخيير كه به نحو مطلق در متعارضان حكم به تخيير مىكند . « 5 »\r\nبراى نمونه مرحوم آخوند به چهار حديث اشاره مىكند :\r\nالف ) خبر حسن بن جهم از امام رضا عليه السلام كه مىفرمايد : وقتى از ميان اخبار ، حق را نشناختى « فموسّع عليك بأيّهما أخذت » « 6 » يعنى آزاد هستى و دستت باز است كه به هركدام خواستى عمل كن .\r\nب ) خبر حرث بن مغيره از امام صادق عليه السلام كه مىفرمايد : « فموسّع عليك حتىترى القائم . . . » . « 7 »\r\n\r\n\r\n","description":"","footnote":"\r\n( 1 ) . مثلًا اخبار تخيير را بگيريم و به اطلاق آنها عمل كنيم و در متعارضان مطلقاً قائل به تخيير شويم ؛ چه متكافئان باشند و چه‌يكى راجح باشد كه امر به اخذ به راجح مىكنيم و حمل بر ندب بر تخيير و بيان يكى از دو فرد تخيير مىنماييم ، و يا مىتوانيم ظاهر اخبار تعيين را بگيريم و بگوييم اخذ به راجح واجب تعيينى است و با اينها اطلاقات اخبار تخيير را قيد بزنيم و بگوييم تخيير در جايى است كه هيچ رجحانى نباشد .\r\n( 2 ) . اگر فىالواقع مخيّر باشيم .\r\n( 3 ) . اگر در واقع اخذ به راجح معيّن باشد .\r\n( 4 ) . يك نكته : در عبارت مرحوم آخوند استخدام به‌كار رفته است ؛ يعنى از مرجع ضمير ( لفظ الاخبار ) ، خصوص اخبارى كه دليل بر اخذ به راجح مىباشند ، اراده شده و از خود ضمير كه « و هى على طوائف » باشد مطلق اخبار علاجيّه اراده شده است .\r\n( 5 ) . آخوند در اين‌باره فرق نمىگذارد ميان زمان غيبت و حضور معصوم ، مطابق با احتياط بودن يا نبودن فى احدهما ، از هر جهت برابر بودن يا رجحان يكى بر ديگرى .\r\n( 6 ) . احتجاج طبرسى ، ص 357 .\r\n( 7 ) . همان .\r\n","page_name":" 411 ","page_number":412},
  {"content":"\r\n\r\nج ) مكاتبهء عبد الله بن محمد از امام هفتم در بارهء نماز صبح كه در محمل بخوانيم يا بر روى زمين ؛ مىفرمايد : « موسّع عليك بايّة علمت » . « 1 »\r\nد ) مكاتبهء حميرى از امام زمان ( عجل الله فرجه الشريف ) دربارهء تكبير گفتن براى قيام از تشهّد اوّل به ركعت سوم . . . مىفرمايد : « بأيّهما أخذت من باب التسليم كان صواباً » . « 2 » اين چهار حديث و امثال آن به وضوح بر توسعه و تخيير دلالت دارند .\r\n2 . اخبار توقّف كه به نحو مطلق و بدون تفصيل ميان متكافئان يا متفاضلان مىگويد : به متعارضان كه رسيدى بايد توقف كنى و طبق هيچ‌كدام فتوى ندهى ( و توقف در فتوى ، به‌دنبال دارد احتياط در عمل را . « 3 »\r\n3 . رواياتى كه مىگويد از متعارضان آن را كه مطابق احتياط است اخذ كن و ديگرى را طرح كن . « 4 »\r\n4 . رواياتى كه مىگويد راجح را بايد اخذ كرد و مرجوح را كنار گذاشت و جاى تخيير نيست و يك سلسله مرجّحاتى را مطرح مىكند ؛ مانند : موافق عامّه را رها كن و مخالف آنها را اخذ كن ، موافق كتاب و سنّت را بگير و مخالف را طرح كن ، راوى هركدام عادل‌تر ، راستگوتر ، فقيه‌تر ، پرهيزكارتر ، موثّق‌تر است ، اخذ كن و مقابلش را دور بريز ، هركدام شهرت روايى دارد اخذ كن و شاذ و نادر را رها كن و . . . . « 5 »\r\nخود اين دستهء چهارم ، از نظر تعداد مرجّحات اختلاف دارند ، مثلًا در بعضى از روايات ، تنها يكى از مرجحات را آورده و به سراغ تخيير رفته است و در مثل مقبولهء عمر بن حنظله و مرفوعه زراره كه عمده روايات باب است در مقبوله موافقت كتاب و سنت را آورده است ولى موافق احتياط بودن را نياورده و در مرفوعه به عكس آمده است . از لحاظ ترتيب نيز اختلاف دارند ؛ مثلا در مقبوله ، ترجيح به صفات را بر ترجيح به شهرت مقدم داشته است و در مرفوعه بالعكس .\r\nهمين اختلاف اخبار سبب شده است تا اقوال فقهاء مختلف شود ؛ به اين نحو كه عده‌اى به اطلاقات اخبار تخيير اخذ كرده و از اخبار ترجيح گذشته‌اند . خود مرحوم آخوند از همين گروه است و فعلًا نظر خود را بيان نكرده است .\r\nجمع زيادى كه مشهور باشند اخبار ترجيح را گرفته‌اند . تا زمانى كه احدهما رجحان داشته باشد ، معيناً بايد راجح را اخذ كنيم و مرجوح را طرح نماييم . مشهور با اين اخبار ترجيح ، اطلاقات اخبار تخيير را تقييد كرده‌اند . طرفداران لزوم ترجيح سه گروه‌اند :\r\n1 . اخبارىها فقط به مرجّحات منصوصه اكتفا كرده‌اند و گفته‌اند تنها به مرجحاتى كه در لسان\r\n\r\n\r\n","description":"","footnote":"\r\n( 1 ) . وسائل‌الشيعه ، ج 18 ، ص 88 .\r\n( 2 ) . احتجاج طبرسى ، ص 483 .\r\n( 3 ) . وسائل‌الشيعه ، ج 18 ، ص 112 .\r\n( 4 ) . همان ، ص 111 و 112 .\r\n( 5 ) . وسائل‌الشيعه ، ج 18 ، ص 75 تا 89 .\r\n","page_name":" 412 ","page_number":413},
  {"content":"\r\n\r\nنصوص آمده است مىتوان ترجيح داد ، و ما حق نداريم به ساير مرجحات تعدّى كنيم . « 1 » و اگر مرجّح منصوص نبود جاى تخيير است .\r\n2 . شيح اعظم و پيروان او مناط را قوىتر بودن و نزديك‌تر بودن يك روايت به واقع و حق و صدق دانسته‌اند و فرموده‌اند ما به مرجحات منصوصه بسنده نمىكنيم و آنچه در نصوص آمده است از باب مثال است و هر امتيازى كه براى ما ظن نوعى و شأنى به صدق و صدور بياورد و يك حديث را قوىتر و نزديك‌تر به حق بكند ما به‌وسيلهء آن مزيّت ، حديث را ترجيح مىدهيم ، ولو آن مزيت در نصوص نيامده باشد . « 2 »\r\n3 . بعضىها هم مناط را ظن شخص و فعلى گرفته‌اند و هر مزيّتى را كه بالفعل براى مجتهد ، ظن به صدق و صدور يك حديث بياورد ، ملاك رجحان دانسته‌اند و به ظن شأنى و نوعى بسنده نكرده‌اند و در اقع راه وسطى را اختيار نموده‌اند . « 3 »\r\n\r\n[ القول المختار ، و الجواب عن اخبار الترجيح 
  ]\r\nفالتحقيق أن يقال إن أجمع خبر للمزايا المنصوصة فى الأخبار هو المقبولة و المرفوعة مع اختلافهما و ضعف سند المرفوعة جدا .\r\nو الاحتجاج بهما على وجوب الترجيح فى مقام الفتوى لا يخلو عن إشكال لقوة احتمال اختصاص الترجيح بها بمورد الحكومة لرفع المنازعة و فصل الخصومة كما هو موردهما و لا وجه معه للتعدى منه إلى غيره كما لا يخفى .\r\nو لا وجه لدعوى تنقيح المناط مع ملاحظة أن رفع الخصومة بالحكومة فى صورة تعارض الحكمين و تعارض ما استندا إليه من الروايتين لا يكاد يكون إلا بالترجيح و لذا أمر عليه السلام بإرجاء الواقعة إلى لقائه عليه السلام فى صورة تساويهما فيما ذكر من المزايا بخلاف مقام الفتوى .\r\nو مجرد مناسبة الترجيح لمقامها أيضا لا يوجب ظهور الرواية فى وجوبه مطلقا و لو فى غير مورد الحكومة كما لا يخفى .\r\nو إن أبيت إلا عن ظهورهما فى الترجيح فى كلا المقامين فلا مجال لتقييد إطلاقات التخيير فى مثل زماننا مما لا يتمكّن من لقاء الإمام عليه السلام بهما لقصور المرفوعة سندا و قصور المقبولة دلالة لاختصاصها به زمان التمكّن من لقائه عليه السلام و لذا ما أرجع إلى التخيير بعد فقد الترجيح .\r\nمع أن تقييد الإطلاقات الواردة فى مقام الجواب عن سؤال حكم المتعارضين بلا استفصال عن كونهما متعادلين أو متفاضلين مع ندرة كونهما متساويين جدا بعيد قطعا بحيث لو لم يكن ظهور\r\n\r\n\r\n","description":"","footnote":"\r\n( 1 ) . الحدايق الناضره ، ج 1 ، ص 90 .\r\n( 2 ) . فرائدالاصول ، ص 450 و 451 .\r\n( 3 ) . مفاتيح‌الاصول ، ص 688 .\r\n","page_name":" 413 ","page_number":414},
  {"content":"\r\n\r\nالمقبولة فى ذاك الاختصاص لوجب حملها عليه أو على ما لا ينافيها من الحمل على الاستحباب كما فعله بعض الأصحاب و يشهد به الاختلاف الكثير بين ما دل على الترجيح من الأخبار .\r\nتا به حال از باب مقدمه ، اخبار علاجيه چند طايفه شد . عمدهء آنها دستهء اول و چهارم بود . به عقيدهء مشهور ، اخبار ترجيح مقدّم است و تا زمانى كه يكى از متعارضان داراى رجحان و مزيّتى باشد ، بايد همان را مورد عمل و فتوى قرار دهيم و وقتى كه از جميع جهات برابر بودند ، نوبت به تخيير مىرسد .\r\nولى مرام آخوند رحمه الله اين است كه اخبار تخيير مقدم است و در متعارضان نبايد مسألهء مرجحات را لحاظ كنيم ، بلكه چه برابر باشند و چه يكى راجح و ديگرى مرجوح باشد - در هر حال - جاى تخيير است . آخوند فعلًا تحقيقى را آغاز كرده است كه در آن ، تقديم اخبار ترجيح را ابطال مىكند و تقديم اخبار تخيير را نتيجه مىگيرد . اخبار ترجيح دو دسته است :\r\n1 . رواياتى كه جامع‌ترين است و همه يا اكثر مرجحات را بيان كرده است ؛\r\n2 . رواياتى كه تنها يك يا دو مرجح را ذكر كرده و بعد به سراغ تخيير رفته است .\r\nاما دستهء اوّل : جامع‌ترين خبر در اين باب ، دو خبر است : يكى مقبولهء عمر بن حنظله « 1 » و ديگرى مرفوعه زراره بن اعين است . « 2 » مرحوم آخوند در مجموع پنج اشكال به اين دو خبر دارد :\r\nاشكال اوّل : خود اين دو حديث با يكديگر از جهات عديده اختلاف دارند :\r\n1 . از لحاظ تعداد مرجحات : در مقبوله ، هشت مرجح ذكر شده است ، ولى در مرفوعهء زراره پنج مرجح آمده است .\r\n2 . از لحاظ ترتيب : در مقبوله ، ترجيح به صفات را بر ترجيح به شهرت مقدم داشته و در مرفوعه به عكس رفتار كرده است .\r\n3 . از لحاظ تفاوت مرجحات : در مقبوله ، موافقت كتاب و سنت آمده است ، ولى در مرفوعه ، موافق احتياط بودن ذكر شده است و اين اختلاف‌هاى فراوان شاهد خوبى است بر اين‌كه ائمه عليهم السلام به اين مطلب اهتمام نداشته‌اند و مسألهء ترجيح و اخذ به راجح واجب نبوده بلكه مستحب است ، و گرنه امر واجب و الزامى را نوعاً مثل هم بيان مىكنند و در مستحبات است كه بنا بر تسامح است . « 3 »\r\nاشكال دوم : اين اشكال مخصوص مرفوعه زراره است كه از لحاظ سندى خيلى مشكل دارد و به فرمودهء مرحوم مظفر « و المرفوعة كما قلنا ضعيفة جدّاً ، لأنّها مرفوعة مرسلة و لم يروها إلّاصاحب غوالىاللئالى « 4 » و قد طعن صاحب الحدائق « 5 » فى التأليف و المؤلف إذ قال فإنّا لم نقف عليها غير كتاب غوالىاللئالى مع ما هى عليه من الرفع و الإرسال ، و ما عليه الكتاب من نسبة صاحبه إلى التساهل فى نقل الأخبار و الإهمال و خلط غثها بسمينها و صحيحها بسقيمها ، إذن الكلام فيها فضول » . « 6 »\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 67 ؛ من لا يحضره‌الفقيه ، ج 4 ، ص 5 و 6 ؛ تهذيب ، ج 6 ، ص 301 .\r\n( 2 ) . غوالىاللئالى ، ج 4 ، ص 133 ، حديث 229 .\r\n( 3 ) . اين شاهد در آخر اشكال پنجم بيان مىشود .\r\n( 4 ) . همان ، ص 123 ، حديث 229 .\r\n( 5 ) . الحدائق الناضره ، ج 1 ، ص 99 .\r\n( 6 ) . اصول فقه ، ج 3 ، ص 149 .\r\n","page_name":" 414 ","page_number":415},
  {"content":"\r\n\r\nالبته اين اشكال بر مقبوله - كه از سوى علماء تلقى به قبول شده است - وارد نيست ، زيرا راوى آن صفوان بن يحيى است . كه از اصحاب اجماع است و مشايخ ثلاث هم آن را در كتب خويش آورده‌اند كه قبلًا در پاورقى اشاره شد .\r\nاشكال سوم : اين اشكال مخصوص مقبوله است كه گرچه از نظر سندى مشكل ندارد ، امّا از لحاظ دلالت مشكل دارد « 1 » و آن اينكه مورد مقبوله و شان صدور آن ، باب قضاوت و حكومت و رفع خصومت است كه دو نفر از شيعيان بر سر ميراثى نزاع داشتند و به حاكم جور مراجعه كرده بودند و امام صادق عليه السلام آنها را مورد ملامت قرار داد و فرمود چرا به حاكم طاغوتى مراجعه كرده‌ايد . . . آنگاه به احتمال قوى شأن صدور ، قرينه مىشود بر اين‌كه مقبوله ، مربوط به باب قضاوت در موضوعات باشد نه مربوط به باب فتوى در احكام كه موردنظر ما در متعارضان است و مجتهد مىخواهد بر طبق يكى از متعارضان فتوى دهد و حكم شرعى را روشن كند . بنابراين مقبوله نيز از مانحن‌فيه بيگانه است .\r\nاگر كسى بگويد چه مانعى دارد كه از راه تنقيح مناط پيش آييم و بگوييم مناط اخذ به راجح در باب حكومت و قضاوت ، آن است كه خبر راجح اقرب الى الواقع و الى الحق است و آن قاضى كه عادل‌تر و فقيه‌تر است ، احتمال اصابه و وصول به واقع در حق او و در قضاوت او بيشتر از قاضى و حاكم ديگر است . آنگاه همين مناط در دو روايت متعارض ، در باب احكام هم وجود دارد و روايتى كه رجحان دارد احتمال حق و صدق بودنش قوىتر و بيشتر است و به همين مناط در باب خبرين متعارضين هم وظيفهء ما اخذ به راجح و طرح مرجوح است .\r\nمرحوم آخوند در پاسخ مىفرمايد : جاى چنين قياسى نيست و قياس ، مع‌الفارق است ؛ زيرا در باب قضاوت كه سخن از اخذ به راجح به ميان آمده است بدان جهت است كه راه ديگرى وجود ندارد .\r\nبراى اينكه هدف از حكومت و قضاوت كردن ، فصل خصومت و رفع منازعه است و اين منظور با تخيير حاصل نمىشود و چاره‌اى جز تعيين و اخذ به راجح نيست . لذا در پايان مقبوله پس از اينكه راوى فرض كرده است كه دو مجتهد و دو روايت آنها از هر جهت مساوى بود چه كنيم امام امر به تخيير نكرده است ، زيرا مشكل طرفين را حل نمىكند و چه بسا هر كدام قضاوتى را كه به نفعش باشد ، بگيرد ؛ بلكه امر به تاخير انداختن واقعه و پرسيدن از امام ، نموده است . ولى در مقام فتوى راه ، منحصر به اخذ به راجح نيست ، بلكه راه ديگرى هم وجود دارد كه تخيير باشد ؛ يعنى مجتهد متخير باشد به هركدام از متعارضان فتوى دهد و مشكل خود و مقلّدانش را در مقام عمل حل كند . بنابراين ، قياس مع‌الفارق است .\r\nصرف اينكه باب فتوى هم مثل باب حكومت و قضاوت ، با ترجيح و اخذ به راجح و حدس و\r\n\r\n\r\n","description":"","footnote":"\r\n( 1 ) . به عكس مرفوعه كه اين اشكال سوم را ندارد ، ولى مبتلا به اشكال قبلى بود .\r\n","page_name":" 415 ","page_number":416},
  {"content":"\r\n\r\nاستحسان مناسبت دارد مىتوانيم بگوييم اين‌جا هم ترجيح بهتر است كافى نيست و ما طرفدار حدس و ظن و قياس و استحسان نيستيم ، بلكه تابع ظهور هستيم و بايد مقبوله ، ظهور در عموم داشته باشد و همان‌طور كه باب قضاوت را شامل است باب فتوى را نيز شامل باشد تا حكم به ترجيح كنيم ، ولى چنانچه ديديم ، مقبوله ، باب فتوى را شامل نيست و با استحسان و تنقيح مناط ظنى هم كارى نمىتوان كرد .\r\nاشكال چهارم : اخبار تخيير از دو جهت اطلاق دارند : يكى از جهت اين‌كه متعارضان چه متعادل باشند و چه متفاضل ، ديگرى از لحاظ عصر حضور معصوم عليه السلام و عصر غيبت و عدم تمكّن از امام ، در تمام اين فروض ، حكم به تخيير مىنمايند . و مقبوله و مرفوعه بر فرض كه عموميت داشته باشند و به درد مقام فتوى بخورند ، باز نسبت به زمان حضور و تمكّن از معصوم عليه السلام اطلاقات تخيير را قيد مىزنند و در آن شرايط خاص وظيفه در قدم اوّل ، اخذ به راجح و در قدم بعدى تخيير است ؛ ولى نسبت به زمان غيبت و عدم تمكّن از معصوم عليه السلام ، اطلاقات تخيير به قوّت خود باقى است و جاى تقييد نيست ؛ زيرا مرفوعهء زراره اصلًا حجت نيست تا بتواند موجب تقييد اطلاقات تخيير باشد ، مقبولهء ابن حنظله هم كه حجت است ، مخصوص زمان حضور و دسترسى به امام عليه السلام است ، زيرا در پايان نفرموده است وقتى مرجحى نبود جاى تخيير است ، بلكه فرموده است وقتى مرجحى نبود ، صبر كن و تأخير بيند از تا امام زمانت را ملاقات كنى ، و اين سخن با زمان حضور متناسب است و به درد زمان غيبت نمىخورد . در نتيجه اطلاقات تخيير نسبت به اين زمان به قوت خود باقى است و چيزى كه صالح براى تقييد باشد وجود ندارد .\r\nاشكال پنجم : روايات تخيير كاملًا در مقام بيان است ؛ زيرا در پاسخ سؤال از احكام متعارضان وارد شده است و در چنين مقامى امام عليه السلام استفصال نكرده و نپرسيده است كه آيا متعارضان متعادل‌اند يا متفاضل ؟ با توجه به اينكه غالباً متعارضان از جهتى يكى بر ديگرى رجحان دارد و نمىتوان گفت امام عليه السلام از اين جهت غافل بوده و تنها حكم موارد نادر را - كه از هر جهت مساوى باشند - بيان كرده است . آنگاه ترك استفصال در چنين مقامى مفيد عموم است ، يعنى چه متعارضان مساوى باشند و چه يكى راجح باشد ، در هر حال جاى تخيير است و جاى ترجيح نيست . اين مطلب به قدرى قوى است كه اگر هم مقبوله ، ظهور در عموم داشت و شامل فتوى هم مىشد ، ناچار بايد حمل بر باب قضاوت مىكرديم ، چه رسد به اين‌كه اصل ظهورش مخدوش بود و در جواب سوم توضيح داده شد .\r\nبعضىها - مثل مرحوم آخوند - مقبوله را بر باب قضاوت حمل كرده‌اند و از مانحن‌فيه اجنبى دانسته‌اند ، بعضى هم - مثل مرحوم سيد صدر - « 1 » اوامر ترجيح را در مقبوله و مرفوعه ، حمل بر\r\n\r\n\r\n","description":"","footnote":"\r\n( 1 ) . شرح وافيه سيد صدر ، ص 173 ، نسخهء خطى .\r\n","page_name":" 416 ","page_number":417},
  {"content":"\r\n\r\nاستحباب كرده‌اند و امر ندبى دانسته‌اند . شاهد اين حمل همان مطلبى است كه در اشكال اوّل گذشت .\r\nمرحوم آخوند در اين بخش آن مطلب را ذكر كرده است .\r\nو منه قد انقدح حال سائر أخباره .\r\nمع أن فى كون أخبار موافقة الكتاب أو مخالفة القوم من أخبار الباب نظرا وجهه قوة احتمال أن يكون الخبر المخالف للكتاب فى نفسه غير حجة بشهادة ما ورد فى أنه زخرف و باطل و ليس بشىء أو أنه لم نقله أو أمر بطرحه على الجدار و كذا الخبر الموافق للقوم ضرورة أن أصالة عدم صدوره تقية بملاحظة الخبر المخالف لهم مع الوثوق بصدوره لو لا القطع به غير جارية للوثوق حينئذ بصدوره كذلك و كذا الصدور أو الظهور فى الخبر المخالف للكتاب يكون موهونا بحيث لا يعمه أدلة اعتبار السند و لا الظهور كما لا يخفى فتكون هذه الأخبار فى مقام تميز الحجة عن اللاحجة لا ترجيح الحجة على الحجة فافهم .\r\nدستهء دوم از اخبار ترجيح ، رواياتى است كه يك يا دو مرجح را ذكر كرده‌اند و جامع نيستند .\r\nمرحوم آخوند از اين اخبار هم دو پاسخ داده است . پاسخ اول همان پاسخ پنجم از مقبوله و مرفوعه است كه قبلًا گذشت و مساله ترك استفصال . . . بود كه نيازى به تكرار ندارد .\r\nپاسخ دوم : در باب خبرهاى متعارض دو بحث مطرح است :\r\n1 . اصل حجيت كه كدام خبر حجت است و كدام حجت نيست ؟ از اين مقام به تميز حجت از لا حجت تعبير مىشود و كارى به معارض داشتن ندارد .\r\n2 . ترجيح حجتى بر حجت ديگر كه پس از فراغ از اصل حجيت سخن از ترجيح حجتى بر حجت ديگر است و در باب متعارضان ، همين مبحث مطرح است و مسألهء تميز حجّت از لا حجت مورد بحث ما نيست .\r\nبا اين مقدمه مىفرمايد به احتمال قوى رواياتى كه سخن از ترجيح به موافقت كتاب و سنّت به ميان آورده‌اند « 1 » يا سخن از مخالف عامه رانده‌اند « 2 » و سپس به سراغ تخيير رفته و از ساير مرجحات ذكرى به ميان نياورده‌اند ، اصلًا مربوط به مانحن‌فيه و باب تعارض ، يعنى ترجيح حجتى بر حجت ديگر نيستند ، بلكه مربوط به باب تميز حجت از لاحجت هستند كه از مانحن‌فيه اجنبى است .\r\nتوضيح : اخبار موافقت كتاب و سنت به دو دليل از محل بحث بيگانه است :\r\n1 . در رواياتى وارد شده است كه مخالف قرآن مزخرف است ، باطل است ، هيچ است ، از ما خاندان صادر نشده است ، آنها را به ديوار بكوبيد و . . . . « 3 » آنگاه اگر خبر مخالف قرآن ، حجت بود اين تعبيرات غليظ و شديد و حاد ، درباره‌اش وارد نمىشد . اين‌گونه تعابير ، شاهد صدقى بر بىارزش بودن\r\n\r\n\r\n","description":"","footnote":"\r\n( 1 ) . يعنى حكم كرده‌اند به اخذ به موافق كتاب و طرح مخالف كتاب .\r\n( 2 ) . يعنى حكم به ترجيح مخالف عامه بر موافق آنها كرده‌اند .\r\n( 3 ) . وسايل‌الشيعه ، ج 18 ، ص 78 - 89 .\r\n","page_name":" 417 ","page_number":418},
  {"content":"\r\n\r\nآنهاست و وقتى مخالف قرآن فى نفسه ( قطع نظر از معارضه ) ارزشى نداشت ، موافق قرآن حجت بلامزاحم و بلامعارض مىشود ، و اگر روايت مىگويد موافق قرآن را اخذ كن ، يعنى اين حجت است و بايد اخذ شود و مخالف قرآن را طرح كن ؛ يعنى آن حجت نيست .\r\nآخوند پيش از بيان دليل دوم در اين ميان تكليف اخبارى را كه مخالف و موافق عامه باشد روشن و مىفرمايد در اينها نيز ذاتاً مخالف عامه حجت است و موافق عامه حجت نيست ؛ زيرا در حجيت خبر سه جهت بايد احراز شود كه يكى از آنها جهت صدور است ؛ يعنى بايد احراز شود كه فلان خبر در مقام تقيه صادر نشده و در مقام بيان حكم واقعى الهى صادر شده است تا ارزشمند باشد و احراز اين مطلب با بناء عقلاء بر عدم صدور براى تقيه و مانند آن است . آنگاه اگر موافق عامه مبتلا به معارض نبود ، آن اصل عقلائى جارى مىشد ؛ زيرا هيچ مانعى ندارد كه حكم واقعى همان باشد كه عامه هم به آن قائل‌اند ، « 1 » ولى با توجه به اين‌كه معارض دارد كه مخالف عامه است و حتماً يا مطمئناً در مقام بيان احكام واقعى است ديگر جايى براى آن اصل عقلائى در جانب موافق وجود ندارد و جهت صدورش مختل است .\r\nدر نتيجه خبرى كه موافق عامه باشد ؛ اصل حجيتش مختل است ولا اقل شك در حجيت آن داريم و اصل عدم حجيت جارى مىشود و تنها خبر مخالف است كه حجيت دارد . آنگاه رواياتى كه مىگويد مخالف عامه را اخذ كن يعنى اين‌كه يكى حجيت و اعتبار دارد ؛ و موافق عامه را رها كن يعنى آن يكى حجيت و اعتبار ندارد ؛ باز مربوط به تميز حجت از لاحجت است ، نه ترجيح حجتى بر حجت ديگر .\r\nدليل دوم بر اين‌كه سخن اخبارى ( موافق كتاب را اخذ كن و مخالف را طرح كن ) مربوط به تميز حجت از لا حجّت است اين است كه در حجيت خبر بايد علاوه بر جهت صدور ، اصل صدور و سند و نيز ظهور و دلالت خبر احراز شود . نسبت به موافق كتاب اين جهات محرز است ؛ زيرا ظهور با اصالة الظهور و بناءعقلاء درست مىشود و قدر متيقن از بنا عقلاء همين گونه اخبار است و سند يا صدور هم با ادلهء حجيت سند ( كتاب ، سنت ، اجماع ، سيرهءعقلاء ) احراز مىگردد و حتماً حجت است ؛ ولى نسبت به مخالف كتاب ، اين جهت محرز نيست ؛ نه ظهورش كه بناء عقلاء بر آن باشد محرز است « 2 » و نه اصل صدورش محرز است ؛ زيرا دليل اعتبار سند اگر سيرهء عقلاء يا اجماع باشد ؛ باز دليل لبى است و قدر متيقن آن ، خبر موافق كتاب است نه مخالف ؛ و اگر آيه نباء و روايات باب خبر ثقه باشد ؛ باز اينها خبرى را كه مظنون يا موثوق الصدور باشد ، شامل مىشوند و نسبت به خبر موافق ، چنين ظن و اطمينانى هست ؛ ولى نسبت به خبر مخالف كتاب ، چنين ظن و اطمينانى نيست تا مشمول ادلهء حجيت\r\n\r\n\r\n","description":"","footnote":"\r\n( 1 ) . فقه شيعه در تمام احكام كه با فقه عامه مخالف نيست ، بلكه در بخشى از احكام مخالف است .\r\n( 2 ) . علت عدم احراز آن است كه سيره عمل است و فعل مجهول است و قدر متيقن آن را بايد گرفت .\r\n","page_name":" 418 ","page_number":419},
  {"content":"\r\n\r\nسند باشد . در نتيجه موافق كتاب ، حجت و مخالف كتاب لاحجت است و رواياتى كه مىگويد موافق كتاب را اخذ كن ؛ يعنى اين يكى حجت است و مخالف را رها كن ؛ يعنى آن يكى ارزشى ندارد پس مربوط به تميز حجت از لاحجت مىشود و نه ترجيح حجتى بر حجت ديگر .\r\nفافهم : شايد اشاره باشد به مطلبى كه مرحوم مظفر در اصول فقه كاملًا توضيح داده است ، يعنى روايتى كه مخالف كتاب است گاهى با نص قرآن مخالف است كه صدالبته چنين خبرى حجت نيست و رواياتى هم كه مىگويد مخالف قرآن مزخرف و باطل و . . . است ، مربوط به چنين احاديثى است ، ولى گاهى با نص قرآن مخالف نيست ، بلكه باظاهر كتاب مخالف است ، چنين رواياتى قطعاً از معصومين عليه السلام صادر شده است ( مخالف عام كتابى ، مطلق كتابى ، ظهور كتابى و . . . ) و قطعاً در مواردى ارزشمند است وقطعاً احاديث مزخرف و باطل و . . . ، مال اينها نيست و نوع متعارضان از اين قسم است ، كه يكى با ظاهر كتاب موافق و ديگرى مخالف است و اينجا را نمىتوان گفت يكى حجت و يكى لاحجت است ، بلكه هر دو جامع شروط حجيت هستند ، و حديثى كه مىگويد موافق قرآن را بگير ، يعنى اين حجت را بر حجت ديگر ترجيح بده ومربوط به ترجيح حجتى بر حجت ديگر است نه تميز حجت از لاحجت .\r\nرواياتى هم كه مىگويد مخالف عامه را اخذ كن و موافق آنها را رهاكن نوعاً در رسالهء منسوب به قطب الدين راوندى آمده است كه اصل نسبت ، محل شبهه است و لذا آن روايات حجت نيست و يكى از آنها در احتجاج طبرسى آمده است كه چون مرسله است حجت نيست و آن هم كه در مقبوله و مرفوعه آمده است قبلًا طرفين ، آن را پذيرفته‌اند كه مقبوله مربوط به ترجيح حجت بر حجت ديگر است نه تميز حجت از لاحجت . « 1 » پس پاسخ دوم ، محل مناقشه واقع شد .\r\nو إن أبيت عن ذلك فلا محيص عن حملها توفيقا بينها و بين الإطلاقات إما على ذلك أو على الاستحباب كما أشرنا إليه آنفا هذا .\r\nثم إنه لو لا التوفيق بذلك للزم التقييد أيضا فى أخبار المرجحات و هى آبية عنه كيف يمكن تقييد مثل ( : ما خالف قول ربنا لم أقله ) أو زخرف أو باطل كما لا يخفى .\r\nفتلخص مما ذكرنا أن إطلاقات التخيير محكمة و ليس فى الأخبار ما يصلح لتقييدها .\r\nدر پاسخ دوم ، معلوم شد كه طايفهء ديگر از اخبار ترجيح ، در واقع مربوط به « تميز » حجت و لاحجت است نه « ترجيح » . حال اگر شما به حكم آنچه در « فافهم » بيان شد ، اين پاسخ را نپذيريد و بگوييد إلّاو لابد اين اخبار هم در صدد ترجيح حجت بر حجت ديگر است خواهيم گفت با توجه به اينكه اين اخبار را داريم و اخبار تخيير به قول مطلق را هم داريم كه قابل تقييد نبودند ، بناچار جمع ميان\r\n\r\n\r\n","description":"","footnote":"\r\n( 1 ) . اصول الفقه ، ج 3 و 4 ، ص 254 و 255 .\r\n","page_name":" 419 ","page_number":420},
  {"content":"\r\n\r\nاين دو دسته ايجاب مىكند كه يا اخبار ترجيح - فىالجمله - را بر تميز حجت از لاحجت حمل كنيم « 1 » و يا اينها را نيز مثل مقبوله و مرفوعه حمل بر استحباب كنيم و بگوييم امر به اخذ موافق كتاب يا مخالف عامه ، امر ندبى است نه ايجابى ؛ يعنى اخذ موافق بهتر است و گرنه واجب نيست و ضرورتى ندارد و حكم اصلى تخيير است .\r\nقوله : ثم انه . . . : اين فراز در واقع اشكال ديگرى است كه به كلّ روايات ترجيح ، وارد مىشود و آن اين‌كه ما در مجموع سه دسته روايت داريم :\r\n1 . رواياتى كه حكم به تخيير مىكند به قول مطلق ؛\r\n2 . رواياتى كه حكم به ترجيح راحج بر مرجوح و اخذ به راجح مىكند و جامع مرجحات منصوصه است كه مقبوله و مرفوعه بود .\r\n3 . رواياتى كه برخى مرجحات را ذكر كرده است مثل موافق كتاب بودن ، مخالف عامه بودن يا هر دو با هم .\r\nآنگاه اگر بنا باشد با اخبار ترجيح ، اخبار تخيير را مقيد كنيم و بگوييم كه در قدم اوّل ، جاى ترجيح است و در قدم بعدى اگر دستمان از مرجحات كوتاه شد ، نوبت به تخيير مىرسد ، لازمه‌اش آن است كه خود اخبار ترجيح را هم با بعضى ديگر از آنها تقييد كنيم ؛ يعنى دستهء سوم را كه بعضى مرجحات را آورده با دسته دوم كه جامع همهء مرجحات است تقييد كنيم و به همان ترتيب مقبوله هم پيش برويم ؛ يعنى در قدم اوّل ، ترجيح به صفات ملاك باشد و لافرق كه خبر ، موافق كتاب باشد يا نه ، مخالف قوم باشد يا نه . در قدم دوم ملاك ، ترجيح به شهرت است و خبرى كه مشهور است بايد اخذ شود ؛ چه موافق كتاب و چه مخالف ، خواه موافق قوم باشد و يا مخالف ، و تا برسيم به مزيّت موافقت كتاب و مخالفت قوم ؛ و در واقع به اين نحو تقييد زديم كه حديث موافق كتاب را بگير ، مگر حديث مقابلش از حيث صفات راوى ارجح باشد يا از حيث شهرت روائى ارجح باشد و . . . .\r\nدر حالى كه اخبار دستهء سوم هرگز قابل تخصيص نيست ؛ زيرا روايت مىگويد مخالف كتاب ؛ باطل است و چگونه مىتوان گفت كه اگر همين مخالف ، شهرت روائى داشت حجت است ؛ مزخرف و باطل بودن ، يعنى هر گز حجت نيست . پس اخبار دسته دوم قابل تقييد نيست ، اخبار تخيير هم قابل تقييد نيست . در نتيجه اخبار تخيير حاكم است و در متعارضان جاى تخيير است و چيزى كه بتواند اطلاقات تخيير را مقيد سازد پيدا نكرديم « 2 » لذا به اعتقاد مرحوم آخوند در متعارضان مطلقاً جاى تخيير است ؛ چه متعادل باشند ، چه متفاضل .\r\n\r\n\r\n","description":"","footnote":"\r\n( 1 ) . گرچه خلاف ظاهر است ولى ناگزيريم از اين حمل تا جمع صورت پذيرد .\r\n( 2 ) . اخبار ترجيح هم يا حمل بر استحباب و رجحان شد يا حمل بر تميز حجت از لاحجت و يا حمل بر زمان حضور معصوم و ياحمل بر مقام قضاوت و حكومت شد نه فتوا و عمل .\r\n","page_name":" 420 ","page_number":421},
  {"content":"\r\n\r\n\r\n[ الاستدلال على وجوب الترجيح ، و ما فيه 
  ]\r\nنعم قد استدل على تقييدها و وجوب الترجيح فى المتفاضلين بوجوه أخر .\r\nمنها دعوى الإجماع على الأخذ بأقوى الدليلين .\r\nو فيه أن دعوى الإجماع مع مصير مثل الكلينى إلى التخيير و هو فى عهد الغيبة الصغرى و يخالط النواب و السفراء قال فى ديباجة الكافى و لا نجد شيئا أوسع و لا أحوط من التخيير مجازفة .\r\nو منها أنه لو لم يجب ترجيح ذى المزية لزم ترجيح المرجوح على الراجح و هو قبيح عقلا بل ممتنع قطعا .\r\nو فيه أنه إنما يجب الترجيح لو كانت المزية موجبة لتأكد ملاك الحجية فى نظر الشارع ضرورة إمكان أن تكون تلك المزية بالإضافة إلى ملاكها من قبيل الحجر فى جنب الإنسان و كان الترجيح بها بلا مرجح و هو قبيح كما هو واضح هذا .\r\nمضافا إلى ما هو فى الإضراب من الحكم بالقبح إلى الامتناع من أن الترجيح بلا مرجح فى الأفعال الاختيارية و منها الأحكام الشرعية لا يكون إلا قبيحا و لا يستحيل وقوعه إلا على الحكيم تعالى و إلا فهو به مكان من الإمكان لكفاية إرادة المختار علة لفعله و إنما الممتنع هو وجود الممكن بلا علة فلا استحالة فى ترجيحه تعالى للمرجوح إلا من باب امتناع صدوره منه تعالى و أما غيره فلا استحالة فى ترجيحه لما هو المرجوح مما باختياره .\r\nو بالجملة الترجيح بلا مرجح بمعنى بلا علة محال و بمعنى بلا داع عقلائى قبيح ليس بمحال فلا تشتبه .\r\nو منها غير ذلك مما لا يكاد يفيد الظن فالصفح عنه أولى و أحسن .\r\nمشهور كه طرفدار تعيين و ترجيح هستند و مىگويند مادامى كه يكى از متعارضان راجح باشد ، حتماً بايد به همان اخذ كرد و ما مخيّر نيستيم چند دليل دارند كه مهم‌ترين دليل‌شان همين اخبار ترجيح بود و تا به حال بررسى شد و به تفصيل پاسخ داديم . ولى غير از آن ، به دلايل ديگرى هم استناد كرده‌اند كه مرحوم آخوند سه وجه ديگر را مورد بحث و بررسى قرار مىدهد :\r\n1 . ادعاى اجماع كرده‌اند بر اين‌كه بايد قوىترين دو دليل را اخذ كنيم . ايشان اين مطلب را كبراى كلّى قرار داده و به انضمام صغرا نتيجه گرفته‌اند ؛ به اين نحو كه حديثى كه راجح است اقوى الدليلين است : صغرا ؛ و اقوى الدليلين بالاجماع مقدم است : كبرا ؛ پس حديث راجح مقدم است و بايد به آن اخذ شود : نتيجه .\r\nمرحوم آخوند در پاسخ اين دليل به بيان يك نكته بسنده مىكند و مىگويد مرحوم كلينى كه از موقعيت ممتازى برخوردار است ، يعنى در عصر غيبت صغرى به سر مىبرد و با نوّاب خاص حضرت حجت ( عجل الله تعالى فرجه ) حشر و نشر داشت و طرفدار تخيير است و در مقدمه كتاب كافى كبير\r\n\r\n","description":"","footnote":"","page_name":" 421 ","page_number":422},
  {"content":"\r\n\r\nمىفرمايد : « و لا نجد شيئاً أوسع و لا أحوط من التخيير » . « 1 » يعنى چيزى از تخيير وسيع‌تر و با احتياطتر نيست . « 2 »\r\nحال با وجود مخالفت مرحوم كلينى با ترجيح و اختيار نمودن تخيير ، آن هم با آن موقعيت ممتازى كه داشته است ، ادعاى اجماع مزبور ادعاى گزاف و بيهوده‌اى خواهد بود و ارزش نخواهد داشت . « 3 »\r\n2 . دليل ديگرى كه به نفع مشهور اقامه شده است ، اين است كه مفروض بحث اين است كه حق نداريم هر دو حديث متعارض را طرح كنيم و ناگزيريم از اينكه يكى را اخذ كنيم آنگاه آن يكى بايد حديث راجح و صاحب امتياز باشد ؛ زيرا اگر اين را اخذ نكنيم ، ناگزير بايد مرجوح را اخذ كنيم كه تالى فاسد دارد ، يعنى ترجيح مرجوح راجح است ، كه عقلًا قبيح و ناپسند است و بلكه از محالات قطعى است « 4 » و لذا مرجوح را نمىتوان اخذ كرد . پس راجح تعيّن پيدا مىكند . مطلوب مستدل هم همين است ؛ يعنى لزوم اخذ به راجح . « 5 »\r\nمرحوم آخوند دو ايراد به استدلال مذكور دارد :\r\nالف ) درست است كه عقلًا بايد راجح و صاحب امتياز را گرفت نه مرجوح را ، و گرنه ترجيح مرجوح بر راجح است . . . ولى بايد دانست كه مزايا و امتيازات دو دسته است : دسته اوّل مزايايى است كه در تقويت و تأكيد ملاك و مناط حجيت « 6 » دخيل و مؤثرند ، يعنى باعث مىشوند خبرى كه داراى آن مزيّت است از لحاظ كشف از واقع ، قوىتر باشد ؛ مثلًا نود درصد احتمال كشف بدهيم و موجب نزديك‌تر شدن حديث به حق و صدق و واقع مىگردند . مثل اينكه يكى راوىاش صادق‌تر و مورد وثوق‌تر و . . . است و روايتش مخالف عامه ، موافق كتاب است ، شهرت روائى دارد و . . . .\r\nدستهء دوم مزايايى كه از جهت تقويت ملاك حجيت وجودشان كالعدم است و هيچ تأثيرى\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 9 .\r\n( 2 ) . وسيع‌تر بودن روشن است ؛ زيرا تخيير يعنى دست مجتهد باز است و به هر كدام كه بخواهد فتوى مىدهد . ولى احوط بودن يعنى چه ؟ بدواً ممكن است به ذهن بيايد كه اخذ به راجح احوط است نه تخيير ؛ ولى منظور كلينى رحمه الله شايد اين باشد كه ادلهء تخيير محكم است و ادلهء ترجيح مستحكم نيست . لذا تخيير را گرفتن يعنى به دليل مسلّم چنگ زدن و لا ريب در اين‌كه چنين كارى احوط است .\r\n( 3 ) . ضمن اين‌كه پاسخ‌هاى ديگرى هم دارد كه منظور از كبراى كلّى كه اقوى الدليلين را بايد گرفت چيست ؟ اگر - مقصود قوّت دلالى باشد ، به جمع ميان ادله بر مىگردد و از بحث ما خارج است ؛ و اگر منظور رجحان سندى و . . . باشد ، مربوط به مانحن‌فيه مىشود .\r\n( 4 ) . منظور محال ذاتى است كه در جواب مرحوم آخوند واضح خواهد شد .\r\n( 5 ) . قوانين‌الاصول ، ج 2 ، ص 278 .\r\n( 6 ) . كشف از واقع بر مسلك طريقيت كه فعلًا همين مسلك مورد بحث است .\r\n","page_name":" 422 ","page_number":423},
  {"content":"\r\n\r\nندارند و از قبيل ضمّ الحجر فى جنب الانسان « 1 » مىباشند . مثلًا يك حديث راوىاش سيّد است و ديگرى سيّد نيست ، يكى زيبا و ديگرى زشت است ، يكى ورزشكار و ديگرى غير ورزشكار است و . . . كه سيادت جمال ، سلامتى جسمى و . . . امتياز است ، ولى در حجيت و مناط حجيت ، يعنى در كشف از واقع ، دخالت ندارند .\r\nاشكال ما اين است كه شما به صورت كلّى گفتيد ترجيح صاحب امتياز - هر امتيازى كه دارا باشد - بر مرجوح ، لازم و واجب است تا ترجيح مرجوح نشود . ما مىگوييم اين كليت ندارد و تنها در مزاياى دسته اوّل ، جاى لزوم ترجيح است و اما مزاياى دستهء دوم وجودش كالعدم است و ترجيح حديثى به وسيلهء اينها از نوع ترجيح بلامرجح است كه آن نيز ترجيح مرجوح بر راجح است و قبيح .\r\nپس كلام شما كلّيّت ندارد . « 2 »\r\nمستدل در پايان باكلمهء بل اضرابيه از قبيح بودن به محال و ممتنع بودن عدول كرد و گفت « بل ممتنعٌ قطعاً » ، مرحوم آخوند مىفرمايد اين اضراب هم بيجاست زيرا ترجيح مرجوح بر راجح يا ترجيح بلامرجح ، آن هم دربارهء افعال اختياريه ، محال ذاتى نيست و كاملًا ممكن است ، به اين‌كه انسان اراده كند و مرجوح را برگزيند يا يك طرف را بدون مرجح اختيار كند . اين‌كه امر محالى نيست ، كاملًا ممكن و مقدور است ؛ چه در افعال تكوينى « 3 » و چه در افعال تشريعى . « 4 » احكام شرعيه از افعال اختيارى خداوند است و با اراده از او صادر مىشود و جعل وجوب يا حرمت مىكند و . . . در اين‌گونه كارها ترجيح مرجوح بر راجح يا ترجيح بلامرجح محال ذاتى نيست ، بلكه امكان ذاتى دارد .\r\nمنتها اگر فاعل مريد ، حكيم باشد ، - مثل شارع مقدس - ، به‌خاطر حكمت ، اين كار را نمىكند و محال وقوعى است نه محال ذاتى ؛ و اگر حكيم نباشد وقوع خارجىاش هم ممكن است ، بلكه بارها واقع شده است كه انسان بىجهت يكى از چند كار را مىكند يا بىجهت به كارى امر مىكند و . . . اگر محال ذاتى بود كه از هيچ فاعلى صادر نمىشد . بنابراين دربارهء سخن مستدلّ كه گفت ترجيح مرجوح بر راجح محال است ما مىگوييم در افعال ارادى و اختيارى چنين چيزى محال ذاتى نيست ، بلكه حداكثر از حكيم ، محال وقوعى است .\r\nآرى آنچه محال ذاتى است ترجح بلامرجح است ، يعنى ممكنى كه نسبتش به دو طرف وجود و\r\n\r\n\r\n","description":"","footnote":"\r\n( 1 ) . يعنى با ضميمه و بستن يا چسبانيدن سنگى به پهلوى انسان ، كمالى بر انسان افزوده نمىشود و ملاك انسانيت ، قوىترنمىگردد .\r\n( 2 ) . ضمن اين‌كه به عقيدهء ما در دستهء اوّل هم جاى ترجيح نيست ؛ زيرا اين به حكم عقل است كه بايد راجح را گرفت ، و حكم عقل معلّق است بر اين‌كه از شرع ، دليل معتبرى بر خلاف آن نباشد و به عقيدهء ما ، دليل معتبر وجود دارد كه اخبار تخيير باشد و نوبت به ترجيح نمىرسد .\r\n( 3 ) . مثلًا اراده كند و يكى از دو راه را برود يا يكى از دو سيب را بخورد يا يكى از دو نان را تناول كند و . . . .\r\n( 4 ) . مثلًا اراده كند و به كارى كه هيچ مصلحتى ندارد امر كند يا از كارى كه هيچ مفسده‌اى ندارد نهى كند و . . . .\r\n","page_name":" 423 ","page_number":424},
  {"content":"\r\n\r\nعدم ، يكسان است خود به خود و بدون علت ، جانب وجودش قبول رجحان كند و موجود شود صدالبته محال است و در نظام هستى هيچ ممكنى بدون علت فاعلى موجود نخواهد شد و نياز ممكن به علت هستىبخش ، از قضاياى ضروريه و بديهيهء اوّليه است . ولى ترجيح بلامرجح كه فاعل مريد اراده كند و يك طرف را برگزيند ، هيچ استحاله‌اى ندارد ؛ نه ذاتى و نه وقوعى ، در غير حكيم .\r\nالبته وقتى مىگوييم ترجيح بلامرجح ، بايد ديد منظور از مرجّح كدام است ؟ اگر منظور علت تامه است كه در افعال ارادى و اختيارى ، اراده جزء اخير علت تامه مىباشد ، باز يابد گفت ترجيح يك طرف بر طرف ديگر بدون علت تامه از محالات است و برمىگردد به ترجيح بلامرجح ؛ ولى اگر منظور از بلامرجح يعنى بدون داعى و غرض عقلائى بودن ، چنين ترجيح و اختيار و انتخابى تنها قبيح است و هيچ استحاله و امتناعى ندارد ؛ نه ذاتاً و نه وقوعاً .\r\n3 . غير از وجوه مذكور ، وجوه ديگرى هم براى ترجيح راجح بر مرجوح ذكر شده است كه چون مهم نيست و حتى مفيد ظن و گمان هم نيست ، از آنها صرف‌نظر مىكنيم . « 1 »\r\n\r\n[ حكم التخيير المفتى فى عمله و عمل مقلِّديه 
  ]\r\nثم إنه لا إشكال فى الإفتاء بما اختاره من الخبرين فى عمل نفسه و عمل مقلديه و لا وجه للإفتاء بالتخيير فى المسألة الفرعية لعدم الدليل عليه فيها .\r\nنعم له الإفتاء به فى المسألة الأصولية فلا بأس حينئذ به اختيار المقلد غير ما اختاره المفتى فيعمل بما يفهم منه بصريحه أو بظهوره الذى لا شبهة فيه .\r\nو هل التخيير بدوى أم استمرارى قضية الاستصحاب لو لم نقل بأنه قضية الإطلاقات أيضا كونه استمراريا .\r\nو توهم أن المتحير كان محكوما بالتخيير و لا تحير له بعد الاختيار فلا يكون الإطلاق و لا الاستصحاب مقتضيا للاستمرار لاختلاف الموضوع فيهما فاسد فإن التحير بمعنى تعارض الخبرين باق على حاله و بمعنى آخر لم يقع فى خطاب موضوعا للتخيير أصلا كما لا يخفى .\r\nمبحث اصلى فصل سوم تا اينجا به پايان رسيد و عقيدهء مشهور اين شد كه نخست ترجيح لازم است و اگر رجحانى نبود ، نوبت به تخيير مىرسد . عقيدهء آخوند رحمه الله اين شد كه مطلقاً جاى تخيير است ؛ چه رجحانى در ميان باشد ، چه نباشد .\r\nدر اينجا مىفرمايد مجتهد كه خود نيز از مكلفين است نسبت به وظيفهء خودش حكمش روشن\r\n\r\n\r\n","description":"","footnote":"\r\n( 1 ) . مرحوم شيخ وجوه ديگرى آورده است . يكى از آنها اين است كه اگر ترجيح نباشد ، نظام اجتهاد مختل مىشود . - ر . ك : فرائدالاصول ، ص 442 - 444 - اين دليل ناتمام است ؛ زيرا در نوع موارد ، معارض نيست ؛ در موارد معارضه هم در خيلى جاها متعارضان قابل جمع هستند و كم است مواردى كه قابل جمع نباشند و در اين موارد هم تخيير و فتوى به يكى از آنها هرگز موجب اختلال نظام اجتهاد نمىشود .\r\n","page_name":" 424 ","page_number":425},
  {"content":"\r\n\r\nاست ؛ زيرا قائل به تخيير است و يكى از متعارضان را اختيار كرده است و طبق همان براى خودش فتوا مىدهد و به آن عمل مىكند ، « 1 » ولى نسبت به مقلدانش چه بايد بكند ؟ آيا معيناً بايد همان روايت را كه براى عمل خويش برگزيده است طبق همان براى مقلدانش فتوى دهد و در رسالهء عمليه بنويسد : بر مقلدان من نماز جمعه واجب است يا معيناً بايد فتوى به تخيير در مسأله اصوليه بدهد ؛ يعنى به مقلدان بگويد من به نيابت از شما فحص كرده‌ام و در اين‌باره دو روايت متعارض يافته‌ام كه هر دو جامع شرايط حجيت هستند و فتواى اصولى من هم تخيير ميان دو حجت است ، لذا براى شما فتوى به تخيير ميان دو حجت مىدهم ( تخيير در مسألهء اصوليه ) ؛ و بعد مقلد ، هر روايتى را كه خواست ، اختيار مىكند و همان را حجت قرار مىدهد ؛ خواه با روايتى كه مفتى براى عمل خويش اختيار كرده بود يكى باشد يا اين‌كه غير آن را اختيار كند ؟ و يا مفتى مخير است همان را كه براى خويش بر گزيده ، براى مقلدان خود فتوى بدهد .\r\nآخوند سپس در « نعم له الافتاء » ، فتوى به تخيير در مسأله اصولى را طرح و تجويز مىكنند ، ولى قبل از آن ، تخيير در مسأله فرعيهء عمليه را رد مىكنند كه مجتهد در رساله‌اش بنويسد : آقاى مقلد ! تو در مقام عمل آزاد و مخير هستى تا عملت را طبق ظهر قرار دهى يا طبق جمعه ، و ظهر را بر خود واجب كنى يا جمعه را . اين درست نيست ؛ زيرا دليلى بر چنين تخييرى نداريم تا مجتهد مجاز به افتاء بر طبق آن باشد . فتواى بدون دليل هم كه تشريع است .\r\nآخرين نكته بنا بر تخيير ميان متعارضان اين است كه آيا تخيير بدوى است يا استمرارى ؟\r\nتخيير بدوى آن است كه در به دو امر مجتهد - و هكذا مقلّد بنا بر افتاء مجتهد به تخيير در مسأله اصولى - كه به متعارضان برخورد مىكند و مىخواهد براى عمل خويش براى افتاء مقلّدان ، يكى از آن دو را اخذ كند ، مخير است و هنگامى كه يكى را اختيار نمود ، براى نوبت‌هاى بعدى مستقلًا مخير نيست ، بلكه معيّناً همان را كه بار اوّل اختيار كرده بود ، بايد مورد عمل قرار دهد . مثلًا در روز جمعه دو روايت به دستش رسيد ، كه يكى دالّ بر وجوب ظهر و ديگرى دالّ بر وجوب جمعه است و مجتهد روايت وجوب جمعه را برگزيد . در جمعه‌هاى بعدى هم بايد نماز جمعه را بخواند ، و مختار نيست كه براى جمعهء بعدى نماز ظهر را اختيار كند .\r\nتخيير استمرارى آن است كه همان‌طور كه در به دو امر و دفعهء اوّل مخيّر است هريك از دو حجت را اخذ كند ، در دفعات بعد هم كه مورد ابتلائش واقع مىشود و مىخواهد عمل كند مخيّر است .\r\nپس مىتواند اين جمعه روايت نماز ظهر را مورد عمل قرار دهد و جمعهء بعدى روايت وجوب جمعه را و جمعهء سوم روايت وجوب ظهر را و . . . . حال آيا تخيير ميان دو حديث متعارض يك تخيير بدوى\r\n\r\n\r\n","description":"","footnote":"\r\n( 1 ) . مثلًا دو روايت يكى مىگويد ظهر واجب است و ديگرى مىگويد جمعه واجب است . مجتهد روايت جمعه را انتخاب مىكندو وظيفهء ظاهرى خويش را روشن مىسازد .\r\n","page_name":" 425 ","page_number":426},
  {"content":"\r\n\r\nاست يا استمرارى ؟ به عقيدهء مرحوم آخوند تخيير استمرارى است ؛ وى براى اثبات آن دو دليل اقامه مىكند :\r\n1 . در مرتبهء اوّل ، از اطلاقات تخيير استفاده مىكنيم ؛ اطلاقات تخيير مىگويد هركس دو خبر متعارض به دست او برسد و نداند كدام حق است ، چنين كسى مخير است هريك را بگيرد . اين عنوان در مرتبه اوّل - مثلًا جمعهء اوّل - صادق است و در مرتبه‌هاى بعدى ( روزهاى جمعهء ديگر ) نيز صدق مىكند . حكمش هم كه تخيير باشد هر بار ثابت است و معناى استمرارى بودن همين است .\r\n2 . به فرض كه كسى در اطلاق اخبار مناقشه كند و بگويد اخبار تخيير دلالت بر اصل تخيير ميان متعارضان دارند ولى ابتدايى يا استمرارى بودن آن را دلالت نمىكنند و از اين لحاظ در مقام بيان نيستند . ولى ما به بركت استصحاب تخيير ، استمرار آن را ثابت مىكنيم ؛ يعنى بار اوّل قطعاً مخير است و بارهاى بعدى شك مىكنيم در بقاء تخيير ميان دوحجت - به‌عنوان يك حكم اصولى - و استصحاب بقاء تخيير جارى مىكنيم .\r\nاشكال : اگر كسى بگويد موضوع تخيير ، انسان متحير است و پس از اين‌كه بار اوّل ، يكى از متعارضان را اختيار نمود از حيرت خارج شد و براى بارهاى بعدى متحير نيست تا مخيّر باشد ، بناچار بايد همان حكم مختار را ادامه دهد و بارهاى بعدى باقى باشد بر همان طرفى كه بار اوّل برگزيده بود و نسبت به نوبت‌هاى بعدى ، نه جاى اطلاقات تخيير است و نه جاى استصحاب تخيير ؛ چون موضوع آن ( در حيرت بودن ) فرق كرده و عوض شده است .\r\nپاسخ : مرحوم آخوند در پاسخ مىفرمايد منظور شما از تخيير چيست ؟ اگر منظور از تخيير به اين معنا است كه هركس دو خبر متعارض به دستش رسيده باشد و او نمىداند كدام حق است ، مخير است ؛ اين موضوع در دفعات بعد نيز كماكان باقى است و تغييرى نكرده است و همان اطلاقات يا استصحاب ، محكَّم است ؛ و اگر منظور از تخيير معنى ديگر است اوّلًا بايد بيان كنيد مراد چيست ؟ ثانياً تحيّر به معناى ديگر در لسان اخبار و روايات علاجيه نيامده است و موضوع حكم به تخيير قرار نگرفته است تا سخن از بقاء و عدم بقاء آن به ميان آيد . پس تخيير استمرارى است و مجتهد يا مقلّد در هر واقعه‌اى جداگانه مجاز و مخيّر است كه هركدام از متعارضان را انتخاب كند و مورد عمل قرار دهد .\r\n\r\n","description":"","footnote":"","page_name":" 426 ","page_number":427},
  {"content":"\r\n\r\n\r\nفصل : [ الاقتصاد على المرجّحات المنصوصة 
  ]\r\nهل هو على القول بالترجيح يقتصر فيه على المرجحات المخصوصة المنصوصة أو يتعدى إلى غيرها .\r\nقيل بالتعدى لما فى الترجيح به مثل الأصدقية و الأوثقية و نحوهما مما فيه من الدلالة على أن المناط فى الترجيح بها هو كونها موجبة للأقربية إلى الواقع .\r\nو لما فى التعليل بأن المشهور مما لا ريب فيه من استظهار أن العلة هو عدم الريب فيه بالإضافة إلى الخبر الآخر و لو كان فيه ألف ريب .\r\nو لما فى التعليل بأن الرشد فى خلافهم .\r\nفصل چهارم : تعدّى از مرجّحات منصوصه\r\nاين بحث از ديدگاه آخوند رحمه الله يك بحث فرضى و بنائى است ؛ يعنى ايشان قائل به ترجيح نشد و طرفدار تخيير مطلق بود ولى بنا بر اين‌كه قائل به ترجيح شويم . اين سؤال مطرح مىشود كه مزايا و مرجّحات دو دسته‌اند :\r\n1 . مرجحات منصوصه : مزايايى كه در لسان روايات به آنها تصريح شده است ؛\r\n2 . مرجحات غيرمنصوصه ؛ مزايايى كه در اخبار نامى از آنها نيست .\r\nحال آيا بايد به مرجحات منصوصه بسنده كنيم « 1 » و حق نداريم به ساير مرجحات ، تعدّى كنيم ؟ يا اكتفا بر مزاياى منصوصه لازم نيست و حق داريم به ساير مزايا و مرجحات تعدى كنيم و بلكه لازم و واجب است ساير مرجحات را نيز لحاظ كنيم و اگر دو روايت از جميع جهات ترجيح ، برابر بودند ، نوبت به تخيير مىرسد ؛ و گرنه تا امارهء صدق و حق و نزديك‌تر به واقع بودن ، در يك طرف باشد معيّناً همان را بايد گرفت .\r\nاخبارىها طبق مسلكى كه دارند ( جمود بر ظاهر اخبار و روايات ) ، طرفدار لزوم اكتفاء به مر جحات منصوصه هستند و مىگويند ما حق نداريم به ساير مرجحات تعدى كنيم . « 2 » ولى مشهور\r\n\r\n\r\n","description":"","footnote":"\r\n( 1 ) . مثلًا اوج مرجحات در مقبولهء ابن حنظله است كه هشت مرجّح را مطرح كرده است و ما در اين محدوده بايد سراغ رجحان‌حديثى بر حديث ديگر بگرديم و اگر از اين جهات هشتگانه برابر بودند ، نوبت به تخيير مىرسد .\r\n( 2 ) . شايد به اين دليل باشد : همان‌گونه كه اصل حجيت خبر ، دليل و پشتوانه لازم دارد ، هكذا مرجح بودن يك عامل هم دليل‌مىطلبد و آن مقدارى كه دليل دارد همان مزاياى منصوصه است و ساير مزايا دليل ندارد تا بتوانيم آنها را مرجح قرار دهيم .\r\n","page_name":" 427 ","page_number":428},
  {"content":"\r\n\r\nاصولىها و چهرهء شاخص آنها شيخ اعظم رحمه الله طرفدار تعدى به ساير مزايا هستند . در مجموع ، شيخ رحمه الله به سه بخش از اخبار علاجيه استناد كرده و لزوم تعدى را اثبات نموده است : « 1 »\r\nالف ) در مقبوله ، سخن از ترجيح به « اصدق » بودن به ميان آمده است و در مرفوعه سخن از « اوثق » بودن مطرح است و اگر اينها را تحليل و ريشه‌يابى كنيم ، به يك مناط و ملاك كلّى دست مىيازيم .\r\nتوضيح : اصدق از مادهء صدق است ؛ صدق يعنى مطابقت خبر با واقع ، و اصدق يعنى كسى كه اين احتمال در خبر او قوىتر است و احتمال مطابقت آن با واقع بيشتر است . پس سخن از اقرب بودن يك خبر به واقع است . اوثق هم از مادهء وثوق است . وثقه يعنى كسى كه گفتارش اطمينان‌آور است و انسان مطمئن مىشود كه راست مىگويد . اوثق يعنى كسى كه گفتارش اطمينان بيشترى مىآورد .\r\nآنگاه ذكر اين‌گونه مرجحات كه تمام نظرشان به نزديك‌تر بودن محتواى يك گزارش و خبر به واقع است ، موجب تنقيح مناط مىشود و نمىتوان گفت اينها را امام عليه السلام تعبداً ذكر كرده است ، بلكه حتماً به ملاك است و ملاك ، همان نزديك‌تر بودن يك حديث به واقع است و پس از تنقيح مناط مىگوييم : « العلة تعمم » ؛ پس هر مزيّتى كه سبب نزديك‌تر شدن يك طرف به واقع و حق و صدق و صدور باشد همان‌طرف رجحان دارد و همان مزيّت ، ملاك است . بنابراين اضبط بودن راوى هم موجب اين مىشود كه خبرش اقرب الى الواقع باشد و . . . .\r\nب ) در فرازى از مقبوله مىفرمايد حديثى را كه شهرت روائى دارد بگير و آن را كه شذوذ روايى دارد رها كن . سپس تعليل مىآورد كه : « فان المجمع عليه - أى المشهور - لا ريب فيه » .\r\nشيوهء استدلال به اين تعليل : منظور امام از اين تعليل چيست ؟ آيا مراد اين است كه خبر مشهور حقيقتاً و به تمام معناى كلمه ، در آن ريب و شكى نيست ؟ يعنى در واقع صد در صد و از هر جهت مقطوع است ؟ قطعاً مراد اين نيست . « 2 »\r\nوقتى نفى ريب به معناى حقيقى كلمه از خبر مشهور مراد نشد قهراً نفى ريب اضافى و نسبى منظور خواهد بود ؛ يعنى روايات مشهور ، در مقايسه با روايت شاذ ، ريبى در آن نيست ولو خودش\r\n\r\n\r\n","description":"","footnote":"\r\n( 1 ) . فرائدالاصول ، ص 450 و 451 .\r\n( 2 ) . مرحوم مشكينى به اين معنا چند اشكال وارد ساخته است كه متن كلام ايشان را مىآوريم :\r\n1 . عدم افادة شهرة الروايتى للمعنى المذكور .\r\n2 . ظهور السؤال فى التحيّر و لا تحيّر فى الصورة المذكوره ؛\r\n3 . فرض التعارض إذ لا يعارض مع ما هو مقطوع من كلّ جهة شىء ؛\r\n4 . تقديم الصفات على هذا المرجح ؛\r\n5 . فرض الراوى بعد ذلك كلا الخبرين مشهورين ؛\r\n6 . استشهاد الإمام بحديث التثليث الظاهر فى أنّ مراده جعل الشاذ من المشتبه لا من البين المعنى .\r\n","page_name":" 428 ","page_number":429},
  {"content":"\r\n\r\nفى نفسه هزار و يك ايراد داشته باشد . سنداً ظنى ، دلالةً ظنى و . . . است ؛ اما نسبت به حديث شاذ اطمينان‌آور است و شك و ريب و تزلزل را از دل مىزدايد . و وقتى تقديم خبر مشهور بر شاذ به اين مناط شد ، مىگوييم هر عاملى كه سبب شود حديثى نسبت به معارضش لا ريب فيه باشد ، موجب رجحان است و اختصاصى به شهرت روائى ندارد ، بلكه علّت مزبور كه منصوص هم هست موجب تعميم است . بنابراين ، شهرت عملى هم مىتواند مرجح حديثى بر حديث ديگر باشد و . . . .\r\nج ) در بخشى از مقبوله مىفرمايد روايت مخالف عامه را مورد عمل قرار بده و موافق آنها را طرح كن . سپس اين‌گونه تعليل مىكند كه « فإنّ الرشد فى خلافهم » .\r\nشيوهء استدلال : اين تعليل ( قضيهء الرشد فى خلافهم ) يك قضيه دائميه نيست ؛ زيرا چنين نيست كه دائماً و همه‌جا رشد و حق ، در جانب مخالف عامه باشد ، بلكه گاهى هم حق در جانب موافق عامه است ، « 1 » بنابراين ، يك قضيهء غالبى خواهد بود ؛ يعنى غالباً حق در خلاف آنهاست و غلبه ، موجب ظن است و به اين مناط خبر مخالف عامه رجحان دارد و علت ، موجب تعميم است ؛ يعنى در هر متعارضينى كه امارهء مذكور بود و غلبهء ظن بر حقانيت يك طرف بود همان رجحان پيدا مىكند . و ما در بند مرجحات منصوصه نيستيم .\r\nو لا يخفى ما فى الاستدلال بها .\r\nأما الأول فإن جعل خصوص شىء فيه جهة الإراءة و الطريقية حجة أو مرجحا لا دلالة فيه على أن الملاك فيه بتمامه جهة إراءته بل لا إشعار فيه كما لا يخفى لاحتمال دخل خصوصيته فى مرجحيته أو حجيته لا سيما قد ذكر فيها ما لا يحتمل الترجيح به إلا تعبدا فافهم .\r\nو أما الثانى فلتوقفه على عدم كون الرواية المشهورة فى نفسها مما لا ريب فيها مع أن الشهرة فى الصدر الأول بين الرواة و أصحاب الأئمة عليهم السلام موجبة لكون الرواية مما يطمأن بصدورها بحيث يصح أن يقال عرفا إنها مما لا ريب فيها كما لا يخفى و لا بأس بالتعدى منه إلى مثله مما يوجب الوثوق و الاطمئنان بالصدور لا إلى كلّ مزية و لو لم يوجب إلا أقربية ذى المزية إلى الواقع من المعارض الفاقد لها .\r\nو أما الثالث فلاحتمال أن يكون الرشد فى نفس المخالفة لحسنها و لو سلم أنه لغلبة الحق فى طرف الخبر المخالف فلا شبهة فى حصول الوثوق بأن الخبر الموافق المعارض بالمخالف لا يخلو من الخلل صدورا أو جهة و لا بأس بالتعدى منه إلى مثله كما مر آنفا .\r\nو منه انقدح حال ما إذا كان التعليل لأجل انفتاح باب التقية فيه ضرورة كمال الوثوق بصدوره\r\n\r\n\r\n","description":"","footnote":"\r\n( 1 ) . چون فقه عامه تماماً باطل و ناحق نيست ، بلكه در موارد بسيارى خلاف واقع است .\r\n","page_name":" 429 ","page_number":430},
  {"content":"\r\n\r\nكذلك مع الوثوق بصدورهما لو لا القطع به فى الصدر الأول لقلة الوسائط و معرفتها هذا .\r\n\r\n[ بعض القرائن الدالّه على لزوم الاقتصار 
  ]\r\nمع ما فى عدم بيان الإمام عليه السلام للكلية كى لا يحتاج السائل إلى إعادة السؤال مرارا و ما فى أمره عليه السلام بالإرجاء بعد فرض التساوى فيما ذكره من المزايا المنصوصة من الظهور فى أن المدار فى الترجيح على المزايا المخصوصة كما لا يخفى .\r\nمرحوم آخوند به‌دليل‌هاى شيخ اعظم سه اشكال مىكند . اشكال اوّل اختصاصى است ؛ يعنى هر دليلى جواب جداگانه‌اى دارد ، دو اشكال بعدى مشترك است و به همه ادله طرفداران تعدى و بلكه به اصل قول به تعدى وارد است .\r\nاما اشكال اختصاصى : پاسخ دليل اول : قبول داريم كه ثقه و صادق بودن يا اوثق و اصدق بودن و مانند اينها نظر به واقع دارند و جنبهء كاشفيت از واقع و جهت ارائهء واقع در آنها وجود دارد ، ولى چنين نيست كه تمام مناط و علت حجيت خبر ثقه و صادق ، ارائه و انكشاف و طريقيت باشد ، تا كسى بگويد قياس هم اين جهت را دارد و حجت است . يا تمام مناطِ مرجح بودنِ اصدقيت و اوثقيت ، همان جهت ارائه و نشان دادن واقع باشد ، تا كسى بگويد اضبط بودن هم اين مناط را دارد و مىتواند مرجح باشد .\r\nبلكه احتمال قوى مىدهيم كه خصوصيت داشته باشد ، يعنى خبر ثقه يا صادق كه طريق و كاشف است حجت است . بنابراين قابل سرايت به قياس و مانند آن نيست . يا اصدقيت و اوثقيتى كه موجب اقربيت خبر به واقع مىشود و جهت طريقيت آن را تقويت مىكند ، مرجحيت دارد ، نه هر عاملى .\r\nبنابراين ، قابل تعدى به اضبطيت نيست و مقبوله يا مرفوعه هيچ ظهور و دلالتى ندارند بر اينكه تمام مناط ، جهت طريقيت و كاشفيت باشد و بلكه اشعار به اين معنا هم ندارد ( بوى اين دلالت هم از آنها به مشام نمىرسد ) . لذا مناط مذكور صد در صد استنباطى و ظنى مىشود و تنقيح مناط ظنى يا قياس مستنبطالعلة ارزشى ندارد و در خود اصل و مقيس عليه جاى اين مناط نيست ، تا چه رسد به سرايت دادن آن به فرع و مقيس . بويژه اين‌كه در لابه‌لاى ترجيح به صفات در مقبوله ، سخن از ترجيح به اورع بودن و افقه بودن نيز ذكر شده است كه هرگز از آنها مناط استخراج نمىشود ، بلكه صد در صد تعبدى هستند ؛ « 1 » بنابراين دليل اول جناب شيخ ناتمام است .\r\nفافهم : شايد اشاره باشد به اينكه آوردن بل اضرابيه « 2 » قابل مناقشه است و اشعار دارد ، ولى كافى نيست و بايد ظهور داشته باشد ، كه ندارد ، و شايد اشاره به اين باشد كه اورع و افقه بودن ، شاهد ما نمىشود ؛ زيرا اينها مربوط به ترجيح قضاوت و حكومت يك حاكم است نه ترجيح روايت يك راوى .\r\n\r\n\r\n","description":"","footnote":"\r\n( 1 ) . به زودى وجه اين مطلب در ادامهء همين فصل در فراز ثم « إنّه بناءً على التعدى . . . » خواهد آمد .\r\n( 2 ) . در جملهء « بل لا اشعار فيه » .\r\n","page_name":" 430 ","page_number":431},
  {"content":"\r\n\r\nپاسخ دليل دوم : الفاظ براى معانى حقيقى خود وضع شده‌اند و واژهء لا ريب فيه هم يعنى لا ريب فيه حقيقةً ، نه اضافياً ، و اگر نتوانيم ثابت كنيم كه مراد ، نفى ريب است حقيقتاً ، نوبت مىرسد به قبول اين مطلب كه نفى ريب اضافى باشد ؛ ولى مطلب اصلى قابل اثبات است و مراد ، لا ريب فيهِ حقيقى است . « 1 »\r\nدليل مطلب آن است كه اگر حديثى در صدر اول يعنى در ميان راويان حديث و اصحاب ائمه عليه السلام شهرت پيدا مىكرد - كه منظور امام همين است - آن حديث براى شنونده اطمينان بخش بود و شك و ترديد را از دل هر عاقلى دور مىكرد ؛ صرف نظر از اينكه معارضى داشته باشد يا نه ، با حديث شاذ مقايسه بشود يا خير ؛ بلكه خود شهرت روائى فى حد نفسه موجب اطمينان و كمال وثوق به صدق حديث و صدورش از معصوم مىشود - اگر نگوييم باعث يقين مىشد - .\r\nآنگاه چون اين كلام منصوص العلة است مىگوييم هر مزيتى كه سبب كمال وثوق به يك خبر شود ، مىتواند مرجح باشد و ما حق تعدى داريم ؛ ولى اشكال اصلى اين است كه مدعاى شما اين نيست .\r\nشما فرموديد هر امتيازى كه سبب نزديكتر شدن يك خبر به واقع باشد ، ظناً ولو به درجهء اطمينان و علم عادى هم نرسد ، كه اطمينان تالى تلو علم و مرحلهء عاليهء ظن است ، ولى ظن نوعى و شأنى 60 % و 70 % و . . . را نيز شامل است و دايره‌اش وسيع است ، و دليل مزبور اين مدعا را اثبات نمىكند و در واقع اخص از مدعاست .\r\nپاسخ دليل سوم : در اين تعليل ( الرشد فى خلافهم ) سه احتمال وجود دارد :\r\n1 . شايد منظور امام اين باشد كه نفس مخالفت كردن با عامه رشد و حق است ؛ زيرا امرى پسنديده و مطلوب ائمه عليهم السلام بوده است . بنابراين تعليل به يك امر صد در صد تعبدى مىشود و اصلًا سخن از مطابقت با واقع و اقربيت الى الصدور مطرح نيست تا از آن ، مناط كلّى استفاده كنيم و به جاهاى ديگر سرايت دهيم .\r\nالبته اين احتمال قابل مناقشه است ؛ زيرا مقام تعليل با تعبد سازگار نيست و معمولًا تعليل به يك امر ارتكازى عقلائى است ، نه يك امر صرفاً تعبدى .\r\n2 . شايد منظور امام همان باشد كه شيخ در استدلالش فرمود و قضيه را غالبيه دانست . . . ولى اعتراض ما اين است كه غلبهء مزبور « 2 » موجب كمال وثوق به صدق و صدور حديث مخالف مىشود ، و باز همان‌طور كه در پاسخ دليل قبلى داشتيم ، به هر عامل كه موجب كمال وثوق و اطمينان باشد مىتوانيم سرايت دهيم ؛ ولى مدعاى شما اين نيست و دايره را وسيع‌تر مىدانيد . . . .\r\nاين احتمال نيز قابل مناقشه است و هرگز غلبهء ظن ، ملازمه‌اى با وثوق و اطمينان به صدق و حق بودن حديث ندارد و حداكثر مظنه به صدق مىآورد .\r\n\r\n\r\n","description":"","footnote":"\r\n( 1 ) . البته نه حقيقى عقلى و به دقت عقلى كه سر سوزنى جاى مناقشه و خلل و احتمال خلاف در آن نباشد و صد در صد قطعى شود ، و همان اشكال‌ها را دارد كه سابقاً از قول مرحوم مشكينى آورديم ، بلكه حقيقى عرفى يعنى از نظر عرف و عقلاء ، حديث مشهور لا ريب فيه است .\r\n( 2 ) . اين‌كه غالباً حق در طرف مخالف عامه است .\r\n","page_name":" 431 ","page_number":432},
  {"content":"\r\n\r\n3 . شايد تعليل فوق به اين مناسبت باشد كه نسبت به موافق عامه ، باب تقيه مفتوح است و احتمال قوى مىدهيم كه براى تقيه صادر شده و جهت صدورش مختل است ، ولى نسبت به خبر مخالف ، باب تقيه مسدود است . لذا اصل صدورش وثوقى است ( خبر ثقه يا عدل است ) . دليل آن نيز وثوقى است ( ظهور يا نص است ) . جهت صدور نيز وثوقى است ( اطمينان داريم كه براى بيان واقع صادر شده است ) و از هر جهت وثوق به حق بودن آن داريم و نسبت به حديث موافق ، وثوق به صدور آن براى تقيه داريم . در نتيجه باز هم ملاك ، وثوق است و هر عاملى كه موجب كمال وثوق و اطمينان به صدق و حق بودن يك خبر باشد ، به آن اخذ كنيم . ولى مدعاى شما وسيع‌تر است و هر اماره‌اى كه موجب ظن نوعى و شأنى باشد و احدهما را اقرب الى الواقع كند ، شما آن را مرجح مىدانيد و دليل ، اخص از مدعاست .\r\nنتيجه نهايى اين پاسخ : سه احتمال در تعليل امام پيدا شد ؛ و « اذا جاء الاحتمال بطل الاستدلال » .\r\nضمن اين‌كه احتمال ثانى به درد شما مىخورد كه به عقيدهء آخوند آن هم ايراد داشت .\r\nپاسخ‌هاى مشترك : دو پاسخ هم از هر سه وجه فوق و در واقع از اصل تعدى به مرجحات ديگر مىدهند .\r\nپاسخ اوّل : سؤال سائل از مطلق متعارضان بود ( يأتى عنكم الخبران المتعارضان فبأيهما تعمل ) و جا داشت پاسخ امام هم كلّى باشد و به صورت قاعدهء كلّى بفرمايد : هركدام داراى امتيازى است كه او را به واقع نزديك‌تر مىكند ، به آن اخذ كنيد تا خيال سائل و خود امام راحت شود و نيازى به دوباره پرسيدن نباشد ؛ ولى امام چنين نكرد ، بلكه هر بار به يكى از مزايا اشاره كرد . از اين شيوهء پاسخ امام مىفهميم كه قاعدهء كلّى در ميان نيست و نمىتوان يك مناط كلّى استنباط كرد و مطلب را به همه‌جا تسرّى داد .\r\nپاسخ مشترك دوم : در مقبوله پس از ذكر هشت مرجّح وقتى سائل پرسيد اگر متعارضان از همهء جهات مساوى بودند ، امام عليه السلام نفرمود مرجح نهم و دهم و بيستم و صدم را بگيريد « 1 » بلكه فرمود : تأخير بيند از تا امام را ملاقات كنى و از او بپرسى و حق تعدى ندارى . حال اين امر به تاخير به وضوح دلالت دارد بر اين‌كه مناط ، ترجيح به مرجحات منصوصه است نه هر مزيّتى ولو منصوص نباشد .\r\nثم إنه بناء على التعدى حيث كان فى المزايا المنصوصة ما لا يوجب الظن بذى المزية و لا أقربيته كبعض صفات الراوى مثل الأورعية أو الأفقهية إذا كان موجبهما مما لا يوجب الظن أو الأقربية كالتورع من الشبهات و الجهد فى العبادات و كثرة التتبع فى المسائل الفقهية أو المهارة فى\r\n\r\n\r\n","description":"","footnote":"\r\n( 1 ) . با توجه به اين‌كه مرجحات ، منحصر به هشت تا نيست و صدها عامل مىتواند باعث امتياز يك حديث باشد .\r\n","page_name":" 432 ","page_number":433},
  {"content":"\r\n\r\nالقواعد الأصولية فلا وجه للاقتصار على التعدى إلى خصوص ما يوجب الظن أو الأقربية بل إلى كلّ مزية و لو لم تكن بموجبة لأحدهما كما لا يخفى .\r\n\r\n[ و همٌ و رفعٌ 
  ]\r\nو توهم أن ما يوجب الظن بصدق أحد الخبرين لا يكون بمرجح بل موجب لسقوط الآخر عن الحجية للظن بكذبه حينئذ فاسد .\r\nفإن الظن بالكذب لا يضر بحجية ما اعتبر من باب الظن نوعا و إنما يضر فيما أخذ فى اعتباره عدم الظن بخلافه و لم يؤخذ فى اعتبار الأخبار صدورا و لا ظهورا و لا جهة ذلك هذا .\r\nمضافا إلى اختصاص حصول الظن بالكذب بما إذا علم بكذب أحدهما صدورا و إلا فلا يوجبه الظن بصدور أحدهما لإمكان صدورهما مع عدم إرادة الظهور فى أحدهما أو فيهما أو إرادته تقية كما لا يخفى .\r\nمرحوم آخوند در قدم اوّل ، اصل ترجيح را رد كرد و طرفدار تخيير مطلق شد . « 1 » در قدم دوم بر فرض قول به ترجيح ، اصل تعدى را رد كرد و طرفدار لزوم اكتفاء به مرجحات منصوصه شد . اكنون در قدم سوم مىفرمايد به فرض قبول اصل تعدى از مرجحات منصوصه به ساير مرجحات ، مىگوييم مزايايى كه در يك خبر وجود پيدا مىكند از جهتى چهار نوع است :\r\n1 . امتيازاتى كه سبب كمال وثوق و اطمينان به صدق و حق بودن يك خبر مىشوند ؛ كه تا به حال در پاسخ از وجه دوم و سوم شيخ اعظم به آنها اشاره شد و قدر مسلّم تعدى به اين امور بود .\r\n2 . امتيازاتى كه سبب اقربيت يك خبر به واقع مىشود ولو نوعاً و شأناً .\r\n3 . امتيازاتى كه سبب ظن فعلى به صدق و حق بودن يك خبر مىشوند .\r\n4 . امتيازاتى كه سبب هيچ يك از سه امر فوق نمىشوند و صرفاً از باب تعبد در لسان اخبار آمده است .\r\nحال مىگوييم شيخ اعظم به مرجحاتى كه موجب ظن فعلى به صدق مىشوند تعدى كرد . استاد - ايشان جناب سيد مجاهد - به هر مزيّتى كه سبب ظن فعلى به صدق مىشوند تعدى كرد ؛ ولى ما معتقديم اگر بناست از مرجحات منصوصه تعدى كنيم ، بايد به هر عاملى كه مزيّت و امتيازى براى خبر محسوب مىشود تعدى كنيم ، ولو موجب ظن هم نشود و صرفاً يك امتياز تعبدى باشد . « 2 » لزومى ندارد به خصوص مزاياى ظنى و گمان‌آور تعدى كنيم . دليل ما بر تعميم ، آن است كه در مقبوله ، پاره‌اى از عوامل به عنوان مزايا ذكر شده است كه هرگز سبب اقربيت يك خبر ، به واقع يا سبب ظن فعلى به\r\n\r\n\r\n","description":"","footnote":"\r\n( 1 ) . در فصل قبلى توضيح داده شد .\r\n( 2 ) . چنان كه در فصل قبلى در پاسخ از دليل دوم طرفدران ترجيح ، گفتيم هر مزيّتى ، ولو در ملاك و مناط حجيت خبر هم دخالتىندارد و سبب تقويت و تأكّد آن هم نمىشود .\r\n","page_name":" 433 ","page_number":434},
  {"content":"\r\n\r\nصدق و صدور يك خبر نمىشوند و اصلًا به مناط و ملاك كارى ندارند و آنها عبارت‌اند از اورع و افقه بودن كه در مقبوله آمده است .\r\nتوضيح : گاهى اورع بودن از اينجا سرچشمه مىگيرد كه فلانى از همهء گناهان و حتى شبهات پرهيز دارد ؛ آن هم حتى شبهه يا حرام قولى ؛ يعنى دروغ هم نمىگويد ، چنين چيزى سبب ظن به صدق كلام او مىشود ، و يا خبر او را به واقع نزديك‌تر مىكند . همين ، مقصد شيخ اعظم يا سيد مجاهد را تأمين مىكند .\r\nولى گاهى منشأ اورع بودن ، آن است كه از شبهات عملى اجتناب دارد ؛ يعنى سيگار نمىكشد ، قليان نمىكشد ، لقمه شبهه‌ناك نمىخورد و . . . يا سبب اورع بودن ، آن است كه خيلى در عبادت جدّ و جهد دارد و سجده‌هاى طولانى دارد و . . . كه اگر اينها عوامل اورع بودن باشند ، ربطى به خبر و روايت او ندارد و سبب ظن به صدق و صدور خبر او نمىشوند ؛ ولى معذلك امام عليه السلام اين را از مرجحات قرار داده است ؛ با اين‌كه فاقد مناط مزبور است .\r\nيا مثلًا افقه بودن ؛ اگر مراد اين باشد كه فلانى فقه الحديث قوى دارد و رجالى و حديث‌شناس بزرگ است و سره را از ناسره تميز مىدهد ، باز خبر او موجب ظن به صدق مىشود و محصِّل غرض شيخ است ، ولى اگر افقه بودن به اين معنا باشد كه فلانى در فروع فقهى ، خيل مهارت دارد و نيرومند است ، يا در قواعد اصولى خيلى قوى است - كه غالباً به همين معناست - باز ربطى به روايت و خبر ندارد و « ربّ حامل فقه إلى من هو أفقه منه » ، و چنين افقه بودنى سبب نزديك‌تر شدن خبر به واقع نمىشود ؛ امّا با وجود اين ، امام اين را مرجح قرار داده است . پس اگر بناست تعدى كنيم بايد همهء اينها را از باب مثال بدانيم و بگوييم هرآنچه مزيت است - ولو موجب ظن به صدق و اقربيت به واقع نمىشود - مرجح است و بايد به بركت آن ، ترجيح داد ، و در حقيقت اين كلام آخوند اشكال ديگرى بر شيخ اعظم است . « 1 »\r\nاشكال : به عقيدهء شيخ اعظم مناط ، اقربيت خبر به سوى واقع شد ؛ به‌گونه‌اى كه مفيد ظن نوعى و شأنى به صدق و صدور باشد . به عقيدهء سيد مجاهد مناط ظن فعلى به صدق بود و هر امتيازى كه سبب ظن فعلى به صدور باشد ، موجب رجحان است . حال در اين‌باره بيان مىكند كه ظاهراً متوهّم شيخ اعظم است و ظن فعلى را مورد اشكال قرارد داده و فرموده است مزايايى كه موجب ظن فعلى به صدق احدهما مىشود ، از عوامل ترجيح حجتى بر حجت ديگر نيستند ، بلكه از عوامل تميز حجت از لاحجت‌اند و از محل بحث ما خارج .\r\n\r\n\r\n","description":"","footnote":"\r\n( 1 ) . اى كاش با « فافهم » يا « فتأمل » و مانند آن اشاره به ضعف اين مطلب مىفرمود ؛ زيرا اورع و افقه بودن از مرجحات روايت نيست ، از مرجحات حكم و قضاوت است و نمىتواند شاهدى بر اين ادعاى آخوند با اين وسعت باشد . ضمن اينكه خود ايشان قبلًا فرمود پاره‌اى از مرجحات و مزايا ، از قبيل « ضم الحجر فى جنب الانسان » است كه هيچ نقشى در مناط حجيت ندارند و ترجيح به آنها خردمندانه نيست . پس مطلبى كه مرحوم آخوند در « ثم انه بناءً . . . » بيان كرده ناتمام است .\r\n","page_name":" 434 ","page_number":435},
  {"content":"\r\n\r\nتوضيح : وقتى ما بنا به امتيازى كه در يك خبر وجود دارد ظن فعلى به صدق آن پيدا مىكنيم لازمه‌اش آن است كه ظن فعلى به كذب معارض و مقابل آن پيدا كنيم و وقتى حديثى مظنون الكذب و موهوم الصدق بود ، از درجهء اعتبار ساقط است ، زيرا مشمول ادلهء حجيت خبر واحد نيست و در نتيجه حديث واجد فلان مزيت حجت بوده و حديث فاقد مزيت لا حجت بوده با وجود مزيّت مزبور ، حجت از غير حجت بازشناخته شد و معلوم شد ربطى به ترجيح حجت بر حجت ندارد . « 1 »\r\nپاسخ : مرحوم آخوند به اين توهم دو پاسخ داده است : يك پاسخ كبروى است و پاسخ ديگر صغروى است پاسخ كبروى : به فرض كه ظن فعلى به صدق يك حديث ، ملازم و همراه باشد با ظن فعلى به كذب ديگرى ، ولى اين دليل نمىشود كه مظنون الكذب به ظن شخصى ، از درجهء اعتبار ساقط باشد .\r\nتوضيح : در باب حجيت خبر واحد سه مبنا وجود دارد كه در مبحث امارات مطرح است :\r\n1 . مناط ، افادهء ظن نوعى و شأنى است ، و اخبار از اين باب حجت مىباشند . 2 . مناط ، ظن فعلى به وفاق است ؛ يعنى بر وفق مفاد خبر - مثلًا وجوب ظهر - ظن فعلى و شخصى حاصل شود . 3 . مناط ، عدم ظن فعلى به خلاف است ؛ يعنى ظن فعلى به وفاق لازم نيست ، ولى ظن فعلى به خلاف قادح است و نبايد باشد . حال اگر مبناى دوم حق بود ، جا داشت كسى بگويد حديثى كه فاقد مزيّت است ظن فعلى به وفاق آن نداريم ؛ پس لا حجت است . يا اگر مبناى سوم حق بود ، جا داشت كسى بگويد ما ظن فعلى به خلاف اين حديث نداريم . بنابراين ، حديثِ فاقدِ امتياز ، حجت نيست و توهّم مزبور بر اين اساس است ؛ ولى در جاى خود به ثبت رسيده است كه ظن فعلى و شخصى ملاك نيست ؛ نه ظن به وفاق لازم است و نه ظن به خلاف قادح است ، بلكه مناط ، ظن نوعى است و اين مناط در هر دو خبر وجود دارد ؛ يعنى فاقد مزيت هم خبر ثقه و جامع شروط حجيت است و شأنيت آن را دارد كه مفيد ظن باشد .\r\nبنابراين ، حديث فاقد هم حجت است و امتياز فوق ، موجب ترجيح حجتى بر حجت ديگر مىشود و نه موجب تميز حجت از لا حجت .\r\nپاسخ صغروى : اصل اين مطلب كه ظن فعلى به صدق و صدور يك طرف ملازم با ظن فعلى به كذب و عدم صدور طرف ديگر باشد ، كليت ندارد ؛ زيرا اگر متعارضان از لحاظ دلالت و جهت صدور ، قطعى باشند و از لحاظ سند ظنى باشند و تعارض ميان سندها باشد ، در اين صورت علم اجمالى داريم به كذب احدهما و در نتيجه ظن به صدق يكى از آن دو همراه است با ظن به كذب ديگرى و امكان ندارد هر دو صدق باشند ؛ ولى اگر از لحاظ سندها قطعى باشند و از لحاظ جهت صدور ، يكى در مقام بيان واقع نباشد يا از لحاظ دلالت‌ها تعارض داشته باشند يا از هر سه لحاظ ظنى باشند كه باز امكان حمل بر\r\n\r\n\r\n","description":"","footnote":"\r\n( 1 ) . فرائدالاصول ، ص 463 .\r\n","page_name":" 435 ","page_number":436},
  {"content":"\r\n\r\nتقيه و خالف ظاهر باشد ، در همهء اين موارد از ظن فعلى به صدق يكى از آن دو ، هرگز ظن فعلى به كذب و عدم صدور ديگرى پيدا نمىكنيم . زيرا چه بسا هر دو صادر شده شد و از لحاظ جهت صدور يكى حمل بر تقيه شود ، يا از لحاظ ظهور و دلالت در ظاهر هر دو يا يكى بايد تصرف شود . پس سخن متوهّم كليّت ندارد .\r\nنعم لو كان وجه التعدى اندراج ذى المزية فى أقوى الدليلين لوجب الاقتصار على ما يوجب القوة فى دليليته و فى جهة إثباته و طريقيته من دون التعدى إلى ما لا يوجب ذلك و إن كان موجبا لقوة مضمون ذيه ثبوتا كالشهرة الفتوائية أو الأولوية الظنية و نحوهما فإن المنساق من قاعدة أقوى الدليلين أو المتيقن منها إنما هو الأقوى دلالة كما لا يخفى فافهم .\r\nاين فراز تبصره بر مطلبى است كه قبلًا تحت عنوان « ثم انه بنأءاً . . . » ذكر شد . در آنجا فرمود اگر هم بنا باشد از مرجحات منصوص به غير منصوص تعدى كنيم ، بايد به هرچه كه سبب مزيت يك حديث مىشود تعدى كنيم و در بند ظن فعلى يا ظن شأنى نيستيم . حال مىفرمايد اگر وجه تعدى ، آن باشد كه شيخ اعظم ذكر كرد و از سه فراز استفاده كرد كه تكليف روشن است ؛ و اگر وجه تعدى ، اخبار علاجيه باشد - به بيانى كه خود ما داشتيم - باز هم تكليف روشن است و هرآنچه مزيّت باشد موجب تعدى است . ولى اگر وجه تعدى از منصوص به غير منصوص اين باشد كه حديثِ داراى امتياز ، داخل در كبراى كلّى اقوى الدليلين مىشود ، باز مطلب فرق مىكند .\r\nتوضيح : از نظر عقلى اين مطلب مسلّم است كه هر دليلى قوىتر بود مقدم است و قبلًا هم در دليل اول از ادلهء طرفداران ترجيح ادعاى اجماع شد . البته بحثى است كه منظور از اقوى الدليلين به چه اعتبار است ؟ آيا به لحاظ مقام اثبات و دلالت و كاشفيت و طريقيت است و يك دليل از اين جهت قوىتر و كامل‌تر است ؟ « 1 » يا به لحاظ مقام ثبوت و واقع است ؟ « 2 »\r\nمرحوم آخوند احتمال اول را اختيار مىكند كه منظور قوىتر بودن يك دليل به لحاظ مقام اثبات است و از كبراى كلى « 3 » همين را استفاده مىكند ، يا از باب انسباق و تبادر كه متفاهم عرفى از كلمهء اقوى الدليلين همين است ، زيرا كلمهء دليل يعنى كاشف و طريق ، و يا از باب قدر متيقن ، مراد همين است .\r\nبا توجه به اين مطلب صغرا اين است كه قسمتى از مزايا موجب قوّت احد الدليلين مىشود و\r\n\r\n\r\n","description":"","footnote":"\r\n( 1 ) . مزايايى كه موجب تقويت يك دليل از اين ناحيه مىشوند ، مزاياى داخلى يا مرجحات داخليه ناميده مىشود ، از قبيل مزاياى صدورى و مزاياى جهتى و مزاياى دلالى كه هركدام باعث مىشوند خبر صاحب امتياز ، بهتر بتواند واقع را به ما ارائه دهد اطمينان ما را از اين زاويه بيشتر جلب كند .\r\n( 2 ) . مزايايى كه موجب قوت يك دليل مىشوند ، به لحاظ مقام ثبوت و واقع نامش مرجحات مضمونى و مزاياى خارجى است . از قبيل شهرت فتوائى كه موافق با خبرى باشد ، اجماع منقول كه موافق آن باشد ، اولويت ظنى كه موافق حديثى باشد . . . اينها پشتوانه مىشود و مضمون حديثى را تقويت مىكنند ؛ ولى طريقيت آن را قوت نمىبخشند .\r\n( 3 ) . اقوى الدليلين مقدم است .\r\n","page_name":" 436 ","page_number":437},
  {"content":"\r\n\r\nكبراى كلّى اين است كه اقوى الدليلين رجحان دارد و مقدم مىشود . پس فلان خبر واجد مزيّت ، مقدم است و روشن شد كه قوىتر به لحاظ مقام كشف و اثبات است .\r\nحال اگر مناط تعدى اين جهت باشد ( قوىتر بودن يك دليل ) بايد گفت تعدى به هر مزيّتى جايز نيست و تنها به خصوص مزايايى كه موجب قوىتر شدن يك دليل مىشوند ، حق تعدى داريم . و اين تبصره‌اى بر آن مطلب مىشود كه قبلًا در « ثم انّه . . . » ذكر شد .\r\nفافهم : اشاره به اين است كه به چه دليل اقوى الدليلين مقدم باشد ؟ يا اشاره به اين است كه شايد مراد ، قوىتر بودن از لحاظ دلالت و ظهور است كه يكى ظاهر و ديگرى اظهر باشد و از باب جمع عرفى باشد ؟ يا اشاره به اين‌كه به چه دليل اقوى الدليلين به لحاظ مقام اثبات و كشف باشد ؟ يا اشاره به اين است كه چه كسى گفته است شهرت فتوائى و مانند آن فقط موجب قوّت مضمون مىشوند واقعاً و موجب قوّت دليل از لحاظ مقام اثبات نمىشوند ؟ يا اشاره به اين است كه وقتى مقبوله سخن از اورع و افقه و مانند آن آورده است و هر مزيتى را ملاك قرار داده است چه جاى تمسك به قاعدهء عقلى است و اين حكم عقلى معلّق است كه روايت بر خلاف آن نباشد ، و گرنه نوبت به آن نمىرسد .\r\n\r\n","description":"","footnote":"","page_name":" 437 ","page_number":438},
  {"content":"\r\n\r\n\r\nفصل : [ اختصاص قواعد التعارض به غير موارد الجمع العرفى 
  ]\r\nقد عرفت سابقا أنه لا تعارض فى موارد الجمع و التوفيق العرفى و لا يعمها ما يقتضيه الأصل فى المتعارضين من سقوط أحدهما رأسا و سقوط كلّ منهما فى خصوص مضمونه كما إذا لم يكونا فى البين فهل التخيير أو الترجيح يختص أيضا به غير مواردها أو يعمها قولان .\r\nأولهما المشهور و قصارى ما يقال فى وجهه أن الظاهر من الأخبار العلاجية سؤالا و جوابا هو التخيير أو الترجيح فى موارد التحير مما لا يكاد يستفاد المراد هناك عرفا لا فيما يستفاد و لو بالتوفيق فإنه من أنحاء طرق الاستفادة عند أبناء المحاورة .\r\nو يشكل بأن مساعدة العرف على الجمع و التوفيق و ارتكازه فى أذهانهم على وجه وثيق لا يوجب اختصاص السؤالات به غير موارد الجمع لصحة السؤال بملاحظة التحير فى الحال لأجل ما يتراءى من المعارضة و إن كان يزول عرفا بحسب الآمل أو للتحير فى الحكم واقعا و إن لم يتحير فيه ظاهرا و هو كاف فى صحته قطعا مع إمكان أن يكون لاحتمال الردع شرعا عن هذه الطريقة المتعارفة بين أبناء المحاورة و جل العناوين المأخوذة فى الأسئلة لو لا كلها يعمها كما لا يخفى .\r\nفصل پنجم : موارد جمع عرفى و مفاد قاعدهء ثانوى\r\nدر فصل اوّل به تفصيل موارد جمع عرفى و موارد تعارض واقعى كه قابل جمع نبودند تبيين شد . در فصل دوم مقتضاى قاعدهء اوليه در متعارضان بررسى شد كه تساقط بود ؛ البته فىالجمله .\r\nدر فصل سوم مقتضاى قاعدهء ثانويه يا اخبار علاجيه در متعارضان مورد بحث واقع شد ، كه تخيير يا ترجيح بود . اكنون دو پرسش مطرح است :\r\n1 . آيا موارد جمع عرفى مثل عام و خاص ، مطلق و مقيد ، نص و ظاهر ، اظهر و ظاهر و . . . مشمول قاعدهء اوليه در متعارضان هستند و در آنها نيز قاعده ، تساقط است يا خير ؟ به ديگر سخن آيا قاعده اوّلى و حكم عقلى در متعارضان ، شامل موارد جمع عرفى هم مىشود يا اختصاص دارد به مواردى كه متعارضان قابل جمع نباشند ؟\r\nپاسخ اين پرسش منفى است ؛ يعنى قاعدهء عقلى ، موارد جمع را شامل نيست و مخصوص غير اين موارد است و هيچ دليل عقلى و عرفى و شرعى بر تساقط عام و خاص ، مطلق و مقيد و . . . نداريم .\r\n2 . آيا موارد جمع عرفى مشمول قاعدهء ثانوى در متعارضان است يا نه ؟ به ديگر سخن آيا اين موارد مشمول اخبار علاجيه هستند يا خير ؟ به بيان سوم آيا اخبار علاجيه كه سخن از تخيير - به قول آخوند - يا ترجيح - به قول مشهور - به ميان آورده است مخصوص متعارض‌هاى غير قابل جمع\r\n\r\n","description":"","footnote":"","page_name":" 438 ","page_number":439},
  {"content":"\r\n\r\nاست يا موارد جمع عرفى را نيز شامل مىشوند ؟ در پاسخ اين سؤال مىفرمايد دو نظريه وجود دارد :\r\nنظريهء اوّل : به عقيدهء مشهور باز هم پاسخ منفى است و اخبار علاجيه يا تخيير و ترجيح ، موارد جمع عرفى را شامل نيست و مخصوص غير اين موارد است . عمده دليل آنها اين است كه اخبار علاجيه از حيث سؤال ( پرسش‌هاى راويان حديث ) و پاسخ ( جواب امام به آنها ) مربوط به مواردى است كه شنونده - و در واقع انسان عاقل و عرف عقلاء به مقتضاى عقل فطرى و سيرهء عملى - وقتى به متعارضان مىرسد متحير مىشود و نمىداند چه بكند « 1 » و واقعاً مراد امام را متوجه نمىشود و سرگردان مىگردد ، و اين مربوط به موارد غير قابل جمع است ؛ و گرنه مواردى كه عرف و عقلاء ميان دو خبر را جمع مىكنند و به وضوح مراد گوينده را متوجه مىشوند ، حقيقتاً تحيرى نيست تا سخن از علاج و معالجه و تخيير يا ترجيح باشد . در نتيجه موارد جمع عرفى موضوعاً از اخبار علاجيه بيرون است ؛ زيرا موضوع اين اخبار ، شخص متحير است و در موارد جمع ، تحيرى نيست . بنابراين حتماً موارد جمع از اخبار علاجيه بيگانه است و اخبار مزبور شامل اين موارد نيست .\r\nيك اشكال : مرحوم آخوند فعلًا در صدد ايراد و اشكال اين دليل برآمده است و مطالبى دارد كه حاصل جمع فرمايشات ايشان به اين بيان است : مقتضى براى شمول اخبار علاجيه نسبت به موارد جمع عرفى ، موجود است و مانع از شمول هم مفقود است ؛ در نتيجه وجهى ندارد كه موارد جمع را از اخبار علاجيه خارج كنيم و آنها را بيگانه از بحث بدانيم .\r\nبررسى وجود مقتضى : تقريباً همهء عناوين و لااقل بخش عمدهء عناوينى كه در سؤال‌هاى سائلان آمده ، عام است و موارد جمع عرفى را نيز شامل است . مثلًا يك‌جا مىخوانيم « يأتى عنك الخبران المتعارضان . . . » و در موارد جمع يعنى عام و خاص ، مطلق و مقيّد و . . . نيز تعارض بدوى وجود دارد و عنوان خبران متعارضان صادق است . يا در بعضى روايات فرموده است : « يجيئنا عنكم الأحاديث المختلفة . . . » كه عام و خاص نيز دو خبر مختلف و متخالف هستند و در ظاهر با يكديگر ناساز گارند و بحث ما هم در عام و خاص و مطلق و مقيدى است كه متنافيان باشند ؛ يعنى يكى مثبِت و ديگرى نافى باشد ؛ و گرنه اگر هر دو مثبِت يا هر دو نافى باشند تعارض ندارند . پس تعابير شامل موارد جمع هم مىشود .\r\nبررسى فقدان مانع : مرحوم آخوند اين مطلب را به سه بيان ذكر مىكند :\r\nالف ) درست است كه در مثل عام و خاص و مطلق و مقيد و . . . عرف و عقلاء ميان دو دليل ، جمع و تنافى را حل مىكنند و اين مطلب به نحو وثيق و ثابت و محكمى در اذهان آنان مرتكز و ريشه دار است ؛ ولى اين امر باعث نمىشود كه سؤال‌هاى مورد بحث در اخبار علاجيه ، مخصوص غير از اين\r\n\r\n\r\n","description":"","footnote":"\r\n( 1 ) . در بعضى تعابير آمده است « و لا نعلم أيّهما حق . . . » و در بعضى تعابير در پاسخ امام آمده است « مادام كه حق را نفهميده‌اىدر وسعتى » و . . . .\r\n","page_name":" 439 ","page_number":440},
  {"content":"\r\n\r\nموارد باشد ؛ و مانع نمىشود از اين‌كه سؤال به ملاحظهء موارد جمع نيز بجا باشد ؛ چراكه موضوع اخبار علاجيه تحير و شخص متحير است و در موارد جمع عرفى هم اين حيرت و سرگردانى ولو در ابتداء امر و فىالحال وجود دارد ؛ زيرا در به دو امر كه با عام و خاص برخورد مىكنيم ، يك تعارض و تنافى ميان آن دو به چشم مىخورد . مثلًا عام مىگويد اكرام همهء دانشمندان و از جمله اكرام زيد واجب است ، ولى خاص مىگويد اكرام زيد واجب نيست و ظاهراً با يكديگر ناسازگاند . البته پس از اندك تأمّلى اين تنافى زائل مىشود و عقلاء به راحتى ميان آن دو جمع مىكنند ، ولى چه مانعى دارد كه پرسش از احوال متعارضان كذائى به لحاظ تحير بدوى باشد ؟ پس شمول اخبار علاجيه نسبت به موارد جمع عرفى بلامانع است و سؤال سائل مىتواند از مطلق متعارضان باشد .\r\nب ) برفرض كه تحير بدوى و ظاهرى ملاك نباشد و تحير استمرارى و واقعى ، مناط حسن سؤال و پرسش باشد ، ولى در موارد جمع نيز اين تحير هست ؛ زيرا اگر چه پس از جمع ميان دو دليل ، حكم ظاهرى و وظيفه فعلى مكلف ، روشن مىشود و در اين جهت حيرتى ندارد ، ولى نسبت به حكم واقعى ، كماكان متحير است و نمىداند حكم عام بر طبق واقع است يا حكم خاص ؟ و چه مانعى دارد كه پرسش از احوال موارد جمع عرفى به اين لحاظ ، بجا و پسنديده باشد ؟\r\nج ) درست است كه عرف ، ميان آن موارد جمع مىكند و سيرهء عقلاء بر جمع است ، ولى سائل احتمال مىداده است كه اين سيره شرعاً مردوع و مردود باشد و در خطابات شارع جاى چنين جمعى نباشد . اين احتمال ، پرسش از احكام موارد جمع نيز بجاست و منعى از شمول سؤال‌ها و به تبع آن جواب‌ها - كه بايد متناسب با سؤال باشد - در اخبار علاجيه نسبت به موارد جمع عرفى وجود ندارد .\r\nمقتضى هم موجود بود ؛ بنابراين ، قاعده ثانوى يا اخبار علاجيه موارد جمع را هم شامل است و بايد در عام و خاص هم يا تخييرى شويم و يا ترجيحى ، و جاى جمع نيست . قانون جمع نيز مثل قاعدهء اولى منوط به آن است كه دست ما از اخبار علاجيه كوتاه شود .\r\nو دعوى أن المتيقن منها غيرها مجازفة غايته أنه كان كذلك خارجا لا بحسب مقام التخاطب .\r\nو بذلك ينقدح وجه القول الثانى .\r\nاللهم إلا أن يقال إن التوفيق فى مثل الخاص و العام و المقيد و المطلق كان عليه السيرة القطعية من لدن زمان الأئمة عليهم السلام و هى كاشفة إجمالا عما يوجب تخصيص أخبار العلاج به غير موارد التوفيق العرفى لو لا دعوى اختصاصها به و أنها سؤالا و جوابا بصدد الاستعلاج و العلاج فى موارد التحير و الاحتياج أو دعوى الإجمال و تساوى احتمال العموم مع احتمال الاختصاص و لا ينافيها مجرد صحة السؤال لما لا ينافى العموم ما لم يكن هناك ظهور أنه لذلك فلم يثبت بأخبار العلاج ردع عما هو عليه بناء العقلاء و سيرة العلماء من التوفيق و حمل الظاهر على الأظهر و التصرف فيما يكون صدورهما قرينة عليه فتأمل .\r\n\r\n","description":"","footnote":"","page_name":" 440 ","page_number":441},
  {"content":"\r\n\r\nاگر كسى بگويد قدر متيقّن از عناوينى كه در اخبار علاجيّه آمده است خصوص مواردى است كه متعارضان قابل جمع نباشند ، و در آنجاها سخن از تخيير يا ترجيح است و موارد جمع عرفى را معلوم نيست شامل شوند . پس بايد به قدر متيقّن قناعت كرد .\r\nمرحوم آخوند در پاسخ مىفرمايد اوّلًا اين ادّعاى گزافى است كه قدر متيقّن خصوص غير موارد جمع باشد ؛ زيرا قدر متيقّن در جايى است كه ظهورى نباشد و پس از ظهور عناوين در عموم ، چه جاى اخذ به متيقّن است .\r\nثانياً در مباحث مطلق و مقيّد به تفصيل تبيين كرديم كه اگر قدر متيقّن در مقام تخاطب باشد « 1 » جلو اطلاق را مىگيرد ، ولى قدر متيقّن خارجى « 2 » جلو اطلاق را نمىگيرد ؛ و گرنه باب تمسّك به اطلاقات مسدود مىشود ، زيرا در عالم ، هيچ مطلقى را نمىيابيم مگر اين‌كه دارى چنين قدر متيقّن و مصداق اكمل باشد . در مانحن‌منه مواردى كه جمع عرفى ممكن نيست قدر متيقن خارجى است ؛ يعنى فرد اكمل اخبار علاجيّه است و حتماً مراد است ، ولى هيچ دليلى بر اختصاص و تقييد اخبار علاجيّه به اين موارد نداريم . پس عموم و اطلاق آنها به قوّت خود باقى است و موارد جمع را نيز دربر مىگيرند .\r\nنظريهء دوم : در مقابل مشهور ، عقيدهء شيخ طوسى در كتاب عدّة « 3 » و استبصار « 4 » اين است كه موارد جمع نيز مشمول اخبار علاجيّه است و در آنجا هم حكم يا تخيير است ، يا ترجيح . دليل جناب شيخ از اشكال ما به مشهور دانسته شد كه ايشان هم به عموم و شمول اخبار علاجيّه استناد كرده است . وى به اصطلاح ، مقتضى را موجود و مانع را مفقود مىداند .\r\nقوله : اللّهم الّا ان يقال . . . : اين عبارت ، استدراك از « وَ يُشكل بأنّ . . . » مىباشد . مرحوم آخوند با سه بيان قول مشهور را تقويت مىكند و موارد جمع عرفى را از اخبار علاجيّه خارج مىنمايد :\r\n1 . قبول مىكنيم كه اخبار علاجيّه عموم دارند و به ظهورشان مطلق متعارضان - حتّى مواردى كه قابل جمع است و تعارض بدوى دارند - را شامل مىشوند ، ولى اين نكته را نبايد از ياد ببريم كه سيرهء قطعى عقلاء در طول تاريخ - از زمان معصومين و پيش از آن تا به امروز - بر اين بوده است كه در موارد جمع عرفى ، مثل عام و خاص ، مطلق و مقيد و . . . ميان دو دليل جمع مىكردند و عام را تخصيص مىزدند . و اين سيره اخص از اخبار علاجيّه است و چون از سوى شارع مقدّس هم ردع و ابطال نشده است ارزش دارد و كاشف از رضايت شارع است ؛ يعنى كاشف از چيزى است كه مخصّص اخبار\r\n\r\n\r\n","description":"","footnote":"\r\n( 1 ) . مثلًا دربارهء رقبهء مؤمنه گفت‌وگو مىكردند ؛ به‌دنبال آن فرمود « اعتق رقبة » كه آن قدر متيقّن در مقام گفت‌وگو مانع از اخذ به‌اين اطلاق مىشود و قرينه بر تقييد مىباشد .\r\n( 2 ) . به اين معنا كه هر مطلقى در خارج داراى افراد شاخص است كه مصداق اكملِ آن هستند و حتماً از اطلاق مراد هستند .\r\n( 3 ) . عدّةالاصول ، ص 60 .\r\n( 4 ) . استبصار ، ج 1 ، ص 4 .\r\n","page_name":" 441 ","page_number":442},
  {"content":"\r\n\r\nعلاجيّه باشد . « 1 » آنگاه عمومات اخبار علاجيّه به موارد جمع عرفى تخصيص مىخورند و اين موارد حكماً از آن اخبار خارج مىشوند ، اگر چه موضوعاً داخل باشند . در نتيجه موارد جمع عرفى تخصيصاً از عمومات اخبار علاجيّه خارج شده‌اند .\r\n2 . ممكن است ادّعا كنيم كه اساساً اخبار علاجيّه از اوّل ، موارد جمع عرفى را شامل نمىباشند و همه درباره متعارضينى است كه قابل جمع نباشند و مربوط به آنجايى است كه مخاطب ، واقعاً متحير باشد و نياز به سؤال از امام داشته باشد - خصوصاً با تعابيرى از قبيل لا يعلم ايّهما الحق . . . - و موارد جمع عرفى تخصّصاً و موضوعاً از اين اخبار بيرون است ، باز قهراً اين موارد مشمول قاعدهء ثانوى نخواهند بود .\r\n3 . ممكن است ادّعا كنيم كه اخبار علاجيّه نه ظهور در عموم و شمول نسبت به مطلق متعارضان دارند و نه ظهور در خصوص موارد غير قابل جمع ، بلكه از اين زاويه اجمال و ابهام دارند و معلوم نيست كه موارد جمع عرفى را هم شامل مىشوند يا نه ؟ و وقتى خطابى مجمل شد ، حتماً بايد به قدر متيقّن آن قناعت شود و قدر مسلّم از اخبار علاجيّه آن دسته از متعارضانى است كه قابل جمع نيستند و شمول آنها نسبت به موارد قابل جمع محرز نيست و تمسك به عام و مطلق در شبههء مصداقيّه دليل عام ، جايز نيست .\r\nاشكال : اگر كسى بگويد خود شما قبلًا در بيان اشكال فرموديد كه سؤال سائل در اخبار علاجيّه مىتواند به لحاظ مطلق متعارضان باشد و اگر از اينها مىپرسيد باز بجا و ممكن است و سؤال بيجايى نكرده است ؛ « 2 » پس چرا در اينجا قائل به اجمال و عدم شمول مىشويد ؟\r\nپاسخ : منافاتى ميان اين دو حرف نيست ؛ زيرا حسن و صحّت سؤال از مطلق متعارضان ، مربوط به عقل است كه عقلًا به‌خاطر سه جهتى كه قبلًا در اشكال آورديم پرسش جا دارد ، ولى اين كافى نيست و بايد ديد اخبار علاجيه و سؤال و جواب‌هاى مذكور در آنها ظهور در چه چيزى دارند ؟ آيا اينها هم در مطلق متعارضان ظهور دارند ؟ با بيان فوق ، ديديم كه ظهورى نيست و كلام ، اجمال دارد و نمىتوانيم بگوييم حتماً اين سؤال‌ها و جواب‌ها مربوط به مطلق متعارضان است .\r\nنتيجه : نتيجهء سه بيان فوق ، اين شد كه سيرهء همهء عقلاء عالم و همهء فقهاء دين در طول تاريخ بر اين مستقر شده است كه ميان عام و خاص ، مطلق و معيّن و به طور كلّى ميان اظهر و ظاهر جمع مىكنند و اظهر را اخذ و ظاهر را توجيه مىكنند تا با اظهر بسازد . خلاصه ، سيره بر جمع است نه طرحِ يكى از\r\n\r\n\r\n","description":"","footnote":"\r\n( 1 ) . ولو آن چيز تفصيلًا براى ما معلوم نباشد و بيانى از شارع به ما نرسيده باشد ، ولى اجمالًا مىدانيم كه چيزى هست ، اگرچه‌امضائى باشد .\r\n( 2 ) . زيرا در اينها نيز يك تحيّر بدوى وجود دارد ، و يا تحيّر نسبت به حكم واقعى هست يا احتمال ردع مىدهد و جا دارد كه بپرسد .\r\n","page_name":" 442 ","page_number":443},
  {"content":"\r\n\r\nآن دو تخييراً يا ترجيحاً ، و اخبار علاجيّه هم نتوانست جلو اين سيره را بگيرد . پس چنين سيره‌اى ارزشمند است و حق با مشهور است كه موارد جمع عرفى را از محدودهء اخبار علاجيّه خارج مىدانند و اخبار علاجيه را به متعارض‌هاى غير قابل جمع اختصاص مىدهند .\r\nفتأمّل : شايد اشاره به اين باشد كه بنا بر بيان دوم « 1 » و بيان سوم « 2 » حق با شماست و رادعى نسبت به سيرهء عقلاء نداريم ، ولى بنابر بيان اوّل كه اصل عموم و شمول را پذيرفتيم جا دارد كسى بگويد خود اخبار علاجيّه به عمومشان ، رادعيّت دارند و مىتوانند جلو سيره را بگيرند . پس نتيجهء مذكور كلّى نيست و نتيجهء هر سه بيان نيست .\r\n\r\n\r\n","description":"","footnote":"\r\n( 1 ) . كه تخصّصاً بيرون باشد .\r\n( 2 ) . اجمال خطاب .\r\n","page_name":" 443 ","page_number":444},
  {"content":"\r\n\r\n\r\nفصل : [ حول ما قيل فى المرجّحات النوعيّه 
  ]\r\nقد عرفت حكم تعارض الظاهر و الأظهر و حمل الأول على الآخر فلا إشكال فيما إذا ظهر أن أيهما ظاهر و أيهما أظهر .\r\nو قد ذكر فيما اشتبه الحال لتمييز ذلك ما لا عبرة به أصلا فلا بأس بالإشارة إلى جملة منها و بيان ضعفها .\r\n\r\n[ 1 . ترجيح العموم على الاطلاق 
  ]\r\nمنها ( ما قيل فى ترجيح ظهور العموم على الإطلاق و تقديم التقييد على التخصيص فيما دار الأمر بينهما من كون ظهور العام فى العموم تنجيزيا بخلاف ظهور المطلق فى الإطلاق فإنه معلق على عدم البيان و العام يصلح بيانا فتقديم العام حينئذ لعدم تمامية مقتضى الإطلاق معه بخلاف العكس فإنه موجب لتخصيصه بلا وجه إلا على نحو دائر و من أن التقييد أغلب من التخصيص .\r\nو فيه أن عدم البيان الذى هو جزء المقتضى فى مقدمات الحكمة إنما هو عدم البيان فى مقام التخاطب لا إلى الأبد و أغلبية التقييد مع كثرة التخصيص بمثابة قد قيل ما من عام إلا و قد خص غير مفيد فلا بد فى كلّ قضية من ملاحظة خصوصياتها الموجبة لأظهرية أحدهما من الآخر فتدبر .\r\nفصل ششم : موارد اشتباه اظهر و ظاهر\r\nدر فصل اوّل يكى از موارد مهمّ جمع عرفى ، باب اظهر و ظاهر بود و حكمش اين شد كه اظهر بر ظاهر مقدم است و بايد اظهر را بگيريم و ظاهر را توجيه كنيم تا با اظهر بسازد . « 1 »\r\nحال در فصل ششم بحث در اين است كه مواردى كه اظهر و ظاهر بودنِ دو دليل مشخّص باشد بحثى نيست ولى مواردى پيش مىآيد كه امر بر انسان مشتبه مىشود و نمىداند كدام اظهر و كدام ظاهر است ؟ آيا در اين‌گونه موارد ضابطه يا ضوابطى براى تميز ظاهر از اظهر وجود دارد يا خير ؟\r\nبزرگان معيارهايى ذكر كرده‌اند كه به عقيدهء ما قبول نيست . ذيلًا به دو مورد از موارد مشتبه و ضابطه‌هاى مذكور در اين دو باب مىپردازيم :\r\nمورد اوّل : مورد اوّل مربوط به عام و مطلق است ؛ از طرفى خطاب مطلقى داريم كه مىگويد « اكرم عالماً » و به اطلاقش بر عالم فاسق نيز قابل صدق است . از طرف ديگر خطاب عامّى داريم كه مىگويد\r\n\r\n\r\n","description":"","footnote":"\r\n( 1 ) . مثلًا « ينبغى غسل الجمعة » ظهورش در استحباب ، قوىّ است و « اغتسل للجمعه » ظهور در وجوب دارد و چون ينبغى اظهر است امر اغتسل را توجيه و حمل بر ندب مىكنيم .\r\n","page_name":" 444 ","page_number":445},
  {"content":"\r\n\r\n« لا تكرم كلّ فاسق » و به عمومش فاسق عالم را هم شامل است . اين دو خطاب در مورد عالم فاسق ، تلاقى و برخورد دارند و مادّهء اجتماع آن دو محسوب مىشود و به حكم « اكرم » اكرام عالم فاسق واجب و موجب امتثال مطلق است و به حكم « لا تكرم » اكرامش حرام و موجب عصيان عام است . حال چه بايد كرد ؟\r\nشيخ اعظم فرموده است : ظهور عام بر ظهور مطلق برترى دارد و عام اظهر است و بر مطلق مقدّم مىشود ؛ و به ديگر سخن ، امر دائر است كه مطلق را بگيريم و عام را تخصيص بزنيم و يا عام را اخذ و مطلق را تقييد كنيم . در دوران امر ميان عام و مطلق يا ميان تقييد و تخصيص ، اخذ به ظهور عام و تقييد مطلق اولى است . وى براى اين مطلب به دو دليل استناد كرده است :\r\nالف ) ظهور عام در عموم يك ظهور تنجيزى است ، يعنى معلّق بر چيزى نيست ، چون وضعى است ، يعنى براى عموم وضع شده است و وقتى استعمال شد دلالت بر عموم مىكند و حالت منتظره ندارد ؛ ولى ظهور مطلق در اطلاق يك ظهور تعليقى است ؛ يعنى در گرو مقدمات حكمت است و اگر اينها فراهم باشند ، اطلاق منعقد مىشود . يكى از مقدمات حكمت آن است كه بيان و قرينه‌اى بر خلاف مطلق نباشد و لا اقل چيزى كه صلاحيت براى قرينه بودن دارد در ميان نباشد و گرنه اطلاقى منعقد نمىشود . ظهور عام تنجيزى است و صلاحيّت بيان و قرينه بودن را دارد و لذا بر مطلق مقدّم مىشود ؛ زيرا با وجود چنين عامى اصلًا مطلق مقتضى ندارد . پس با اين بيان ، عام ، اظهر و قوىتر است و بر مطلق مقدم مىشود .\r\nاگر كسى بگويد چرا برعكس عمل نكنيم و مطلق را قرينه بر عام ندانيم و با ظهور اطلاق عموم عام را تخصيص نزنيم ؟ در جواب مىگوييم مخصّص بودن مطلق ، نسبت به عام ، محذور دارد و مستلزم دور است ، زيرا مخصّص بودن اطلاق وابسته به انعقاد اطلاق با وجود عام است و انعقاد اطلاق در مورد عام هم وابسته به مخصّص بودن مطلق نسبت به عام است « 1 » و اين دور است ، و محال و باطل مىباشد .\r\nلذا عكس مطلب روا نيست و همان اصل درست است .\r\nب ) تقييد در خطابات و اطلاقات ، بيش از تخصيص در عمومات است و به همين نسبت احتمال تقييد بيشتر و قوىتر است و قاعده اين است كه « الظّن يلحق الشىء بالأعمّ الأغلب » ؛ پس هرجا احتمال تخصيص و تقييد بود ، احتمال تقييد قوىتر و بالاتر است و بر تخصيص عام رجحان دارد . « 2 »\r\nپاسخ : مرحوم آخوند به هر دو دليل شيخ اعظم پاسخ مىدهد :\r\nپاسخ دليل اوّل : درست است كه در انعقاد اطلاق بايد مقدمات حكمت فراهم باشد - و يكى از مقدّمات حكمت نبود بيان و قرينه بر خلاف است - ولى عدم‌البيان در مقام خطاب كه نباشد اطلاق\r\n\r\n\r\n","description":"","footnote":"\r\n( 1 ) . و گرنه عام مىآيد و مورد اجتماع را هم مىگيرد و جلو اطلاق را سدّ مىكند .\r\n( 2 ) . فرائدالاصول ، ص 457 .\r\n","page_name":" 445 ","page_number":446},
  {"content":"\r\n\r\nمنعقد مىشود ، يعنى به محض اينكه فرمود « اكرم عالماً » و قيد « عادلًا » را نياورد اطلاق درست شد و لازم نيست تا قيامت هم بيانى نرسد . « 1 » آنگاه بر اساس مبناى آخوند ، هريك از عام و مطلق منعقد مىشود و ظهور در عموم و اطلاق پيدا مىكند و تنجيزى هم مىشود . و با اين حساب خطاب عام و خطاب مطلق در عرض هم قرار مىگيرند و هيچ‌كدام بر ديگرى برترى ندارد . « 2 »\r\nپاسخ دليل دوم : اوّلًا چه كسى گفته است كه تقييد بيشتر از تخصيص است ؟ ثانياً بر فرض كه بيشتر باشد ، اگر مقابل تقييد كه تخصيص باشد قليل و اقلّ باشد ، ممكن است آن اغلبيّت و اكثريّت سبب رجحان عام بر مطلق ، و تقييد بر تخصيص شود ، ولى مقابل تقييد هم كثير و شايع است . تا آنجا كه ضرب‌المثل شده است كه « ما من عام إلّاو قد خصّ » و در واقع تخصيص ، تالى تلو تقييد است و در چنين مواردى نمىتوان يكى را بر ديگرى ترجيح داد . « 3 »\r\nحال كه در موارد دوران امر ميان عام و مطلق يك ضابطهء كلّى براى ترجيح احدهما بر ديگرى يافت نشد ، ناگزير بايد سراغ قرائن خاصّه برويم و در هر موردى كه به عام و مطلق برخورد مىكنيم بايد خصوصيات واقعه را لحاظ كنيم و ببنيم كدام اظهر و كدام ظاهر است و همان اظهر را اخذ كنيم .\r\nفتدبر : شايد اشاره به اين باشد كه مواردى كه قرينهء خاصه بر اظهريت يكى از دو خطاب باشد از محل بحث ما خارج است ، و گرنه امر بر ما مشتبه نمىشد ؛ پس جاى « فلابدّ . . . » نيست و بايد حكم مادّه اجتماع را از قواعد خارجى و اصول عمليّه بدست آوريم .\r\n\r\n[ 2 . ترجيح التخصيص على النسخ 
  ]\r\nو منها ما قيل فيما إذا دار بين التخصيص و النسخ كما إذا ورد عام بعد حضور وقت العمل بالخاص حيث يدور بين أن يكون الخاص مخصصا أو يكون العام ناسخا أو ورد الخاص بعد حضور وقت العمل بالعام حيث يدور بين أن يكون الخاص مخصصا للعام أو ناسخا له و رافعا لاستمراره و دوامه فى وجه تقديم التخصيص على النسخ من غلبة التخصيص و ندرة النسخ .\r\nو لا يخفى أن دلالة الخاص أو العام على الاستمرار و الدوام إنما هو بالإطلاق لا بالوضع فعلى الوجه العقلى فى تقديم التقييد على التخصيص كان اللازم فى هذا الدوران تقديم النسخ على\r\n\r\n\r\n","description":"","footnote":"\r\n( 1 ) . البته مبناى شيخ اعظم آن است كه تا آخر هم بيانى نيايد و گرنه صد سال ديگر هم بيايد كاشف از اين است كه از آغاز ، اطلاق‌نبوده است و جلو اصل ظهور را مىگيرد . مبناى آخوند اين است كه اگر بيان و قيد ، متّصل به خطاب باشد ، مانع از انعقاد ظهور است و به محض اينكه چنين بيانى نبود اطلاق منعقد مىشود و بيان منفصل ، جلو اصل ظهور را نمىگيرد ، بلكه مانع از حجيّت ظاهر است .\r\n( 2 ) . جواب ديگرى هم بر مبناى مشهور تا زمان سلطان العلماء مىتوان داد كه آنها اطلاق را مثل عموم وضعى مىدانستند ، بنابراين هيچ‌كدام معلّق نمىباشند و باز هر دو تنجيزى و در عرض هم مىباشند و جاى رجحان نيست .\r\n( 3 ) . ثالثاً غلبه مفيد ظنّ است و ارزشى ندارد ، مگر موجب ظهور يا اظهريت و قوىتر شدن ظهور يك دليل شود كه سيرهء عقلاء بر اخذ به ظهور است ، و گرنه به خودى خود مفيد ظنّ است و حجّت نيست .\r\n","page_name":" 446 ","page_number":447},
  {"content":"\r\n\r\nالتخصيص أيضا و أن غلبة التخصيص إنما توجب أقوائية ظهور الكلام فى الاستمرار و الدوام من ظهور العام فى العموم إذا كانت مرتكزة فى أذهان أهل المحاورة بمثابة تعد من القرائن المكتنفة بالكلام و إلا فهى و إن كانت مفيدة للظن بالتخصيص إلا أنها غير موجبة لها كما لا يخفى .\r\nمورد دوم : مورد دوم از موارد مشتبه ، مربوط به دوران امر ميان تخصيص و نسخ است . در جلد اوّل كفايه در آخرين فصل از مباحث عام و خاص ، صور گوناگون عام و خاص از لحاظ تاريخ صدور معلوم شد . در اينجا دو صورت از آن صور مورد بحث است :\r\n1 . نخست دليل خاصى وارد شده است كه « اكرم زيداً العالم » و زمان عمل به آن هم فرا رسيده است . مثلًا از صبح جمعه عمل به خاص شروع شده است ؛ سپس دليل عام وارد شد كه « لا تكرم كلّ عالمٍ » . اين عام با آن خاص در مورد زيد عالم ، تعارض دارند و امر دائر است ميان اينكه خاص قبلى را مخصص عام بعدى قرار دهيم و يا عام بعدى را ناسخ خاص قبلى بدانيم ؛ يعنى تا لحظهء صدور عام ، اكرام زيد عالم واقعاً داراى مصلحت و واجب بود و از اين لحظه آن ملاك و آن حكم مرتفع شد . اين يكى از موارد دَوَران امر ميان تخصيص و نسخ است .\r\n2 . نخست دليل عام وارد شده و فرموده : « اكرم كلّ عالمٍ » ، زمان عمل به عام هم فرا رسيده است ، سپس دليل خاص وارد شد و فرمود : « لا تكرم زيداً العالم » . در اينجا امر دائر است بين اين‌كه خاص بعدى را مخصص عام قبلى قرار دهيم « 1 » يا ناسخ عام قرار دهيم . « 2 » اين نيز يكى از موارد دوران امر ميان تخصيص و نسخ است .\r\nحال در اين موارد چه بايد كرد ؟ مشهور و معروف آن است كه جانب تخصيص را مقدم مىدارند و مىگويند : تخصيص از نسخ بهتر است و بگذاريد ظهور دليل قبلى در استمرار و دوام ازمانى ، محفوظ بماند و قطع نشود و ظهور دليل عام در عموم افرادى ، تخصيص بخورد . عمده دليل مشهور بر اين اولويت آن است كه تخصيص خيلى زياد است « 3 » و نسخ خيلى نادر و كم است ، و قاعده اين است كه « الظن يلحق الشىء بالأعم الأغلب » ؛ يعنى هر جا امر دائر بود ميان تخصيص و نسخ ، جانب تخصيص ، احتمالش قوىتر و مظنون است و بايد همان را مرتكب شد .\r\nمرحوم آخوند دو ايراد به سخن مزبور دارد :\r\nايراد اوّل : طبق بيانى كه قبلًا در مورد اوّل ( دوران امر ميان عام و مطلق ) داشتيد و تقييد را بر تخصيص ترجيح داديد « 4 » بايد در مورد ثانى هم كه فعلًا مورد بحث ماست ( دوران بين تخصيص و نسخ )\r\n\r\n\r\n","description":"","footnote":"\r\n( 1 ) . يعنى دليل خاص كاشف از اين است كه از اوّل هم در واقع اكرام زيد واجب نبوده و عموم عام مراد جدى و واقعى نبوده است .\r\n( 2 ) . يعنى تا لحظهء ورود خاص ، حكم عام ، حكم واقعى بود و اكرام همهء دانشمندان و از جمله اكرام زيد واجب بوده است و از حالا به بعد اين وجوب اكرام منتفى شد .\r\n( 3 ) . تا آنجا كه ضرب‌المثل شده است كه ما من عام الّا و قد خصّ .\r\n( 4 ) . اجمال بيان اين‌كه عام تنجيزى است و مطلق تعليقى است و عام صلاحيت بيان بودن دارد . . . .\r\n","page_name":" 447 ","page_number":448},
  {"content":"\r\n\r\nنسخ را بر تخصيص ترجيح دهيد و مقدم بداريد ، نه تخصيص را ؛ زيرا اين مورد هم به نحوى از باب مطلق و عام است و همان احكام را دارد .\r\nتوضيح : در صورت تقدّم خاص بر عام ، خاص قبل ( اكرم زيداً العالم ) ظهور در استمرار و دوام ازمانى دارد و از اين نظر عموم دارد ؛ البته عموم اطلاقى ؛ يعنى در سايهء مقدمات حكمت كه مولى در مقام بيان بود و زمان خاص را قيد نكرد و . . . استمرار استفاده مىشود و عام بعدى ظهور در عموم افرادى دارد و . . . براى عموم وضع شده و ظهورش وضعى است . آنگاه وقتى امر دائر مىشود كه خاص قبلى را مخصِّص عام بعدى قرار دهيم و از عموم افرادى و وضعى و تنجيزى بگذريم يا عام بعدى را ناسخ خاص قبلى قرار دهيم و از عموم ازمانى و در حقيقت از مطلق بگذريم . در واقع دوران امر است ميان مطلق و عام ، و ميان تخصيص افرادى و تخصيص ازمانى يا تقييد ، و خود شما تقييد را ترجيح داديد و از خير مطلق صرف‌نظر كرديد . پس در اينجا هم بايد از خير ظهور خاص در دوام واستمرار بگذريد و عام بعدى را ناسخ قرار دهيد نه بالعكس . بنابراين بايد بگوييد نسخ اولويت دارد نه تخصيص .\r\nهمچنين در صوت تقدم عام بر خاص ، عام قبلى دو ظهور دارد : يكى ظهور در عموم افرادى دارد عام وضعى و تنجيزى است و ديگرى ظهور در عموم ازمانى كه اطلاقى و تعليقى است و با مقدمات حكمت درست مىشود و امر دائر است كه خاص بعدى را مخصص عام قبلى قرار دهيم و از عموم وضعى و تنجيزى بگذريم و يا ناسخ آن قرار دهيم و از عموم اطلاقى بگذريم . در واقع دوران امر ميان اطلاق و عموم است و خود شما عموم را حفظ كرديد و اطلاق را تقييد زديد . پس على القاعده در اينجا هم بايد عموم وضعى و افرادى را حفظ كنيد و از خير اطلاق ، يعنى ظهور در استمرار و دوام بگذريد . و اين در واقع تقديم جانب نسخ بر جانب تخصيص است . بنابراين باز بايد بگوييد نسخ اولويت دارد نه تخصيص ؛ در حالى كه شما تخصيص را ترجيح داديد .\r\nقوله : و انّ غلبة . . . : قبول داريم كه تخصيص نسبت به نسخ خيلى زيادتر است و نسخ خيلى كمتر ( التخصيص شايعٌ و النسخ نادرٌ ) ، ولى بايد ديد كه اگر اين غلبه و شيوع و كثرت به درجه‌اى است كه عرفاً باعث مىشود جانب تخصيص را بگيريم و ظهور كلام در دوام و استمرار را حفظ كنيم ، و اين ظهور را تقويت مىكند صدالبته ظهور يا اظهريت كه احراز شد پشتوانه دارد و بناى عقلاء با آن همراه است و ارزشمند است ؛ ولى اگر مجرد غلبه و شيوع باشد ارزش ندارد ، زيرا حداكثر ، گمان‌آور است و گمان ارزشى ندارد و انسان را از حق بىنياز نمىكند . در نتيجه اين وجه هم كه تخصيص شايع است - و به اين دليل مقدم است و ظهور استمرارى اقوى و محفوظ است - به خودى خود ارزشى ندارد و ضابطه‌اى براى تميز اظهر از ظاهر نيست . بنابراين بايد همان سخن را كه در پايان مورد اول ( دوران ميان مطلق و عام ) داشتيم در اينجا هم تكرار كنيم كه « فلابدّ فى كلّ قضية من ملاحظة خصوصيّاتها الموجبة لأظهرية أحدهما من الآخر . »\r\n\r\n","description":"","footnote":"","page_name":" 448 ","page_number":449},
  {"content":"\r\n\r\nثم إنه بناء على اعتبار عدم حضور وقت العمل فى التخصيص لئلا يلزم تأخير البيان عن وقت الحاجة يشكل الأمر فى تخصيص الكتاب أو السنة بالخصوصات الصادرة عن الأئمة عليهم السلام فإنها صادرة بعد حضور وقت العمل بعموماتهما و التزام نسخهما بها و لو قيل بجواز نسخهما بالرواية عنهم عليهم السلام كماترى .\r\nفلا محيص فى حله من أن يقال إن اعتبار ذلك حيث كان لأجل قبح تأخير البيان عن وقت الحاجة و كان من الواضح أن ذلك فيما إذا لم يكن هناك مصلحة فى إخفاء الخصوصات أو مفسدة فى إبدائها كإخفاء غير واحد من التكاليف فى الصدر الأول لم يكن بأس بتخصيص عموماتهما بها و استكشاف أن موردها كان خارجا عن حكم العام واقعا و إن كان داخلا فيه ظاهرا و لأجله لا بأس بالالتزام بالنسخ بمعنى رفع اليد بها عن ظهور تلك العمومات بإطلاقها فى الاستمرار و الدوام أيضا فتفطن .\r\nاگر عام و خاص ، هر دو كتابى و قرآنى باشند ، خاص قرآنى مىتواند مخصص عام باشد يا ناسخ عام و يا منسوخ عام ، و هركدام محتمل است ؛ و اگر هر دو در كلام نبوى صلى الله عليه و آله و سلم باشند - كه شارع است - باز همين محاسبه را دارد . و اگر يكى در كتاب و ديگرى در سنّت رسول اكرم باشد باز مطلب همان است . انما الكلام در موردى است كه عامى در قرآن يا سنت رسول‌خدا صلى الله عليه و آله و سلم آمده است و خاصى در كلام امام صادق عليه السلام و يا در كلام امام ديگر ؛ در اينجا چه بايد كرد ؟ آيا مىتوان اين خاص را مخصّص عام كتاب و سنّتى قرار داد يا خير ؟ آيا مىتوان ناسخ آن قرار داد ؟\r\nدر باب تخصيص بايد چند نكته را در نظر داشت : تخصيص در واقع بيان و تفسير عام است و بيانگر مراد جدى و واقعى مولاست . آنگاه تقديم بيان ، بر ذىالبيان مورد بحث است كه فعلًا كارى به آن نداريم . همزمان بودن بيان با عام ، چه به‌صورت متصل و چه به‌صورت منفصل با فاصله زمانى اندك ، مانعى ندارد . ولى اين‌كه آيا تأخير بيان از وقت خطاب رواست يا خير مورد بحث است و مشهور اين است كه اين مقدار تأخير بلامانع است .\r\nسؤال ديگر اين است كه آيا تأخير بيان از وقت حاجت و زمان عمل جايز است يا نه ؟ مشهور متقدمان اين را منع كرده‌اند . به اين دليل كه قبيح است و موجب اغراء به جهل و القاء در مفسده يا تفويت مصلحت است و از مولاى حكيم سزاوار نيست . و روى همين اصل گفته‌اند كه شرط تخصيص و مخصص بودنِ خاص ، آن است كه پيش از حضور زمان عمل به عام وارد شود ، و گرنه نمىتواند مخصص باشد . البته مشهور متأخّران عقيده دارند كه تأخير بيان از وقت حاجت اگر بدون مصلحت و حكمت باشد ناپسند است ؛ و اگر به‌خاطر مصلحت مهم‌ترى باشد ، هيچ فرقى ندارد ، بلكه گاهى لازم و ضرورى است .\r\nدر باب نسخ هم بايد جهاتى را در نظر گرفت ، از قبيل اين‌كه آيا نسخ كتاب و سنّت نبوى به\r\n\r\n","description":"","footnote":"","page_name":" 449 ","page_number":450},
  {"content":"\r\n\r\nوسيلهء روايات معصومين جايز است يا نه ؟ نوعاً گفته‌اند جايز نيست ؛ زيرا ائمه عليهم السلام شارع نيستند و تنها مبيّن و مفسر شريعت‌اند . گاهى هم با توجيهاتى تجويز كرده‌اند به اين نحو كه قبلًا در كلام رسول‌خدا قرينه و بيان بر نسخ بوده و بدست ما نرسيده است و اين سخن معصوم عليه السلام كاشف از وجود آن بيان است . در واقع ناسخ اصلى همان بيان است ؛ يا به اين نحو كه ولو قبلًا بيان از رسول خدا صادر نشده است ، ولى حكم شرعى از آغاز هم محدود و مدّت‌دار بوده و پس از انقضاء ، آن مدّت تمام مىشد و ما از آن خبر نداشتيم ؛ اما اين مدّت‌دار بودن را به ائمه عليهم السلام فرموده بود و آنها با استفاده از بيان شارع چنين فرموده‌اند . « 1 »\r\nجهت ديگر در باب نسخ آن است كه نسخ كثير در شريعت واحده بعيد ، بلكه نارواست زيرا باعث تزلزل اركان شريعت مىشود و معمول اين است كه موارد قليلى نسخ صورت پذيرد . « 2 »\r\nبا توجه به اين جهات مىگوييم ، دربارهء خصوصيات وارده در كلام معصومين با عمومات وارده در كتاب و سنت ، تكليف چيست ؟ جاى تخصيص است يا نسخ ؟ هر كدام محذورى دارد ؛ اما مخصص بودن اشكالش اين است كه تأخير بيان از وقت حاجت مىشود و جايز نيست . شرط تخصيص عدم حضور زمان عمل به عام است ؛ و در اينجا اين شرط منتفى است ؛ پس مشروط هم كه تخصيص است بايد منتفى باشد ( إذا انتفى الشرط انتفى المشروط ) و اما اشكال ناسخ بودن ، آن است كه اوّلًا نسخ كتاب و سنّت به سبب روايات معصومين مورد مناقشه است و بر فرض كه از اين نظر منعى نباشد ، اشكال ديگر اين است كه خصوصات خيلى زياد است و اگر بخواهيم همه را ناسخ قرار دهيم نسخ كثير لازم مىآيد كه آن هم در شريعت واحده جايز نيست و سبب تزلزل دين است و اگر بخواهيم بعضى را ناسخ قرار دهيم ترجيح بلامرجح است ؛ پس هركدام محذورى دارد . تكليف چيست ؟ مرحوم آخوند در حل اين مشكل مىفرمايد درباره خصوصات صادره از معصومين عليهم السلام به هريك از تخصيص و نسخ مىتوان ملتزم شد و محذور آن را حل كرد .\r\nاما التزام به تخصيص : اشكال مبتنى بود بر اينكه تأخير بيان از وقت حاجت قبيح باشد ؛ ولى جواب آن است كه اگر تأخير بيان بدون مصلحتِ اهم باشد قبيح است ؛ ولى گاهى مصلحت ايجاب مىكند كه فعلًا بيان و قرينه و مخصص را نيارود و تأخير بيند ؛ اخفاء بيان ، حكمت و مصلحت دارد و اظهار آن قبيح است و مفسده دارد . « 3 » آنگاه چنين تأخيرى كاملًا منطقى و خردمندانه و حكيمانه\r\n\r\n\r\n","description":"","footnote":"\r\n( 1 ) . فرائدالاصول ، ص 456 .\r\n( 2 ) . حتى قوانين اساسى معمولى و بشرى هم اگر صدها مادّه دارد و اكثر آنها مبتلا به نسخ شده باشد ، و ديگر كسى به آن قانون اساسى به ديدهء احترام نگاه نمىكند .\r\n( 3 ) . همان‌گونه كه بسيارى از تكاليف در صدر اسلام و اوايل بعثت براى مسلمانان بيان نشد و تدريجاً شارع مقدس آنها را بيان‌كرد ؛ البته به‌خاطر مصالحى كه در تدريج و تدرج بيان احكام بود تا مسلمانان از اسلام گريزان نشوند .\r\n","page_name":" 450 ","page_number":451},
  {"content":"\r\n\r\nاست . / از اين رو مانعى ندارد كه ما خصوصات وارده در كلمات ائمه عليهم السلام را بر تخصيص و مخصّص بودن عمومات حمل كنيم . معناى تخصيص اين است كه مورد دليل خاص - مثلًا اكرام عالم فاسق - گرچه ظاهراً در دليل عام داخل است و عموم عام ، آن را مىگيرد ، ولى در واقع از آغاز هم اين افراد از عموم عام خارج بود و اكرامشان مصلحت نداشت ؛ ولى شارع يا معصومين بنا به دلايلى اين افراد را از اول خارج نكرد و بعدها به تدريج با بيان خصوصات ، اينها را تعرض كرده است .\r\nاما التزام به نسخ : معناى نسخ آن است كه حكم عمومات قرآن در ظاهر ادامه داشت و انسان گمان مىكرد تا قيامت همين احكام باقى است ؛ ولى دليل خاص كه آمد جلو اين ظهور و استمرار را گرفت و مانع از استمرار شد . پس اين هم نوعى نسخ و رفع است . منتها گاهى حكم واقعى ، ناسخ و رافع حكم واقعى ديگر است و گاهى حكم واقعى ، رافع حكم ظاهرى ديگر است .\r\nفتفطن : شايد اشاره باشد به اينكه اين در واقع نسخ نيست و تخصيص است ، زيرا هر دليل خاصى نسبت به ظاهر خطاب رفع است و نسبت به مراد واقعى دفع و كشف است و صرفاً نامش را نسخ گذاشتيد . پس خصوصيات وارده در كلام معصومين تنها حمل بر تخصيص مىشوند و اين همان مطلبى است كه به تفصيل در جلد اوّل - در باب تخصيص عام كتابى به خبر واحد - تشريع شد .\r\n\r\n","description":"","footnote":"","page_name":" 451 ","page_number":452},
  {"content":"\r\n\r\n\r\nفصل : [ عدم انقلاب النسبة 
  ]\r\nلا إشكال فى تعيين الأظهر لو كان فى البين إذا كان التعارض بين الاثنين و أما إذا كان بين الزائد عليهما فتعينه ربما لا يخلو عن خفاء .\r\n\r\n[ القول بانقلاب النسبة ، و ما فيه 
  ]\r\nو لذا وقع بعض الأعلام فى اشتباه و خطإ حيث توهم أنه إذا كان هناك عام و خصوصات و قد خصص ببعضها كان اللازم ملاحظة النسبة بينه و بين سائر الخصوصات بعد تخصيصه به فربما تنقلب النسبة إلى عموم و خصوص من وجه فلا بد من رعاية هذه النسبة و تقديم الراجح منه و منها أو التخيير بينه و بينها لو لم يكن هناك راجح لا تقديمها عليه إلا إذا كانت النسبة بعده على حالها .\r\nو فيه أن النسبة إنما هى بملاحظة الظهورات و تخصيص العام بمخصص منفصل و لو كان قطعيا لا ينثلم به ظهوره و إن انثلم به حجيته و لذلك يكون بعد التخصيص حجة فى الباقى لأصالة عمومه بالنسبة إليه .\r\nلا يقال إن العام بعد تخصيصه بالقطعى لا يكون مستعملا فى العموم قطعا فكيف يكون ظاهرا فيه .\r\nفإنه يقال إن المعلوم عدم إرادة العموم لا عدم استعماله فيه لإفادة القاعدة الكلية فيعمل بعمومها ما لم يعلم بتخصيصها و إلا لم يكن وجه فى حجيته فى تمام الباقى لجواز استعماله حينئذ فيه و فى غيره من المراتب التى يجوز أن ينتهى إليها التخصيص .\r\nو أصالة عدم مخصص آخر لا يوجب انعقاد ظهور له لا فيه و لا فى غيره من المراتب لعدم الوضع و لا القرينة المعينة لمرتبة منها كما لا يخفى لجواز إرادتها و عدم نصب قرينة عليها .\r\nنعم ربما يكون عدم نصب قرينة مع كون العام فى مقام البيان قرينة على إرادة التمام و هو غير ظهور العام فيه فى كلّ مقام .\r\nفصل هفتم : انقلاب نسبت\r\nاين فصل نيز از زاويهء ديگر به تشخيص اظهر از ظاهر مربوط مىشود ؛ و آن اينكه گاهى تعارض فيما بين دو دليل است . در اينجا اگر چنانچه اظهر و ظاهرى باشد ، به آسانى قابل تميز است . مثلًا يكى عام است و ديگرى خاص و واضح است كه خاص ، اظهر است و البته موارد مشتبه نيز داشتيم كه در فصل پيش تبيين شد . ولى گاهى تعارض بين سه دليل يا بيشتر است . اينجاست كه چه بسا تشخيص اظهر از ظاهر قدرى خفاء داشته باشد و آسان نباشد .\r\n\r\n","description":"","footnote":"","page_name":" 452 ","page_number":453},
  {"content":"\r\n\r\nتوضيح : گاهى دليل‌هاى متعارض به اين‌گونه‌اند كه يكى مىگويد « يجب اكرام العلماء » و ديگرى مىگويد « يستحب اكرام العلماء » و سومى مىگويد : « يحرم اكرام العلماء » و هر سه دليل موضوعش يكى است ؛ يعنى « اكرام العلماء » ، و حكمشان متضاد است و با يكديگر تعارض دارند . در اين فرض دستورالعمل ، مراجعه به اخبار علاجيه است كه به قولى حكم به تخيير مىكنند و به قولى حكم به ترجيح و اخذ به راجح مىكنند ؛ اگر رجحانى باشد .\r\nگاهى متعارض‌ها به اين نحوند كه يكى مىگويد : « يجب اكرام العلماء » و ديگرى گويد : « يحرم اكرام الفساق » و سومى مىگويد : « يكره اكرام الشعراء » و ميان آنها عموم و خصوص من‌وجه است . باز دستورالعمل همان است كه در اخبار علاجيه ذكر شد .\r\nولى گاهى به اين نحو است كه دو دليل ديگر ، هركدام نسبت به‌دليل اوّل خاص است ، « 1 » مثلًا يك دليل مىگويد : « اكرم العلماء » و دليل خاص اول مىگويد : « لاتكرم الفاسقين منهم » و دليل خاص دوم مىگويد : « لا تكرم النحويين . » يا عام مىگويد : « اكرم العلماء » ، خاص مىگويد : « لا تكرم فسّاقهم » و خاص ديگر مىگويد : « لا تكرم عدولهم » . در چنين مواردى از ديدگاه مشهور هركدام از خاص‌ها جداگانه سبب تخصيص عام مىشوند و هيچ مانعى ندارد كه ما يك قانون كلّى داشته باشيم و ده تبصره - يكى پس از ديگرى - برايش ذكر كنيم .\r\nولى مرحوم فاضل نراقى « 2 » در اينجا دچار توهّم شده و مسأله انقلاب نسبت را مطرح كرده است كه بيانش اين است : گاهى همان‌طور كه قبل از تخصيص عام به يكى از خاص‌ها ، رابطه و نسبت عام با هر كدام از خصوصات ، عموم و خصوص مطلق بود ، همچنين پس از تخصيص عام به يكى از خصوصات هم ، رابطهء عام با خاص ديگر همين رابطه و نسبت است و فرقى نكرده و انقلاب و تحولى در نسبت‌ها پديد نيامده است مثلًا دليل عام مىگويد « اكرم العلماء » و خاص مىگويد « لا تكرم فسّاقهم » ؛ و پس از تخصيص عام با اين خاص ، عام مخصص ، عنوان جديدى پيدا مىكند كه علماء غير فاسق يا علماء عادل باشد و اكرام اينها واجب مىشود . سپس خاص ديگر مىگويد : « لا تكرم زيد العادل » كه نسبت به « اكرم العلماء » قبل از تخصيص آن با « لا تكرم الفاسقين » ، عموم و خصوص مطلق بود ، و پس از تخصيص نيز همين نسبت را دارد و زيد عالم عادل با جميع علماء عادل كه سنجيده مىشود اخصّ مطلق است . در اينجا بحثى نيست و يك بار ديگر هم عام را با « لا تكرم زيداً » تخصيص مىزنيم . « 3 »\r\nولى گاهى قبل از تخصيص ، رابطه هر خاص با عام ، رابطهء عموم و خصوص مطلق بود ؛ ولى پس از تخصيص عام با يكى از خصوصات و در نظر گرفتن عام مخصَّص با عنوان جديدش ( علماء\r\n\r\n\r\n","description":"","footnote":"\r\n( 1 ) . و امّا اين‌كه دو دليل ديگر با يكديگر چه نسبتى دارند تباين كلّى دارند يا تساوى كلّى يا عموم من‌وجه يا عموم مطلق ؟ فعلًا به‌اين جهت بحث كارى نداريم و از نظر ما خارج است .\r\n( 2 ) . عوائدالايام ، ص 119 و 120 .\r\n( 3 ) . اين صورت را آخوند با « إلّا اذا كانت » توضيح داده‌اند .\r\n","page_name":" 453 ","page_number":454},
  {"content":"\r\n\r\nغير فاسق ) وقتى آن را با خاص ديگر مىسنجيم قضيه فرق مىكند و نسبتِ اخص مطلق بودن به اخص من‌وجه ، منقلب و دگرگون مىشود .\r\nمثلًا عام مىگفت : « اكرم كلّ عالمٍ » ، دليل خاص اول مىگويد : « لا تكرم الفاسقين » و بنا به دلايلى تخصيص عام با اين خاص ، از اولويت برخوردار بود و تخصيص زديم . پس از تخصيص ، عام معنون به عنوان جديد ( عالم غير فاسق ) گرديد و وقتى اكرام علماء عادل را با اكرام علماء نحوى ( خاص ديگر كه مىگويد : لا تكرم النحويين ) مقايسه مىكنيم با كمال وضوح مىبينيم رابطهء عموم من‌وجه است ؛ زيرا چه بسا عالم عادلى كه نحوى نيست ، بلكه اصولى و فقهى و . . . است ، و چه بسا عالم نحوى كه عادل نيست و فاسق است ، و چه بسا عالم و دانشمندى كه هم عادل است و هم نحوى . وقتى اين دو خطاب كه اوّلًا و بالذات ، عام و خاص مطلق بودند ، ثانياً و بالعرض عام و خاص من وجه شده‌اند و رابطهء فعلى آنها عموم من‌وجه است ، قهراً متعارضان هستند و نمىتوان خاص را مقدم كرد . در اينجا همان دستورالعمل اخبارِ علاجيه اجرا مىشود كه اگر يكى از آن دو رجحان داشت بايد راجح را گرفت و مرجوح را طرح كرد و اگر رجحانى نبود ، جاى تخيير است نه تقديم خاص بر عام . « 1 »\r\nمرحوم آخوند در مقام دفع توهم فاضل نراقى مىفرمايد : رابطه و نسبت دليل‌ها با يكديگر - كه چه نسبتى از نسب اربع ميان آن دو حاكم است - دربارهء ظهورات است ؛ يعنى ظاهر اين دليل را با ظاهر دليل ديگر مىسنجيم و بايد ديد كه اين دليل چه مقدار دلالت دارد و محدودهء ظهورش تا كجاست ؟ و ديگرى چه افرادى را شامل است و با يكديگر چه نسبتى دارند ؟ آيا تلاقى دارند يا ندارند ؟ و . . . .\r\nآنگاه اگر عامى به مخصص متصل تخصيص بخورد ، ويژگى خاص متصل آن است كه از آغاز جلو اصل ظهور عام را مىگيرد و اجازه نمىدهد ظهورى منعقد شود . و عام در ماعداى خاص ظهور مىيابد - مثلًا « اكرم العلماء إلّاالفاسقين منهم » ، از اوّل ظهور در غير فاسقين دارد و مدلولش وجوب اكرام علماى عادل است - كه در چنين موردى اگر بعداً مخصص منفصلى آمد و گفت « لا تكرم النحاة » ، با آن عام كه مىسنجيم عموم و خصوص من‌وجه هستند .\r\nولى اين فرض از بحث ما خارج است و كلام در مورد مخصص منفصل است كه عامى جلوتر آمده و ظهور در عموم پيدا كرده و كلام منعقد شده است « اكرم العلماء » . سپس خاص آمده و گفته است :\r\n« لا تكرم فسّاقهم » و بعد هم خاص ديگرى آمده و گفته است « لا تكرم النحويين » . اينجا پس از تخصيص به خاص اوّل هم ، اصل ظهور عام در عموم محفوظ است و از ميان نرفته است ؛ لأنّ الشىء لا ينقلب عما وقع عليه . و تنها حجيت عام قدرى محدود شده است و فاسقين از حكم عام خارج شده‌اند .\r\nو اگر اصل ظهور محفوظ باشد خاص بعدى را هم با همين ظهور مىسنجيم . رابطه ميان آنها همان\r\n\r\n\r\n","description":"","footnote":"\r\n( 1 ) . البته ترجيح بر مبناى مشهور است و گرنه بر مبناى آخوند مطلقاً جاى تخيير است .\r\n","page_name":" 454 ","page_number":455},
  {"content":"\r\n\r\nنسبت عام و خاص مطلق است و انقلابى در نسبت پديد نيامده است تا سخن از علاج متعارضان از طريق نسخهء اخبار علاجيه باشد .\r\nشاهد بقاء ظهور ، آن است كه عام پس از تخصيص اول هم در باقىماندهء افراد حجت است و بايد اكرام شوند ؛ زيرا نسبت به آنها عموم عام لطمه نخورده است و اگر شك هم بكنيم اصالة العموم جارى مىكنيم و اين حجت عام در باقى افراد ، فرع بر ظهور عام است و اگرظهورى نباشد حجيتى هم نيست .\r\nپس اصل ظهور محفوظ است و صد تبصره يا مخصّص هم كه بيايد هركدام با حجّيت عام در مورد خاص تعارض دارند ، نه با اصل ظهور ؛ و اگر چنين شد ، هرگز انقلاب نسبتى پديد نمىآيد .\r\nاشكال : معترض مىگويد : اگر عام پس از تخصيص هم در عموم استعمال شده بود ، جا داشت كسى بگويد ظهور عام محفوظ است و . . . ولى مع الاسف عام پس از تخصيص اصلًا در عموم استعمال نشده و در خصوص ( باقيمانده ) استعمال شده است و وقتى استعمالى نبود ظهورى هم نيست ؛ زيرا ظهور تابع استعمال است و اگر عام در عموم مستعمل بود ، ظهور هم پيدا مىكرد و اگر در عام مستعمل نباشد ظهور در عموم هم ندارد و خصوص عالم غير فاسق مراد است . . . و با عالم نحوى وقتى سنجيده مىشود نسبت عموم و خصوص من وجه دارند و انقلاب نسبت ، حق است .\r\nپاسخ : مرحوم آخوند در پاسخ مىفرمايد متأسفانه معترض دو مطلب را با يكديگر خلط كرده است و آن مراد جدّى و واقعى با مراد استعمالى و ظاهرى است . پس از تخصيص ، آنچه معلوم و مسلّم است اين است كه عموم و ظاهر كلام ، مراد جدّى و واقعى نيست و تخصيص كاشف از اين شد كه در واقع اكرام همگان مصلحت نداشته است . امّا ما قبول نداريم كه عام در عموم هم استعمال نشده باشد و مدعى هستيم كه مراد استعمالى تابع انعقاد كلام است و با بيان عام ، ظهور در عموم منعقد شد و قضاوت شنونده اين است كه گوينده كلامش را در عموم به كار برد و ظاهر كلامش اين است .\r\nسؤال : اگر در واقع تخصيص خورده است ، پس فايدهء استعمال در عموم چيست ؟ فايده‌اش افادهء قاعدهء كلّى است ؛ يعنى مرسوم و متعارف است كه در مقام تشريع و تقنين ، هميشه قانون كلّى را تصويب مىكنند و سپس به جزئيات و تبصره و عام مىپردازند . به‌دنبال تشريع عموم هر جا يقيناً معلوم شد كه تخصيص خورده است بحثى نيست و هر جا مسلّم نشد ، به همين قانون كلّى رجوع مىكنيم . حال كه مرادِ استعمالى عموم شد ، ظهور هم كه تابع استعمال بود ، ظهور در عموم هم آمد . وقتى دليل خاص را كه با آن مىسنجيم عموم و خصوص مطلق است و انقلاب نسبتى نيست .\r\nجملهء « و إلّالم يكن . . . » دليل بر عدم استعمال عام در غير عموم است و آن اينكه اگر عام پس از تخصيص در عموم استعمال نشده باشد ، در خصوص ، استعمال شده است كه آن هم به قول شما مَجاز است و خصوص يا مجاز مراتبى دارد ( تمام الباقى و بعض الباقى با مراتبش از 90 % ، 80 % ، 70 % و . . . ) و چون نمىدانيم كدام مرتبه مراد است ، پس كلام مجمل مىشود ، و اگر مجمل شد ، نبايد عام در باقىماندهء\r\n\r\n","description":"","footnote":"","page_name":" 455 ","page_number":456},
  {"content":"\r\n\r\nافراد حجت باشد و خود معترض هم به چنين لازمى ملتزم نيست . پس استعمال در عموم است وظهور هم در عموم است و رابطه كماكان عام و خاص مطلق است .\r\nقوله : و اصالة عدم مخصص آخر : اگر كسى بگويد ما با اصل عدم مخصص ديگر ، احتمالات ديگر را برمىداريم و عام را در الباقى حجت مىكنيم ، در جواب مىگوييم اين اصل ، ظهور درست نمىكند و موجب انعقاد ظهور عام در تمام باقى يا بعض الباقى نمىشود ؛ زيرا عام براى اين مراتب كه وضع نشده است تا ظهور وضعى پيدا كند ، قرينهء معيّنه‌اى هم نيست تا يك مرتبه را معيّن كند و از اجمال بدر آورد ؛ زيرا شايد در واقع مرادش بعضى از مراتب باقىمانده باشد ، ولى قرينه‌اش را نياورده و صلاح نديده است كه بياورد . در صورتى هم كه اجمال باقى است ، حجيّتى نخواهد بود . اين است آن لازمى كه معترض هم به آن ملتزم نيست ، و حق مطلب همان است كه اصل ظهور عام در عموم محرز است و خاص اوّل با حجيّت عام مزاحمت دارد ، نه با اصل ظهور ؛ پس خاص بعدى هم با همان ظهور مقايسه مىشود و كماكان نسبت عام و خاص مطلق است و جاى تقديم خاص بر عام است .\r\nقوله : نعم ربّما . . . : تا به حال قبول نكرديم كه از عام مخصّص تمام الباقى اراده شده باشد و ثابت كرديم كه عام چه قبل از تخصيص و چه پس از آن ، ظهور در عموم دارد و مقصود استعمالى عموم است . مستعمل‌فيه هم عموم است ، نه خصوص يا تمام الباقى . حال يك فرض را استثناء مىكنيم و به‌صورت تبصره قبول مىكنيم كه عام مخصّص بر تمام الباقى دلالت كند و آن در موردى است كه مولى در مقام بيان تمام مراد و مقصودش باشد ، آن هم براى عمل كردن مكلّف ، نه صرفاً براى قانون‌گذارى و تشريع . در چنين مقامى يقين داريم كه مثلًا ده درصد از افراد عام ، مراد مولى نيستند و استثناء شده‌اند ؛ ولى اين‌كه در صد ديگرى هم استثناء شده است يا نه نمىدانيم ، و علىالفرض قرينه و بيان هم بر استثناء درصد ديگر نداريم . در چنين فرضى يقيناً تمام الباقى مراد است ؛ يعنى مقدّمات حكمت قرينهء قاطع عقلى بر ارادهء تمام الباقى است . « 1 » ولى اين فرض از بحث ما خارج است و در واقع مستثناى منقطع است ؛ چراكه سخن ما در ظهور عام است كه آيا در تمام الباقى ظهور دارد يا در عموم ؟\r\nو ديديم كه ظهور در عموم محفوظ است .\r\n\r\n[ المختار عدم انقلاب النسبة 
  ]\r\nفانقدح بذلك أنه لا بد من تخصيص العام بكل واحد من الخصوصات مطلقا و لو كان بعضها مقدما أو قطعيا ما لم يلزم منه محذور انتهائه إلى ما لا يجوز الانتهاء إليه عرفا و لو لم يكن مستوعبة لأفراده فضلا عما إذا كانت مستوعبة لها فلا بد حينئذ من معاملة التباين بينه و بين مجموعها و من ملاحظة الترجيح بينهما و عدمه فلو رجح جانبها أو اختير فيما لم يكن هناك ترجيح\r\n\r\n\r\n","description":"","footnote":"\r\n( 1 ) . و گرنه نقض غرض است كه با حكمت مولى سازگار نيست .\r\n","page_name":" 456 ","page_number":457},
  {"content":"\r\n\r\nفلا مجال للعمل به أصلا بخلاف ما لو رجح طرفه أو قدم تخييرا فلا يطرح منها إلا خصوص ما لا يلزم مع طرحه المحذور من التخصيص بغيره فإن التباين إنما كان بينه و بين مجموعها لا جميعها و حينئذ فربما يقع التعارض بين الخصوصات فيخصص ببعضها ترجيحا أو تخييرا فلا تغفل .\r\nهذا فيما كانت النسبة بين المتعارضات متحدة .\r\nو قد ظهر منه حالها فيما كانت النسبة بينها متعددة كما إذا ورد هناك عامان من وجه مع ما هو أخص مطلقا من أحدهما و أنه لا بد من تقديم الخاص على العام و معاملة العموم من وجه بين العامين من الترجيح و التخيير بينهما و إن انقلبت النسبة بينهما إلى العموم المطلق بعد تخصيص أحدهما لما عرفت من أنه لا وجه إلا لملاحظة النسبة قبل العلاج .\r\nنعم لو لم يكن الباقى تحته بعد تخصيصه إلا ما لا يجوز أن يجوز عنه التخصيص أو كان بعيدا جدا لقدم على العام الآخر لا لانقلاب النسبة بينهما بل لكونه كالنص فيه فيقدم على الآخر الظاهر فيه بعمومه كما لا يخفى .\r\nعدم انقلاب نسبت\r\nنتيجهء بحث‌ها از آغاز فصل تا اينجا اين است كه اگر عامى داشتيم و خصوصاتى داشتيم ، نبايد نخست عام را با خاصى تخصيص بزنيم و سپس عام مخصّص را با عنوان جديدى كه پيدا كرده است ، با خاص ديگر بسنجيم و سخن از انقلاب نسبت به ميان آيد ؛ بلكه خصوصات در عرض هم هستند و ظهور عام در عموم هم محفوظ است . لذا با هر خاص جداگانه مىتوان عام را تخصيص زد . شيوهء عقلاء هم همين است ، يعنى عام را به‌صورت يك مادّهء قانونى تصويب مىكنند و سپس تبصره‌هاى متعدّدى براى آن بيان مىكنند . هر تبصره‌اى مستقيماً و مستقلًا به عام بر مىگردد و كارى به تبصره‌هاى ديگر ندارد .\r\nشرعاً نيز همين شيوه مورد امضاء واقع شده است . مثلًا جهاد به صورت يك قانون كلّى واجب شده سپس تبصره‌هايى بر آن بيان شده است كه به آنها اشاره مىشود :\r\nتبصرهء 1 : از زنان جهاد برداشته شده است ؛\r\nتبصرهء 2 : از نابينايان جهاد برداشته شده است ؛\r\nتبصرهء 3 : بر پيران و زمين گيران جهاد واجب نيست ، و . . . .\r\nضمناً فرقى ندارد كه خصوصات ، از لحاظ تاريخ صدور ، بعضى جلوتر از بعضى ديگر باشند .\r\nتقدم و تأخر زمانى ملاك نيست و عام و خاص بودن ملاك است .\r\nهمچنين فرق ندارد كه خصوصات هر دو مقطوع باشند ( دو خبر متواتر يا دو خاص كتابى ) يا هر دو ظنّى باشند ( دو خبر واحد ثقه ) يا يكى مقطوع و ديگرى مظنون باشد ؛ زيرا اين جهات در عام و خاص مطرح نيست و مهم عموم و خصوص بودن است .\r\n\r\n","description":"","footnote":"","page_name":" 457 ","page_number":458},
  {"content":"\r\n\r\nقوله : ما لم يلزم : خصوصات همه در عرض هم هستند و هركدام جداگانه مىتوانند مخصّص عام باشند با هركدام عام را تخصيص مىزنيم ؛ امّا تخصيص هم حدّ و مرزى دارد و آن اينكه تخصيص عام با همهء خاص‌ها محذور و تالى فاسد نداشته باشد و گرنه جايز نخواهد بود . تالى فاسدِ تخصيص ، يكى از سه امر است :\r\n1 . مخصّص بودن همهء خاص‌ها ، سبب تخصيص كثير شود ؛ يعنى پنجاه درصد از افراد عام را خارج كند كه تخصيص به مساوى است و چنين تخصيصى جدّاً بعيد است و عرف و عقلاء آن را نمىپسندند و باور نمىكنند .\r\n2 . مخصّص بودن همه ، موجب تخصيص اكثر شود ؛ يعنى مثلًا هشتاد يا نود درصد از افراد عام خارج شوند و تنها درصد قليلى بماند . در اينجا هم تخصيص ، قبيح و مستهجن است و از حكيم صادر نمىشود .\r\n3 . مخصّص بودن همه ، مستوعب و فراگير باشد ؛ يعنى همهء افراد عام را شامل شود و صد در صد را از تحت عام اخراج كنند و عام بدون مصداق و مورد بماند كه اين هم قطعاً درست نيست و چنين عامّى لغو و عبث محض مىباشد و از حكيم صادر نمىشود . مثلًا عام مىگويد « اكرام علما واجب است » و به عمومش عادل‌ها و فاسق‌ها را دربر مىگيرد ؛ آنگاه يك دليل خاص مىگويد « اكرام دانشمندان فاسق واجب نيست » و دليل خاص ديگر مىگويد « اكرام دانشمندان عادل واجب نيست » .\r\nاگر بخواهيم هر دو را مخصّص عام قرار دهيم ، فردى براى عام باقى نمىماند . اينها محاذير و توالى فاسدهء تخصيص به همهء خصوصات است ، و تا به اين حد و مرز نرسيده باشد تخصيص جايز است و حتماً خاص بر عام مقدم است و جاى تخصيص است و نوبت به شيوه‌هاى ديگر نمىرسد .\r\nحال اگر در موردى تخصيص عام با چندين خاص و تبصره ، سر از محاذير مزبور درآورد و تخصيص جايز نبود تكليف چيست ؟ مىفرمايد تكليف آن است كه همهء خصوصات كه در عرض هم هستند ، يك طرف قرار مىگيرند و عام هم به تنهايى كه در مقابل آنهاست ، طرف ديگر قرار مىگيرد و با آن دو به نوع متباينان برخورد مىشود و احكام متعارضان درباره آن دو اجرا مىشود كه اخبار علاجيّه مشخّص كرده است ؛ يعنى اگر يك طرف رجحان داشت ، همان را اخذ مىكنيم ؛ و اگر هيچ طرف رجحان نداشت ، نوبت به تخيير مىرسد .\r\nبا اين توضيح كه اگر جانب خاص‌ها را گرفتيم و بر عام مقدم داشتيم « 1 » عام كلًاّ طرح و طرد مىشود و جايى براى آن نمىماند ، ولى اگر دليل عام را مقدم داشتيم - ترجيحاً يا تخييراً - جاى طرح همهء خصوصات نيست ؛ زيرا قاعده اين بود كه همهء خاص‌ها را نيز بگيريم و با تمام آنها عام را تخصيص\r\n\r\n\r\n","description":"","footnote":"\r\n( 1 ) . چه به‌عنوان ترجيح خاص‌ها بر عام در صورتى كه رجحان داشته باشند و چه به‌عنوان تخيير و اختيار جانب خصوصات .\r\n","page_name":" 458 ","page_number":459},
  {"content":"\r\n\r\nبزنيم ، ولى اين تخصيص به مجموع ، محذور و تالى فاسد دارد ، ولى تخصيص به بعضى از خصوصات ، محذورى ندارد و قاعده اين است كه « الضرورات تتقّدر بقدرها » ؛ در نتيجه بايد بعضى از خصوصات را كه تخصيص به آنها موجب محذور مىشود ، طرح كنيم و باقى خصوصات را بگيريم و مخصّص قرار دهيم . اينجاست كه چه بسا خود خصوصات با يكديگر تعارض كنند كه كدام را اخذ و كدام را طرح كنيم ؟ طبعاً اگر رجحان و اولويّتى در يكى از آنها بود ، همان را اخذ مىكنيم و مخصّص قرار مىدهيم و ديگرى را طرح مىكنيم ، و اگر رجحان نبود ، يكى را اختيار كرده و مخصّص عام قرار مىدهيم و خاص ديگر را طرح مىكنيم . به هر حال انقلاب نسبت ، سخن ناصواب و ناتمام است .\r\nقوله : هذا فيما كانت النسبة : گاهى سه دليل متعارض از لحاظ نسبتشان با يكديگر متّحد النسبة هستند و يك نسبت بيشتر ميان آنها حاكم نيست . مثلًا هر سه با هم تباين كلّى دارند ، يا هر سه تساوى كلّى دارند يا هر سه عام و خاص من‌وجه هستند و يا يكى عام است و دو دليل ديگر هر كدام نسبت به عام اوّل ، خاص هستند و نسبت عموم و خصوص مطلق برقرار است . تا به حال اين فرض مورد بحث بود . حال مىفرمايد گاهى هم سه دليل متعارض متعدّد النسبةاند ؛ يعنى دو يا چند نسبت ميان آنها برقرار است كه خود اين ، چند صورت دارد . در متن كفايه يك صورت آن ذكر شده است و ما همان را تشريح مىكنيم : اوّل عام وارد شده است - مثلًا « يجب اكرام العلماء » - سپس خاص - مثلًا « يحرم اكرام النحوييّن » - در مرحلهء سوم عام ديگرى وارد شده است - مثلًا « يحرم اكرام الفسّاق » - كه البته ترتيب مذكور موضوعيّت ندارد و مهم وجود سه دليل به صور فوق ، است . در اينجا دليل دوم را كه با اوّلى مىسنجيم رابطه عام و خاص مطلق است و دليل سوم را كه با اوّل مىسنجيم رابطه عموم و خصوص من‌وجه است .\r\nپس اين سه دليل متعدّد النسبةاند ؛ حال در اينجا چه بايد كرد ؟ مىفرمايد همان مطالبى كه در صورت اتّحاد نسبت بيان كرديم ، در فرض اختلاف نسبت نيز جارى و سارى است ؛ يعنى ابتدا ظهور عام در عموم منعقد مىشود و با خاص بعدى تخصيص مىخورد و قدرى دامنهء حجيّت آن محدود مىشود . سپس عام اوّل با حفظ عموم و ظهور ، با عام سوم مقايسه مىشود و ميان آن دو عموم و خصوص من وجه حاكم است و احكام متعارضان دربارهء آنها اجرا مىشود كه ترجيح يا تخيير باشد .\r\nضمناً فرقى ندارد كه عام اوّل پس از تخصيص و معنون شدن به عنوان جديد نسبتش با عام سوم ثابت باشد « 1 » يا اين‌كه عام اوّل پس از تخصيص نسبتش با عام ديگر منقلب و متحوّل شود ؛ يعنى پيش از تخصيص ، عامين من‌وجه بودند و پس از آن عام و خاص مطلق شده‌اند . مثلًا عام اوّل مىگويد « اكرام\r\n\r\n\r\n","description":"","footnote":"\r\n( 1 ) . يعنى كماكان هم عامّين من‌وجه باشند . مثل مثال مذكور كه پس از تخصيص هم عنوان علماء غير نحوى موضوع عام است وعالم غير نحوى با فسّاق ، عام و خاص من‌وجه مىباشند ؛ زيرا چه بسا عالم غير نحوى باشد ، ولى فاسق نباشد و چه بسا فاسق باشد و عالم غير نحوى نباشد . و چه بسا هم عالم غير نحوى و هم فاسق باشد .\r\n","page_name":" 459 ","page_number":460},
  {"content":"\r\n\r\nعلماء واجب است » ، خاص دوم مىگويد « اكرام علماء عادل واجب نيست » . پس از تخصيص عام با اين خاص ، عنوان عام عبارت است از « اكرام علماء فاسق يا غير عادل » . سپس عام ديگر مىگويد « اكرام افراد فاسق - چه عالم و چه جاهل - حرام است » . عالم فاسق با مطلق فاسق يا عموم فاسقان ، رابطهء عموم و خصوص مطلق دارد ؛ يعنى عام اوّل پس از تخصيص ، اخصّ از عام بعدى شده است و اين انقلاب نسبت است ، ولى قبلًا ديديم كه فرقى ميان اين موارد نيست و كارى به اين انقلاب نسبت‌ها نداريم ؛ زيرا مهمّ ملاحظهء نسبت‌ها قبل از معالجه و تخصيص است و ظهور هم بر آن اساس است و قبل از تخصيص ، عام اوّل با عام سوم ، عام و خاص من‌وجه بودند و قوانين متعارضان را داشتند الآن نيز قصّه همان است ، پس مطلقاً جاى انقلاب نسبت نيست . بر خلاف شيخ اعظم كه ظاهراً در صورت تعدّد نسبت‌ها انقلاب نسبت را مىپذيرد . « 1 »\r\nقوله : نعم لو لم يكن : تنها در يك صورت است كه يكى از دو خطاب عام بر ديگرى مقدّم مىشود ، يعنى در فرضى كه يك دليل مىگويد « اكرام همهء عالمان واجب است » و فرض مىكنيم كه صد عالم در خارج موجود است . دليل ديگر مىگويد « اكرام فاسقين از علماء حرام است » و چون نسبت به اوّلى خاص است و قانون ، تقديم خاص بر عام است اين دليل مقدم است و فرض كنيد 40 نفر از افراد عالم را از عموم عام خارج كرد . دليل سوم مىگويد « اكرام سادات مستحب است » و عنوان سادات با عنوان علماء حتى پس از تخصيص فوق ، عموم و خصوص من وجه است وعلى القاعده بايد به دستور اخبار علاجيّه رفتار شود ؛ ولى در خصوص اين مورد ، جاى عمل به اين دستور نيست ؛ زيرا فرض مىكنيم 40 نفر ديگر هم عالم‌اند و هم سيّد ، و مادّهء اجتماع دو خطاب هستند . منتها اگر مادّهء اجتماع را از خطاب اوّل بگيريم و به عام بعد بدهيم ، عام اوّل قليل المورد مىشود و تنها بيست نفر را شامل مىشود ، ولى اگر از عام بعدى بگيريم و به عام اوّل بدهيم ، صدمه‌اى به عام بعدى وارد نمىشود ؛ زيرا سيّد در عالَم فراوان است . منحصر به 40 يا 50 نفر نيست و لذا در چنين مواردى آن عامّى كه قليل‌الافراد است به منزلهء نص در اين 40 نفر است « 2 » و عام ديگر چنين نيست و تنها به ظهورش چنين مواردى را شامل است و آن‌كه اظهر يا به‌منزلهء نص است مقدّم مىشود ؛ امّا نه از باب انقلاب نسبت . و اين‌كه عام اوّل پس از تخصيص به خاص سوم ، نسبت به عام سوم اخص مطلق شده و . . . كه ما براى انقلاب نسبت ارزشى قائل نشديم ، بلكه از باب اين‌كه احدالعامين كالنص و ديگرى كالظاهر است و نص ، يا اظهر مقدم مىشود .\r\n\r\n\r\n","description":"","footnote":"\r\n( 1 ) . فرائدالاصول ، ص 461 .\r\n( 2 ) . چون هرچه افراد كمتر و دايره تنگ‌تر باشد ، ظهور و دلالت قوىتر مىشود و شبيه نص ، و صريح است .\r\n","page_name":" 460 ","page_number":461},
  {"content":"\r\n\r\n\r\nفصل : [ رجوع المرجّحات إلى المرجّح الصدورىّ و نفى الترتيب بينها 
  ]\r\n\r\n[ رجوع جميع المرجّحات الى المرجّح الصدورىّ 
  ]\r\nلا يخفى أن المزايا المرجحة لأحد المتعارضين الموجبة للأخذ به و طرح الآخر بناء على وجوب الترجيح و إن كانت على أنحاء مختلفة و مواردها متعددة من راوى الخبر و نفسه و وجه صدوره و متنه و مضمونه مثل الوثاقة و الفقاهة و الشهرة و مخالفة العامة و الفصاحة و موافقة الكتاب و الموافقة لفتوى الأصحاب إلى غير ذلك مما يوجب مزية فى طرف من أطرافه خصوصا لو قيل بالتعدى من المزايا المنصوصة إلا أنها موجبة لتقديم أحد السندين و ترجيحه و طرح الآخر فإن أخبار العلاج دلت على تقديم رواية ذات مزية فى أحد أطرافها و نواحيها فجميع هذه من مرجحات السند حتى موافقة الخبر للتقية فإنها أيضا مما يوجب ترجيح أحد السندين و حجيته فعلا و طرح الآخر رأسا و كونها فى مقطوعى الصدور متمحضة فى ترجيح الجهة لا يوجب كونها كذلك فى غيرهما ضرورة أنه لا معنى للتعبد بسند ما يتعين حمله على التقية فكيف يقاس على ما لا تعبد فيه للقطع بصدوره .\r\nفصل هشتم : مفاضله ميان مرجّحات\r\nمقدّمه : امتيازاتى كه در يك خبر وجود دارد و مىتواند سبب ترجيح خبرى بر خبر ديگر شود در يك تقسيم كلّى به دو قسم داخلى و خارجى تقسيم مىشوند . به بيان ديگر ، عوامل رجحان خبر بر خبر ديگر انواعى دارد كه هركدام از زاويه‌اى موجب ترجيح هستند ؛ از قبيل مرجحات سند و صدور حديث « 1 » مثل اوثق بودن ، افقه بودن ، اصدق بودن ، اضبط بودن ؛ و مرجحات جهت صدور ، « 2 » مثل مخالفت عامّه كه جهت صدور را ترجيح مىدهد ؛ و مرجحات متنى ، « 3 » مثل افصح بودن عبارات حديث ، منقول به لفظ بودن آن كه نسبت به منقول به معنى قوىتر است ؛ و مرجحات مضمونى ، « 4 » مثل موافق كتاب بودن كه خود ظاهر كتاب مستقلًا ارزش دارد . ضمناً مرجّحِ حديثِ موافق بر حديثِ مخالف است و مثل شهرت فتوائى و اجماع منقول كه مضمون يك خبر را تقويت مىكنند و . . . . « 5 »\r\n\r\n\r\n","description":"","footnote":"\r\n( 1 ) . يعنى عواملى كه اصل صدور يك حديث را تقويت مىكنند .\r\n( 2 ) . يعنى عواملى كه جهت صدور را تقويت مىكنند كه آيا در مقام تقيّه صادر شده است يا به‌منظور بيان واقع .\r\n( 3 ) . يعنى عواملى كه موجب قوّت متن يك حديث نسبى به حديث ديگر مىشوند .\r\n( 4 ) . يعنى عواملى كه مضمون و مفاد يك حديث را تقويت مىكنند .\r\n( 5 ) . البته نوع ديگرى از مرجّح داريم كه مرجّح دلالى است و به دلالت حديث مربوط است كه يكى اظهر و ديگرى ظاهر است و يكى از لحاظ دلالت و ظهور بالاتر از ديگرى است ، ولى اينها مربوط به موارد جمع عرفى و دلالى است و از مفروض بحث ما خارج است .\r\n","page_name":" 461 ","page_number":462},
  {"content":"\r\n\r\nبا توجه به اين مقدّمه ، بنا بر اين‌كه ترجيح ، يعنى اخذ به راجح و طرح مرجوح واجب باشد « 1 » مخصوصاً بنابر اينكه طرفدار تعدّى باشيم و به مرجّحات منصوصه قناعت نكنيم و ساير مزايا را نيز به حساب آوريم ، در اين صورت گرچه بر حسب ظاهر ، مرجّحات فراوانى داريم و هركدام بُعدى از ابعاد حديث را تقويت مىكنند « 2 » ولى به عقيدهء ما تمام اينها مربوط به تعارض سندها و ترجيح يكى از سندها بر سند ديگر و طرح ديگرى است و در مورد تمام مزاياى فوق ، بايد راجح را اخذ كرد و بنا را بر صدورش گذاشت و طبق آن حكم كرد و مرجوح را طرح و تكذيب كرد و بنا را بر عدم صدورش گذاشت . مستفاد از اخبار علاجيّه نيز همين است كه حديث صاحب امتياز را بگير و فاقد امتياز را دور بيفكن .\r\nسرّ مطلب در اخر فصل اوّل گذشت و در اين فصل هم مكرّر اشاره خواهد شد كه يا چون علم اجمالى داريم به كذب يكى از آن دو ، ناگزير بايد طرح كنيم و يا اگر هم علم اجمالى به كذب نداريم ولى اخذ به هر دو ، و بنا را بر صدور هر دو گذاشتن و متعبّد به سند شدن - ولى در مقام عمل و فتوى يكى را ناديده گرفتن - و كلًا به آن عمل نكردن ، كار لغوى است ، تعبّد به صدور مقدّمه براى عمل است و بايد اثر شرعى داشته باشد و گرنه هرگز شارع ما را به آن متعبّد نمىسازد ، پس هر مزيّتى كه در يك خبر پيدا مىشود و موجب اخذ به راجح مىشود به ترجيح سندى برمىگردد كه يكى صادر شده و ديگرى صادر نشده است .\r\nيكى از مرجّحات ، مرجح جهتى است كه جهت صدور حديث را تقويت مىكند و آن عبارت است از مخالفت با عامه و موافقت با آنها . در موافق عامّه احتمال تقيّه وجود دارد ؛ ولى در مخالف عامّه اين احتمال نيست . حال مشهور اين را از مرجحات جهتى شمرده‌اند و بنا را بر تعبّد به صدور هر دو حديث گذاشته‌اند و در اصل سند خدشه نكرده‌اند ، ولى موافق را حمل بر تقيّه كرده‌اند .\r\nمرحوم آخوند مىفرمايد حتّى اين عامل نيز مربوط به ترجيح يكى از دو سند بر ديگرى است و منظور ، آن است كه مخالف عامّه فعلًا حجّت و ارزشمند است و موافق عامّه حجّت نيست و وجهى براى تعبّد به صدور هر دو و حمل يكى بر تقيّه نيست ؛ زيرا بىخاصيّت مىشود و وجودش كالعدم است ؛ در حالى كه تعبّد به صدور بايد فايده و اثر عملى داشته باشد .\r\nقوله : و كونها فى مقطوعى الصدور : اگر كسى بگويد همان‌طور كه در دو حديث متعارض ، يكى\r\n\r\n\r\n","description":"","footnote":"\r\n( 1 ) . گرچه مرحوم آخوند اين مبنا را قبول نكرد و تخيير مطلق را برگزيد .\r\n( 2 ) . يكى مربوط به سند است ديگرى مربوط به متن است و . . . .\r\n","page_name":" 462 ","page_number":463},
  {"content":"\r\n\r\nموافق عامه و ديگر مخالف آنهاست اگر هر دو مقطوع‌الصدور باشند « 1 » جاى طرح هيچ‌يك از آنها از لحاظ سند و صدور نيست ، بلكه تنها راه اين است كه هر دو را اخذ كنيم و از ناحيهء جهت صدور يكى را حمل بر تقيّه كنيم و به ديگرى عمل نماييم ، هكذا اگر دو حديث مزبور هر دو مظنون‌الصدور ( خبر واحد ثقه ) باشند ، باز هم بايد همين كار را بكنيم ؛ يعنى سند هر دو را بگيريم و بنا را بر صدور هر دو بگذاريم و در جهت صدور ، دخل و تصرف كنيم و يكى را كه موافق عامه است حمل بر تقيّه كنيم . پس مرجّح جهتى به مسألهء سند و صدور برنمىگردد و كارى با آن ندارد و به جهت صدور مربوط مىشود .\r\nمرحوم آخوند مىفرمايد قياس مع‌الفارق است ؛ زيرا آنجا كه هر دو قطعى السند باشند جاى تعبّد و بناگذارى نيست و يقين وجدانى داريم كه بالاتر از تعبّد است و ناگزيريم از ترجيح جهتى ؛ ولى در مظنون السندها جاى تعبّد است و اگر بخواهيم سندها را حفظ كنيم ، بايد بنا را بر صدور هر دو بگذاريم و متعبّد به صدور شويم و اينجاست كه همان اشكال قبل وارد است ؛ يعنى اين‌كه تعبّد به صدورِ حديثِ موافقِ عامّه و سپس حمل آن بر تقيّه و عمل نكردن به آن چه فايده‌اى دارد و چه تعبّدى است ؟ اين است كه قياس مع الفارق است . پس در مورد بحث كه دو امارهء ظنّيه باشد ، همواره مزايا و ترجيحات يكى بر ديگرى از هر زاويه كه باشد ( سندى ، جهتى ، متنى ، مضمونى ) به ترجيح يكى از دو سند بر مىگردد و اين است كه در فصل اوّل مقصد هشتم فرمود : « و انّما التعارض بين السندين . . . » .\r\n\r\n[ عدم المراعاة الترتيب بين المرجّحات 
  ]\r\nثم إنه لا وجه لمراعاة الترتيب بين المرجحات لو قيل بالتعدى و إناطة الترجيح بالظن أو بالأقربية إلى الواقع ضرورة أن قضية ذلك تقديم الخبر الذى ظن صدقه أو كان أقرب إلى الواقع منهما و التخيير بينهما إذا تساويا فلا وجه لإتعاب النفس فى بيان أن أيها يقدم أو يؤخر إلا تعيين أن أيها يكون فيه المناط فى صورة مزاحمة بعضها مع الآخر .\r\nو أما لو قيل بالاقتصار على المزايا المنصوصة فله وجه لما يتراءى من ذكرها مرتبا فى المقبولة و المرفوعة .\r\nمع إمكان أن يقال إن الظاهر كونهما كسائر أخبار الترجيح بصدد بيان أن هذا مرجح و ذاك مرجح و لذا اقتصر فى غير واحد منها على ذكر مرجح واحد و إلا لزم تقييد جميعها على كثرتها بما فى المقبولة و هو بعيد جدا و عليه فمتى وجد فى أحدهما مرجح و فى الآخر آخر منها كان المرجح هو إطلاقات التخيير و لا كذلك على الأول بل لا بد من ملاحظة الترتيب إلا إذا كانا فى عرض واحد .\r\n\r\n\r\n","description":"","footnote":"\r\n( 1 ) . يا به تواتر براى ما نقل شده‌اند و يا خودمان مستقيماً هر دو را از زبان معصوم شنيده‌ايم .\r\n","page_name":" 463 ","page_number":464},
  {"content":"\r\n\r\nعدم مراعات ترتيب\r\nبا انواع مرجّحات منصوصه و غيرمنصوصه آشنا شديم . اكنون اين پرسش مطرح است كه آيا ميان خود اين مزايا و مرجّحات ، ترتيب خاصى وجود دارد و حتماً بايد در قدم اوّل فلان عامل - مثلًا صفات راوى - مرجّح باشد و اگر از اين جهت مساوى بودند ، در قدم دوم فلان عامل ديگر ، و هكذا . . . ؟ يا اين‌كه مرجّحات در عرض هم هستند و مراعات ترتيب بين آنها لازم نيست ؟ مرحوم آخوند مطلب را بر اساس دو مبناى كلّى تشريح مىكند :\r\n1 . بر مبناى تعدّى از مرجحات منصوصه به غيرمنصوصه كه مشهور طرفدار تعدّى بودند و از خود اخبار علاجيّه مناط كلّى استنباط مىكردند . منتها بعضىها مثل سيدّ مجاهد ظنّ فعلى را ملاك قرار مىدادند و هر مزيّتى كه موجب ظنّ فعلى و شخصى به صدق يكى باشد همان را مرجّح قرار مىدادند .\r\nعدّه‌اى مثل شيخ اعظم مناط را ظن نوعى و شأنى مىدانستند و اقرب الى الواقع بودن را مطرح مىكردند و هر مزيّتى كه موجب نزديك‌تر شدن يك خبر به واقع باشد همان را مرجّح قرار مىدادند . فعلًا اين دو مبنا مطرح است و كارى به حق و باطل بودن آنها نداريم . « 1 »\r\nحال بر اين مبنا ( تعدّى ) بايد گفت مراعات ترتيب لازم نيست كه مثلًا طبق مقبوله پيش برويم و به ترتيب مذكور در آن ترجيح دهيم و يا طبق مرجّح سندى و جهتى و مضمونى پيش برويم و مرجح صدورى و سندى را بر جهتى مقدم بداريم ، و يا بالعكس . هيچ كدام از اينها ملاك نيست و مناط ، افادهء ظن فعلى يا اقربيّت الىالواقع است . هر خبرى مزيّتى دارد كه ظنّ فعلى يا شأنى به صدق آن مىآورد همان خبر مقدّم است ولو مزيّتى كه در آن هست متأخر باشد نه متقدّم ؛ و اگر هر دو مفيد ظن فعلى يا شأنى بودند ، نوبت به تخيير مىرسد . با اين بيان وجهى ندارد كه بزرگى خود را به تَعَبْ و رنج بيفكند و در صدد بيان اين مطلب برآيد كه كدام مرجّح تقدم دارد و كدام تأخّر ؟ « 2 »\r\n2 . بر مبناى عدم تعدى از مرجحات منصوص به غيرمنصوص و لزوم اكتفاء به مرجحات منصوصه كه اخبارىها طرفدار آن بودند مىگوييم : در به دو امر ممكن است كسى بگويد كه حتماً مراعات ترتيب لازم است ؛ زيرا در مقبولهء ابن حنظله و مرفوعهء زراره مرجّحات به ترتيب ذكر شده است و همان ترتيب بايد مراعات شود ، ولى بر اين مبنا هم ممكن است كسى بگويد كه مراعات ترتيب لازم نيست و اخبار ترجيح - مخصوصاً مقبوله و مرفوعه - در مقام بيان اصل ترجيح است و مىخواهد بفرمايد صفات راوى ، يكى از مرجحات است ، شهرت روائى يكى از مرجّحات است ،\r\n\r\n\r\n","description":"","footnote":"\r\n( 1 ) . البته مبناى سومى هم قبلًا در مقام اشكال به شيخ اعظم مطرح شد كه مناط ، ظنّ فعلى يا شأنى نباشد ، بلكه وثوق و اطمينان باشد و نيز مبناى ديگرى هم مرحوم آخوند به‌صورت فرضى مطرح كرد كه ملاك ، هر مزيّت و امتيازى باشد ، چه موجب ظن به صدق و صدور و اقربيّت الى الواقع بشود چه نشود . فعلًا با اينها كارى نيست ضمن اينكه از نظر نتيجهء بحث فرقى ندارند .\r\n( 2 ) . آن‌گونه كه وحيد بهبهانى و محقق رشتى و شيخ اعظم خود را به زحمت انداخته‌اند كه به زودى سخنان آنها خواهد آمد .\r\n","page_name":" 464 ","page_number":465},
  {"content":"\r\n\r\nموافقت كتاب مرجح است و . . . ؛ به ديگر سخن ، مرجح صدورى مرجّح است ، مرجّح جهتى مرجّح است ، مرجّح مضمونى مرجّح است و . . . ؛ امّا اين‌كه كدام تقدّم دارد و از نظر ترتيب ميان آنها طوليّت باشد ، از اين زاويه در مقام بيان نيست تا كسى استفادهء ترتيب بكند .\r\nشاهد مطلب آن است كه در خود مقبوله و مرفوعه ترتيب خاصّ اتخاذ نشده است و از لحاظ عدد و ترتيب مرجّحات فرق دارند و اين نشانِ عدم اهتمام امام عليه السلام به ترتيب خاص است . شاهد ديگر اين‌كه در بسيارى از اخبار ترجيح ، تنها به ذكر يكى از مرجّحات بسنده كرده و بعد به سراغ تخيير رفته است و اگر ترتيبى در ميان بود ، حتماً ساير مرجحات را پيش از تخيير بيان مىكرد . و اگر بگوييد ساير اخبار ترجيح مطلق است و مقبوله و مرفوعه مقيد است و بوسيلهء اينها ساير اخبار را تقييد مىكنيم ، خواهيم گفت تقييد آن همه روايت با كثرتى كه دارند با اين دو حديث ، خيلى بعيد است . پس آنها در مقام بيان بودند و سخنى از ساير مرجحات نگفتند ؛ اين كاشف از عدم لزوم مراعات ترتيب است .\r\nمتفرع بر دو احتمال فوق ، و در واقع ثمره اينكه مراعات ترتيب لازم باشد يا نه ، آن است كه اگر مراعات ترتيب لازم نباشد ، چنانچه در يكى از متعارضين يكى از مرجّحات باشد - مثلًا ترجيح به صفات راوى - و در ديگرى مرجّح ديگرى باشد - مثلًا ترجيح به شهرت روائى - حق نداريم خبر اوّل را مقدم بداريم به صرف اينكه در مقبوله ترجيح به صفات جلوتر است ، بلكه نوبت به اطلاقات تخيير مىرسد و مرجع ما اخبار تخيير مىشود .\r\nولى اگر مراعات ترتيب لازم باشد ، بايد حديثى كه رجحان به صفات راوى را دارد مقدّم بداريم ، چون در مقبوله جلوتر ذكر شده است . البته اگر در موردى دو يا چند مرجح در خود روايت در عرض هم و در يك مرتبه قرار داشتند ، باز جاى تخيير است . مثلًا راوىِ يك روايت اصدق است و ديگرى اضبط يا افقه و . . . كه همهء اينها ترجيح به صفات است و در عرض هم است و هر كدام واجد بعضى از صفات راوى است ؛ بنابراين جاى تخيير است .\r\n\r\n[ فساد كلام البهبهانى فى تقديم الجهتىّ على الصدورىّ 
  ]\r\nو انقدح بذلك أن حال المرجح الجهتى حال سائر المرجحات فى أنه لا بد فى صورة مزاحمته مع بعضها من ملاحظة أن أيهما فعلا موجب للظن بصدق ذيه بمضمونه أو الأقربية كذلك إلى الواقع فيوجب ترجيحه و طرح الآخر أو أنه لا مزية لأحدهما على الآخر كما إذا كان الخبر الموافق للتقية بما له من المزية مساويا للخبر المخالف لها بحسب المناطين فلا بد حينئذ من التخيير بين الخبرين .\r\nفلا وجه لتقديمه على غيره كما عن الوحيد البهبهانى قدس سره و بالغ فيه بعض أعاظم المعاصرين أعلى الله درجته .\r\n\r\n","description":"","footnote":"","page_name":" 465 ","page_number":466},
  {"content":"\r\n\r\n\r\n[ ما افاده الشيخ النصارى فى تقديم غير الجهتىّ ، و الايراد عليه 
  ]\r\nو لا لتقديم غيره عليه ( كما يظهر من شيخنا العلامة أعلى الله مقامه قال . أما لو زاحم الترجيح بالصدور الترجيح من حيث جهة الصدور بأن كان الأرجح صدورا موافقا للعامة فالظاهر تقديمه على غيره و إن كان مخالفا للعامة بناء على تعليل الترجيح بمخالفة العامة باحتمال التقية فى الموافق لأن هذا الترجيح ملحوظ فى الخبرين بعد فرض صدورهما قطعا كما فى المتواترين أو تعبدا كما فى الخبرين بعد عدم إمكان التعبد بصدور أحدهما و ترك التعبد بصدور الآخر و فيما نحن فيه يمكن ذلك بمقتضى أدلة الترجيح من حيث الصدور .\r\nإن قلت إن الأصل فى الخبرين الصدور فإذا تعبدنا بصدورهما اقتضى ذلك الحكم بصدور الموافق تقية كما يقتضى ذلك الحكم بإرادة خلاف الظاهر فى أضعفهما فيكون هذا المرجح نظير الترجيح بحسب الدلالة مقدما على الترجيح بحسب الصدور .\r\nقلت لا معنى للتعبد بصدورهما مع وجوب حمل أحدهما المعين على التقية لأنه إلغاء لأحدهما فى الحقيقة .\r\nفساد سخن بهبهانى\r\nبحث معروفى ميان مرحوم وحيد بهبهانى و مرحوم شيخ اعظم و مرحوم محقّق رشتى مبنى بر اين‌كه مرجّح جهتى « 1 » با ساير مرجّحات « 2 » چه نسبتى دارند ؟\r\nآيا اگر دو خبر متعارض بودند و يكى از آن دو مخالف عامّه بود و مرجّح جهتى داشت ، ولى شاذّ و نادر بود . و حديث ديگر موافق عامّه بود ، ولى شهرت روائى ( مرجح صدورى ) داشت كه هركدام يك نقطهء قوّت و يك نقطه‌ضعف دارند ؟ در اينجا تكليف چيست ؟ در مجموع سه نظريّه در اين‌باره مطرح شده است :\r\n1 . نظريهء آخوند : در قدم اوّل اصلًا جاى ترجيح نيست تا اين بحث‌ها پيش آيد ، بلكه جاى تخيير است ، و در قدم دوم بر فرض لزوم ترجيح ، اصلًا مراعات ترتيب لازم نيست تا بحث كنيم كه كدام مقدم است ؟ مرجح جهتى يا صدورى ؟ لذا ما معتقديم كه بايد ديد كدام حديث ، واجد ملاك و مناط است كه به قولى مناط ، ظن فعلى و شخصى بود و هر مرجّحى كه موجب ظنّ به صدق شود ، همان مقدّم است و لافرق كه جهتى باشد يا صدورى و به قولى مناط ، ظن شأنى و نوعى بود كه شيخ اعظم از آن به اقرب الىالواقع تعبير مىكرد و هركدام كه موجب اقربيّت خبر الىالواقع بشود همان مقدم است و صدورى يا جهتى بودن ، ملاك نيست . بنابراين اگر حديث موافق عامّه كه شهرت روائى دارد موجب\r\n\r\n\r\n","description":"","footnote":"\r\n( 1 ) . يعنى مخالفت عامّه كه جهت صدور را تقويت مىكند .\r\n( 2 ) . مرجح صدورى مثلًا از قبيل ترجيح به صفات راوى كه اصل صدور را تقويت مىكند و هكذا شهرت روايى .\r\n","page_name":" 466 ","page_number":467},
  {"content":"\r\n\r\nظن به صدق و صدور يا موجب نزديك‌تر شدن آن به واقع باشد ، همان مقدم است و صرف مخالف عامه بودن و مرجح جهتى داشتن ملاك نيست ؛ چه اين‌كه اگر مخالفت عامّه موجب ظن به صدور و صدق باشد ، همان مقدم است و مرجح صدورى داشتن ملاك نيست .\r\n2 . نظريهء مرحوم وحيد بهبهانى : مرجح جهتى بر مرجح صدورى مقدم است و ميان آن دو ترتيب و طوليّت حاكم است . « 1 » دليل ايشان در ادامه به‌عنوان « انْ قلت » مطرح خواهد شد . مرحوم محقّق رشتى هم كه از اعاظم شاگردان شيخ اعظم است همين مبنا را اتّخاذ كرده و در تقديم مرجّح جهتى بر صدورى خيلى مبالغه كرده است . « 2 » كلام ايشان نيز در ادامه خواهد آمد .\r\n3 . مرحوم شيخ انصارى به عكس مرحوم وحيد طرفدار ترجيح صدورى بر جهتى است و معتقد است كه اگر در موردى مرجّح صدورى - در يك حديث - با مرجح جهتى - در حديث ديگر - مزاحمت كرد و هركدام واجد يكى از اين مرجّحات بودند ، به عقيدهء ما آن‌كه واجد مرجح صدورى است بر ديگرى مقدم است ، ولو موافق عامّه باشد و فاقد مرجح جهتى ، و ديگرى واجد اين مزيّت باشد .\r\nدليل شيخ اعظم اين است كه جهت صدور ، فرع بر اصل صدور است « 3 » و تا در رتبهء قبل ، يعنى در مرحلهء اصل صدور بتوانيم مشكل را حلّ كنيم و تعارض بر طرف شود نوبت به مرتبهء بعد ، يعنى جهت صدور نمىرسد . آنگاه اگر هر دو حديث مقطوع‌الصدور باشند ، چون در جانب صدور و سند ، حلّ تعارض نمىشود ناگزير نوبت به جهت صدور مىرسد و بايد موافق عامه را حمل بر تقيّه كنيم و به مخالف عامّه عمل نماييم . همچنين اگر هر دو مظنون‌الصدور باشند ولى تعبّد به صدور يكى أولى از تعبّد به صدور ديگرى نباشد ، باز نوبت به جهت صدور مىرسد و آن در موردى است كه هيچ‌كدام رجحان سندى و صدورى نداشته باشند . امّا اگر يكى مرجح صدورى دارد و در مرحلهء اصل صدور ، به حكم اخبار علاجيّه - كه حكم به ترجيح و اخذ به راجح مىكنند - مىتوانيم به واجد مزيّت متعبّد شويم و فاقد مزيّت را طرح كنيم ، ديگر نوبت به جهت صدور و حمل بر تقيّه نمىرسد . « 4 »\r\nپيش از بيان دليل شيخ اعظم گفته مىشود كه جملهء : « بناءً على تعليل . . . » اشاره به اين است كه جهت تقديم مخالف عامّه يكى از چهار امر مىتواند باشد كه قبلًا در پاسخ شيخ از استدلال به تعليل « فإنّ الرشد فى خلافهم » سه احتمال ذكر شد كه در اينجا با دو احتمال كار داريم :\r\n1 . احتمال دارد علّت ترجيح به مخالفت عامّه اين باشد كه در مخالف ، احتمال تقيه نيست ، ولى در موافق هست و بنابراين مرجح مذكور مرجح جهتى مىشود .\r\n\r\n\r\n","description":"","footnote":"\r\n( 1 ) . ملاحظات‌الفريد على فوائدالوحيد ، ص 120 .\r\n( 2 ) . بدايع‌الافكار ، ص 455 .\r\n( 3 ) . از نظر رتبه اين دو مثل مدلول مطابقى و التزامى هستند كه التزام فرع بر مطابقه است .\r\n( 4 ) . فرائدالاصول ، ص 468 .\r\n","page_name":" 467 ","page_number":468},
  {"content":"\r\n\r\n2 . اگر علت ترجيح اين باشد كه چون رشد و حق در مخالف عامه است ، در اين صورت مرجح مذكور از مرجحات مضمونى مىشود كه در فصل بعد خواهد آمد نه مرجح جهتى كه مورد بحث ماست .\r\nاشكال : شيخ اعظم اشكال و جوابى را مطرح كرده است . اشكال در واقع دليل مرحوم وحيد و مرحوم رشتى است : عقلاء عالم يك اصل عملى و بناء عملى دارند و آن بناگذارى بر اصل صدور خبر ثقه است و اگر ثقه‌اى خبرى آورد ، بنا را بر صدق و صدور مىگذارند و به احتمال كذب و مانند آن اعتنا نمىكنند . روى اين اصل در مانحن‌فيه اصالةالسند و الصدور جارى مىكنيم و بنا را بر صدور هر دو حديث ( مخالف عامه ولى شاذّ با موافق عامه ولى مشهور ) مىگذاريم و سندها را به حكم بناى عقلاء مىگيريم و به آن متعبّد مىشويم . پس از تعبّد به صدور ، يك راه بيشتر نداريم و آن اينكه مرجح جهتى را مقدّم بداريم و حديث موافق عامّه را حمل بر تقيّه كنيم . پس نوبت به مرجح صدورى نمىرسد .\r\nتنظير : سپس مستدل ما نحن فيه را به باب اظهر و ظاهر ( عام و خاص و . . . ) تنظير كرده است كه اگر دو دليل داشتيم ، يكى رجحان دلالى داشت ؛ يعنى نص يا اظهر بود و ديگرى ضعف دلالى داشت ؛ يعنى ظاهر بود . كسى نگفته است كه يكى از آن دو را اخذ كن و ديگرى را طرح كن ، بلكه بنا را بر صدور هر دو گذاشته‌اند و در مرحلهء دلالت ، مشكل را حلّ كرده‌اند ؛ يعنى اظهر را بر ظاهر مقدّم داشته‌اند . حال مورد بحث ما نيز از اين قبيل است .\r\nپاسخ : مرحوم شيخ در پاسخ فرمود : قياس مانحن‌فيه به باب اظهر و ظاهر و رجحان دلالى ، مع‌الفارق العظيم است ؛ زيرا در موارد جمع دلالى ، تعبّد به صدور و سند هر دو روايت ، اثر شرعى و فايدهء عملى دارد و آن اينكه به هر يك از عام و خاص عمل مىشود ، به عام در ماعدا الخاص و به خاص هم در مورد خودش ، و لذا تعبّد لغو نيست . ولى در ما نحن فيه تعبّد به صدور حديث موافق عامّه ، لغو است ؛ زيرا بر فرض كه بنا را بر صدورش بگذاريم ولى عملًا به آن اعتنا نداريم و حمل بر تقيّه مىشود و تعبّد بدون فايدهء عملى معقول نيست . در حقيقت چنين تعبّدى مثل عدم تعبّد است و گويا اصلًا حديث موافق اخذ نشده است . بنابراين ، نوبت به ترجيح جهتى نمىرسد و در مرحلهء صدور و سند ، آن‌كه رجحان سندى دارد مقدّم مىشود . « 1 »\r\nو قال بعد جملة من الكلام . فمورد هذا الترجيح تساوى الخبرين من حيث الصدور إما علما كما فى المتواترين أو تعبدا كما فى المتكافئين من الأخبار و أما ما وجب فيه التعبد بصدور أحدهما المعين دون الآخر فلا وجه لإعمال هذا المرجح فيه لأن جهة الصدور متفرع على أصل الصدور انتهى موضع الحاجة من كلامه زيد فى علو مقامه ) .\r\n\r\n\r\n","description":"","footnote":"\r\n( 1 ) . فوائدالاصول ، ص 468 و 469 .\r\n","page_name":" 468 ","page_number":469},
  {"content":"\r\n\r\nو فيه مضافا إلى ما عرفت أن حديث فرعية جهة الصدور على أصله إنما يفيد إذا لم يكن المرجح الجهتى من مرجحات أصل الصدور بل من مرجحاتها و أما إذا كان من مرجحاته بأحد المناطين فأى فرق بينه و بين سائر المرجحات و لم يقم دليل بعد فى الخبرين المتعارضين على وجوب التعبد بصدور الراجح منهما من حيث غير الجهة مع كون الآخر راجحا بحسبها بل هو أول الكلام كما لا يخفى فلا محيص من ملاحظة الراجح من المرجحين بحسب أحد المناطين أو من دلالة أخبار العلاج على الترجيح بينهما مع المزاحمة و مع عدم الدلالة و لو لعدم التعرض لهذه الصورة فالمحكم هو إطلاق التخيير فلا تغفل .\r\n\r\n[ تضعيف إيراد المحقق الرشتى على الشيخ الانصارى 
  ]\r\nو ( قد أورد بعض أعاظم تلاميذه عليه بانتقاضه بالمتكافئين من حيث الصدور فإنه لو لم يعقل التعبد بصدور المتخالفين من حيث الصدور مع حمل أحدهما على التقية لم يعقل التعبد بصدورهما مع حمل أحدهما عليها لأنه إلغاء لأحدهما أيضا فى الحقيقة . )\r\nو فيه ما لا يخفى من الغفلة و حسبان أنه التزم قدس سره فى مورد الترجيح بحسب الجهة باعتبار تساويهما من حيث الصدور إما للعلم بصدورهما و إما للتعبد به فعلا مع بداهة أن غرضه من التساوى من حيث الصدور تعبدا تساويهما بحسب دليل التعبد بالصدور قطعا ضرورة أن دليل حجية الخبر لا يقتضى التعبد فعلا بالمتعارضين بل و لا بأحدهما و قضية دليل العلاج ليس إلا التعبد بأحدهما تخييرا أو ترجيحا .\r\nمورد ترجيح جهتى\r\nمرحوم شيخ در اينجا مىگويد مورد ترجيح جهتى آنجاست كه دو خبر از حيث صدور و جهات سندى صددرصد مساوى باشند ؛ يا به‌طور حتم و يقين مساوى باشند - مثل دو خبر متواتر كه هيچ كدام قابل طرح نيست و بناچار نوبت به مرجح جهتى مىرسد - و يا به‌طور تعبّدى . يعنى دو خبر واحدند ولى از لحاظ سندى كاملًا برابر هستند و نمىتوان گفت سند اين را بگير و آن را رها كن ؛ چون ترجيح بلامرجح است ؛ اينجا نوبت به رجحان جهتى مىرسد . امّا در مواردى كه احدهما رجحان سندى و صدورى دارد و معيّناً بايد همان را بگيريم نوبت به مرجح جهتى نمىرسد ؛ زيرا جهت صدور ، فرع بر اصل صدور است . « 1 »\r\nاشكال بر شيخ : مرحوم آخوند دو اشكال به فرمايشات شيخ اعظم دارد :\r\n1 . همان‌گونه كه قبلًا ذكر شد اساساً ميان مرجّحات ، ترتيبى وجود ندارد و مراعات ترتيب لازم\r\n\r\n\r\n","description":"","footnote":"\r\n( 1 ) . فرائدالاصول ، ص 469 .\r\n","page_name":" 469 ","page_number":470},
  {"content":"\r\n\r\nنيست تا محقق بهبهانى بگويد مرجح جهتى مقدم است و شيخ اعظم بگويد مرجح صدورى مقدّم است . ما اصل مبناى اينها ( لزوم مراعات ترتيب ) را قبول نداريم .\r\n2 . بر فرض كه مراعات ترتيب لازم باشد و قبول كنيم كه جهت صدور ، فرع بر اصل صدور است و علىالقاعده با وجود مرجح صدورى نوبت به مرجح جهتى نرسد ؛ ولى همهء اينها در فرضى است كه كليّهء مرجّحات ، اعم از جهتى و متنى و مضمونى و . . . به مرجح صدورى و ترجيح سندى رجوع نكنند و مرجح جهتى واقعاً مربوط به جهت صدور باشد كه در طول مرجح صدورى است ؛ ولى در آغاز همين فصل به اثبات رسيد كه همهء ترجيحات به ترجيح سندى برمىگردد . از اين زاويه همه در عرض هم و در يك رتبه قرار دارند ضمناً دليلى هم نداريم كه از دو مرجّح در عرض هم ، حتماً مرجح صدورى و سندى مقدم باشد ؛ زيرا اين مطلب ، اوّل الكلام است و دليل عين مدّعاست .\r\nدر نتيجه اگر طرفدار تعدّى از مرجحات منصوصه به غير منصوصه هستيم ، بايد ببينيم كدام‌يك از دو مرجح سندى و جهتى بيشتر موجب ظن فعلى به صدور مىشوند يا باعث اقربيّت خبر به واقع مىگردند ؟ هركدام كه در اين جهت و داشتن اين مناط ، قوىتر بود همان مقدّم است ؛ و اگر طرفدار اكتفا به مرجحات منصوصه هستيم ، بايد ببينيم اخبار علاجيه چه حكم مىكند و كدام را مقدّم مىداند ؟ و اگر دستمان از مناطها و اخبار كوتاه شد و نتوانستيم تقدم يكى از مرجحات سندى و جهتى را بر ديگرى بدست آوريم ، حتماً نوبت به اطلاقات تخيير مىرسد و بايد بگوييم مجتهد مخيّر است كه روايت مخالف عامّه و داراى مرجّح جهتى و يا روايت موافق عامه و داراى شهرت روائى ( مرجح صدورى ) را بگيرد . پس وجهى براى ترتيب و تقديم احدهما على الآخر نيست .\r\nاشكال ميرزا حبيب اللَّه رشتى : مرحوم ميرزا حبيب‌اللَّه رشتى كه از بزرگان تلاميذ شيخ اعظم است يك اشكال نقضى بر شيخ وارد كرده است و آن اين‌كه شيخ اعظم در لابه‌لاى كلامش سه صورت ذكر كرد :\r\n1 . اين‌كه دو روايت مخالف و موافق با عامّه هر دو مقطوع‌الصدور ؛ يعنى متواتر باشند . در اين فرض نوبت به ترجيح سندى و طرح يكى نمىرسد و تنها راه ، ترجيح جهتى است كه موافق عامّه را حمل بر تقيّه نماييم .\r\n2 . اين‌كه هر دو روايت خبر واحد باشند ولى از لحاظ سندى متكافى و صددرصد برابر باشند و هيچ كدام رجحان سندى نداشته باشند . باز هم جاى ترجيح جهتى است و تنها راه اين است كه موافق عامّه را حمل بر تقيّه كنيم و مخالف را حمل بر بيان حكم واقعى .\r\n\r\n","description":"","footnote":"","page_name":" 470 ","page_number":471},
  {"content":"\r\n\r\n3 . اين‌كه دو حديث از لحاظ سندى مختلف و متفاضل باشند ؛ يعنى احدهما ارْجَحُ صدوراً باشد از ديگرى . « 1 »\r\nاشكال ميرزاى رشتى به همين فرص سوم است و اشكال نقضى است و مىخواهند اين صورت را با صوت دوم نقض كند . وى مىفرمايد اگر به قول شما تعبّد به صدور هر دو حديثى كه از لحاظ سند متفاوت و متفاضل‌اند و يكى برترى دارد ، معقول نيست و ما حق نداريم بنا را بر صدور هر دو بگذاريم ، سپس يكى را حمل بر تقيّه كنيم ( به اين دليل كه معنا ندارد انسان به سند متعبّد شود ولى به مضمون آن عمل نكند و حمل بر تقيّه كند كه در حقيقت الغاء خبر است . ) پس بايد بگوييد تعبّد به صدور دو حديث برابر و مساوى از حيث سند نيز معقول نيست و ما حق نداريم بنا را بر صدور هر دو بگذاريم و يكى را حمل بر تقيّه كنيم ؛ زيرا اين نيز در حقيقت الغاء حديث موافق و عدم عمل به آن است . پس مناط هر دو يكى است و به نظر مىآيد كه صورت دوم و سوم فرقى با هم ندارند . پس چرا شما فرق گذاشتيد و در صورت سوم تعبّد به هر دو را نامعقول دانستيد ، ولى در صورت دوم تعبّد به هر دو را معقول ؟ « 2 »\r\nدفاع آخوند از شيخ : مرحوم آخوند به دفاع از شيخ اعظم از نقض مزبور ، چنين پاسخ مىدهد :\r\nميرزاى رشتى گمان كرده است شيخ مىخواهد بفرمايد در فرض تساوى دو حديث ما وظيفه داريم به هر دو بالفعل متعبّد باشيم و بنا را بر صدور هر دو بگذاريم و هر دو را حجّت فعلى بدانيم سپس به سراغ مرجّح جهتى برويم . . . ، غافل از اينكه هرگز نمىتوان گفت اين دو صادر شده‌اند ، و منظور شيخ هم اين مطلب نيست ؛ زيرا چنين چيزى اصلًا دليل ندارد ، براى اينكه ادلّهء حجّيت خبر واحد ( آيات و روايات و اجماعات و بناء عقلاء ) موارد تعارض و متعارضين - هر دو - را شامل نيست تا حكم به حجيّتِ فعلىِ هر دو نمايد . « 3 »\r\nمفاد اخبار علاجيّه هم كه مخصوص متعارضان است ، تعبّد به صدور يكى از متعارضان است كه رجحان دارد و يا اگر رجحان ندارد ، ما مخيّريم به اخذ يكى از آن دو ، نه تعبّد به صدور هر دو ؛ پس اين مطلب دليل ندارد . پس منظور شيخ چيست ؟ منظور آن است كه در دو خبر مساوى و برابر از حيث سند ، چون نمىتوان گفت حتماً اين حديث صادر شده است و بنا را بر صدور اين بگذاريم ؛ چون\r\n\r\n\r\n","description":"","footnote":"\r\n( 1 ) . مثلًا مخالف عامه شهرت روائى داشته باشد ، يا موافق عامه راوىاش اصدق و اوثق و . . . باشد ، در اينجا نوبت به ترجيح جهتى نمىرسد و تعبّد به صدور هر دو ، معقول نيست و حتماً بايد آن را كه رجحان صدورى دارد اخذ كنيم و ديگرى را طرح نماييم .\r\n( 2 ) . بدايع‌الافكار ، ص 457 .\r\n( 3 ) . علّت عدم شمول آن است كه گرچه مقتضى موجود است و دو حديث جامع شروط حجيّت هستند ؛ ولى مانع مفقود نيست و تعارض ، مانع از حجيّت هر دو است .\r\n","page_name":" 471 ","page_number":472},
  {"content":"\r\n\r\nترجيح بلامرجح است و يا ديگرى صادر شده است كه آن نيز ترجيح بلامرجّح است . از طرفى تا رجحان ديگرى باشد نوبت به تخيير نمىرسد و ما رجحان ديگرى داريم كه جهتى باشد و لذا ناچاريم به اين مرجح عمل كنيم و يكى را حمل بر تقيّه نماييم ، نه اين‌كه بالفعل تعبّد به صدور هر دو داشته باشيم ، بلكه در حقيقت ، مسألهء صدور را مسكوت نمىگذاريم و نمىگوييم حتماً هر دو صادر شده است يا حتماً اين صادر شده است نه آن ؛ و به سراغ مرجّح جهتى مىرويم .\r\n\r\n[ برهان المحقق الرشتى على امتناع تقديم الصدورى على الجهتى 
  ]\r\nو العجب كلّ العجب أنه رحمه الله لم يكتف بما أورده من النقض حتى ادعى استحالة تقديم الترجيح به غير هذا المرجح على الترجيح به و برهن عليه بما حاصله امتناع التعبد بصدور الموافق لدوران أمره بين عدم صدوره من أصله و بين صدوره تقية و لا يعقل التعبد به على التقديرين بداهة كما أنه لا يعقل التعبد بالقطعى الصدور الموافق بل الأمر فى الظنى الصدور أهون لاحتمال عدم صدوره بخلافه . ( ثم قال فاحتمال تقديم المرجحات السندية على مخالفة العامة مع نص الإمام عليه السلام على طرح موافقهم من العجائب و الغرائب التى لم يعهد صدورها من ذى مسكة فضلا عمن هو تالى العصمة علما و عملا .\r\nثم قال و ليت شعرى أن هذه الغفلة الواضحة كيف صدرت منه مع أنه فى جودة النظر يأتى بما يقرب من شق القمر ) .\r\n\r\n[ فساد برهان المذكور 
  ]\r\nو أنت خبير بوضوح فساد برهانه ضرورة عدم دوران أمر الموافق بين الصدور تقية و عدم الصدور رأسا لاحتمال صدوره لبيان حكم الله واقعا و عدم صدور المخالف المعارض له أصلا و لا يكاد يحتاج فى التعبد إلى أزيد من احتمال صدور الخبر لبيان ذلك بداهة و إنما دار احتمال الموافق بين الاثنين إذا كان المخالف قطعيا صدورا و جهة و دلالة ضرورة دوران معارضه حينئذ بين عدم صدوره و صدوره تقية و فى غير هذه الصورة كان دوران أمره بين الثلاثة لا محالة لاحتمال صدوره لبيان الحكم الواقعى حينئذ أيضا .\r\nو منه قد انقدح إمكان التعبد بصدور الموافق لبيان الحكم الواقعى أيضا و إنما لم يكن التعبد بصدوره لذلك إذا كان معارضه المخالف قطعيا بحسب السند و الدلالة لتعيين حمله على التقية حينئذ لا محالة .\r\nو لعمرى إن ما ذكرنا أوضح من أن يخفى على مثله إلا أن الخطأ و النسيان كالطبيعة الثانية للإنسان عصمنا الله من زلل الأقدام و الأقلام فى كلّ ورطة و مقام .\r\nثم إن هذا كله إنما هو بملاحظة أن هذا المرجح مرجح من حيث الجهة و أما بما هو موجب لأقوائية د\r\n\r\n","description":"","footnote":"","page_name":" 472 ","page_number":473},
  {"content":"\r\n\r\nلالة ذيه من معارضه لاحتمال التورية فى المعارض المحتمل فيه التقية دونه فهو مقدم على جميع مرجحات الصدور بناء على ما هو المشهور من تقدم التوفيق بحمل الظاهر على الأظهر على الترجيح بها .\r\nاللهم إلا أن يقال إن باب احتمال التورية و إن كان مفتوحا فيما احتمل فيه التقية إلا أنه حيث كان بالتأمل و النظر لم يوجب أن يكون معارضه أظهر بحيث يكون قرينة على التصرف عرفا فى الآخر فتدبر .\r\nنظريهء ميرزاى رشتى\r\nمرحوم ميرزاى رشتى پس از اشكال نقضى يك ادّعاى بالاترى نموده است و آن اين‌كه اصلًا با وجود مرجح جهتى ( مخالفت عامه ) نوبت به ساير مرجحات ( مرجح صدورى و . . . ) نمىرسد و اصولًا محال است ما به سراغ مرجحات ديگر برويم و مثلًا حديث موافق عامه را اخذ كنيم و به آن متعبّد شويم به صرف اينكه شهرت روائى دارد ؛ هرگز چنين چيزى معقول نيست . به اين دليل كه موافق عامه از دو حال خارج نيست . يا اصلًا در واقع صادر نشده و كذب است ، پس تعبّد به آن معنا ندارد و يا صادر شده است ولى در مقام تقيّه باز هم تعبّد به آن معقول نيست ؛ زيرا تعبّد بايد اثر شرعى داشته باشد و گرنه لغو و وجودش كالعدم است .\r\nسپس گفته است : كمااين‌كه تعبّد به حديث موافق عامّه‌اى كه مقطوع الصدور باشد ، معقول نيست زيرا موافق مقطوع در مقام تقيّه صادر شده است و حمل بر تقيّه مىشود و معنا ندارد كه ما به آن متعبّد شويم چون مستلزم طرح خبرى است كه مخالف عامّه است و مُبيّن حكم واقعى است . سپس فرموده است بلكه اگر تعبّد به مقطوع الصدور معقول نيست ، تعبّد به مظنون الصدور به طريق أولى روا نيست ، زيرا در مورد ظنّ ، احتمال عدم صدور هم مىدهيم كه شايد اصلًا صادر نشده باشد ولى در مورد مقطوع جاى اين احتمال نيست . سپس ميرزاى رشتى شعار داده و فرموده است اگر كسى احتمال هم بدهد كه مرجح سندى و صدورى بر مرجح جهتى تقدّم دارد همين احتمال هم از عجايب و غرايب است و از هيچ انسان خردمندى سزاوار نيست تا چه رسد به شيخ اعظم كه از نظر علم و عمل تالى تلو مقام عصمت است و در خوش فكرى و زيبايى نظر و ابتكار به‌قدرى والاست كه نزديك است در مسائل اصولى و فقهى شقّ القمر نمايد ، ولى در اينجا دچار چنين غفلت واضحى گرديده است . « 1 »\r\nردّ نظريهء ميرزاى رشتى\r\nمرحوم آخوند در پاسخ محقق رشتى مىفرمايد اشتباه شما در اينجاست كه گمان كرديد در حديث\r\n\r\n\r\n","description":"","footnote":"\r\n( 1 ) . بدايع‌الافكار ، ص 457 .\r\n","page_name":" 473 ","page_number":474},
  {"content":"\r\n\r\nموافق عامه دو احتمال وجود دارد و بعد ادّعا كرديد كه در هر صورت تعبّد به آن از محالات است ؛ غافل از اين‌كه سه احتمال در كار است : 1 . اصلًا صادر نشده باشد ؛ 2 . در مقام تقيّه صادر شده باشد ؛ 3 . براى بيان حكم واقعى صادر شده باشد .\r\nزيرا چه بسا حكم واقعى در موردى موافق عامه باشد و قبلًا در فصل چهارم گذشت كه « الرشد فى خلافهم » قضيّهء غالبيه است نه دائميّه ، و همين احتمال ثالث كافى است كه ما بتوانيم به خبر موافق متعبّد شويم و آن را حجّت بدانيم ، پس تعبّد به آن ممكن است ، نه محال .\r\nآرى اگر حديث مخالف عامّه از هر لحاظ قطعى باشد ، يعنى از حيث سند متواتر است و از لحاظ جهت صدور قطعاً براى بيان واقع است نه مصالح ديگر غير از تقيّه . از نظر دلالت هم نصّ است ؛ اينجاست كه ما يقين مىكنيم حكم واقعى در اين طرف است و نسبت به موافق عامّه سه احتمال نيست و همان دو احتمال اوّل و دوم است كه ميرزاى رشتى فرمود و جاى احتمال سوم نيست . زيرا معنا ندارد كه حكم واقعى در دو طرف متضاد باشد ، ولى اين فرض نادرى است كه حديث مخالف صددرصد مقطوع باشد و نوعاً چنين نيست و آن هم مظنون است و در جانب موافق هم احتمال صدور براى بيان واقع وجود دارد و همين كافى است كه بتوانيم به آن متعبّد شويم .\r\nدر لابه‌لاى سخنان ميرزاى رشتى آمده بود : « كما أنّه لايعقل التعبد بالقطعى الصدور الموافق » .\r\nمرحوم آخوند مىفرمايد از پاسخ قبلى جواب اين جمله هم روشن شد كه نسبت به موافق قطعى هم تعبّد به صدور ممكن است ؛ زيرا گرچه اينجا احتمال اوّل از سه احتمال نيست كه بگوئيم شايد صادر نشده است « 1 » ولى احتمال دوم و سوم وجود دارد كه شايد براى تقيّه باشد و شايد براى بيان واقع . و همين مقدار كافى است كه بتوان به حديث موافق عامه متعبّد شد و مخالف را كنار گذاشت ؛ مگر اين‌كه باز حديث مخالف عامّه صددرصد قطعى باشد ؛ يعنى از حيث سند و از حيث جهت صدور و از لحاظ دلالت ، كمترين احتمال خلافى نداشته باشد كه باز حديث موافق ، قابل حمل بر بيان حكم واقعى نيست و ناگزير بايد حمل بر تقيّه شود ولى در غير اين‌صورت ، نسبت به موافق هم امكان حمل بر بيان واقع هست و تعبّد به آن ميسور است .\r\nدر پايان ، مرحوم آخوند هم شعار داده است كه به جان خودم سوگند مطالبى را كه گفتم مطالب واضح و روشن است و نبايد بر مثل محقق رشتى مخفى بماند ، ولى بشر جايزالخطاست و نسيان و غفلت و اشتباه به منزله طبيعت ثانوىِ انسان گرديده و جزء ذات او شده است و غيرمعصوم - هر كه باشد - گاهى دچار اشتباه و فراموشى مىشود .\r\n\r\n\r\n","description":"","footnote":"\r\n( 1 ) . چون مقطوع را نمىتوان گفت صادر نشده است .\r\n","page_name":" 474 ","page_number":475},
  {"content":"\r\n\r\nقوله : ثمّ انّ هذا كله : آنچه تا به حال ذكر شد مبنى بر اين بود كه مخالفت عامّه از مرجّحات جهتى باشد . آنگاه سخن از تقديم و تأخير مطرح و سه نظريّه عنوان شد .\r\n1 . مرجح جهتى مقدّم است ؛\r\n2 . مرجح صدورى مقدم است ؛\r\n3 . در عرض هم هستند و هيچ‌كدام مقدّم نيست .\r\nولى حالا فرض ديگرى مطرح است و آن اينكه كسى بگويد مخالفت با عامه از مرجّحات دلالى و مربوط به دلالت است . به اين نحو كه در حديث موافق عامّه ، احتمال توريه وجود دارد . « 1 » به همين نسبت ، ظهور و دلالت كلام ضعيف و سست مىگردد ؛ ولى در حديث مخالف عامّه اين احتمال نيست و لذا احتمال ارادهء ظاهر ، قوى است و از اين زاويه ، مخالف عامّه اظهر و موافق عامه ظاهر است و قانون اظهر و ظاهر هم روشن است كه اظهر مقدّم است و ظاهر را بايد توجيه كرد تا با اظهر بسازد و چنين موردى از موارد جمع عرفى است و در فصل‌هاى قبلى گذشت كه با وجود رجحان دلالى نوبت به هيچ‌يك از مرجّحات نمىرسد . اين هم يك شكل قضيّه .\r\nقوله : اللّهم إلّاأن يقال : مگر اين‌كه كسى بگويد درست است كه در موافق عامه باب توريه مفتوح است ، ولى اين مطلبى نيست كه ظهورى باشد وعرف و اهل محاوره به وضوح آن را بفهمند ، بلكه با دقّت و تأمّلْ حاصل مىشود و امرى كه با دقّت بدست آيد نمىتواند موجب اظهريت طرف مقابل شود ، به‌گونه‌اى كه عرفاً بتوان در حديث مقابل اظهر ( موافق عامّه ) دخل و تصرف نمود و آن را حمل بر توريه كرد . پس مخالفت عامّه از مرجّحات دلالى نشد .\r\nفتدبّر : شايد اشاره باشد به اينكه اين نيز قرينهء عرفى است ؛ منتها قرائن گاهى جلى و آشكار است و گاهى خفى است و پس از احتمال توريه براى عرف اين ظهور و اظهريّت درست مىشود . چنان كه در آيهء كوثر مراد از كوثر فاطمه عليها السلام است ، ولى پس از ملاحظه آيهء سوم سورهء كوثر و تعابيرى كه در آن آمده است كه بر غير فاطمهء اطهر عليها السلام منطبق نيست اين مراد را مىفهميم .\r\n\r\n\r\n","description":"","footnote":"\r\n( 1 ) . توريه آن است كه كلام ظهور در معنايى دارد و گوينده خلاف ظاهر را اراده مىكند و شنونده را به اشتباه مىاندازد و چنين‌وانمود مىكند كه ظاهر كلام ، مراد اوست .\r\n","page_name":" 475 ","page_number":476},
  {"content":"\r\n\r\n\r\nفصل : [ المرجّحات الخارجيّة 
  ]\r\n\r\n[ القسم الاوّل : الترجيح بالظنّ غير المعتبر 
  ]\r\nموافقة الخبر لما يوجب الظن بمضمونه و لو نوعا من المرجحات فى الجملة بناء على لزوم الترجيح لو قيل بالتعدى من المرجحات المنصوصة أو قيل بدخوله فى القاعدة المجمع عليها كما ادعى و هى لزوم العمل بأقوى الدليلين .\r\nو قد عرفت أن التعدى محل نظر بل منع و أن الظاهر من القاعدة هو ما كان الأقوائية من حيث الدليلية و الكشفية و كون مضمون أحدهما مظنونا لأجل مساعدة أمارة ظنية عليه لا يوجب قوة فيه من هذه الحيثية بل هو على ما هو عليه من القوة لو لا مساعدتها كما لا يخفى .\r\nو مطابقة أحد الخبرين لها لا يكون لازمه الظن بوجود خلل فى الآخر إما من حيث الصدور أو من حيث جهته كيف و قد اجتمع مع القطع بوجود جميع ما اعتبر فى حجية المخالف لو لا معارضة الموافق و الصدق واقعا لا يكاد يعتبر فى الحجية كما لا يكاد يضر بها الكذب كذلك فافهم .\r\nفصل نهم : مرجّحات خارجيّه\r\nدر فصل قبل درباره مرجّحات داخلى - اعمّ از صدوى و جهتى و متنى و . . . - بحث شد . در اين فصل دربارهء مرجّحات خارجى بحث مىشود . مرحوم شيخ در تعريف مرجح خارجى چنين گفته است : « كلّ مزيّةٍ مستقلّةٍ بنفسها و لو لم يكن هناك خبرٌ أصلًا » ؛ « 1 » يعنى مزايا و امتيازاتى كه استقلالًا در خارج تحقّق مىيابند چه خبر و روايتى در ميان باشد كه هماهنگ با آنها باشد و چه نباشد . نام ديگر آنها مرجّحات مضمونى است ؛ يعنى عواملى كه مضمون و محتواى يك حديث را تقويت و تأييد و پشتيبانى مىنمايند . مرحوم آخوند اينها را در چهار قسمت بررسى مىكند :\r\nقِسم اوّل مرجحات خارجى : امارات ظنّيه‌اى كه دليلى بر اعتبار آنها قيام نكرده است و از اين زاويه غير معتبره‌اند ، مثل شهرت فتوائيّه و اجماع منقول و خبر ضعيف و . . . . اگر دو روايت تعارض كردند و شهرت فتوائيّه يا اجماع منقول و . . . با يكى از آنها موافق بود آيا به اين وسيله آن حديث بر حديث ديگر رجحان پيدا مىكند يا خير ؟ مشهور فقهاء و از جمله شيخ اعظم در رسائل « 2 » طرفدار ترجيح هستند و شهرت فتوائيّه و مانند آن را از جملهء مرجّحات خارجى مىدانند . ايشان بر اين مطلب دو دليل اقامه كرده‌اند :\r\n1 . عموم ملاك مستفاد از اخبار علاجيّه : شيخ اعظم در فصل چهارم به سه فراز از روايات علاجيّه\r\n\r\n\r\n","description":"","footnote":"\r\n( 1 ) . فرائدالاصول ، ص 451 .\r\n( 2 ) . همان ، ص 469 .\r\n","page_name":" 476 ","page_number":477},
  {"content":"\r\n\r\nو مخصوصاً مقبولهء ابن حنظله استناد كرد و از هر سه ، مناط كلّى استفاده كرد ، و آن عبارت بود از افادهء ظن نوعى و شأنى يا اقربيّت الىالواقع ، يعنى هر مزيتى كه باعث شود يكى از دو خبر به واقع نزديك‌تر شود ، همان مزيّت مرجّح است و لا ريب در اينكه موافقت مضمون خبرى با شهرت فتوائى و اجماع منقول و غيره موجب اقربيّت مىشود . پس به حكم عموم مناط ، اينها نيز از جملهء مرجّحات‌اند .\r\n2 . اطلاق معقد اجماع : سابقاً هم گفته شد از قواعدى كه بر آن ادّعاى اجماع شده قاعدهء عمل به اقوى الدليل است ؛ يعنى هرگاه يكى از دو دليل قوىتر از ديگرى بود ، حتماً بايد طبق همان عمل شود .\r\nو به حكم اين كبراى كلّى مىگوييم موافقت خبر با اجماع منقول و غيره موجب مىشود تا اين خبر قوىترينِ دو دليل باشد و قوىتر مقدّم است بر ضعيف‌تر . پس اين خبر بر خبر ديگر مقدم است .\r\nپاسخ آخوند : مرحوم آخوند به هر دو دليل شيخ اعظم پاسخ مىدهد :\r\nپاسخ دليل اوّل : اساس اين دليل مبتنى بر تعدّى از مرجّحات منصوصه به غيرمنصوصه و تنقيح مناط كلّى است و قبلًا در فصل چهارم اين مبنا باطل شد و ما از هر سه دليل شيخ جواب داديم و تعدّى را نپذيرفتيم . « 1 »\r\nپاسخ دليل دوم : باز هم قبلًا در اواخر فصل چهارم بيان شد كه مناط ، اقوى الدليلين به حسب مقام اثبات و كشف است ؛ يعنى امورى كه طريقيّت و كاشفيّت يك حديث از واقع را تقويت كنند و آنها مرجّحات داخلى هستند ؛ نه هر عاملى كه به مقام طريقيت و كشف ، ارتباطى ندارند و تنها به حسب مقام ثبوت و واقع ، مفاد مضمون يك حديث را قوّت مىبخشند كه قضيّهء اقوى الدليلين در اينجا اجرا نمىشود . فعلًا بحث ما دربارهء مرجّحات خارجى و مضمونى است ، نه داخلى . پس اين دليل نيز از محلّ بحث ما بيگانه است .\r\nادعاى شيخ : شيخ اعظم مدّعى شده است كه مرجّح خارجى هم به مرجّح داخلى برمىگردد و فرموده است : لازمهء مطابق بودن يكى از دو خبر با امارهء خارجيّه ، اين است كه ما ظنّ به وجود خللى در خبر ديگر پيدا كنيم كه يا از نظر صدور و سند مشكل دارد و يا از حيث جهت صدور مشكل دارد . در نتيجه آن‌كه صاحب امتياز است ، اقوى الدليلين مىشود و آن‌كه فاقد امتياز است ، اضعف مىگردد و كبراى اقوى الدليلين مقدم اجرا مىشود و بالجمله وقتى شهرت فتوائى ، يك طرف را تأييد كرد احتمال قوى مىدهيم كه طرف ديگر ، خلل و نقصانى در صدور و غيره دارد و لذا به همين نسبت طريقيّت آن به سوى واقع مبتلا به اشكال ، و ديگرى طريق قوىتر مىشود و مقدّم است . « 2 »\r\nپاسخ آخوند : مرحوم آخوند در پاسخ مىفرمايد هرگز چنين ملازمه‌اى نيست و لازمهء مطابقت خبرى با امارهء خارجى اين نيست كه خبر ديگر از لحاظ حجيّت دچار مشكل شود ؛ زيرا فرض ما اين\r\n\r\n\r\n","description":"","footnote":"\r\n( 1 ) . بر فرض تعدّى هم گفتيم بايد به هر عاملى كه مزيّتى در خبر ايجاد مىكند تعدّى كرد ، ولو موجب ظن فعلى يا شأنى نشود .\r\n( 2 ) . فرائدالاصول ، ص 469 .\r\n","page_name":" 477 ","page_number":478},
  {"content":"\r\n\r\nاست كه آن يكى هم جامع شروط حجيّت است و چگونه ممكن است با قطع به حجيّت و جامع شروط بودنِ اين طرف ، ظنّ به خلل و نقصان سندى و در واقع عدم حجيّت پيدا كنيم ؟ اين دو با همديگر يك بام و دو هواست . اين‌كه شايد حديث موافق شهرت ، در واقع صدق و آن يكى در واقع كذب باشد ضرر ندارد ؛ زيرا مناط صدق و كذب واقعى نيست . بايد احراز شود امّا با مرجّح مزبور احراز نمىشود .\r\nنتيجه : به عقيدهء آخوند اين‌گونه مزايا وعوامل ، موجب رجحان يك طرف نمىشود .\r\nفافهم : شايد اشاره به اين باشد كه « فى النفس شىء » ، يعنى خيالمان از اين بابت راحت نيست و بزرگان از علماء ( مشهور ) اينها را مرجّح به حساب آوردند و روى اين جهت احتمال مرجّح بودن قوى است .\r\nهذا حال الأمارة الغير المعتبرة لعدم الدليل على اعتبارها .\r\n\r\n[ القسم الثانى : الترجيح بالقياس 
  ]\r\nأما ما ليس بمعتبر بالخصوص لأجل الدليل على عدم اعتباره بالخصوص كالقياس فهو و إن كان كالغير المعتبر لعدم الدليل بحسب ما يقتضى الترجيح به من الأخبار بناء على التعدى و القاعدة بناء على دخول مظنون المضمون فى أقوى الدليلين إلا أن الأخبار الناهية عن القياس و ( : أن السنة إذا قيست محق الدين ) مانعة عن الترجيح به ضرورة أن استعماله فى ترجيح أحد الخبرين استعمال له فى المسألة الشرعية الأصولية و خطره ليس بأقل من استعماله فى المسألة الفرعية .\r\nو توهم أن حال القياس هاهنا ليس فى تحقق الأقوائية به إلا كحاله فيما ينقح به موضوع آخر ذو حكم من دون اعتماد عليه فى مسألة أصولية و لا فرعية قياس مع الفارق لوضوح الفرق بين المقام و القياس فى الموضوعات الخارجية الصرفة فإن القياس المعمول فيها ليس فى الدين فيكون إفساده أكثر من إصلاحه و هذا بخلاف المعمول فى المقام فإنه نحو إعمال له فى الدين ضرورة أنه لولاه لما تعين الخبر الموافق له للحجية بعد سقوطه عن الحجية بمقتضى أدلة الاعتبار و التخيير بينه و بين معارضه بمقتضى أدلة العلاج فتأمل جيدا .\r\nقِسم دومِ مرجحات خارجى : قسم دوم از مرجهات خارجى يا مضمونى عبارت است از امارات ظنيّه‌اى كه حجّت و معتبر نيستند ؛ آن هم نه به‌خاطر اين‌كه دليل قاطع بر اعتبار ندارند ، بلكه به خاطر اينكه اصلًا دليل قاطع بر ردّ آنها داريم ، مثل قياس . حال اگر دو روايت با يكديگر تعارض كردند و قياس با يكى از آنها موافق بود يا يكى از آنها موافق با قياس هم بود ، خود قياس مستقلًا حجّت و دليل نيست ؛ ولى آيا مرجّح خبرى بر خبر ديگر هست يا نه ؟\r\nابتداء مىفرمايند به همان دو دليلى كه در قسم اوّل اقامه شد و شهرت فتوائى را مرجّح قرار دادند ، در اينجا هم بايد قياس را مرجّح قرار دهند . هر چند به هر دو دليل جواب داديم و قسم اوّل را هم مرجح ندانستيم ، ولى مشهور قائل بودند و علىالقاعده بايد قياس را نيز مرجّح قرار دهند .\r\nبا اين حال بنا به دليل خاص حضرات مشهور هم قياس را مرجّح قرار نداده‌اند ؛ چرا كه اخبار\r\n\r\n","description":"","footnote":"","page_name":" 478 ","page_number":479},
  {"content":"\r\n\r\nفراوان و متواترى داريم كه از قياس نهى كرده « 1 » و فرموده‌اند كه سنّت وقتى با قياس به‌دست آيد ، دين نابود مىگردد . « 2 » به حكم اين اخبار ، ترجيح به قياس هم روا نيست . و بلكه اگر در فروع فقهى و در يك مسألهء فرعيّه جزئيّه ، شرع مقدّس از به‌كار بردن قياس منع فرمود در مسألهء مهّمِ شرعىِ اصولى ( اصول فقه ) به نام حجيّت يكى از متعارضان ، به طريق اولى به‌كارگيرىِ قياس ممنوع است ؛ زيرا چه‌بسا آن يك خبر كه با قياس راجح شده است بيان كننده چندين حكم مهم باشد كه عمرى به آن عمل مىشود .\r\nاشكال : اگر كسى بگويد همان‌گونه كه در ساير موضوعات خارجيّهء داراى حكم شرعىِ فرعى ، از قياس مىتوان استفاده كرد « 3 » همچنين در مورد بحث هم موضوع رجحان ، اقوى الدليلين است و قياس كه موافق با يكى از دو خبر است موجب مىشود اين خبر ، قوىترين گردد و صغراى كبراى كلّى شود ؛ بدون اين‌كه مستقيماً دربارهء حكم شرعىِ فرعى ( فقهى ) يا اصلى ( اصول فقه ) به قياس عمل شده باشد .\r\nحال آيا با قياس نمىتوان اين موضوع را منقّح كرد ؟\r\nپاسخ : اين توهّم كاملًا بيجاست و مقايسهء مانحن فيه با موضوعات خارجيّهء محضه نادرست است ؛ زيرا قياس كه در موضوعات اعمال مىشود ، نامش قياس در امر دين نيست تا مفاسدش بيشتر از مصالح آن باشد ؛ « 4 » ولى قياسى كه در مانحن‌فيه و در رابطه با يكى از دو خبر متعارض اعمال مىشود از نوع قياس در دين است ؛ زيرا لولاالقياس ، هرگز معيّناً خبر موافق با آن ، حجّت و لازم الاتباع نبود و ادّلهء حجيّت خبر واحد كه متعارضين را شامل نمىشوند . بر اساس اين‌ها دو خبر هر دو سقوط مىكردند ، و ادلّهء علاجيّه هم كه حكم به تخيير مىكرد نه ترجيح و تعيين ، و با قياس ، يك خبر راجح مىشود و بدان عمل مىشود و چه بسا واجد چندين حكم كلّى باشد كه مجتهد طبق آن فتوى داده و عمرى خودش و مقلّدانش به آن عمل كرده‌اند . آيا اين غير از استعمال قياس در امر دين است ؟ آيا اخبار ناهيه از عمل به قياس ، اين مورد را شامل نيست ؟ حتماً قياس در دين است و حتماً مشمول آن اخبار است . پس به‌وسيلهء قياس نمىتوانيم يكى از دو خبر را بر ديگرى ترجيح دهيم ؛ قياس نه حجيّت دارد و نه مرجّح است .\r\n\r\n[ القسم الثالث : الترجيح بموافقة الكتاب أو السنّة القطعية 
  ]\r\nو أما ما إذا اعتضد بما كان دليلا مستقلا فى نفسه كالكتاب و السنة القطعية فالمعارض المخالف لأحدهما إن كانت مخالفته بالمباينة الكلية فهذه الصورة خارجة عن مورد الترجيح لعدم حجية الخبر المخالف كذلك من أصله و لو مع عدم المعارض فإنه المتيقن من الأخبار الدالة على أنه زخرف أو باطل أو أنه لم نقله أو غير ذلك .\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 57 .\r\n( 2 ) . همان .\r\n( 3 ) . مثلًا در باب وضو و غسل و روزه و . . . كه خوف از ضرر يا ظنّ به ضرر ، موضوع عدم وجوب وضو و صوم و مانند آن است و اين ظن از هر راهى كه حاصل شود موضوعيّت دارد ولو از راه قياس .\r\n( 4 ) . اگرچه يك اثر شرعىِ فرعىِ جزئى هم داشته باشد كه بر فلان آدم صوم واجب نباشد و . . . .\r\n","page_name":" 479 ","page_number":480},
  {"content":"\r\n\r\nو إن كانت مخالفته بالعموم و الخصوص المطلق فقضية القاعدة فيها و إن كانت ملاحظة المرجحات بينه و بين الموافق و تخصيص الكتاب به تعيينا أو تخييرا لو لم يكن الترجيح فى الموافق بناء على جواز تخصيص الكتاب بخبر الواحد إلا أن الأخبار الدالة على أخذ الموافق من المتعارضين غير قاصرة عن العموم لهذه الصورة لو قيل بأنها فى مقام ترجيح أحدهما لا تعيين الحجة عن اللاحجة كما نزلناها عليه .\r\nو يؤيده أخبار العرض على الكتاب الدالة على عدم حجية المخالف من أصله فإنهما تفرغان عن لسان واحد فلا وجه لحمل المخالفة فى أحدهما على خلاف المخالفة فى الأخرى كما لا يخفى .\r\nاللهم إلا أن يقال نعم إلا أن دعوى اختصاص هذه الطائفة بما إذا كانت المخالفة بالمباينة بقرينة القطع بصدور المخالف الغير المباين عنهم عليهم السلام كثيرا و إباء مثل ( : ما خالف قول ربنا لم أقله ) أو زخرف أو باطل عن التخصيص غير بعيدة .\r\nو إن كانت المخالفة بالعموم و الخصوص من وجه فالظاهر أنها كالمخالفة فى الصورة الأولى كما لا يخفى .\r\nقسم سوم مرجحات خارجى : دو خبر با يكديگر تعارض دارند و يكى از آنها موافق قرآن يا سنّت قطعى ( متواتر ) است و ديگرى مخالف كتاب و سنّت ، كه خود كتاب و سنّت قطعى ، يك دليل معتبر و مستقلّ است - چه خبر واحدى در ميان باشد يا نباشد - خواه يقين‌آور باشد ، مثل نصّ قرآنى ، يا گمان‌آور باشد مثل ظواهر كتاب و سنّت . در اينجا سؤال اين است كه آيا چنين دليل قاطع و مستقلى يا چنين امارهء ظنيّهء معتبرى مىتواند مرجّح يكى از دو خبر ( خبر موافق قرآن ) بر خبر ديگر باشد يا نه ؟\r\nدر پاسخ بايد گفت به‌طور كلّى حديثى كه مخالف قرآن است ، گاهى با نصّ قرآن مخالف است ؛ چنين حديثى اصلًا حجّت نيست و منحصراً موافق قرآن حجّت است . گاهى با ظاهر قرآن مخالف است ، فعلًا اين فرض محور بحث است . حديثى كه مخالفِ ظاهر قرآن باشد سه صورت دارد :\r\n1 . گاهى مخالفت از نوع تباين كلّى است ؛ مثلًا آيه مىگويد همهء فرزندان از پدر ارث مىبرند و روايتى مىگويد هيچ فرزندى ارث نمىبرد ، و خبر ديگرى همان مفاد آيه را بيان مىكند كه در اينجا مفاد خبر اوّل با ظاهرِ آيه صددرصد تنافى دارد و نفى و اثبات است . يا مثل اين‌كه آيه بگويد « اكرام همهء دانشمندان واجب است » و خبرى موافق آيه باشد و خبر ديگرى بگويد « اكرام همهء علماء حرام است » كه صد در صد متضادّ با آيه است .\r\n2 . گاهى مخالفت از نوع عام وخاص مطلق است . مثلًا آيه به عمومش مىگويد « هرچه در زمين است براى شما حلال شده است » و روايتى مىگويد « گوشت خرگوش حرام است » و روايت ديگر حكم به حليّت آن مىكند و تعارض دارند . در اين فرض علىالقاعده ( قواعد اصولى و نيز قانون جمع عرفى ) بايد بتوانيم عام كتابى را با خبر واحد خاص تخصيص بزنيم . به اين نحو كه نخست مرجّحات\r\n\r\n","description":"","footnote":"","page_name":" 480 ","page_number":481},
  {"content":"\r\n\r\nيكى از آن دو را ملاحظه كنيم ، آنگاه اگر يكى از آن دو ، يعنى خبر خاص مخالف با عام كتابى ، راجح بود ، به‌وسيلهء آن ، عام كتابى را تخصيص بزنيم و اگر برابر بودند ، باز مخيّر باشيم ، و اگر خواستيم همين خبر مخالف را اخذ كنيم و مخصِّص عام كتابى قرار دهيم . اينها مقتضاى قاعده است .\r\nو لكن اخبار علاجيّه كه مىگويد از متعارضان خبرى را كه مخالف قرآن است كنار بگذار و خبرى را كه موافق است بگير ، اطلاق و عموم دارند و مطلق مخالف قرآن را شامل مىشوند ؛ حتّى اين نوع از مخالف را كه اخصّ مطلق است و حكم مىكنند كه موافق كتاب را ترجيح بده . البته قبلًا در فصل سوّم بحثى داشتيم كه آيا اين روايات ، مربوط به ترجيح حجّتى بر حجّت ديگر است يا تميز حجّت از لاحجّت ؟ آنچه الآن ذكر شد ، بر فرض ترجيح بود ؛ ولى اگر اينها را حمل بر تميز نماييم كلًا از بحث ما خارج است و نمىتوان موافق قرآن را به عنوان اينكه راجح است اخذ كرد ، بلكه از باب اين‌كه حجّت منحصر به فرد است اخذ مىشود .\r\nاخبارى داريم به عنوان اينكه آنچه را از ما به شما مىرسد و ديگران از قول ما نقل مىكنند - چه معارض داشته باشد و چه نداشته باشد - بر قرآن عرضه كنيد ؛ اگر موافق قرآن بود ، حق است ، ولى اگر مخالف كلام پروردگار ما بود ، بدانيد كه ما نگفته‌ايم و به ما دروغ بسته‌اند و سخن باطلى است . « 1 » اين اخبار قطعاً مربوط به تميز حجّت از لاحجّت است و مىخواهد بگويد مخالف كذايى اصلًا حجّت نيست . حال اين اخبار هم مؤيّد آن است كه اخبار علاجيّه‌اى هم كه سخن از اخذ به موافق كتاب و طرح مخالف به ميان آورده است مربوط به تميز حجّت از لاحجّت است .\r\nو وجه تأييد آن است كه اين دو دسته روايت ( اخبار عرض بر كتاب ولو معارض نباشد و اخبار علاجيّهء مشارٌاليها كه در خصوص متعارضان است ) از يك زبان ( لسان معصومان كه همهء آنها يك نورند ) خارج شده‌اند و موضوع هر دو دسته « ما خالف القرآن » است و وجهى ندارد كه يك دسته را بر مخالف تباينى حمل كنيم و بگوييم اخبار عرض بر كتاب ، مخصوص چنين مخالفى است و اخبار علاجيّه را بر مخالف عام و خاص حمل كنيم ، بلكه از هر دو دسته عموم مخالفت مراد است و در نتيجه بايد گفت تمام اينها مربوط به تميز حجّت از لاحجّت است و از محور بحث ما بيرون است .\r\nقوله : اللّهم الا ان يقال . . . : در اين بخش با انضمام دو مطلب نتيجه مىگيريم كه مؤيّد مذكور بجا نيست :\r\n1 . يقيناً مخالف غير مباينى از معصومين عليهم السلام صادر شده و فراوان هم صادر شده است ؛ زيرا آنان مفسّران و مبيّنان مراد واقعى قرآن هستند و خصوصات و مقيّدات فراوانى از آنها صادر شده است و بلكه اكثريّت مطلق روايات صادره از معصومين عليهم السلام از اين قسم است كه به نحوى با عام يا مطلق يا ظاهر كتاب تلاقى دارند .\r\n\r\n\r\n","description":"","footnote":"\r\n( 1 ) . همان .\r\n","page_name":" 481 ","page_number":482},
  {"content":"\r\n\r\n2 . يقيناً اخبار عرض بر كتاب ، آبىِ از تخصيص است ؛ زيرا تعبير به باطلٌ و زخرفٌ و ليس بشىء و . . . دارد كه هرگز قابل تخصيص نيست كه كسى بگويد فلان مخالف قرآن ، مزخرف و باطل نيست و . . . ؛ آنگاه از ضميمه اين دو نكته به اين نتيجه مىرسيم كه اخبار عرض بر كتاب ، مربوط به مخالف‌هاى تباينى است ؛ يعنى رواياتى كه تباين كلّى با آيات دارند باطل و مزخرف هستند و شامل مخالف‌هاى عام و خاصّ نمىشود . لذا اخبارالعرض مؤيّد اين مطلب نيست كه اخبار علاجيّه را هم بر تميز حجت از لا حجّت حمل كنيم .\r\n3 . گاهى مخالفت از نوع عام و خاص من وجه است ؛ مثلًا آيه مىگويد « اكرام همهء عالمان واجب است » و حديثى همين را مىگويد ، در صورتى كه حديث ديگر مىگويد « اكرام فاسقان واجب نيست » . در اينجا عنوان عالم و فاسق عموم و خصوص من‌وجه است .\r\nمرحوم آخوند مىفرمايد اين قسم از نظر حكمى به قسم اوّل ملحق است ؛ يعنى همانند مخالف تباينى است ؛ زيرا در مادهء اجتماع ، جمع ميان آيه و حديث ممكن نيست . ناگزير بايد گفت اين حديث اصلًا صادر نشده است و حجّت نيست .\r\n\r\n[ القسم الرابع : الترجيح بالاوصول العمليّه 
  ]\r\nو أما الترجيح به مثل الاستصحاب كما وقع فى كلام غير واحد من الأصحاب فالظاهر أنه لأجل اعتباره من باب الظن و الطريقية عندهم و أما بناء على اعتباره تعبدا من باب الأخبار وظيفة للشاك كما هو المختار كسائر الأصول العملية التى يكون كذلك عقلا أو نقلا فلا وجه للترجيح به أصلا لعدم تقوية مضمون الخبر بموافقته و لو بملاحظة دليل اعتباره كما لا يخفى .\r\nهذا آخر ما أردنا إيراده و الحمد لله أولا و آخرا و باطنا و ظاهرا .\r\nقِسم چهارم مرحجات خارجى : تا به حال در سه قسم قبلى سخن از ترجيح به اماره‌اى از امارات بود . اكنون در اين قسم ، سخن از ترجيح روايتى به بركت اصلى از اصول عمليّه است . مثلًا دو روايت تعارض دارند ؛ يكى مىگويد فلان كار واجب است و ديگرى مىگويد واجب نيست و اصل برائت نيز با عدم وجوب موافق است . يا حديثى مىگويد فلان كار واجب است و ديگرى مىگويد واجب نيست و اصل برائت نيز با عدم وجوب موافق است . يا حديثى مىگويد جمعه واجب است و حديث ديگر ظهر را واجب مىداند و استصحاب وجوب جمعه هم با حديث اوّل موافق است . حال آيا به بركت اصل برائت يا استصحاب و مانند آن مىتوان يكى از متعارضان را بر ديگرى ترجيح داد يا خير ؟\r\nمرحوم آخوند مىفرمايد بسيارى از دانشمندان شيعه استصحاب را مرجّح يكى از متعارضان قرار داده‌اند ، ولى به نظر مىرسد كه اين مطلب مبنائى است ؛ يعنى بر مبناى مشهور علماء تا زمان والد شيخ بهائى استصحاب را از امارات ظنّيه و طريق الىالواقع مىدانستند ؛ لذا مرجّح خبر هم قرار\r\n\r\n","description":"","footnote":"","page_name":" 482 ","page_number":483},
  {"content":"\r\n\r\nمىدادند ، ولى بر مبناى مشهور متأخران كه استصحاب را از اصول عمليّه و وظيفهء شخص شاك و جاهل مىدانند « 1 » هرگز نمىتوان استصحاب را مرجّح خبرى قرار داد ؛ زيرا خبر ، بيان‌كنندهء حكم واقعى است و اصل عملى ، بيانگر حكم ظاهرى است و ميان آن دو ، سنخيّتى نيست تا يكى معاضد و مرجّح ديگرى باشد . اين دو اصولًا در عرض هم نيستند ، بلكه در طول هم هستند ، يعنى « الاصل دليلٌ حيث لا دليل » ، و تا زمانى كه خبر و روايت داريم نوبت به اصل نمىرسد . پس از اينكه روايت در اثر معارضه سقوط كرد ، نوبت به اصل مىرسد و مرجع و ملاذ ما ، اصلى از اصول عمليّه است . پس ترجيح به استصحاب و ساير اصول عمليّه معقول نيست .\r\n\r\n\r\n","description":"","footnote":"\r\n( 1 ) . مختار ما نيز همين است .\r\n","page_name":" 483 ","page_number":484},
  {"content":"\r\n . \r\n","description":"","footnote":"","page_name":" 484 ","page_number":485},
  {"content":"\r\n\r\n\r\nأمّا الخاتمة : فهي فيما يتعلّق بالاجتهاد والتقليد\r\nو فيها فصول :\r\n\r\n","description":"","footnote":"","page_name":" 485 ","page_number":486},
  {"content":"\r\n . \r\n","description":"","footnote":"","page_name":" 486 ","page_number":487},
  {"content":"\r\n\r\n\r\nفصل : [ فى تعريف الاجتهاد 
  ]\r\nأما الخاتمة فهى فيما يتعلق بالاجتهاد و التقليد .\r\nالاجتهاد لغة تحمل المشقة ( و اصطلاحا كما عن الحاجبى و العلامة استفراغ الوسع فى تحصيل الظن بالحكم الشرعى .\r\nو عن غيرهما ملكة يقتدر بها على استنباط الحكم الشرعى الفرعى من الأصل فعلا أو قوة قريبة ) .\r\nو لا يخفى أن اختلاف عباراتهم فى بيان معناه اصطلاحا ليس من جهة الاختلاف فى حقيقته و ماهيته لوضوح أنهم ليسوا فى مقام بيان حده أو رسمه بل إنما كانوا فى مقام شرح اسمه و الإشارة إليه بلفظ آخر و إن لم يكن مساويا له بحسب مفهومه كاللغوى فى بيان معانى الألفاظ بتبديل لفظ بلفظ آخر و لو كان أخص منه مفهوما أو أعم .\r\nو من هنا انقدح أنه لا وقع للإيراد على تعريفاته بعدم الانعكاس أو الاطراد كما هو الحال فى تعريف جل الأشياء لو لا الكل ضرورة عدم الإحاطة بها بكنهها أو بخواصها الموجبة لامتيازها عما عداها لغير علام الغيوب فافهم .\r\nمباحث اجتهاد و تقليد\r\nمجموعهء مباحث كفايةالاصول در يك مقدّمه و هشت مقصد و يك خاتمه خلاصه مىشود كه مقدّمه مشتمل بر سيزده امر بود . مقصدهاى اصلىِ كتاب عبارت بودند از بحث دربارهء : اوامر ، نواهى ، مفاهيم ، عام و خاص ، مطلق و مقيد ، امارات ، اصول عمليّه و تعارض ادله . كه بحث و بررسى شد . اكنون در خاتمهء كتاب دربارهء مسائل اجتهاد و تقليد بحث مىشود كه داراى هشت فصل است . پنج فصل آن دربارهء اجتهاد و سه فصل ديگر آن دربارهء تقليد است :\r\nفصل اوّل : تعريف اجتهاد\r\nدو معناى لغوى و دو تعريف اصطلاحى براى اجتهاد وجود دارد :\r\nدو معناى لغوى اجتهاد\r\n1 . اجتهاد در لغت عرب به معناى تحمّل مشقّت آمده است ؛ « 1 » از اين تعبير پيداست كه در اجتهاد ، نوعى هموار كردن راه سخت و دشوار و پذيرا گشتن مشكلات ، نهفته است و به هر كار جسمى و روحىاى اجتهاد گفته نمىشود . مثلًا به‌كار كسى كه جسم خفيف و سبكى را جابه‌جا مىكند ، اجتهاد اطلاق\r\n\r\n\r\n","description":"","footnote":"\r\n( 1 ) . مفردات راغب اصفهانى ، ص 142 ، مادّه جهد .\r\n","page_name":" 487 ","page_number":488},
  {"content":"\r\n\r\nنمىشود و عرب نمىگويد فلانى جدّ و جَهد به‌كار برد ؛ ولى به كسى كه جسم سنگينى را با زحمت جابه‌جا مىكند عرب مىگويد « اجتهد فلانٌ فى حمل الثقيل . . . » . يا به كسى كه حاصل ضرب دو در دو را به راحتى بدست مىآورد نمىگويند اجتهاد كرد و متحمّل سختى و رنج شد ، ولى بر كار كسى كه سنگين‌ترين مسائل رياضى را حلّ و فصل مىكند اطلاق اجتهاد مىشود . هكذا به كسى كه ضروريات دين را بدست مىآورد نمىگويند اجتهاد كرد ؛ ولى به كار فقيهى كه پيچيده‌ترين مسائل فقهى و احكام شرعى را از منابع آن استنباط مىنمايد اطلاق اجتهاد مىشود .\r\n2 . اجتهاد در لغت عرب به معناى بذل وُسع و طاقت هم آمده است . اجْتَهَدَ فى أمر أى بَذَلَ وُسعه و طاقته ؛ يعنى تمام توان و نيروى خود را به كار برد و آنچه در وُسعش بود در اين مسير بذل و بخشش نمود و در طبق اخلاص گذاشت « 1 » كه اين معنا هم نزديك به معناى قبلى است و چنين كسى متحمّل مشقّت است .\r\nدر اصطلاح فقهاء و اصوليّون ،\r\n1 . مشهورترين تعريفى كه از قديم‌الايام براى اجتهاد آورده‌اند و در كلام حاجبى « 2 » آمده و علّامه رحمه الله « 3 » نيز از ايشان پيروى نموده و در كتابش آورده است اين است كه « الاجتهاد استفراغ الوُسع فى تحصيل الظّن بالحكم الشرعى » ؛ اجتهاد عبارت است از اين‌كه انسان تمام وسع خويش را در طبق اخلاص نهاده و در جهت به‌دست آوردن ظنّ و گمان به حكم شرعى بذل نمايد .\r\n2 . تعريف ديگرى از جناب شيخ بهائى نقل شده است : « الاجتهاد ملكةٌ يقتدر بها على استنباط الحكم الشرعى الفرعى من الأصل فعلًا أو قوّةً قريبةً » . « 4 »\r\nيعنى اجتهاد عبارت است از ملكهء نفسانيّه‌اى كه با آن ، انسان قدرت پيدا مىكند بر استنباط حكم شرعىِ فرعى از اصل ( منابع و مدارك احكام ) ؛ حال اين استنباط بالفعل باشد يا بالقوّه كه نزديك به فعليّت است .\r\nدر تعريف قبلى ، اجتهاد از مقولهء فعل و كار شخص مجتهد است كه تمام توان خويش را براى نيل به احكام شرعى به كار مىبندد . در اين تعريف ، از مقولهء صفات نفسانيّه و از ملكات است ، زيرا صفات نفس دو دسته است :\r\n1 . امورى كه از حالات نفس‌اند و ثابت و پايدار نيستند ، بلكه گاهى بر نفس عارض مىشوند ؛\r\n2 . امورى كه از ملكات نفسانيّه‌اند ؛ يعنى يك هيئت راسخ و ثابت در نفس آدمى كه در اثر مداومت و ممارست حاصل مىشوند و در همه حال پايدارند ، مثل ملكهء جود و سخاوت ، و شجاعت و جوانمردى . اجتهاد از اين قسم است كه در اثر مداومت و ممارستِ چندين و چندساله براى انسان\r\n\r\n\r\n","description":"","footnote":"\r\n( 1 ) . المصباح‌المنير ، ج 1 ، ص 139 ، مادّه جهد .\r\n( 2 ) . شرح مختصر ، ص 460 .\r\n( 3 ) . مبادى الوصول الى علم الاصول ، ص 240 .\r\n( 4 ) . زُبدةالاصول ، ص 141 .\r\n","page_name":" 488 ","page_number":489},
  {"content":"\r\n\r\nحاصل مىشود و انسان در سايه آن مىتواند احكام شرعى و مسائل فقهى را از اصول و منابع آنها - چه ادلّهء اجتهادى و چه فقاهتى - استنباط نمايد و اين استنباط يا بالفعل است و يا بالقوّةِ القريبة من الفعل . « 1 »\r\nآيا اختلاف تعبيرات ( دو تعريفى كه ذكر شد ) ناشى از اختلاف علماء در بيان ماهيّت و حقيقت اجتهاد است ؟ آخوند مىفرمايد منشأ اختلاف تعابير ، اختلاف در ماهيّت نيست ( و مثل انسان نيست كه يكى ماهيّت انسان و فصل اخير او را نُطق و انديشه و ادراك كلّيات مىداند و ديگرى فصل اخير او را اراده مىداند و . . . . سرّ مطلب آن است كه اساساً تعريف‌هاى فوق ، در علوم اعتبارى تعريف‌هاى ماهوى و حدّى « 2 » و رسمى « 3 » نيستند تا اختلاف در ماهيّت باشد ، بلكه همان‌گونه كه كراراً بيان كرده‌ايم اينها از نوع تعاريف لفظى و شرح‌الاسمى است .\r\nو همان كارى كه دانشمند لغوى انجام مىدهد و لفظى را به لفظ بهتر و آسان‌تر تبديل مىكند « 4 » همان كار را اصولى در اصطلاحاتش دارد كه عام و خاص و مطلق و مقيد و . . . را به عبارات واضح‌تر معنا مىكند . تعريف اجتهاد نيز از همين مقوله است . بنابراين ماهيّت اجتهاد نزد همه يكى است ، ولى از آن حقيقت ، به تعابير گوناگون تعبير كرده‌اند . و اگر تعريف لفظى و شرح‌الاسمى شد ، ديگر شروط تعريف ماهوى و منطقى را هم ندارد كه حتماً بايد تعريف به مساوى باشد ، « 5 » بلكه تعريف به اعم بلامانع است ، مثل « السعدانةُ نبتٌ » و تعريف به اخص نيز جايز است ، مثل تعريف بنىهاشم به ذرّيهء رسول اكرم و . . . .\r\nقوله : و من هنا انقدح : طبق معمول به دو تعريف مزبور ، از نظر جامع افراد بودن و مانع اغيار بودن\r\n\r\n\r\n","description":"","footnote":"\r\n( 1 ) . در اين‌كه مقصود از « فعلًا أو قوّةً قريبةً » چيست چند احتمال وجود دارد : از قبيل اين‌كه شايد مراد از « فعلًا » يعنى بالفعل قدرت استنباط دارد و حتّى نياز به مراجعه به كتب و منابع ندارد و مبانى در ذهن او حاضر است و مراد از « قوةً قريبةً » يعنى نياز به مراجعه دارد و مدارك مسأله در اختيار اوست و با رجوع به آنها ساعتى بعد حكم را استنباط مىكند . شايد مراد از « فعلًا » اين باشد كه حالت منتظره ندارد و كافى است به منابع استنباط كه در اختيار اوست و در كتابخانه‌اش موجود است مراجعه كند و حكم را استخراج كند . مراد از « بالقوّة » يعنى حالت منتظره دارد و بايد تا فردا يا تا مدّتى صبر كند و انتظار بكشد تا بتواند به منابع دسترسى پيدا كند و بلافاصله حكم را استنباط نمايد . مرحوم مشكينى همين احتمال را در حاشيه پذيرفته است . و شايد مراد از « فعلًا » اين باشد كه بالفعل هم اهل استنباط حكم باشد و « بالقوّة » يعنى هيچ حكمى استنباط نكرده است ، ولى ملكهء استنباط دارد . ولى اين احتمال اشكال دارد ؛ زيرا مراد از « ملكةٌ يقتدر بها . . . » اين است كه توان استنباط دارد و اگر مراد از « فعلًا » اين شد كه بالفعل استنباط كرده است نمىتوان گفت : « يقتدر بها . . . » چون تحصيل حاصل است . شايد مراد از بالقوّة اين باشد كه ملكه اجتهاد شخص قريب‌الوقوع است و فلانى قريب‌الاجتهاد است كه اين نيز ناتمام است ؛ زيرا اطلاق اجتهاد بر چنين كسى مجاز خواهد بود و كيف كان يكى از دو احتمال اوّل مناسب است . در عين حال اگر اين تعبير « فعلًا أو قوّةً قريبةً . . . » نبود ، بهتر بود و نياز به اين همه شايد و احتمال نداشتيم و مىدانيم كه معناى بالفعل و بالقوّة خيلى مجمل است . ضمناً مراد از « قريبةً » در مقابل « بعيدةً » است كه در هر فرد عامى و طلبهء مبتدى و متوسّط هم وجود دارد ، ولى قريب به فعليّت نيست .\r\n( 2 ) . به جنس قريب و فصل اخير .\r\n( 3 ) . به جنس قريب و عرض خاصه .\r\n( 4 ) . مثلًا غضنفر يعنى شير ، سميدع يعنى آقا .\r\n( 5 ) . يعنى معرِّف و معرَّف از حيث مفهوم مساوى باشند و مثل انسان و حيوان ناطق باشند كه ميان آنها دو موجبهء كلّيه درست‌مىشود .\r\n","page_name":" 489 ","page_number":490},
  {"content":"\r\n\r\nايرادهايى وارد شده است و بزرگان در صدد جواب برآمده‌اند . مرحوم مشكينى در حاشيه به پنج اشكال اشاره كرده و جواب داده است : سه اشكال مخصوص تعريف اول است و يكى مخصوص تعريف دوم و يكى هم مشترك است . براى نمونه به دو اشكال تعريف اول اشاره مىكنيم : 1 . تعريف اوّل مانع اغيار نيست ؛ زيرا شامل ظنّ غير معتبر نيز مىشود ؛ 2 . جامع افراد نيست ؛ زيرا همه‌جا نتيجهء اجتهاد ، تحصيل ظنّ به حكم نيست ، بلكه گاهى نتيجهء آن ، قطع به حكم است و گاهى حتى ظنّ هم نيست و مجرّد شك و حكم فعلىِ ظاهرى و وظيفهء عملى است و . . . . ولى مرحوم آخوند بر اساس اعتقادى كه دارد و اينها را تعاريف لفظى و شرح‌الاسمى مىداند ، اين اشكال‌ها را وارد نمىداند و مورد نقد و بررسى هم قرار نمىدهد .\r\nعمده دليل مرحوم آخوند بر ماهوى نبودن اين تعاريف ، دو امر است كه يكى را در آغاز مبحث عام و خاص مورد بحث قرار داديم و دليل ديگر را اينجا عرضه مىكند ، و آن اين‌كه تعريف ماهوى ( حدّى يا رسمى ) در گرو آگاهى و احاطهء كامل بر كُنْه و حقيقت و ذات اشياء و خواص آنهاست ، به‌گونه‌اى كه بتوانيم آن شىء را از همهء اشياء ديگر تميز دهيم و چنين شناخت كاملى فقط براى خداوند عالم‌الغيب و علّام الغيوب ميسّر است - و آن‌كس كه خداى به او تعليم دهد - و براى ديگران ميسور نيست تا تعريف آنها ماهوى و حقيقى باشد ؛ لذا تعاريف آنها حدّاكثر لفظى و شرح‌الاسمى است .\r\nفافهم : شايد اشاره به اين باشد كه در مواردى تعريف حقيقى براى انسان نيز ميسّر است . منتها به مقدارى كه در توان او است و فلسفه عبارت است از شناخت حقايق به ميزان طاقت بشرى « 1 » و اگر معرفت هيچ امرى براى ما ميسّر نبود ، پس كريمهء و علّم آدم الاسماء كلّها « 2 » چه معنا داشت ؟ شايد هم اشاره باشد به اينكه واژه‌هاى عام و خاص و مطلق و مقيّد و . . . كه نوعاً در علم اصول و فقه به‌كار مىروند ، از امور اعتبارى هستند و داراى ماهيّت خارجى و عينى و تكوينى نيستند كه قابل شناخت نباشند .\r\nو كيف كان فالأولى تبديل الظن بالحكم بالحجة عليه فإن المناط فيه هو تحصيلها قوة أو فعلا لا الظن حتى عند العامة القائلين بحجيته مطلقا أو بعض الخاصة القائل بها عند انسداد باب العلم بالأحكام فإنه مطلقا عندهم أو عند الانسداد عنده من أفراد الحجة و لذا لا شبهة فى كون استفراغ الوسع فى تحصيل غيره من أفرادها من العلم بالحكم أو غيره مما اعتبر من الطرق التعبدية الغير المفيدة للظن و لو نوعا اجتهادا أيضا .\r\nو منه قد انقدح أنه لا وجه لتأبى الأخبارى عن الاجتهاد بهذا المعنى فإنه لا محيص عنه كما لا يخفى غاية الأمر له أن ينازع فى حجية بعض ما يقول الأصولى باعتباره و يمنع عنها و هو غير ضائر\r\n\r\n\r\n","description":"","footnote":"\r\n( 1 ) . شرح منظومه ، قسمت منطق ، ص 3 .\r\n( 2 ) . سورهء بقره ، آيهء 31 .\r\n","page_name":" 490 ","page_number":491},
  {"content":"\r\n\r\nبالاتفاق على صحة الاجتهاد بذاك المعنى ضرورة أنه ربما يقع بين الأخباريين كما وقع بينهم و بين الأصوليين .\r\nيك نكته : پيشاپيش نكته‌اى را ذكر مىكنيم و آن اين‌كه در حجّيت ظنّ ، چهار مبناست :\r\n1 . اهل سنّت مطلق ظنّ را از هر راهى كه حاصل شود ، حجّت مىدانند مطلقاً ، يعنى چه در فرض انفتاح باب علم و چه در فرض انسداد .\r\n2 . بعضى از اماميّه كه انسدادى هستند - مثل ميرزاى قمى رحمه الله - مطلق ظنّ را تنها در فرض انسداد باب علم حجّت مىدانند .\r\n3 . مشهور اصوليّون اماميّه خصوص بعضى از ظنون را كه پشتوانهء قاطع دارند حجّت مىدانند مطلقاً ؛ يعنى حتّى در فرض انفتاح .\r\n4 . اخبارى مسلكان مطلقاً براى ظن و گمان ارزشى قائل نيستند و هيچ ظنّى را در هيچ زمانى حجّت نمىدانند و اگر به اخبار كتب اربعه مراجعه مىكنند ، از اين باب است كه اينها را مفيد قطع مىدانند .\r\nبا توجه به اين نكته ، هر چند مرحوم آخوند تعاريف علم اصول را لفظى و شرح‌الاسمى مىداند و نوعاً در آنها دخالتى نمىكند ، ولى در تعريف اجتهاد صلاح مىداند و دخالت مىكند و كلمهء ظن را برمىدارد و به جاى آن حجّت مىگذارد و مىگويد اجتهاد ، بذل وسع است در مسير تحصيل حجّت - شرعى يا عقلى - بر حكم شرعى فرعى .\r\nسرّ اين افزودن آن است كه تعريف طبق هر چهار مسلك مزبور كامل باشد ؛ زيرا همه به‌دنبال تحصيل حجّت هستيم ؛ حتّى گروه اوّل كه مطلق ظنّ را مطلقاً حجّت مىدانند و گروه دوم كه عندالانسداد ظن مطلق را حجّت مىدانند ، به ظنّ به‌عنوان مصداقى از مصاديق حجّت مىنگرند ؛ نه اين‌كه براى آن موضوعيّتى قائل باشند . مهمّ تحصيل حجّت است كه در قيامت بتوانند به آن احتجاج كنند و عذر و بهانه درست كنند . پس بهتر است به جاى ظن ، از كلمهء حجّت استفاده كنيم .\r\nمرحوم آخوند در ادامه شاهد خوبى مىآورد بر اين‌كه مقصد همه ، تحصيل حجّت است نه تحصيل ظنّ شاهد آخوند اين است كه گاهى نتيجه تلاش و كوشش و استفراغ وسع ، تحصيل ظن نيست ، بلكه تحصيل علم است و انسان در سايهء جمعِ دلايل متعدّد و تراكم ظنون ، به يقين مىرسد يا در سايهء كسب خبر متواتر به يقين مىرسد و قطعاً اين هم اجتهاد است ؛ ولى نتيجه‌اش تحصيل ظن نيست ، بلكه تحصيل حجّت هست ؛ زيرا علم نيز حجّت است . و نيز گاهى نتيجهء اجتهاد رسيدن به يك امارهء تعبّدىِ محض است كه مفيد ظنّ نوعى هم نيست - تا چه رسد به ظن فعلى و شخصى - ولى حجّت است\r\n\r\n","description":"","footnote":"","page_name":" 491 ","page_number":492},
  {"content":"\r\n\r\nو قطعاً هم اجتهاد بر آن صدق مىكند . « 1 » لذا براى اينكه تعريف جامع و كامل باشد و موارد علم و اصل عملى را هم شامل شود ، به جاى تحصيل ظن ، تحصيل حجّت مىگذاريم .\r\nقوله : و منه قد انقدح : اخبارىها از اجتهاد فرارى هستند و آن را تحريم مىكنند . شايد به اين جهت كه اجتهاد را تحصيل ظن مىدانند و مىگويند ظنّ كه ارزشى ندارد و « لا يغنى عن الحق شيئاً » ، لذا اجتهاد هم اعتبارى ندارد .\r\nمرحوم آخوند مىفرمايد اگر كلمهء ظن را برداريم و به جاى آن كلمهء حجّت را بگذاريم ، اخبارى نيز از قبول آن اباء و امتناع نخواهد كرد ؛ زيرا او نيز به دنبال حجّت است . البته در مصاديق و صغريات ، جاى نزاع هست و ممكن است چيزى را اخبارى حجّت نداند ولى اصولى حجّت بداند - مثل ظواهر قرآن ، اصل برائت در شبههء تحريميّه - ولى در كبراى كلّىِ تحصيل حجّت ، نزاعى نيست و مهم همين است ، و گرنه در صغريات چه بسا ميان خود اخبارىها در مواردى نزاع باشد يا ميان اصولىها با يكديگر نزاع باشد ؛ كما اينكه ميان اصولى و اخبارى نزاع بود . ولى در كبراى كلّى اتّفاق كلمه دارند و تحصيل حجّت را همه لازم مىدانند و اجتهاد به اين معنا مورد قبول اخبارى و اصولى ، شيعه و سنّى ، انسدادى و انفتاحى است .\r\n\r\n\r\n","description":"","footnote":"\r\n( 1 ) . البته ما در عالَم اماره‌اى نداريم كه مفيد ظن نوعى هم نباشد و اصولًا طريق به واقع بودن ملازم با ظن به واقع است ؛ لذا بهتر بودبه جاى طرق تعبّدى بفرمايد اصول عمليّه تعبّديه كه گاهى نتيجهء اجتهاد مجتهد رسيدن به يك اصل عملى است و قطعاً تحصيل حجّت كرده است ولى تحصيل ظن نكرده است .\r\n","page_name":" 492 ","page_number":493},
  {"content":"\r\n\r\n\r\nفصل : [ الاجتهاد المطلق و التجزّى 
  ]\r\nينقسم الاجتهاد إلى مطلق و تجز\r\nفالاجتهاد المطلق هو ما يقتدر به على استنباط الأحكام الفعلية من أمارة معتبرة أو أصل معتبر عقلا أو نقلا فى الموارد التى لم يظفر فيها بها .\r\nو التجزى هو ما يقتدر به على استنباط بعض الأحكام .\r\n\r\n[ المجتهد المطلق و احكامه 
  ]\r\n\r\n[ 1 . امكان الاجتهاد المطلق وقوعاً 
  ]\r\nثم إنه لا إشكال فى إمكان المطلق و حصوله للأعلام و عدم التمكّن من الترجيح فى المسألة و تعيين حكمها و التردد منهم فى بعض المسائل إنما هو بالنسبة إلى حكمها الواقعى لأجل عدم دليل مساعد فى كلّ مسألة عليه أو عدم الظفر به بعد الفحص عنه بالمقدار اللازم لا لقلة الاطلاع أو قصور الباع . و أما بالنسبة إلى حكمها الفعلى فلا تردد لهم أصلا .\r\n\r\n[ 2 . جواز عمل المجتهد المطلق بآراء نفسه 
  ]\r\nكما لا إشكال فى جواز العمل بهذا الاجتهاد لمن اتصف به .\r\n\r\n[ 3 . جواز التقليد عن المجتهد المطلق الانفتاحى 
  ]\r\nو أما لغيره فكذا لا إشكال فيه إذا كان المجتهد ممن كان باب العلم أو العلمى بالأحكام مفتوحا له على ما يأتى من الأدلة على جواز التقليد .\r\n\r\n[ 4 . عدم جواز التقليد عن المجتهد النسدادى 
  ]\r\nبخلاف ما إذا انسد عليه بابهما فجواز تقليد الغير عنه فى غاية الإشكال فإن رجوعه إليه ليس من رجوع الجاهل إلى العالم بل إلى الجاهل و أدلة جواز التقليد إنما دلت على جواز رجوع غير العالم إلى العالم كما لا يخفى و قضية مقدمات الانسداد ليست إلا حجية الظن عليه لا على غيره فلا بد فى حجية اجتهاد مثله على غيره من التماس دليل آخر غير دليل التقليد و غير دليل الانسداد الجارى فى حق المجتهد من إجماع أو جريان مقدمات دليل الانسداد فى حقه بحيث تكون منتجة لحجية الظن الثابت حجيته بمقدماته له أيضا .\r\n\r\n","description":"","footnote":"","page_name":" 493 ","page_number":494},
  {"content":"\r\n\r\nو لا مجال لدعوى الإجماع و مقدماته كذلك غير جارية فى حقه لعدم انحصار المجتهد به أو عدم لزوم محذور عقلى من عمله بالاحتياط و إن لزم منه العسر إذا لم يكن له سبيل إلى إثبات عدم وجوبه مع عسره .\r\nنعم لو جرت المقدمات كذلك بأن انحصر المجتهد و لزم من الاحتياط المحذور أو لزم منه العسر مع التمكّن من إبطال وجوبه حينئذ كانت منتجة لحجيته فى حقه أيضا لكن دونه خرط القتاد .\r\nفصل دوم : اجتهاد مطلق و تجزّى\r\nاجتهاد به تعريف دوّمش ( ملكه‌اى كه در سايهء آن قدرت استنباط حكم شرعى پيدا مىشود . . . ) دو قسم مىگردد : 1 . اجتهاد مطلق ؛ 2 . اجتهاد تجزّى .\r\nاجتهاد مطلق آن است كه در انسان ملكه‌اى پديد آيد كه به بركت آن توان استنباط و استخراج احكام فعلى « 1 » را از امارات معتبره ( خبر ثقه ، ظواهر و . . . ) يا اصول عمليّهء معتبره « 2 » پيدا كند و بتواند همهء احكام نظرى فقه را از منابع آنها ( اجتهادى يا فقاهتى ) استنباط كند . مثلًا از آغاز كتاب طهارت تا پايان كتاب ديات در هر باب و مسأله‌اى كه پيش مىآيد ، قدرت اجتهاد داشته باشد . نام چنين ملكه‌اى اجتهاد مطلق و نام دارندهء آن ، مجتهد مطلق است . البته از ظاهر تعبير مرحوم آخوند - كه كلمهء « الاحكام الفعليّه » دارد و جمع با الف و لام آورده است - عموم و جميع احكام مستفاد است ؛ ولى به قول صاحب فصول اگر كسى قدرت بر استنباط معظَم احكام فقه داشته باشد ، كافى است كه مجتهد مطلق ناميده شود . ولو در موارد نادر و انگشت‌شمارى هم قدرت استنباط نداشته باشد . « 3 » هر دو بيان صحيح و قابل جمع است . به اين نحو كه فصول كه سخن از معظم احكام مطرح كرده است نظر به استفادهء آنها از ادلّهء اجتهادى دارد و مرحوم آخوند كه جميع احكام را مطرح كرده است تصريح نمود كه اين احكام از امارات بدست آيد يا از اصول عمليّه .\r\nاجتهاد تجزّى آن است كه در انسان ملكه‌اى پديد آيد كه در سايهء آن بتواند در بخشى از احكام شرعيّه ، اهل استنباط و اجتهاد باشد ؛ مثلًا در كتاب طهارت يا حدّاكثر در كلّ عبادات . و در ساير بخش‌ها اهل اجتهاد نيست و ملكهء مزبور را ندارد .\r\nحال در اين فصل ، دربارهء احكام و مسائل اجتهاد مطلق و تجزّى در دو مقام بحث مىكنيم :\r\nمقام اوّل : اجتهاد مطلق : در اين‌باره سؤالاتى به ترتيب مطرح مىكنيم و پاسخ مىدهيم :\r\n\r\n\r\n","description":"","footnote":"\r\n( 1 ) . يعنى وظايف فعلى خود و مقلّدانش ، نه احكام واقعى كه جز معصوم كسى از آن آگاه نيست .\r\n( 2 ) . چه عقلًا معتبر باشند ، مثل احتياط و تخيير و برائت عقلى ، و چه شرعاً معتبر باشند ، مثل برائت شرعى و استصحاب .\r\n( 3 ) . الفصول‌الغرويّه ، ص 393 .\r\n","page_name":" 494 ","page_number":495},
  {"content":"\r\n\r\n1 . آيا اجتهاد مطلق امكان ذاتى دارد يا از محالات ذاتيّه است ؟ قطعاً اجتهاد مطلق ، محال ذاتى و از قبيل اجتماع يا ارتفاع نقيضين نيست و از امورى است كه نظر به ذاتش امر ممكن است .\r\n2 . آيا اجتهاد مطلق امكان وقوعى دارد يا امتناع وقوعى ؟ يعنى آيا از تحقّق آن در خارج هيچ محذور و تالى فاسدى از قبيل ترجيح بلامرجّح ، تحقّق معلول بدون علّت تامّه ، صدور قبيح از حكيم ، عجز فاعل از فلان كار و . . . پيدا نمىشود يا محذورى از محاذير مزبور را دارد و صدورش محال است ؟\r\nقطعاً امكان وقوعى دارد و اگر كسى در خارج داراى ملكهء اجتهاد در سرتاسر فقه باشد ، محالى پيش نمىآيد .\r\n3 . آيا اجتهاد مطلق در خارج ، بالفعل تحقّق يافته و مصداقى پيدا كرده است يا نه ؟ خيلى چيزها امكان وقوعى دارند ، مثل سيمرغ ، غول ، ديو ، دريايى از جيوه ، انسان هفت‌سر و . . . ولى وجود خارجى پيدا نكرده‌اند . لذا جا دارد بپرسيم اجتهاد مطلق محقق شده است يا نه ؟ اين نيز پاسخش مثبت است و فقيهان بزرگى را مىشناسيم كه به اتّفاق آراء ، مجتهد مطلق بوده‌اند و بعضاً چندين دوره فقه استدلالى نگاشته‌اند . مثل علّامه ، شهيدان ، صاحب جواهر ، كاشف‌الغطاء و . . . بهترين دليل بر امكان امرى ، همين تحقّق خارجىِ آن است .\r\nاگر كسى بگويد شما چگونه اين بزرگان را مجتهد مطلق مىدانيد در حالى كه در پاره‌اى از مسائل توقّف كرده و به بن‌بَست رسيده و طبق آن فتوى نداده‌اند و با « احوط » يا « فيه اشكال » و مانند آن از مسأله عبور كرده‌اند ؟ اگر مجتهد مطلق بودند و به قول شما قدرت بر استنباط جميع احكام داشتند ، بايد حكم اين بعض را هم بيان مىكردند . چرا چنين نكرده‌اند ؟\r\nدر پاسخ مىگوييم تردّد و تحيّر و توقّف حضرات ، نسبت به حكم واقعىِ فلان واقعه يا وقايع است كه در سايه نبود دليل روشن بر فلان حكم و يا در اثر عدم وصول آن دليل به اين حضرات - هرچند تمام كوشش خود را به‌كار بسته‌اند - و علم غيب نداشتن آنها ، دستشان از واقع كوتاه بوده است ؛ و گرنه نسبت به حكم فعلى و وظيفهء فعلى كه از امارات و اصول عمليّه بدست مىآيد كمترين تحيّر و تردّدى نداشته‌اند و طبق آنها حكم هر واقعه‌اى را مىتوانستند روشن كنند .\r\n4 . آيا مجتهد مطلق ، خودش حق دارد به اجتهاد و استنباط خويش عمل نمايد يا خير ؟ باز هم پاسخ مثبت است و قطعاً اجتهاد او براى خودش حجّت است ؛ چون علم به حكم فعلى دارد و علم در حقّ او حجّت است و اگر به اجتهاد خويش ترتيب اثر نداد و تجرّى كرد ، در قيامت مورد بازخواست قرار مىگيرد .\r\n5 . تكليف ديگران چيست ؟ آيا ساير انسان‌ها ( مسلمانانى كه به درجهء اجتهاد نرسيده‌اند ) حق دارند از اين مجتهد مطلق تقليد كنند يا نه ؟ آيا فتوى و اجتهاد او براى ديگران نيز حجّت است يا خير ؟\r\n\r\n","description":"","footnote":"","page_name":" 495 ","page_number":496},
  {"content":"\r\n\r\nاينجاست كه تفصيل قائل مىشوند و مىفرمايند مجتهد مطلق يا انفتاحى است و يا انسدادى . « 1 »\r\nاگر مجتهد انفتاحى باشد ، تقليد از او نيز جايز است و اجتهاد و افتاء او در حقّ ديگران حجّت است ؛ زيرا چنين مجتهدى عالم به حكم فعلى است و ادلّهء جواز تقليد - كه مبسوطاً بررسى خواهد شد - بر جواز رجوع به او و تقليد از او دلالت دارند ؛ زيرا از نوع رجوع جاهل و غير عالم به عالم است و قدر متيقّن از ادلّهء تقليد ، چنين مجتهدى است .\r\nولى اگر مجتهد انسدادى باشد ، ظنّ او به حكم شرعى ، از هر راهى كه حاصل شود براى خودش حجّت است ، ولى جواز تقليد ديگران از او خيلى مشكل است ؛ زيرا رجوع ديگران به چنين مجتهدى و تقليد كردن از او از دو حال خارج نيست :\r\n1 . يا به خاطر ادلّهء تقليد است كه ناتمام است ؛ چون ادلّهء تقليد مىگويد جاهل به عالم رجوع كند و مجتهد انسدادى خودش قبول دارد كه در معظم احكام عالم نيست و رجوع ديگران به او از نوع رجوع جاهل به عالم نيست ، بلكه رجوع جاهل به جاهل است ( كورى عصاكش كور دگر شود ) .\r\n2 . يا به بركت مقدّمات دليل انسداد است ، كه ظنّ مطلق را در حقّ مجتهد حجّت نموده است . اين نيز ناتمام است ؛ زيرا نتيجهء مقدّمات انسداد ، يك امر شخصى و فردى است ؛ يعنى نتيجه‌اش حجّيت ظنّ مطلق در حق خود مجتهد انسدادى است كه مقدّمات انسداد نزد او تمام است و به درد ديگران نمىخورد . لذا اگر بخواهد اجتهاد چنين مجتهدى در حق ديگران حجّت باشد ، بايد غير از دو دليل مزبور ، دلايل ديگرى پيدا كرد ؛ از قبيل :\r\n1 . اجماع : كسى بگويد جواز تقليد از مجتهد مطلقِ انسدادى ، اجماعى است و كسى در آن بحثى ندارد ؛\r\n2 . همين « مقدّمات انسداد » ى كه در حق مجتهد انسدادى جارى و سارى بود و نتيجه‌اش حجّيت ظنّ مطلق شد ، در حق مقلّدان هم جارى باشد و نتيجه‌اش حجّيت ظنّ مطلق باشد . « 2 » متأسفانه هر دو دليل قابل مناقشه است .\r\n\r\n\r\n","description":"","footnote":"\r\n( 1 ) . مجتهد انفتاحى كسى است كه مىگويد در معظم احكام ، باب علم يا علمى ( ظن خاص ) مفتوح است و نيازى به مراجعه به ساير ظنون نداريم و در نود درصد موارد حكم شرعى را از طريق علم يا علمى مىتوانيم كسب كنيم و در چند درصد باقىمانده ، به اصل عملى با شرايطش مراجعه مىكنيم . مجتهد انسدادى كسى است كه مىگويد در بخش قليلى و درصد كمى از احكام شرعيّه راه علم يا علمى باز است ؛ ولى در مُعظَم احكام ، باب علم و علمى مسدود است و ناگزير هستيم از ظنّ مطلق و هر ظنى از هر راهى كه بدست آيد - ولو از راه شهرت و اجماع منقول و . . . - ارزش دارد ؛ به جز ظنونى مثل قياس كه قطعاً باطل و مردود است .\r\n( 2 ) . به اين بيان كه مقلّد بگويد از طرفى من يقين دارم كه فعلًا مكلّف به تكاليفى هستم و مثل بهائم ، يله و رها نيستم و از طرفى باب‌علم و علمى به رويم مسدود است . از طرف سوم ، احتياط در همهء موارد ، مستلزم اختلال نظام يا موجب عسر و جرح است و واجب نيست . از طرف چهارم اگر بخواهد به ظن يا وهم يا شك خودش عمل كند و از هر راهى كه ظنّ به حكمى پيدا كرد و حدس زد ، همان را به‌كار بندد ترجيح مرجوح بر راجح است . بناچار بايد ظنّ مجتهد انسدادى را بگيرد و به آن رجوع كند . معناى تقليد هم جز اين نيست .\r\n","page_name":" 496 ","page_number":497},
  {"content":"\r\n\r\nامّا اجماع : در مسألهء مستحدثه‌اى به نام انسداد و حجّيت ظنّ مطلق كه از زمان محقّق قمى عمدتاً مطرح شده است ، ادّعاى اجماع كردن گزاف است .\r\nامّا جريان دليل انسداد در حقّ عامى : مع‌الاسف همهء مقدّمات مزبور در حقّ وى كامل نيست ؛ زيرا يكى از مقدّمات اين بود كه باب علم و علمى مسدود باشد و اين در صورتى است كه مجتهد مطلق در عالَم ، منحصر به مجتهد انسدادى باشد ، و گرنه با وجود مجتهدهاى انفتاحى ، باب علمى به روى مقلّد باز است و قول مجتهد انفتاحى براى او ظنّ خاص است . يكى ديگر از مقدّمات اين بود كه بر فرض انحصار مجتهد در انسدادى و تماميّت مقدّمهء ثانى ، مقدّمه سوم ناتمام است ؛ زيرا احتياط در همه‌جا مستلزم اختلال نظام نيست تا واجب نباشد و يا حرام باشد . پس محذور عقلى ندارد . آرى احتياط كذايى عسر و حرج و مضيقه است و شرعاً واجب نيست ؛ ولى شخص عامى توان اثبات اين مطلب را ندارد تا نتيجه بگيرد كه احتياط واجب نيست و نوبت به پيروى از ظنّ مجتهد برسد . بنابراين مقدّمات انسداد در حقّ وى كامل نيست و از اين راه هم حجّيت ظنّ مجتهد در حقّ وى ثابت نشد .\r\nدر پايان : آخوند تبصره‌اى زده و فرموده است : « نعم لو جرت » ؛ امّا نيازى به اين تبصره نبود ، ولى حالا كه ذكر كرده است ، آن را به اجمال توضيح مىدهيم : اگر مقدّمات انسداد در حق غيرمجتهد هم جارى باشد ؛ يعنى مجتهد در زمان او منحصر به مجتهد انسدادى باشد كه در نتيجه ، باب علم و علمى به روى وى مسدود باشد و احتياط هم يا مستلزم اختلال نظام باشد - كه عقلًا واجب نيست و محذور دارد - و يا مستلزم عسر و حرج باشد - كه شرعاً واجب نيست - و مقلّد هم اين مقدار توان علمى دارد كه عدم وجوب شرعى احتياط مذكور را ثابت كند ، آنگاه مقدّمات مذكور در حق مقلّد هم نتيجه‌بخش خواهد بود و ظنّ مجتهد را بر او حجّت مىكند . ولى اثبات اين سه مطلب آسان نيست و مجرّد فرض است كه در زمانى مجتهد منحصر به انسدادى باشد ، مجرّد فرض است كه احتياط موجب اختلال نظام باشد ، مجرّد فرض است كه مقلّد بتواند ثابت كند كه احتياط اگر موجب عسر و حرج شد ، شرعاً واجب نباشد .\r\nنتيجهء نهايى : چهار راه براى حجّت فتواى مجتهد انسدادى در حق ديگران ذكر شد كه عموماً ناتمام بودند : 1 . ادلّهء تقليد ؛ 2 . دليل انسدادى كه در حق مجتهد انسدادى جارى شد ؛ 3 . اجماع ؛ 4 . دليل انسدادى كه در حق خود مقلّد جارى شد .\r\nهذا على تقدير الحكومة .\r\nو أما على تقدير الكشف و صحته فجواز الرجوع إليه فى غاية الإشكال لعدم مساعدة أدلة التقليد على جواز الرجوع إلى من اختص حجية ظنه به و قضية مقدمات الانسداد اختصاص حجية الظن به من جرت فى حقه دون غيره و لو سلم أن قضيتها كون الظن المطلق معتبرا شرعا كالظنون الخاصة التى دل الدليل على اعتبارها بالخصوص فتأمل .\r\n\r\n","description":"","footnote":"","page_name":" 497 ","page_number":498},
  {"content":"\r\n\r\nإن قلت حجية الشىء شرعا مطلقا لا يوجب القطع بما أدى إليه من الحكم و لو ظاهرا كما مر تحقيقه و أنه ليس أثره إلا تنجز الواقع مع الإصابة و العذر مع عدمها فيكون رجوعه إليه مع انفتاح باب العلمى عليه أيضا رجوعا إلى الجاهل فضلا عما إذا انسد عليه .\r\nقلت نعم إلا أنه عالم بموارد قيام الحجة الشرعية على الأحكام فيكون من رجوع الجاهل إلى العالم .\r\nإن قلت رجوعه إليه فى موارد فقد الأمارة المعتبرة عنده التى يكون المرجع فيها الأصول العقلية ليس إلا الرجوع إلى الجاهل .\r\nقلت رجوعه إليه فيها إنما هو لأجل اطلاعه على عدم الأمارة الشرعية فيها و هو عاجز عن الاطلاع على ذلك و أما تعيين ما هو حكم العقل و أنه مع عدمها هو البراءة أو الاحتياط فهو إنما يرجع إليه فالمتبع ما استقل به عقله و لو على خلاف ما ذهب إليه مجتهده فافهم .\r\nدر باب دليل انسداد اين بحث مطرح است كه آيا نتيجهء مقدّمات انسداد حكومت است يا كشف ؟ « 1 »\r\nآنچه تا به حال بيان كرديم و گفتيم تقليد از مجتهد انسدادى جايز نيست ، تماماً بر فرض حكومت بود كه عقل ، حكم به حجّيت ظنّ مطلق مىنمود و ربطى به شرع نداشت . در نتيجه مجتهد نسبت به حكم شرعى جاهل بود و تقليد از او جايز نبود ؛ امّا بر فرض كشفِ اين مقدّمات از حجّيت ظنّ مطلق نزد شارع ، آيا رجوع مقلّد به ظنّ چنين مجتهدى جايز است يا نه ؟ اوّل مىفرمايد ما اصل اين مبنا را قبول نداريم و در جاى خود بحث كرده‌ايم كه نتيجهء مقدّمات انسدادْ حكومت است ، نه كشف . و بر فرض كه اين مبنا صحيح باشد ، باز جواز رجوع به چنين مجتهدى خيلى مشكل است ؛ زيرا هيچ‌يك از آن ادلّهء اربعه كه در فرض حكومت اشاره شد ، در اينجا هم جارى نيست .\r\nدليل اين‌كه ادلّهء تقليد شامل چنين كسى نمىشود اين است كه ظنّ مجتهد انسدادى ، مخصوص خود او است و در حق او حجّت است و ادلّه تقليد ، موردى را مىگويد كه ظنّ او در حق ديگران هم حجّت باشد . دليل انسداد جارى در حق خود مجتهد هم كه فقط به درد خودش مىخورد و نتيجه‌اش حجّيت ظنّ مطلق در حق خود او است ، نه در حقّ ديگران . اجماعى هم كه در ميان نيست ؛ در حق خود مقلّد هم كه دليل انسداد جارى نمىشود ؛ به بيانى كه در فرض حكومت گذشت . لذا وجهى ندارد كه اجتهاد و ظنّ چنين مجتهدى براى ديگران ارزشمند باشد .\r\n\r\n\r\n","description":"","footnote":"\r\n( 1 ) . معناى حكومت اين است كه در فرض تماميّت مقدّمات انسداد ، خود عقل ، مستقلًا حاكم است به حجّيت مطلق ظنّ و لزوم تبعيّت از آن ( إذا تعذّر العلم قام الظن مقامه ) و ربطى به شارع مقدّس ندارد و كاشف از رأى شارع و نظر شرع نيست . معناى كشف اين است كه اگر اين مقدّمات كامل شد ، كاشف از اين است كه شارع مقدّس در فرض مذكور ، مطلق ظنّ را حجّت كرده است . حجّيت مطلق ظن در فرض انسداد مثل حجّيت ظن خاص در فرض انفتاح است كه پشتوانهء شرعى دارد و حجّت شرعى است .\r\n","page_name":" 498 ","page_number":499},
  {"content":"\r\n\r\nفتأمّل : شايد اشاره باشد به اين‌كه بر فرض كشف ، مجتهد انسدادى هم عالم به وظيفه و حكم فعلى است با اين تفاوت كه انفتاحى از راه ظن خاص ( خبر ثقه و . . . ) ، عالم به وظيفه مىشود و انسدادى از راه ظن مطلق و مقدّمات انسداد ، عالم مىشود و شيوهء علم آنها به وظيفه فرق دارد ؛ و گرنه اصل علم به حكم فعلى فرقى ندارد . پس « علىالكشف » انسدادى هم عالم به حكم فعلى است و ادلّهء تقليد ، او را شامل مىشود و رجوع جاهل به عالم است ، نه رجوع جاهل به جاهل ؛ ولى اشكال اوّل وارد است ؛ يعنى اصل مبناى كشف ناتمام است .\r\nيك مقدّمه : به عقيدهء مرحوم آخوند حجّيت امارات ظنّيه مثل حجّيت قطع بود ؛ يعنى بر طبق مفاد و مؤدّاى اماره ، هيچ حكمى جعل و تشريع نمىشد و اماره صددرصد طريق محض به سوى واقع بود و در صورت اصابه به واقع مُنجِّز بود و در صورت خطا موجب عذر بود ، با اين حساب كسى هم كه امارهء خاصّه نزد او قيام كرده است علم به حكم ندارد ؛ نه حكم واقعى را مىداند كه اين واضح است و تنها عالم الغيب از واقع با خبر است و نه حكم فعلى و ظاهرى را مىداند كه علىالفرض اماره ، حكم فعلى نمىآورد و بر طبق آن وجوب يا حرمتى درست نمىشود .\r\nاشكال : با توجه به اين مقدّمه اشكال اين است كه همان‌طور كه به قول شما رجوع جاهل به مجتهد انسدادى ، رجوع به جاهل بود و جايز نبود ، رجوع ديگران به انفتاحى هم رجوع به جاهل به حكم است و نبايد جايز باشد ، پس چرا رجوع به انفتاحى را تجويز كرديد و رجوع به انسدادى را منع كرديد ؟\r\nپاسخ : مرحوم آخوند در پاسخ مىفرمايد آرى بر مبناى ما ، مطلب همين است كه ؛ يعنى انفتاحى هم علم به حكم شرعى ندارد ؛ نه حكم واقعى را مىداند و نه حكم ظاهرى را ، ولى فرقش با انسدادى در اين است كه انفتاحى ، علم به حجّت دارد و مىداند كه در چه جايى حجّت شرعى ( خبر ثقه ، ظواهر كتاب و . . . ) بر حكم داريم و در چه جايى حجّت شرعى نداريم و به همين خاطر ، رجوع ديگران به چنين مجتهدى ، از باب رجوع جاهل به عالم به حجّت شرعى است ، ولى انسدادى خصوصاً بر مبناى حكومت چنين نيست ؛ يعنى حتّى علم به حجّت هم ندارد تا رجوع به او جايز باشد .\r\nاشكال : معترض مىگويد انفتاحى همچنين نيست كه همه‌جا حجّت شرعى داشته باشد ، بلكه مواردى پيش مىآيد كه هيچ امارهء معتبرى بر حكم شرعى ندارد و هيچ اصل عملىِ شرعى در آنجا مجرا ندارد و تنها مجتهد است و يك سلسله اصول عمليّهء عقليه ( برائت عقلى ، احتياط عقلى ، تخيير عقلى ) كه اينها هم حكم‌آور نيستند . آنگاه در اين‌گونه موارد ، انفتاحى هم جاهل به حكم شرعى است و رجوع ديگران به او از باب رجوع به جاهل است و نبايد جايز باشد .\r\nپاسخ : مرحوم آخوند در جواب مىفرمايد سرّ جواز رجوع جاهل به مجتهد انفتاحى - حتّى در فرض نبود امارهء معتبر و اصل شرعى - آن است كه مجتهد ، فحص و تحقيق كرده و به خوبى واقف\r\n\r\n","description":"","footnote":"","page_name":" 499 ","page_number":500},
  {"content":"\r\n\r\nاست كه در چه جايى امارهء شرعيّه وجود ندارد ، و مقلّد از علم به نبود اماره عاجز است . در اين جهت مجتهد كه عالم است ( علم به عدم اماره ) ديگران به او رجوع مىكنند و حقّ تقليد دارند و قول مجتهد را به عنوان عادل و خبره و اهل فن مىپذيرند و بنا را بر نبود اماره مىگذارند و از اينجا به بعد ديگر مقلّد او نيست و هر كدام از مجتهد و مقلّد به عقل خود عمل مىكنند ، و چه بسا عقل مجتهد ، حكم به برائت نمايد و عقل مقلّد ، حكم به احتياط كند .\r\nفافهم : اشاره به اين است كه تشخيص مجارى هر يك از اصول عقليّه هم كار آسانى نيست تا مقلّد مجاز باشد به عقل خود رجوع كند ، و شناخت اين مجارى هم كارى محقّقانه و متخصّصانه است كه مقلّد از آن ناتوان است . لذا حقّ مطلب اين است كه نسبت به موارد فقد اماره هم مقلّد بايد به مجتهد رجوع كند ، ولى از باب عدم قول به فصل اين تقليد جايز است .\r\n\r\n[ 5 . نفوذ قضاء المجتهد المطلق الانفتاحى 
  ]\r\nو كذلك لا خلاف و لا إشكال فى نفوذ حكم المجتهد المطلق إذا كان باب العلم أو العلمى له مفتوحا .\r\nو أما إذا انسد عليه بابهما ففيه إشكال على الصحيح من تقرير المقدمات على نحو الحكومة فإن مثله كما أشرت آنفا ليس ممن يعرف الأحكام مع أن معرفتها معتبرة فى الحاكم كما فى المقبولة .\r\nإلا أن يدعى عدم القول بالفصل و هو و إن كان غير بعيد إلا أنه ليس بمثابة يكون حجة على عدم الفصل .\r\nإلا أن يقال بكفاية انفتاح باب العلم فى موارد الإجماعات و الضروريات من الدين أو المذهب و المتواترات إذا كانت جملة يعتد بها و إن انسد باب العلم بمعظم الفقه فإنه يصدق عليه حينئذ أنه ممن روى حديثهم عليهم السلام و نظر فى حلالهم عليهم السلام و حرامهم عليهم السلام و عرف أحكامهم عرفا حقيقة .\r\nو أما ( قوله عليه السلام فى المقبولة : فإذا حكم بحكمنا ) فالمراد أن مثله إذا حكم كان بحكمهم حكم حيث كان منصوبا منهم كيف و حكمه غالبا يكون فى الموضوعات الخارجية و ليس مثل ملكية دار لزيد أو زوجية امرأة له من أحكامهم عليهم السلام فصحة إسناد حكمه إليهم عليهم السلام إنما هو لأجل كونه من المنصوب من قبلهم .\r\nبراى مجتهد مطلق سه منصب ذكر شده است :\r\n1 . منصب افتاء و فتوى دادن كه تا به حال بحث شد ؛\r\n2 . منصب ولايت و اولويّت در تصرّف كه در فقه مطرح مىشود ؛ « 1 »\r\n\r\n\r\n","description":"","footnote":"\r\n( 1 ) . تحت عنوان ولايت فقيه .\r\n","page_name":" 500 ","page_number":501},
  {"content":"\r\n\r\n3 . منصب قضاوت و حكومت و حلّ و فصل منازعات كه اين هم بحثى فقهى است ، ولى به مناسبت در اينجا مطرح شده است ، و آن اين‌كه آيا قضاوت و حكم مجتهد مطلق در حق طرفين دعوا ، نافذ و لازم‌الاجراء است يا خير ؟ آخوند در اينجا هم همان تفصيلات باب فتوى را ذكر مىكند و مىگويد اگر مجتهد ، انفتاحى باشد و باب علم يا علمى را به روى خود مفتوح بداند ، حكم و قضاوت او هم نافذ است و طرفين نزاع بايد تسليم باشند و بپذيرند ؛ زيرا ادلّهء باب ، شامل قضاوت چنين مجتهدى مىشود . منظور مقبولهء ابن حنظله است كه مىگويد : « ينظران الى رجل منكم ممّن قد روى حديثنا و نظر فى حلالنا و حرامنا و عرف أحكامنا فليرضوا به حكماً فإنّى قد جعلته عليكم حاكماً فإذا حكم بحكمنا فلم يقبل فإنّما به حكم الله استخف . . . . » « 1 »\r\nو مجتهد انفتاحى ، راوى حديث امامان و ناظر در حلال و حرام آنان و عارف به احكام آنان است ؛ پس قضاوت او نافذ است .\r\nولى اگر مجتهدى انسدادى بود و مبناى كشف را اختيار كرديم ، باز قضاوت او نافذ است ؛ زيرا علىالكشف ظن مطلق ، طريق منصوب از ناحيهء شارع است و همانند طرق خاصّهء منصوبه از ناحيهء شارع است براى انفتاحى . انسدادى هم مثل انفتاحى عارف به احكام امامان است و حكمش نافذ است ، ولى بر مبناى حكومت ، قضاوت او هم مثل فتوايش براى ديگران حجّت نيست و در حق ديگران نافذ نيست ؛ زيرا مقبوله مىگويد كسى كه عارف به احكام ما باشد حكمش نافذ است و چنين مجتهدى عارف به احكام امامان نيست ، پس حكمش نافذ نيست .\r\nمگر اين‌كه كسى از راه عدم الفصل پيش آيد و بگويد از لحاظ قضاء و حكم ، كسى ميان انفتاحى و انسدادى تفصيل نداده و فرق قائل نشده است و به ضميمه عدم الفصل قضاوت انسدادى هم نافذ مىشود .\r\nمرحوم آخوند مىفرمايد : عدم الفصل فىالجمله بعيد نيست ، ولى به درجه‌اى نيست كه ارزشمند باشد . « 2 »\r\nراه‌هاى مختلفى براى نفوذ حكم انسدادى مطرح شده است : يكى از راه شمول مستقيم مقبوله بود كه ردّ شد . يكى هم از راه ضميمه عدم فصل بود كه آن هم رد شد . سومى از اين راه است كه كسى بگويد : بالأخره همه قبول داريم كه در مواردى باب علم مفتوح است ، مثلًا در ضروريّات دين ، باب علم مفتوح است در ضروريّات مذهب هكذا ؛ در موارد اجماعى نيز چنين است ؛ در متواترات باب علم مفتوح است ؛ در موارد نص قرآنى باب علم مفتوح است و . . . ؛ آنگاه اگر همهء اينها را كنارِ هم بگذاريم ، مقدار قابل توجّهى مىشود و مجتهد انسدادى هم نسبت به اين موارد عالم است ، ولو نسبت به معظم\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 67 .\r\n( 2 ) . منظور آن است كه عدم قول به فصل كافى نيست و قول به عدم فصل لازم است ، و اين معنا محرز نيست .\r\n","page_name":" 501 ","page_number":502},
  {"content":"\r\n\r\nموارد فقهى ، باب علم به روى او مسدود است ؛ ولى همان مقدار معلوم كافى است كه عناوين مذكور در مقبوله ( رَوى حديثنا ، نظر فى حلالنا و حرامنا ، عرف أحكامنا ) حقيقةً بر او صدق كند و از اين زاويه ، مقبوله او را هم شامل شود و حكم او در حق طرفين دعواى نافذ باشد .\r\nاين مطلب هم اشكال دارد ؛ زيرا اوّلًا اشكال نقضى دارد ؛ چون در باب فتوى هم همين حرف مىآيد كه انسدادى نسبت به موارد مذكور عالم است . پس عنوان عالم و اهل‌الذكر بر او صدق مىكند و بايد رجوع جاهل به او از باب رجوع جاهل به عالم باشد و مشمول ادلّهء تقليد باشد . پس چرا آنجا را نپذيرفتيد ؟\r\nثانياً صرف اينكه مجتهدى عارف به موارد ضروريات دين و مذهب است ، موجب نمىشود كه رأى و قضاوت او در هر موردى پذيرفته باشد و بايد نسبت به موارد دعاوى و باب قضاوت آگاه باشد و تعبير مقبوله ، « احكامنا » است كه جمع مضاف است و مفيد عموم . يعنى همهء احكام ما يا لاأقل معظم آنها را بشناسد نه اينكه قضيّه برعكس باشد . به هر حال از اين راه هم نمىتوان وارد شد .\r\nقوله : و امّا قوله فى المقبولة . . . : آخوند در اين فراز دفع دخلى مىنمايند . اشكال اين است كه در مقبوله آمده است : « فإذا حكم بحكمنا . . . » و ظاهرش اين است كه مجتهد يا حاكم شرع ، بايد بر طبق حكم ائمه عليهم السلام ، حكم و قضاوت كند و چنين قضاوتى فرع بر معرفت و آگاهىِ او از حكم امام عليه السلام در اين منازعه و مرافعه است ؛ آن مقدار آگاهىاى كه شما ذكر كرديد ( آگاهى به ضروريات دين و مذهب و . . . ) كافى نيست و اصولًا ربطى به احكام قضاوت و حكومت و فصل خصومت ندارد تا موجب شود كه چنين فردى عارف به احكام امامان و به‌دنبالش حاكم به حكم آنان باشد . پس باز هم قضاوت مجتهد انسدادى مشكل دارد .\r\nمرحوم آخوند در دفع اشكال مىفرمايد منظور مقبوله از « حَكَمَ بحكمنا » اين نيست كه قاضى بر طبق حكم امام و مطابق آن حكم كند - و حكمش حتماً مطابق واقع باشد - زيرا قضاوت معمولًا در موضوعات خارجى و امور جزئى - از قبيل مالكيّت زيد نسبت به كتاب ، زوج بودن زيد نسبت به زينب و . . . - است . در امور جزئى كه امامان حكمى ندارند تا قاضى مطابق حكم آنان قضاوت و حكم كند و اصولًا حكم داشتن در همهء وقايع جزئى تا قيامت كه لاتعدّ و لاتحصى هستند امكان ندارد ؛ بلكه منظور اين است كه چنين حاكمى به دستور و امر امام حكم مىكند ؛ زيرا منصوب است « فانّى جعلته عليكم حاكماً » ؛ و امام به او اجازهء قضاوت داده است . چه قضاوتش مطابق واقع باشد چه خطا كند و خلاف واقع درآيد ، چرا كه او مأمور به ظاهر است نه به واقع . بنابراين لازم نيست بر طبق حكم امام حكم كند تا اشكال شود كه وى انسدادى است و حكم امام را نمىداند و . . . بلكه همين اندازه كه عالم به مواردى است و عنوان عارف به احكام امامان بر او صدق مىكند كافى است و مىتواند زمام امر قضاوت را بدست گيرد و حكم نمايد . البته اين بيان ناتمام است ؛ زيرا مانعى ندارد كه جمله « فاذا حكم\r\n\r\n","description":"","footnote":"","page_name":" 502 ","page_number":503},
  {"content":"\r\n\r\nبحكمنا . . . » به ظاهرش حمل شود و قاضى بر طبق حكم امامان حكم نمايد . منتها اين بدان معنا نيست كه امامان در هر واقعه و موضوعى حكمى دارند تا شما اين را نپذيرد ، بلكه منظور اين است كه امامان ، احكام كلّىِ باب قضاء و شهادات را بيان كرده‌اند و بر حاكم شرع لازم است اينها را بر مصاديق و صغريات تطبيق كند و حكم صادر كند . بنابراين ، « عَرَف احكامنا » يعنى همين احكام قضاوت را بشناسد ، و انسدادى هم كه به اعتراف خودش نسبت به اينها جاهل است و قضاوت او مبتلا به اشكال است و معلوم نيست نافذ باشد .\r\n\r\n[ المجتهد المتجزّى و احكامه 
  ]\r\nو أما التجزى فى الاجتهاد ففيه مواضع من الكلام .\r\n\r\nالأول فى إمكانه\r\nو هو و إن كان محل الخلاف بين الأعلام إلا أنه لا ينبغى الارتياب فيه حيث كانت أبواب الفقه مختلفة مدركا و المدارك متفاوتة سهولة و صعوبة عقلية و نقلية مع اختلاف الأشخاص فى الاطلاع عليها و فى طول الباع و قصوره بالنسبة إليها فرب شخص كثير الاطلاع و طويل الباع فى مدرك باب بمهارته فى النقليات أو العقليات و ليس كذلك فى آخر لعدم مهارته فيها و ابتنائه عليها و هذا بالضرورة ربما يوجب حصول القدرة على الاستنباط فى بعضها لسهولة مدركه أو لمهارة الشخص فيه مع صعوبته مع عدم القدرة على ما ليس كذلك بل يستحيل حصول اجتهاد مطلق عادة غير مسبوق بالتجزى للزوم الطفرة و بساطة الملكة و عدم قبولها التجزئة لا تمنع من حصولها بالنسبة إلى بعض الأبواب بحيث يتمكّن بها من الإحاطة بمداركه كما إذا كانت هناك ملكة الاستنباط فى جميعها و يقطع بعدم دخل ما فى سائرها به أصلا أو لا يعتنى باحتماله لأجل الفحص بالمقدار اللازم الموجب للاطمئنان بعدم دخله كما فى الملكة المطلقة بداهة أنه لا يعتبر فى استنباط مسألة معها من الاطلاع فعلا على مدارك جميع المسائل كما لا يخفى .\r\nمقام ثانى دربارهء تجزّى در اجتهاد است . در اين مقام سه مبحث داريم :\r\nمبحث اوّل : آيا اجتهاد تجزيه‌بردار است يا نه ؟ به ديگر سخن آيا ممكن است فردى در مسأله‌اى يا فصلى يا بابى ، مجتهد و داراى اجتهاد و استنباط باشد ، ولى در مسائل و ابواب ديگر مقلّد باشد و توان استنباط نداشته باشد ، يا چنين چيزى امكان ندارد ؟ در اين باره دو نظريّه مطرح است :\r\nعدّه‌اى طرفدار امكان تجزّى هستند ، عدّه‌اى هم منكر امكان تجزّى هستند و آن را محال مىدانند . عقيدهء مرحوم آخوند اين است كه تجزّى در اجتهاد امرى كاملًا ممكن و معقول است و اصولًا معتقد است كه چنين چيزى جاى كمترين شك و ترديدى ندارد و سزاوار نزاع و بحث نيست . وى يك دليل بر امكان آن مىآورد :\r\n\r\n","description":"","footnote":"","page_name":" 503 ","page_number":504},
  {"content":"\r\n\r\nاز طرفى ابواب گوناگون و مسائل مختلف فقهى ، از لحاظ مدارك و منابع ، متفاوت و مختلف هستند ؛ مدارك و دلايل برخى از مسائل ، سهل و آسان است ، و برخى از دلايل و راه‌هاى رسيدن به آن پيچيدگى دارد . بعضى مؤونه و مقدّمات زيادى لازم دارند تا استنباط شوند و بعضى مقدّمات كمترى نياز دارند . در بعضى مسائل ، مدرك و دليل ، ظواهر نقليّه ( آيات و روايات ) است و در بعضى از آنها مدرك ، دليل‌هاى عقلى و براهين و استدلال‌هاى عقلى و دقيق است .\r\nاز طرف ديگر اشخاص هم از لحاظ كثرت و عمق آگاهى يا قلّت و قصور و سطحى بودنِ اطلاعات ، متفاوت هستند . چه بسا فردى كه در يك بابى داراى اطلاعات فراوان و مهارت بالاست ولى نسبت به باب ديگر چنين مهارت و خبرويّتى ندارد و چه بسا فرد ديگر به عكس او باشد . يا بعضى از اشخاص در علوم نقليّه و ادبيّات خيلى مهارت دارند و آنجا كه مسأله‌اى پشتوانه و مدرك نقلى دارد ، استنباط براى آنها راحت است و بعضى ديگر در علوم عقليّه خيلى ماهرند و در جايى كه مسأله‌اى مدرك عقلى دارد ، خيلى راحت مىتوانند حكم آن را استنباط كنند . بنابراين از ضروريّات و بديهيّات ( امر وجدانى ) است كه مجتهدى در برخى مسائل ، قدرت استنباط داشته باشد - يا به‌خاطر سهولت مسأله و يا مهارت شخص - و در ساير مسائل ناتوان از استنباط باشد - به‌خاطر صعوبت مسأله يا عدم مهارت فرد - با اين بيان تجزّى در اجتهاد ، امرى كاملًا معقول و مقبول است .\r\nنه‌تنها تجزّىِ اجتهاد امر ممكنى است ، بلكه امرى ضرورى و لازم و حتمى و اجتناب‌ناپذير است و بدون آن ، اجتهاد مطلق هم امكان‌پذير نيست ؛ زيرا هيچ‌كس يك دفعه و يك جا به درجهء اجتهاد مطلق نمىرسد و اساساً - به قول فلاسفه - طفره در عالم ، از محالات است كه انسان پاره‌اى از مراتب نازل يا وسط را نپيموده به عالىترين مرتبه دست يازد ؛ البته عادتاً محال است ، و گرنه عقلًا محال نيست كه خداوند يك جا علم تمام احكام و قدرت استنباط همه را به يك انسانى عطا نمايد ؛ ولى عادتاً اجتهاد مطلق ، مسبوق به تجزّى در اجتهاد است و تا انسان در يك يا چند مسأله مهارت و قدرت استنباط نيابد محال است كه در كلّ مسائل چنين قدرتى پيدا كند و مراحل نازلهء اجتهاد را نپيموده به اعلىالمراتب برسد . بنابراين تجزّى در اجتهاد امرى ممكن و لابدّ منه است .\r\nقوله : و بساطة الملكة : كسانى كه مىگويند اجتهاد تجزيه‌بردار نيست و محال است فردى در پاره‌اى از مسائل مجتهد باشد و در بقيّهء مسائل مجتهد نباشد ، بلكه يا در همهء مسائل مجتهد است و يا در هيچ مسأله‌اى مجتهد نيست و معنا ندارد كه در بعضى مجتهد و در بعضى ديگر مقلّد باشد . دلايلى براى مدّعاى خويش دارند . مرحوم آخوند به دو دليل آنان اشاره كرده و پاسخ داده است :\r\n1 . ملكهء اجتهاد همانند ساير ملكات نفسانيّه ، امرى بسيط و تجزيه‌ناپذير است « 1 » و ويژگى امور\r\n\r\n\r\n","description":"","footnote":"\r\n( 1 ) . نفسانيّات همه از امور بسيطه هستند .\r\n","page_name":" 504 ","page_number":505},
  {"content":"\r\n\r\nبسيطه و غير قابل تجزيه اين است كه يا موجودند و يا معدوم ، و معنا ندارند كه بعضى از آنها موجود و بعضى مفقود باشد . پس اجتهاد هم يا موجود است - اگر اجتهاد مطلق باشد - و يا معدوم است - اگر اجتهاد مطلق نباشد - معنا ندارد كه جزئى از آن باشد و جزء ديگر نباشد .\r\nپاسخ مرحوم آخوند : اصل بساطت ملكهء اجتهاد را قبول داريم ، ولى بساطت به معناى آن است كه داراى اجزاء نيست ، نه اينكه داراى مراتب هم نباشد . ما مدّعى هستيم كه اجتهاد مثل ديگر صفات نفسانى ، حقيقت مشكّك و داراى مراتب گوناگون است كه از نازل‌ترين مرتبه گرفته تا اعلى مراتبِ آن . نازل‌ترين مرتبهء اجتهاد ، اجتهاد در يك مسأله است و عالىترين آن ، اجتهاد در همهء مسائل فقه است و هر مرتبه مصداقى از مصاديق اجتهاد است كه موجود مىشود . « 1 » و هيچ مانعى ندارد كه در خصوص فلان مسأله به اندازه‌اى كه مجتهد مطلق قدرت استنباط دارد مجتهد متجزّى هم قدرت استنباط داشته باشد .\r\n2 . دليل ديگر مخالفان اين است كه مجتهد متجزّى تنها از همين باب يا مسأله و مدارك مذكور در آن با خبر است و از ساير ابواب اطّلاعى ندارد . شايد در جاهاى ديگر مدارك و دلايلى باشد كه اگر از آنها با خبر مىشد ، چه بسا آنها را ترجيح مىداد و يا تخيير را اختيار مىكرد ؛ و چون بىاطّلاع است ، پس اجتهاد او ناقص است . در حقيقت اصلًا اجتهاد نيست و لذا بايد از جميع ابواب فقه مطّلع باشد و بر همهء آنها احاطه داشته باشد تا بتواند در يك مسأله از مسائل فقه اجتهاد كند ، و احاطه بر جميع عبارت است از اجتهاد مطلق .\r\nپاسخ مرحوم آخوند : اوّلًا اشكال نقضى داريم ؛ مجتهد مطلق هم نوعاً احاطهء فعلى بر همهء ابواب ندارد و چنين نيست كه در هر مسأله‌اى كه فتوى مىدهد جميع ابواب و مسائل و مدارك فقه در ذهن او حاضر باشند ؛ پس به مجتهد مطلق هم اشكال وارد است .\r\nثانياً پاسخ حلّى آن است كه مجتهدى كه در مقام اجتهاد در يك مسأله بر مىآيد يقين دارد كه ادلّه و مدارك ساير مسائل ، ربطى به اين مسأله ندارد و يا اگر هم يقين ندارد و احتمال دخالت مىدهد ، به اين احتمال ، اعتناء ندارد و اطمينان دارد كه در جاى ديگر خبرى نيست ، زيرا او به مقدار لازم فحص كرده و از ظفر به منابع ديگر و دلايل معارض ، نااميد شده است و بيش از اين نه در مجتهد متجزّى لازم است و نه در مجتهد طلق . « 2 »\r\n\r\n\r\n","description":"","footnote":"\r\n( 1 ) . مثل حقيقت وجود كه بسيط است ، ولى از اعلىالمراتب يعنى واجب‌الوجود گرفته تا انزل‌المراتب ، يعنى هيولاى اولى راشامل است و هر مرتبه‌اى مصداقى از وجود است .\r\n( 2 ) . به‌ويژه اين‌كه بزرگان كوشش كرده‌اند و منابع و مدارك را تبويب و تنظيم كرده‌اند و اگر انسان در يك يا چند باب كه مظانّ بيان مدارك فلان مسأله و حكم است ، گردش علمى كند و آنها را بررسى نمايد ، مطمئن مىشود كه منابع ، همين امور است و به راحتى از اينها حكم را استخراج مىكند و در خصوص همين مسأله اجتهاد مجتهد متجزّى ، كمتر از اجتهاد مجتهد مطلق نيست .\r\n","page_name":" 505 ","page_number":506},
  {"content":"\r\n\r\n\r\nالثانى فى حجية ما يؤدى إليه على المتّصف به\r\nو هو أيضا محل الخلاف إلا أن قضية أدلة المدارك حجيته لعدم اختصاصها بالمتصف بالاجتهاد المطلق ضرورة أن بناء العقلاء على حجية الظواهر مطلقا و كذا ما دل على حجية خبر الواحد غايته تقييده بما إذا تمكّن من دفع معارضاته كما هو المفروض .\r\nمبحث دوم : دومين مبحث در باب اجتهاد متجزّى دربارهء حجّيت رأى و اجتهاد او در حقّ خودش است . اگر مجتهد متجزّى از روايات ، وجوب امرى را استنباط كرد ، آيا اين وجوب در حق خود او حجّت و لازم‌الاتباع است يا حق ندارد حتّى خودش به اين اجتهاد ترتيب اثر دهد ، و بايد از مجتهد مطلق تقليد كند ؟ در اين بحث نيز مثل مبحث اوّل ميان دانشمندان اختلاف نظر وجود دارد .\r\nعدّه‌اى فتواى او را براى خودش جايزالعمل مىدانند و عدّه‌اى جايز نمىدانند ؛ ولى به عقيدهء ما فتوى و اجتهاد او براى خودش حجّت است و اين مدّعا با دلايل متعدّدى قابل اثبات است كه در كتب مطوله از قبيل فصول « 1 » بيان شده است و مرحوم آخوند بهترين آنها را در اينجا آورده است و آن اين‌كه ادلّهء مدارك احكام ، اطلاق دارند و اختصاص به مجتهد مطلق ندارند و مجتهد متجزّى را نيز شامل مىشوند :\r\nتوضيح : منظور از احكام ، همين احكام تكليفى و وضعى است كه در سراسر فقه مطرح است منظور از مدارك احكام ، همين منابع احكام است كه مجتهد ، احكام شرعى را از آنها استخراج مىكند ، از قبيل ظواهر قرآن كريم ، خبرهاى واحد ثقه و . . . و منظور از ادلّهء مدارك ، دلايلى است كه بر حجّيت ظواهر و خبر ثقه و غيره دلالت دارند . مثلًا دليل حجّيت ظواهر ، بناء قطعى عقلاى عالم است كه در اوايل مبحث امارات ظنّيه گذشت و دليل حجّيت خبر ثقه ، ادلّهء اربعه ( كتاب ، سنّت ، اجماع ، سيرهء عقلاء ) بود كه در باب حجّيت خبر واحد گذشت .\r\nحال اين ادلّه عموميّت دارند ؛ يعنى سيره عقلاء ، ظواهر كلام را در حق همهء مخاطبان حجّت مىدانند ؛ چه مجتهد مطلق باشد و چه متجزّى و چه عوام . ادلّهء حجّيت خبر واحد نيز خبر ثقه را در حقّ همگان حجّت مىكنند و سيرهء همهء عقلاء بر اخذ و اعتماد به خبر ثقه است ، نه اين‌كه تنها مجتهد مطلق چنين باشد .\r\nبنابراين همه مىتوانند از ظواهر قرآن و اخبار آحاد استفاده كنند ؛ البتّه به يك شرط و آن اينكه شايد از اين ظاهر ، خلافش اراده شده و قرينهء آن در جاهاى ديگر بيان شده باشد . لذا نياز به فحص دارد . و يا شايد اين خبر واحد ، معارضى در جاى ديگر دارد كه بايد فحص كند و اگر معارض يافت ، ميان آن دو را بتواند جمع كند يا طبق اخبار علاجيّه عمل كند و اينجاست كه حساب عوام و عموم مردم ، از خواص جدا مىشود و آنها توان چنين فحص و تحقيقات و معالجات را ندارند و لذا هر كسى حق\r\n\r\n\r\n","description":"","footnote":"\r\n( 1 ) . الفصول‌الغرويّه ، ص 395 - 397 .\r\n","page_name":" 506 ","page_number":507},
  {"content":"\r\n\r\nندارد خود مستقيماً به كتاب و سنّت رجوع كند و حكم شرعىِ خود را بدست آورد ؛ ولى مجتهد متجزّى در همين بعض مسائل توان اين بررسىها را دارد و از مجتهد مطلق چيزى كم ندارد و لذا به حكم ادلّهء حجّيت ظواهر و خبر ثقه و . . . متجزّى نيز حق دارد از اين منابع و مدارك ، حكم شرعىِ خود را اجتهاد كند و به هر مقدارى كه اجتهاد كرده است مىتواند به آن عمل كند ، و در حقّ خودش حجّت است .\r\n\r\nالثالث فى جواز رجوع غير المتصف به إليه فى كلّ مسألة اجتهد فيها\r\nو هو أيضا محل الإشكال من أنه من رجوع الجاهل إلى العالم فتعمه أدلة جواز التقليد و من دعوى عدم إطلاق فيها و عدم إحراز أن بناء العقلاء أو سيرة المتشرعة على الرجوع إلى مثله أيضا و ستعرف إن شاء الله تعالى ما هو قضية الأدلة .\r\nمبحث سوم : مبحث سوم دربارهء جواز رجوع ديگران به مجتهد متجزّى است . آيا در همان بخشى كه مجتهد متجزّى داراى اجتهاد و استنباط است ديگران مىتوانند از او تقليد كنند و به فتواى او عمل نمايند يا حتماً بايد از مجتهد مطلق تقليد كنند ؟ مىفرمايد اين مسأله نيز مثل دو مسأله قبل محلّ نزاع است :\r\nعدّه‌اى طرفدار جواز تقليد هستند ؛ به اين دليل كه مجتهد متجزّى نسبت به موارد اجتهاد خود عالم به حكم است و ادلّهء جواز تقليد بيش از اين نمىگويد كه جاهل بايد به عالم رجوع كند . پس عوام مسلمانان حق دارند به مجتهد متجزّى مراجعه كنند و در همان محدودهء اجتهادش - ولو در يك مسأله باشد - از وى تقليد كنند .\r\nعدّه‌اى هم طرفدار عدم جواز هستند ؛ به اين دليل كه ادلّهء تقليد ، شمولشان نسبت به چنين مجتهدى مسلّم و محرز نيست ؛ زيرا آيات و روايات ، اطلاق ندارند و قدر متيقن از آنها مجتهد مطلق است و سيرهء عقلاء يا متشرّعه هم بايد احراز شود و نسبت به رجوع به مجتهد متجزّى محرز نيست و اصل اوّلى هم عدم جواز رجوع انسان به انسان ديگر است . لذا حق ندارند به مجتهد متجزّى مراجعه كنند . مرحوم آخوند در اين مبحث اظهار نظر نمىكند و آن را حواله مىدهد به آينده كه در مباحث تقليد ، ادلّهء جواز تقليد را بررسى خواهيم كرد تا ببينيم محدودهء دلالت آنها چه اندازه است ؟ آيا مخصوص مجتهد مطلق هستند يا شامل متجزّى نيز مىشوند ؟\r\n\r\n[ الرابع : فى نفوذ قضائه فى المرافعات 
  ]\r\nو أما جواز حكومته و نفوذ فصل خصومته فأشكل نعم لا يبعد نفوذه فيما إذا عرف جملة معتدة بها و اجتهد فيها بحيث يصح أن يقال فى حقه عرفا إنه ممن عرف أحكامهم كما مر فى المجتهد المطلق المنسد عليه باب العلم و العلمى فى معظم الأحكام .\r\nجواز يا عدم جواز حكومت متجزّى : مجتهد مطلق قضاوتش در منازعات نافذ بود ، ولى آيا\r\n\r\n","description":"","footnote":"","page_name":" 507 ","page_number":508},
  {"content":"\r\n\r\nمجتهد متجزّى هم قضاوتش نافذ است و اگر حكمى نمود ، بايد طرفين دعوى پذيرا باشند يا نافذ نيست و تسليم در برابر آن لازم نيست ؟ آخوند نخست مىفرمايد نافذ بودن حكم چنين حاكمى به مراتب مشكل‌تر از حجّيت فتواى او براى ديگران است . شايد به اين دليل كه شمول ادلّهء تقليد نسبت به چنين مجتهدى آسان‌تر است از شمول ادلّهء قضاوت ( مقبولهء ابن‌حنظله « 1 » و حديث ابىخديجه « 2 » ) . زيرا بر كسى كه تنها در يك مسأله قدرت اجتهاد دارد ، عارف به احكام و ناظر در حلال و حرام اطلاق نمىشود . ولى بعداً با يك تبصره كار را تمام مىكند و قضاوت او را هم نافذ مىداند . اين همان مطلبى است كه قبلًا در مجتهد مطلقِ انسدادى بيان كرد و گفت اين مجتهد ، عارف به موارد ضرورى دين و مذهب و متوترات و اجماعيّات و . . . است و اين موارد قابل ملاحظه است ؛ به‌گونه‌اى كه مىتوان گفت وى عارف به احكام است و همين مقدار كافى است كه مقبوله ، او را شامل شود و بر نفوذ حكم وى دلالت نمايد . « 3 »\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 67 .\r\n( 2 ) . وسائل‌الشيعه ، ج 18 ، ص 4 .\r\n( 3 ) . ما قبلًا در اين مطلب مناقشه كرديم و به هر حال قضاوت مجتهد متجزّى مبتلا به اشكال است و معلوم نيست نافذ باشد .\r\n","page_name":" 508 ","page_number":509},
  {"content":"\r\n\r\n\r\nفصل : [ فى مبادىء الاجتهاد 
  ]\r\nلايخفى احتياج الاجتهاد إلى معرفة العلوم العربية فى الجملة و لو بأن يقدر على معرفة ما يبتنى عليه الاجتهاد فى المسألة بالرجوع إلى ما دون فيه و معرفة التفسير كذلك .\r\nو عمدة ما يحتاج إليه هو علم الأصول ضرورة أنه ما من مسألة إلا و يحتاج فى استنباط حكمها إلى قاعدة أو قواعد برهن عليها فى الأصول أو برهن عليها مقدمة فى نفس المسألة الفرعية كما هو طريقة الأخبارى .\r\nو تدوين تلك القواعد المحتاج إليها على حدة لا يوجب كونها بدعة و عدم تدوينها فى زمانهم عليهم السلام لا يوجب ذلك و إلا كان تدوين الفقه و النحو و الصرف بدعة .\r\nو بالجملة لا محيص لأحد فى استنباط الأحكام الفرعية من أدلتها إلا الرجوع إلى ما بنى عليه فى المسائل الأصولية و بدونه لا يكاد يتمكّن من استنباط و اجتهاد مجتهدا كان أو أخباريا .\r\nنعم يختلف الاحتياج إليها بحسب اختلاف المسائل و الأزمنة و الأشخاص ضرورة خفة مئونة الاجتهاد فى الصدر الأول و عدم حاجته إلى كثير مما يحتاج إليه فى الأزمنة اللاحقة مما لا يكاد يحقق و يختار عادة إلا بالرجوع إلى ما دون فيه من الكتب الأصولية .\r\nفصل سوم : شرايط و مقدّمات اجتهاد\r\nدر اين فصل دربارهء علوم پايه ( علومى كه پايه و اساس اجتهاد مىباشند و بدون آگاهى از آن علوم ، اجتهاد ممكن نيست ) بحث مىشود . بزرگان ؛ دانش‌هاى فراوانى را شرايط و مقدّمات اجتهاد ذكر كرده‌اند ، از قبيل علم كلام ، علم منطق ، حديث ، رجال ، قسمتى از رياضيات ، قسمتى از نجوم و . . . ولى مهم‌تر از همه ، سه علم است كه ارتباط تنگاتنگ با اجتهاد و استنباط احكام شرعيّه دارد و مرحوم آخوند به ذكر اينها بسنده مىكند :\r\n1 . علوم عربيّت ( ادبيّات عرب ) : اين بخش مشتمل بر شش علم است : لغت ، صرف ، نحو ، معانى ، بيان و بديع . « 1 » سبب نيازمندى ، آن است كه منابع اجتهاد و استنباط احكام شرعيّه ، كتاب خدا و سنّت معصومين عليهم السلام است كه به زبان عربى هستند و مجتهد بايد عارف به لغت عرب باشد تا معانى واژه‌هاى كتاب و سنّت را بشناسد ، و نيز آگاه به صرف باشد تا واژه‌ها را ريشه‌يابى كند و . . . .\r\n\r\n\r\n","description":"","footnote":"\r\n( 1 ) . سه علم معانى ، بيان و بديع كه به علوم بلاغت معروف‌اند ، منظور نظر ما نيستند و ارتباط چندانى با اجتهاد ندارند ؛ اگرچه احياناًبرخى از مسائل علم معانى ، مثل مباحث قصر حقيقى و اضافى و . . . ، يا علم بيان ، مثل حقيقت و مجاز و كنايه ، به اجتهاد ارتباط دارد ، ولى اين مسائل هم در حدّ لازم و كافى در مقدّمهء علم اصول فقه مطرح مىشود . عمده نياز اجتهاد به سه علم ديگر عربيّت ( صرف و نحو و لغت ) است .\r\n","page_name":" 509 ","page_number":510},
  {"content":"\r\n\r\nامّا مقدار حاجت را با « فىالجمله » بيان مىكند ؛ يعنى لزومى ندارد كه مجتهد از تمام معانى لغات عربى و از تمام قواعد صرفى و نحوى با خبر باشد و هميشه حضور ذهن داشته باشد . بلكه چنين چيزى معمولًا و عادتاً امكان‌پذير نيست و لازم نيست يك اديبِ به تمام معنا باشد ، بلكه كافى است به قدرى آگاهى داشته باشد كه اگر نياز به فهم لغتى پيدا كرد ، بداند و بتواند به كتب مربوطه و باب مربوط مراجعه كند و معناى لغت يا ريشهء آن را بدست آورد ؛ مهمّ ، تهيّوء و آمادگى است .\r\n2 . دانش تفسير قرآن : مجتهد بايد عارف به تفسير هم باشد ؛ امّا نه تفسير كلّ قرآن ، بلكه تفسير آيات الاحكام ؛ يعنى آياتى را كه دربارهء احكام شرعيّه است « 1 » بداند . وجه نيازمندى اجتهاد به علم تفسير آن است كه چه بسا آيه‌اى اجمال دارد يا قرينه بر خلاف ظاهر دارد و بدون علم به تفسير نمىتواند آنها را بفهمد . البته باز هم « فىالجمله » نياز دارد ؛ يعنى به مقدارى كه اگر احتياج پيدا كرد ، بداند كه به چه كتابى مراجعه كند و از چه آيه‌اى و چگونه از آن بهره‌مند شود . و بيش از اين لازم نيست كه به همهء جزئيّات آيات‌الاحكام ، بالفعل و يك جا واقف باشد ؛ مهمّ ، آمادگى است نه آگاهىِ فعلى .\r\n3 . علم اصول فقه : مهم‌ترين ركن اجتهاد و جزء اخير علّتِ تامّهء استنباط ، دانش اصول فقه است .\r\nاگر همهء دانشهاى ديگر هم فراهم باشد ، باز بدون بهره‌گيرى از فنّ اصول فقه ، اجتهاد امكان‌پذير نيست . سرّ مطلب آن است كه هيچ مسأله‌اى از مسائل نظرى و استدلالىِ فقه نيست مگر اين‌كه به يك يا چند قاعدهء اصولى نيازمند باشد . مثلًا امر اقيموا الصلاة كه به ظاهرش معناى روشن دارد ، ولى لااقل دو قاعدهء مهمّ اصولى بايد در آن لحاظ شود : يكى ظهور امر در وجوب است و ديگرى حجّيت ظهور است . اصولى و اخبارى از اين قواعد مستغنى نيستند ، اگرچه شيوهء كار آن دو متفاوت است ؛ يعنى اصولىها براى اين قواعد يك علم جدا تأسيس كرده و كتاب‌هاى مستقلّى همچون معالم‌الاصول ، قوانين‌الاصول ، معارج‌الاصول ، فرائدالاصول ، كفايةالاصول ، عنايةالاصول ، منتهىالاصول نگاشته‌اند ؛ ولى اخبارىها چنين نكرده‌اند و تنها در مقدّمهء كتاب‌هاى فقهى و حديثىِ خود يا در آغاز هر مسأله‌اى از كتاب خويش ، به قاعده يا قواعد اصولىِ آن اشاره كرده‌اند .\r\nمهم‌ّترين ايراد اخبارى به اصولى آن است كه دانش اصول فقه در عصر امامان نبوده است و بعدها مجتهدين عامّه آن را اختراع كرده‌اند و فقيهان شيعه هم از آنها پيروى كرده‌اند و چون در آن زمان نبوده است ، پس بدعت است ؛ بدعت هم حرام است و ما حق نداريم علم جدائى به‌نام علم اصول فقه تأسيس كنيم .\r\nپاسخ ما اين است كه اوّلًا بسيارى از قواعد اصولى از خود ائمه عليهم السلام اخذ شده است و در اين جاى\r\n\r\n\r\n","description":"","footnote":"\r\n( 1 ) . مشهور آيات‌الاحكام را پانصد آيه شمرده‌اند .\r\n","page_name":" 510 ","page_number":511},
  {"content":"\r\n\r\nترديد نيست . ثانياً مرحوم صدر در كتاب تأسيس‌الشيعه ثابت كرده است كه مبتكران علم اصول فقه دانشمندان شيعه بودند نه اهل سنّت . « 1 »\r\nثالثاً دانش‌هاى ديگرى از قبيل علم صرف و نحو و فقه و حديث و رجال هم به شكل امروزىاش - كه تكامل يافته است - در عصر ائمه عليهم السلام نبوده است . پس بايد اينها را هم بدعت بدانيد و خود شما هم نبايد كتب فقهى بنگاريد ؛ چون بدعت است .\r\nرابعاً مگر هر بدعتى حرام است ؟ مرحوم شهيد ثانى در شرح لمعه از قول بعضى از علماء ، بدعت را به تعداد احكام خمسه تقسيم كرده و گفته است گاهى بدعت واجب است و . . . . « 2 »\r\nخامساً در زمان ائمه عليهم السلام نيازى به تدوين اين قواعد نبوده است تا دانش جدائى داشته باد ؛ ولى امروزه شديداً به اين قواعد نيازمنديم و بايد اينها را مبوّب و منظّم كرد .\r\nسادساً مگر تأسيس علم جديد بدعت است ؟ خلاصهء كلام اين‌كه نه اخبارى و نه اصولى هيچ‌كدام ، از مسائل اصولى مستغنى نيستند و آنچه را كه در اصول به عنوان مبانى اتّخاذ كرده‌اند ، در فقه بر همان اساس استنباط و اجتهاد مىكنند .\r\nالبتّه نياز به قواعد اصولى يكسان نيست ، بلكه بر حسب مسائل مختلف و زمان‌هاى گوناگون و افراد متفاوت ، فرق مىكند ، زيرا چه بسا مسأله‌اى آسان‌تر است و نيازش به قواعد اصولى كمتر است . ) و نيز در صدر اوّل و در زمان امامان عليهم السلام ، اجتهاد خيلى بسيط و قليل‌المؤونة بوده ، ولى امروزه خيلى پيچيده‌تر گرديده است و گاه نياز داريم كه چندين معضل اصولى را حلّ كنيم تا به يك حكم فرعىِ فقهى نائل شويم . و نيز چه بسا شخص از راه‌هاى گوناگون قاطع شود كه قطع او حجّت است و كمتر نيازمند قواعد اصولى مىشود ، ولى نوع اشخاص چنين نيستند و قدم به قدم نياز به استفاده از قواعد اصولى دارند . بنابراين مهم‌ّترين علم مورد نيازِ مجتهد ، علم اصول فقه است .\r\n\r\n\r\n","description":"","footnote":"\r\n( 1 ) . تأسيس‌الشيعه لعلوم‌الاسلام ، ص 310 .\r\n( 2 ) . لمعهء دمشقيّه ، ج 1 ، ص 246 و 247 .\r\n","page_name":" 511 ","page_number":512},
  {"content":"\r\n\r\n\r\nفصل : [ فى التخطئة و التصويب 
  ]\r\nاتفقت الكلمة على التخطئة فى العقليات و اختلفت فى الشرعيات :\r\nفقال أصحابنا بالتخطئة فيها أيضا و أن له تبارك و تعالى فى كلّ مسألة حكم يؤدى إليه الاجتهاد تارة و إلى غيره أخرى .\r\nو قال مخالفونا بالتصويب و أن له تعالى أحكاما بعدد آراء المجتهدين فما يؤدى إليه الاجتهاد هو حكمه تبارك و تعالى .\r\nو لا يخفى أنه لا يكاد يعقل الاجتهاد فى حكم المسألة إلا إذا كان لها حكم واقعا حتى صار المجتهد بصدد استنباطه من أدلته و تعيينه بحسبها ظاهرا .\r\nفلو كان غرضهم من التصويب هو الالتزام بإنشاء أحكام فى الواقع بعدد الآراء بأن تكون الأحكام المؤدى إليها الاجتهادات أحكاما واقعية كما هى ظاهرية فهو و إن كان خطأ من جهة تواتر الأخبار و إجماع أصحابنا الأخيار على أن له تبارك و تعالى فى كلّ واقعة حكما يشترك فيه الكل إلا أنه غير محال .\r\nو لو كان غرضهم منه الالتزام بإنشاء الأحكام على وفق آراء الأعلام بعد الاجتهاد فهو مما لا يكاد يعقل فكيف يتفحص عما لا يكون له عين و لا أثر أو يستظهر من الآية أو الخبر .\r\nإلا أن يراد التصويب بالنسبة إلى الحكم الفعلى و أن المجتهد و إن كان يتفحص عما هو الحكم واقعا و إنشاء إلا أن ما أدى إليه اجتهاده يكون هو حكمه الفعلى حقيقة و هو مما يختلف باختلاف الآراء ضرورة و لا يشترك فيه الجاهل و العالم بداهة و ما يشتركان فيه ليس به حكم حقيقة بل إنشاء فلا استحالة فى التصويب بهذا المعنى بل لا محيص عنه فى الجملة بناء على اعتبار الأخبار من باب السببية و الموضوعية كما لا يخفى و ربما يشير إليه ما اشتهرت بيننا أن ظنية الطريق لا ينافى قطعية الحكم .\r\nنعم بناء على اعتبارها من باب الطريقية كما هو كذلك فمؤديات الطرق و الأمارات المعتبرة ليست بأحكام حقيقية نفسية و لو قيل بكونها أحكاما طريقية و قد مر غير مرة إمكان منع كونها أحكاما كذلك أيضا و أن قضية حجيتها ليس إلا تنجز [ تنجيز 
  ] مؤدياتها عند إصابتها و العذر عند خطائها فلا يكون حكم أصلا إلا الحكم الواقعى فيصير منجزا فيما قام عليه حجة من علم أو طريق معتبر و يكون غير منجز بل غير فعلى فيما لم تكن هناك حجة مصيبة فتأمل جيدا .\r\n\r\n","description":"","footnote":"","page_name":" 512 ","page_number":513},
  {"content":"\r\n\r\nفصل چهارم : تخطئه و تصويب\r\nمعناى تخطئه آن است كه گه‌گاهى مجتهد در اجتهاد و استنباطش دچار اشتباه مىشود و خلاف واقع نظر مىدهد . معناى تصويب آن است كه هرگز مجتهد در حكم و فتوايش خطا نمىكند و هميشه مصيب است . در مسائل عقلى و امور مربوط به واقعيّات و حقايق خارجى كه مابازاء خارجى و مطابَق واقعى دارند و وراء درك و فهم و رأى مجتهد ، در خارج موجودند يا در عالم واقع و نفس‌الامر وجود دارند و كلًا در علوم عقليّه - از قبيل فلسفه و كلام و رياضيّات - همهء مسلمانان به اتفاق كلمه طرفدار تخطئه هستند ؛ يعنى مىگويند ممكن است مجتهد و صاحب‌نظرى در اين امور دچار اشتباه شود و محال است كه دو يا چند نفر نظرات متفاوت و متقابلى داشته باشند و همهء آنها مصيب و بر حق باشند .\r\nمثلًا در فلسفه عدّه‌اى حركت جوهرىِ اشياء مادّى را قبول دارند و جماعتى انكار مىكنند ، امّا واقع يكى از آن دو است . بنابراين رأى ديگر حتماً باطل و اشتباه است ؛ و گرنه سر از اجتماع نقيضين يا ارتفاع نقيضين و مانند آن درمىآورد . « 1 » يا در علم كلام ، عدّه‌اى صفات خداوند را عين ذات او مىدانند و عدّه‌اى صفات الهى را زائد بر ذات او مىدانند و قطعاً يكى از آن دو صدق و حق و مطابق واقع است و ديگرى باطل و كذب محض است و محال است كه در خارج ، هم صفات الهى عين ذات او باشند و هم زائد بر ذات ، يا نه اين باشد و نه آن .\r\nانّما الكلام در مسائل شرعى و اعتبارى است كه چندين مجتهد در هر عصر يا هر كدام در عصرى از اعصار فتاواى گوناگون در حكمى از احكام دارند . مثلًا عدّه‌اى فتوى به وجوب فلان امر داده‌اند ، عدّه‌اى به حرمت آن ، دسته‌اى به استحباب و دستهء چهارم به كراهت و دستهء پنجم به اباحه . و پنج اجتهاد متضاد و متقابل در مسأله وجود دارد .\r\nدر اينجا هم دانشمندان و فقيهان شيعه به اتّفاق كلمه طرفدار تخطئه هستند و مىگويند خداى را در هر واقعه حكمى است كه بر اساس ملاكات ( مصالح يا مفاسد ) جعل و تشريع شده و در حق عالم و جاهل مشترك است و آن حكم ، ثابت و غير قابل تغيير است و مجتهد كه از ادلّه و امارات ، حكم ظاهرى را استنباط مىكند ، گاهى مطابق حكم واقعىِ الهى است كه عنداللَّه و در لوح محفوظ ثبت و ضبط است ؛ در اين‌صورت مُصيب است و يا مخالف واقع است ؛ در اين‌صورت خطا كرده است و محال است كه همهء پنج فتوى صواب و حق و مطابق واقع باشد .\r\nولى دانشمندان اهل سنّت با همهء فِرَقى كه دارند به اتّفاق كلمه طرفدار تصويب هستند و شعارشان اين است كه « كلّ مجتهدٍ مصيب » « 2 » و مىگويند خداوند به تعداد آراء و انظار مجتهدان حكم دارد . بنابراين هر مجتهدى به هر حكمى رسيد همان حكم الهى است . در حق وى و مقلّدانش ، و اگر\r\n\r\n\r\n","description":"","footnote":"\r\n( 1 ) . يا مثلًا در رياضيّات يكى مىگويد چهار به توان چهار ، شانزده مىشود ، اگر ديگرى مخالف اين مطلب باشد قطعاً يك نظريّه‌خطاست .\r\n( 2 ) . المستصفى ، ج 2 ، ص 57 .\r\n","page_name":" 513 ","page_number":514},
  {"content":"\r\n\r\nچنين شد ، خطا معنا ندارد و هيچ مجتهدى دچار اشتباه نمىشود . مرحوم آخوند براى تبيين نظريّهء اهل سنّت و ابطال آن ، مقدّمهء كوتاهى ذكر مىكند :\r\nاصولًا اجتهاد در حكم يك موضوع و واقعه ، بدون داشتن حكم واقعى ، معقول نيست ؛ زيرا اجتهاد عبارت است از بذل وسع و تمام توان براى استنباط احكام الهى و تحصيل ظن يا قطع به حكم شرعى ، و واضح است كه تا حكم در واقع - و صرف نظر از اجتهاد مجتهد - وجود نداشته باشد تحصيل ظن يا قطع به آن معقول نيست ، فحص و كاوش از آن بىمعناست و فحص از امر معدوم است . بنابراين حتماً بايد در واقع حكمى باشد تا مجتهد در ظاهر در صدد استنباط آن باشد و از منابع به آن حكم برسد . با توجّه به مقدّمهء مذكور ، تصويب سه معنا دارد :\r\n1 . خداوند در واقع احكامى دارد به تعداد آراء مجتهدان و پيش از اين‌كه مجتهدان ، اجتهاد و استنباط كنند اين احكام گوناگون را جعل و تشريع فرموده است و تمام آنها در واقع وجود دارند . و ضمناً چون علّام‌الغيوب است مىدانست هر مجتهدى بر طبق يكى از اين چند حكم واقعى ، فتوى خواهد داد و بعد هم كه مجتهدين در خارج پيدا مىشوند و اجتهاد مىكنند . هر فرد يا گروهى به يكى از آن احكام واقعى مىرسند ، و اين فتاواى مجتهدان ، هم احكام واقعى است - چون عنداللَّه هم حكم همين است - و هم احكام ظاهرى است - چون از امارات ظنّيه بدست آمده است و اماره يا اصل عملى بيانگر حكم ظاهرى است - بنابراين همهء فقيهان ، مُصيب خواهند بود و هيچ كدام خطاء نمىكنند .\r\n2 . خداوند در واقع و لوح محفوظ هيچ حكمى ندارد و صفحهء لوح محفوظ ، خالى از هر حكمى است و منتظر آراء و انظار فقيهان است و به آنچه اينها فتوى دهند ، همان در لوح محفوظ ثبت و ضبط مىشود و احكام الهى تابع آراء مجتهدان است ، و پس از فتواى مجتهد ، خداوند هم حكمى بر طبق آن جعل و انشاء مىفرمايد .\r\nبنابراين هم اشتباه معنا ندارد ؛ زيرا قبل از اجتهاد مجتهد حكمى نبوده است تا اين رأى با آن سنجيده شود و صدق و كذبش ظاهر شود . كذب عدم مطابقت با واقع است ، خطاء يعنى با واقع منطبق نباشد و اينجا واقعى نيست تا خطاء تحقّق يابد . همانند انشائيّات كه قابل تحمّل صدق و كذب نيستند و كسى نمىتواند بگويد اين امر مولى و آمر ، صدق است يا كذب .\r\n3 . خداوند در واقع و وراء آراء مجتهدين ، حكمى را جعل و انشاء فرموده و ثابت است ؛ ولى چنين نيست كه عالم و جاهل در آن شريك باشند ، بلكه اگر كسانى به واقع ، عالم شدند ، در حق آنها همان حكم واقعى فعلى مىشود ؛ و اگر كسانى به واقع نرسيدند و فتواى ديگرى دادند ، در حق آنان حكم واقعى در مرحلهء انشاء و جعل ، باقى مىماند و همين مؤدّاى اجتهاد و استنباط براى آنان حكم فعلى است و حقيقتاً حكم است و داراى ملاك ( مصلحت يا مفسده ) است ، و باز اشتباه معنا ندارد و مجتهد كارى به واقع ندارد ، بلكه هرچه را استنباط كرد حكم الهىِ فعلى در حقّ او همين است و مُصيب است .\r\n\r\n","description":"","footnote":"","page_name":" 514 ","page_number":515},
  {"content":"\r\n\r\nشايد منظور آخوند رحمه الله اين باشد كه چه كسانى كه عالم به واقع مىشوند و چه جاهلين ، در حق همه ، همين مؤدّاى اماره و اجتهادشان حكم فعلىِ حقيقى است و واقع در مرحلهء جعل و انشاء باقى مىماند . « 1 »\r\nحال منظور اهل سنّت از تصويب كدام معناست ؟ اگر منظورشان معناى اوّل باشد ، خواهيم گفت تصويب به اين معنا محذور عقلى ندارد و مستلزم محال نيست ، ولى از ديدگاه شيعه ، هم اجماع و هم اخبار متواتره داريم ، مبنى بر اين‌كه خداوند در هر واقعه داراى يك حكم واقعى است كه عالم و جاهل در آن شركت دارند ، نه اين‌كه داراى احكام عديده به عدد آراء مجتهدان باشد . از اين زاويه به عقيدهء ما شرعاً چنين تصويبى باطل است . « 2 »\r\nاگر منظور عامّه از تصويب ، معناى دوم آن باشد ، خواهيم گفت چنين تصويبى اصلًا معقول نيست و عقلًا محال است ، نه اين‌كه عقلًا ممكن باشد ، ولى شرعاً دليل بر ردّش داشته باشيم . سرّ استحالهء عقلى همان است كه در مقدّمه آورديم ؛ يعنى اجتهاد و تفحّص از امر معدوم و چيزى كه هيچ خبر و اثرى از آن نباشد معقول نيست . « 3 »\r\nاگر منظور اهل سنّت معناى سوم تصويب باشد ، خواهيم گفت تصويب به اين معنا هم اگرچه امتناع عقلى ندارد و ممتنع نيست و بلكه بر مسلك سببيّت و موضوعيّت در باب امارات - كه خود عامه طرفدار آن هستند - اين معنا كاملًا درست است ؛ زيرا معناى سببيّت اين است كه اماره ( خبر ثقه يا اجتهاد مجتهد كه هر دو اماره‌اند ) . وقتى بر حكمى از احكام دلالت كرد ، قيام اماره علّت تامّه مىشود براى حدوث ملاك و مصلحت بر طبق مؤداى اماره ، و مفاد اماره يك حكم حقيقىِ نفسى مىشود و همين مؤداى اماره وظيفهء فعلى است و مكلف را به مصالح ملزمه مىرساند و نيازى ندارد كه حكم واقعى در حق او فعلى شود . پس حكم واقعى در مرحلهء انشاء مىماند و همين مؤدّاى اماره به فعليّت مىرسد .\r\nولى اشكال ما به تصويب به معناى سوم در اصل مبناست ؛ يعنى ما سببيّت امارات را قبول نداريم\r\n\r\n\r\n","description":"","footnote":"\r\n( 1 ) . معناى چهارمى نيز در حاشيهء مرحوم مشكينى آمده است كه مىفرمايد خداوند در هر واقعه‌اى حكم واحدى دارد كه در واقع جعل و تشريع شده است ؛ آنگاه اگر فتواى مجتهد ، مطابق آن درآمد كه چه بهتر ، و اگر مخالف آن بود ، آن حكم واقعى مضمحل و نابود مىشود و حكم مجتهد به جاى آن در لوح محفوظ ثبت و ضبط مىشود . كه باز هم خطاء معنا ندارد و هر مجتهدى مصيب است .\r\n( 2 ) . به قول مرحوم صاحب فصول : و منها تواتر الأخبار المرويّه عن الائمة الأطهار عليهم السلام الدالّة على انّ للَّه‌فى كلّ واقعة حكماً معيّناً بيَّنَه لِنَبِيّه ، و بَيَّنَه نَبِيَّه لوصيّه إلى أن ينتهى البيان إلى آخر الأوصياء فجميع الأحكام محفوظة عنده ، مخزونة لديه حتى مثل أرش الخدش فما دونه و هذه الأخبار و إن كانت واردة بعبارات مختلفة و الفاظ متفاوتة إلّاأنّها مشتركة الدلالة على ما ذكرناه فهى متواترة بالمعنى . الفصول‌الغرويّه ، ص 406 و 407 .\r\n( 3 ) . علاوه بر اين‌كه مستلزم دور است ؛ زيرا ظن به حكم ، وابسته به خود حكم است و حكم هم با همين ظنّ و اجتهاد حاصل مىشود و وابسته به اين است و اين دور صريح است .\r\n","page_name":" 515 ","page_number":516},
  {"content":"\r\n\r\nو طرفدار طريقيّت هستيم . عدّه‌اى از ما مىگويند كه بر طبق اماره ، حكمى جعل مىشود ولى حكم حقيقىِ نفسى و مصلحت‌دار نيست ، بلكه حكم طريقى است و عدّه‌اى مثل مرحوم آخوند مىگويند بر طبق مؤداى اماره ، حكمى جعل نمىشود و مفاد ادلّهء حجّيت اماره ، جعل حكم نيست ، بلكه جعل حجّيت است و از اين نظر اماره و قطع ، فرقى ندارند و هر دو طريق به سوى واقع هستند و اگر مطابق واقع باشند ، همان واقع را در حق ما منجّز مىكنند ؛ و اگر مخالف واقع باشند ، موجب عذر مىشوند . نه اينكه بر طبق آنها حكم مصلحت‌دارى پيدا شود . بر اساس اين مبنا مىگوييم : اگر اجتهاد مجتهد مطابق واقع بود همان حكم واقعى به درجهء فعليّت و تنجّز مىرسد و حكم ديگرى نيست ؛ اگر خطاء كرد و خلاف واقع بود ، فقط موجب عذر است نه اينكه بر طبق اجتهاد او حكم جديدى درست شود و به اندازهء حكم واقعى ، داراى ملاك و مناط باشد ؛ حقانيّت مسلك طريقيّت هم در اوايل مبحث امارات تبين شد .\r\nقوله : و ربّما يشير اليه . . . : جمله‌اى در ميان اماميّه معروف است ( از زمان علّامه به بعد معروف شده است ) . اماميه مىگويند : « ظنّية الطريق لا ينافى قطعيّة الحكم » ؛ « 1 » يعنى منافاتى ندارد كه طريق به سوى حكم ظنّى باشد و از خبر ثقه يا اجتهاد مجتهد به حكمى برسيم ، ولى خود حكم قطعى باشد . حال شايد منظور گويندگان اين سخن ، همان تصويب به معناى سومى باشد كه از طريق ظنّى به يك حكم قطعى ( وظيفهء فعلىِ نفسى و ملاك‌دار ) مىرسيم . و با مسلك سببيّت منطبق شود . البته شايد هم مرادشان اين باشد كه ولو از راه ظنّ رفته‌ايم ولى حكمى كه بدست آمده است وظيفهء فعلى و ظاهرى همين است ؛ و اگر انجام ندهيم معذور نيستيم ، نه اينكه حتماً داراى ملاك و مصلحت هم باشد .\r\nقوله : نعم بناءً . . . : اين جمله در واقع اشكال ما به تصويب به معناى سوم است كه گفتيم بر مسلك سببيّت پذيرفتنى است ؛ ولى بر مسلك طريقيت ناتمام است و قبلًا توضيح وافى داديم و نيازى به اعاده نيست .\r\nنتيجه : اماميّه در احكام شرعى نيز طرفدار تخطئه هستند .\r\n\r\n\r\n","description":"","footnote":"\r\n( 1 ) . معالم‌الاصول ، ص 24 .\r\n","page_name":" 516 ","page_number":517},
  {"content":"\r\n\r\n\r\nفصل : [ فى تبدُّل رأى المجتهد 
  ]\r\nإذا اضمحل الاجتهاد السابق بتبدل الرأى الأول بالآخر أو بزواله بدونه فلا شبهة فى عدم العبرة به فى الأعمال اللاحقة و لزوم اتباع اجتهاد اللاحق مطلقا أو الاحتياط فيها .\r\nو أما الأعمال السابقة الواقعة على وفقه المختل فيها ما اعتبر فى صحتها بحسب هذا الاجتهاد فلا بد من معاملة البطلان معها فيما لم ينهض دليل على صحة العمل فيما إذا اختل فيه لعذر كما نهض فى الصلاة و غيرها مثل لا تعاد و حديث الرفع بل الإجماع على الإجزاء فى العبادات على ما ادعى .\r\nو ذلك فيما كان بحسب الاجتهاد الأول قد حصل القطع بالحكم و قد اضمحل واضح بداهة أنه لا حكم معه شرعا غايته المعذورية فى المخالفة عقلا .\r\nفصل پنجم : تبدّل رأى مجتهد\r\nهرگاه مجتهد در زمان سابق - مثلًا ده سال پيش تا به حال - دربارهء فلان مسأله ، اجتهاد و رأى خاصّى داشت « 1 » و مدّت‌ها خود و مقلّدانش طبق رأى قديم عمل كرده بودند ، « 2 » در زمان لاحق ( پس از ده سال يا از حالا به بعد ) از سه حال خارج نيست :\r\n1 . كماكان بر همان اجتهاد سابق باقى و پايدار است و همان را حق مىداند . در اين فرض تكليف روشن است ؛ زيرا از حالا به بعد نيز طبق همان اجتهاد بايد عمل كند ، و تغيير و تبدّلى پيش نيامده است .\r\n2 . از اجتهاد قديم برگشته و تبدّل رأى پيدا كرده است ، و اجتهاد جديد بر خلاف اجتهاد قديم حكم مىكند ؛ يعنى با فحص بيشتر فعلًا به اين نتيجه رسيده است كه در روز جمعه در عصر غيبت ، نماز ظهر واجب است ، يا نماز با سوره واجب است يا صيغهء عقد بايد به عربى باشد و . . . ؛ باز فرق ندارد كه اجتهاد جديد قاطع باشد يا ظنّى يا بر اساس اصل عملى .\r\n3 . اجتهاد سابق مضمحلّ و نابود گرديده است و ديگر از يقين يا ظنّ به حكم سابق خبرى نيست ؛ ولى هنوز اجتهاد جديدى هم نكرده يا اگر كرده به نتيجه‌اى نرسيده و فعلًا متحير و سرگردان است و رأى جديدى بر خلاف رأى قديم پيدا نكرده است ولى اجمالًا مىداند كه رأى قديمش باطل بوده است .\r\nدر فصل پنجم ، همين دو صورت مورد بحث است : يك بحث دربارهء اعمال آينده است كه خود\r\n\r\n\r\n","description":"","footnote":"\r\n( 1 ) . مثلًا نماز را بدون سوره واجب مىدانست .\r\n( 2 ) . حال فرقى ندارد كه اجتهاد قديم قاطع بود يعنى قطع به وجوب فلان امر پيدا كرده بود ، و يا ظنّى بود يعنى از طريق امارهء معتبره فتوى به وجوب مىداد و يا بر اساس اصلى از اصول عمليّهء شرعيّه مثل استصحاب ، فتوى به وجوب مىداد .\r\n","page_name":" 517 ","page_number":518},
  {"content":"\r\n\r\nمجتهد و مقلدانش از حالا به بعد چگونه رفتار كنند ؟ اين تكليفش روشن است و آن اين‌كه : در صورت دوم كه رأى و اجتهاد جديد پيدا كرده است ، حتماً بايد طبق آن رفتار كند ؛ يعنى از اين پس روز جمعه نماز ظهر بخواند ، نمازهايش را با سوره بخواند و . . . و ضمناً فرق ندارد كه اجتهاد قديم و جديد هر دو قطعى باشند يا هر دو ظنّى باشند يا هر دو بر اساس اصل عملى باشند و يا مختلف و متفاوت باشند يعنى قبلًا قاطع بود ولى حالا قطع خود را از دست داده است و ظنّ به حكم جديد دارد و . . . .\r\nدر صورت سوم هم كه فعلًا رأى خاصّى ندارد ، بايد احتياط كند و نمازها را با سوره بخواند ، ظهر و جمعه بخواند ، و . . . انّما الكلام در اعمال سابقه است ؛ يعنى عبادات و معاملاتى كه در طول ده سال گذشته طبق اجتهاد قديم انجام داده است و الآن كه تبدّل رأى پيدا كرده معتقد است آن اعمال كمبود داشته و فاقد جزء يا شرطى بوده و در واقع باطل بوده‌اند . آيا آنچه تا به حال انجام داده صحيح و مُجزى است و نيازى به اعاده و قضاء ندارد يا تمام آنها باطل و بىاثر و بىثمر بوده و همه را بايد از سر بگيرد و اعاده نمايد ؟ اينجاست كه مرحوم آخوند دو بحث منعقد كرده است :\r\n1 . مقتضاى قاعدهء اوّليّه و حكم عقل با صرف‌نظر از دليل خاص چيست ؟\r\n2 . مقتضاى قاعدهء ثانويّه و ادلّهء خاصّه كدام است ؟\r\nدر مقام اوّل فعلًا به صورت سربسته مىفرمايد : بايد با تمام اين اعمال به نوع عمل باطل برخورد كند و آنها را كَانْ لم يكن بگيرد و پيش از هر توضيحى به سراغ قاعدهء ثانويّه مىرود و مىفرمايد قاعدهء اوّلى بطلان است ؛ در صورتى كه دليل خاصّى بر صحت اعمال ماضيه دلالت نكند ، ولى خوشبختانه سه دليل خاص داريم :\r\n1 . حديث معروفِ « لا تعاد » كه مىگويد نماز فقط از پنج چيز ( وقت ، قبله ، طهور ، ركوع ، سجود ) اعاده دارد ؛ يعنى اگر يكى از اين امور خمسه در نماز انجام نشود « 1 » اعاده لازم دارد ، و از غير اينها اگر جزء يا شرطى مختلّ شده باشد اعاده لازم نيست . « 2 » پس حديث « لا تعاد » در باب نمازهايى كه خوانده و فعلًا معتقد است كه كمبود داشته و فاقد سوره بوده است ، حكم به صحّت نماز مىكند . البته « فىالجمله » ؛ يعنى در غير پنج امر مذكور .\r\n2 . بعضىها ادّعاى اجماع كرده‌اند كه در مطلق عبادات ، مطلب از اين قرار است كه اگر جزء يا شرطى مختلّ شده و طرف هم معذور بوده است ؛ يعنى اجتهادش او را به اين نتيجه رسانده بود و قاصر است نه مقصّر ، بعد از سال‌ها كه متوجّه شد و اجتهاد جديد پيدا كرد اعاده لازم نيست و همان عبادات گذشته از او مقبول است .\r\n3 . حديث معروف « رفع » كه در مطلق اعمال عبادى و معاملى مىفرمايد : « رُفع ما لا يعلمون » ؛ « 3 »\r\n\r\n\r\n","description":"","footnote":"\r\n( 1 ) . يعنى از روى جهل باشد كه مورد بحث ماست يا از روى سهو و نسيان باشد .\r\n( 2 ) . وسائل‌الشيعه ، ج 4 ، ص 934 .\r\n( 3 ) . اصول كافى ، ج 2 ، ص 463 .\r\n","page_name":" 518 ","page_number":519},
  {"content":"\r\n\r\nيعنى آنچه از اجزاء و شروط و اعمال كه نسبت به آنها جاهل بوديد از دوش شما برداشته شده است و نسبت به آنها آزاديد . و به‌عقيدهء مرحوم آخوند اين حديث بر ادلّهء اجزاء و شرايط ، حكومت ظاهرى دارد و دايرهء آنها را محدود و مضيّق مىكند و آنها را مخصوص فرض علم مىكند و در فرض جهل و شك ، اصلًا فلان امر ، جزء يا شرط نبوده و عبادت يا معامله نقصى نداشته است تا نياز به اعاده يا قضاء داشته باشد .\r\nحال اگر ادلّهء خاصّه به عقيدهء كسى كامل باشد ، نوبت به قاعدهء اوّلى و حكم عقل نمىرسد ؛ ولى اگر كسى در اينها مناقشه كرد « 1 » و دستش از ادلهء خاصّه كوتاه شد ، نوبت مىرسد به مقتضاى قاعدهء اوّليه كه قبلًا به طور مجمل اشاره كرد كه علىالقاعده اعمال سابقه كمبود داشته و باطل است و بايد اعاده يا قضاء شوند .\r\nولى از اين بخش به بعد مبسوطاً بيان مىكند كه مسأله چهار صورت دارد . در دو صورت مقتضاى قاعده بطلان است و در دو صورت ، حكم به صحّت اعمال سابقه مىشود :\r\n1 . در زمان سابق اجتهادى كه داشت قاطع بود ؛ يعنى بر اساس دلايلى يقين كرده بود كه نماز جمعه واجب است يا بيع به فارسى هم نافذ است و . . . و الآن آن سبو بشكست و آن پيمانه ريخت ؛ يعنى آن يقين از بين رفته و اجتهاد قديم نابود گرديده است و فعلًا قاطع به وجوب ظهر است يا ظنّ معتبر بر آن دارد .\r\nدر اين فرض مقتضاى قاعده اعادهء عبادات و معاملات گذشته است ؛ زيرا اگر يقين سابق او تا قيامت باقى مىماند و آنجا كشف خلاف مىشد ، معذور بود ؛ ولى حالا كه پس از ده سال در همين دنيا كشف خلاف شد و فهميد كه يقين او جهل مركّب بوده و فرض هم اين است كه يقين ، طريق محض به سوى واقع است و بر اساس آن حكم جديدى جعل و تشريع نمىشود و اين طريق علىالفرض ما را به واقع نرسانده است ، و الآن مىبينيم كه دستمان خالى است و امكان تدارك و جبران هم وجود دارد ، هيچ عاقلى او را معذور نمىدارد بلكه او را ملزم به انجام اعمال سابقه مىكند تا به مصلحت ملزمه و سعادت ابدى برسد و تحمّل هر گونه سختى را بر او روا مىدارد . پس در اين‌صورت قاعده ، بطلان است .\r\nو كذلك فيما كان هناك طريق معتبر شرعا عليه بحسبه و قد ظهر خلافه بالظفر بالمقيد أو المخصص أو قرينة المجاز أو المعارض بناء على ما هو التحقيق من اعتبار الأمارات من باب الطريقية قيل بأن قضية اعتبارها إنشاء أحكام طريقية أم لا على ما مر منا غير مرة من غير فرق بين تعلقه بالأحكام أو بمتعلقاتها ضرورة أن كيفية اعتبارها فيهما على نهج واحد .\r\n\r\n\r\n","description":"","footnote":"\r\n( 1 ) . مثلًا حديث « لا تعاد » را بر فرض نسيان حمل كرد ، نه فرض جهل ، اجماع مذكور را هم كه اجماع منقول به خبر واحد است‌حجّت ندانست و حكومت حديث رفع را هم قبول نكرد .\r\n","page_name":" 519 ","page_number":520},
  {"content":"\r\n\r\nو لم يعلم وجه للتفصيل بينهما كما فى الفصول و أن المتعلقات لا تتحمل اجتهادين بخلاف الأحكام إلا حسبان أن الأحكام قابلة للتغير و التبدل بخلاف المتعلقات و الموضوعات و أنت خبير بأن الواقع واحد فيهما و قد عين أولا بما ظهر خطؤه ثانيا .\r\nو لزوم العسر و الحرج و الهرج و المرج المخل بالنظام و الموجب للمخاصمة بين الأنام لو قيل بعدم صحة العقود و الإيقاعات و العبادات الواقعة على طبق الاجتهاد الأول الفاسدة بحسب الاجتهاد الثانى و وجوب العمل على طبق الثانى من عدم ترتيب الأثر على المعاملة و إعادة العبادة لا يكون إلا أحيانا و أدلة نفى العسر لا ينفى إلا خصوص ما لزم منه العسر فعلا مع عدم اختصاص ذلك بالمتعلقات و لزوم العسر فى الأحكام كذلك أيضا لو قيل بلزوم ترتيب الأثر على طبق الاجتهاد الثانى فى الأعمال السابقة و باب الهرج و المرج ينسد بالحكومة و فصل الخصومة .\r\nو بالجملة لا يكون التفاوت بين الأحكام و متعلقاتها بتحمل الاجتهادين و عدم التحمل بينا و لا مبينا مما يرجع إلى محصل فى كلامه زيد فى علو مقامه فراجع و تأمل .\r\n2 . اجتهاد سابق ظنّى و بر اساس طريق معتبر شرعى ( خبر واحد ثقه يا ظاهر كتاب ) بود و خيال مىكرد وظيفه همين است كه ظاهرِ اطلاقى يا عمومىِ آيه مىگويد يا خبر واحد ثقه مىگويد ؛ ولى پس از ده سال كشف خلاف شد و تازه متوجّه شد كه عموم آيه منظور نبوده است و مخصّصى داشته ، اطلاق مقيّدى داشته ، فلان حقيقت قرينه بر مجاز داشته ، و فلان خبر ثقه معارض قوىتر داشته و حالا رأيش عوض شده است .\r\nدر اين فرض هم اگر تا آخر عمر كشف خلاف نشد ، وى در قيامت معذور است ؛ ولى حالا كه پس از ده سال كشف خلاف شد و مسلك ما هم اين است كه آن اماره‌اى كه در ده سال گذشته مدرك مجتهد بود طريق محض به سوى واقع بود و بر طبق مؤداى آن يا اصلًا حكمى جعل نمىشد ، « 1 » و يا اگر هم حكمى جعل شد ، يك حكم ظاهرىِ طريقى بود كه فاقد هر گونه ملاك و مصلحتى بود و طبل توخالى بود ، در هر حال پس از ده سال مىبيند به واقع نرسيده و بابت عمل به اماره هم مصلحت جديدى به‌اندازهء واقع نصيب او نشده است و امكان رسيدن به مصلحت را هم دارد كه اعاده و قضاء باشد ؛ با اين اوصاف عقل هر عاقلى مستقلّ است به اين‌كه بايد اعاده كند و معذور نيست .\r\nقوله : و لم يعلم وجه للتفصيل : آخوند قبل از بيان دو صورت ديگر ، تفصيلى از مرحوم صاحب فصول بيان مىكند و مورد نقد و بررسى قرار مىدهد . صاحب فصول مدّعى شده است كه ميان احكام و متعلّقات يا موضوعات احكام فرق است ، به اين‌كه موضوع يا متعلّق تابِ تحمّل دو اجتهاد مخالف و متضّاد را ندارد كه اجتهاد قديم چيزى بگويد و اجتهاد جديد چيز ديگر ولى احكام شرعيّه تاب تحمّل\r\n\r\n\r\n","description":"","footnote":"\r\n( 1 ) . مسلك مرحوم آخوند همين است .\r\n","page_name":" 520 ","page_number":521},
  {"content":"\r\n\r\nدو اجتهاد را دارد كه تا حال اجتهادش او را به وجوب رسانده بود و از حالا اجتهادش حكم به استحباب مىكند و بالعكس و . . . .\r\nدر نتيجه مدّعى شده است اگر تبدّل رأى در موضوع و متعلّق پيش آيد ، اعاده و قضاء لازم نيست - مثلًا تا حالا سوره را جزء نماز نمىدانست و حالا جزء مىداند - و اگر در خود احكام پيش آيد اعاده و قضاء لازم است و قاعدتاً اعمال سابقه باطل است - مثلًا تا حالا جمعه را واجب مىدانست و از حالا ظهر را واجب مىداند - .\r\nصاحب فصول سه دليل بر اين تفصيل آورده است :\r\nالف ) همان كه در مدّعا اشاره شد ؛ يعنى متعلّقات و موضوعات ، قابل تغيير و تبدّل نيست و ثابت است ، لذا دو اجتهاد متقابل در آن راه ندارد ؛ ولى احكام قابل تغيير و تبديل است و دو اجتهاد را تحمّل مىكند ؛\r\nب ) اگر بگوييم در موضوعات و متعلقات هم اعاده لازم است ، عسر و حرج پيدا مىشود و شرعاً حكم حرجى در اسلام ، منتفى است ؛\r\nج ) اگر بگوييم در متعلقات هم اعاده لازم است هرج و مرج پيش مىآيد ، هم موجب اختلال نظام معاش مردم است كه عمرى صرف اعادهء عبادات كنند و هم موجب نزاع ميان آنان است كه اين ادّعا مىكند فلان كتاب ملك من است ، چون عقد به فارسى بود و ديگرى مدّعى است كه مال من است ، فلان زن زوجهء من است چون طلاقش به فارسى بوده و اثر ندارد و ديگرى مىگويد زوجهء من است و . . . ، لذا لزوم اعاده و حكم به بطلان در اين فرض محذور دارد ؛ ولى در احكام چنين نيست . « 1 »\r\nمرحوم آخوند نخست مىفرمايد ما فرقى ميان احكام و متعلّقات نمىشناسيم و قبول نداريم ؛ زيرا ادلّهء حجّيت امارات ، اماره را چه در احكام و چه در موضوعات حجّت مىكند و آن از باب طريقيّت است و نتيجهء طريقيّت را قبلًا آورديم كه طرف به مصلحت واقعى نرسيده و بايد اعاده كند .\r\nامّا سه دليل صاحب فصول همگى داراى جواب است :\r\nجواب دليل اوّل : احكام و متعلقات ، هر دو تاب تحمّل دو اجتهاد را دارند ؛ زيرا در هر دو واقعى هست و مجتهد طىّ ده سال گذشته خيال مىكرد كه واقع ، فلان امر يا فلان حكم است و حالا متوجّه شد كه خطاء كرده و واقع چيز ديگرى بوده و در ناحيهء متعلّق يا حكم اشتباه كرده است . اين محذورى ندارد و كسى نگفته كه واقع عوض شده است تا شما بگوييد نشدنى است .\r\nقوله : لا يكون الّا احياناً : پاسخ دليل دوّم : آخوند يك جواب كلّى دارد كه اين تغيير و تبدّل رأى ، خيلى كم است و لذا منجر به عسر و حرج نمىشود و ادلّهء عسر و حرج هم عسر و حرج فعلى و شخصى\r\n\r\n\r\n","description":"","footnote":"\r\n( 1 ) . الفصول‌الغرويّه ، ص 409 و 410 .\r\n","page_name":" 521 ","page_number":522},
  {"content":"\r\n\r\nرا نفى مىكنند ؛ بنابراين بر حسب اشخاص فرق مىكند در هر كجا و براى هر كس كه اعاده ، عسر و حرج دارد لازم نيست ، و در حق هركس كه چنين نباشد اعاده لازم است . وى يك جواب نقضى هم مىدهد كه عسر و حرج در مورد احكام نيز وجود دارد و مخصوص متعلّقات نيست و اگر به اين دليل اعاده در متعلقات لازم نيست ، پس بايد در احكام نيز لازم نباشد .\r\nقوله : و باب الهرج و المرج : پاسخ دليل سوم : نگران هرج و مرج نباشيد ؛ زيرا مملكت قانون دارد و حاكم شرع ؛ يعنى مجتهد جامع شرايط در موارد اختلاف و نزاع ، حكومت و قضاوت نموده و حِلّ منازعه و فصل مخاصمه مىنمايد و بالجمله تفصيل صاحب فصول نه امر بيّن و بديهى است كه بدون دليل بپذيريم و نه در كلام ايشان به خوبى تبيين و مبرهن شد تا در برابر برهان تسليم باشيم ؛ پس تفصيل بىوجهى است .\r\nو أما بناء على اعتبارها من باب السببية و الموضوعية فلا محيص عن القول بصحة العمل على طبق الاجتهاد الأول عبادة كان أو معاملة و كون مؤداه ما لم يضمحل حكما حقيقة .\r\nو كذلك الحال إذا كان بحسب الاجتهاد الأول مجرى الاستصحاب أو البراءة النقلية و قد ظفر فى الاجتهاد الثانى بدليل على الخلاف فإنه عمل بما هو وظيفته على تلك الحال .\r\nو قد مر فى مبحث الإجزاء تحقيق المقال فراجع هناك .\r\n3 . در صورت ثانى بر مسلك طريقيت بررسى كرديم ؛ ولى در صورت سوّم بر مسلك سببيت بررسى مىكنيم . اگر اجتهاد سابقش به حكم اماره بوده است و فعلًا كشف خلاف شد و ما اماره را علّت تامّه براى حدوث ملاك و مصلحت دانستيم و بر طبق مؤداى اماره حكم فعلىِ نفسى و ملاك‌دار درست شد . پس از تبدّل رأى هم وى به مصالح و منافع واقعىِ عمل رسيده است و كمبودى ندارد تا نيازمند اعاده باشد ، لذا حكم به صحّت عبادات و معاملات قبلى مىشود .\r\n4 . اگر اجتهاد قديم بر اساس استصحاب يا برائت شرعى بود ، « 1 » مثلًا به بركت استصحاب ، وجوب جمعه را ثابت مىكرد يا با اصل برائت ، وجوب سوره يا جزئيت آن را برمىداشت و پس از ده سال كشف خلاف شد و الآن يقين يا ظن معتبر دارد كه ظهر واجب است يا نماز با سوره واجب است . در اينجا هم علىالقاعده عبادات گذشتهء او محكوم به صحت است و اعاده و قضاء لازم نيست ؛ چون در آن ده سال كه در واقع جاهل و شاك بوده وظيفه‌اش عمل به اصل بوده و عمل كرده است و كمبودى ندارد تا اعاده لازم باشد . « 2 »\r\n\r\n\r\n","description":"","footnote":"\r\n( 1 ) . چون ساير اصول عقلى هستند و بيانگر حكم ظاهرى نيستند تا سخن از صحت و كفايت باشد .\r\n( 2 ) . منظور آخوند رحمه الله همان مطلبى است كه در مبحث اجزاء فرمود كه ادلّهء اصول عمليّه بر ادلّهء اجزاء و شرايط واقعى حاكم‌اند و دايره آنها را محدود مىكنند ؛ يعنى دليل جزء يا شرط مىگويد مثلًا سوره مطلقاً جزء نماز است چه بدانى و چه ندانى و جزء واقعى است و بايد رعايت شود ؛ ولى دليل اصل برائت مىگويد در حال شك و جهل ، سوره جزء نماز نيست و جزئيت آن مخصوص فرض علم است . پس در ده سال گذشته كه وى جاهل بوده در حقّ او همان نماز بدون سوره واجب بوده و آن را هم كه انجام داده است و عمل ، نقصى ندارد تا اعاده لازم داشته باشد . كفايةالاصول ، ج 1 ، ص 133 .\r\n","page_name":" 522 ","page_number":523},
  {"content":"\r\n . \r\n","description":"","footnote":"","page_name":" 523 ","page_number":524},
  {"content":"\r\n\r\n\r\nفصل : فى [ جواز 
  ] التقليد\r\n\r\n[ تعريف التقليد 
  ]\r\nو هو أخذ قول الغير و رأيه للعمل به فى الفرعيات أو للالتزام به فى الاعتقاديات تعبدا بلا مطالبة دليل على رأيه .\r\nو لا يخفى أنه لا وجه لتفسيره بنفس العمل ضرورة سبقه عليه و إلا كان بلا تقليد فافهم .\r\n\r\n[ أدلّة جواز التقليد على العامّى 
  ]\r\nثم إنه لا يذهب عليك أن جواز التقليد و رجوع الجاهل إلى العالم فى الجملة يكون بديهيا جبليا فطريا لا يحتاج إلى دليل و إلا لزم سد باب العلم به على العامى مطلقا غالبا لعجزه عن معرفة ما دل عليه كتابا و سنة و لا يجوز التقليد فيه أيضا و إلا لدار أو تسلسل بل هذه هى العمدة فى أدلته .\r\nو أغلب ما عداه قابل للمناقشة :\r\nلبعد تحصيل الإجماع فى مثل هذه المسألة مما يمكن أن يكون القول فيه لأجل كونه من الأمور الفطرية الارتكازية و المنقول منه غير حجة فى مثلها و لو قيل بحجيتها فى غيرها لوهنه بذلك .\r\nفصل ششم : ادلّهء جواز تقليد\r\nپنج فصلِ گذشته دربارهء اجتهاد بود و سه فصل باقىمانده دربارهء تقليد است . در اين فصل معناى لغوى و اصطلاحىِ تقليد و دلايل جواز تقليد مورد بحث و بررسى قرار مىگيرد .\r\nمعناى لغوى دو معنا در كلمات اهل لغت آمده است :\r\n1 . معناى مشهور و معروف تقليد عبارتست از « جعل القِلادة فى العنق » ؛ « 1 » يعنى گردنبند يا زنجير يا رشته را به گردن آويختن ؛ خواه خود شخص گردنبند را به گردن آويزد ، مثل « قَلَّدَتِ المرأةُ تقليداً أى جعلت القلادة فى عنقها » ؛ « 2 » يعنى فلان خانم گردنبند را به گردن آويخت . و خواه شخصى قلاده را به گردن حيوانى بيندازد مثل تقليد هَدْى در حج قِران ؛ حاجى قربانى حج را از ميقات با خود همراه مىبرد و نعل‌هاى خود را كه در آن نماز خوانده به گردن شتر مىاندازد . نام اين عمل ، تقليد هَدْى است : أى جَعَلَ القلادة فى عنقه . يا در جملهء معروف از رسول‌خدا صلى الله عليه و آله و سلم مىخوانيم : « قَلِّدُوا الخيول و لا تقلّدوها الأوتار » ؛ « 3 » يعنى اسبهايتان را براى جنگ با دشمنان خدا تقليد كنيد ! يعنى زين كنيد و افسار و دهنه به گردن آنها\r\n\r\n\r\n","description":"","footnote":"\r\n( 1 ) . لسان‌العرب ، ج 3 ، ص 367 ؛ تاج‌العروس ، ج 2 ، ص 475 .\r\n( 2 ) . المصباح‌المنير ، ج 2 ، ص 197 .\r\n( 3 ) . مجازات نبويّه ، ص 257 ؛ مستدرك‌الوسائل ، ج 8 ، ص 260 .\r\n","page_name":" 524 ","page_number":525},
  {"content":"\r\n\r\nبيندازيد ، نه براى خون‌خواهىهاى جاهلى . و خواه شخصى قِلادة را به گردن شخصى ديگر بياويزد ، مثل مدالى كه به گردن قهرمانان مىاندازند . اين كلمه بعدها از اين معناى محسوس توسعه‌يافته و در امور غير محسوس نيز اطلاق شده است ؛ چنان كه در مورد رشتهء محبّت ، شاعر مىگويد :\r\n رشته‌اى بر گردنم افكنده دوست * مىبرد آنجا كه خاطرخواه اوست \r\nو مثل رشتهء خلافت كه در روايت مىخوانيم : الخلافةُ قَلَّدَها رسول‌اللَّه صلى الله عليه و آله و سلم عليّاً عليه السلام ؛ « 1 » يعنى رسول‌خدا صلى الله عليه و آله و سلم به امر الهى رشتهء خلافت را به گردن على عليه السلام آويخت . در مورد بحث ما تقليد مصطلح كه عوام از مجتهد دارند هم مىتواند به اين معنا باشد كه مقلّدين قِلادهء عمل خود را به گردن مجتهد مىاندازند « 2 » و هم به اين معنا كه مجتهد قِلادهء فتواى خويش را به گردن مقلّدان افكنده و آنها را به هر سو كه بخواهد مىكشاند و آنان پيرو فتواى او هستند .\r\n2 . معناى ديگرى هم ذكر كرده‌اند كه « متابعة الغير من غير تأمّلٍ و نظرٍ » باشد ؛ يعنى انسانى كوركورانه و بدون كمترين دقّت و فكرى از ديگرى پيروى نمايد و هر كارى او مىكند اين نيز همان را انجام بدهد . « 3 »\r\nامّا تعريف اصطلاحى : در اصطلاح فقهاء تعاريف گوناگونى براى تقليد بيان شده است : مرحوم آخوند دو تعريف را تبيين مىكند :\r\n1 . تعريفى كه برگزيدهء خود ايشان است : « التقليد أخذ قول الغير أو رأيه للعمل به فى الفرعيّات أو للالتزام به فى الإعتقاديّات تعبّداً بلامطالبة دليل على رأية » تقليد عبارت است از گرفتن گفتار ديگرى - اگر مشافهةً باشد - يا رأى و نظر ديگرى - اگر غيرمستقيم و از طريق كتاب و رساله باشد - هدف از اين اخذ و قبول قول يا رأى ديگرى ، آن است كه اگر مسأله از مسائل عمليّه و فروع فقهى است ، به آن عمل كند ؛ و اگر از مسائل عقيدتى است ، به آن معتقد و ملتزم شود و تسليم قلبى پيدا كند . « 4 » البتّه اخذ قول يا رأى ديگرى گاهى همراه با استدلال و از روى دليل و علم است كه نامش تقليد نيست . تقليد آن است كه اين\r\n\r\n\r\n","description":"","footnote":"\r\n( 1 ) . بحارالانوار ، ج 25 ، ص 122 .\r\n( 2 ) . كنايه از اينكه مجتهد در برابر اعمال آنان مسئول است و اگر در فتوى دادن كوتاهى كرده باشد ، از ناحيهء آنان نيز موردبازخواست قرار مىگيرد كه چرا اعمال مردم را خراب كرده است .\r\n( 3 ) . نظير جوانى كه عروسى كرده بود ؛ ولى غسل جنابت نمىدانست . عروس خانم به او گفت به حمام مسلمين برو و ببين كه هر كارى مىكنند تو نيز همين را انجام بده . وى به حمّام رفت و ديد مردى در حال غسل كردن است آمد و مقابل او ايستاد و هر كارى او مىكرد ، اين نيز انجام مىداد تا آن مرد گمان كرد اين ديوانه است . از خزينه بيرون آمد و لباس‌ها را برداشته پا به فرار گذاشت ، آقا داماد همچنين كرد ، آن مرد از ترس افتاد روى خاك‌ها و غش كرد . اين جوان نيز خود را بر روى خاك‌ها افكند و مثل درازگوش خود را خاكمال نمود . كسى او را به اين حال ديد ، پرسيد : « چه مىكنى ؟ » پاسخ شنيد : « در حال غسل كردن هستم ! »\r\n( 4 ) . سابقاً در باب استصحاب گفته شد كه در مسائل عقيدتى مهم و مقصد اصلى عقدالقلب است ، خواه از روى علم و يقين و برهان‌باشد و يا از روى علم و يقين نباشد كه در جزئيّات امور عقيدتى نوعاً چنين بود .\r\n","page_name":" 525 ","page_number":526},
  {"content":"\r\n\r\nاخذ از روى تعبّد محض باشد ؛ يعنى هيچ‌گونه دليل و برهانى از طرف مطالبه نمىكند و صرفاً هرچه او گفت مىپذيرد . مانند بيمارى كه هر دستورى كه طبيب به او مىدهد مىپذيرد و درصدد عمل به دستورات طبيب برمىآيد .\r\n2 . تعريفى كه جماعتى و از جمله مرحوم صاحب معالم فرموده‌اند : « التقليد العمل بقول الغير من غير حجّة » « 1 » و تقليد را خود عمل كردن به فتواى ديگران دانسته‌اند ، كه در تعريف قبلى تقليد ، سابق بر عمل و مقدّمه براى عمل بود ، ولى در اين تعريف بر خود عمل اطلاق شده است .\r\nمرحوم آخوند اين تعريف را نمىپسندد ؛ به اين دليل كه تقليد در مقابل اجتهاد است و همان‌گونه كه اجتهاد ، پيش از عمل و مقدّم بر آن است ، تقليد نيز سابق بر عمل است و اگر بنا باشد تقليد ، خود عمل باشد . اوّلًا تأخّر شىء از خودش لازم مىآيد و يا « تقدّم الشىء على نفسه » لازم مىآيد كه محال است ؛ ثانياً لازم مىشود كه اين عمل بدون تقليد باشد و نمىتوان نامش را عمل از روى تقليد ناميد .\r\nفافهم : اشاره به اين است كه بنا شد ما در تعاريف مناقشه نكنيم . تعريف‌هاى لفظى به اندك مناسبتى داراى جايگاه و اعتبار است و از آنجا كه هدف اصلى و غرض مهم از تقليد ، همان عمل كردن است و تقليد و اخذْ مقدّمهء عمل است ، تعريف به مهمّ كرده‌اند و از اين‌گونه تعاريف در علوم و فنون فراوان است .\r\nآيا جواز تقليد و به ديگر سخن ، رجوع جاهل به عالم و غير متخصّص به متخصّص يك قضيّهء بديهى و ضرورى و ما فوق استدلال است يا يك مسأله نظرى و استدلالى و اكتسابى است ؟\r\nبه عقيدهء مرحوم آخوند اين يك قضيّهء ضرورى و بديهى و از قضاياى جِبلّى و فطرى است كه عقل فطرىِ هر عاقلى به آن حكم مىكند و ريشه در عمق جان و نهاد آدمى دارد و بدون كمترين درنگ و تأمّلى بر طبق آن حكم مىكند و خردمندان جهان نيز به مقتضاى همين حكم عقل فطرى عملًا در جميع شئون زندگى به اهل فن ، متخصّص مراجعه مىكنند . « 2 »\r\nوقتى مطلبى بديهى شد نيازى به استدلال ندارد و فوق استدلال است . همين اندازه كافى است كه احتمال نظرى و استدلالى بودنِ جواز تقليد را باطل كند ، ولى در عين حال ، جناب آخوند دليل خوبى بر نفى اين احتمال مىآورد و مىفرمايد : اگر اين مسأله يك مسأله استدلالى و نظرى باشد ، لازمه‌اش آن است كه بر مطلق عوام ، « 3 » راه علم و آگاهى به اين مسأله مسدود باشد ؛ زيرا غالب انسان‌ها « 4 » از آوردن\r\n\r\n\r\n","description":"","footnote":"\r\n( 1 ) . معالم‌الاصول ، ص 236 .\r\n( 2 ) . البته تعبير به فىالجمله دارد كه اشاره به دانشمندان جامع شرايط است .\r\n( 3 ) . چه عوامى كه اصلًا درس نخوانده‌اند و چه عوامى كه مراحلى را پيموده‌اند ولى هنوز به درجات بالاى تخصّصى نرسيده‌اند .\r\n( 4 ) . در برابر قليلى از افراد كه چه بسا مباحث اجتهاد و تقليد را خوانده‌اند و قدرت استدلال در خصوص مسألهء جواز تقليد پيدا كرده‌اند .\r\n","page_name":" 526 ","page_number":527},
  {"content":"\r\n\r\nدليل نقلى و شرعى بر اين مطلب عاجزند و ياراى آن را ندارند كه از آيات و روايات بر جواز تقليد استدلال كنند ، و وقتى از اين امر ناتوان بودند قهراً راه علم به روى آنان بسته مىشود .\r\nاگر كسى بگويد چه مانعى دارد كه مسألهء جواز تقليد ، نظرى باشد و عوام مردم همان‌طور كه در مسائل شرعيه و واجبات و محرّمات ، از مجتهدى تقليد مىكنند ، در اصل جواز تقليد در اين مسائل هم از مجتهدى تقليد كنند ؟ در جواب مىگوييم اين تقليد دوم هم مجوّز مىخواهد ؛ اگر مجوّزش همان جواز تقليد اوّلى باشد مستلزم دور است ؛ و اگر آن هم متكى به تقليد سومى باشد و سومى هم بر چهارمى « و هلّم جرّاً » ، سر از تسلسل در مىآورد و هر دو محال و باطل‌اند .\r\nبنابراين راهى نداريم جز اينكه اصل تقليد و رجوع به عالم را امرى فطرى و طبيعى و ذاتى و ما فوق استدلال بدانيم ، و اتفاقاً مهم‌ترين دليل جواز تقليد همين حكم عقل فطرى و بناء عملىِ عقلاء عالم است ؛ و گرنه ساير ادلّه‌اى كه براى جواز تقليد آورده‌اند نوعاً قابل مناقشه است . در اين‌جا اهم آن ادلّه را مورد بحث و نقّادى قرار مىدهيم :\r\nاجماع : يكى از ادلّهء تقليد را اجماع ذكر كرده‌اند و ادّعا شده است كه رجوع جاهل به عالم و تقليد عامى از مجتهد ، از امورى است كه همهء فقهاء اسلام بر آن اتّفاق نظر دارند .\r\nمرحوم آخوند مىفرمايد اگر منظورتان اجماع محصَّل است - كه خود ما در مسأله تحصيل اجماع كرده و همهء آراء و فتاوا را بدست آورده‌ايم - بايد بگوييم كه تحصيل اجماع « 1 » در چنين مسأله‌اى كه از امور فطرى و ارتكازىِ عقلى است - و احتمال قوى دارد كه همهء فقهاء هم به استناد همين حكم عقل فطرى ، فتوى به جواز تقليد داده باشند - خيلى بعيد است و چنين اجماعى دليل مستقلّ نخواهد بود و به همان حكم عقل ضرورى و سيرهء عقلاء برمىگردد ؛ و به اصطلاح ، اجماع مدركى است و ارزش استقلالى ندارد .\r\nاگر منظورتان اجماع منقول است - كه ديگرى تتبّع كرده و براى ما نقل اجماع كرده است - بايد بگوييم كه اوّلا اجماع منقول ذاتاً حجّت نيست ؛ ثانياً بر فرض كه حجّت باشد ؛ ولى در امثال مسألهء ما كه از امور عقلى ارتكازى است و مدرك معلوم دارد ، ارزشى ندارد و به درد نمىخورد . « 2 »\r\nو منه قد انقدح إمكان القدح فى دعوى كونه من ضروريات الدين لاحتمال أن يكون من ضروريات العقل و فطرياته لا من ضرورياته .\r\nو كذا القدح فى دعوى سيرة المتدينين .\r\nو أما الآيات فلعدم دلالة آية النفر و السؤال على جوازه لقوة احتمال أن يكون الإرجاع لتحصيل\r\n\r\n\r\n","description":"","footnote":"\r\n( 1 ) . به‌عنوان يك دليل تعبّدىِ شرعى كه كاشف از رأى معصوم باشد .\r\n( 2 ) . ضمن اين‌كه به فرمودهء صاحب معالم به نقل از كتاب شهيد اوّل ( ذكرى ) ، عدّه‌اى از قدماء و از جمله فقهاء حلب با مسألهء جواز تقليد مخالفت مىكردند و آن را حرام مىدانستند و دلايلى هم داشتند كه در معالم مطرح و ردّ شده است و با وجود مخالفت اينان نوبت به اجماع نمىرسد . ر . ك : معالم‌الاصول ، ص 237 .\r\n","page_name":" 527 ","page_number":528},
  {"content":"\r\n\r\nالعلم لا للأخذ تعبدا مع أن المسئول فى آية السؤال هم أهل الكتاب كما هو ظاهرها أو أهل بيت العصمة الأطهار كما فسر به فى الأخبار .\r\nنعم لا بأس بدلالة الأخبار عليه بالمطابقة أو الملازمة حيث دل بعضها على وجوب اتباع قول العلماء و بعضها على أن للعوام تقليد العلماء و بعضها على جواز الإفتاء مفهوما مثل ما دل على المنع عن الفتوى به غير علم أو منطوقا مثل ما دل على إظهاره عليه السلام المحبة لأن يرى فى أصحابه من يفتى الناس بالحلال و الحرام .\r\nلا يقال إن مجرد إظهار الفتوى للغير لا يدل على جواز أخذه و اتباعه .\r\nفإنه يقال إن الملازمة العرفية بين جواز الإفتاء و جواز اتباعه واضحة و هذا غير وجوب إظهار الحق و الواقع حيث لا ملازمة بينه و بين وجوب أخذه تعبدا فافهم و تأمل .\r\nضرورت : يكى ديگر از ادله‌اى كه براى جواز تقليد ذكر شده است ادّعاى ضرورت است كه گفته‌اند اين مسأله از مسائل ضرورى دين است - و در پايهء وجوب نماز و روزه مانند آن است - و نيازى به بيان ندارد .\r\nپاسخ مرحوم آخوند آن است كه به احتمال قوى اين مسأله ، از ضروريّات عقل فطرى است نه از ضروريّات دين . البته همين‌طور است ؛ زيرا ضرورى دين امورى است كه شارع مؤسس آنهاست ، ولى در اثر اشتهار و اينكه مسلمانان شب و روز با آنها سر و كار دارند و كسى در آنها ترديدى ندارد از ضروريّات دين گرديده‌اند ، ولى مسألهء رجوع جاهل به عالم و اخذ به قول او ، از مسائلى است كه قبل از شريعت هم در ميان عقلاء بوده است و مربوط به دين نيست تا ضرورى دين محسوب شود و حداكثر شارع مقدّس در اين امور نقش امضائى دارد نه تأسيس .\r\nسيرهء متشرّعه : يكى ديگر از ادلّهء جواز تقليد را سيرهء متشرعه دانسته‌اند ؛ يعنى مسلمانان به عنوان اينكه مسلمان و متديّن به دين اسلام هستند در طول تاريخ تا عصر حضور معصوم عليه السلام چنين سيره و روشى داشته‌اند كه عوام آنها به خواص ، و جهّال به علماء مراجعه مىكردند و احكام خدا را از آنها مىگرفتند و چون اين سيره به معصوم منتهى مىشود از شرع اخذ شده است و منشأ شرعى دارد و ارزشمند است .\r\nپاسخ مرحوم آخوند همان است كه ؛ مسلمانان هم به‌عنوان اين‌كه جزو عقلاء و داراى عقل فطرى هستند چنين سيره و روشى دارند نه اينكه به‌عنوان مسلمان و متشرّعه بودن ، اين‌گونه هستند .\r\nپس باز هم به سيرهء عقلاء و حكم عقل فطرى برمىگردد و يك دليل جدا نيست .\r\nآيهء نفر : يكى از آياتى كه براى جواز تقليد به آن استدلال شده آيه نفر است : ما كان المؤمنون لينفروا كافّة فلو لا نفر من كلّ فرقة منهم طائفة ليتفقّهوا فى الدين و لينذروا قومهم إذا رجعوا إليهم لعلّهم يحذرون . « 1 »\r\n\r\n\r\n","description":"","footnote":"\r\n( 1 ) . سورهء توبه ، آيهء 122 .\r\n","page_name":" 528 ","page_number":529},
  {"content":"\r\n\r\nبه حكم اين آيه بر كسانى كه تفقّه در دين كرده‌اند انذار كردن و فتوى دادن واجب است و بر ديگران هم قبول فتوى و عمل به فتوى و پيروى از آنان لازم است . پس آيه دليل بر حجيّت فتوى و جواز رجوع به مفتى و تقليد از او است .\r\nمرحوم آخوند در پاسخ مىفرمايد ارجاع مسلمانان به فقيهان و مفسران ، به احتمال قوى براى آن است كه از قول آن علم پيدا كنند و طبق علم خود عمل كنند نه اين‌كه تعبداً به گفتار آنان ترتيب اثر دهند . « 1 »\r\nآيهء سؤال : يكى ديگر از آيات مورد استدلال ، آيهء سؤال است كه مىفرمايد : فاسئلوا اهل الذكر إن كنتم لا تعلمون . « 2 » به حكم اين آيه ، سؤال و پرسش از دانايان واجب است و به‌دنبال آن ، جواب بر آنان واجب و به‌دنبالش قبول و ترتيب اثر به قول آنان لازم است . پس نا آگاهان بايد از اهل علم بپرسند و به قول آنها عمل كنند .\r\nپاسخ مرحوم آخوند اين است كه اوّلًا متبادر از آيه اين است كه اگر نمىدانيد ، بپرسيد تا بدانيد و آنگاه عمل كنيد ، نه اين‌كه بپرسيد و تعبّداً - چه علم بيايد چه نيايد - به قول عالمان دين عمل كنيد ؛ ثانياً طبق تفسير ، مراد از اهل ذكر ، علماء يهود و نصارا هستند و ربطى به فقيهان اسلام ندارد ؛ ثالثاً طبق پاره‌اى روايات ، « 3 » مراد از اهل الذكر امامان معصوم عليهم السلام هستند ، كه باز ربطى به ما ندارد .\r\nتا اينجا عمده دليل ما بر جواز تقليد حكم عقل فطرى و سيرهء عقلاء عالم بود اكنون يك دليل مورد قبول ديگرى بر جواز تقليد مىآوريم و آن اخبار و روايات است كه در مجموع چهار طايفه هستند و دو دسته از آنها به دلالت مطابقى بر جواز تقليد دلالت دارند و دو دستهء ديگر به دلالت التزامى .\r\nدر اين‌باره مجموع سى و پنج روايت وجود دارد كه در عنايةالاصول « 4 » گردآورى شده است كه به ترتيب عبارت‌اند از :\r\n1 . اخبارى كه بر وجوب پيروى از علماء دلالت دارند ، مثل توقيع شريف كه مىفرمايد : « و أمّا الحوادث الواقعة فارجعوا فيها إلى رواة حديثنا فإنّهم حجّتى عليكم و أنا حجّةاللّه » . مراجعه به علماء و پيروى از آنان همان تقليد از آنان است كه مستقيماً و به‌دلالت مطابقى از اين روايت مستفاد است .\r\n2 . خبرى كه بر لزوم تقليد از فقهاء جامع شرايط دلالت دارد : از امام حسن عسكرى عليه السلام نقل شده است كه مىفرمايد : « و أمّا من كان من الفقهاء صائناً لنفسه حافظاً لدينه ، مخالفاً على هواه مطيعاً لأمر مولاه فللعوام أن يقلّدوه » « 5 » و شيخ اعظم در رسائل تمام حديث را كه مبسوط است ، آورده و در پايان چنين\r\n\r\n\r\n","description":"","footnote":"\r\n( 1 ) . اين احتمالات مبسوطاً در مبحث حجيّت خبر واحد ذيل آيهء نفر بحث شد .\r\n( 2 ) . سورهء نحل ، آيهء 43 ؛ سورهء انبياء ، آيهء 7 .\r\n( 3 ) . اصول كافى ، ج 1 ، ص 210 - 212 .\r\n( 4 ) . عنايةالاصول ، ج 6 ، ص 226 - 235 .\r\n( 5 ) . وسائل‌الشيعه ، ج 18 ، ص 94 .\r\n","page_name":" 529 ","page_number":530},
  {"content":"\r\n\r\nفرموده است : « دلّ هذا الخبر الشريف اللائح منه آثار الصدق على جواز قبول . . . » ؛ « 1 » يعنى آثار صدق و صدور اين كلام از معصوم در حديث هويداست .\r\n3 . اخبارى كه منطوقاً از قول به غير علم ، و فتواى بدون تحقيق منع فرموده است و مفهومش آن است كه فتواى از روى علم و تحقيق مانعى ندارد و واجدان شرايط حق دارند فتوى دهند و اظهارنظر نمايند « 2 » شايان ذكر است اگر بر آنها فتوى دادن جايز است پس بر ديگران هم اخذ به اين فتاوا جايز و رواست ، و گرنه اظهار فتوى لغو است .\r\n4 . اخبارى كه مستقيماً بر اظهار علاقه و محبّت امام نسبت به مفتيان اصحابش دلالت دارند و مفادشان اين است كه من دوست داريم در ميان اصحابم كسانى مانند ابان بن تغلب و ديگران باشند كه براى مردمان فتوى دهد و حلال و حرام را بيان كنند . « 3 » گفتنى است اگر بر عدّه‌اى اظهار فتوى جايز است ، پس بر ديگران هم قبول فتوى جايز است . از اين روايات نيز به وضوح حجيّت فتواى عدّه‌اى در حق ديگران و جواز تقليد ديگران از اينها استفاده مىشود .\r\nاشكال : اشكال به دو طايفه اخير از روايات است كه بر جواز افتاء و اظهار نظر دلالت مىكرد .\r\nمعترض مىگويد از اين روايات مجرّد اظهار فتوى براى ديگران استفاده مىشود ، يعنى آن كس كه عالم است حق دارد فتوى دهد اظهار نظر كند . و امّا جواز اخذ اين فتوى و پيروى كردن از آن ( تقليد ) استفاده نمىشود ، و ميان آن دو ملازمه‌اى وجود ندارد تا از اثبات اوّلى به حكم روايات ، دومى هم به دلالت التزامى و بالملازمه ثابت شود .\r\nپاسخ : مرحوم آخوند مىفرمايد وجود ملازمهء عرفى ميان جواز فتوى دادن با جواز پيروى و تقليد واضح است و نيازى به بيان ندارد ؛ و گرنه فتوى دادن و اظهار نظر كردن لغو است .\r\nدربارهء آيهء كتمان « 4 » كه قبلًا در حجيّت خبر واحد داشتيم و نيز آيهء سؤال كه در همين بحث اشاره شد ، اظهار حق ، واجب و كتمان آن ، حرام است و بيان واقعيات بر مسئول لازم است ، ولى هدف اين است كه آنقدر حق اظهار شود تا اشخاص عالم شوند و به علم خويش عمل كنند ، ولى مانحن‌فيه با اين موارد فرق دارد و در ما نحن فيه اصل اظهار فتوى و فتوى دادن موضوعيّت دارد ولو مفيد علم و يقين نباشد و اگر چنين شد ، ميان فتوى دادن با جواز قبول و عمل كردن ، ملازمه مسلّم است .\r\nو هذه الأخبار على اختلاف مضامينها و تعدد أسانيدها لا يبعد دعوى القطع بصدور بعضها فيكون دليلا قاطعا على جواز التقليد و إن لم يكن كلّ واحد منها بحجة فيكون مخصصا لما دل على عدم جواز اتباع غير العلم و الذم على التقليد من الآيات و الروايات . قال الله تبارك و تعالى و لا تقف ما ليس لك به علم و قوله تعالى إنا وجدنا آباءنا على أمة و إنا على ءاثارهم مقتدون مع احتمال أن\r\n\r\n\r\n","description":"","footnote":"\r\n( 1 ) . فرائدالاصول ، ص 86 .\r\n( 2 ) . وسائل‌الشيعه ، ج 81 ، ص 9 - 10 .\r\n( 3 ) . وسائل‌الشيعه ، ج 18 ، ص 108 .\r\n( 4 ) . سورهء بقره ، آيهء 159 .\r\n","page_name":" 530 ","page_number":531},
  {"content":"\r\n\r\nالذم إنما كان على تقليدهم للجاهل أو فى الأصول الاعتقادية التى لا بد فيها من اليقين .\r\nو أما قياس المسائل الفرعية على الأصول الاعتقادية فى أنه كما لا يجوز التقليد فيها مع الغموض فيها كذلك لا يجوز فيها بالطريق الأولى لسهولتها فباطل مع أنه مع الفارق ضرورة أن الأصول الاعتقادية مسائل معدودة بخلافها فإنها مما لا تعد و لا تحصى و لا يكاد يتيسر من الاجتهاد فيها فعلا طول العمر إلا للأوحدى فى كلياتها كما لا يخفى .\r\nچهار دسته روايت مذكور كه در مجموع سى و پنج حديث بود اگر چه از لحاظ دلالت و مفاد و مضمون ، مختلف و متفاوت‌اند و هركدام مفادىاند و داراى تواتر لفظى يا معنوى نيستند ، ولى تواتر اجمالى دارند ؛ يعنى يقين داريم كه بعضى از آنها و لااقل يكى از آنها صادر شده است و ما به‌دليل قاطع ، بر جواز تقليد استدلال مىكنيم نه به دليل ظنّى و خبر واحد ، و كسى حق ندارد بگويد اصل حجيّت اين اخبار محرز نيست ، وقتى قاطع بود ديگر جاى بحث نيست .\r\nدر قرآن و روايات ، عمومات و مطلقاتى داريم كه پيروى كردن از غير علم را منع كرده و فرموده : و لا تقف ما ليس لك به علم « 1 » يا از تقليد كردن مذّمت نموده است و فرموده : قالوا إنّا وجدنا آبائنا على أُمّة و إنّا على آثارهم مقتدون . « 2 » پدران ما پيرو فلان طريقه و مسلك بودند ما نيز پيرو همين مسلك هستيم و دنباله‌رو پدران خويش هستيم . . . ؛ حال ممكن است كسى بگويد اين آيات و روايات شامل تقليد كردن از مجتهد هم مىشود ، زيرا اين نيز پيروى از غير علم است ؛ به اين معنا كه فتواى مجتهد ظن‌ّآور است . و اين نيز مشمول مذمّت از تقليد ديگران است .\r\nمرحوم آخوند در جواب سه مطلب را بيان مىكند :\r\n1 . بر فرض كه آيات و روايات فوق ، عموم داشته باشد و تقليد از مجتهد را بگيرد ، ولى اخبار مزبور ، دليل خاص مىشود و مخصّص عمومات آيات و روايات است و بر جواز پيروى از اين ظنّ دلالت دارند و در واقع اين ظنّ خاص است و از عمومات تحريم استثناء شده است .\r\n2 . به احتمال قوى مذمّت آيات از تقليد آن بود ، كه آنها از پدران و اجداد نادان و جاهلى خود پيروى مىكردند ، نه از عالمان و حكيمان و دانايان ؛ و گرنه مذمّت نداشتند ، مانحن‌فيه تخصّصاً از آيات مذكور بيرون است .\r\n3 . به احتمال قوى اين آيات مربوط به اصول اعتقادى است و در آنها از تقليد و متابعت ظن منع كرده است و ربطى به مورد بحث ما يعنى فروع فقهى ندارد و باز مانحن‌فيه موضوعاً از آيات ناهيه خارج است .\r\nبعضىها مسائل فروع دين و فقهى را به مسائل اصول دين قياس كرده و گفته‌اند مسائل اصول\r\n\r\n\r\n","description":"","footnote":"\r\n( 1 ) . سورهء اسراء ، آيهء 26 .\r\n( 2 ) . سورهء زخرف ، آيهء 23 .\r\n","page_name":" 531 ","page_number":532},
  {"content":"\r\n\r\nدين با اين‌كه به مراتب ، مشكل‌تر و پيچيده‌تر است تقليد در آن جايز نيست ، پس در مسائل فروع دين و فقه كه به مراتب آسان‌تر از آنهاست به طريق أولى نبايد تقليد روا باشد .\r\nمرحوم آخوند در جواب مىفرمايد اوّلًا چه كسى گفته است كه مسائل فقه آسان‌تر از اصول اعتقادات است ؟ پاراه‌اى از مسائل فقهى خيلى مشكل‌تر است ؛ ثانياً قياس مع‌الفارق است ؛ زيرا مسائل اصول دين ، محدود و انگشت‌شمار است و كسب دليل و يقين در آنها براى هر مكلّفى سخت نيست و پس از چند جلسه شركت در دروس اعتقادى به‌راحتى مىتواند بر مبدأ و معاد و . . . استدلال كند ، ولى مسائل فقهى از شماره بيرون است و صدها هزار فرع فقهى داريم كه هر روز هم فروع تازه‌اى متولد مىشود و انگشت‌شمارى از فقيهان را مىتوان يافت كه يك دوره در كليّات فقه ، كتاب استدلالى نوشته باشند و بقيّه پس از يك عمر تلاش هم موفّق به تكميل يك دوره فقه استدلالى نمىشوند . با اين اوصاف اگر بنا باشد ، بر همهء مكلّفين تحصيل اين مسائل از روى استدلال و دليل لازم باشد بايد همهء كارها تعطيل شود و مردم شب و روز در صدد تحصيل احكام شرعيّه باشند و نظام زندگى مسلمانان مختل شود و چنين چيزى نه مورد رضايت شارع مقدس اسلام است و نه عقل آن را مىپذيرد . بنابراين تقليد عامى از عالم يك ضرورت است مانند رجوع بيمار به طبيب و غير متخصّص به متخصّص كه يك ضرورت اجتناب‌ناپذير است .\r\n\r\n","description":"","footnote":"","page_name":" 532 ","page_number":533},
  {"content":"\r\n\r\n\r\nفصل : [ فى لزوم تقليد الأعلم 
  ]\r\n\r\n[ القول المختار فى المقام ، و الدليل عليه 
  ]\r\nإذا علم المقلد اختلاف الأحياء فى الفتوى مع اختلافهم فى العلم و الفقاهة فلا بد من الرجوع إلى الأفضل إذا احتمل تعينه للقطع بحجيته و الشك فى حجية غيره و لا وجه لرجوعه إلى الغير فى تقليده إلا على نحو دائر .\r\nنعم لا بأس برجوعه إليه إذا استقل عقله بالتساوى و جواز الرجوع إليه أيضا أو جوز له الأفضل بعد رجوعه إليه .\r\nهذا حال العاجز عن الاجتهاد فى تعيين ما هو قضية الأدلة فى هذه المسألة .\r\nو أما غيره فقد اختلفوا فى جواز تقليد المفضول و عدم جوازه ذهب بعضهم إلى الجواز و المعروف بين الأصحاب على ما قيل عدمه و هو الأقوى للأصل و عدم دليل على خلافه .\r\n\r\n[ الجواب عن الادلّة المخالفين 
  ]\r\nو لا إطلاق فى أدلة التقليد بعد الغض عن نهوضها على مشروعية أصله لوضوح أنها إنما تكون بصدد بيان أصل جواز الأخذ بقول العالم لا فى كلّ حال من غير تعرض أصلا لصورة معارضته بقول الفاضل كما هو شأن سائر الطرق و الأمارات على ما لا يخفى .\r\nفصل هفتم : تقليد اعلم\r\nآيا تقليد از مجتهد اعلم و افقه و افضل واجب است يا تقليد از غير اعلم نيز جايز است ؟ براى پاسخ به اين سوال مىگوييم گاهى مجتهد درعصر وزمانى منحصر به فرد است و فقيه جامع شرايط ديگرى وجود ندارد ، كه در اين فرض تكليف روشن است و آن جوب تعيينى و عينى تقليد از همان مجتهداست ، ولى فرض ، فرض نادرى است و غالباً در هر عصرى فقهاء متعددى وجود دارند ، و در فرض تعدد چند صورت متصور است :\r\n1 . اختلاف در فتوى ندارند و عدم اختلاف محرز است ؛ يعنى فتاواى همه در فلان مسأله يا مسائل ، مثل هم است ، باز هم تكليف روشن است و آن تخيير مقلّد در اخذ به فتواى هركدام از آنهاست و فرقى ميان اعلم و غير اعلم نيست .\r\n2 . اختلاف يا عدم آن محرز نيست و شك داريم كه فتاواى آنها مثل هم است يا فرق دارد ؟ در اين فرض وظيفه فحص است و اگر بعد از فحص ، يقين به عدم اختلاف پيدا كرديم ، حكم فرض قبل را دارد ؛ يعنى تخيير . و اگر يقين به اختلاف پيدا كرديم ، حكم فرض بعدى را دارد كه ذيلًا ذكر مىشود .\r\n3 . اختلاف در فتوى محرز است و مقلّد اجمالًا يا تفصيلًا يقين دارد كه فتاواى مجتهدين متفاوت\r\n\r\n","description":"","footnote":"","page_name":" 533 ","page_number":534},
  {"content":"\r\n\r\nاست ؛ مثلًا يكى فتوى به وجوب جمعه داده است و ديگرى فتوى به حرمت . خود اين فرض چهار صورت دارد :\r\n1 . يقين دارد كه آنان از لحاظ علم و فقاهت و فضل برابرند و هيچ كدام اعلم از ديگرى نيست ، باز هم تكليف روشن است و آن تخيير مقلّد است در عمل به فتواى هر كدام از مجتهدين . و ترجيح بلا مرجح قبيح است .\r\n2 . شك دارد كه از لحاظ علم و فقاهت برابرند يا فرق دارند ، در اينجا تكليف ، فحص و تحقيق است و اگر بعد الفحص ، مساوات آنها را نتيجه گرفت ، باز مخير است تا از هركدام تقليد كند و اگر به اعلميت بعضى متوجه شد ، تكليف در فرض بعدى بيان مىشود .\r\n3 . علم اجمالى دارد كه بعضى از آنها اعلم از بعضى ديگرند ؛ تكليف ، احتياط و فحص است تا اعلم واقعى را بشناسد و از وى تقليد كند .\r\n4 . علم تفصيلى دارد كه فلان مجتهد اعلم از مجتهد ديگر است ؛ فعلًا چنين فرضى مورد بحث مرحوم آخوند است و عنوان مسأله را با همين فرض شروع مىكند كه مقلّد يقين دارد فتاواى مجتهدين زنده « 1 » با يكديگر فرق دارند و يقين هم دارد كه خود مجتهدين نيز با يكديگر فرق دارند ؛ يعنى برابر نيستند و برخى اعلم از بعض ديگرند . در اين فرض يك بحث دربارهء وظيفهء شخصى است كه در خصوص مسألهء تقليد از اعلم ، عاجز و ناتوان است و قدرت اجتهاد و استنباط ندارد - ولو در برخى فروعات فقهى قادر بر استنباط باشد - و يك بحث دربارهء تكليف شخص قادر بر استنباط است كه مىتواند در تقليد از اعلم اجتهاد كند - ولو در بعضى مسائل ديگر توان استنباط نداشته باشد - .\r\nاما وظيفهء شخص عاجز : چهار راه در پيش پاى او وجود دارد :\r\n1 . عقل او مستقل به تساوى است ، يعنى به عقل فطرى و خدادادى كه مراجعه مىكند مىبيند عقلًا هيچ فرقى ميان اعلم و غير اعلم نيست و قطع به تساوى پيدا مىكند ، طبعاً حكم عقل قطعى حجت است .\r\nدر نتيجه به حكم عقل ، خود را متخيّر مىبيند كه از اعلم پيروى كند يا از غير اعلم .\r\n2 . عقل او چنين حكمى ندارد ، ولى مجتهد اعلم فتوى به جواز تقليد از غير اعلم داده و اعلم بودن را شرط ندانسته است . باز به حكم اجازهء مجتهد اعلم ، مىتواند از غير اعلم تقليد كند و باز هم جاى تخيير است . آخوند اين دو راه را بعداً تحت عنوان « نعم لا باس . . . » بيان مىكند .\r\n3 . اگر عقلش قاطع به تساوى ( در تقليد ميان اعلم و غير اعلم ) نشد ، مجتهد اعلم هم فتوى به جواز تقليد از غير اعلم نداد نوبت مىرسد به اينكه در دوران امر ميان تعيين ( معنياً از اعلم تقليد كند ) و تخيير ( مخير باشد بين اعلم و غير اعلم ) است و در چنين موردى حتماً تعيين مقدم است . يعنى بايد از اعلم\r\n\r\n\r\n","description":"","footnote":"\r\n( 1 ) . مجتهد ميت ملاك نيست ، زيرا به عقيدهء آخوند اصلًا تقليد از ميت مطلقاً جايز نيست ولو بقاءً ، و در فصل بعدى خواهد آمد .\r\n","page_name":" 534 ","page_number":535},
  {"content":"\r\n\r\nتقليد كند ؛ زيرا حجيت قول اعلم يقينى است و على كلّ حالٍ مىتواند به اعلم رجوع كند ؛ چه مخير باشد چه معين . ولى حجيت فتواى غير اعلم مشكوك است و شك در حجيت ، مساوى است با عدم حجيت ، باز تكليف روشن است .\r\n4 . در خصوص مسأله جواز تقليد از غير اعلم ، به مجتهد غير اعلم رجوع كند و از او تقليد كند و هر چه او فتوى داد عمل كند .\r\nمرحوم آخوند اين راه را رد مىكند و مىفرمايد اين راه مستلزم دور است . زيرا جواز رجوع به غير اعلم در خصوص مسأله تقليد از اعلم يا از غير اعلم ، متوقف است به جواز تقليد از غير اعلم - چه در اين مسأله و چه در ساير مسائل - و جواز تقليد از غير اعلم متوقف است بر جواز رجوع به او در خصوص اين مسأله ، اين دور صريح و باطل است .\r\nو اما وظيفهء شخص قادر : « 1 » فقهاء و قادرين بر استنباط از نظر فتوى و مبنا در اين مسأله اختلاف دارند : مشهور و معروف فيما بين اصحاب ( فقهاء شيعه ) آن است كه معيّناً بايد از مجتهد اعلم تقليد شود و تقديم مفضول بر فاضل يا افضل جايز نيست و با وجود اعلم نوبت به غير اعلم نمىرسد . عدّه‌اى هم طرفدار جواز تقديم مفضول شده و گفته‌اند با وجود اعلم ، تقليد از غير اعلم جايز است . عقيدهء مرحوم آخوند همان عقيدهء مشهور است و تنها دليلى كه بر مدّعاى خود مىآورند اصل است .\r\nتوضيح : اصل اوّلى در اسلام و نظر عقل ، آن است كه احدى حق ندارد از ديگران تقليد كند و به تعبير ديگر فتواى مجتهد گمان‌آور است و اصل اوّلى ، حرمت عمل به گمان و پيروى از ظنّ است و همه بايد در صدد تحصيل علم و كسب احكام بر اساس اجتهاد و استنباط خود باشند . از اين اصل اوّلى به حكم دلايل گوناگون ، تقليد از اعلم به‌دست آمده است و به حكم عقل و نقل ، تقليد از اعلم جايز بلكه واجب است ، ولى نسبت به تقليد از غير اعلم دليلى نرسيده و از تحت اصل اوّلى خارج نشده است و بر فرض شك در جواز تقليد ، به اصل اوّلى يعنى اصل عدم جواز برمىگرديم ، و مىتوان گفت حجيّت قول غير اعلم معلوم نيست و در جاى خود بيان شد كه شك در حجيّت ، مساوى است با قطع به عدم حجيّت .\r\nكسانى كه تقليد از غير اعلم را جايز مىدانند و مىگويند تقليد از اعلم معيّن نيست و مهمّ آن است كه مجتهد ، جامع شرايط فتوى باشد و لازم نيست سر آمد عصر خود و از ديگران افضل باشد ، براى اثبات مدّعاى خود به چهار دليل استناد كرده‌اند :\r\nدليل اوّل ، اطلاقات ادلّهء تقليد : « 2 » مستدل مىگويد آيات قرآن مىفرمايد : از اهل‌الذكر و\r\n\r\n\r\n","description":"","footnote":"\r\n( 1 ) . يعنى مجتهدى كه در مسألهء تقليد از اعلم ، قدرت استنباط دارد و مىخواهد ببيند از ادله و منابع چه چيزى مستفاد مىشود ؟ آيامقتضاى ادله ، وجوب تقليد از اعلم است يا جواز تقليد از غير اعلم ؟\r\n( 2 ) . منظور ، آيات و اخبارى است كه در فصل قبل به آنها اشاره شده ، از قبيل آيهء سؤال و نفر و چهار طايفه روايت . و گرنه سيرهءعقلاء ، اجماع ، سيرهء متشرّعه و . . . دليل لبّى بودند و اصلًا اطلاق نداشتند .\r\n","page_name":" 535 ","page_number":536},
  {"content":"\r\n\r\nدانشمندان و فقيهان بپرسيد و پيروى كنيد . روايات مىگويد از فقيهى كه صيانت نفس دارد ، حافظ دين است ، مخالف هواى نفس خود است ، مطيع امر مولاست تقليد كنيد ، يا به راويان حديث مراجعه كنيد و . . . و در هيچ يك از آيات و روايات ، قيد اعلميّت و افقهيّت مطرح نشده است پس به حكم اطلاق اين ادلّه ، از فقيه جامع شرايط مىتوان تقليد كرد و لو اعلم و افضل از ديگران نباشد .\r\nمرحوم آخوند در پاسخ مىفرمايد : اوّلًا بسيارى از اين ادلّه ( آيات ) بر اصل مسأله جواز تقليد دلالت نداشت . و مبسوطاً در فصل قبل تبيين شد ؛ ثانياً ادلّه‌اى هم كه دلالت داشتند - مثل چهار طايفه روايت - فقط در مقام بيان اصل جواز تقليد و حجيّت قول مجتهد در حق ديگران بودند و از اين زاويه كه اگر قول مجتهدى با قول اعلم معارض شد و فتاوا مختلف شد چه كنيم در مقام بيان نيستند و متعرض حكم اين فرض نيستند تا كسى بتواند به اطلاق آنها استناد كند . يكى از مقدمات حكمت آن است كه خطاب از اين جهت در مقام بيان باشد و اين محرز نيست .\r\nضمناً اختصاص به ادلّهء حجيّت فتوى يا ادلّهء جواز تقليد ندارد ، بلكه ادلّهء حجيّت مطلق امارات و خبرهاى ثقه ، نيز بر اصل حجيّت خبر ثقه دلالت داشتند و امّا متعرض اين فرض كه اگر خبر ثقه با خبر ثقهء ديگر معارض شد ، تكليف چيست ؟ نبودند و لذا نياز به ادلّهء خاصه به نام اخبار علاجيّه داشتيم و حكم متعارضان را از آنها استفاده كرديم . « 1 »\r\nو دعوى السيرة على الأخذ بفتوى أحد المخالفين فى الفتوى من دون فحص عن أعلميته مع العلم بأعلمية أحدهما ممنوعة .\r\nو لا عسر فى تقليد الأعلم لا عليه لأخذ فتاواه من رسائله و كتبه و لا لمقلديه لذلك أيضا و ليس تشخيص الأعلمية بأشكل من تشخيص أصل الاجتهاد مع أن قضية نفى العسر الاقتصار على موضع العسر فيجب فيما لا يلزم منه عسر فتأمل جيدا .\r\n\r\n[ ضعف ما قد يستدّل على وجوب تقليد الاعلم 
  ]\r\nو قد استدل للمنع أيضا بوجوه .\r\nأحدها نقل الإجماع على تعيين تقليد الأفضل .\r\nثانيها الأخبار الدالة على ترجيحه مع المعارضة كما فى المقبولة و غيرها أو على اختياره للحكم بين الناس كما دل عليه المنقول ( عن أمير المؤمنين عليه السلام : اختر للحكم بين الناس أفضل\r\n\r\n\r\n","description":"","footnote":"\r\n( 1 ) . البته پاسخ آخوند رحمه الله بيشتر به يك ادّعاء بلا دليل شبيه است ؛ زيرا اوّلًا در مثل روايت امام عسكرى عليه السلام كه ضابطه و شروط فقيهان قابل تقليد را بيان مىكند و در اين مقام ، اعلم بودن را مطرح نمىكند . و اين به وضوح بر عدم اعتبار آن دلالت دارد . و هكذا در توقيع شريف . ثانياً بر فرض كه شك كنيم اخبار از اين جهت در مقام بيان است يا نه ؟ عقلاء عالم از اصالةالبيان استفاده مىكنند و به نظر مىرسد كه اطلاق تمام است و قابل استناد مىباشد و تقليد از اعلم لازم نيست .\r\n","page_name":" 536 ","page_number":537},
  {"content":"\r\n\r\nرعيتك ) .\r\nثالثها أن قول الأفضل أقرب من غيره جزما فيجب الأخذ به عند المعارضة عقلا .\r\nو لا يخفى ضعفها .\r\nأما الأول فلقوة احتمال أن يكون وجه القول بالتعيين للكل أو الجل هو الأصل فلا مجال لتحصيل الإجماع مع الظفر بالاتفاق فيكون نقله موهونا مع عدم حجية نقله و لو مع عدم وهنه .\r\nو أما الثانى فلأن الترجيح مع المعارضة فى مقام الحكومة لأجل رفع الخصومة التى لا تكاد ترتفع إلا به لا يستلزم الترجيح فى مقام الفتوى كما لا يخفى .\r\nو أما الثالث فممنوع صغرى و كبرى .\r\nأما الصغرى فلأجل أن فتوى غير الأفضل ربما يكون أقرب من فتواه لموافقته لفتوى من هو أفضل منه ممن مات .\r\nو لا يصغى إلى أن فتوى الأفضل أقرب فى نفسه فإنه لو سلم أنه كذلك إلا أنه ليس بصغرى لما ادعى عقلا من الكبرى بداهة أن العقل لا يرى تفاوتا بين أن تكون الأقربية فى الأمارة لنفسها أو لا جل موافقتها لأمارة أخرى كما لا يخفى .\r\nو أما الكبرى فلأن ملاك حجية قول الغير تعبدا و لو على نحو الطريقية لم يعلم أنه القرب من الواقع فلعله يكون ما هو فى الأفضل و غيره سيان و لم يكن لزيادة القرب فى أحدهما دخل أصلا . نعم لو كان تمام الملاك هو القرب كما إذا كان حجة به نظر العقل لتعين الأقرب قطعا فافهم .\r\nدليل دوم ، سيرهء مستمره : در طول تاريخ ، سيرهء مسلمانان بر اين بوده است كه اگر دو يا چند مجتهد در زمان بودند و فتاواى گوناگون داشتند ، به يكى از فتاوا اخذ مىكردند و با اينكه اجمالًا مىدانستند كه يكى از آنها اعلم است ولى در صدد فحص و تحقيق برنمىآمدند و به قول يكى عمل مىكردند ؛ چه اعلم باشد و چه نباشد . پس به حكم سيره ، تقليد از اعلم لازم نيست .\r\nمرحوم آخوند مىفرمايد ادّعاى چنين سيره‌اى ممنوع است . « 1 » البته به نظر مىرسد ادّعاى سيره بجا باشد ، زيرا عملًا مىبينيم مسلمانان به عالم شهرشان مراجعه مىكنند و كارى ندارند كه ديگرى از او اعلم باشد . يا به طبيب محّل مراجعه مىكنند و دنبال طبيب اعلم نمىگردند و . . . كافى است كه طبيب ماهرى باشد ، امّا ماهرتر از ديگران بودن ملاك نيست .\r\nدليل سوم ، عسر و حرج : گفته‌اند تقليد از اعلم هم براى خود اعلم عسر و حرج شديد است - چون تمام وقت بايد پاسخگوى مسائل مردم باشد و بلكه وقت كم مىآورد - و هم براى مقلدانش عسر و\r\n\r\n\r\n","description":"","footnote":"\r\n( 1 ) . چه كسى گفته كه مسلمانان يا عقلاء عالم فرق نگذاشته‌اند و با وجود اعلم هم به سراغ غير اعلم رفته‌اند ؟ بلكه جا دارد كسىعكس اين مطلب را ادّعا كند ؛ چنانچه در هر زمانى فحص مىكردند ، عقلاء به طبيب هم كه مىخواهند مراجعه مراجعه كنند نخست سؤال از بهترين طبيب مىكنند .\r\n","page_name":" 537 ","page_number":538},
  {"content":"\r\n\r\nحرج است كه براى هر مسأله به محضر او برسند و وقت بگيرند و مسأله را بپرسند ، و وجوب تقليد از اعلم ، حكمى حرجى است و شرعاً واجب نيست و منفى است ؛ پس ، از غير اعلم هم تقليد جايز است .\r\nدر پاسخ مىگوييم خود مستدل قبول دارد كه اصل اوّلى رجوع به اعلم است ، ولى چون عسر و حرج دارد نوبت به غير اعلم مىرسد و اين هم دو پاسخ دارد :\r\nاوّلًا اصل عسر و حرج را قبول نداريم ؛ زيرا رسالهء عمليّه و استفتائات و نمايندگان مجتهد اعلم در همهء بلاد منتشر هستند و همگان مىتوانند احكام را از اين رساله‌ها بگيرند و عمل كنند ، آنگاه نه براى شخص مجتهد عسر و حرج پيش مىآيد و نه براى مقلّدانش مضيقه‌اى پيش مىآيد .\r\nثانياً بر فرض كه عسر و حرج باشد ، ولى اينها يك امور شخصى و فعلى است ، يعنى در حق هر شخص كه تقليد از اعلم حرجى باشد از او ساقط است و در حق ديگران كه حرجى نيست بايد از اعلم تقليد كنند و شما با اين دليل نتوانستيد نتيجهء كلّى بگيريد كه بر همگان تقليد از اعلم واجب نيست و از غير اعلم هم جايز است .\r\nدشوارى تشخيص اعلم : تقليد از اعلم فرع بر شناخت و تشخيص اعلم است و تشخيص اعلم چون واقعاً دشوار است واجب نيست ؛ پس تقليد از اعلم هم لازم نيست .\r\nپاسخ آن است كه تشخيص اعلم از تشخيص اصل مجتهد مشكل‌تر نيست و معذك تشخيص مجتهد جامع شرايط لازم است - البته هر كسى از راهى كه دارد - پس تشخيص اعلم هم بايد لازم باشد - آن هم از راه خودش - .\r\nنتيجه : منكران وجوب تقليد اعلم و طرفداران جواز تقليد از غير اعلم ، چهار دليل داشتند كه كلًا ابطال شد ؛ البته به عقيدهء مرحوم آخوند . آنگاه دليلى كه تقليد از غير اعلم را از اصل اوّلى ، استثناء و اخراج كند يافت نشد . پس اين مطلب در تحت اصل اوّلى باقى است و تقليد از غير اعلم جايز نيست .\r\nقوله : و قد استدل للمنع : كسانى كه در اصل مدّعا با ما هماهنگ هستند و تقليد از غير اعلم را منع كرده‌اند ، غير از مسألهء اصل اوّلى كه ما به آن استدلال كرديم ، به سه دليل زير استناد كرده‌اند ؛ ولى از نظر ما مردود است : 1 . ادّعاى اجماع : گفته‌اند فقهاء اجماع دارند بر اينكه حتماً بايد از مجتهد افضل ( اعلم ) تقليد شود .\r\n2 . از اخبار و روايات استفاده مىشود كه اگر قول افضل با غير افضل تعارض كرد ، قول افضل برترى دارد و مقدّم مىشود . براى مثال در مقبولهء عمر بن حنظله مىفرمايد : « الحكم ما حكم به أفقههما » . « 1 » و در روايت داود بن حصين مىفرمايد : « ينظر إلى أفقههما . . . » . « 2 » و امام على عليه السلام در عهدنامهء مالك اشتر مىفرمايد براى حكومت و قضاوت در ميان مردمان ، بهترين انسان‌ها را گزينش كن :\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 67 .\r\n( 2 ) . من لا يحضره الفقيه ، ج 4 ، ص 5 .\r\n","page_name":" 538 ","page_number":539},
  {"content":"\r\n\r\n« اختر للحكم بين الناس أفضل رعيتّك » . « 1 » پس نتيجه مىگيريم كه رأى افقه و افضل برترى دارد .\r\n3 . رأى و قول افضل و اعلم ، به واقع و حق نزديك‌تر است : صغرا ؛ چون دقّت و تتبع و عمق بيشترى دارد . هر قولى كه به واقع نزديك‌تر باشد ، مقدّم است : كبرا ؛ پس قول اعلم مقدم است : نيتجه .\r\nو با وجود آن نوبت به قول ديگران نمىرسد .\r\nمرحوم آخوند مىفرمايد هر سه دليل شما سست و بىبنيان است :\r\nاشكال دليل اوّل اين است كه چنين اجماع مدركى است ؛ زيرا اگر نگوييم همهء فقهاء ، لاأقل مىتوانيم بگوييم معظم فقهاء به استناد اصل مذكور ( اصل عدم جواز تقليد ) فتوى به عدم جواز تقليد از غير اعلم داده‌اند و دست‌كم احتمال اين مطلب قوى است . در نتيجه اجماعى كه معلوم المدرك يا محتمل المدرك باشد محصّلش هم ارزش ندارد و يك دليل مستقل نيست ، تا چه رسد به منقولش كه صرف نظر از مسألهء مدركى بودن ، ذاتاً هم حجّت نيست و در جاى خود بحث شد . ضمن اين‌كه با وجود مخالفت عدّه‌اى و تجويز تقليد از غير اعلم از سوى عدّه‌اى ديگر ، ادّعاى اجماع مذكور گزاف خواهد بود .\r\nامّا دليل دوم : سه روايت مذكور در مقام حكومت و قضاوت ، حكم افقه و افضل را ترجيح مىداد و تعيين مىكرد و در باب قضاوت بايد چنين باشد ، زيرا تقديم قول غير افقه ترجيح مرجوح بر راجح است و حكم به تخيير هم ناقض غرض است و فصل خصومت نمىنمايد و تنها راه ترجيح است ، ولى در باب فتوى راه ديگرى وجود دارد و آن حكم به تخيير است كه مشكل مقلّد را حل مىكند ؛ زيرا فتواى يكى را برگزيده و از آن پيروى مىنمايد و بالجمله قياس باب فتوى به باب قضاوت مع‌الفارق است .\r\nاما دليل سوم : اين دليل كه يك دليل عقلى است از لحاظ صغرا و كبرا ناتمام است .\r\nاما اشكال صغرا : قبول نداريم كه هميشه فتواى افضل به واقع ، نزديك‌تر باشد ؛ گاهى فتواى غير اعلم به واقع نزديك‌تر و احتمال مطابقتش بيشتر است ، و آن در فرضى است كه فتواى غير افضل در اين عصر موافق باشد با فتواى مجتهدى كه در عصر سابق مىزيسته و از مجتهد اين عصر افضل بوده است و به انضمام رأى او احتمال مطابق بودن رأى غير افضل تقويت مىشود .\r\nاشكال : ممكن است مستدل بگويد ضميمه قول مجتهد عصر قبل ، فايده ندارد و بايد فتوى فىنفسه افضل باشد ، و فىنفسه ( با قطع نظر از ضميمه ) فتواى اعلم اين عصر به واقع نزديك‌تر است و بايد مقدم شود .\r\nپاسخ : درست است كه فتواى افضل ، فىنفسه اقرب الى الواقع است ، ولى اين مطلب با قيد فى نفسه بودن ، صغراى كبراى كلىِ بعدى نيست ، زيرا از لحاظ عقلى ، ملاك اصلى اقرب بودن است . اما\r\n\r\n\r\n","description":"","footnote":"\r\n( 1 ) . نهج‌البلاغه ، نامهء 53 .\r\n","page_name":" 539 ","page_number":540},
  {"content":"\r\n\r\nاينكه فى نفسه باشد يا به ضميمهء امارهء ديگر ، فرقى ندارد ، و مع الضميمه هم قول غير اعلم اقرب الى الواقع بود .\r\nاما اشكال كبرا : اگر قول مجتهد يقين‌آور بود ، ميتوانستيم بگوييم قول افضل مقدم است ؛ و اگر يقين‌آور نيست و گمان‌آور است و تعبداً در حق مقلّد حجت است در صورتى كه اماره سببيّت داشت مطلب از باب تزاحم و اهم و مهم بود ؛ ولى بر مسلك طريقيت كه حق است - و امارات طريق به سوى واقع هستند - درست است كه قول افضل به واقع نزديك‌تر است ، ولى معلوم نيست كه مناط و ملاك حجيت قرب الى الواقع باشد تا شما بگوييد آنكه اقرب است . شايد مناط حجيت ، چيز ديگرى باشد كه هر دو فتوى در آن چيز مساوىاند و هيچ‌كدام برترى ندارد . مثلًا مناط ، افادهء ظن نوعى و شأنى باشد كه هر دو مفيد ظن شأنى هستند . آرى اگر تمام ملاك قرب به واقع باشد ، عقلًا قول اعلم مقدم است ؛ چون بيشتر واجد اين مناط است و به واقع نزديك‌تر و اهم از ديگرى است .\r\nفافهم : شايد اشاره باشد به اينكه لازم نيست قرب ، تمام الملاك باشد ، بلكه اگر جزء ملاك هم باشد و در مناط حجيت فىالجمله دخيل باشد ، باز در قول افضل اين جزء ملاك قوىتر است و اقوى الدليلين مقدم مىشود . ولى حق اين است كه اصل مناط بودن اين مطلب محرز نيست ، پس كبرا هم ناتمام است .\r\nدر نتيجه ، به عقيدهء ما حتماً بايد از مجتهد اعلم تقليد شود و با وجود اعلم نوبت به غير اعلم نمىرسد ، البته در موارد اختلاف فتوا ؛ و گرنه در موارد اتفاق كه اين نزاع ثمره‌اى ندارد . و اخذ به قول اعلم تعبداً واجب نيست تا متعبد به قول اعلم باشيم .\r\n\r\n","description":"","footnote":"","page_name":" 540 ","page_number":541},
  {"content":"\r\n\r\n\r\nفصل : [ فى تقليد الميّت 
  ]\r\n\r\n[ المختار : عدم جواز تقليد الميّت 
  ]\r\nاختلفوا فى اشتراط الحياة فى المفتى و المعروف بين الأصحاب الاشتراط و بين العامة عدمه و هو خيرة الأخباريين و بعض المجتهدين من أصحابنا و ربما نقل تفاصيل . منها التفصيل بين البدوى فيشترط و الاستمرارى فلا يشترط .\r\nو المختار ما هو المعروف بين الأصحاب للشك فى جواز تقليد الميت و الأصل عدم جوازه .\r\n\r\n[ ادلّة القائلين بجواز تقليده مطلقاً 
  ]\r\nو لا مخرج عن هذا الأصل إلا ما استدل به المجوز على الجواز من وجوه ضعيفة .\r\n\r\n[ الاول : استصحاب جواز التقليد 
  ]\r\nمنها استصحاب جواز تقليده فى حال حياته .\r\nو لا يذهب عليك أنه لا مجال له لعدم بقاء موضوعه عرفا لعدم بقاء الرأى معه فإنه متقوم بالحياة به نظر العرف و إن لم يكن كذلك واقعا حيث إن الموت عند أهله موجب لانعدام الميت و رأيه .\r\nو لا ينافى ذلك صحة استصحاب بعض أحكام حال حياته كطهارته و نجاسته و جواز نظر زوجته إليه فإن ذلك إنما يكون فيما لا يتقوم بحياته عرفا بحسبان بقائه ببدنه الباقى بعد موته و إن احتمل أن يكون للحياة دخل فى عروضه واقعا .\r\nو بقاء الرأى لا بد منه فى جواز التقليد قطعا و لذا لا يجوز التقليد فيما إذا تبدل الرأى أو ارتفع لمرض أو هرم إجماعا .\r\nفصل هشتم : اشتراط حيات در مجتهد\r\nآخرين فصل اجتهاد و تقليد كه در كفايه مطرح شده دربارهء اين است كه آيا در مفتى و مرجع تقليد ، در قيد حيات بودن شرط است يا خير ؟ آيا تقليد حتماً بايد از مجتهد زنده باشد يا از مجتهد ميت نيز تقليد جايز است ؟\r\nمشهور و معروف در ميان فقهاء اماميه آن است كه تقليد مطلقاً بايد از مجتهد زنده باشد و از ميت تقليد كردن جايز نيست ؛ چه ابتدايى و چه استمرارى . « 1 »\r\n\r\n\r\n","description":"","footnote":"\r\n( 1 ) . تقليد ابتدائى آن است كه انسان تازه به حد تكليف رسيده و مىخواهد مقلد باشد يا تازه مسلمان شده يا تازه مقلّد شده است و واقعاً مىخواهد اعمالش را طبق دستور مرجعى انجام دهد . تقليد استمرارى آن است كه مدتى بر طبق فتواى مجتهدى عمل مىكرد و اين مجتهد از دنيا رفت و مقلّد مىخواهد باقى بر تقليد از ميت باشد .\r\n","page_name":" 541 ","page_number":542},
  {"content":"\r\n\r\nدر مقال مشهور اماميه ، عقيدهء جمهور عامّه و اهل سنت « 1 » آن است كه حيات شرط نيست و تقليد از ميت هم جايز است و خود عامه كه چهار فرقه‌اند . هر فرقه ، از رئيس همان فرقه تقليد مىكنند و به فتواى او عمل مىكنند . مختار اخبارى نيز همين است . البته آنها از مسأله تقليد و اجتهاد و افتاء برداشت ديگرى دارند كه شيخ اعظم در مطارح‌الانظار « 2 » آورده است و ما فعلًا در صدد بيانش نيستيم .\r\nعقيدهء محقق قمى هم كه از اصوليون شيعه است ، همين است ؛ يعنى مىگويد تقليد از ميت جايز است ؛ زيرا وى انسدادى است و مناط را حصول ظن مطلق مىداند و همان‌گونه كه از قول مجتهد زنده ، ظن حاصل مىشود از قول مجتهد مرده نيز ظن حاصل مىشود . پس تقليد از او نيز جايز است . « 3 » در مقابل دو نظريهء فوق ، آراء ديگرى نيز وجود دارد كه قائل به تفصيل شده‌اند . شيخ اعظم در تقريرات « 4 » سه تفصيل را ذكر كرده است . مرحوم آخوند مهم‌ّترين تفصيل را - كه منسوب به صاحب فصول « 5 » است - ذكر مىكند و آن فرق‌گزارى ميان تقليد ابتدائى و استمرارى است كه تقليد ابتدائى از ميت جايز نيست ، ولى تقليد استمرارى و در حقيقت بقاء بر تقليد از مرده جايز است .\r\nمرحوم آخوند در اين مسأله نظريهء مشهور را برگزيند و مىفرمايد تقليد از ميت مطلقاً جايز نيست - چه ابتداءً و چه استدامةً - و عمده دليل ايشان بر عدم جواز تقليد از ميت ، عبارت است از اصل ؛ اصل اولى آن است كه هيچ كس حق ندارد از ديگرى تقليد نمايد و تقليد كردن حرام است و در واقع پيروى كردن از ظن و گمان ممنوع است ؛ مگر اين‌كه دليل خاص بر جواز آن قائم شود . در خصوص تقليد از مجتهد زنده دليل داريم ( دليل ، اخبار كه چهار طايفه بود و حكم عقل فطرى ) ، ولى نسبت به مجتهد ميت دليلى نداريم و به اصل اولى ( عدم جواز ) رجوع مىكنيم .\r\nادلّهء مجوّزان تقليد از ميّت\r\nطرفداران جواز تقليد از مجتهد ميت دلايلى دارند كه همهء آنها باطل و ناتمام هستند . آخوند در كفايه پنج دليل از ادلهء آنها را مورد بحث و نقادى قرار داده است :\r\nدليل اوّل ، استصحاب : يكى از ادلهء جواز عبارت است از استصحاب جواز تقليد ؛ زمانى كه مجتهد ، زنده و در قيد حيات بود ، تقليد از او جايز بود . حالا كه از دنيا رفته است شك داريم كه باز هم تقليد از وى جايز است يا نه ؛ از استصحاب جواز تقليد استفاده مىكنيم .\r\nپاسخ مرحوم آخوند : استصحاب جواز تقليد ، از استصحابات حكميه است و در استصحاب حكمى احراز بقاء موضوع شرط است ، و تا موضوع محرز نباشد نوبت به استصحاب خود حكم\r\n\r\n\r\n","description":"","footnote":"\r\n( 1 ) . شرح بدخشى ، ج 3 ، ص 278 ؛ فواتح‌الرحموت ، ج 2 ، ص 407 .\r\n( 2 ) . مطارح‌الانظار ، ص 280 .\r\n( 3 ) . قوانين‌الاصول ، ج 2 ، ص 240 .\r\n( 4 ) . مطارح‌الانظار ، ص 280 .\r\n( 5 ) . الفصول‌الغرويه ، ص 422 .\r\n","page_name":" 542 ","page_number":543},
  {"content":"\r\n\r\nنمىرسد و در مانحن‌فيه موضوع باقى نيست ، زيرا موضوع ، رأى مجتهد است و از نظر عرف و عقلاء با مرگ مجتهد ، رأى او نيز نابود مىشود ؛ زيرا عرف ، مردن را معدوم و نيست و نابود شدن مىداند و برانگيخته شدن در قيامت را اعادهء معدوم مىداند ولو به دقت عقلى چنين نيست ؛ - زيرا رأى و اعتقاد از آنِ نفس ناطقه است ونفس ناطقه هم كه حقيقت مجرد است مرگ ندارد و تنها از جهانى به جهان ديگر منتقل مىشود ؛ پس نفس باقى است و انديشه و افكار نفس هم باقى است ؛ - ولى از نظر عرف شخص نابود شده و رأى و اجتهاد او هم منعدم شده و موضوع جواز تقليد منتفى است ، لذا نوبت به استصحاب حكمى نمىرسد .\r\nيك نظريه : گويا كسى مىگويد ما مواردى را در فقه مىشناسيم كه احكامى كه در حال حيات انسان‌ها ثابت است به بعد از ممات سرايت داده مىشود و مىتوان استصحاب كرد . مثلًا اگر ميت ، مسلمان بود ، در زمان حياتش پاك بود ، بعد از مردن نيز پاك است . اگر كافر بود در زمان حيات نجس بود ، بعد از مرگ هم محكوم به نجاست است . زوجه در زمان حيات زوج ، حق نظر به بدن زوج داشت ، پس از مرگ او نيز حق نظر دارد و در واقع طهارت و نجاست و جواز نظر و . . . كه از احكام زمان حيات بود ، بعد از ممات هم استصحاب بقاء آنها جارى شده است . حال چه مانعى دارد كه مانحن فيه نيز از اين قبيل باشد ؛ يعنى جواز تقليدى كه از احكام حيات و مجتهد زنده و در زمان حيات وى بود ، با استحصاب به بعد از مرگ او هم تعميم پيدا كند ؟\r\nپاسخ : مرحوم آخوند در پاسخ مىفرمايد قياس مع‌الفارق است ؛ زيرا احكام مزبور ( طهارت و نجاست و . . . ) متقوّم به حيات فرد نيست ، و حيات از مقوّمات موضوع و معروض اين احكام نيست تا با مردن ، اين احكام هم منتفى شود ، بلكه اين احكام مال همان بدن و جسد معيّن است ؛ روح كه نجس و پاكى فقهى ندارد . و اين جسد كه قابل اشاره است ، بعد از مرگ هم باقى است و لذا موضوع باقى است و مىگوييم اين جسد قبلًا پاك بود . الآن هم ان‌شاءاللّه پاك است و هكذا . . . .\r\nالبته به دقت عقلى احتمال اين وجود دارد كه حيات ، دخيل در اين احكام باشد كه پس از مرگ منتفى است و روى همين احتمال ، شك در بقاء مىآيد ، ولى به ديد عرفى ، حيات دخيل نيست و قوام احكام فوق ، به حيات نيست و لذا قابل استصحاب است ؛ امّا در مانحن‌فيه جواز تقليد ، قوامش به رأى مجتهد است و با مرگ او رأى او هم مرد و نابود شد و موضوع جواز تقليد باقى نيست تا استصحاب جواز جارى شود .\r\nشاهد بر لزوم بقاء رأى و دائرمدار بودن جواز تقليد بر مدار بقاء رأى ، اين است كه اگر رأى مجتهد تغيير كرد « 1 » و يا به‌خاطر بيمارى فراموشى يا به‌خاطر پيرى و مانند آن رأى او از بين رفت ،\r\n\r\n\r\n","description":"","footnote":"\r\n( 1 ) . تا به حال فتوى به وجوب مىداد و حالا فتوى به عدم وجوب مىدهد ، كه قبلًا در فصل پنجم بحث شد .\r\n","page_name":" 543 ","page_number":544},
  {"content":"\r\n\r\nاجماعى است كه تقليد از چنين مجتهدى ولو زنده باشد جايز نيست - تا چه رسد به مرده - پس معلوم شد كه جواز تقليد ، تابع رأى است .\r\nو بالجملة يكون انتفاء الرأى بالموت به نظر العرف بانعدام موضوعه و يكون حشره فى القيامة إنما هو من باب إعادة المعدوم و إن لم يكن كذلك حقيقة لبقاء موضوعه و هو النفس الناطقة الباقية حال الموت لتجرده و قد عرفت فى باب الاستصحاب أن المدار فى بقاء الموضوع و عدمه هو العرف فلا يجدى بقاء النفس عقلا فى صحة الاستصحاب مع عدم مساعدة العرف عليه و حسبان أهله أنها غير باقية و إنما تعاد يوم القيامة بعد انعدامها فتأمل جيدا .\r\nلا يقال نعم الاعتقاد و الرأى و إن كان يزول بالموت لانعدام موضوعه إلا أن حدوثه فى حال حياته كاف فى جواز تقليده فى حال موته كما هو الحال فى الرواية .\r\nفإنه يقال لا شبهة فى أنه لا بد فى جوازه من بقاء الرأى و الاعتقاد و لذا لو زال بجنون أو تبدل و نحوهما لما جاز قطعا كما أشير إليه آنفا .\r\nقوله : و بالجمله . . . : اين جمله تكرار و تكميل مطلبى است كه قبلًا در جواب از استصحاب جواز تقليد آورديم . اگرچه به دقت عقلى با مردن مجتهد ، رأى او نمىميرد و منتفى نمىشود « 1 » ولى مكرّر در باب استصحاب گفتيم كه ملاك ، بقاء موضوع به دقّت عقلى نيست ، بلكه بايد از نظر عرف و عقلاء ، موضوع باقى باشد و عرفاً چنين نيست ؛ زيرا آنها مردن را نابود شدن مىدانند و حشر در روز قيامت را از باب اعادهء معدوم و ايجاد دوباره مىدانند و روى اين اصل با مردن ، مجتهد نابود شد و وقتى خود او منتفى شد عوارض و صفات او هم منتفى مىشود ، رأى او هم نابود مىشود و موضوع جواز تقليد از بين مىرود و جاى استصحاب جواز نيست .\r\nقوله : لا يقال : يك نكته : از ديدگاه فلاسفه هم مردن معدوم شدن است ، البته نه نسبت به نفس ناطقه ، بلكه نسبت به بدن و جسم . آنها زندگى دوباره را از نوع اعادهء معدوم مىدانند و مىگويند اعادهء معدوم محال است . يا مىگويند وجود قابل تكرّر نيست ولى از ديدگاه قرآن و حكمت متعاليه مرگ انعدام نيست ، بلكه اجزاء بدن متفرّق مىشود و خدايى كه آنها را از يك سلّول ايجاد كرد ، قادر است مجدّداً اين پراكنده‌ها را جمع كند ، و اين كار آسان‌تر از خلقت اوّليه است و به طريق أولى مقدور حق است .\r\nاشكال : معترض مىگويد ما قبول داريم كه موضوع جواز تقليد ، رأى مجتهد است و آن هم با مرگ مجتهد از بين مىرود - به اين دليل كه موضوع و معروضش كه خود مجتهد باشد عرفاً از بين رفته است - ولى سخن ما اين است كه حكم پاره‌اى از عناوين ، همين كه مدّتى حادث شد مىآيد و در بقاء و استدامه ، ولو آن عنوان منتفى شود حكمش باقى و برقرار است و از بين نمىرود ، مثل عنوان سارق و\r\n\r\n\r\n","description":"","footnote":"\r\n( 1 ) . زيرا رأى از صفات و عوارض نفس ناطقه و روح آدمى است و نفس ناطقه موت ندارد ؛ اصولًا هيچ مجرّدى موت ندارد . و تنها از عالم دنيا به جهان برزخ منتقل مىشود . پس رأى او هم باقى است و موضوع جواز تقليد منتفى نشده است .\r\n","page_name":" 544 ","page_number":545},
  {"content":"\r\n\r\nسارقه ، زانى و زانيه ، شارب الخمر و . . . ؛ حال چه مانعى دارد كه رأى و اجتهاد از اين قبيل باشد كه با حدوث آن در زمان حيات مجتهد ، جواز تقليد ثابت شد ولى در بقاء و استمرار ، رأى و اجتهاد ، با مرگ مجتهد از بين رفته است و فعلًا رأى و اجتهادى نيست ، ولى حكم جواز تقليد باقى باشد ؟\r\nپاسخ : در جواب مىگوييم پاره‌اى از عناوين هم داريم كه حدوثاً و بقاءً حكم ، دائرمدار آنهاست ؛ يعنى تا اين عنوان پيدا نشود حكم هم حادث نمىشود و پس از پيدايش هم تا عنوان باقى است حكمش هم باقى است ، مثل عدالت كه موجب جواز اقتدا و قبولى شهادت است و . . . . عنوان رأى و اجتهاد از همين عناوين است كه تا حادث نشود حكمى به‌نام جواز تقليد ندارد و پس از حدوث هم تا رأى باقى است جواز تقليد هم باقى است و وقتى با مرگ ، رأى منتفى شد جواز تقليد هم منعدم مىشود .\r\nشاهد مطلب اين است كه اگر مجتهدى تبدّل رأى پيدا كرد يا به‌خاطر جنون و بيمارى و كهن‌سالى رأى و اجتهاد را از دست داد ، به اتفاق كلمه ، تقليد از او جايز نيست ، پس حدوثاً كفايت نمىكند . بقاءً هم جواز تقليد تابع رأى است . و عرفاً با موت ، رأى هم مىرود ، پس جواز تقليد هم مىرود و استصحاب جا ندارد . « 1 »\r\nهذا بالنسبة إلى التقليد الابتدائى .\r\nو أما الاستمرارى فربما يقال بأنه قضية استصحاب الأحكام التى قلده فيها فإن رأيه و إن كان مناطا لعروضها و حدوثها إلا أنه عرفا من أسباب العروض لا من مقومات الموضوع و المعروض .\r\nو لكنه لا يخفى أنه لا يقين بالحكم شرعا سابقا فإن جواز التقليد إن كان به حكم العقل و قضية الفطرة كما عرفت فواضح فإنه لا يقتضى أزيد من تنجز ما أصابه من التكليف و العذر فيما أخطأ و هو واضح .\r\nو إن كان بالنقل فكذلك على ما هو التحقيق من أن قضية الحجية شرعا ليس إلا ذلك لإنشاء أحكام شرعية على طبق مؤداها فلا مجال لاستصحاب ما قلده لعدم القطع به سابقا إلا على ما تكلفنا فى بعض تنبيهات الاستصحاب فراجع و لا دليل على حجية رأيه السابق فى اللاحق .\r\nو أما بناء على ما هو المعروف بينهم من كون قضية الحجية الشرعية جعل مثل ما أدت إليه من الأحكام الواقعية التكليفية أو الوضعية شرعا فى الظاهر فلاستصحاب ما قلده من الأحكام و إن كان مجال بدعوى بقاء الموضوع عرفا لأجل كون الرأى عند أهل العرف من أسباب العروض لا من مقومات المعروض إلا أن الإنصاف عدم كون الدعوى خالية عن الجزاف فإنه من المحتمل لو لا المقطوع أن الأحكام التقليدية عندهم أيضا ليست أحكاما لموضوعاتها بقول مطلق بحيث عد من\r\n\r\n\r\n","description":"","footnote":"\r\n( 1 ) . ظاهر مطلب قطع به عدم موضوع و به‌دنبالش قطع به ارتفاع حكم است و در استصحاب ، شك لاحق در بقاء معتبر است و يقين به ارتفاع ، جاى استصحاب نيست . ولى قطع به عدم هم لازم نيست و عدم احراز موضوع كافى است تا استصحاب حكمى جارى نشود .\r\n","page_name":" 545 ","page_number":546},
  {"content":"\r\n\r\nارتفاع الحكم عندهم من موضوعه بسبب تبدل الرأى و نحوه بل إنما كانت أحكاما لها بحسب رأيه بحيث عد من انتفاء الحكم بانتفاء موضوعه عند التبدل و مجرد احتمال ذلك يكفى فى عدم صحة استصحابها لاعتبار إحراز بقاء الموضوع و لو عرفا فتأمل جيدا .\r\nهذا كله مع إمكان دعوى أنه إذا لم يجز البقاء على التقليد بعد زوال الرأى بسبب الهرم أو المرض إجماعا لم يجز فى حال الموت بنحو أولى قطعا فتأمل .\r\nقوله : و امّا الاستمرارى : تا به حال تقليد ابتدائى از ميّت ، ابطال و استصحاب جواز ، ردّ شد . « 1 » حال تقليد استمراى يا بقاء بر تقليد ميّت چگونه است ؟\r\nممكن است كسى بگويد چنين تقليدى جايز است و مدرك آن ، استحصاب جواز تقليد نيست تا بگوييد موضوعش كه رأى باشد منتفى شده است ، بلكه مدركش استصحاب خود احكامى است كه در زمان حيات مجتهد از او تقليد كرده ، به آنها عمل نموده است . « 2 » و اين احكام در زمان حيات مجتهد ، براى مقلّد ثابت شد ( يقين سابق ) و پس از ممات مجتهد شك دارد ( شك لاحق ) . اركان استصحاب تمام است پس مىتواند خود اين احكام را استصحاب نمايد .\r\nاستصحاب احكام مورد تقليد مثل استصحاب جواز تقليد نيست تا اشكال شود كه موضوع آنها رأى است و با مرگ ، رأىْ منعدم شده است و . . . زيرا موضوع اين احكام ، ذوات اشياء يا افعال مكلّفين است . مثلًا نماز جمعه ، موضوع وجوب است ، خمريّت ، موضوع حرمت است و . . . و رأى و اجتهاد ، مقوّم موضوع و معروض نيست ؛ يعنى نمىگوييم نماز جمعه‌اى كه رأى مجتهد به حكم آن تعلّق گرفته و مورد اجتهاد واقع شده است واجب است ، بلكه مىگوييم نماز جمعه واجب است ، و رأى مجتهد ، واسطه در عروض اين احكام بر موضوعات آنهاست . « 3 » اينجا هم موضوع ، خود نماز جمعه است و رأى مجتهد واسطه در عروض است و اگر چنين شد ، در زمان حيات مجتهد نماز جمعه واجب بود و پس از موت او شك در وجوبش داريم و استصحاب وجوب جارى مىكنيم ؛ چون موضوع كه نماز جمعه باشد محرز است .\r\nبه عقيدهء مرحوم آخوند استصحاب خود احكام مورد تقليد هم جارى نمىشود ؛ اين مطلب را بر اساس دو مبنا بررسى مىكند :\r\n1 . بر مبناى خودشان كه در باب حجيّت امارات « 4 » قائل به جعل حكم نيستند و كراراً گفته شد كه\r\n\r\n\r\n","description":"","footnote":"\r\n( 1 ) . كه يك استصحاب تعليقى هم بود ، يعنى اگر مجتهد زنده بود يا اگر من در زمان حيات او بودم ، تقليد از او جايز بود ؛ حالا هم كه‌مرده است يا من پس از زمان فوت او بالغ شده‌ام تقليد از او جايز است .\r\n( 2 ) . مثل وجوب جمعه و حرمت عصير عنبى .\r\n( 3 ) . در واقع از حيثيّات تعليلية است و نه تقييديّه و مثل تغيير است كه واسطه مىشود براى عروض نجاست بر خود آب ، وموضوع ، خود آب است نه آب متغير تا پس از زوال تغير ، موضوع عوض شده باشد .\r\n( 4 ) . مثلًا خبر ثقه باشد يا اجتهاد مجتهد و فتواى او كه براى مقلّد حجّت و از ظنون خاصّه است .\r\n","page_name":" 546 ","page_number":547},
  {"content":"\r\n\r\n« الامارة حجة » ، مثل « القطع حجة » است كه موجب تنجيز يا اعذار است ، و گرنه بر طبق مؤدّاى اماره ، حكمى جعل نمىشود ؛ نه واقعاً و نه ظاهراً . حال بر اين مبنا مىفرمايد استصحاب خود احكام جارى نمىشود . به اين دليل كه يقين سابق به حكم نداريم تا بعد از ممات ، شك در بقاء بيايد و جاى استصحاب باشد و وقتى يقين سابق نبود و ركن ، مختل شد استصحاب هم‌جا ندارد .\r\nدر توضيح مطلب مىفرمايد جواز تقليد ، يا به حكم عقل فطرى بود و يا به حكم نقل و اخبار كه ما اين دو راه را قبول كرديم و در فصل ششم از مباحث اجتهاد و تقليد گذشت . اگر به حكم عقل باشد كه واضح است ؛ زيرا عقل قاطع ، حكم‌آور نيست و وجوب يا حرمت شرعى درست نمىكند و حداكثر تنجّز و عذرآور است ؛ يعنى اگر فتواى مجتهد مطابق واقع باشد ، حكم عقل قاطع ، موجب مىشود كه همان حكم در حق مكلّف منجّز شود و مخالفتش موجب عقاب گردد ؛ و اگر مخالف واقع بود ، حكم عقل موجب عذر است و قيامت ما را بر مخالفت با واقع عقاب نمىكنند . بنابراين در زمان حيات مجتهد هم حكمى در حق مكلّف ثابت نشد تا الآن استصحاب جارى كند . و اگر جواز تقليد به حكم نقل و شرع ( چهار طايفه روايت ) باشد ، باز مطلب از همين قرار است ؛ زيرا در باب حجيّت امارات به اثبات رسيد كه بر طبق اماره ، حكمى جعل نمىشود و حدّاكثر تنجيز يا اعذار است ؛ يعنى اگر اماره ( خبر ثقه باشد يا فتواى مفتى ) مصيب و مطابق واقع بود ، موجب تنجّز واقع است ، و اگر خاطى و مخالف واقع بود ، موجب عذر است ، و گرنه ما از واقع خبر نداريم و در ظاهر هم حكمى درست نشد ، پس باز هم يقين سابق به حكم نداريم تا استصحاب بقاء جارى شود . مگر بر اساس آنچه در تنبيه دوم استصحاب آورديم كه استصحاب تعليقى جارى شود . يعنى اگر سابقاً حكمى بود ، الآن هم ثابت است و استصحاب مىشود . كه منظور مستدلّ به استصحاب احكام ، چنين استصحابى نيست .\r\nاگر كسى بگويد كه در زمان حيات مجتهد ، رأى او براى مقلّد حجّت بود ، حال بعد از ممات همين حجيّت رأى ، استصحاب شود و نتيجه‌اش بقاء بر تقليد ميّت باشد . جوابش اين است كه هيچ دليلى نداريم كه رأى سابق ، در زمان لا حق حجّت باشد ، بلكه قبلًا اشاره شد كه اگر تبدّل رأى پديد آمد ، رأى سابق از اعتبار مىافتد .\r\n2 . بر مبناى مشهور كه در باب حجيّت امارات ، طرفدار جعل حكم هستند و مىگويند اگر اماره بر حكمى از احكام قائم شد ، بر طبق آن ، حكم ظاهرى طريقى جعل مىشود . بر اين مبنا ممكن است كسى بگويد استصحاب احكام حتماً جارى مىشود و جاى كمترين اشكالى نيست ؛ زيرا در زمان حيات مجتهد ، طبق اجتهاد و فتواى او در حق مقلّد يك وجوب يا حرمت ظاهرى ، ثابت و مسلّم شد و يقين به چنين حكمى پيدا كرد و بعد از حيات هم همان حكم را استصحاب مىكند و اركان تمام است و قضيّهء رأى را هم قبلًا پاسخ داديم كه واسطه در عروض است و از مقومات موضوع و معروض نيست . . . .\r\n\r\n","description":"","footnote":"","page_name":" 547 ","page_number":548},
  {"content":"\r\n\r\nولى در جملهء « إلّا أنّ الإنصاف . . . » استصحاب احكام را حتّى بر مبناى مشهور ردّ مىكند ؛ زيرا سه حالت بيشتر نداريم :\r\n1 . يا قطع داريم كه اين احكام تقليدى حكم موضوعاتشان ( نماز جمعه ، خمر و . . . ) به قول مطلق ( ذوات موضوعات ) نيستند ، بلكه حكم موضوعى هستند كه مورد رأى و اجتهاد واقع شده است و اين قيد در موضوع دخيل است .\r\n2 . يا احتمال مىدهيم كه چنين باشد ولو يقين و قطع به آن نداشته باشيم .\r\n3 . يا يقين داريم كه اين احكام براى ذوات موضوعات ثابت است و رأى و اجتهاد واسطه در عروض است و از قبيل تبادل حالات است نه از مقومات موضوع .\r\nحال تنها طبق حالت سومِ استصحاب جا دارد ، ولى ما مدّعى هستيم كه اگر هم حالت اوّل نباشد و قطع به دخالت رأى و اجتهاد در موضوع نداشته باشيم ، لااقل حالت دوم را اخذ مىكنيم و احتمال دخالت مىدهيم . همين كافى است كه جلو استصحاب را بگيرد ، زيرا در استصحابات احكام بايد موضوع محرز باشد ، امّا در اينجا محرز نيست و شايد رأى دخيل بود كه با موت از بين رفته است و تا موضوع احراز نشود حكم قابل استصحاب نيست .\r\nقوله : مع امكان . . . : پس تقليد استمرارى يا بقاء بر تقليد ميّت هم دليل ندارد و استصحابش مردود شد . حال مىفرمايد اشكال ديگرى به تقليد از ميّت بقاءً وارد است و آن اينكه بالاجماع بقاء بر تقليد مجتهد زنده‌اى كه رأيش عوض نشده يا در اثر بيمارى و پيرى فاقد رأى شده است جايز نيست . حالا اگر چنين تقليدى جايز نباشد ، پس بقاء بر تقليد در حال موت به طريق أولى جايز نخواهد بود چون در اينجا خود مجتهد هم از بين رفته است و اصلًا مجتهدى نيست تا رأى او باشد ، ولى در فرض بيمارى و مانند آن لاأقل خود مجتهد زنده بود و وجود داشت .\r\nفتأمّل : اشاره به اين است كه باب تبدّل رأى و بيمارى و . . . دليل خاص داشت ( اجماع ) ، ولى باب موت ، دليل خاص ندارد و لذا قياس اينجا به آنجا ناتمام است و اولويت مذكور هم يك اولويت ظنّى و استحسانى است و ارزشى ندارد .\r\n\r\n[ الثانى : اطلاق الأدلّة اللفظيّة 
  ]\r\nو منها إطلاق الآيات الدالة على التقليد .\r\nو فيه مضافا إلى ما أشرنا إليه من عدم دلالتها عليه منع إطلاقها على تقدير دلالتها و إنما هو مسوق لبيان أصل تشريعه كما لا يخفى .\r\nو منه انقدح حال إطلاق ما دل من الروايات على التقليد مع إمكان دعوى الانسباق إلى حال الحياة فيها .\r\n\r\n","description":"","footnote":"","page_name":" 548 ","page_number":549},
  {"content":"\r\n\r\n\r\n[ الثالث : دليل الانسداد 
  ]\r\nو منها دعوى أنه لا دليل على التقليد إلا دليل الانسداد و قضيته جواز تقليد الميت كالحى بلا تفاوت بينهما أصلا كما لا يخفى .\r\nو فيه أنه لا يكاد تصل النوبة إليه لما عرفت من دليل العقل و النقل عليه .\r\nو منها دعوى السيرة على البقاء فإن المعلوم من أصحاب الأئمة عليهم السلام عدم رجوعهم عما أخذوه تقليدا بعد موت المفتى .\r\n\r\n[ الرابع : سيرة المتشرّعة 
  ]\r\nو فيه منع السيرة فيما هو محل الكلام و أصحابهم عليهم السلام إنما لم يرجعوا عما أخذوه من الأحكام لأجل أنهم غالبا إنما كانوا يأخذونها ممن ينقلها عنهم عليهم السلام بلا واسطة أحد أو معها من دون دخل رأى الناقل فيه أصلا و هو ليس بتقليد كما لا يخفى و لم يعلم إلى الآن حال من تعبد بقول غيره و رأيه أنه كان قد رجع أو لم يرجع بعد موته .\r\nو [ منها غير ذلك ممّا لا يليق بأن يسطر أو يذكر 
  ]\r\nدليل دوم ، آيات و روايات : دليل دوم از ادلّه مجوزّين ( كسانى كه تقليد از ميّت را جايز مىدانند ) عبارت است از اطلاقات آيات و روايات ؛ آيات كريمه‌اى كه براى حجيّت فتوى به آنها استناد شده عبارت است از آيهء نفر « 1 » ، آيهء سؤال « 2 » ، آيه كتمان « 3 » و آيهء نبأ « 4 » . و در هيچ‌يك از اين‌ها سخن از حيات و ممات مجتهد به ميان نيامده است و چنين قيدى ندارند ، آنگاه اين آيات در مقام بيان بود و مطلق آورده و مقيّد به زمان حيات نكرده‌اند . نتيجه مىگيريم كه حيات دخالتى ندارد و تقليد از ميّت نيز جايز است . روايات هم كه چهار طايفه بود در هيچ‌كدام قيد حيات مطرح نبود و نفرمودند كه از مجتهدى كه زنده باشد تقليد كنيد يا به مجتهد حىّ رجوع كنيد و . . . باز هم از اطلاق اخبار در مقام بيان استفاده مىكنيم كه حيات دخالتى ندارد و گرنه معصومين « 5 » بيان مىكردند .\r\nپاسخ آخوند : مرحوم آخوند در پاسخ از آيات مىفرمايد اوّلًا قبلًا ذكر شد كه آيات بر جواز تقليد و قبول قول غير تعبّداً ، دلالت ندارند و از ما نحن فيه اجنبى هستند ؛ ثانياً بر فرض كه بر جواز تقليد دلالت كنند بر اصل مشروعيّت آن دلالت دارند و امّا بر خصوصيّات و شروط آن كه از چگونه مجتهدى باشد اصلًا دلالت ندارند و چون در مقام بيان اين موضوع نيستند كسى نمىتواند به اطلاق آنها استناد كند . اطلاق در گرو مقدمات حكمت است و يكى از آنها در مقام بيان بودن از اين جهت است كه محرز نيست .\r\n\r\n\r\n","description":"","footnote":"\r\n( 1 ) . سورهء توبه ، آيهء 122 .\r\n( 2 ) . سورهء نحل ، آيهء 43 ؛ سورهء انبياء ، آيهء 7 .\r\n( 3 ) . سورهء بقره ، آيهء 159 .\r\n( 4 ) . سورهء حجرات ، آيهء 6 .\r\n( 5 ) . قوانين‌الاصول ، ج 2 ، ص 267 .\r\n","page_name":" 549 ","page_number":550},
  {"content":"\r\n\r\nدر پاسخ به روايات ، جواب اوّل را نمىگوييم ؛ چون اصل دلالت آنها بر جواز تقليد مسلّم بود ، ولى پاسخ دومى داريم كه روايات هم از اين ناحيه اطلاق ندارند و در مقام بيان شروط نيستند و روايات خاصى ، شروط را بيان كرده‌اند كه مجتهد مرد باشد ، شيعه باشد ، حلال‌زاده باشد ، عادل باشد و . . . لذا نمىتوان به اطلاق اخبار استناد كرد .\r\nثالثاً اصلًا ممكن است كسى ادّعا كند كه متبادر از روايات جواز تقليد ، حال حيات و تقليد از مجتهد زنده است و شامل ميّت نمىشوند - شايد منظور اين باشد كه مثلًا توقيع شريف مىگويد :\r\n« فارجعوا فيها الى رواة حديثنا . . . » ؛ يعنى به خود راوى حديث رجوع كنيد ، و اين فرع بر حيات او است يا مىفرمايد به اين شخص جالس رجوع كنيد كه فرع بر حيات او است و در مورد خصوص حيات اوست و . . . .\r\nدليل سوم : دليل سوم بر جواز تقليد از ميّت ، مربوط به محقّق قمى و پيروان او است كه انسدادى هستند و مىگويند ما هيچ دليلى بر جواز تقليد و حجيّت فتواى مجتهد در حق مقلّدين نداريم ، بجز دليل انسداد كه از مقدّماتى تشكيل شد و دليل انسداد هم ميان مجتهد زنده و مرده فرق نمىگذارد ، زيرا دليل انسداد مىگويد مناط ، ظن مطلق است و از هر راهى كه انسان ، ظن به حكم پيدا كند ارزش دارد و بايد پيروى كند . بنابراين فرق ندارد كه از فتواى مجتهد زنده ظنّ به حكم پيدا شود يا از فتواى مجتهد مرده چنين گمان پيدا شود . پس رأى و فتواى هر دو حجّت است . « 1 »\r\nپاسخ آخوند : مرحوم آخوند در جواب مىفرمايد قبول نداريم كه دليل جواز تقليد منحصر به دليل انسداد باشد ، بلكه مدّعى هستيم كه قبل از دليل انسداد ، دليل خاص بر جواز تقليد داريم كه حكم عقل فطرى و حكم نقل ( اخبار و روايات ) باشد و با وجود دليل خاص ، نوبت به دليل انسداد نمىرسد و اصولًا باب علم و علمى مسدود نيست تا از دليل انسداد استفاده شود .\r\nدليل چهارم ، سيرهء متشرعه : دليل چهارم بر جواز تقليد از ميّت استدلال به سيرهء متشرّعه است . به اين بيان كه ما يقين داريم كه اصحاب ائمه عليهم السلام به فقيهان زمان خود مراجعه مىكردند و احكام دين را از آنان مىگرفتند و بعد از مرگ مفتى هم از آن فتاوا عدول و رجوع نمىكردند و بر آنها باقى مىماندند و اين سيره در منظر امام عليه السلام بود و ردع نكرد . پس تقليد از ميّت بلا مانع است و مجوّز شرعى دارد كه سيره باشد . البته اين دليل به درد تقليد استمرارى و بقاء بر تقليد از ميّت مىخورد و تقليد ابتدائى را نمىتواند اثبات كند .\r\n\r\n\r\n","description":"","footnote":"\r\n( 1 ) . قوانين‌الاصول ، ج 2 ، ص 267 .\r\n","page_name":" 550 ","page_number":551},
  {"content":"\r\n\r\nپاسخ آخوند : مرحوم آخوند در جواب مىفرمايد ما چنين سيره‌اى را در محلّ بحث خود اصلًا قبول نداريم ؛ زيرا بحث ما ، در تقليد و بقاء بر فتواى مجتهد مرده است و آنچه اصحاب ائمه عليهم السلام داشتند ، غير از اين بود ؛ زيرا آنان كلمات معصومين عليهم السلام را از خود آنها بلا واسطه يا از راويان حديث با يك واسطه مىگرفتند و به روايات عمل مىكردند در واقع براى آنها خود نقل مهم بود و شخص و رأى ناقل ، مهم نبود و كارى به رأى راوى نداشتند و اين نامش تقليد نيست . « 1 » و احياناً اگر در مواردى به فتواى اشخاصى مثل ابان بن تغلب عمل كرده باشند ، اين ادّعا كه مستدل بگويد پس از مرگ ابان هم حتماً بر تقليد او ماندند و رجوع نكردند ، ادّعاى گزافى است ، شما از كجا امروز يقين پيدا مىكنيد كه آن روز مطلب از اين قرار بوده و اصحاب ائمه عليهم السلام رجوع نكردند و امامان هم ردع ننمودند ؟\r\nغير از دلايل مذكور ، ادلّهء فراوان ديگرى براى جواز تقليد از ميّت ذكر شده كه به عقيدهء مرحوم آخوند به قدرى استدلال‌هاى سست و باطلى است كه قابل ذكر و بحث نيست . لذا از طرح آنها صرف‌نظر مىكند و مبحث اجتهاد و تقليد را به پايان مىرساند .\r\nبراى نمونه مرحوم مشكينى در حاشيه دو دليل ديگر را آورده و به هركدام اشكال‌هايى وارد كرده است كه به يكى از آنها اشاره مىكنيم ، و آن استدلال به مفهوم قول امام عسكرى عليه السلام است در خصوص كتب بنى فضال كه فرموده است : « خذوا ما رووا و ذروا ما رأوا » . « 2 » و به مفهومش دلالت دارد كه اگر رأى ، رأى صحيحى باشد ، قابل اخذ و پيروى است .\r\nاشكال اين است كه اوّلًا اين مخصوص كتب بنى فضال است و دليل كلّى نمىشود و به اصطلاح موجبهء جزئيه است ، نه كلّيه .\r\nثانياً از مفهوم وصف كلام امام استفاده شده است كه جملهء وصفيّه مفهوم ندارد . البته مباحث ديگرى هم در باب اجتهاد و تقليد وجود دارد كه در كتب مطوّل مثل قوانين ، فصول ، مطارح‌الانظار و معالم مطرح شده و مرحوم آخوند طومار بحث را در هم پيچيده و به هفت فصل مذكور بسنده كرده است .\r\nشكّر اللّه مساعيهم الجميله و تقبّل اللّه منهم و أدخلهم الله بحبوحة جنانه و حشرهم اللّه و إيانا مع الأنبياء و الصالحين و الشهداء و الصديقين ؛ آمين ربّ العالمين .\r\nدر پايان از اينكه توفيق يافتم و كتاب شريف كفايةالاصول را سه دورهء كامل از باء بسم اللّه تا تاء تمّت تدريس نمودم و در خدمت طلاب علوم دينى بودم ، خداوند را از صميم قلب شاكرم و از اينكه\r\n\r\n\r\n","description":"","footnote":"\r\n( 1 ) . مگر بر شيوهء اخبارى كه اين را هم تقليد مىداند و مىگويد اگر راوى ، روايتى را نقل به معنا كرد و شما از او قبول كرديد درواقع از او تقليد كرده‌ايد .\r\n( 2 ) . وسائل‌الشيعه ، ج 18 ، ص 27 .\r\n","page_name":" 551 ","page_number":552},
  {"content":"\r\n\r\nتوفيق مضاعفى يافتم و پس از دورهء سوم در طىّ سه سال اين شرح را به جهان علم و دانش تقديم نمايم سپاس مضاعف و بىنهايت دارم . اميد است اين زحمات ناچيز مورد قبول حضرت ربّ الارباب و حضرت خيرالانام و حضرت خيرالاوصياء و حضرت خاتم‌الاوصياء قرار گيرد و گوشهء چشمى به اين عبد عاصى و فانى بنمايند كه همان از صد هزار اجر و مزد ديگر برايم گرانقيمت‌تر است .\r\n7 ربيع‌الاوّل 1420 ق\r\n1 / 4 / 1378 ش\r\nشهر مقدّس قم حوزهء علميّه : على محمدى خراسانى\r\n\r\n","description":"","footnote":"","page_name":" 552 ","page_number":553},
  {"content":"\r\n . \r\n","description":"","footnote":"","page_name":" 553 ","page_number":554},
  {"content":"\r\n . \r\n","description":"","footnote":"","page_name":" 554 ","page_number":555},
  {"content":"\r\n . \r\n","description":"","footnote":"","page_name":" 555 ","page_number":556},
  {"content":"\r\n . \r\n","description":"","footnote":"","page_name":" 556 ","page_number":557},
  {"content":"\r\n . \r\n","description":"","footnote":"","page_name":" 557 ","page_number":558},
  {"content":"\r\n . \r\n","description":"","footnote":"","page_name":" 558 ","page_number":559},
  {"content":"\r\n . \r\n","description":"","footnote":"","page_name":" 559 ","page_number":560},
  {"content":"\r\n . \r\n\r\n","description":"","footnote":"","page_name":" 560 ","page_number":561}
  ]