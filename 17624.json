[
  {"content":"\r\n\r\n\r\nجلد ششم\r\nاز حضرت على عليه السلام روايت شده است\r\nانا كتاب اللّه النّاطق انا القرآن النّاطق انا كلمة اللّه العليا « 1 » \r\n\r\nسورة الانفال\r\nهمهء آن مدنى است ، و بعضى گفته‌اند : همهء آن مدنى است جز هفت آيه كه در مكه نازل شده است و آن قول خداى تعالى :\r\n وَ إِذْ يَمْكُرُ بِكَ الَّذِينَ كَفَرُوا  تا آخر آن آيات و اين سوره شامل هفتاد و هفت يا هفتاد و شش و يا هفتاد و پنج آيه است .\r\nترجمه و تفسير آيات 2 - 1\r\n\r\n[ سوره الأنفال ( 8 ) : آيات 1 تا 2 
  ]\r\nبِسْمِ اللَّهِ الرَّحْمنِ الرَّحِيمِ\r\nيَسْئَلُونَكَ عَنِ الْأَنْفالِ قُلِ الْأَنْفالُ لِلَّهِ وَ الرَّسُولِ فَاتَّقُوا اللَّهَ وَ أَصْلِحُوا ذاتَ بَيْنِكُمْ وَ أَطِيعُوا اللَّهَ وَ رَسُولَهُ إِنْ كُنْتُمْ مُؤْمِنِينَ ( 1 ) إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ ( 2 )\r\n\r\nترجمه :\r\nاى رسول ما چون از حكم انفال از تو بپرسند جواب ده : كه انفال مخصوص خدا و رسول است . در اين صورت شما مؤمنان بايد از خدا بترسيد بلكه در ايجاد رضايت و اتّحاد بين خودتان بكوشيد و مطيع خدا و رسول باشيد اگر اهل ايمانيد ،\r\nمؤمنان آنها هستند كه چون ذكرى از خدا شود دلهايشان\r\n\r\n","description":"","footnote":" كتاب شارق الانوار صفحه 159 تفسير المحيط الاعظم صفحه 214 ","page_name":" 1 ","page_number":1},
  {"content":"\r\n\r\nترسان و لرزان شود و چون آيات خدا را بر آنان تلاوت كنند بر ايمانشان بيفزايد و در هر كار به خداى خود توكّل كنند .\r\n\r\nتفسير :\r\n  يَسْئَلُونَكَ عَنِ الْأَنْفالِ   انفال جمع نفل به معنى زيادى و فزونى است ، و در بعضى از اخبار به چيزى تفسير شده است كه مخصوص به رسول و امام است ، از قبيل غنيمت‌هايى كه بدون زحمت و جنگ بلكه با تسليم اهل شهر به مسلمانان رسيده است ، و گودال و نيزارها ، و اراضى موات ، و معادن و ميراث كسى كه وارث ندارد ، و غير اين‌ها از چيزهايى است كه غير از امام كسى در آن شركت ندارد .\r\nدر بعضى از روايات ديگر به غنايمى كه خمس آن براى رسول صلّى اللّه عليه و آله و بقيّهء آن براى جنگجويان است ، تفسير شده است .\r\nو نيز وارد شده است كه اين آيه درباره غنائم بدر نازل شده و آن در حالى بود كه اختلاف و منازعه و مشاجره مىكردند .\r\n  قُلِ الْأَنْفالُ لِلَّهِ وَ الرَّسُولِ   و غير رسول در انفال شركتى ندارد ، پس اگر به غنائم تفسير شود ، با آيه خمس نسخ مىشود ، و اگر به غير غنائم تفسير شود حكم ثابت است و نسخ نمىشود .\r\n  فَاتَّقُوا اللَّهَ   پس تقوى پيشه گيريد و در انفال طمع نكنيد ، و اختلاف و مشاجره را كنار بگذاريد ، و در اصلاح امر بين خدا و رسولش مداخله نكنيد .\r\nمسلمانان در روز بدر سه صنف بودند ، يك عدّه به غنائم حمله كردند ، و عدّه‌اى نزد رسول خدا باقى ماندند و عدّهء ديگرى دشمن را تعقيب كردند ، و امّا مال غنيمت گرفته شده\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاندك بود و مردم زياد ، بعضى از آنها ضعيف و بعضى قوى و اوّلين غنيمتى بود كه آنها مىگرفتند ، پس در آن غنائم و چگونگى تقسيم آن زياد حرف زدند و كارشان به نزاع كشيده شد .\r\n  وَ أَصْلِحُوا ذاتَ بَيْنِكُمْ   يعنى بين خودتان را اصلاح كنيد نه امر خدا و رسول را ، چون اصلاح امر خدا و رسول به شما ربطى ندارد .\r\nلفظ   ذاتَ   همان است كه به معنى دوست و همراه چيزى است ، سپس در مواردى مانند  بِذاتِ الصُّدُورِ  و   ذاتَ بَيْنِكُمْ   به معنى آنچه كه در سينه‌ها و آنچه كه در بين شماست به كار رفته است ، چون آنچه كه در سينه‌ها و بين شماست مصاحب و همراه آن دو مىباشد .\r\n  وَ أَطِيعُوا اللَّهَ وَ رَسُولَهُ   در چيزى كه مربوط به آنهاست سخن نگوييد ، بلكه از خدا و رسولش فرمانبردارى كنيد .\r\n  إِنْ كُنْتُمْ مُؤْمِنِينَ   اگر مؤمن هستيد ، زيرا كه ايمان اقتضاء مىكند كه تسليم امر خدا شويد ، و سخن گفتن شما در امر خدا و رسول موجب شك در ايمان شماست .\r\n إِنَّمَا الْمُؤْمِنُونَ  اين بيان تعليل چيزى است كه از شرط فهميده مىشود ، و آن عبارت از شكّ در ايمان آنهاست ، يا جواب سؤالى است كه ناشى از شرائط است ، گويا كه كسى گفته است : اگر ايمان آنها مشكوك است پس مؤمنى كه ايمانش مشكوك نباشد چه كسى است ؟ خداوند فرمود : مؤمنين فقط كسانى هستند :\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n الَّذِينَ إِذا ذُكِرَ اللَّهُ وَجِلَتْ قُلُوبُهُمْ  كه هرگاه ذكر خدا شود دلهاى آنان ترسان و لرزان گردد .\r\n وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً  و چون دلهاى آنان از آلودگى هواها خالى است ، پس ذكر خدا و آياتش در آنها اثر مىگذارد و بر ايمانشان مىافزايد ، پيش از اين بيان شد كه ايمان داراى مراتب و درجاتى از زيادى و نقص مىباشد .\r\n وَ عَلى رَبِّهِمْ يَتَوَكَّلُونَ  و بر پروردگارشان توكّل مىكنند .\r\nاين جمله عطف بر جمله شرط و جزاست كه صله واقع شده است ، چون مقيّد به زمان خاصى نيست ، براى اشاره به اين كه توكّل بايد در هر لحظه و هر آن حاصل شود از اين رو لفظ مضارع آورد نه ماضى .\r\nترجمه و تفسير آيات 8 - 3\r\n\r\n[ سوره الأنفال ( 8 ) : آيات 3 تا 8 
  ]\r\nالَّذِينَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ ( 3 ) أُولئِكَ هُمُ الْمُؤْمِنُونَ حَقًّا لَهُمْ دَرَجاتٌ عِنْدَ رَبِّهِمْ وَ مَغْفِرَةٌ وَ رِزْقٌ كَرِيمٌ ( 4 ) كَما أَخْرَجَكَ رَبُّكَ مِنْ بَيْتِكَ بِالْحَقِّ وَ إِنَّ فَرِيقاً مِنَ الْمُؤْمِنِينَ لَكارِهُونَ ( 5 ) يُجادِلُونَكَ فِي الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَ هُمْ يَنْظُرُونَ ( 6 ) وَ إِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ ( 7 )\r\nلِيُحِقَّ الْحَقَّ وَ يُبْطِلَ الْباطِلَ وَ لَوْ كَرِهَ الْمُجْرِمُونَ ( 8 )\r\n\r\nترجمه :\r\nو كسانى كه نماز را با حضور قلب به پا مىدارند و\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nاز هر چه روزى آنها كرديم به فقرا انفاق مىكنند ،\r\nآنها به راستى اهل ايمانند و نزد خدا مراتب بلند دارند و آمرزش و روزى نيكو مخصوص آنهاست ،\r\nچنان كه خدا ترا از خانهء خود براى اعلاى دين حقّ ( براى جنگ بدر ) بيرون آورد در حالى كه گروهى از مؤمنين ( از جنگ ) اكراه داشتند ،\r\nو مردم نادان در حكم حقّ ، با آنكه آشكار گرديد ، با تو ، جدل و نزاع خواهند كرد . و طاعت خدا چنان بر آنها دشوار آيد ، گوئى به چشم مىبينند كه آنها را به جانب مرگ مىكشند ،\r\nاى رسول به ياد آور زمانى را كه خدا شما را وعده پيروزى به يكى از دو طايفه داد و شما مايل بوديد آن طايفه كه شوكت و سلاحى به همراه ندارند ( بىرنج جهاد ) ، اموالشان نصيب شما شود و خدا مىخواست صدق سخنان حقّ را ثابت گرداند و ريشه كافران را از بن بر كند ،\r\nتا حقّ ، دين اسلام را پايدار و باطل را محو و نابود سازد ، هر چند كه بدكاران را خوش نيايد .\r\n\r\nتفسير :\r\n الَّذِينَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ  اشاره به دو وصف ايمان است ، تولّى كه از آن تعبير به نماز مىشود ، و تبرّى كه از آن تعبير به زكات و انفاق مىشود كه آن دو اساس همهء اعمال صالح بدنى است .\r\nو آن ، بدل از موصوف يا مبتداى مستأنف است و خبر آن جمله آينده است ، يا اينكه آن خبر مبتداى محذوف است تا جواب سؤال مقدّر باشد .\r\n أُولئِكَ  يعنى آنهايى كه متّصف به اوصاف مذكور هستند ، و آوردن اسم اشاره بعيد جهت اتّصاف آنان ، به اوصاف مذكور\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاست تا دليلى بر حكم جمله بعد و بزرگداشت مؤمن باشد .\r\n هُمُ الْمُؤْمِنُونَ حَقًّا  آنان حقيقتا مؤمن هستند .\r\nضمير فصل و آوردن مسند ( خبر ) جهت حصر و تأكيد است ، يعنى اينكه اينان كسانى هستند كه جمع كردند و مقرون نمودند بين صورت ايمان عامّ كه همان بيعت با نبىّ صلّى اللّه عليه و آله است ، و حقيقت ايمان كه به سبب آثارش كه ذكر شد ظاهر مىشود كه عبارت است از تأثّر دلها از آثار كسانى كه ايمان به خدا آوردند ، و آن از لوازم محبّت ، و از لوازم صفات جماليّه او ، و اقرار به او ، و واگذاردن امور به اوست كه آن از آثار صفات جلالى خداست ، چنين كسانى مؤمنين هستند كه در ايمان آنها نمىشود شكّ كرد ، نه از كسانى باشند كه فقط با بيعت عام بيعت كرده و به حقيقت ايمان متحقّق نشده‌اند ، چه ( در اين صورت ) ايمان آنان مشكوك است .\r\n لَهُمْ دَرَجاتٌ عِنْدَ رَبِّهِمْ  براى آنها نزد پروردگارشان درجاتى است . خبر بعد از خبر ، يا حال ، يا استيناف و جواب سؤال مقدر مىباشد .\r\n وَ مَغْفِرَةٌ وَ رِزْقٌ كَرِيمٌ  سه وصف براى آنان ذكر نمود كه آن امّهات چيزهايى است كه مورد طلب انسان است ، و صف اوّل گستردگى و وسعت مقام و لوازم آن است ، براى اشاره به اينكه درجات مغاير ذات آنها نيست بلكه از شئون و وسعت ذات آنهاست . لذا در آيهء ديگر فرمود : « هم درجات » « 1 » ، وصف دوّم\r\n\r\n\r\n","description":"","footnote":"\r\nكتاب شارق الانوار صفحه 159 تفسير المحيط الاعظم صفحه 214\r\n( 1 ) سورهء آل عمران آيهء 163\r\n","page_name":" 6 ","page_number":6},
  {"content":"\r\n\r\nپوشيدن و سرپوش گذاشتن روى بديها و آنچه كه ملحق به آن است ( مغفرة ) ، و وصف سوّم يافتن آن چيزى است كه به آن احتياج دارند ( رزق كريم ) .\r\n كَما أَخْرَجَكَ رَبُّكَ مِنْ بَيْتِكَ بِالْحَقِّ  چنان كه پروردگارت تو را از خانه‌ات بيرون آورد ، چون غرض ، حقّ ثابتى بود كه در آن وجود داشت و آن اعلاى دين و عزيز كردن مؤمنين و شكست مشركين است ، يا مقصود اين است كه بيرون آوردن تو از خانه‌ات در پوشش حقّ است كه آن ولايت است ( رسالت پوشش و لباسى است براى ولايت ) ، يا متسبّب از حقّ است كه ولايت مىباشد ( يعنى به سبب ولايت رسالت ظاهر مىشود ) و آن كلام مستقلّى است براى بيان ضعف يقين آنها ، چنان كه آنچه كه گذشت نيز براى ضعف يقين آنها بود .\r\nمقصود از اخراج ، اخراج از مكّه يا مدينه است به جهت غارت كاروان قريش و جنگ بدر ، زيرا مسلمانان خروج پيامبر را دوست نداشتند ، چون آمادگى نداشتند و آن متعلّق به قول خدا « يجادلونك » است ، يعنى چنان كه دوست نداشتند خدا تو را از خانه‌ات به حقّ خارج كند ، جهاد را دوست ندارند ، گويا كه در حين رفتن به جهاد به سوى مرگ مىروند . احتمالات ديگر در تركيب آيه از سياق كلام بعيد است زيرا كلام بدين سياق و جهت آورده شده است تا حال آنها را در ناخوش داشتن جهاد از جهت جهل به عاقبت آن به حال آنان در ناخوش داشتن خروج ، تشبيه كرده باشد كه به سر انجام آن آگاهى نداشتند و در اخبار به اين\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمطلب اشاره شده است كه اين كلام از ما قبلش منقطع بوده و به تنهايى و مستقلّا نازل شده است .\r\n وَ إِنَّ فَرِيقاً مِنَ الْمُؤْمِنِينَ لَكارِهُونَ  جمله حاليّه است ، يعنى در حالى كه گروهى از مؤمنان ناراحت بودند .\r\n يُجادِلُونَكَ فِي الْحَقِّ  دربارهء حقّ ، با تو مجادله مىكنند ، آن حقّى كه نهايتا بايد بدان برسيد ، و آن عبارت از جهاد است كه كار مؤمنين به سبب آن بالا مىگيرد ، و به سبب غلبه و اخذ غنيمت قوى مىشوند ، و آن جنگ بدر است .\r\n بَعْدَ ما تَبَيَّنَ  بعد از آنكه با اعلام رسول صلّى اللّه عليه و آله مبنى بر اينكه پيروزى نصيب آنان مىشود و بعد از مشاهده صدق اخبار رسول صلّى اللّه عليه و آله در موارد متعدّد ، حقّ واضح و روشن شد .\r\n كَأَنَّما يُساقُونَ إِلَى الْمَوْتِ وَ هُمْ يَنْظُرُونَ  يعنى گويا كه به سوى مرگ نگاه مىكنند ، مطلب از اين قرار بود كه رسول صلّى اللّه عليه و آله آنها را از كاروان قريش و اينكه خداوند پيروزى بر كاروان قريش را به آنها وعده داده است با خبر نمود ، پس از آن از مدينه خارج شدند .\r\nسپس به آنها خبر داد كه قريش براى حمايت كاروان بيرون آمده‌اند ، و خدا به آنها وعده پيروزى بر قريش را داده است ، پس معارضهء با قريش را خوش نداشتند چون تعداد و ساز و برگ آنها اندك بود ، لذا به جهت ضعف يقينشان با رسول خدا در اين مورد مجادله كردند .\r\n وَ إِذْ يَعِدُكُمُ اللَّهُ  عطف بر « بعد ما تبيّن » ، يا به تقدير « اذكروا » عطف\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبر جملهء « كما اخرجك ، تا آخر آيه » است ، آن بدين معنى است كه وقت خروج و مجادله خود را به ياد آريد ، گويا كه گفته است : به ياد آوريد هنگامى را كه خداوند پيامبرش را از خانه‌اش بيرون آورد و شما آن را ناخوش داشتيد ، و حال آنكه در آن چيزى كه شما آن را دوست نداريد ، اعلاى كلمهء توحيد است . و به ياد آريد هنگامى را كه خداوند به شما وعده مىداد .\r\n إِحْدَى الطَّائِفَتَيْنِ أَنَّها لَكُمْ  پيروزى بر يكى از دو طايفه ( كاروان قريش ) را و شما از جنگ با قريش اكراه داشتيد .\r\n وَ تَوَدُّونَ أَنَّ غَيْرَ   ذاتِ الشَّوْكَةِ تَكُونُ لَكُمْ  و شما دوست داشتيد اموال آنهايى كه سلاح همراه ندارند ، مال شما باشد در حالى كه عدد كاروان شما اندك و بدون سلاح بود به خلاف قريش كه عددشان نزديك به هزار ، و همه داراى سلاح بودند .  وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ  و خدا مىخواست به سبب وجود جانشينان و پيروانش ، حقّ را ثابت و ظاهر نمايد .\r\n وَ يَقْطَعَ دابِرَ الْكافِرِينَ  و كافران را ريشه كن سازد ، به نحوى كه از آنها اثرى و نسلى باقى نماند .\r\n لِيُحِقَّ الْحَقَّ وَ يُبْطِلَ الْباطِلَ وَ لَوْ كَرِهَ الْمُجْرِمُونَ  تا اينكه حقّ محقّق شود و باطل ( كفر ، بىايمانى ، ظلم و فساد ) را از بين ببرد ، از اين بيان خود احقاق حقّ مقصود است نه امرى ديگر ، زيرا حقّ از قبيل چيزهايى است كه خودش مطلوب است ، نه اينكه مقدّمهء امر ديگرى باشد ، پس گويا كه گفته باشد : خداوند مىخواهد براى خود حقّ ، احقاق حقّ كند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nترجمه و تفسير آيات 12 - 9\r\n\r\n[ سوره الأنفال ( 8 ) : آيات 9 تا 12 
  ]\r\nإِذْ تَسْتَغِيثُونَ رَبَّكُمْ فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ ( 9 ) وَ ما جَعَلَهُ اللَّهُ إِلاَّ بُشْرى وَ لِتَطْمَئِنَّ بِهِ قُلُوبُكُمْ وَ مَا النَّصْرُ إِلاَّ مِنْ عِنْدِ اللَّهِ إِنَّ اللَّهَ عَزِيزٌ حَكِيمٌ ( 10 ) إِذْ يُغَشِّيكُمُ النُّعاسَ أَمَنَةً مِنْهُ وَ يُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِهِ وَ يُذْهِبَ عَنْكُمْ رِجْزَ الشَّيْطانِ وَ لِيَرْبِطَ عَلى قُلُوبِكُمْ وَ يُثَبِّتَ بِهِ الْأَقْدامَ ( 11 ) إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْناقِ وَ اضْرِبُوا مِنْهُمْ كُلَّ بَنانٍ ( 12 )\r\n\r\nترجمه :\r\nياد آور هنگامى كه به پروردگار خود استغاثه و زارى كرديد كه شما را بر دشمن غلبه دهد ، دعاى شما را اجابت كرده ، وعده داد كه من سپاهى منظّم از هزار فرشته براى شما مىفرستم ،\r\nو اين فرشتگان را خدا نفرستاد مگر آنكه مژده پيروزى باشد و دلهاى شما را به وعدهء خدا مطمئن سازد كه نصرت و پيروزى نيست مگر از جانب خدا ، كه خدا را كمال قدرت و حكمت است ،\r\nياد آور هنگامى را كه خواب راحت شما را فرا گرفت براى اينكه از جانب خدا ايمنى يافتيد و از آسمان رحمت خود آبى فرستاد كه شما را به آن آب پاك گرداند و وسوسه و كيد شيطان را از شما دور سازد و دلهاى شما را به رابطهء ايمان با هم متّحد گرداند تا در كار دين ثابت قدم و استوار باشيد ،\r\nياد آر اى رسول آنگاه كه پروردگار تو به فرشتگان وحى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nكرد كه من با شمايم پس مؤمنان را ( در پيكار با كفّار ) ثابت قدم بداريد كه همانا من در دل كافران ترس مىافكند تا سرهايشان را بكوبيد ، و همهء انگشتان ( دست آويزهاى آنان ) را از كار بيندازيد .\r\n\r\nتفسير :\r\n إِذْ تَسْتَغِيثُونَ رَبَّكُمْ  هنگامى كه از پروردگارتان بازارى خواستيد كه شما را بر دشمن پيروزى دهد ، ظرف قول خدا : « يريد اللّه » يا « كره المجرمون » است ، يا بدل از قول خدا  « إِذْ يَعِدُكُمُ اللَّهُ إِحْدَى الطَّائِفَتَيْنِ »  است به نحو بدل اشتمال . چه كه وعده در مدينه بود و استغاثه در حين قتال و مشاهدهء اندك و آماده نگهداشتن آنها و زيادى دشمن از جهت عدّه و آمادگى بود .\r\n فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ  پس دعاى شما را اجابت كرد كه سپاهى منظّم از هزار فرشته به شما كمك مىكنم . « مردفين » يا به معنى منظّم و بعضى به دنبال بعضى آمده ، يا به معنى تابع قرار داده شده از « اردفه » به معنى « از او پيروى كرد » مىباشد .\r\n وَ ما جَعَلَهُ اللَّهُ  امداد را خداوند قرار نداده است .\r\n إِلَّا بُشْرى  مگر از باب بشارت وعدهء پيروزى شما .\r\n وَ لِتَطْمَئِنَّ بِهِ قُلُوبُكُمْ وَ مَا النَّصْرُ إِلَّا مِنْ عِنْدِ اللَّهِ  چون شما به جهت ضعف يقين و توكّل جز به اسباب نظر نمىكنيد ، لذا خداوند يارى و كمك به شما را به توسّط اسباب اجرا كرده است تا دلهايتان آرام گيرد .\r\n  إِنَّ اللَّهَ عَزِيزٌ حَكِيمٌ إِذْ يُغَشِّيكُمُ النُّعاسَ أَمَنَةً مِنْهُ   كمال قدرت و حكمت مخصوص خداست آن هنگام كه از طرف او ايمنى يافتيد خواب شما را فرا گرفت . ظرف قول خدا : « استجاب » يا\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n« ممدّكم » يا « مردفين » يا « جعله اللّه » يا « تطمئنّ » يا « من عند اللّه » است ، ظرف يكى از اين امور است و به تنهائى و به صورت انفراد ، يا ظرف همهء آنها بر سبيل تنازع است ، و محتمل است بدل از « اذ تستغيثون » باشد به نحو بدل اشتمال .\r\n وَ يُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِهِ وَ يُذْهِبَ عَنْكُمْ رِجْزَ الشَّيْطانِ  و خداوند از آسمان آبى فرستاد كه شما را از آلودگى و پليدى پاك كند و جنابت ، يا وسوسهء شيطان و ترساندن او از عطش را از شما بزدايد روايت شده كه آنها در شنزار نرمى فرود آمدند كه پاها در آن فرومىرفت بدون اينكه آب در آنجا باشد ، پس خوابيدند و بيشترشان محتلم شدند ، و از سوى ديگر مشركين بر آب غالب شدند ، شيطان در بين مسلمانان وسوسه كرد و گفت : شما چگونه يارى مىشويد ؟\r\nچون آب نداريد كه طهارت كنيد در واقع مغلوب شده‌ايد ، شما در حالى كه آلوده هستيد نماز مىخوانيد و گمان مىكنيد كه اولياى خدا هستيد ، و رسول خدا در بين شماست ، اين ماجرا موجب ترس آنان شده بود و به خواست خداوند شب باران آمد به نحوى كه آب جارى شد ، و آنان حوضهايى درست كردند و آنها را پر از آب نمودند ، اسب‌ها را سيراب كردند ، غسل كردند ، و وضو گرفتند ، زمينهاى شنى كه بين آنها و بين دشمن بود سفت شد تا آنجا كه پاهايشان ديگر فرونمىرفت و ثابت مىماند ، و وسوسه زائل شد .\r\n وَ لِيَرْبِطَ عَلى قُلُوبِكُمْ  چون ربط دلها از جهت تنزيل از شريف‌ترين خصلتهاى انسان است ، و مرابطه از جهت تأويل از\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nآخرين مقامات سالكين به سوى خداست ، لام را تكرار كرد تا اشاره به اين باشد كه اين جمله با دو جملهء سابق از حيث شرف و رتبه مغاير است ، و معنى آيه اين است كه محبّت را بر دلهاى شما پيوند دهد و ببندد ، يا اينكه ولايت حقيقى را كه تمثّل نبىّ يا ولىّ است بر دلهاى شما پيوند داد .\r\n وَ يُثَبِّتَ بِهِ  يعنى به سبب باران از جهت تنزيل و به سبب ربط و پيوند دادن از جهت تأويل ، شما را استوارى بخشيد .\r\n الْأَقْدامَ  تا با سفت شدن خاك ، قدمهاى جسمانى شما ثابت بماند و در خاك فرونرود و از جهت دين دلهايتان ثابت بماند تا به مطلوب برسيد .\r\n إِذْ يُوحِي رَبُّكَ إِلَى الْمَلائِكَةِ  و آن هنگامى بود كه پروردگارت به فرشتگان وحى فرستاد ، لفظ « اذ » ممكن است ظرف باشد براى هر يك از افعال ذكر شده از قول خدا : « يغشّيكم » تا « يثبّت به الاقدام » بر سبيل انفراد يا بر سبيل تنازع ، و ممكن است بدل از « اذ » اوّلى ، يا « اذ » و از دوّمى و سوّمى ، باشد ( آيات 9 و 11 و 12 با « اذ » شروع مىشود ) .\r\n أَنِّي مَعَكُمْ فَثَبِّتُوا الَّذِينَ آمَنُوا  كه من با شما هستم پس مؤمنان را ثابت قدم بداريد و من در پايدارى مخالف شما نيستم تا براى شما پايدارى ممكن نباشد .  سَأُلْقِي فِي قُلُوبِ الَّذِينَ كَفَرُوا الرُّعْبَ  از باب اينكه كمكى براى شما در پايدارى باشد تا امر پايدارى و استوارى براى شما تمام شود ، در دل كافران ترس ايجاد مىكنم .  فَاضْرِبُوا فَوْقَ الْأَعْناقِ  تا اينكه سرهايشان را بكوبيد يا سرهايشان را قطع كنيد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n وَ اضْرِبُوا مِنْهُمْ كُلَّ بَنانٍ  و سر انگشتان آنها را ببريد و تكرار « اضربوا » و اضافه كردن اين عبارت جهت طولانى كردن كلام است كه در مقام شدّت يافتن غضب مطلوب است .\r\nزدن سر انگشتان از جهت تنزيل واضح است ، و تأويل آن عبارت از زدن سر انگشتان نفوس خبيثه است كه در دين اسلام و عقايد ضعفاى مسلمين شكاف مىاندازد .\r\nترجمه و تفسير آيات 18 - 13\r\n\r\n[ سوره الأنفال ( 8 ) : آيات 13 تا 18 
  ]\r\nذلِكَ بِأَنَّهُمْ شَاقُّوا اللَّهَ وَ رَسُولَهُ وَ مَنْ يُشاقِقِ اللَّهَ وَ رَسُولَهُ فَإِنَّ اللَّهَ شَدِيدُ الْعِقابِ ( 13 ) ذلِكُمْ فَذُوقُوهُ وَ أَنَّ لِلْكافِرِينَ عَذابَ النَّارِ ( 14 ) يا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ ( 15 ) وَ مَنْ يُوَلِّهِمْ يَوْمَئِذٍ دُبُرَهُ إِلاَّ مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ ( 16 ) فَلَمْ تَقْتُلُوهُمْ وَ لكِنَّ اللَّهَ قَتَلَهُمْ وَ ما رَمَيْتَ إِذْ رَمَيْتَ وَ لكِنَّ اللَّهَ رَمى وَ لِيُبْلِيَ الْمُؤْمِنِينَ مِنْهُ بَلاءً حَسَناً إِنَّ اللَّهَ سَمِيعٌ عَلِيمٌ ( 17 )\r\nذلِكُمْ وَ أَنَّ اللَّهَ مُوهِنُ كَيْدِ الْكافِرِينَ ( 18 )\r\n\r\nترجمه :\r\nاين كيفر كافران براى آن است كه با خدا و رسول نخست ضدّيّت و مخالفت كردند و هر كس راه مخالفت با خدا و رسول بپيمايد بترسد كه عقاب خدا بسيار سخت است ،\r\nاين عذاب مختصر قتل و اسارت را در دنيا بچشيد و بدانيد كه براى كافران روز قيامت عذاب آتش دوزخ مهيّاست\r\nاى اهل ايمان\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nهرگاه با تهاجم و تعرّض كافران در ميدان كارزار روبرو شديد مبادا از بيم آنها پشت كرده از جنگ بگريزيد ،\r\nو هر كه در روز جنگ پشت به آنها كرد و بگريخت به طرف خشم خدا روى آورده جايگاهش دوزخ كه بدترين منزل است خواهد بود ، مگر آنكه از ميمنه به ميسره و يا از قلب به جناح براى مصالح جنگى رود و يا از فرقه‌اى به يارى فرقه‌اى ديگر بشتابد .\r\n( اى مؤمنان ) نه شما بلكه خدا كافران را كشت ، اى رسول چون تو تير افكندى نه تو بلكه خدا افكند و شكست كافران را خدا براى اين خواست كه مؤمنان را به پيش آمد خوشى بيازمايد كه خدا شنواى دعاى خلق و دانا به مصالح امور عالم است ،\r\nاين پيروزى در جنگ به خواست خدا نصيب شما شد كه محقّقا خدا بىاثركنندهء مكر كافران است .\r\n\r\nتفسير\r\n ذلِكَ  اين شدّت گرفتن سخت بر آنها .\r\n  بِأَنَّهُمْ شَاقُّوا اللَّهَ وَ رَسُولَهُ وَ مَنْ يُشاقِقِ اللَّهَ وَ رَسُولَهُ فَإِنَّ اللَّهَ شَدِيدُ الْعِقابِ ذلِكُمْ   به دليل مخالفت آنها با خدا و رسول است ، لذا آيه خطاب به كافران است يعنى اى كافران چرا با خدا و رسول او مخالفت مىكنيد و هر كس با خدا و رسولش مخالفت ورزد ، بترسد كه خدا سخت عقوبت‌كننده است . و آن از باب التفات و از باب اشتغال است ، و آمدن « فاء در فانّ اللّه » يا به تقدير « امّا » يا توهّم آن است ، و آن مبتداست كه خبرش حذف شده است ، بدين گونه « ذلكم لكم » يا مفعول فعل محذوف است ، يعنى بگيرد اين را با اينكه لفظ « ذلكم » اسم فعل است معنى « بگيرد » زيرا بعد از حذف فعل به اين معنى بيشتر آمده است .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n فَذُوقُوهُ وَ أَنَّ لِلْكافِرِينَ عَذابَ النَّارِ  پس عذاب قتل و اسارت را بچشيد و عذاب آتش دوزخ براى كافران مهيّاست .\r\nشأن نزول آيه و داستان بدر در اخبار ذكر شده ، براى اطّلاع از آن آنچه كه در صافى است كفايت مىكند .\r\n يا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً  اگر ديديد كفّار با لشگر زياد متعرّض شما شدند ، « زحف » به معنى لشكر است كه آهسته و منظّم حركت مىكند .\r\n  فَلا تُوَلُّوهُمُ الْأَدْبارَ وَ مَنْ يُوَلِّهِمْ يَوْمَئِذٍ   يعنى در روزى كه آنها را در حالت تهاجم و حركت ديديد ، مبادا به آنها پشت كرده بگريزيد .\r\n دُبُرَهُ إِلَّا مُتَحَرِّفاً لِقِتالٍ  مگر اينكه پشت كردن و انحراف از ميدان جنگ جهت مصالح جنگى بوده و براى دسترسى به دشمن ، يا براى حيله و غافلگير كردن دشمن باشد كه دشمن خيال كند كه اين‌ها شكست خورده و فرار مىكنند .\r\n أَوْ مُتَحَيِّزاً إِلى فِئَةٍ  يا به سوى گروه ديگر مىرود تا به آنها كمك كند .\r\n فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ  اين يكى از گناهان كبيره است كه وعدهء آتش به آن داده شده است ، و آن فرار از لشكر از مقابل دشمن ناميده مىشود و چون مؤمنين را به يارى ملائكه و همراهى خداى تعالى با آنان ، و امر به آنها به زدن گردنها و زدن سر انگشتان ياد آورى نمود ، و اين توهّم پيش آمد كه مؤمنين دخالتى در جنگ و كارزار ندارند ، و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nفرار و ثبات و جهاد و نشستن از جهاد براى آنها مساوى است ، خداى تعالى اين توهّم را خاطرنشان ساخت و اين گونه جواب داد كه فعل ملائكه جز در مظاهر بشرى ظاهر نمىشود ، پس شما اگر چه فاعل حقيقى نيستيد لكن شما مظاهر فعل ملائكه هستيد ، پس هرگاه با كفّار مهاجم رودررو قرار گرفتيد پشت به آنها نكنيد و فرار نكنيد تا اينكه قدرت خدا و فعل ملائكه توسّط شما جريان پيدا كند .\r\nپس از آنكه خداى تعالى از يارى كردنش توسّط ملائكه و امر به زدن و كشتن كفّار را اثبات نمود ، فرمود : اگر كشتن كفّار و يارى شما به سبب ملائكه انجام گرفته است .\r\n فَلَمْ تَقْتُلُوهُمْ  پس شما نكشتيد بلكه خدا آنها را كشت سپس خطاب را بسوى پيامبرش برگردانيد و فرمود :  وَ لكِنَّ اللَّهَ قَتَلَهُمْ وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  بدان كه حقّ اين عبارت كه در مقام قصر قلب يا افراد است اين بود كه گفته شود : « فانتم لم تقتلوهم و لكنّ اللّه قتلهم و ما انت رميت و لكنّ اللّه رمى » يعنى شما آنها را نكشتيد و لكن خدا آنها را كشت و تو تير نينداختى و لكن خدا تير انداخت .\r\nسپس حقّ دو عبارت قرين هم اين است كه هر دو متوافق باشند در حالى كه در ادات نفى و ذكر مفعول و حذف آن و ماضى و مضارع بودن فعل ، و اثبات فعل براى كسى كه فعل از آن نفى شده است و عدم آن ، مخالف همديگر هستند .\r\nوجه مطلب اين است كه انسان داراى يك وجههء الهى است\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبه سبب آن فاعل بودنش تحقّق مىيابد ، و يك وجهه نفسى است كه به سبب آن افعال را به خودش نسبت مىدهد ، و گاهى بر اثر رياضت‌ها در صورتى كه سالك الى اللّه باشد ، وجههء نفسى آن از بين مىرود به نحوى كه از خودش هيچ اثرى در بين نمىبيند و در وجود جز خدا و وجههء خدا چيزى نمىبيند . پس در اين صورت سلب افعال از او در حقيقت و در نظر او صحيح است ، چون او ديگر براى خودش وجود و اثرى نمىبيند .\r\nو اين مقام در اصطلاح آنها مقام فنا ناميده مىشود ، امّا اگر پس از فنا ، صحو ( هوشيارى ) و به خود آمدن ) حاصل شد باقى باللّه مىشود نه باقى به نفس خودش ، يعنى وجود را داراى مراتب مىبيند ، ولى حدود را داراى وجود نمىبيند .\r\nپس وجودش را مرتبه‌اى از وجود خدا مىبيند نه مباين با وجود خدا ، و در اين هنگام است كه براى مرتبهء نفسش وجودى مىبيند كه آن وجود خدا در همان مرتبه است و اين مرتبه بقاى باللّه ناميده مىشود ، در اين حال صحيح است كه نسبت وجود را به نفس خودش كه ظهور وجود خداست بدهد ، و نسبت اثر وجود را نيز به آن مرتبه از وجود بر حسب احساسى كه نسبت به مراتب وجود دارد بدهد ، و لكن نسبت اثر وجود در اين هنگام غير از نسبتى است كه قبل از فنا بوده است . « 1 » و اگر از سكر و فنا به صحو و بقا نرسيد ، نسبت فعل به خودش معنى ندارد ، چون در وجود جز خدا نمىبيند ، و فعل را\r\n\r\n\r\n","description":"","footnote":"\r\n( 1 ) دربارهء محو و صحو در جلد اوّل توضيح داده شده است .\r\n","page_name":" 18 ","page_number":18},
  {"content":"\r\n\r\nجز از خدا نمىبيند ، و گاهى از وجههء نفسىاش به سبب اسباب عوارضى كه گاهى پيش مىآيد غافل مىشود ، مانند غلبهء خوف و غضب و شادى و غير اين‌ها ، و در اين هنگام نه احساس به خودش دارد ، و نه نسبت به فعل به خودش در نظر او صحيح است ، همانند كسى كه در حال اشتغال به كار ، كسى را كه در مقابلش قرار گرفته مىبيند ولى به ديدنش ادراكى ندارد ، بلكه ديدن را از خودش نفى مىكند .\r\nپس از بيان مطلب فوق بايد دانست كه : مؤمنين در حال قتال و كارزار از جهت وحشت و دهشتى كه به آنها روى مىدهد از خود بى خود مىشوند به نحوى كه نه خودشان را احساس مىكنند و نه فعل خودشان را ، بلكه ملائكه آنها را گردانده ، اين طرف و آن طرف مىكشانند و حركت در بين آنها ايجاد مىكنند ، و صورت جنگ را به دست آنها ظاهر مىسازند ، پس اگر خداى تعالى بگويد : شما آنها را نكشتيد ، اثبات موجوديّت آنها و نفى فعل از آنها مىباشد ، و همچنين است اگر بگويد :\r\n« اذ قتلتموهم » اثبات فعل و موجوديّت با هم براى آنهاست ، در حالى كه در نظر آنها نفسانيّت و فعليّت براى خودشان وجود ندارد ، و نيز اگر مىگفت : « ما قتلتموهم » اشعار به نوعى موجوديّت براى آنها مىشود به خلاف « لم تقتلوهم » چون « واو » اگر چه ضمير است و لكن بين غايب و حاضر و حرف اعراب مشترك است ، پس بدان مىماند كه تصريح به فاعل نشده باشد .\r\nو چون نفسيّت ( حقيقت ) رسول صلّى اللّه عليه و آله به سبب نفسيّت\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n( حقيقت ) خداست و او باقى به بقاى خداست ، لذا لفظ ماضى آورد در حالى كه تصريح به فاعل داشت سپس فعل نفى شده را براى او اثبات نمود ، و در اينجا مسند اليه مقتضى مقابله با خدا يا مشاركت با اوست ، و هر دو در واقع و در نظر رسول خدا صلّى اللّه عليه و آله جز به سبب نفسيّت ( حقيقت ) خدا نيست .\r\nو از همين جا وجه اختلاف دو ادات نفى نيز ظاهر مىشود و امّا وجه اختلاف به ذكر مفعول و عدم آن اين است كه كشتن به دست مسلمانان ظاهر شده است ، و بر حسب اقتضاى ظهور آن در مظاهر بشرى به كشته‌شدگان مىرسد ، به خلاف تير انداختن كه اگر چه آن نيز به دست رسول خدا صلّى اللّه عليه و آله ظاهر شده است .\r\nچون روايت شده است كه پيامبر صلّى اللّه عليه و آله يك مشت از سنگريزه را با وحى از جانب خدا بدست گرفت ، و خواند :\r\n« و عنت الوجوه للحىّ القيوم » زشت باد رويتان در برابر خداى زنده و پايدار و سنگريزه‌ها را انداخت ، كسى نماند مگر اينكه به چشمهايش مشغول شد ، و لكن نيروى شتاب از مظهر بشرى كه در سنگريزه‌ها نهاده شده اقتضاى اين را ندارد كه يك مشت سنگريزه حدود هزار مرد را كافى باشد ، و نه اينكه به سوى همه در هر ناحيه انحراف پيدا كرده و اصابت نمايد .\r\nبنا بر اينكه اين تير انداختن از او بر حسب مظهريّت از او نبوده است ، پس مفعول در اينجا افتاده است تا اشعار به اين باشد كه اصل تير انداختن به دست او ظاهر شده ، و لكن رساندن به مشركين با دست او جارى نشده است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n وَ لِيُبْلِيَ الْمُؤْمِنِينَ مِنْهُ بَلاءً حَسَناً  ابتدا حرف عطف « و » را آورد ، با اينكه مقصود اين است كه خداوند كشت و خدا سنگها را پراند .\r\nبراى اينكه مقصود از همان اوّل نفى فعل از آنهاست كه مقيّد به غايت مخصوص است ، و اثبات فعل است اين‌چنين با اينكه مقصود جز نفى اصل فعل و اثبات آن نيست ، پس آن معطوف است بر قول خدا : « لكن اللّه قتلهم و رماهم » به تقدير « قتلهم » يا اينكه آن خبر مقدّم « ذلكم » است .\r\nمقصود اين است كه خدا آنها را كشت و رمى از طرف او صورت گرفت تير انداخت تا بر مؤمنين نعمت نيكوئى بدهد از قبيل غنيمت و اعلاى كلمهء دين ، يا معنى آن اين است : تا مؤمنين را از جانب خودش به نيكويى امتحان كند ، كه در آن نه خستگى باشد و نه انحراف از حقّ آن عارض گردد ، آنان را به صورت جهاد با دشمنان با وجود كمى تعداد خودشان و زيادى دشمنان امتحان كرد .\r\nامّا اختيار و امتحان كردن آن واضح است ، و نيكو بودنش به جهت نيكو بودن عاقبت آن به سبب حصول قوّت قلب و قوّت ايمان براى آنهاست و با غلبه و پيروزى و اعلاى كلمه و غنيمت فراوان و فديه دادن اسيران ، شايد معنى موافق‌تر به سياق عبارت و معانى لغات باشد ، زيرا كه ابتلاء و بلاء به معنى امتحان و آزمايش زياد استعمال شده است ، اما به معنى انعام تنها ، بعضى از زبان‌شناسان ذكر كرده‌اند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n إِنَّ اللَّهَ سَمِيعٌ  خداوند شنواى دعاى رسول صلّى اللّه عليه و آله و استغاثهء مؤمنين است .\r\n عَلِيمٌ  داناست به آنچه كه صلاح آنهاست از نعمت دادن و عدم آن ، و اينكه خداوند شنواى گفتار آنان در مورد نبىّ صلّى اللّه عليه و آله و ناخوش داشتن جهاد است ، و به آنچه كه صلاح آنان است از جهاد با دشمنان و معاوضه با كاروان و يورش بر آنها داناست .\r\n ذلِكُمْ  اين آزمايش ، يا كشتن ، يا تير انداختن براى شما بوده است و اين كلمه مبتداى مؤخّر يا خبر مبتداى محذوف است .\r\n وَ أَنَّ اللَّهَ مُوهِنُ كَيْدِ الْكافِرِينَ  و خدا سست‌كننده مكر كافرين است . اين عبارت عطف بر « يبلى » يا بر « ذلكم » است .\r\nترجمه و تفسير آيات 25 - 19\r\n\r\n[ سوره الأنفال ( 8 ) : آيات 19 تا 25 
  ]\r\nإِنْ تَسْتَفْتِحُوا فَقَدْ جاءَكُمُ الْفَتْحُ وَ إِنْ تَنْتَهُوا فَهُوَ خَيْرٌ لَكُمْ وَ إِنْ تَعُودُوا نَعُدْ وَ لَنْ تُغْنِيَ عَنْكُمْ فِئَتُكُمْ شَيْئاً وَ لَوْ كَثُرَتْ وَ أَنَّ اللَّهَ مَعَ الْمُؤْمِنِينَ ( 19 ) يا أَيُّهَا الَّذِينَ آمَنُوا أَطِيعُوا اللَّهَ وَ رَسُولَهُ وَ لا تَوَلَّوْا عَنْهُ وَ أَنْتُمْ تَسْمَعُونَ ( 20 ) وَ لا تَكُونُوا كَالَّذِينَ قالُوا سَمِعْنا وَ هُمْ لا يَسْمَعُونَ ( 21 ) إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ ( 22 ) وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ ( 23 )\r\nيا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ وَ اعْلَمُوا أَنَّ اللَّهَ يَحُولُ بَيْنَ الْمَرْءِ وَ قَلْبِهِ وَ أَنَّهُ إِلَيْهِ تُحْشَرُونَ ( 24 ) وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَ اعْلَمُوا أَنَّ اللَّهَ شَدِيدُ الْعِقابِ ( 25 )\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nترجمه :\r\nاى كافران اگر شما از خدا فتح و نصرت مىطلبيد اينكه فتح كامل شما را رسيد ( دين اسلام و قرآن كه بهترين پيروزى و كاملترين سعادت خلق است از جانب خدا آمد ) اكنون اگر از كفر و عناد با حق دست برداريد براى شما بهتر است و اگر ديگر بار به جنگ و دشمنى مؤمنان بازآييد شما را باز كيفر دهيم و عذاب كنيم . هرگز جمعيت و سپاه شما هر چند بسيار باشد شما را نجات نتواند داد ، كه خدا البتّه با اهل ايمان است .\r\nاى كسانى كه ايمان آورده‌ايد خدا و رسول را اطاعت كنيد و از فرمان او سر نپيچيد كه شما سخنان خدا را از او مىشنويد ،\r\nو شما مؤمنان چون منافقان نباشيد كه گفتند سخن خدا و رسول را شنيديم و در واقع نشنيدند ،\r\nبدترين جانوران و شقىترين مردم نزد خدا كسانى هستند كه از شنيدن و گفتن حرف حقّ كر و لالند و اصلا در آيات خدا تعقل نمىكنند ،\r\nو اگر خدا به علم ازلى در آنها خير و صلاح مىديد آنها را به كلام حقّ شنوا مىگردانيد و اگر هم به حقّ شنوا كند باز هم ازآن‌رو مىگردانند .\r\nاى اهل ايمان چون خدا و رسول شما را به ايمان دعوت كنند اجابت كنيد تا به حيات ابدى برسيد و بدانيد كه خدا در ميان شخص و قلب او حايل است ( و از همهء اسرار درونى آگاه است ) و همه به سوى او محشور مىشويد ،\r\nبترسيد از بلايى كه چون آيد تنها مخصوص ستمكاران نباشد بلكه همه را فرا گيرد و بدانيد كه عقاب خدا بسيار سخت است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nتفسير :\r\n إِنْ تَسْتَفْتِحُوا  اى كافران اگر شما از خدا فتح و نصرت مىطلبيد ، بنا بر اين كه خطاب به مشركين مكّه باشد ، چنان كه گفته شده است كه آنها هنگام خروج از مكّه براى جنگ بدر به پرده‌هاى كعبه چنگ زدند و فتح و پيروزى بر محمّد صلّى اللّه عليه و آله را خواستار شدند .\r\nو نقل شده كه ابو جهل در روز بدر طلب فتح نمود و از خدا نصرت و يارى خواست ، و بعضى گفته‌اند : خطاب به مؤمنين است .\r\n فَقَدْ جاءَكُمُ الْفَتْحُ  از باب استهزا مىگويد : اكنون براى شما فتح رسيد !  وَ إِنْ تَنْتَهُوا  حال اگر از دشمنى با رسول صلّى اللّه عليه و آله و انكارش دست برداريد ،  فَهُوَ خَيْرٌ  همان براى شما اختيار شده است ، مقصود برترى و تفضيل نيست ، يا اينكه مقصود تفضيل است نسبت به اعتقاد آنها .\r\n لَكُمْ وَ إِنْ تَعُودُوا نَعُدْ وَ لَنْ تُغْنِيَ عَنْكُمْ فِئَتُكُمْ شَيْئاً وَ لَوْ كَثُرَتْ  يعنى نه مىتوانند نفعى به شما برسانند و نه ضرر ، چنان كه زيادى عدّه شما را بىنياز نكرد .\r\n وَ أَنَّ اللَّهَ مَعَ الْمُؤْمِنِينَ  بنا بر قرائت « انّ » با كسره جمله حاليه است ، و بنا بر قرائت « أن » با فتح جمله معطوف بر « شيئا » است يعنى جمعيّت و سپاه شما جلو ضرر شما را نمىتواند بگيرد ، و همين‌طور نمىتواند از بودن خدا با مؤمنين كه سبب شكست و ضرر شماست جلوگيرى كند .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n يا أَيُّهَا الَّذِينَ آمَنُوا  پس از آنكه همراهى خودش را با مؤمنين و يارى كردن آنها ذكر كرد ، آنان را مورد خطاب قرار داد تا از باب لطف به آنها به طاعت رسول ، كه همان ملاك ايمان است ترغيبشان كند و آنها را از مخالفت با نبىّ صلّى اللّه عليه و آله كه منافى ايمان است بر حذر دارد .\r\n أَطِيعُوا اللَّهَ وَ رَسُولَهُ وَ لا تَوَلَّوْا عَنْهُ وَ أَنْتُمْ تَسْمَعُونَ  در حالى كه شما آن مواعظ و همراهى خدا و ياريش را مىشنويد ، و چون اطاعت خدا به سبب طاعت رسول است فعل را تكرار نكرد و ضمير مجرور را مفرد آورد .\r\n وَ لا تَكُونُوا كَالَّذِينَ قالُوا سَمِعْنا  و شما مانند آنهايى كه مىگويند شنيديم به معنى شنيدن لفظى ، ( مانند حيوان ) نباشيد .\r\n وَ هُمْ لا يَسْمَعُونَ  درحالىكه آنها در حقيقت نمىشنوند و مانند انسان نيستند كه معنى را درك كنند .\r\n إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ  بدترين جانوران كسانى هستند كه نسبت به مقصود ذكر و نسبت به سخن گفتن كه مقصود اصلى از شنيدن است لال مىباشند .\r\n الَّذِينَ لا يَعْقِلُونَ  آنهايى كه از اشارات شنيدنىها كه مورد نظر است ، تعقل نمىكنند .\r\n وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ  و اگر خداوند در آنها خير و صلاح مىديد ، آنها را به كلام حقّ شنوا مىگردانيد ، اين قضيه شرطيّه از قبيل منفى كردن تالى به جهت نفى مقدّم است ، چنان كه اكثر موارد استعمال لفظ « لو » در لغت است ، براى بيان ملازمهء بين مقدّم و تالى\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nنيست چنان كه طريقهء استعمال اهل منطق همين است .\r\n وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ  و اگر مىشنواند ازآن‌رو بر مىگرداندند و اعراض مىكردند .\r\nاين قضيّه شرطيّه براى بيان ملازمهء بين مقدّمه و تالى است كه مقدّم ضد ملزوم تالى است ( اگر مىشنيدند ( مقدّم ) ، باز هم رو بر مىگرداندند ( تالى ) ، اشعار به اينكه ملزوم واقعى آن تحقّق يافته است تا در تحقّق تالى مبالغه نشود ، و اين همانند :\r\n« لو لم يخف اللّه لم يعصه » مىباشد ( اگر امر خدا را سبك نشمرده بودند ، نافرمانى نمىكردند ) .\r\nپس دو قضيّه بر طريقهء استعمال شرطيّه‌ها و قياسات در منطق نيست تا گمان شود كه آن دو قضيّه به صورت قياس اقترانى از شكل اول است و بر فرض قبول كبرى ، مهمله ( بىنتيجه ) است و منتج نيست ، لذا بحث از اينكه دو قضيّهء اينجا قياس از شكل اوّل است و اين نتيجه را مىدهد اگر خدا خيرى در آنها مىيافت ( مقدّم ) آنها رو مىكردند ( تالى ) ولى چون خيرى نيافت ( رفع مقدّم ) آنها رو برگرداندند ( رفع تالى ) از اصل ساقط و بىمعنى است ، و بر فرض صحّت قياس ، نتيجه صحيح است و از قبيل « لو لم يخفّ الله لم يعصه » مىباشد .\r\n يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ  اى كسانى كه ايمان آورده‌ايد ، چون خدا و رسول شما را به ايمان دعوت كنند ، اجابت كنيد تا اينكه شما را با حيات انسانى زنده كند و آن ايمان خاصّ است كه به سبب ولايت حاصل مىشود كه آن سبب دخول ايمان در قلب است كه سبب حيات قلب است . پس معنى آيه اين است كه هرگاه رسول\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nخدا صلّى اللّه عليه و آله شما را به ولايت على عليه السّلام فرا خواند ، خواندن او خواندن خداست پس او را اجابت كنيد . و در اخبار به ولايت على عليه السّلام تفسير شده است .\r\nو سرّ مطلب اين است كه حيات انسان به سبب باز شدن در قلب به سراى تعيش و زندگى و رسيدن اثر حيات از آن سرا به اوست و آن ايمانى است كه در قلب داخل مىشود ، و باز شدن در قلب و رسيدن اثر حيات به آن تصوّر نمىشود مگر با ولايت كه آن اتّصال به ولىّ امر است كه او با حيات اخروى با دادن اثر حيات به سبب دميدن در قلب زنده است ، آن نيز به علّت تلقين ذكر است كه سبب باز شدن در قلب مىگردد .\r\n وَ اعْلَمُوا أَنَّ اللَّهَ يَحُولُ بَيْنَ الْمَرْءِ وَ قَلْبِهِ  و بدانيد كه خداوند بين شخص و قلب او حائل است يعنى حائل بين شخص و نفس ( حقيقت ) او مىشود و اگر سعادت كسى را بخواهد از رسيدن اثر نافرمانى و گناه نفس به او جلوگيرى مىكند تا او را به سوى آتش نكشاند ، و اگر شقاوت و بدبختى كسى را بخواهد از رسيدن اثر طاعت نفس به آن جلوگيرى مىكند تا او را به بهشت نكشاند . يا اينكه خدا بين شخص و قلبش حائل مىشود كه خيرات و حيات حقيقى به وسيلهء آن است و اگر بخواهد از رسيدن سعادت و اثر حيات انسانى به قلب جلوگيرى مىكند ، يا اينكه بين قلب و نفس شخص حائل مىشود تا او حقّ را باطل و باطل را حقّ نداند و يا وقتى كه شخص چيزى را از مشتهياتش را مىخواهد خداوند بين او و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nقلبش حايل مىشود كه بر حقّ سرشته شده است تا اينكه خواستها و مشتهيّات شخص را از حقّ به باطل خارج نسازد ، يا اينكه بين شخص و نفسش يعنى خواستهايش حائل مىشود و شخص را وانمىگذارد كه اسير خواستهاى نفسش بشود .\r\nيا مقصود اين است كه حالاتى بين شخص و قلبش پديد مىآورد ، يعنى تسخير احوال به دست اوست ، يا اينكه بين شخص و قلبش تردّد مىكند و احوال پنهانى آن دو را مىداند ، يا بين شخص و قلبش تردّد مىكند تا حيات ابدى را به كسى كه اجابت‌كننده است برساند و از غير مستجيب منع كند .\r\nبنا بر هر يك از معانى كه ذكر شده مقصود بر حذر داشتن از ترك استجابت و ترغيب در استجابت است ، و به بعضى از اين معانى در اخبار تصريح و به بعضى ديگر اشاره شده است .\r\n  وَ أَنَّهُ إِلَيْهِ تُحْشَرُونَ وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً   و همه به سوى او محشور مىشويد و بترسيد از اينكه اگر بلايى مىرسد فقط مخصوص ستمكاران نباشد .\r\n« لا تصيبنّ » صفت « فتنة » است زيرا مقصود بر حذر داشتن از فتنهء مخصوص و مقيّد است ، نه نوع خاصّى از فتنه ، و نه فتنهء مطلق ، چون اوّلى متعلق غرضى واقع نمىشود ، و دوّمى با تعريف به الف و لام مناسب است و « لا تصيبنّ » منفى و مؤكّد به نون است كه كمبود تأكيد آن با « ن » با مطلوبيّت مبالغه آن جبران مىشود ، يا فعل نهى است و مقدّر به قول است و وجوه ديگرى نيز در اينجا گفته شده كه از لفظش بعيد است و غرض معنوى به آن تعلّق نمىگيرد .\r\nبدانكه ظلم عبارت از منع حقّ است از مستحقّ و رساندن\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nآن به غير مستحقّ و اين معنى به چيزى و شخصى اختصاص ندارد ، پس منع كردن محجورين از خواستهايشان نوعى ظلم محسوب مىشود اگر چه به وجهى عدل باشد .\r\nالبتّه ظلم معانى مختلفى دارد :\r\n1 - منع نفس و قواى آن از خواسته‌هايش نسبت به نياز نفس ، ظلم است اگر چه نسبت به لطيفهء انسانى عدل باشد « ظلم بين كز عدلها ، گو مىبرد » 2 - مانع شدن نفس از پذيرش حكومت عقل نيز ظلم است ( نسبت به لطيفهء انسانى ) 3 - مانع شدن نفس از تسليم و فرمانبرى از حكومت نبىّ وقت با بيعت عامّ ، ظلم است . ( نسبت به لطيفه انسانى ) امّا حقيقت ظلم اصل و ملاك آن عبارت از منع لطيفهء انسانى از قبول ولايت است ، و به واسطهء آن حقيقت ظلم در هر ظلمى محقّق مىشود ، و اگر آن ظلم باشد مانند كشتن و تبعيد كردن و غارت كردن اموال بسيارى از مخالفين به‌وسيله محمّد صلّى اللّه عليه و آله نظير كشتن على عليه السّلام ناكثين و مارقين را گرچه به صورت ظلم است و ظاهربينان آن را حمل بر ظلم كردند و دربارهء او گفتند ، آنچه را كه گفتند و انجام دادند تا جايى كه او را كشتند ، ولى در حقيقت ظلم نيست .\r\nزيرا اگر ولايت نباشد عدلى در بين نباشد اگر چه آنچه كه خالى از ولايت است به صورت عدل باشد مانند كار معاويه و عدالت ظاهرى او در بين امّت .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمقصود از « الّذين ظلموا » كسانى هستند كه از امّت محمد صلّى اللّه عليه و آله بودند و با بيعت عامّ بيعت كردند به قرينهء قول خدا « منكم » كه خطاب به امّت است ، و ظلم آنها به اين است كه اسلام را از حقّش كه هدايت به ايمان بود منع كردند ، آنها دوستى خويشان رسول خدا را كه غايت تبليغ رسالت و بيعت است ترك نمودند ، گويا كه خطاهاى ديگر چندان ظلمى شمرده نمىشود .\r\nاز اينكه ظلم را با « منكم » مقيّد ساخته است ، به همين معنى است ( ظلم مخصوص و مقيّد به شما شده است ) پس علّت ذكر ظلم بعد از دخول تحت حكومت نبىّ صلّى اللّه عليه و آله چيزى جز منع لطيفهء سيّارهء انسانى از داخل شدن تحت حكم ولىّ امر با بيعت خاصّ نيست ، به‌وسيله همين بيعت است كه ايمان داخل قلب مىشود ، و حقيقت عدل در هر عدلى محقّق مىگردد ، و يا همين بيعت است كه در قلب به ملكوت باز مىشود ، و با آن سير طريق مستقيم به سوى خدا ممكن مىگردد .\r\nو مقصود از فتنهء مقيّد عبارت از انحراف از ولىّ وقت است ، زيرا كسى كه در بيعت عامّ توقف كند ، بر لطيفهء انسانى ستم روا داشته است ، و مقصود از فتنه‌اى كه به آنها مىرسد عبارت از توقّف و انحراف از بيعت خاصّ با ولىّ وقت است كه على عليه السّلام است ، و آن همان فتنه‌اى است كه از آن‌ها تجاوز مىكند و به كسانى مىرسد كه با محمّد صلّى اللّه عليه و آله به وسيلهء بيعت خاصّ بيعت كرده‌اند ، و كسانى كه با على عليه السّلام پس از رحلت حضرت محمّد صلّى اللّه عليه و آله بيعت كرده‌اند ، و كسانى كه با حسن عليه السّلام بيعت كرده‌اند\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n، همچنين تا انقراض عالم .\r\nو تفسير فتنه به چيزى كه اثرش به غير فاعل برسد غيبت و بدعت و غير آن دو ، مناسب ظاهر تنزيل و لفظ است ، و لكن آن مقصود نيست ، و در اخبار اشعار به آنچه كه ما ذكر كرديم آمده است ، نهايت اينكه آن معنى ضمن مفهوم آيه از باب گستردگى وجوه قرآن معلوم مىگردد .\r\n وَ اعْلَمُوا أَنَّ اللَّهَ شَدِيدُ الْعِقابِ  پس ، از مطلق فتنه بپرهيزيد مخصوصا فتنه‌اى كه ذكر شد كه آن اصل همهء فتنه‌هاست و بدانيد كه خداوند سخت عقوبت است .\r\nترجمه و تفسير آيات 29 - 26\r\n\r\n[ سوره الأنفال ( 8 ) : آيات 26 تا 29 
  ]\r\nوَ اذْكُرُوا إِذْ أَنْتُمْ قَلِيلٌ مُسْتَضْعَفُونَ فِي الْأَرْضِ تَخافُونَ أَنْ يَتَخَطَّفَكُمُ النَّاسُ فَآواكُمْ وَ أَيَّدَكُمْ بِنَصْرِهِ وَ رَزَقَكُمْ مِنَ الطَّيِّباتِ لَعَلَّكُمْ تَشْكُرُونَ ( 26 ) يا أَيُّهَا الَّذِينَ آمَنُوا لا تَخُونُوا اللَّهَ وَ الرَّسُولَ وَ تَخُونُوا أَماناتِكُمْ وَ أَنْتُمْ تَعْلَمُونَ ( 27 ) وَ اعْلَمُوا أَنَّما أَمْوالُكُمْ وَ أَوْلادُكُمْ فِتْنَةٌ وَ أَنَّ اللَّهَ عِنْدَهُ أَجْرٌ عَظِيمٌ ( 28 ) يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً وَ يُكَفِّرْ عَنْكُمْ سَيِّئاتِكُمْ وَ يَغْفِرْ لَكُمْ وَ اللَّهُ ذُو الْفَضْلِ الْعَظِيمِ ( 29 )\r\n\r\nترجمه :\r\nو اى مؤمنان به ياد آريد زمانى را كه عدّهء اندكى در ميان دشمنان بسيار بوديد ، كه شما را در زمين مكّه خوار و ضعيف مىشمردند و نيز از هجوم مردم مشرك ترسان بوديد\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nخدا شما را در پناه خود آورد و به يارى خود به شما نيرو عطا كرد و از بهترين غنائم و طعامها روزى فرمود ، باشد كه شكر نعمتش بجاى آريد .\r\nاى اهل ايمان در كار دين با خدا و رسول خيانت نورزيد و در كار دنيا با يكديگر خيانت نكنيد ، در حالى كه زشتى خيانت را مىدانيد .\r\nو محقّقا بدانيد كه اموال و فرزندان براى شما در دنيا فتنه و ابتلايى بيش نيست و در حقيقت اجر عظيم نزد خداست\r\nاى اهل ايمان اگر خدا ترس و پرهيزگار شويد خدا به شما فرقان ( تمييز حق از باطل و تشخيص راه سعادت از شقاوت ) را مىبخشد و گناهان شما را مىپوشاند و شما را مىآمرزد كه خدا داراى فضل و رحمت بىانتهاست .\r\n\r\nتفسير :\r\n وَ اذْكُرُوا إِذْ أَنْتُمْ قَلِيلٌ  و ياد آريد وقتى را كه از حيث عدد كم بوديد ، يا از حيث مال ، لفظ « قليل » ، گاهى مفرد و گاهى جمع آورده مىشود .\r\n مُسْتَضْعَفُونَ فِي الْأَرْضِ  ياد آورى آنها به نعمتهاى خداست ، و مقصود ضعف آنها قبل از مهاجرت است .\r\n تَخافُونَ أَنْ يَتَخَطَّفَكُمُ النَّاسُ  از هجوم قريش مىترسيدند .\r\n فَآواكُمْ  سپس خدا شما را در مدينه در پناه خود جاى داد .\r\n وَ أَيَّدَكُمْ بِنَصْرِهِ وَ رَزَقَكُمْ مِنَ الطَّيِّباتِ  و با غنائم و غير آن شما را يارى كرد .\r\n لَعَلَّكُمْ تَشْكُرُونَ  شايد شكرگزار شويد . اينك بعضى گفته‌اند اين خطاب براى تمام عرب‌ها و قرار دادن ضعف و\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nذلّت و خوارى آنها نزد روم و عجم بوده است جدّا بعيد به نظر مىرسد .\r\n يا أَيُّهَا الَّذِينَ آمَنُوا لا تَخُونُوا اللَّهَ وَ الرَّسُولَ وَ تَخُونُوا أَماناتِكُمْ  ممكن است وجه نزول آيه درباره ابى لبابة بن عبد المنذر انصارى در غزوه بنى قريظه و مشورت آن‌ها با او باشد ، كه رسول خدا مقرّر داشته بود بر حكم سعد بن معاذ گردن نهند ولى او گفت : اگر موافقت حكم سعد بكنيد ، كشته مىشويد .\r\nچنان كه در اخبار آمده است ، پس مقصود عامّ است ( يعنى به خدا و مسلمانان خيانت نكنيد ) .\r\nامّا مقصود از خيانت به خدا و رسول صلّى اللّه عليه و آله اين است كه آنچه را كه در بيعت و ميثاق با رسول بر او عرضه شده است كه در ظاهر و باطن مخالفت با رسول خدا نكند ، و در ظاهر و باطن خير مؤمنين را بخواهد . و مقصود از امانات يا امانتهايى تكوينى است كه اصل و اساس و ملاكش امانتى است كه بر آسمانها و زمين عرضه شده است ، و آن لطيفهء سيّاره انسانى است كه سر چشمه تمام قواى انسانى و مستلزم تمام تكاليف شرعى نبوى و تكاليف اصلى ولوى است كه تمام مراتب انسانيّت از آن حاصل مىشود ، و يا مقصود ، امانتهاى تكليفى و لوى قلبى است كه ذكر يا ساير چيزهاى مأخوذى است كه از ولىّ امر ناشى مىشود .\r\nيا مقصود امانتهاى تكليفى نبوى است كه از نبىّ وقت اخذ شده است مانند اعمال قالبى شرعى .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n« تخونوا » يا عطف بر فعل نهى است تا هر كدام نهى مستقل گردد . يا بتقدير « آن » بعد از واو به معنى « مع » كه مشعر بر اين است كه نهى دوّم همراه نهى اوّل مىباشد از قبيل همراهى مسبّب با سبب .\r\n وَ أَنْتُمْ تَعْلَمُونَ  در حالى كه ( زشتى خيانت ) را مىدانيد يعنى احساس كنيد و غافل نباشيد ، و وجه تقيّد به حال ، اشاره به اين است كه به ندرت واقع مىشود كه انسان از غفلت از آنچه كه به آن امر شده جدا گردد ، و اين خود نوعى خيانت است ، و ليكن از اين بابت در مضيقه و سختى قرار داده نشده است ، آن‌طورى كه در مورد شخص غير غافل سختگيرى شده است .\r\nچون بيشتر خيانتها به سبب اموال و اولاد واقع مىشود ، و چون انسان دين خود را به اولادش وامىگذارد ، لذا خداى تعالى به دنبال آن خيانت اولاد و اموال را ذمّ نمود ، پس فرمود :\r\n وَ اعْلَمُوا أَنَّما أَمْوالُكُمْ وَ أَوْلادُكُمْ فِتْنَةٌ  و بدانيد كه اموال و اولاد آزمايش شما از جانب خداى تعالى است كه آيا به سبب اموال و اولاد از امانت‌هايتان رو بر مىگردانيد يا اينكه بر امانت‌هايتان ثابت مىمانيد ، پس هر كسى كه روى برگرداند شقاوتش خالص گشته ، و هر كس بر امانتهايش ثابت بماند مستحقّ اجر عظيم مىشود چون سعادتش خالص گشته است .\r\n وَ أَنَّ اللَّهَ عِنْدَهُ أَجْرٌ عَظِيمٌ  و براى كسى كه ثابت قدم بوده ، از فتنه‌ها ، سالم رها شود ، پاداش بزرگى است .\r\nيا معنى اين آيه اين است كه بدانيد اموال و اولاد شما فتنه و فساد براى شماست .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nپس به آنها مغرور و فريفته نشويد ، و اجر بزرگ نزد خداست و آن را از او طلب كنيد ، بدين نحو كه اشتغال به اموال و اولاد را ترك نماييد .  يا أَيُّهَا الَّذِينَ آمَنُوا  اى كسانى كه با ايمان عام ايمان آورده‌ايد .\r\n إِنْ تَتَّقُوا اللَّهَ  اگر در مخالفت رسول صلّى اللّه عليه و آله از خدا بترسيد .\r\n يَجْعَلْ لَكُمْ فُرْقاناً  خدا براى شما نورى قرار مىدهد كه بين حقّ و باطل فرق نهيد ، و آن نور ولايت است . پس منظور از تقوى آن گونه پرهيزگارى است كه بر ايمان خاص مقدّم باشد .\r\nيا مقصود اين است كه اگر از منحرف شدن از طريق مستقيم و راههاى نفسانى كج بپرهيزيد و با ايمان خاصّ كه با بيعت خاصّ ولوى داخل در قلب مىشود در امر ولايت داخل شويد خداوند براى شما فرقان و تمييز بين حقايق و حدود و اصيل بودن و اعتبارى بودن آن قرار مىدهد .\r\nزيرا كه ولايت حقيقت تقوى است و تقوى خوددارى از انحراف به راههاى نفسانى است و آن حاصل نمىشود مگر با رسيدن به راه خدا كه با ولايت محقّق مىشود . پس مقصود از تقوى ، تقواى حقيقى است كه با ايمان خاصّ حاصل مىشود .\r\nبدان كه حقيقت تقوى - كه همان خوددارى از پيروى نفس در عالم صغير ، و خوددارى از پيروى اصل شرور و سايه‌هايش ( نمودهايش ) در عالم كبير است - حاصل نمىشود مگر با پيروى از عقل در عالم صغير ، و يا پيروى از على عليه السّلام در عالم كبير ، و پيروى عقل نيز حاصل نمىشود مگر با پيروى از\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nعلى عليه السّلام و قبول ولايت او با ايمان خاصّ .\r\nزيرا انسان تا در ولايت داخل نشود و ايمان به قلبش راه نيابد در قلبش باز نمىشود ، و هر كارى را انجام دهد و به اعتقاد خودش از آثار تقوى باشد صدور كار از ناحيهء نفس او بر مىگردد ، پس آنچه را كه تصوّر كرده بود تقوى است ، در حقيقت تقوى نبوده است .\r\nآنگاه كه شخص ولايت را با شرائط مقرّر نزد آنان ( على عليه السّلام و خلفاى آن حضرت ) قبول نمود در قلبش باز مىشود و به سوى وحدت رو مىآورد و به كثرت پشت مىكند و با پشت كردن به كثرت ، امتثال امر خدا برايش حاصل مىشود .\r\nپس هر كارى را كه از اين جهت انجام دهد پرهيز از راههاى نفس و كثرت بوده و سر انجام آن وحدت مىباشد .\r\nبنا بر اين هرگاه آيات از آيات ايمان را - كه آن در قرآن است - بخواند ، يك پلّه از پلّه‌هاى ايمان را بالا مىرود كه همان پلّه‌هاى بهشت است ، و هر اندازه كه از پلّه‌هاى ايمان بالا رود نورى براى او حاصل مىشود كه با آن ، هم كثرت‌ها و اعتبارى بودن آنها و هم وحدت و اصالت آن را مىبيند ، تا جايى كه وقتى به آخرين مرتبهء تقوى رسيد - كه آن فناى ذاتى و تقوى حقيقى است - آخرين مرتبهء فرقان براى او حاصل مىشود ، و آن عبارت از حشر به سوى اسم رحمان و مالكيّت جهت ما سواى رحمان است ، و گويا براى اشاره به اينكه بالا رفتن تدريجى مستلزم حصول فرقان است ، لفظ مضارع آورد كه دلالت بر\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nحصول تدريجى مىكند .\r\nيا مقصود اين است كه اگر در تقواى خدا به نهايت برسيد به اينكه از خودتان فانى شويد خداوند براى شما فرقانى قرار مىدهد كه از حشر به سوى رحمان حاصل مىشود . و اين فرقان ، همان نبوّت يا رسالت يا خلافت الهى است .\r\n وَ يُكَفِّرْ عَنْكُمْ سَيِّئاتِكُمْ  آن گناهانى را به حساب نمىآورد و مىپوشاند كه نيازمند رسيدن به مرحلهء عمل باشد .\r\nو حدّ مرحلهء عمل آن است كه بديها و زشتىهاى انسان تعيّن پذيرد و كسى كه به مرحلهء فرقان برسد جز مراتب وجود چيزى نمىبيند كه همان مراتب نور است نه حدود وجود كه مراتب ظلمت است كه مرتبهء بعضى از اين ظلمات بالاى مرتبهء ديگر است . « 1 »  وَ يَغْفِرْ لَكُمْ  زشتىها و بديهاى شما را كه از انسان جدا نمىشود مىبخشد ، و آن زشتىها اثر عاقبت و نقائص آن مراتب است .  وَ اللَّهُ ذُو الْفَضْلِ الْعَظِيمِ  زيرا خداوند داراى رحمت بىانتهاست . اين مطلب از قبيل جانشين شدن سبب\r\n\r\n\r\n","description":"","footnote":"\r\n( 1 ) به عنوان مثال : از لحاظ نورانيّت ، مرتبهء انسانى بالاتر از حيوانى و آن بالاتر از مرتبهء نباتى و مرتبه نباتى بالاتر از مرتبه جماد است ولى از لحاظ ظلمت بر عكس مىباشد . و هر يك از اين مراتب خود درجاتى دارد . مثلا در مرتبهء انسانى از بشر عادى تا انسان كامل خود داراى درجات بسيارى از نور و ظلمت مىباشد كه ممكن است عملى در مرتبهء حسنه باشد ولى نسبت به مرتبهء بالاتر سيّئه محسوب شود . چنان كه معروف است . حسنات الابرار سيّئات المقرّبين .\r\n","page_name":" 37 ","page_number":37},
  {"content":"\r\n\r\nجاى مسبّب است ، يعنى خداوند بر شما تفضّل مىكند ، زيرا كه خداوند صاحب فضل بزرگ است ، خداى تعالى چهار وصف ذكر كرده است ، نور فارق ، از بين بردن زشتىها و بديها و زائل كردن آنها به سبب نور ، بخشيدن گناهان صغيره ، و فضل عظيم كه حدّ و وصفى ندارد .\r\nترجمه و تفسير آيات 35 - 30\r\n\r\n[ سوره الأنفال ( 8 ) : آيات 30 تا 35 
  ]\r\nوَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ ( 30 ) وَ إِذا تُتْلى عَلَيْهِمْ آياتُنا قالُوا قَدْ سَمِعْنا لَوْ نَشاءُ لَقُلْنا مِثْلَ هذا إِنْ هذا إِلاَّ أَساطِيرُ الْأَوَّلِينَ ( 31 ) وَ إِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ ( 32 ) وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ ( 33 ) وَ ما لَهُمْ أَلاَّ يُعَذِّبَهُمُ اللَّهُ وَ هُمْ يَصُدُّونَ عَنِ الْمَسْجِدِ الْحَرامِ وَ ما كانُوا أَوْلِياءَهُ إِنْ أَوْلِياؤُهُ إِلاَّ الْمُتَّقُونَ وَ لكِنَّ أَكْثَرَهُمْ لا يَعْلَمُونَ ( 34 )\r\nوَ ما كانَ صَلاتُهُمْ عِنْدَ الْبَيْتِ إِلاَّ مُكاءً وَ تَصْدِيَةً فَذُوقُوا الْعَذابَ بِما كُنْتُمْ تَكْفُرُونَ ( 35 )\r\n\r\nترجمه :\r\nاى رسول به ياد آر هنگامى كه كافران با تو مكر مىكردند ، تا تو را از مقصد خود كه تبليغ رسالت است بازدارند ، يا ترا بكشند يا از شهر بيرون كنند . تو كار خود را به خدا واگذار ، اگر آنها با تو مكر كنند خدا هم با آنها مكر مىكند كه خدا بهتر از\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nهر كس مكر تواند كرد ،\r\nو چون بر آنان كه منكر معاد و قرآنند آيات ما تلاوت شود ، گويند اين سخنان را ما شنيديم و اگر هم مىخواستيم مانند آن مىگفتيم كه چيزى جز سخنان و افسانه‌هاى پيشينيان نيست ،\r\nچون باز لجاجت كردند و گفتند خدايا اگر قرآن به راستى بر حقّ و از جانب تست باز هم پيروى آن نخواهيم كرد . پس با اين حال يا سنگى از آسمان بر سر ما ببار يا ما را به عذابى دردناك گرفتار ساز .\r\nولى تا تو در ميان آنان هستى ، خدا آنان را عذاب نخواهد كرد ، و نيز مادام كه از نافرمانى خدا استغفار كنند باز آنها را عذاب نكند ، و آن چه كردند كه خدا عذابشان نكند\r\nو چگونه مستحقّ عذاب نباشند در صورتى كه راه مسجد الحرام را بر روى بندگان خدا مىبندند ( و اگر دعواى دوستى خدا كنند كذب است ) و آنها را هيچ رابطه دوستى با خدا نيست كه دوستان خدا جز اهل تقوى نباشند و لكن اكثر مردم از اين مطلب آگاه نيستند ،\r\nو اگر به نماز خود دعوى محبّت كنند نماز آنها در خانه كعبه جز صفير و كف زدنى كه مردم را از نماز خدا باز مىدارد چيز ديگرى نيست . پس در آخرت به آنها خطاب شود بچشيد طعم عذاب را به كيفر آنكه كافر شديد .\r\n\r\nتفسير :\r\n وَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ  به ياد آور ، يا به يادشان بياور آن وقتى را كه كافران نسبت به تو مكر مىكنند كه ترا زندان كنند ، يا بكشند يا اخراج كنند . اين سخن ياد آورى همان نعمت نجات از مكر كفّار است و آن وقتى بود كه قريش در دار النّدوة در مورد زندان يا قتل يا اخراج پيامبر جلسهء مشاوره تشكيل دادند و رأى آنها بالاتّفاق بر\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nقتل پيامبر صلّى اللّه عليه و آله قرار گرفت تا جايى كه بنا گذاشته شد تا از هر قبيله‌اى مردى در قتل شريك باشد ، تا خونش را بين قبيله‌ها تقسيم كنند تا بنى هاشم نتوانند قصاص كنند ، داستان تجمّع و مشاوره آنها در تفسير صافى و غير آن ذكر شده است .\r\n وَ يَمْكُرُونَ  يعنى هنگامى كه مكر مىكنند به هر نحوى از مكر كه تصوّر شود ، پس آن عطف بر « يمكر » است يا عطف به اعتبار معنى است ، گويا كه گفته شده : آنان مكر نمودند و خدا به آنها مكر كرد و آنها در حال حاضر مكر مىكنند .\r\n وَ يَمْكُرُ اللَّهُ  خداوند به آنها مكر مىكند و از جايى كه نمىدانند آنها را گرفتار عذاب مىكنند . يا اينكه جملهء استيناف است .  وَ اللَّهُ خَيْرُ الْماكِرِينَ  و خدا بهترين مكركنندگان است چون كسى را اطلاع بر سبب مؤاخذه و عذاب خدا از آن جهت كه در نهايت خفاست ممكن نيست ، و نيز از آن جهت كه آنچه كه از مكر خدا مقصود باشد ، تخلّف‌پذير نيست .\r\n وَ إِذا تُتْلى عَلَيْهِمْ آياتُنا  عطف بر « يمكرون » است يعنى و هنگامى كه آيات ما را بر آنان بر خوانى .\r\n قالُوا قَدْ سَمِعْنا  از باب استهزاء مىگويند : ما شنيديم .\r\n لَوْ نَشاءُ لَقُلْنا مِثْلَ هذا  اگر بخواهيم مانند همين آيات را مىگوييم برخى گفته‌اند : گويندهء اين سخن نصر بن حارث بن كلده است كه در روز بدر كشته شد پس از آنكه به دست على عليه السّلام اسير گشت ،  إِنْ هذا إِلَّا أَساطِيرُ الْأَوَّلِينَ  اين‌ها جز\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nافسانه‌هاى پيشينيان نيست كه افسانه‌ها به اساطير كنايه مىشود .\r\n وَ إِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ  بعضى گفته‌اند :\r\nگويندهء اين سخن قبل از هجرت در مكّه بود هنگامى كه نبىّ صلّى اللّه عليه و آله ادّعاى نبوّت نمود و به قريش وعده داد كه آنها به تصديق نبىّ صلّى اللّه عليه و آله مالك ملوك زمين مىشوند .\r\nو بعضى معتقدند كه گويندهء اين سخن « نضر » يا ابو جهل ، در روز بدر بوده ، و بعضى گفته‌اند در غدير خم بوده است و نيز برخى گفته‌اند : در مدينه بعد از غدير خم بوده است .\r\n وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ  يعنى اينكه آنها دو گونه امان از عذاب دارند .\r\nيكى وجود تو در ميان آنها ، و ديگرى استغفار ، پس تا چندى كه تو در بين آنها هستى عذاب نمىشوند ، و تا چندى كه استغفار كنند باز عذاب نمىشوند ، و تكرار فعل و اختلاف آن دو در خبر اشاره به اين است كه هر يك از آن دو ، امان مستقلّى است ، و امان اوّل تمام‌تر و قوىتر است .\r\nزيرا كه آوردن لام جحد در خبر « كان » براى مبالغه است .\r\n وَ ما لَهُمْ أَلَّا يُعَذِّبَهُمُ اللَّهُ  يعنى مهلت دادن خدا به آنها به واسطهء سببى از خود آنها نيست ، بلكه آنها از جانب خودشان فقط مستحقّ عذابند .\r\n وَ هُمْ يَصُدُّونَ عَنِ الْمَسْجِدِ الْحَرامِ  يعنى مردم را از بقعهء مخصوص يا از نبوّت نبىّ صلّى اللّه عليه و آله منع مىكنند ، و مردم را در عالم\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nصغير از دخول در مسجد الحرام كه آن سينهء متصل به قلب است منع مىكنند ، يا اعراض مىكنند . بنا بر اين اگر مورد نزول ، در مورد شخص خاص هم باشد ، مقصود عامّ است و شامل امّت منافق و منحرف تا انقراض عالم مىشود .\r\n وَ ما كانُوا أَوْلِياءَهُ  آنها اولياى خدا نيستند و بىجهت افتخار مىكنند به اينكه آنها اهل بيت هستند ، و يا افتخار مىكنند به اينكه آنها دوستدار محمّد صلّى اللّه عليه و آله هستند در حالى كه حقّ على عليه السّلام را غصب كردند .\r\n إِنْ أَوْلِياؤُهُ إِلَّا الْمُتَّقُونَ  اولياى خدا جز تقواپيشگان نيستند ، چه تقواى عامّ يا خاصّ باشد .\r\n وَ لكِنَّ أَكْثَرَهُمْ لا يَعْلَمُونَ  لكن آنها معنى ولايت بيت را نمىدانند ، و نمىدانند كه ولايت بيت مخصوص كسى است كه از شرك و پيروى نفس و هواى نفس بپرهيزد .\r\n وَ ما كانَ صَلاتُهُمْ عِنْدَ الْبَيْتِ إِلَّا مُكاءً وَ تَصْدِيَةً  « مكاء » به معنى صفير و  تَصْدِيَةً  به معنى كف زدن است ، آنها عريان طواف خانه خدا مىكردند و بين انگشتانشان را پنجره پنجره مىكردند ( شايد بين انگشتان را كه بر عضو مخصوص مىگذاشتند باز مىگذاشتند تا ديده شود ) و فرياد مىكردند و دست مىزدند .\r\nو اين كار را وقتى انجام مىدادند كه رسول خدا صلّى اللّه عليه و آله نماز مىخواند و آنها فريادشان را با صداى پيامبر مىآميختند كه كسى صداى پيامبر را هنگام نماز نشنود .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n فَذُوقُوا الْعَذابَ بِما كُنْتُمْ تَكْفُرُونَ  اكنون با كشته شدن و اسارت در روز بدر ، يا به آتش در آخرت ، عذاب را بچشيد ، زيرا كفر ورزيديد .\r\nترجمه و تفسير آيات 40 - 36\r\n\r\n[ سوره الأنفال ( 8 ) : آيات 36 تا 40 
  ]\r\nإِنَّ الَّذِينَ كَفَرُوا يُنْفِقُونَ أَمْوالَهُمْ لِيَصُدُّوا عَنْ سَبِيلِ اللَّهِ فَسَيُنْفِقُونَها ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ وَ الَّذِينَ كَفَرُوا إِلى جَهَنَّمَ يُحْشَرُونَ ( 36 ) لِيَمِيزَ اللَّهُ الْخَبِيثَ مِنَ الطَّيِّبِ وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ أُولئِكَ هُمُ الْخاسِرُونَ ( 37 ) قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ وَ إِنْ يَعُودُوا فَقَدْ مَضَتْ سُنَّتُ الْأَوَّلِينَ ( 38 ) وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ فَإِنِ انْتَهَوْا فَإِنَّ اللَّهَ بِما يَعْمَلُونَ بَصِيرٌ ( 39 ) وَ إِنْ تَوَلَّوْا فَاعْلَمُوا أَنَّ اللَّهَ مَوْلاكُمْ نِعْمَ الْمَوْلى وَ نِعْمَ النَّصِيرُ ( 40 )\r\n\r\nترجمه :\r\nكافران اموالشان را انفاق مىكنند براى اين مقصود كه راه خدا را بربندند پس به زودى مالهايشان بر سر اين خيال باطل برود و حسرتش بر دل آنها بماند و آنگاه علاوه بر اينكه موفق بر منع دين و غلبه مسلمين نشوند ، مغلوب نيز خواهند شد و آن كافران به سوى جهنّم جمعا رهسپار مىشوند ،\r\nتا آنكه خداوند ، پليد را از پاكيزه جدا سازد . و پليدان را بعضى با بعضى ديگر درآميزد و با هم گرد آورد و آنگاه همه را در آتش دوزخ افكند ، كه آنان زيانكاران عالمند .\r\nاى رسول ما به كافران بگو : كه اگر از كفر خود دست كشيده به راه ايمان بازآييد هر چه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاز پيش كرده‌ايد بخشيده شود و اگر به كفر و عصيان روى آريد سنّت الهى و حكم ازلى بر اين قرار گرفته است كه مؤمنان را عزيز و بهشتى كند و كافران را ذليل و دوزخى گرداند\r\nو اى مؤمنان با كافران جهاد كنيد تا در زمين فتنه و فسادى نماند و دين كلا براى خدا باشد و چنانچه دست از كفر كشيدند ، خدا به اعمال ايشان بصير و آگاه است ،\r\nو اگر كافران به دين خدا پشت كردند ( نمىتوانند به شما آسيب برسانند ) و بدانيد كه البته خدا يار شماست كه بهترين مولى و يارىكننده است .\r\n\r\nتفسير :\r\n إِنَّ الَّذِينَ كَفَرُوا يُنْفِقُونَ أَمْوالَهُمْ  كفّارى كه در انفاق استمرار دارند . بدان كه مال اختصاص به كالاى دنيوى ندارد بلكه اعم از كالاهاى دنيوى و قواى بدنى و قواى نفسانى است ، و در واقع آن قوا به مال بودن سزاوارتر است تا كالاهاى دنيوى .\r\nزيرا نسبت مملوكيّت در قوا حقيقى است ، و در امور دنيوى اعتبارى صرف است و حقيقت ندارد ، و انسان تا چندى كه از اين بنيان و اساس خارج نشود اكتساب مال صورى و معنوى و انفاق آن ، او را مشغول مىكند پس اگر به خدا توجّه داشته باشد انفاق در راه خدا بر او صدق مىكند .\r\nزيرا در آن حال انفاق در راه او يا در حفظ راه او و تقويت آن واقع مىشود امّا اگر توجّه او به ملكوت سفلى باشد انفاق در راه طاغوت به هر دو معنى بر او صدق مىكند .\r\nيعنى انفاق او براى منع مردم از مسجد الحرام و از راه خدا\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاز حيث صورت و معنى صدق مىكند ، و براى منع قوا و مدركات از توجّه به قلب است ، پس كافران هميشه بطور مستمر كارشان از اين نوع انفاق است .\r\n لِيَصُدُّوا عَنْ سَبِيلِ اللَّهِ  تا مردم را از راه حجّ يا نبىّ يا ولىّ يا سينه‌اى كه به سبب اسلام و قلب باز شده است ، بازدارند .\r\n فَسَيُنْفِقُونَها ثُمَّ تَكُونُ عَلَيْهِمْ حَسْرَةً  چون به اين گونه انفاق ، عوض داده نمىشود لذا با انفاق نقص هم پيدا مىكنند و حسرت مىبرند .\r\n ثُمَّ يُغْلَبُونَ  سپس در ظاهر و باطن مغلوب مىشوند ، نزول آيه اگر چه دربارهء قريش ، وقتى كه به جنگ بدر خارج مىشدند و در اين مورد انفاق مىكردند ، مىباشد ، ولى اين معنى با عموميّت آيه منافات دارد .\r\n وَ الَّذِينَ كَفَرُوا إِلى جَهَنَّمَ يُحْشَرُونَ  تكرار موصول براى رسوا كردن و اشاره به علّت حكم است يعنى آنها كه كافر شدند ، همان‌طور كه كارشان انفاق به جهت منع مسلمين از راه خداست ، همچنين سلوك آنها جز به سوى جهنّم نيست .\r\nزيرا كه شغل آنها انفاق در راه طاغوت است پس سلوكشان نيز در راه طاغوت مىشود كه آن راه جهنّم است ، كار ما اين است كه آنها را در هر آن بعد از آن و در هر حشر بعد از حشر به سوى جهنّم محشورشان كنيم .\r\nو غايت اين كار ما كراهت و ناخوش داشتن اختلاط مؤمن\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nو كافر و تمييز مؤمن از كافر در عالم كبير است ، و امّا در عالم صغير نيروهاى دامى و ددى و قواى شيطانى كه كارشان كفر به عقل است نيرويشان را انفاق مىكنند تا ساير قوا را از راه عقل كه راه خداست بازدارند ، و آن قواى پست گرايششان متوجّه به پايين است كه سراى شياطين و جنّ و درهاى جهنّم مىباشد كه شخص را به دوزخ مىكشاند ؛ و در خبر اشاره به تعميم انفاق در مال و يا قواى وجودى است .\r\nو آن حشر براى اين است كه :\r\n لِيَمِيزَ اللَّهُ الْخَبِيثَ مِنَ الطَّيِّبِ وَ يَجْعَلَ الْخَبِيثَ بَعْضَهُ عَلى بَعْضٍ  خدا پليد را از پاكيزه جدا سازد و پليدان را بعضى با بعضى ديگر درآميزد ، چون عالم سفلى و پايين تنگ است و وسعت ندارد ( همه با هم در آميخته مىشوند )  فَيَرْكُمَهُ جَمِيعاً  پس آن را كم و فشرده قرار مىدهد .\r\n فَيَجْعَلَهُ فِي جَهَنَّمَ  يعنى بعد از انتهاى حشر و تراكم ، آنها را در جهنّم قرار مىدهد .\r\n أُولئِكَ هُمُ الْخاسِرُونَ  آنها زيان‌كارانند .\r\nاين بيان در موضع تعليل است ، و اسم اشاره آوردن مسند اليه به جاى ضمير براى احضار حال رسوا و زشت آنهاست تا اشعار به علّت حكم باشد ، و معرفه آوردن مسند و ضمير فصل براى تأكيد و حصر است .\r\n قُلْ لِلَّذِينَ كَفَرُوا  در حالى كه آنها را مورد خطاب قرار مىدهى به آنها اين سخن را بگو كه :\r\n إِنْ يَنْتَهُوا يُغْفَرْ لَهُمْ ما قَدْ سَلَفَ  اگر از اين كار بازايستيد\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبه آنچه در گذشته انجام داده‌ايد خدا مىآمرزد يا اينكه مضمون اين جمله را  « إِنْ يَنْتَهُوا يُغْفَرْ لَهُمْ »  را به آنها بگو .\r\nپس عبارت آن‌چنان‌كه بايد آمده است .\r\nمقصود از كفر ، كفر به خدا يا به نبىّ خدا صلّى اللّه عليه و آله يا به ولىّ عليه السّلام يا به ولايت تكوينى است كه آن جهت قلب و طريق آخرت است ، و لذا از امام باقر عليه السّلام وارد شده است كه مردى به او گفت :\r\nمن عامل بنى اميّه بودم ، پس مال زيادى به دستم رسيد ، گمان كردم كه آن براى من حلال نيست ، لذا دربارهء مسئله سؤال كردم ، پس به من گفته شده است : اهل و مال و هر چيزى كه براى توست حرام است ! ! امام عليه السّلام فرمود چنين نيست كه به تو گفته‌اند ، گفت : آيا براى من توبه‌اى است ؟\r\nامام فرمود : بلى دربارهء توبهء تو در كتاب خدا آمده است :\r\n قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ  به كسانى كه كافر شدند بگو كه اگر از كارتان دست برداريد خداوند آنچه را كه قبلا انجام داده‌ايد مىبخشد .\r\nاز اين جهت امام عليه السّلام او را از كافرين شمرده كه به ولايت تكليفى يا تكوينى كافر شده است ، ( و بايد توبه كند )  وَ إِنْ يَعُودُوا  و اگر از كفرى كه در آن بودند برگردند ، به يكى از معانى و لوازم آن از قبيل دشمنى با رسول صلّى اللّه عليه و آله و جنگ با او ، دشمنى آنها با نبىّ ما صلّى اللّه عليه و آله حتمى مىشود ، و اين دشمنى با پيامبر صلّى اللّه عليه و آله تنگى بر او نيست ولى عقوبت آن بر كفّار ثابت مىماند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n فَقَدْ مَضَتْ سُنَّتُ الْأَوَّلِينَ  كسانى كه كافر شدند و با پيامبرشان دشمنى نمودند .\r\nسنّت الهى چنين مقرّر و مشخّص شده ، يا معنى آيه اين است كه اگر به آنچه كه در آن هستند برگردند بايد توقّع عذاب و انتقام را داشته باشند چنان كه از پيشينيان انتقام گرفتيم و انتقام گرفتن ما از پيشينيان چنين مقرّر گشت كه از آنان انتقام گرفته شود .\r\nو اين معنى آن‌چنان معروف شده بود كه همهء مردم مانند داستان آن را مىدانستند به نحوى كه كسى باقى نمانده بود مگر اينكه اين مطلب و مقصود را شنيده بود .\r\n وَ قاتِلُوهُمْ حَتَّى لا تَكُونَ فِتْنَةٌ  و با آنان كارزار كنيد تا فسادى از قبيل شرك و لوازم آن ، باقى نماند .\r\n وَ يَكُونَ الدِّينُ كُلُّهُ لِلَّهِ  و دين كلّا براى خدا باشد و براى هر كس يك دين بماند نه چند دين كه بعضى از آنها براى شيطان و بعضى مانند دين تو براى خدا باشد .\r\nاين معنى در عالم صغير ظاهر است ، و امّا در عالم كبير ، در اخبار وارد شده است : پس از آنكه رسول خدا صلّى اللّه عليه و آله آنها را براى حاجت خود و حاجت اصحابش مرخّص نمود تأويل « 1 » اين آيه نيامده بود ، و اگر تأويلش آمده بود از آنها قبول نمىشد و آنها بايد كشته مىشدند يا توحيد خدا را مىپذيرفتند تا اصلا شرك وجود نداشته باشد .\r\n\r\n\r\n","description":"","footnote":"\r\n( 1 ) در اوّل سوره آل عمران در مورد تأويل سخن گفته شد در اينجا نيز ياد آورى مىشود در مورد « قاتلوهم » تا آن موقع بر پيغمبر صلّى اللّه عليه و آله تأويلى الهام نشده بود .\r\n","page_name":" 48 ","page_number":48},
  {"content":"\r\n\r\n فَإِنِ انْتَهَوْا  اگر از كفر بازايستند .\r\n فَإِنَّ اللَّهَ بِما يَعْمَلُونَ بَصِيرٌ  پس خداوند به آنچه كه از باز ايستادن از كفر و اسلام آوردن انجام مىدهند ، بينا و آگاه است ، پس جزاى آنها را بر حسب عملشان مىدهد .\r\n وَ إِنْ تَوَلَّوْا  اگر از اسلام روى گردانيدند .\r\n فَاعْلَمُوا أَنَّ اللَّهَ مَوْلاكُمْ  پس بدانيد كه خداوند دوست و صاحب اختيار شما است پس اندوهگين نباشيد و از روى گردانيدن آنها دلتنگ نشويد .\r\n نِعْمَ الْمَوْلى  چه خوب است خدايى كه متولّى امور شما و تربيت شماست .\r\n وَ نِعْمَ النَّصِيرُ  و چه خوب يارى كننده‌اى است .\r\nترجمه و تفسير آيات 42 - 41\r\n\r\n[ سوره الأنفال ( 8 ) : آيات 41 تا 42 
  ]\r\nوَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَ اللَّهُ عَلى كُلِّ شَيْءٍ قَدِيرٌ ( 41 ) إِذْ أَنْتُمْ بِالْعُدْوَةِ الدُّنْيا وَ هُمْ بِالْعُدْوَةِ الْقُصْوى وَ الرَّكْبُ أَسْفَلَ مِنْكُمْ وَ لَوْ تَواعَدْتُمْ لاخْتَلَفْتُمْ فِي الْمِيعادِ وَ لكِنْ لِيَقْضِيَ اللَّهُ أَمْراً كانَ مَفْعُولاً لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ وَ إِنَّ اللَّهَ لَسَمِيعٌ عَلِيمٌ ( 42 )\r\n\r\nترجمه :\r\nو اى مؤمنان بدانيد كه هر چه به شما غنيمت و\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nفايده رسد زياد يا كم خمس آن خاصّ خدا و رسول و خويشان او و يتيمان و فقرا و در راه‌ماندگان است ، اگر به خدا و آنچه بر بندهء خود محمّد صلّى اللّه عليه و آله در روز فرمان و روزى كه دو سپاه اسلام و كفر ( در جنگ بدر ) روبرو شدند نازل فرمود ايمان آورده‌ايد ، و بدانيد كه خدا بر هر چيز توانا است .\r\nو به ياد آريد زمانى را كه سپاه شما در وادى نزديك دشمن و آنان به مكانى دور ( از شهر مدينه ) واقع شدند ، خداوند موقعيّت و اتّفاق خوشى نصيب شما كرد و اگر اين كارزار به وعده و قرار شما با دشمن مقرّر مىشد و در وعده‌گاه اين چنين موافق و دلخواه شما نمىبود از خوف جنگ اختلاف مىكرديد لكن براى آنكه حكم ازلى و قضاى حتمى را كه خدا مقرّر فرمود اجرا سازد شما را غلبه داد . يعنى خدا در جنگ بدر به مدد فرشتگان ، مؤمنان را بر كافران بسيار ، غلبه داد كه حقّانيّت قرآن و رسولش را آشكار سازد تا هر كه هلاك شدنى است هلاك شود و آنكه لايق زندگى است زنده بماند كه همانا خدا شنوا و داناست .\r\n\r\nتفسير :\r\n وَ اعْلَمُوا أَنَّما غَنِمْتُمْ مِنْ شَيْءٍ  اسم غنيمت بر هر چيزى كه از كفّار با قهر و غلبه در حين جنگ گرفته مىشود غلبه پيدا كرده است ، و گرنه غنيمت در حقيقت اسم هر چيزى است كه انسان استفاده ببرد از هر وجهى و هر چيزى كه باشد .\r\nاز امام صادق عليه السّلام است : به خدا سوگند غنيمت فايده رساندن هر روز است ( بايد مؤمن هر روز را غنيمت شمرد و بهرهء روحانى ببرد و بهره برساند .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ  « ذوى القربى » به امام از آل محمّد كه او خويش و نزديك حقيقى پيامبر صلّى اللّه عليه و آله است نيز تفسير شده است ، و سه‌تاى ديگر ( يتيم ، مسكين و در راه مانده ) به كسى كه از خويشان رسول صلّى اللّه عليه و آله باشد تفسير شده است .\r\nو اين خمس براى آنان به جاى زكات كه پليديها و آلودگيهاى مردم است ، مىباشد . تا بزرگداشت و احترامى براى آنها شده باشد .\r\n إِنْ كُنْتُمْ آمَنْتُمْ بِاللَّهِ  جزاى آن محذوف است يعنى اگر ايمان به خدا داريد خمس آن را بدهيد ، زيرا كه آن عبادت مال است چه ، يكى از دو ركن عبادت نماز و زكات است .\r\n وَ ما أَنْزَلْنا عَلى عَبْدِنا  يعنى به سبب آنچه كه ما از احكام عبادات مالى و بدنى و از جملهء آنها حكم خمس را نازل كرديم . يا مقصود ملائكه هستند كه فروفرستاده شدند .\r\n يَوْمَ الْفُرْقانِ  يعنى روز بدر ، چون در آن روز حقّ از باطل جدا شده و بين آن دو فرق و جدائى واضح شده است ، و آن متعلّق به « آمنتم » يا به « انزلنا » است .\r\n يَوْمَ الْتَقَى الْجَمْعانِ  يعنى روزى كه دو سپاه رودرروى هم قرار گرفتند كه در آن روز به واسطهء ظهور نصرت حقّ به شكل ملائكه يا به علّت ظهور نزول ملائكه و لشكريان خدا ، جهت يارى كردن و اثبات صدق نبوّت ظاهر گشته است تا ياد آورى آنها به دلائل صدق نبوّت و قدرت خدا بر يارى آنها\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nباشد تا از امر خدا به دادن اموالشان مشمئز نباشند و مطمئن به امداد و اعطاى خدا باشند .\r\nاز اين رو فرمود :\r\n وَ اللَّهُ عَلى كُلِّ شَيْءٍ قَدِيرٌ  تعميم بعد از تخصيص است ، و آن عطف بر مقصود است ، گويا كه گفته است : خداوند قادر و توانا بر امداد و پيروز كردن عدّهء كم بر تعداد بسيار است ، پس ، از زيادى دشمن و اندك بودن عدّهء خودتان نترسيد ، كه خدا بر هر چيزى تواناست و از كمى آنچه كه در دستتان است نترسيد و از انفاق خوددارى نكنيد كه او تواناست كه به شما هر چه خواهد بدهد .\r\n إِذْ أَنْتُمْ بِالْعُدْوَةِ الدُّنْيا  بدل از « يوم الفرقان » است ، يا ظرف « التقى » يا ظرف « قدير » است ، و « العدوة » با حركات سه‌گانه كنار وادى است ، يعنى به ياد آريد كه شما در كنار شهر و نزديك آن بوديد .\r\n وَ هُمْ بِالْعُدْوَةِ الْقُصْوى  و آنها دور از شهر بودند .\r\n وَ الرَّكْبُ أَسْفَلَ مِنْكُمْ  يعنى قافلهء قريش نزديك شما بود ، مقصود ياد آورى آنهاست به نيروى مشركين و شدّت اهتمام آنها به كارزار به جهت حفظ كاروان و پشتيبانى آنها از كسانى كه در قافله بودند و آنان ابو سفيان و يارانش بودند ، و اينكه جاى آنها محكوم بود و پاهايشان فرونمىرفت ، و جاى مؤمنين نرم بود و پاها فرومىرفت تا شكّى باقى نماند كه غلبه آنها جز با يارى خدا ممكن نبود لذا گفته شده است كه جنگ بدر از بهترين دليلها بر نبوّت نبىّ ما صلّى اللّه عليه و آله است . « و » و حال آنكه شما از جهت\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nنهايت ضعفتان و قوّت دشمنانتان  وَ لَوْ تَواعَدْتُمْ  اگر وعدهء با آنها مىگذاشتيد .\r\n لَاخْتَلَفْتُمْ فِي الْمِيعادِ  در وعدهء خود خلاف مىكرديد ولى خدا شما را ثابت قدم نمود و شما را به خودتان وانگذاشت تا فرار كنيد .\r\n وَ لكِنْ لِيَقْضِيَ اللَّهُ أَمْراً كانَ مَفْعُولًا  تا امر خدا اجرا شود يعنى سزاوار اين است كه انجام داده شود ، يا آنچه در عالم ذرّ بوده ، بجا آورده مىشود از قبيل اعلاى كلمهء خدا و اعزاز دين او و ذليل كردن دشمنان او ، يا مقصود اين است كه هلاك شونده از روى بيّنه هلاك مىشود ، يا مقصود فرود آمدن ملائكه و اظهار دلايل نبوّت است .\r\n لِيَهْلِكَ  بدل از « ليقضى اللّه » است بنا بر اينكه مقصود از امر مفعول ، اتمام حجّت و هلاك كردن هلاك شونده ، و زنده كردن زنده بعد از اتمام حجّت باشد .\r\nيا متعلّق به « يقضى » است ، و مقصود هلاك صورى يا معنوى است .\r\n مَنْ هَلَكَ عَنْ بَيِّنَةٍ  هر كس كه هلاك شدنى است پس از اتمام حجّت هلاك شود . و هر كه زنده ماندنى است پس از آن زنده بماند . اين بيان اعزاز مؤمنين و غلبهء آنها در جايى است كه جز خوارى و مغلوبيّتشان گمان نمىرفت و اين نبود مگر به دليل نزول ملائكه و امداد آنان به نحوى كه بر هيچ يك از دو طرف تنازع خوف و ترسى نباشد . ( هم بر هلاك شونده اتمام\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nحجّت شده باشد و هم بر مسلمانان در زنده ماندن ، پس امر غير مترقّبه‌اى نبوده كه ايجاد ترس كند )  وَ يَحْيى مَنْ حَيَّ عَنْ بَيِّنَةٍ وَ إِنَّ اللَّهَ لَسَمِيعٌ  و خداوند شنواى استغاثهء شماست پس جواب شما را مىدهد .\r\n عَلِيمٌ  به سينه‌ها و پنهانىهاى آن از خوف و اضطراب و آنچه كه به صلاح آن است از تثبيت و امداد ، دانا و آگاه است .\r\nيا اينكه به گفتار هلاك شونده و زنده شنوا و به حال او داناست ، گويا كه گفته است : خداوند قضاى حتمى را اجرا مىسازد ، يا خداوند هلاك مىكند ، يا خداوند شنواست ، يا اينكه جمله استيناف است و مستقلّ از جملهء قبلى است .\r\nترجمه و تفسير آيات 47 - 43\r\n\r\n[ سوره الأنفال ( 8 ) : آيات 43 تا 47 
  ]\r\nإِذْ يُرِيكَهُمُ اللَّهُ فِي مَنامِكَ قَلِيلاً وَ لَوْ أَراكَهُمْ كَثِيراً لَفَشِلْتُمْ وَ لَتَنازَعْتُمْ فِي الْأَمْرِ وَ لكِنَّ اللَّهَ سَلَّمَ إِنَّهُ عَلِيمٌ بِذاتِ الصُّدُورِ ( 43 ) وَ إِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ قَلِيلاً وَ يُقَلِّلُكُمْ فِي أَعْيُنِهِمْ لِيَقْضِيَ اللَّهُ أَمْراً كانَ مَفْعُولاً وَ إِلَى اللَّهِ تُرْجَعُ الْأُمُورُ ( 44 ) يا أَيُّهَا الَّذِينَ آمَنُوا إِذا لَقِيتُمْ فِئَةً فَاثْبُتُوا وَ اذْكُرُوا اللَّهَ كَثِيراً لَعَلَّكُمْ تُفْلِحُونَ ( 45 ) وَ أَطِيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ رِيحُكُمْ وَ اصْبِرُوا إِنَّ اللَّهَ مَعَ الصَّابِرِينَ ( 46 ) وَ لا تَكُونُوا كَالَّذِينَ خَرَجُوا مِنْ دِيارِهِمْ بَطَراً وَ رِئاءَ النَّاسِ وَ يَصُدُّونَ عَنْ سَبِيلِ اللَّهِ وَ اللَّهُ بِما يَعْمَلُونَ مُحِيطٌ ( 47 )\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nترجمه :\r\nو ياد آر اى رسول آنگاه كه دشمنانت را در چشم تو و يارانت اندك نشان داديم تا قوى باشيد و اگر سپاه دشمن را به چشم شما بسيار نشان داده بوديم كاملا هراسان و بددل شده در امر رفتن به جنگ ، جدل و مخالفت مىكرديد ليكن خدا شما را از آسيب دشمن به سلامت داشت ، كه او دانا و متصرّف در انديشه‌هاى درونى دلهاى خلق است ،\r\nو ياد آور زمانى را كه خدا دشمنان را هنگامى كه مقابل شديد ، در چشم شما كم نمودار كرد و شما را نيز در چشم دشمن كم بنمود ، تا خداوند آن را كه در قضاى حتمى خود مقرّر كرده اجرا فرمايد تا بدانيد كه كار به دست خداست و به سوى اوست بازگشت امور .\r\nاى كسانى كه ايمان آورده‌ايد هرگاه با فوجى از دشمن مقابل شديد پايدارى كنيد و خدا را پيوسته ياد آريد باشد كه پيروز و فاتح گرديد ،\r\nو همه با روح وحدت ايمانى پيرو فرمان خدا و رسول باشيد و هرگز راه اختلاف و تنازع نپوييد كه در اثر تفرقه ترسو و ضعيف شده و قدرت و عظمت شما نابود خواهد شد . بلكه همه بايد يكدل در راه خدا پايدار و صبور باشيد ، كه خدا هميشه با صابران است .\r\nو شما مؤمنان مانند منافقان نباشيد كه آنها ، نه براى جهاد در راه خدا ، بلكه يا براى هوس و غرور و يا براى ريا و تظاهر خارج شدند و خلق را از راه خدا منع مىكنند و بترسند كه علم خدا به هر چه كنند محيط است و آنان سخت به كيفر خواهند رسيد .\r\n\r\nتفسير\r\n إِذْ يُرِيكَهُمُ اللَّهُ فِي مَنامِكَ قَلِيلًا  وقتى كه خدا در خواب تو آنان را اندك نمود ، تا اصحاب را به اندك بودن آنها\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nخبر بدهى تا بر جهاد جرأت پيدا كنند .\r\nو آن متعلّق به « ليقضى » يا بدل از « اذ انتم بالعدوة الدّنيا » است ، يا بدل دوّم از « يوم الفرقان » يا متعلّق به « عليم » است .\r\n وَ لَوْ أَراكَهُمْ كَثِيراً  و اگر آن وقت ، به اصحابت خبر مىدادى كه آنها زيادند « لفشلتم » مىترسيديد .\r\n لَفَشِلْتُمْ وَ لَتَنازَعْتُمْ فِي الْأَمْرِ  و در امر قتال به منازعه مىپرداختند چون آراى اكثر شما از جهاد منحرف است .\r\n وَ لكِنَّ اللَّهَ سَلَّمَ  و لكن خداوند نفس‌هاى شما را از ترس و تنازع سالم نمود .\r\n إِنَّهُ عَلِيمٌ بِذاتِ الصُّدُورِ  و خدا به چيزهاى مخفى و پنهان كه در سينه‌ها داريد ، داناست ، پس امر شما را از روى علم و آگاهى تدبير مىكند به نحوى كه شما نمىدانيد .\r\nنقل شده است كه خطاب به رسول صلّى اللّه عليه و آله است و مقصود اصحاب اوست ، يعنى به خواب اصحابش ، مشركين را اندك نشان داد .\r\nو از امام باقر عليه السّلام است كه شيطان در روز بدر مسلمين را در چشم كفّار كم جلوه مىداد و كفّار را در چشم مردم زياد نشان مىداد ، پس جبرئيل با شمشير بر شيطان سخت گرفت و او فرار كرد !  وَ إِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ قَلِيلًا  و آنگاه كه به هم رسيدند آنان را در چشم شما اندك نمود تا تصديق خواب رسول صلّى اللّه عليه و آله و تشويق شما باشد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n وَ يُقَلِّلُكُمْ فِي أَعْيُنِهِمْ  و شما را در چشم آنان اندك نمود ، تا از جنگ فرار نكنند و آنچه را كه خدا از يارى كردن مؤمنين در جنگ و اعلاى كلمهء توحيد خواسته است واقع شود . از ابن مسعود نقل شده است كه گفت : كفّار را در چشم ما كم كردند و اندك نشان دادند تا جايى كه به مردى كه پهلوى من بود گفتم : آيا آنها را هفتاد نفر مىبينى ؟ گفت : آنها را يك‌صد نفر مىبينم ، پس يكى از آنها را اسير كرديم و گفتيم چند نفر بوديد ؟ گفت : ما يك‌هزار نفر بوديم .\r\nمؤمنين را نيز در چشم كفّار اندك نشان داد تا جايى كه يكى از آنها گفت : آنان كه چيزى نيستند و خوراك يك شترند ، البته اين معنى قبل از جنگ بود ولى در حين جنگ مؤمنين را به رأى العين دو برابر خود ديدند .\r\n لِيَقْضِيَ اللَّهُ أَمْراً كانَ مَفْعُولًا  اين عبارت را تكرار نمود تا تأكيد و اشعار به اين باشد كه از امر به جنگ و تدبير امر جنگجويان مانند اندك ديدن در خواب ، اندك ديدن واقعى در بيدارى ، و تشويق مؤمنين و تثبيت آنها جز انجام گرفتن آنچه كه در لوح تقدير است و امضا و تنفيذ آن به وسيلهء مسلمانان غرضى ندارد ، كه آن اظهار و غلبه دادن دين خدا بر اديان ديگر است .\r\n وَ إِلَى اللَّهِ تُرْجَعُ الْأُمُورُ  چنان كه تدبير و صدور امور از خداست .\r\nسپس بعد از آنكه اظهار داشت كه نصر و يارى از جانب خداست ، و اين كه اسباب ظاهرى نيز از اوست و مؤمنين را\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nتشويق و تثبيت نمود ، فرمود :\r\n يا أَيُّهَا الَّذِينَ آمَنُوا إِذا لَقِيتُمْ فِئَةً فَاثْبُتُوا  اى مؤمنان هرگاه در مقابل مشركين و كفّار براى جنگ قرار گرفتيد پايدارى ورزيد . استعمال لقا به علّت استعمال زياد به معنى رويارويى در جنگ به كار رفته است .\r\n وَ اذْكُرُوا اللَّهَ كَثِيراً  و خدا را بسيار ياد كنيد ، از باب اطمينان به يارى او و قوى شدن به سبب ذكر او ، زيرا به واسطهء ذكر خدا ، قلب از اضطراب و خوف به در آمده ، آرام و مطمئن مىشود .\r\n لَعَلَّكُمْ تُفْلِحُونَ  به اين كه بر دشمنان پيروز شويد و رستگار گرديد .\r\n وَ أَطِيعُوا اللَّهَ وَ رَسُولَهُ  و در آنچه كه خدا و رسولش شما را به آن فرمان مىدهند در امر جنگ و غير آن اطاعت كنيد .\r\n وَ لا تَنازَعُوا  و به سبب اختلاف آراء نزاع نكنيد .\r\n فَتَفْشَلُوا  كه در آن صورت در جنگ ضعيف مىشويد .\r\n وَ تَذْهَبَ رِيحُكُمْ  و عظمت شما در نظر دشمنان از بين مىرود ، عظمت و بزرگى معنوى را تشبيه به بادى كرده كه زير لباس داخل مىشود و بدان وسيله جثّهء انسان بزرگ مىشود .\r\nيا تشبيه به باد و غرّشى كرده است كه در حيوانات درّنده در حين غضب پديد مىآيد ، و آن مثلى است كه بين عرب و عجم موجود است ( يعنى بادتان خالى مىشود يا غرّشتان از بين مىرود . )  وَ اصْبِرُوا إِنَّ اللَّهَ مَعَ الصَّابِرِينَ  بر جهاد صبر كنيد كه خدا با صابران است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n وَ لا تَكُونُوا كَالَّذِينَ خَرَجُوا مِنْ دِيارِهِمْ  شما مانند قريش نباشيد كه با آلات لهو از شهر خارج شدند ،  بَطَراً وَ رِئاءَ النَّاسِ وَ يَصُدُّونَ عَنْ سَبِيلِ اللَّهِ  تا مردم آنها را به شجاعت و شوكت ثنا گويند ، اين آيه ازآن‌رو است كه آنها با خود خواننده‌ها و خمرها و آلات لهو نيز آورده بودند .\r\n وَ اللَّهُ بِما يَعْمَلُونَ مُحِيطٌ  پس اعمال و نيّات شما بر خدا مخفى نمىماند ، زيرا بر آنچه كه عمل مىكنيد احاطه دارد .\r\nترجمه و تفسير آيات 52 - 48\r\n\r\n[ سوره الأنفال ( 8 ) : آيات 48 تا 52 
  ]\r\nوَ إِذْ زَيَّنَ لَهُمُ الشَّيْطانُ أَعْمالَهُمْ وَ قالَ لا غالِبَ لَكُمُ الْيَوْمَ مِنَ النَّاسِ وَ إِنِّي جارٌ لَكُمْ فَلَمَّا تَراءَتِ الْفِئَتانِ نَكَصَ عَلى عَقِبَيْهِ وَ قالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ إِنِّي أَخافُ اللَّهَ وَ اللَّهُ شَدِيدُ الْعِقابِ ( 48 ) إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ غَرَّ هؤُلاءِ دِينُهُمْ وَ مَنْ يَتَوَكَّلْ عَلَى اللَّهِ فَإِنَّ اللَّهَ عَزِيزٌ حَكِيمٌ ( 49 ) وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ وَ ذُوقُوا عَذابَ الْحَرِيقِ ( 50 ) ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلاَّمٍ لِلْعَبِيدِ ( 51 ) كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَفَرُوا بِآياتِ اللَّهِ فَأَخَذَهُمُ اللَّهُ بِذُنُوبِهِمْ إِنَّ اللَّهَ قَوِيٌّ شَدِيدُ الْعِقابِ ( 52 )\r\n\r\nترجمه :\r\nو ياد آر وقتى كه شيطان كردار زشت آنان را در نظرشان زيبا نمود ، و براى فريب آن جاهلان به شكل پير مردى در آمده و گفت امروز از مسلمانان هيچ كس تاب مقاومت شما را\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nندارد ، و احدى بر شما غالب نخواهد گشت و من هنگام سختى يار و فريادرس شما خواهم بود و بدين سخنان ، كفّار قريش را مغرور كرد تا آنگاه كه دو سپاه اسلام و كفر روبرو شدند شيطان پا به فرار گذاشت و چون كفّار به او گفتند پس قول و قرار داد تو چه شد ؟ پاسخ داد ، من از شما بيزارم من قوايى ( از فرشتگان آسمان ) مىبينم كه شما نمىبينيد و من از قدرت و غضب و عقاب خدا مىترسم كه عقاب خداوند بسيار سخت است ،\r\nو ياد آر وقتى كه منافقان با هم مىگفتند كه اين مسلمين به دين خود مغرورند و عاقبت شكست خورده نابود خواهند شد و حال آنكه هر كس به خدا توكّل كند و در دين خود ثابت قدم باشد خدا او را يارى خواهد كرد كه خدا غالب و مقتدر و بر هر چه خواهد تواناست ،\r\nو اگر سختى حال كافران را هنگامى كه فرشتگان جان آنها را مىگيرند بنگرى با تيغ قهر خدا بر روى و پشت آنها مىزنند و مىگويند بچشيد طعم عذاب سوزنده را .\r\nاين عقوبت كارهاى زشتى است كه به دست خويش فرستاديد و خدا هرگز بر بندگان كوچك‌ترين ستم نخواهد كرد ،\r\nاى رسول ما كافران امّت تو نيز مانند فرعونيان و كافران پيش از آنها به آيات خدا كافر شدند . خدا هم آنان را به كيفر گناهانشان بگرفت ، كه همانا خدا توانا و سخت كيفر است .\r\n\r\nتفسير\r\n وَ إِذْ زَيَّنَ لَهُمُ الشَّيْطانُ أَعْمالَهُمْ وَ قالَ لا غالِبَ لَكُمُ الْيَوْمَ مِنَ النَّاسِ  عطف بر  « إِذْ أَنْتُمْ بِالْعُدْوَةِ »  يا بر  « إِذْ يُرِيكَهُمُ اللَّهُ »  يا « اذا يريكموهم » است : بنا بر اين كه عطف همهء معطوف‌هاى متعدّد بر جمله سابق جائز باشد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nو زينت دادن شيطان ، به اذن خدا بوده است تا قضاى حتمى خداوند انجام يابد .\r\n وَ إِنِّي جارٌ لَكُمْ  يعنى شيطان گفت من پناه‌دهنده يا مجاور شما هستم ، شيطان چنانچه در خبر است به صورت يك شخص بشرى در آمد كه به او سراقه گفته مىشد ، يا اين كه در دلهايشان اين معنى را پديد آورد ، و آنها را وسوسه كرد كه ثبات بر بتها و حفظ دينشان يك امر الهى است ، و او ( شيطان ) پناه‌دهنده و حافظ آنان است .\r\n فَلَمَّا تَراءَتِ الْفِئَتانِ نَكَصَ عَلى عَقِبَيْهِ  « نكص على عقبيه » يعنى عقب گرد كرد ، و اين مثل براى كسى زده مىشود كه از آرزويش نااميد شده ، و از خواسته‌اش برگردد .\r\n وَ قالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ  و گفت من از شما بيزارم ، من آنچه را كه شما نمىبينيد يعنى ملائكه را مىبينم .\r\n إِنِّي أَخافُ اللَّهَ وَ اللَّهُ شَدِيدُ الْعِقابِ  از كلام ابليس يا از كلام خداست تا عطف بر « قال » باشد .\r\nيعنى من از خدا مىترسم و خدا سخت عقوبت است . در خبر است : « 1 » ابليس در صف مشركين بود ، و در حالى كه دست حارث بن هشام را گرفته بود عقب‌نشينى مىكرد ، پس حارث به او گفت : اى سراقه آيا ما را بر همين حالت خوار مىكنى ؟\r\n\r\n\r\n","description":"","footnote":"\r\n( 1 ) تفسير صافى ج 2 : ص 308 ، تفسير برهان ج 2 : ص 90 . مجمع البيان ج 2 :\r\nص 549 .\r\n","page_name":" 61 ","page_number":61},
  {"content":"\r\n\r\nپس گفت : من چيزى را مىبينم كه شما نمىبينيد ، حارث گفت : به خدا سوگند جز جاسوسان يثرب را نمىبينى ، شيطان به سينه حارث زد و او را به سخن آورد و مردم فرار كرده و شكست خوردند ، پس وقتى به مكّه آمدند مردم گفتند : سراقه ما را شكست داد .\r\nسراقه گفت : به خدا سوگند من اصلا مسير شما را نمىدانستم تا اينكه خبر شكست شما به من رسيد ، به او گفتند :\r\nتو در فلان روز پيش ما آمدى ، او قسم ياد كرد كه من نيامدم و از اين داستان خبر ندارم ، پس آنگاه كه اسلام آوردند دانستند كه آن شخص شيطان بوده است . ( يعنى شيطان در تعيّن آدمى ! )  إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ غَرَّ هؤُلاءِ دِينُهُمْ  منافقان و كسانى كه در دلهايشان مرض است يعنى كسانى كه ظاهرا اسلام آوردند گفتند : اينان را دينشان بفريفته است « دينهم » متعلّق به يكى از افعال سابق ، يا بدل از « اذ زيّن لهم الشّيطان » است .\r\n وَ مَنْ يَتَوَكَّلْ عَلَى اللَّهِ فَإِنَّ اللَّهَ عَزِيزٌ  كسى كه بر خدا توكّل كند چون خداوند صاحب عزّت است او نيز عزيز و پيروز مىشود و مغلوب نمىگردد .\r\n حَكِيمٌ  خدا كارى كه به صلاح بندگانش باشد با حكمت خود انجام مىدهد از قبيل جرأت دادن به عدّهء اندك و پيروزى آنها بر عدّهء بسيار ، تا حقّ بودن دين آنها ظاهر شود .\r\n وَ لَوْ تَرى إِذْ يَتَوَفَّى الَّذِينَ كَفَرُوا  لفظ « لو » براى تمنّى است ، زيرا لفظ « ليت » در امثال اين قضايا زياد استعمال مىشود ، و مانعى ندارد كه لفظ\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n« لو » نيز به معنى « ليت » قرار داده شود ، و در اين صورت احتياج به تقدير جواب هم ندارد ، در حالى كه اگر « لو » به معنى شرط باشد جواب بايد محذوف باشد .\r\nيعنى : در اين صورت امر زشت و بدى را مىديدى . و خطاب به محمّد صلّى اللّه عليه و آله يا عموم است ، و مقصود مرگ آنها در روز بدر يا به صورت عموم بر مرگ هر كافرى دلالت مىكند .\r\n الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ  زدن ملائكه شامل همه اطراف كفّار مىشود ، يا مقصود صورتها و پشتهايشان است چنان كه در خبر است ، چون خداوند حيا دارد با كنايه سخن مىگويد .\r\n« و » مىگويند :  وَ ذُوقُوا عَذابَ الْحَرِيقِ  بچشيد عذاب سوزان را در دنيا و در آخرت .\r\n ذلِكَ بِما قَدَّمَتْ أَيْدِيكُمْ  از قول خدا يا ملائكه است كه اين همان است كه از پيش فرستاده‌ايد .\r\n وَ أَنَّ اللَّهَ لَيْسَ بِظَلَّامٍ لِلْعَبِيدِ  عطف بر « ما قدّمت » است ، و مقصود نفى سببيّت ظلم خداى تعالى است ، بنا بر اين حقّ عبارت اين است كه بگويد : « لا ، بأنّ اللّه ظلّام للعبيد » ولى چون اين عبارت موهم نسبت ظلم به خداى تعالى و نفى سببيّت ظلم براى عقوبت است ، آن را به صورت نفى ظلم و سببيّت نفى براى عقوبت ادا نمود ، چون بسيار مىشود كه ادات تسبيب آورده مىشود و مقصود نفى سببيّت است .\r\nچنان كه گفته مىشود : فلانى خودش اين كار را انجام\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمىدهد ، مقصود اين است كه بدون سبب انجام مىدهد ، پس اين آيه نسبت ظلم به خداى تعالى را به طور صريح نفى كرده است ، و سبب بودن ظلم را از باب اشاره و فحواى كلام نفى كرد ، نه اين كه آيه سبب عدم ظلم را بيان كند ، بخصوص طبق آن قاعده كه براى امر عدمى اصلا سببيّتى نمىتوان قائل شد ، و اين كه گفته مىشود عدم شرط سبب عدم مشروط است اين سخن در مقايسه با ملكات است ! و « ظلّام » از صيغه‌هاى نسبت است ( بر نسبت دلالت مىكند ) مانند تمّار ( خرمافروش ) نه از صيغه‌هاى مبالغه .\r\n كَدَأْبِ آلِ فِرْعَوْنَ  يعنى آنچه كه آنان بر آن هستند از كفر و معاصى كه مستلزم عقوبت است مانند عادت و كار فرعونيان است . يا اين كه ، آن متعلق به « يتوفّى » است و تشبيه تمثيلى است ، و « دأب » يعنى خصلت و سنّت كه صاحبش به آن عادت كرده و مداومت نموده است .\r\n وَ الَّذِينَ مِنْ قَبْلِهِمْ  مانند قوم‌هاى پيامبران پيشين .\r\n كَفَرُوا بِآياتِ اللَّهِ  كه نسبت به آيات خدا كفر ورزيدند .\r\nجمله استيناف است و جواب سؤال مقدّر از عادت و سنّت آنهاست ، گويا كه گفته شده است : « ما كان دأبهم » چگونه بود عادت و خصلت آنها ؟ و چه كارى درباره آنها انجام گرفت ؟ ، پس خداوند فرمود :  فَأَخَذَهُمُ اللَّهُ بِذُنُوبِهِمْ إِنَّ اللَّهَ قَوِيٌّ شَدِيدُ الْعِقابِ  خدا آنان را به گناهانشان گرفت ، كه همانا خدا نيرومند و شديد عقوبت است .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nترجمه و تفسير آيات 56 - 53\r\n\r\n[ سوره الأنفال ( 8 ) : آيات 53 تا 56 
  ]\r\nذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ وَ أَنَّ اللَّهَ سَمِيعٌ عَلِيمٌ ( 53 ) كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَذَّبُوا بِآياتِ رَبِّهِمْ فَأَهْلَكْناهُمْ بِذُنُوبِهِمْ وَ أَغْرَقْنا آلَ فِرْعَوْنَ وَ كُلٌّ كانُوا ظالِمِينَ ( 54 ) إِنَّ شَرَّ الدَّوَابِّ عِنْدَ اللَّهِ الَّذِينَ كَفَرُوا فَهُمْ لا يُؤْمِنُونَ ( 55 ) الَّذِينَ عاهَدْتَ مِنْهُمْ ثُمَّ يَنْقُضُونَ عَهْدَهُمْ فِي كُلِّ مَرَّةٍ وَ هُمْ لا يَتَّقُونَ ( 56 )\r\n\r\nترجمه :\r\nحكم ازلى خدا اين است كه خدا نعمتى را كه به قومى عطا كرد ، تغيير نمىدهد تا وقتى كه آن قوم حال خود را تغيير دهند كه خدا شنوا و داناى بد و خوب بندگان است .\r\nهمان‌طورىكه خوى فرعونيان و پيش از آنان بر اين شد كه آيات پروردگار خود را تكذيب كردند ما هم آنان را به كيفر گناهانشان هلاك كرديم و فرعونيان را در دريا غرق ساختيم و همهء آنان كه هلاك كرديم ستمكار بودند ،\r\nبدترين جانوران نزد خدا آنان هستند كه كافر شدند ( و در اثر لجاجت بر كفر خود ) ايمان هم نخواهند آورد ،\r\nچنان كه چند بار با تو عهد مسالمت بستند آنگاه عهد تو را در هر بار شكستند و در حفظ عهد تو راه تقوى نپيمودند .\r\n\r\nتفسير\r\n ذلِكَ  يعنى اين عقاب به دنبال كفر و عصيان بدان جهت است كه عادت الهى بر اين جارى شده است كه هر وقت صاحب نعمت ، حالش را تغيير دهد خدا نيز نعمت را به نقمت مبدّل سازد ، پس حقّ عبارت اين است كه گفته شود كه\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nخداوند نعمت قومى را به سبب تغيير احوالشان تغيير مىدهد .\r\nو ليكن خداوند چنين فرمود :\r\n بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ  آوردن عبارت « لم يك مغيّرا » براى اين است كه علاوه بر رساندن مطلب افادهء حصر نيز بكند ، و تغيير را نيز از خدا نفى كرده باشد ، نه اين كه بطور صريح و ابتداء نسبت تغيير به او داده شود .\r\n وَ أَنَّ اللَّهَ سَمِيعٌ عَلِيمٌ  پس گفتار بد آنان را مىشنود ، و مىداند كه آنها حالات خوبشان را تغيير دادند ، پس عادت خدا نيز بر اين جارى شده است كه نعمتش را تغيير دهد .\r\n كَدَأْبِ آلِ فِرْعَوْنَ  يعنى اين تغيير حالت كه در پى تغيير نعمت از جانب ماست به خاطر خصلت آل فرعون است ، تكرار سخن جهت تأكيد و مطلوب بودن آن در حين غضب است .\r\n وَ الَّذِينَ مِنْ قَبْلِهِمْ كَذَّبُوا بِآياتِ رَبِّهِمْ فَأَهْلَكْناهُمْ بِذُنُوبِهِمْ وَ أَغْرَقْنا آلَ فِرْعَوْنَ وَ كُلٌّ كانُوا ظالِمِينَ  و چون تكرار جهت مبالغه و براى اعلام شدّت خشم است ، مبالغه نمود ، و « كفروا » را به « كذّبوا » تبديل كرد . و گفت : آنها كه پيش از ايشان بودند ، آيات خدا را تكذيب كردند .  « فَأَهْلَكْناهُمْ بِذُنُوبِهِمْ وَ أَغْرَقْنا آلَ فِرْعَوْنَ وَ كُلٌّ كانُوا ظالِمِينَ »  در نتيجه آنها را به علّت گناهانشان هلاك كرديم و آل فرعون را غرق گردانيديم ، و همگى از ستمكاران بودند ، اين سخن از باب مطلوب بودن تطويل و رسوا نمودن در مقام غضب است .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n إِنَّ شَرَّ الدَّوَابِّ عِنْدَ اللَّهِ الَّذِينَ كَفَرُوا فَهُمْ لا يُؤْمِنُونَ  اين جمله نيز از باب مطلوب بودن تطويل و رسوا نمودن مقام غضب است ،  الَّذِينَ عاهَدْتَ مِنْهُمْ  تفسير به بنى قريظه كرده‌اند ، پس مقصود از معاهده عهد و پيمان متاركهء جنگ است و نيز به منافقين اصحاب پيامبر تفسير كرده‌اند .\r\nپس مقصود از عهد و پيمان ، عهد و پيمان بيعت است و بهتر اين است كه تعميم داده شود .\r\n ثُمَّ يَنْقُضُونَ عَهْدَهُمْ فِي كُلِّ مَرَّةٍ وَ هُمْ لا يَتَّقُونَ  و هر مرتبه عهد خود را شكستند و از سخط خدا پرهيز نمىكنند ، يا از عذاب تو و عذاب مؤمنين پرهيز نمىكنند .\r\nترجمه و تفسير آيات 63 - 57\r\n\r\n[ سوره الأنفال ( 8 ) : آيات 57 تا 63 
  ]\r\nفَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ ( 57 ) وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ إِنَّ اللَّهَ لا يُحِبُّ الْخائِنِينَ ( 58 ) وَ لا يَحْسَبَنَّ الَّذِينَ كَفَرُوا سَبَقُوا إِنَّهُمْ لا يُعْجِزُونَ ( 59 ) وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ وَ آخَرِينَ مِنْ دُونِهِمْ لا تَعْلَمُونَهُمُ اللَّهُ يَعْلَمُهُمْ وَ ما تُنْفِقُوا مِنْ شَيْءٍ فِي سَبِيلِ اللَّهِ يُوَفَّ إِلَيْكُمْ وَ أَنْتُمْ لا تُظْلَمُونَ ( 60 ) وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ إِنَّهُ هُوَ السَّمِيعُ الْعَلِيمُ ( 61 )\r\nوَ إِنْ يُرِيدُوا أَنْ يَخْدَعُوكَ فَإِنَّ حَسْبَكَ اللَّهُ هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ ( 62 ) وَ أَلَّفَ بَيْنَ قُلُوبِهِمْ لَوْ\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nأَنْفَقْتَ ما فِي الْأَرْضِ جَمِيعاً ما أَلَّفْتَ بَيْنَ قُلُوبِهِمْ وَ لكِنَّ اللَّهَ أَلَّفَ بَيْنَهُمْ إِنَّهُ عَزِيزٌ حَكِيمٌ ( 63 )\r\n\r\nترجمه :\r\nپس تو اى رسول ما چون با آنان مشغول كارزار شدى با تهديد و مجازات و اندرز ، آنان و پيروانشان را پراكنده ساز ، باشد كه زشتى نقض عهد را متذكّر شوند ،\r\nو چنانچه از خيانت‌كارى گروهى مىانديشى در اين صورت تو نيز منصفانه فسخ عهد را به آنان اعلام كن خدا خيانتكاران را دوست ندارد ،\r\nكافران هرگز نپندارند كه به كفر خويش پيش افتادند بلكه آنها پيوسته زبونند و هرگز خدا را زبون نتوانند كرد ،\r\nو شما اى مؤمنان در مقام مبارزه با آنها خود را مهيّا سازيد . و آنچه در راه خدا صرف مىكنيد ، خدا تمام را به شما عوض خواهد داد . و هرگز به شما ستم نخواهد شد .\r\nو اگر دشمنان به صلح و مسالمت تمايل داشتند تو نيز مايل به صلح باش ، و از مكر دشمن مينديش و بر خدا توكّل كن و كار خود را به او واگذار ، كه خدا شنواى دعاى مؤمنان و دانا به صلاح خلق است ،\r\nو اگر دشمنان به فكر فريب دادن تو باشند البتّه مطمئن باش كه خدا تو را كفايت كند . اوست كه به نصرت خود و يارى مؤمنان ، ترا مؤيّد و منصور گردانيد ،\r\nدلهاى مؤمنان را نسبت بهم الفت داد ، دلهايى كه اگر تو با تمام ثروت روى زمين مىخواستى الفت دهى نتوانستى ، ليكن خدا قلوب آنها را نسبت به هم الفت داد كه او بر هر كار مقتدر و به اسرار و مصالح امور مردم داناست .\r\n\r\nتفسير\r\n فَإِمَّا تَثْقَفَنَّهُمْ فِي الْحَرْبِ  پس اگر آنان را آمادهء\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nجنگ يافتى ، اگر مقصود منافقين امّت باشد جريان امر به دست على عليه السّلام مىشود كه با آنان مىبايد جنگ كند .\r\n فَشَرِّدْ بِهِمْ  با كشته و مجروح كردن آنها را پراكنده ساز .\r\n مَنْ خَلْفَهُمْ  كسانى كه پشت سر آنها هستند ، از ساير كفّار به اينكه شدّت عذاب تو را بشنوند و بدانند كه تو جنگجويان را مىكشى پس طمع در جنگ با تو نكنند ، و مقصود از اين آيه امر به كشتن شديد كفّار با رساترين وجه است .\r\n لَعَلَّهُمْ يَذَّكَّرُونَ  باشد كسانى كه پشت سر جنگجويان هستند ، كه متذكّر صدق نبوّت و شدّت عذاب تو بشوند .\r\n وَ إِمَّا تَخافَنَّ مِنْ قَوْمٍ خِيانَةً  زياد كردن « ما » بر ادات شرط در اينجا و در جملهء قبلى و ملحق شدن نون تأكيد جهت مبالغه در لزوم جزاست .\r\nيعنى اگر قطعا مىترسى از گروهى كه عهد و پيمان بسته بودند ( به قرينه قول خدا : ) .\r\n« خيانة » كه با شكستن عهد و پيمان خيانت ورزند و اثر مخالفت و نقض عهد براى تو ظاهر شود .\r\nنقل قول شده است كه اين آيه قبلا دربارهء معاويه نازل شده است و مربوط به وقتى مىشود كه وقتى كه به امير المؤمنين عليه السّلام خيانت كرد ، و مصداق آيه از چيزهائى است كه به دست على عليه السّلام جارى شده است . « 1 »\r\n\r\n\r\n","description":"","footnote":"\r\n( 1 ) منظور جنگ صفّين و نبرد على عليه السّلام با قاسطين و تعيين حكميّت پس از متاركه جنگ است .\r\n","page_name":" 69 ","page_number":69},
  {"content":"\r\n\r\n فَانْبِذْ إِلَيْهِمْ  پيمانشان را به سوى خودشان بينداز و آن را مراعات نكن در حالى كه مشتمل بر « على سواء » مساوى بودن با آنها باشد يا مشتمل بر حالتى باشد كه با حال آنان در نقض عهد مساوى باشد .\r\nزيرا نقص عهد از جانب تو پس از آنكه آنها نقض عهد كردند مذموم نيست .\r\n عَلى سَواءٍ إِنَّ اللَّهَ لا يُحِبُّ الْخائِنِينَ  بيان علّت امر جهت تعليل امر به شكستن عهد است يعنى اينكه خائنين داراى وجههء محبّت نيستند كه تو مراعات آنها را بكنى و پيمان با آنها را نشكنى .\r\n وَ لا يَحْسَبَنَّ الَّذِينَ كَفَرُوا  نهادن اسم ظاهر جاى ضمير از جهت تصريح به كفر و يك افتضاح و رسوايى براى آنهاست .\r\n سَبَقُوا  يعنى كفّار خيال نكنند از ما جلو زدند ، يا غلبه كردند ، و شايد معنى دوّم مناسب‌تر باشد ، چون آن جمله براى رفع خوف از آنها براى نقض عهد و پيمانشان است .\r\n إِنَّهُمْ لا يُعْجِزُونَ  يعنى جلو نمىزنند و غلبه نمىكنند .\r\n« يعجزون » از « اعجزه » به معنى « از او جلو زد » مىباشد . . . يا او را عاجز قرار داد ، و « لا يحسبنّ » به صورت غيبت ، و « انّ » با فتحه ، و وجوه اعراب براى كسى كه به زبان عرب آگاه باشد مخفى نيست .\r\n وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ  از چيزهايى كه به وسيلهء آن قوّت و شوكت شما تأمين مىشود ، از قبيل بزرگ‌نمايى و برترى و تفاخر در ميدان جنگ ( زيرا كه تكبّر در جنگ\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nممدوح است ) و نيز ابزار جنگى از قبيل اسلحه و غير آن آماده سازيد ، در خبر وارد شده است كه از جملهء آن چيزها خضاب به رنگ سياه است .\r\n وَ مِنْ رِباطِ الْخَيْلِ  از قبيل عطف خاص بر عامّ است ، زيرا كه رباط مصدر به معنى مربوط است يعنى بسته شده ، يا جمع « ربيط » است به همان معنى ، ولى استعمال آن در اسبهايى كه براى جهاد بسته مىشوند غلبه پيدا كرده است .\r\n تُرْهِبُونَ بِهِ  به آنچه كه در توان داريد از قوّه و نيرو فراهم سازيد تا با آن وسيله ايشان را بترسانيد .\r\n عَدُوَّ اللَّهِ وَ عَدُوَّكُمْ  كسانى كه از خيانت آنها مىترسيد دشمن خدا و دشمن شما هستند .\r\nآوردن اسم ظاهر ، براى آگاهاندن علّت و ذكر وصف ديگرى ، براى زشتى كار آنهاست .\r\n وَ آخَرِينَ مِنْ دُونِهِمْ  يعنى آن كفّار ديگرى كه از آنها ترس خيانت نداريد ، و آنها كسانى هستند كه بين شما و آنان عهد و پيمانى نيست ، يا اينكه نمىترسيد كه آنها پيمان با شما را بشكنند .\r\n لا تَعْلَمُونَهُمُ  يعنى آنها را خائن نمىدانيد مانند منافقين امّت كه به ظاهر اسلام آوردند و نفاق را مخفى كردند ، يا اينكه شخص آنها را چون از شما غايب بودند نمىشناسيد ، مانند عجم و اهل روم و شام .\r\n اللَّهُ يَعْلَمُهُمْ وَ ما تُنْفِقُوا مِنْ شَيْءٍ فِي سَبِيلِ اللَّهِ يُوَفَّ \r\n\r\n","description":"","footnote":"","page_name":" 71 ","page_number":71},
  {"content":"\r\n\r\n إِلَيْكُمْ وَ أَنْتُمْ لا تُظْلَمُونَ  پس ، از فقر نترسيد و آماده جهاد در راه خدا شويد به مقدارى كه مىتوانيد . و در حقّ شما ستم نمىشود بدين گونه كه چنين در راه خدا انفاق كرديد نقص و كمبود در آن راه نمىيابد ، زيرا خداوند جبران مىكند .\r\n وَ إِنْ جَنَحُوا لِلسَّلْمِ فَاجْنَحْ لَها  سلم به معنى صلح مؤنث سماعى است ، يعنى اگر مايل به صلح و دخول در اسلام شدند بر آنان بال صلح بگستر زيرا كه جنگ تو جز مقدّمه صلح نيست . يا مقصود دخول در ايمان است ، چنان كه از امام صادق عليه السّلام « 1 » است كه مقصود دخول در امر ماست .\r\n وَ تَوَكَّلْ عَلَى اللَّهِ  و از مكر و فريب آنها بر اثر صلح نترس ، كه خدا نگهدار توست .\r\n إِنَّهُ هُوَ السَّمِيعُ  خداوند شنواى هر چيزى است كه دربارهء تو گفته‌اند ، پس آنچه را كه در آن صلاح تو است ، تدبير مىكند .\r\n الْعَلِيمُ  خدا نيّت‌هاى آنان و عاقبت امر تو و امر آنها را مىداند ، و چيزى از او فوت نمىشود ، و چيزى از او جلو نمىزند .\r\n وَ إِنْ يُرِيدُوا أَنْ يَخْدَعُوكَ  اگر بخواهند به سبب صلح تو را فريب دهند و حيله به خرج دهند ، بدين گونه كه بخواهند آتش جنگ را با صلح روشن كنند تا خودشان آمادهء جنگ شوند و ياران تو اسلحه بر زمين گذارند ، پس نترس كه :\r\n\r\n\r\n","description":"","footnote":"\r\n( 1 ) تفسير صافى ج 2 ص 312 تفسير برهان ج 2 ص 91 تفسير عيّاشى 2 : ص 66 ج 75\r\n","page_name":" 72 ","page_number":72},
  {"content":"\r\n\r\n فَإِنَّ حَسْبَكَ اللَّهُ هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ  به طور قطع خدا براى تو كافى است كه او تو و مؤمنان را با يارى تأييد كرده است ؛ جمله در موضع تعليل است بنا بر اين كه استيناف بيانى باشد ، و مقصود يارى او به‌وسيله ملائكه است . ( كه پيش از اين در مورد غزوهء بدر گفته شد )  وَ أَلَّفَ بَيْنَ قُلُوبِهِمْ  پس در صورتى كه آنها با تمسّك صلح قصد خيانت داشته باشند خداوند مىتواند بين شما و خائنين طورى الفت ايجاد كند كه جنگ انجام نپذيرد .\r\n لَوْ أَنْفَقْتَ ما فِي الْأَرْضِ جَمِيعاً ما أَلَّفْتَ بَيْنَ قُلُوبِهِمْ  كه اگر هر چه در زمين است به آنها انفاق مىكردى نمىتوانستى در دلهاى آنها الفت ايجاد كنى ، زيرا كه تصرّف در دلها به دست خداست ، نه به دست بشرى و نه به دست نبوىّ تو است .\r\n وَ لكِنَّ اللَّهَ أَلَّفَ بَيْنَهُمْ  و لكن خدا بين آنان الفت ايجاد كرد . بعضى گفته‌اند كه : اين آيه دربارهء انصار نازل شده است ، چون بين اوس و خزرج هميشه جنگ و خونريزى بود كه به‌وسيله اسلام الفت و محبّت بين آنها برقرار شد .\r\n إِنَّهُ عَزِيزٌ  زيرا او بس مقتدر است و چيزى نمىتواند مانع تحقّق مقصود او گردد .\r\n حَكِيمٌ  و حكيم است و با حكمت خود آنچه كه به صلاح بندگانش مىباشد ، انجام مىدهد .\r\nترجمه و تفسير آيات 69 - 66\r\n\r\n[ سوره الأنفال ( 8 ) : آيات 64 تا 69 
  ]\r\nيا أَيُّهَا النَّبِيُّ حَسْبُكَ اللَّهُ وَ مَنِ اتَّبَعَكَ مِنَ الْمُؤْمِنِينَ ( 64 ) يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ إِنْ يَكُنْ مِنْكُمْ\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nعِشْرُونَ صابِرُونَ يَغْلِبُوا مِائَتَيْنِ وَ إِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لا يَفْقَهُونَ ( 65 ) الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَ إِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّهِ وَ اللَّهُ مَعَ الصَّابِرِينَ ( 66 ) ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ وَ اللَّهُ عَزِيزٌ حَكِيمٌ ( 67 ) لَوْ لا كِتابٌ مِنَ اللَّهِ سَبَقَ لَمَسَّكُمْ فِيما أَخَذْتُمْ عَذابٌ عَظِيمٌ ( 68 )\r\nفَكُلُوا مِمَّا غَنِمْتُمْ حَلالاً طَيِّباً وَ اتَّقُوا اللَّهَ إِنَّ اللَّهَ غَفُورٌ رَحِيمٌ ( 69 )\r\n\r\nترجمه :\r\nاى رسول ما يارى خدا ترا و مؤمنان را كه پيرو تو مىباشند ، كفايت مىكند . و از منافقان و كافران چشم يارى مدار ،\r\nاى رسول مؤمنان را به جنگ ترغيب كن اگر بيست نفر از شما صبور و پايدار باشيد بر دويست نفر از دشمنان پيروز خواهيد شد و اگر صد نفر بوديد با هزار نفر از كافران برابرى توانيد كرد و پيروزى به دست خواهيد آورد زيرا آنها گروهى بىدانشند ( و شما با دين و دانشيد لذا توانا و غالب بر آنهاييد )\r\nاكنون خدا بر شما تخفيف داد و دانست كه در شما ضعف ايمان راه يافته است ، پس اگر صد نفر صبور و بيدار باشيد بر دويست نفر و اگر هزار بر دو هزار نفر از آنان به اذن خدا غالب خواهيد شد ، و خدا با صابران و اهل ايمان است .\r\nهيچ پيغمبرى را روا نباشد كه از اسيران جنگ فديه بگيرد و آنان را رها كند ، بلكه بايستى خون ناپاكان را بسيار بريزد . شما اى اصحاب رسول ، متاعى فانى\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nناچيز دنيا را مىخواهيد در حالى كه خدا براى شما سراى ابدى و آخرت را مىخواهد ، و خدا مقتدر و كارش همه از روى حكمت است .\r\nاگر حكم سابق از امر نافذ خدا نبود ، همانا در آنچه گرفتيد به شما عذاب سخت رسيده بود ،\r\nپس اكنون از هر چه غنيمت بيابيد بخوريد ، حلال و گواراى شما باد و ليكن خداترس و پرهيزكار باشيد كه خدا آمرزندهء خطاها و مهربان به خلق است .\r\n\r\nتفسير :\r\n يا أَيُّهَا النَّبِيُّ حَسْبُكَ اللَّهُ وَ مَنِ اتَّبَعَكَ مِنَ الْمُؤْمِنِينَ  آن را تكرار نمود تا مقدّمه امر به تشويق و تحريض مؤمنين به قتال باشد ، و از سوى ديگر تكرار در مقام امتنان و اظهار محبّت و احساس مرغوب است .\r\n يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ وَ إِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لا يَفْقَهُونَ  اى پيامبر مؤمنان را به جنگ ترغيب كن . . . زيرا خدا آنها را براى پيروز شدن يارى مىكند كفّار مانند مؤمنين به خدا و كسى كه مىداند يارى به دست خدا و پيروزى از جانب اوست ، ثابت قدم نيستند .\r\n الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً  اين آيه پس از آنكه مؤمنين زياد شده‌اند نازل شده است ، و لذا وارد شده است كه اين آيه ناسخ چيزى است كه قبل از آن است .\r\n فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَ إِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّهِ وَ اللَّهُ مَعَ الصَّابِرِينَ \r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمقصود از ضعف ، ضعف در دلها است ، نه ضعف در ابدان تا با كثرت آنها منافات داشته باشد .\r\n ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ  جواب اصحاب پيامبر است كه از او درخواست كردند اسيرها را نكشند و از آنها فدا بگيرد ، و مقصود از « اثخان » زياد كشتن است از « اثخن فى العدوّ » وقتى كه غلبه پيدا كند و در بين دشمن زخمى زياد ايجاد كند .\r\n تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ  با گرفتن فديه كالاى دنيا را مىخواهيد در حالى كه خداوند براى شما آخرت را مىخواهد .\r\nبدين نحو كه بايد جهاد شما مشوب به اغراض دنيوى نباشد بلكه خالص بوده ، صرفا براى آخرت باشد .\r\n وَ اللَّهُ عَزِيزٌ  خداوند غلبه‌كننده است و از ذلّت پيامبرش بر فرض گرفتن فدا ، از اسيران نمىترسد . پس اين آيه جهت استدراك توهّم خوف ضعف و مغلوبيّت است .\r\n حَكِيمٌ  به جهت مصالحى كه آن را خودش مىداند ، امر به جهاد مىكند .\r\n لَوْ لا كِتابٌ مِنَ اللَّهِ سَبَقَ  يعنى اگر حكمى كه در لوح گذشته از اباحهء فدا و اعزاز مؤمنين ، يا نگهداشتن آنها تا زمان موعود نبود تا دين خدا به‌وسيله آنان عزيز شود عذاب سختى براى شما بود . و اين تهديد و جلوگيرى از كارى است كه در جنگ بدر انجام دادند كه از اسرا فدا گرفتند ، و بر اين كار اصرار\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنمودند در حالى كه رسول خدا صلّى اللّه عليه و آله آن را انكار مىكرد ، تا جايى كه راضى شدند ، از اين رو به تعداد اسرا و كسانى كه فديه از آنها گرفته شده بود در سال بعد در جنگ احد از مؤمنين كشته شدند .\r\n لَمَسَّكُمْ فِيما أَخَذْتُمْ عَذابٌ عَظِيمٌ  از فديه‌اى كه گرفتيد ، يا اصرارى كه بر گرفتن فديه مىكرديد .\r\nاگر در اباحهء فديه و اعزاز شما نوشته‌اى در لوح نبود عذاب سختى براى شما بود .\r\n فَكُلُوا مِمَّا غَنِمْتُمْ  پس بخوريد فديه را كه در آن نيز غنيمت است ، يا اينكه وقتى بلكه از اين اباحهء فديه و اعزاز و اعلاى كلمهء شما در كتاب آمده است پس از جهت غنيمت ، خودتان را به زحمت نيندازيد ، و از آن بخوريد .\r\n حَلالًا طَيِّباً وَ اتَّقُوا اللَّهَ  به صورت حلال و پاكيزه بخوريد ولى در اسراف كردن در غنيمت از خدا بترسيد ، يا از خيانت در غنيمت ، يا از مخالفت رسول خدا صلّى اللّه عليه و آله در مورد غنيمت از خدا بترسيد و آنچه را كه رسول خدا صلّى اللّه عليه و آله مىدهد به آن راضى باشيد .\r\n إِنَّ اللَّهَ غَفُورٌ  چون خداوند تجرّى شما را بر اصرار در فديه مىبخشد .\r\n رَحِيمٌ  در مورد اباحهء غنيمت و فديه بشما رحم مىكند .\r\nترجمه و تفسير آيات 73 - 70\r\n\r\n[ سوره الأنفال ( 8 ) : آيات 70 تا 73 
  ]\r\nيا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى إِنْ يَعْلَمِ اللَّهُ فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ وَ يَغْفِرْ\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nلَكُمْ وَ اللَّهُ غَفُورٌ رَحِيمٌ ( 70 ) وَ إِنْ يُرِيدُوا خِيانَتَكَ فَقَدْ خانُوا اللَّهَ مِنْ قَبْلُ فَأَمْكَنَ مِنْهُمْ وَ اللَّهُ عَلِيمٌ حَكِيمٌ ( 71 ) إِنَّ الَّذِينَ آمَنُوا وَ هاجَرُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ بَعْضُهُمْ أَوْلِياءُ بَعْضٍ وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا وَ إِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ إِلاَّ عَلى قَوْمٍ بَيْنَكُمْ وَ بَيْنَهُمْ مِيثاقٌ وَ اللَّهُ بِما تَعْمَلُونَ بَصِيرٌ ( 72 ) وَ الَّذِينَ كَفَرُوا بَعْضُهُمْ أَوْلِياءُ بَعْضٍ إِلاَّ تَفْعَلُوهُ تَكُنْ فِتْنَةٌ فِي الْأَرْضِ وَ فَسادٌ كَبِيرٌ ( 73 )\r\n\r\nترجمه :\r\nاى رسول به اسيرانى كه در دست شما مسلمانانند بگو كه : اگر خدا در دل شما خير و هدايتى مشاهده كند در مقابل آنچه از شما گرفته شد بهتر از آن را عطا كند و از گناهان شما مىگذرد كه خدا آمرزندهء گناهان و مهربان در حقّ خلق است .\r\nو اگر آن اسيران به اظهار اسلام قصد خيانت با تو دارند ، اى رسول ما غمگين مباش كه از اين پيش به خدا هم خيانت كردند كه خدا ترا بر آنها تمكين و تسلّط دهد ، خدا دانا به صلاح خلق و در حقّ بندگان درستكار است ،\r\nآنان كه به خدا ايمان آوردند و از وطن خود هجرت كردند و در راه خدا با مال و جانشان كوشش و فداكارى نمودند ( يعنى مهاجران مكّه ) و آنان كه به مهاجرين منزل دادند و آنها را يارى كردند ( يعنى انصار مدينه ) آنها دوستدار يكديگرند و آنهايى كه ايمان آوردند و ليكن مهاجرت نكرده‌اند هيچ شما دوستدار و طرفدار آنها نباشيد تا وقتى كه\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nهجرت گزينند ولى اگر از شما در كار دين و پيشرفت اسلام مدد خواستند بر شماست كه آنها را يارى كنيد مگر آنكه با قومى كه با شما عهد و پيمان بسته‌اند به خصومت برخيزند و بدانيد كه خدا به هر چه از نيك و بد مىكنيد آگاه است ،\r\nو آنان كه كافر شدند نيز بعضى دوستدار و مددكار يكديگرند ، و شما مسلمانان اگر آن را كه خدا دستور داده است كار نبنديد همانا فتنه و فساد بزرگ روى زمين را فرا خواهد گرفت .\r\n\r\nتفسير :\r\n يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى  اى پيامبر به كسانى كه در دست شما اسيرند يعنى اسراى بدر بگو ، يا به عبّاس و عقيل بن ابى طالب و نوفل بن حارث بگو ، چنان كه در خبر وارد شده كه آيه دربارهء عبّاس و عقيل و نوفل نازل شده است ، و داستان آنها و قصّه جنگ بدر به طور مفصّل در صافى مسطور است .\r\n إِنْ يَعْلَمِ اللَّهُ فِي قُلُوبِكُمْ خَيْراً  خدا رغبت و ميل در ايمان را در دلهاى شما مىداند ،  يُؤْتِكُمْ خَيْراً مِمَّا أُخِذَ مِنْكُمْ  بهتر از آنچه كه از شما گرفته است به شما مىدهد از قبيل غنيمت در جنگ و فديه پس از اسارت .\r\n وَ يَغْفِرْ لَكُمْ وَ اللَّهُ غَفُورٌ  و شما را در مورد دشمنى با رسول خدا كه از شما صادر شده بود ، مىبخشد  رَحِيمٌ  پس به شما بهتر از آنچه كه از شما گرفته شده مىدهد .\r\nحق عبارت اين است كه بگويد : خداوند شما را مىبخشد ، و بهتر را به شما مىدهد ، زيرا كه مغفرت و بخشش كه عبارت از\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nپوشيدن گناهان است مقدّم بر رحمت و بخشش است ، ولى چون مقام ، مقام اهتمام به عوض دادن آن چيزى است كه فوت شده است لذا آن را مقدّم داشت .\r\n وَ إِنْ يُرِيدُوا خِيانَتَكَ  عطف از جانب خداست بر گفته رسول به اعتبار معنى و ملاحظهء شخص مورد حكايت ، با قطع نظر از حكايت بودن آن ، و مانند آن زياد است .\r\nگويا كه گفته است : اگر خداوند بداند در دلهاى آنان خيرى است به آنها بهتر از آنچه كه از آنها گرفته شده است مىدهد ، و اگر قصد خيانت تو را دارند پس تعجّبى در آن نيست ،  فَقَدْ خانُوا اللَّهَ مِنْ قَبْلُ  كه پيش از اين هم به خدا خيانت كرده‌اند ، يعنى قبل از آنكه ارادهء خيانت به تو را كرده باشند ، خلاف حكم عقل كردند كه رسول باطنى آنهاست .\r\nپس خداوند مؤمنين را بر آنها مسلّط كرد ، پس بايد از تسلّط دربارهء مؤمنين بر آنها بترسند .\r\nو گاهى چنين تفسير شده است : اگر ارادهء خيانت به تو دربارهء على را دارند تعجّب مكن آنها از اينكه فرمانت را دربارهء تو كه فرمانت را دربارهء على نمىپذيرند به خدا خيانت كرده‌اند .\r\n فَأَمْكَنَ مِنْهُمْ  و خداوند على و يارانش را بر آنها تسلّط مىبخشد .\r\n وَ اللَّهُ عَلِيمٌ  و خداوند دانا به ارادهء هر اراده‌كننده است  حَكِيمٌ  خداوند حكيم است و امر تو و امر خائنين را بر طبق حكمتش تدبير مىكند .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n إِنَّ الَّذِينَ آمَنُوا  كسانى كه با ايمان عام به سبب قبول دعوت ظاهرى و بيعت عامّ ايمان آورده‌اند ،  وَ هاجَرُوا  و از دار شرك به مدينهء رسول صلّى اللّه عليه و آله هجرت كرده‌اند .  وَ جاهَدُوا  و با دشمنان رسول جهاد نموده‌اند ،  بِأَمْوالِهِمْ  به اينكه اموالشان را بر خودشان و بر مجاهدين در جهاد بذل كنند .  وَ أَنْفُسِهِمْ  به اينكه جانهاى خود را در راه خدا بذل مىكنند در حالى كه آنان  فِي سَبِيلِ اللَّهِ  در راه خدا يا در حفظ راه خدا هستند كه آن عبارت از نبوّت است ، يا در تحصيل راه خدا هستند و آن ولايت است .\r\nيا معنى آيه اين است : كسانى از افراد انسان در عالم كبير ، يا از اولاد آدم كه قواى انسانى در عالم صغير هستند ايمان بياورند ، و از وطنهاى شرك نفسانى خود به شهر سينه‌هايشان كه شهر رسول باطنى آنهاست مهاجرت كنند ، و در راه خدا كه راه قلب است با اموال حقيقى كه آن عبارت از قوا و مدركاتشان مىباشد ، جهاد كنند ، تا اينكه آن قوا را با رياضت‌ها و مجاهدت‌ها تضعيف نمايند .\r\nيا معنى آيه اين است : كسانى كه با بيعت خاص و ايمان خاص ايمان آوردند ، و از وطنهاى شركشان به شهرهاى سينه‌هايشان مهاجرت كردند و با اموال حقيقى و جانهايشان در حالى كه در راه خدا بودند جهاد كردند .\r\nامّا راه خدا عبارت از راه ولايت است كه سالكش را به فناى فى اللّه يا در حفظ راه خدا مىرساند .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nو همه اين معانى چون داراى ترتّب تصاعدى طولى است نه عرضى مىتواند مقصود باشد ، بدون اينكه استعمال لفظ در بيشتر از يك معنى لازم بيايد ، چنانچه بارها اين مطلب گذشت .\r\n وَ الَّذِينَ آوَوْا وَ نَصَرُوا  و كسانى كه به مهاجرين پناه دادند و آنان را يارى كردند . آنها بر حسب معنى اوّل انصار صورى هستند و بر حسب معانى ديگر كسانى هستند كه مناسب آن معانى باشند .\r\n أُولئِكَ بَعْضُهُمْ أَوْلِياءُ بَعْضٍ  مقصود از اولياء در اينجا محبّان و دوستداران است و آن را به خبر ادا كرد تا اشاره به اين باشد كه ولايت محبّت ، لازمهء آنان است . يا مقصود اولياى ميراث است چنان كه در اخبار آمده است كه اين آيه منسوخ است به آيه :  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  .\r\n وَ الَّذِينَ آمَنُوا  و كسانى كه به بيعت عامّ يا خاصّ ايمان آوردند .\r\n وَ لَمْ يُهاجِرُوا  و از دار شرك صورى يا از دار شرك نفسانى هجرت نكرده‌اند .\r\n ما لَكُمْ مِنْ وَلايَتِهِمْ مِنْ شَيْءٍ  شما دوستدار آنان نباشيد زيرا آنان را ولايتى نيست ، از اين رو كه آنها اتّصال صورى خود را كه با بيعت صورى حاصل مىشود با اتّصال معنوى مقرون نكردند بدين نحو كه در طريق خليفهء صورى يا باطنى خارج نشدند ، پس از حيث معنى نه به شما متّصل شدند ، و نه به كسى\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nكه شما به او متّصل شديد ، پس بين شما و آنها و ولايت اتّصالى نيست . و در نتيجه بين شما و آنها نه توارث هست و نه دوستى .\r\n حَتَّى يُهاجِرُوا وَ إِنِ اسْتَنْصَرُوكُمْ فِي الدِّينِ  مگر اينكه هجرت گزينند ، ولى اگر از شما در امور دين يارى خواستند نه در امور دنيوى ، نظر به مفهوم قيد  فَعَلَيْكُمُ النَّصْرُ  بر شماست يارى آنان ، زيرا كه اتّصال صورى آنها داراى حرمت است و براى آنان بر عهدهء شما حقّى ايجاد مىكند .\r\n إِلَّا عَلى قَوْمٍ بَيْنَكُمْ وَ بَيْنَهُمْ مِيثاقٌ  مگر اينكه بر قومى كه بين شما و ايشان پيمانى است ، به خصومت برخيزند .\r\nزيرا كه ميثاق و پيمان اگر چه حقّ ، و حرمت آن پائين‌تر و كمتر از بيعت و اسلام است ، ولى خود آن نيز نوعى وصلت است و داراى حرمت ، البتّه وصلت اسلامى بدون اينكه مقترن به وصلت معنوى باشد به نحوى كه بر آن وصلت فائق و برتر آيد ، قوّت و نيروئى ندارد .\r\n وَ اللَّهُ بِما تَعْمَلُونَ بَصِيرٌ  و خداوند به دوستى كردن با كسى كه مأمور به دوستى با او شده‌ايد و ترك دوستى با كسى كه مأمور به ترك آن شده‌ايد بينا و آگاه است .  وَ الَّذِينَ كَفَرُوا  آنان كه به علّت ترك بيعت نبوى يا ولوى كافر شدند .  بَعْضُهُمْ أَوْلِياءُ بَعْضٍ  بعضى از آنها دوستدار بعضى ديگراند البتّه به حكم سنخيّت و هم جنس بودن ، و گرنه آنها مانند سگان وحشى هستند كه همديگر را گاز مىگيرند ، بلى اگر غير ا جنس خودشان را ببينند متّفق شده با هم بر او حمله مىبرند .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n متحد جانهاى شيران خداست * جان گرگان و سگان از هم جداست \r\n إِلَّا تَفْعَلُوهُ تَكُنْ فِتْنَةٌ  يعنى آنچه را كه از دوستى و ترك آن ذكر كرديم جهت اصلاح نظام معاش است كه منجر به نظام معاد مىشود ، زيرا كه دوستى موجب هم‌بستگى فكرى است ، و در ترك دوستى بين مؤمنين و مهاجرين با يكديگر و دوستى با كفّار اگر چه از خويشان باشند ، اختلاف آراء است كه فساد  فِي الْأَرْضِ  را به دنبال دارد ، يعنى فساد در زمين عالم كبير و در زمين عالم صغير .\r\n وَ فَسادٌ كَبِيرٌ  چون كفّار به علّت اختلاف آرايى كه داريد بر شما جرى مىشوند . و با گشودن باب دوستى با شما مىفهمند كه چگونه بايد بر شما غلبه كرده پيروز شوند ، اين مطلب به عنوان فساد بزرگ ذكر شده است .\r\nترجمه و تفسير آيات 75 - 74\r\n\r\n[ سوره الأنفال ( 8 ) : آيات 74 تا 75 
  ]\r\nوَ الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ هُمُ الْمُؤْمِنُونَ حَقًّا لَهُمْ مَغْفِرَةٌ وَ رِزْقٌ كَرِيمٌ ( 74 ) وَ الَّذِينَ آمَنُوا مِنْ بَعْدُ وَ هاجَرُوا وَ جاهَدُوا مَعَكُمْ فَأُولئِكَ مِنْكُمْ وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ إِنَّ اللَّهَ بِكُلِّ شَيْءٍ عَلِيمٌ ( 75 )\r\n\r\nترجمه :\r\nو آنانى كه ايمان آوردند و هجرت گزيدند و در راه خدا كوشش و جانفشانى كردند و هم آنان كه مهاجران را منزل دادند و آنها را يارى كردند ، آنها به حقيقت اهل ايمانند ، و\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nهم آمرزش خدا و روزى نيكوى بهشتى مخصوص آنهاست ،\r\nو آنان كه ايمان آورده‌اند و بعد از شما هجرت گزيدند و به اتّفاق شما در راه دين جهاد كردند آنها نيز از شما مؤمنان هستند ( و در حكم دوستى و يارى و برادرى همه يكسانند ) و ارث مراتب خويشاوندان در كتاب خدا بعض مقدّم بر بعض ديگر مقرّر شده است كه خدا به هر چيز و به همهء مصالح خلق داناست .\r\n\r\nتفسير :\r\n وَ الَّذِينَ آمَنُوا   وَ هاجَرُوا وَ جاهَدُوا فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ هُمُ الْمُؤْمِنُونَ حَقًّا  ايمان را با همان لفظ خودش تكرار كرد تا آنها را با مدحشان احضار كند و نيز اشعار به علّت حكم داشته باشد .\r\n لَهُمْ مَغْفِرَةٌ وَ رِزْقٌ كَرِيمٌ  منظور از رزق كريم روزى علوى است نه مانند روزىهاى زمينى كه در تحصيل آن زحمت و مشقّت است و خوردن آن نيز موجب زحمت و پس از خوردن محتاج به دفع است .\r\n وَ الَّذِينَ آمَنُوا مِنْ بَعْدُ  آنان كه بعد از ايمان و هجرت شما ، ايمان آوردند .\r\n وَ هاجَرُوا وَ جاهَدُوا مَعَكُمْ فَأُولئِكَ مِنْكُمْ  و با شما در هجرت و جهاد شركت كردند دوستى با آنها واجب است مانند دوستى با خودتان .\r\n وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  و خويشاوندان برخى بر برخى ديگر ، برترى دارند يعنى در نوشته‌اى كه به سبب هجرت و نصرت در لوح است ، تفاوت و\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبرترى به وجود مىآيد و آن توارث منسوخ مىشود .\r\n إِنَّ اللَّهَ بِكُلِّ شَيْءٍ عَلِيمٌ  به درستى كه خداوند به هر چيز و همه مصالح خلق داناست ، پس گاهى خداوند به توارث به سبب هجرت و گاهى به سبب خويشاوندى يا بنا به مصلحتى كه خودش مىداند ، حكم مىكند و شما را به دوستى بين خودتان و ترك دوستى با كفّار امر مىكند كه آن نيز به جهت مصالحى است كه خود به آن عالم است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nسورة توبه\r\nيك‌صد و بيست و نه آيه است ، كه همهء آن مدنى است و بعضى گفته‌اند غير از دو آيه همه مدنى است . و آن دو آيه قول خداى تعالى  « لَقَدْ جاءَكُمْ رَسُولٌ . . .  تا آخر سوره » است .\r\nبراى اين سوره ده نام شمرده‌اند :\r\n1 - سوره برائت . 2 - توبه . 3 - الفاتحه . 4 - المبعثرة براى اينكه از اسرار منافقين بحث مىنمايد . 5 - المقشقشه از جهت تبرئه آن از نفاق . 6 - البحوث ، جهت بحث آن از اسرار منافقين .\r\n7 - المدمدمه يعنى هلاك‌كننده . 8 - الحافره از حفر به معنى پاكسازى . 9 - المثيره . 10 - سورهء عذاب .\r\nاز امير المؤمنين عليه السّلام روايت شده است كه در اوّل سورهء برائت  بِسْمِ اللَّهِ الرَّحْمنِ الرَّحِيمِ  نازل نشد زيرا كه  بِسْمِ اللَّهِ  براى امان و رحمت است در حالى كه سورهء برائت براى دفع امان و توسّل به شمشير نازل شده است .\r\nاز امام صادق عليه السّلام است كه سورهء انفال و برائت يك سوره هستند و لذا بين آنها  بِسْمِ اللَّهِ الرَّحْمنِ الرَّحِيمِ  نازل نشده است .\r\nبعضى گفته‌اند : آيات قرآن بر نبىّ صلّى اللّه عليه و آله نازل مىشد ، پس برخى از نويسندگان را فرا مىخواند و مىگفت : اين آيه را در\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nفلان سوره و فلان سوره بگذار و انفال نخستين سوره بود كه در مدينه نازل شد و برائت ، آخرين سوره و رسول خدا صلّى اللّه عليه و آله وفات يافت و بيان نفرمود كه سورهء برائت دنبالهء همان سوره انفال است يا اينكه سوره‌اى مستقل مىباشد و آن نويسندگان ( كاتبان وحى ) ، آن سوره را بدون  بِسْمِ اللَّهِ الرَّحْمنِ الرَّحِيمِ  بعد از انفال آورده‌اند .\r\nترجمه و تفسير آيات 5 - 1\r\n\r\n[ سوره التوبة ( 9 ) : آيات 1 تا 4 
  ]\r\nبَراءَةٌ مِنَ اللَّهِ وَ رَسُولِهِ إِلَى الَّذِينَ عاهَدْتُمْ مِنَ الْمُشْرِكِينَ ( 1 ) فَسِيحُوا فِي الْأَرْضِ أَرْبَعَةَ أَشْهُرٍ وَ اعْلَمُوا أَنَّكُمْ غَيْرُ مُعْجِزِي اللَّهِ وَ أَنَّ اللَّهَ مُخْزِي الْكافِرِينَ ( 2 ) وَ أَذانٌ مِنَ اللَّهِ وَ رَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ فَإِنْ تُبْتُمْ فَهُوَ خَيْرٌ لَكُمْ وَ إِنْ تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِي اللَّهِ وَ بَشِّرِ الَّذِينَ كَفَرُوا بِعَذابٍ أَلِيمٍ ( 3 ) إِلاَّ الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئاً وَ لَمْ يُظاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّهَ يُحِبُّ الْمُتَّقِينَ ( 4 )\r\n\r\nترجمه :\r\nاز اين پس خدا و رسولش از عهد مشركانى كه با شما عهد بستند و شكستند بيزارى جست ،\r\nپس به شما مشركان تا چهار ماه ديگر مهلت داده مىشود كه در زمين گردش و آسايش كنيد ، و بدانيد كه شما بر قدرت خدا غالب نخواهيد شد ، بلكه زبون و مغلوب امر خدا و رسول شويد . و همانا خدا كافران\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nرا خوار و ذليل خواهد كرد\r\nو در بزرگترين روز حجّ ( حجّ اكبر ) كه همه در مكّه جمعند ، خدا و رسولش به مردم اعلام مىدارند كه بعد از اين خدا و رسول از مشركين بيزارند ، پس هرگاه شما مشركان از شرك توبه كرده به اسلام گرويديد ، برايتان در دنيا و عقبى بهتر خواهد بود . و اگر روى بگردانيد ، بدانيد كه شما بر قدرت خدا غالب نياييد . چنانچه ايمان نياوردند مژدهء عذاب دردناك به آن كافران برسان ،\r\nمگر آن گروه از مشركان كه با آنها عهد بسته‌ايد و هيچ عهد شما نشكستند و هيچ يك از دشمنان شما را يارى نكرده باشند . پس با آنها عهد را تا مدّتى كه مقرّر داشته‌ايد نگاه داريد كه خدا پرهيزكاران را كه به عهد خود وفا كنند دوست دارد .\r\n\r\nتفسير :\r\n بَراءَةٌ مِنَ اللَّهِ وَ رَسُولِهِ إِلَى الَّذِينَ عاهَدْتُمْ مِنَ الْمُشْرِكِينَ  لفظ ( براءة ) از مصدرهايى است كه جانشين افعالشان مىشوند و اصل آن چنين است :\r\n( برئ اللّه و رسوله براءة من الّذين عاهدتم ) سپس فعل حذف شده و مصدر جاى آن را گرفته است و فاعل نيز به حرف جر وصل شده تا صفت مصدر باشد و نظير اين آنجاست كه مىگويند : « زعما منهم و خلافا لهم » كه اصل آن دو « زعموا و خالفوا » است و لفظ « من » تبديل به لفظ « الى » شده است تا اشعار به تضمين « 1 » معنى وصول يا تقدير آن باشد .\r\nسپس از نصب ( براءة ) به رفع عدول شده تا مبالغه و تأكيد باشد و بنا بر اصلش با نصب نيز خوانده شده است .\r\n\r\n\r\n","description":"","footnote":"\r\n( 1 ) معنى تضمين سابقا گذشت .\r\n","page_name":" 89 ","page_number":89},
  {"content":"\r\n\r\nبنا بر اين ( براءة ) مبتداست كه وسيلهء صفت تخصيص يافته است و خبر آن  إِلَى الَّذِينَ عاهَدْتُمْ  مىباشد و محتمل است كه خبر مبتداى محذوف باشد و لفظ  ( مِنَ اللَّهِ )  و  ( إِلَى الَّذِينَ عاهَدْتُمْ )  دو صفت براى آن باشند .\r\nيعنى برائتى كه ناشى از خداست به كسانى مربوط است كه با آنها عهد بستيد ، يا اين برائت است از جانب خدا به كسانى كه با آنها عهد بستيد رسيده است . علّت اينكه معاهده و پيمان به مسلمانان نسبت داده شده است با وجودى كه از رسول خدا صلّى اللّه عليه و آله بود ، ازآن‌رو است كه معاهده به صلاح مسلمين بوده ، انگار از خود آنها صادر شده است و برائت به خدا و رسول نسبت داده شده در حالى كه خطاب به مسلمين است تا اشاره‌اى باشد مبتنى بر اينكه برائت بر مسلمين و كسانى كه با آنها عهد بستيد واجب است . و اگر چه عامّ است ، ولى به قرينهء استثنايى كه مىآيد ، به كسانى كه عهد را بشكنند ، اختصاص مىيابد پس نظر و تأمّل در اينكه چگونه از رسول صلّى اللّه عليه و آله نقض عهد جائز است از اصل ( ناصحيح ) و ساقط است .\r\n فَسِيحُوا فِي الْأَرْضِ أَرْبَعَةَ أَشْهُرٍ  مدّت چهار ماه فرصت داريد تا در زمين ( آزادانه ) بگرديد ، اعلام كردن و مهلت دادن از جهت انصاف و اميد به توبه كردن آنها است ، و مراد از چهار ماه از بيستم ماه ذىالحجّه تا دهم ربيع الثّانى است .\r\nنقل شده است كه فتح مكّه در سال هشتم از هجرت بوده ، و نزول سورهء برائت در سال نهم ، و حجّة الوداع در سال دهم به وقوع پيوسته است .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمفسّرين عامّه و خاصّه متّفق‌القولند كه رسول خدا صلّى اللّه عليه و آله ابو بكر را بر موسم حجّ امير الحاجّ قرار داد ، پس خاصّه گفته‌اند :\r\nاو را با سوره برائت فرستاد ، سپس وحى بر رسول خدا صلّى اللّه عليه و آله نازل شد كه اين پيام را به مردم نرسان مگر به توسّط مردى از خودت ، پس على عليه السّلام را فرستاد و على عليه السّلام به ابو بكر ملحق شد ، و سورهء برائت را از او گرفت و عامّه گفته‌اند : سورهء برائت بعد از فرستادن ابا بكر نازل شد و بعد از آن على عليه السّلام را فرستاد ، و در اين مورد از رسول خدا صلّى اللّه عليه و آله سؤال شد .\r\nفرمود : اين سوره را ادا نمىكند مگر مردى از خود ( من ) و تفصيل اين داستان در كتب فريقين مذكور است .\r\n وَ اعْلَمُوا أَنَّكُمْ غَيْرُ مُعْجِزِي اللَّهِ  و بدانيد كه شما قادر به جلوگيرى از عذاب خدا نيستيد ، تهديد آنها است كه به اينكه مهلت دادن به حال ايشان سودى ندارد .\r\n  وَ أَنَّ اللَّهَ مُخْزِي الْكافِرِينَ وَ أَذانٌ مِنَ اللَّهِ وَ رَسُولِهِ   و خداوند خواركنندهء كافران است ، و دستورى است از جانب خدا و پيامبرش اين لفظ « اذان » نيز نظير برائت از خداست كه مصدر جاى فعل نشسته و عدول به رفع شده است .\r\n إِلَى النَّاسِ  بر مردم ، و اين از جاهايى است كه مقام تهديد و غضب است و تكرار در آن مطلوب مىباشد .\r\n يَوْمَ الْحَجِّ الْأَكْبَرِ  در روز حجّ اكبر روز نحر ( قربانى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nشتر ) حجّ اكبر ناميده « 1 » شده است ، چون در مقابل عمره است ، يا اينكه بزرگترين افعال حجّ در روز نحر انجام مىيابد ، يا اينكه آن سالى سالى بوده است كه مسلمين و مشركين در آن سال حجّ گذاردند .\r\n أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ  اعلام از جانب خداست به اينكه خدا و رسولش از مشركين بيزارند ، عطف است بر ضمير مستتر در « برىء » و به نصب نيز خوانده شده است تا عطف بر اسم « انّ » باشد .\r\n فَإِنْ تُبْتُمْ فَهُوَ خَيْرٌ لَكُمْ وَ إِنْ تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِي اللَّهِ  اين نيز از قبيل تكرار است كه در مقام تهديد مطلوب است .\r\n وَ بَشِّرِ الَّذِينَ كَفَرُوا بِعَذابٍ أَلِيمٍ  بشارت به عذاب از قبيل استعمال ضدّ است در ضدّ از باب استهزاء .\r\n إِلَّا الَّذِينَ عاهَدْتُمْ مِنَ الْمُشْرِكِينَ  استثناء از مشركين است تا بيان كند كه عهد و پيمان براى كسانى كه عهد نشكستند\r\n\r\n\r\n","description":"","footnote":"\r\n( 1 ) در اخبار وارده آمده است هر سالى كه روز جمعه مصادف با روز عرفه باشد حجّ آن سال را حجّ اكبر مىنامند بديهى است فقهاى والامقام كثّر الله امثالهم در تعريف حجّ اكبر و يوم النّحر در كتابهاى فقه شرح مفصّلى مرقوم فرموده‌اند كه در اين مختصر شرح آن ميسّر نيست . حضرت آقاى حاج سلطان حسين تابنده رضا على شاه ( قدّس سرّه ) در رسالهء خاطرات سفر حجّ در مورد حجّ اكبر چنين توصيف فرموده‌اند : « در تمام مراحل بايد حاجى بخصوص كسانى كه در راه سلوك واقع شده‌اند از توجّه و تذكّر غفلت نكرده دل را به ياد خدا سرگرم و از ظاهر به باطن بپردازند و در طواف خانهء دل بكوشند تا صاحب‌خانه را بيابند و حجّ اكبر نمايند . »\r\n","page_name":" 92 ","page_number":92},
  {"content":"\r\n\r\nبه حال خود باقى است .\r\n ثُمَّ لَمْ يَنْقُصُوكُمْ شَيْئاً  هيچ يك از شروط عهد را كم نگذاشتند و نقض نمىكردند .\r\n وَ لَمْ يُظاهِرُوا عَلَيْكُمْ أَحَداً  و با كسى عليه شما هم پشت نشده باشند . چون نقض شروط و كمك كردن به دشمن نقض فعلى و جدّى محسوب مىشود .\r\n فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّهَ يُحِبُّ الْمُتَّقِينَ  در اين صورت تا مدّت پايان عهد بر پيمان خود باشيد زيرا خدا تقواپيشگان را دوست دارد و كسى كه عهد را بدون سبب نقض كند ، تقوى پيشه نيست .\r\nترجمه و تفسير آيات 9 - 6\r\n\r\n[ سوره التوبة ( 9 ) : آيات 5 تا 8 
  ]\r\nفَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ وَ خُذُوهُمْ وَ احْصُرُوهُمْ وَ اقْعُدُوا لَهُمْ كُلَّ مَرْصَدٍ فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَخَلُّوا سَبِيلَهُمْ إِنَّ اللَّهَ غَفُورٌ رَحِيمٌ ( 5 ) وَ إِنْ أَحَدٌ مِنَ الْمُشْرِكِينَ اسْتَجارَكَ فَأَجِرْهُ حَتَّى يَسْمَعَ كَلامَ اللَّهِ ثُمَّ أَبْلِغْهُ مَأْمَنَهُ ذلِكَ بِأَنَّهُمْ قَوْمٌ لا يَعْلَمُونَ ( 6 ) كَيْفَ يَكُونُ لِلْمُشْرِكِينَ عَهْدٌ عِنْدَ اللَّهِ وَ عِنْدَ رَسُولِهِ إِلاَّ الَّذِينَ عاهَدْتُمْ عِنْدَ الْمَسْجِدِ الْحَرامِ فَمَا اسْتَقامُوا لَكُمْ فَاسْتَقِيمُوا لَهُمْ إِنَّ اللَّهَ يُحِبُّ الْمُتَّقِينَ ( 7 ) كَيْفَ وَ إِنْ يَظْهَرُوا عَلَيْكُمْ لا يَرْقُبُوا فِيكُمْ إِلاًّ وَ لا ذِمَّةً يُرْضُونَكُمْ بِأَفْواهِهِمْ وَ تَأْبى قُلُوبُهُمْ وَ أَكْثَرُهُمْ فاسِقُونَ ( 8 )\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nترجمه :\r\nپس از آنكه ماه‌هاى حرام ( ذىقعده و ذىحجّه و محرم و رجب ) گذشت ، آنگاه مشركين را هرجا يابيد به قتل رسانيد و آنها را دستگير و محاصره كنيد و از هر سو در كمين آنها باشيد چنانچه از شرك توبه كرده نماز اسلام را به پا داشتند و زكات دادند پس از آنها دست بداريد و توبه آنان را بپذيريد كه خدا آمرزنده و مهربان است ،\r\nو هرگاه يكى از مشركان پناه آورد كه از دين آگاه شود ، به دو پناه ده تا كلام خدا را بشنود . پس از شنيدن سخن خدا او را بىهيچ خوف و انديشه به مأمن و منزلش برسان زيرا كه اين مشركان مردم نادانند اگر ايمن شده آيات خدا را بشنوند ، باشد كه ايمان آرند ،\r\nچگونه با مشركانى كه عهد خدا و رسول شكستند خدا و رسولش عهد آنان را نگهدارند ( البتّه با عهدشكن نبايد عهد نگهداشت ) ليكن با آن مشركان كه در مسجد الحرام عهد بسته‌ايد تا زمانى كه آنها بر عهد خود پايدارند . شما هم بر عهد آنها بپاييد كه خدا پرهيزكاران را ( كه به عهد وفا مىكنند ) دوست دارد .\r\nچگونه با مشركان عهدشكن وفاى به عهد توان كرد ؟ در صورتى كه آنها اگر بر شما مسلمانان پيروز شوند مراعات هيچ علاقهء خويشى و عهد و پيمان نخواهند كرد و به زبان‌بازى و سخنان فريبنده شما را خوشنود مىسازند در صورتى كه جز كينهء شما را ندارند و بيشتر آنان فاسق و نابكارند .\r\n\r\nتفسير :\r\n فَإِذَا انْسَلَخَ الْأَشْهُرُ الْحُرُمُ  هنگامى كه ماه‌هاى حرام پايان يافت . مقصود همان ماه‌هاى سياحت است كه خداوند آنها را حرام قرار داده تا مشركين در امان باشند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n فَاقْتُلُوا الْمُشْرِكِينَ حَيْثُ وَجَدْتُمُوهُمْ  مشركان را هرجا يافتيد حتّى در داخل حلّ « 1 » و حرم بكشيد .\r\n وَ خُذُوهُمْ  و اسيرشان سازيد .\r\n وَ احْصُرُوهُمْ  در مسجد الحرام محاصره‌شان كنيد .\r\n وَ اقْعُدُوا لَهُمْ كُلَّ مَرْصَدٍ  و از هر سو در كمين آنها باشيد تا در بلاد قدرت و بسط پيدا نكنند .\r\n فَإِنْ تابُوا  پس اگر توبه كردند ، با توبه نبوى ، يعنى اسلام آوردند .\r\n وَ أَقامُوا الصَّلاةَ وَ آتَوُا الزَّكاةَ  و احكام اسلام را چون نماز و زكات اطاعت كردند .\r\n فَخَلُّوا سَبِيلَهُمْ  آنها را آزاد بگذاريد ، چون در اين هنگام آنها امثال شما مىشوند ، و به سود آنهاست آنچه كه به سود شماست و به ضرر آنهاست آنچه كه به ضرر شماست .\r\n إِنَّ اللَّهَ غَفُورٌ  كه خدا با توبه آنچه را كه از آنها صادر شده است مىبخشد .\r\n رَحِيمٌ  و به واسطه اسلام و اقامهء احكام آن ، به آنها رحم مىكند .\r\n وَ إِنْ أَحَدٌ مِنَ الْمُشْرِكِينَ اسْتَجارَكَ  اگر يكى از مشركين از شرّ مؤمنين يا غير مؤمنين به تو پناه آورد و در امور دنيوى از تو امان خواست .\r\n\r\n\r\n","description":"","footnote":"\r\n( 1 ) حلّ مصدر است يعنى از احرام بيرون آمدن ( يعنى اعم از اينكه محروم بودند يا از احرام بيرون آمده بودند .\r\n","page_name":" 95 ","page_number":95},
  {"content":"\r\n\r\n فَأَجِرْهُ  پس به او پناه بده كه توجّه بسوى تو اگر چه براى دنيا باشد داراى حرمت است كه نبايد هتك حرمت شود ، چنان كه براى به خود بستن و نسبت دادن اسلام نيز به واسطهء تشابه به اسلام و اطاعت احكام آن حرمتى است ، و هدف از پناه دادن شنيدن كلام خداست كه بدين‌وسيله مقصود از ارسال تو حاصل مىشود .\r\n حَتَّى يَسْمَعَ كَلامَ اللَّهِ  تا كلام خدا را بشنود زيرا كه شنيدن كلام خدا موجب شكستن شدّت عناد و سبب دلجويى آنها و متمايل نمودن آنان به حقّ است ، و جنگ تو هم جز براى اين مقصود نيست .\r\n ثُمَّ أَبْلِغْهُ مَأْمَنَهُ  پس از آنكه خواست به وطنش باز گردد نبايد احدى از مسلمين متعرّض او گردد تا به وسيلهء امان تو و نگهبانى از مسلمين در صورت احتياج به وطنش يا به جائى كه مأمن و محلّ امن اوست برسد .\r\n ذلِكَ  اين پناه دادن و رساندن به محلّ امن خودش براى اين است كه حرمت توجّه به تو حفظ شود اگر چه جهت اغراض دنيوى بوده و يا به انتظار شنيدن كلام خدا باشد .\r\n بِأَنَّهُمْ قَوْمٌ لا يَعْلَمُونَ  زيرا آنها قومى هستند كه جهل آنها به حدّى است كه علم فطرى آنها پوشيده مىشود و تحت الشّعاع جهل قرار مىگيرد ، و با شنيدن كلام خدا جهت جهلشان ضعيف مىشود و جهت عملشان ظاهر مىگردد ، پس اين اميد مىرود كه بعد از ظهور جهت علم آنها ، قول تو را قبول كنند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n كَيْفَ يَكُونُ لِلْمُشْرِكِينَ عَهْدٌ عِنْدَ اللَّهِ وَ عِنْدَ رَسُولِهِ  استفهام انكارى به معنى نفى است و در آن معنى تعجّب است ، يعنى براى مشركين عهدى نزد خدا نمىباشد ، و آن جواب سؤال مقدّر است ، گويا كه گفته شده است : چگونه صحيح است حيله و شكستن عهد ؟ پس فرمود : كه آنها عهدى ندارند .\r\n إِلَّا الَّذِينَ عاهَدْتُمْ عِنْدَ الْمَسْجِدِ الْحَرامِ فَمَا اسْتَقامُوا لَكُمْ فَاسْتَقِيمُوا لَهُمْ إِنَّ اللَّهَ يُحِبُّ الْمُتَّقِينَ  غير از كسانى كه از شكستن عهد پرهيز مىكنند كه خداوند پرهيزكاران را دوست مىدارد .\r\n كَيْفَ وَ إِنْ يَظْهَرُوا عَلَيْكُمْ  تكرار لفظ « كيف » به مناسبت مقام نكوهش و خشم است .\r\n لا يَرْقُبُوا فِيكُمْ إِلًّا  نسبت به كسانى كه ملاحظهء خويش يا سوگند و يا عهد را نمىكنند .\r\n وَ لا ذِمَّةً  بنا بر تفسير اوّل براى « الّا » مقصود از « ذمّة » عهد است ، يا بنا بر تفسير دوّم مقصود حقّ در ذمّه آنهاست .\r\n يُرْضُونَكُمْ بِأَفْواهِهِمْ وَ تَأْبى قُلُوبُهُمْ  درحالىكه با زبان شما را راضى مىسازند ولى آنچه را كه با زبانهايشان مىگويند دلهايشان مانع از آن است .\r\n وَ أَكْثَرُهُمْ فاسِقُونَ  در حالى كه اكثر آنان عصيان‌گر و نابكارند . يعنى از حكومت خليفهء خدا خارج هستند ، و ذكر « اكثر » براى اين است كه بعضى از كفّار در صورتى كه بيدار كننده‌اى آنها را بيدار كند . داراى يك نوع تسليم طاعت عقل هستند .\r\nترجمه و تفسير آيات 14 - 10\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\n[ سوره التوبة ( 9 ) : آيات 9 تا 13 
  ]\r\nاشْتَرَوْا بِآياتِ اللَّهِ ثَمَناً قَلِيلاً فَصَدُّوا عَنْ سَبِيلِهِ إِنَّهُمْ ساءَ ما كانُوا يَعْمَلُونَ ( 9 ) لا يَرْقُبُونَ فِي مُؤْمِنٍ إِلاًّ وَ لا ذِمَّةً وَ أُولئِكَ هُمُ الْمُعْتَدُونَ ( 10 ) فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَإِخْوانُكُمْ فِي الدِّينِ وَ نُفَصِّلُ الْآياتِ لِقَوْمٍ يَعْلَمُونَ ( 11 ) وَ إِنْ نَكَثُوا أَيْمانَهُمْ مِنْ بَعْدِ عَهْدِهِمْ وَ طَعَنُوا فِي دِينِكُمْ فَقاتِلُوا أَئِمَّةَ الْكُفْرِ إِنَّهُمْ لا أَيْمانَ لَهُمْ لَعَلَّهُمْ يَنْتَهُونَ ( 12 ) أَ لا تُقاتِلُونَ قَوْماً نَكَثُوا أَيْمانَهُمْ وَ هَمُّوا بِإِخْراجِ الرَّسُولِ وَ هُمْ بَدَؤُكُمْ أَوَّلَ مَرَّةٍ أَ تَخْشَوْنَهُمْ فَاللَّهُ أَحَقُّ أَنْ تَخْشَوْهُ إِنْ كُنْتُمْ مُؤْمِنِينَ ( 13 )\r\n\r\nترجمه :\r\nفاسقان آيات كتاب خدا را به بهاى اندك گرفتند تا آنكه راه خدا را روى خلق بستند ، همانا بسيار بد مىكنند .\r\nآنان در حقّ اهل ايمان هيچ مراعات حقّ خويشى يا پيمان را نخواهند كرد و هم آنها بسيار تجاوزگر و ستمكارند ،\r\nپس هرگاه توبه كرده نماز به پا داشتند و زكات مال دادند در اين صورت برادر دينى شمايند ( و در همه امور اسلام با شما يكسانند ) و آيات خود را براى اهل دانش و معرفت مفصّل بيان خواهيم داشت ،\r\nو هرگاه آنها سوگند و عهدى بسته‌اند بشكنند و در دين شما طعن زنند ، در اين صورت با آن پيشوايان كفر و ضلالت كارزار كنيد كه آنها را عهد و سوگند پايدار نيست .\r\nآيا با قومى كه عهد خود را شكستند و اهتمام كردند كه رسول خدا را از شهر خود بيرون كنند كارزار نمىكنيد ؟ در صورتى كه آنها اوّل بار به دشمنى و قتال شما برخاستند از آنها بيم داريد ؟ و حال آنكه اگر اهل\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nايمانند سزاوارتر اين است كه فقط از خدا بترسيد .\r\n\r\nتفسير\r\n اشْتَرَوْا بِآياتِ اللَّهِ  آغاز جمله در بيان علّت استيناف است در موضع تعليل فسق آنان ، و آيات اعم از آيات تكوينى نفسانى و آفاقى و تدوينى مىباشد .\r\n ثَمَناً قَلِيلًا  منظور از ثمن قليل ( بهاى اندك ) اغراض دنيوى و اغراض فاسد و لذّت‌هاى فانى است .\r\n فَصَدُّوا عَنْ سَبِيلِهِ  راه خدا را به روى خود بستند ، يعنى از حقّ اعراض كردند ، يا از راه عقل در عالم صغير كه خداوند به طور تكوين در وجود آنان قرار داده است ، يا از طريق تكليفى خداوند تبارك و تعالى كه همان راه و روش نبوّت يا ولايت مىباشد جلوگيرى كردند .\r\n إِنَّهُمْ ساءَ ما كانُوا يَعْمَلُونَ  آنچه مىكنند ، از قبيل فروختن آيات خدا به بهاى اندك و مانع شدن طريق الى اللّه خيلى بد است ، كه و بال و گناه اين عمل را اميد بخشش نيست .\r\n لا يَرْقُبُونَ فِي مُؤْمِنٍ إِلًّا وَ لا ذِمَّةً  تكرار « الّا و لا ذمّة » به اعتبار اين است كه تكرار در مقام ذمّ و غضب مطلوب است .\r\n وَ أُولئِكَ هُمُ الْمُعْتَدُونَ  و آنان در تجاوز و دشمنى ورزيدن بىپروا هستند .\r\n فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَإِخْوانُكُمْ فِي الدِّينِ  در اينجا نيز تكرار صلاة و زكات از قبيل تكرار مطلوب است .\r\n وَ نُفَصِّلُ الْآياتِ لِقَوْمٍ يَعْلَمُونَ  آيات تكوينى را با آيات\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nتدوينى براى اهل دانش و معرفت تفصيل مىدهيم .\r\n وَ إِنْ نَكَثُوا أَيْمانَهُمْ مِنْ بَعْدِ عَهْدِهِمْ وَ طَعَنُوا فِي دِينِكُمْ  و اگر عهد خود را شكستند و پس از پيمان به دين شما طعنه زدند ، ايمان جمع يمين است به معنى عهد ، زيرا كه عهد به يمين منعقد مىشود يا از باب اينكه عهد شبيه به يمين به معنى قسم است .\r\n فَقاتِلُوا أَئِمَّةَ الْكُفْرِ  پس پيشوايان كفر را بكشيد . نهادن اسم ظاهر به جاى ضمير براى اشعار به وصف ذمّ براى آنان است .\r\n إِنَّهُمْ لا أَيْمانَ لَهُمْ  آنان را عهدى نيست زيرا كه عهد و پيمان وقتى مقرون به وفا نباشد ، مثل اين است كه آن عهد پيمان اصولا به وجود نيامده است .\r\n لَعَلَّهُمْ يَنْتَهُونَ  باشد كه آنها از كفر و حيله در پيمان بازايستند .\r\nبدان كه تنزيل آيات دربارهء مشركين به خدا و تأويل آن دربارهء مشركين به ولايت است ، زيرا هر كس كه با محمّد صلّى اللّه عليه و آله بيعت كند از او پيمان گرفته مىشود كه با قول رسول خدا صلّى اللّه عليه و آله مخالفت نكند ، پس هر كس با آنچه كه رسول خدا دربارهء على عليه السّلام گفته است ، مخالفت كند پيمان و سوگندش را شكسته است مثل او مانند اصحاب سامرى و گوساله‌اش مىباشد و اصحاب صفّين از اين گونه بوده‌اند و همچنين هر كس با على عليه السّلام بيعت نمايد ، سپس با او مخالفت كند مانند اصحاب جمل و نهروان مىباشد كه عهد و پيمانش را نقض كرده است ، و\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nامكان جنگ و قتال جز با اصحاب جمل و صفّين و نهروان واقع نشده است .\r\nو در اخبار بر حسب تأويل آيه تفسير به مشركين به ولايت شده است .\r\n أَ لا تُقاتِلُونَ قَوْماً نَكَثُوا أَيْمانَهُمْ  تحريص بر قتال و تكرار حكم است با لفظى ديگر زيرا كه اقتضاى مقام غضب آن است كه حكم تكرار شود كه آنان پيمان‌شكن هستند چنان كه  وَ هَمُّوا بِإِخْراجِ الرَّسُولِ  پيش از اين پيمان و معاهده و سوگند در همان سال هجرت مشركين مكّه قبل از معاهده و سوگند با رسول صلّى اللّه عليه و آله كوشش نمودند كه آن حضرت را اخراج نمايند چون مشاوره و همّت گماردن مشركان مكّه آنان به اخراج رسول صلّى اللّه عليه و آله در سال هجرت و پيش از هجرت آن حضرت بود .\r\nچنان كه حكايت مشاورهء آنان در دار النّدوة گذشت ، و معاهده و پيمان آنان در سال حديبيّه و سال فتح مكّه واقع گرديد .\r\n وَ هُمْ بَدَؤُكُمْ أَوَّلَ مَرَّةٍ  آنها اوّلين بار آغاز به دشمنى كردند و مقابله با كسى كه جنگ را آغاز مىكند مقابله به مثل مىباشد و تجاوز و ستم ديگرى در آن روا نيست .\r\n أَ تَخْشَوْنَهُمْ  آيا از آنها بيم داريد درحالىكه سزاوار نيست كه شما از آنها بترسيد براى اينكه به خدا ايمان داريد و از خدا كمك مىخواهيد تا جرأت بر مقابله آنان پيدا كنيد .\r\n فَاللَّهُ أَحَقُّ أَنْ تَخْشَوْهُ إِنْ كُنْتُمْ مُؤْمِنِينَ  پس اگر مؤمن هستيد سزاوارترست كه از خدا بترسيد . شرط تهييجى است\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nچون ايمان عمومى آنها محقّق است و آنان كه ايمان دارند اقتضاء دارد كه از خدا كمك بخواهند و از غير خدا پروا نكنند و از غضب خدا بترسند .\r\nترجمه و تفسير آيات 19 - 15\r\n\r\n[ سوره التوبة ( 9 ) : آيات 14 تا 18 
  ]\r\nقاتِلُوهُمْ يُعَذِّبْهُمُ اللَّهُ بِأَيْدِيكُمْ وَ يُخْزِهِمْ وَ يَنْصُرْكُمْ عَلَيْهِمْ وَ يَشْفِ صُدُورَ قَوْمٍ مُؤْمِنِينَ ( 14 ) وَ يُذْهِبْ غَيْظَ قُلُوبِهِمْ وَ يَتُوبُ اللَّهُ عَلى مَنْ يَشاءُ وَ اللَّهُ عَلِيمٌ حَكِيمٌ ( 15 ) أَمْ حَسِبْتُمْ أَنْ تُتْرَكُوا وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لا الْمُؤْمِنِينَ وَلِيجَةً وَ اللَّهُ خَبِيرٌ بِما تَعْمَلُونَ ( 16 ) ما كانَ لِلْمُشْرِكِينَ أَنْ يَعْمُرُوا مَساجِدَ اللَّهِ شاهِدِينَ عَلى أَنْفُسِهِمْ بِالْكُفْرِ أُولئِكَ حَبِطَتْ أَعْمالُهُمْ وَ فِي النَّارِ هُمْ خالِدُونَ ( 17 ) إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلاَّ اللَّهَ فَعَسى أُولئِكَ أَنْ يَكُونُوا مِنَ الْمُهْتَدِينَ ( 18 )\r\n\r\nترجمه :\r\nشما با آن كافران به كارزار برخيزيد تا خدا آنان را به دست شما عذاب كند و خوار گرداند و شما را بر آنها پيروزى دهد و دلهاى اهل ايمان را به فتح و ظفر بر كافران شفا بخشد ،\r\nتا خشم دلهاى ايشان را فرونشاند و خدا هر كه را خواهد به لطف و رحمت به خود باز مىگرداند ( توبهء هر كه را بخواهد مىپذيرد ) ، كه خداوند دانا به صلاح خلق و درستكار و عادل در حكم است ،\r\nچنين مىپنداريد كه شما را بدون آزمايش\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبه حال خود رها مىكنند در صورتى كه هنوز خدا ( چنان كه معلوم و مشخّص در حكم ازلى است ) در مقام طاعت و مجاهده معلوم نگردانيده كه از شما چه كسى به حقيقت مؤمن است ؟ كه جز خدا و رسول و مؤمنان را هرگز دوست خود و هم راز خويش را نخواهد گزيد و خدا از همهء كردار شما آگاه است ،\r\nمشركان را نرسد كه مساجد خدا را تعمير كنند در صورتى كه به كفر خود شهادت مىدهند خدا اعمالشان را نابود خواهد گردانيد و در آتش دوزخ جاويد معذّب خواهند بود ،\r\nمنحصرا تعمير مساجد خدا به دست كسانى است ، كه به خدا و روز قيامت ايمان آورده و نماز را برپاى دارند و زكات مال خود بدهند و از غير خدا نترسند آنها امّيدوار باشند كه از هدايت‌يافتگان هستند .\r\n\r\nتفسير :\r\n قاتِلُوهُمْ  با كافران به كارزار برخيزيد . تكرار از اين جهت است كه غضب خداى تعالى ) آن را اقتضاء مىكند و از سوى ديگر جهت بيان علّت‌هاى گوناگون و غايت به آن علّتها است .\r\n فَقاتِلُوا أَئِمَّةَ الْكُفْرِ  با پيشوايان كفر كارزار كنيد . علّت حكم اين است كه آنان سوگند خود را پاس نمىدارند و قول خداى تعالى :  أَ لا تُقاتِلُونَ قَوْماً نَكَثُوا  كه در معنى ( قاتلوا ) است معلّل به علّت شكستن سوگندها و همّت گماردن بر اخراج رسول صلّى اللّه عليه و آله است .\r\nو عذاب نمودن كفّار به دست مؤمنين با توجّه ( قاتلوهم ) مقرّر گرديده است و عمدهء در همه اين موارد مطلوب بودن\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nتكرار است ازين جهت كه مقام سخط و غضب اقتضاى آن را دارد .\r\n  يُعَذِّبْهُمُ اللَّهُ بِأَيْدِيكُمْ وَ يُخْزِهِمْ وَ يَنْصُرْكُمْ عَلَيْهِمْ وَ يَشْفِ صُدُورَ قَوْمٍ مُؤْمِنِينَ وَ يُذْهِبْ غَيْظَ قُلُوبِهِمْ   نتيجه پنج هدف را در اينجا ذكر نمود :\r\n1 - تعذيب كفّار ، يعنى كسانى كه كشته و زخمى مىشوند .\r\nنسبت تعذيب را به دست مؤمنين داده است ، تا اشاره به اين باشد كه دستان آنها همان‌طور كه اجزاى بدن آنها منسوب به خود آنهاست همين‌طور هم آلات فعل خداى تعالى و واسطهء اثر او مىباشند .\r\n2 - خوار نمودن آنها از جهت ذلّت و اتلاف مال در مورد كسانى كه از كشته و زخمى شدن سالم مانده‌اند ، و اين دو وصف و دو نتيجه به كفّار بر مىگردد .\r\n3 - ظهور يارى خدا و غلبهء مؤمنين بر كفّار ، چون اگر جنگ نبود يارى و نصرت خدا ظاهر نمىشد ، 4 - شفاى صدور مؤمنين ، و استعمال شفا و تشفّى در حالى است كه به صدر نسبت داده شود و به اعتبار دردى است كه از دشمنى دشمن به سينه‌ها مىرسد .\r\n5 - از بين بردن غيظ قلوب مؤمنين . و غيظ قلوب عبارت از چيزى است كه انسان را وادار بر ارادهء انتقام مىكند ، و آن از درد و رنج دلهاى آنان ناشى مىشود .\r\nاين سه مورد آخر نسبت به مؤمنين است ، و نسبت شفا و از\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nبين بردن غيظ قلوب قومى از مؤمنين اشاره به اين است كه بعضى از مؤمنين از دشمنى ورزيدن مشركين ناراحت نمىشوند ، بلكه آن را سوق‌دهنده خود به سوى پروردگارشان مىدانند ، چنان كه همراهى و مرافقت مولايشان قائد و رهبر آنهاست . و قول شاعر فارسى زبان ( در بلا هم مىچشم لذّات او ) اشاره به همين معنى است .\r\n وَ يَتُوبُ اللَّهُ عَلى مَنْ يَشاءُ  و خداوند توبهء هر كه را بخواهد مىپذيرد .\r\nعبارت را مرفوع آورد به صورت استيناف تا اشاره به اين باشد كه اين جمله مانند جمله‌هاى سابق لازمهء جنگ نيست . ولى آن را با حرف عطف آورد تا مشعر به اين باشد كه آن نيز گاهى مترتّب بر جنگ مىشود .\r\n وَ اللَّهُ عَلِيمٌ  خداوند به غاياتى كه مترتّب بر جنگ است دانا مىباشد و لذا شما را به آن امر مىكند .\r\n حَكِيمٌ  شما را جز به آنچه كه صلاح شما و صلاح دشمنان شما در آن است امر نمىكند .\r\n أَمْ حَسِبْتُمْ أَنْ تُتْرَكُوا  آيا خيال كرديد به حال خود رها مىشويد و مأمور به جنگ نمىگرديد ؟\r\n وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ  و هنوز جهاد مجاهدين ظاهر نشده است زيرا كه آوردن موصول اشاره به اين دارد كه حيثيّت صفت معتبر است ، و چون علم خداى تعالى اللّه داراى مراتب است ، و بعضى از مراتب آن با حادث و در مرتبه حادث است اگر چه نسبت به ذات خداوند قديم بوده و با قدم و\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nوجوب خداى تعالى واجب باشد .\r\nلذا صحيح است به اعتبار نفى حدوث حادث علم را از خداى تعالى نفى كنيم يا اينكه فعل متضمّن معنى ظهور است ، يعنى علم خدا به مجاهدين از شما ظاهر نشده است ، يا نسبت نفس علم به خداى تعالى اعتبار مظاهرش مىباشد ، يعنى نبىّ كه مظهر خداست هنوز علم پيدا نكرده است .\r\n وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لَا الْمُؤْمِنِينَ وَلِيجَةً  عطف است بر ( جاهدوا ) است ، و ( وليجه ) عبارت از جماعتى است كه با شخص مراوده داشته و كمك او باشند و نيز به معنى اصحاب خاصّ تو از مردان ، و كسانى از غير اهل خانه است كه به او اعتماد مىكنى ، و آنكه هميشه به شخص وابسته است و از او جدا نمىشود .\r\nمقصود از مؤمنين ائمّه ( عليهم السّلام ) هستند چنان كه در اخبار آمده است ، زيرا آنها داراى ايمان كامل هستند ، و نيز آنان اصل در ايمان هستند و ايمان ديگران فرع ايمان آنها است ، و نيز براى اينكه آنان مردم را با بيعت با آنها در امان خدا قرار مىدهند ، خداوند نيز امان آنها را امضاء مىكند . و از اين لحاظ ممكن است به مؤمنين تعميم داده شود .\r\nلفظ ( وليجة ) در اخبار به اقارب و كسى كه ملازم ولىّ امر است تفسير شده است .\r\n وَ اللَّهُ خَبِيرٌ بِما تَعْمَلُونَ  پس خداوند مىداند مجاهد كيست ، و كسى را كه رسول و مؤمنين دوست و هم راز خود قرار\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nداده‌اند ، مىشناسد و آن را كه جهاد نمىكند و غير خدا و رسول را دوست خود قرار داده مىداند .\r\nو اين تشويق به جهاد كردن و اعتماد بر خدا و تهديد از قيود و اعتماد بر غير خدا است .\r\n ما كانَ لِلْمُشْرِكِينَ أَنْ يَعْمُرُوا مَساجِدَ اللَّهِ  جمله استينافيّة و جهت ردّ فخر مشركين به عمارت مسجد الحرام و سقايت حجّاج و پرده‌دارى خانه خدا و آزاد كردن اسيران است .\r\nچنان كه در اخبار تفسير شده است ، بعلاوه منع و بدع مؤمنين است از چيزى كه به ذهنشان خطور مىكند مبنى بر اينكه جنگ با مشركين نبايد جائز باشد در حالى كه آنها چنين اعمال خوبى را انجام مىدهند و عهده‌دار مناصب شريفى هستند .\r\nمقصود اين است كه اگر اعمال از اشرار صادر شود به صرف تشابه آن اعمال با اعمال خوبان ارزش ندارد ، بلكه ارزش به مصدر اعمال است پس تعمير مسجد از ناحيه كفّار در حقيقت تخريب مسجد قلب است ، چون ريا مىكنند و فخر مىفروشند ، و سقايت و آب دادن به حجّاج در حقيقت جلوگيرى تشنگان از آب حيات است چون بدان وسيله عجب و خودپسندى به آنها دست مىدهد ، و پرده داراى آنها پرده‌دارى شيطان نسبت به خانه خودشان است كه همان خانه نفس است ، و آزاد كردن اسيران در حقيقت اسير كردن قواى آزاد آنها و جلوگيرى آنها از بازگشت به سوى مولايشان مىباشد .\r\n إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ  كه مقصود از ايمان به\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nخدا و مساجد خدا ايمان به آن سينه‌هايى است كه بسبب اسلام باز شده ، و دلهايى است كه با نور ايمان روشن شده است ، و عمارت آنها با اسلام و ايمان است ، لذا جهت اشاره به اين بيان فرمود :\r\n شاهِدِينَ عَلى أَنْفُسِهِمْ بِالْكُفْرِ  حال و عمل آنان گواه كفرشان است چون اعمال كفر انجام مىدهند و گفتارشان نيز ، چون چيزى مىگويند كه از آن كفر لازم مىآيد از قبيل عدم اعتقاد به بعث و حساب ، و همچنين عدم اعتقاد به ارسال رسول و انزال كتاب و غير اين‌ها كه مستلزم كفر و عدم شناخت خدا مىباشد .  أُولئِكَ حَبِطَتْ أَعْمالُهُمْ  پس نبايد به صورت عمل‌هايشان مباهات كنند ، و شما اى مؤمنين توجّه به ظواهر اعمال آنان نكنيد كه آن بىمعنى است ، بلكه صورت اعمال مانند جسدهاى مرده‌اى است كه حاملش را اذيت مىكند و آزار مىرساند .\r\n  وَ فِي النَّارِ هُمْ خالِدُونَ إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ   و آنان جاويدان در آتش خواهند بود . همانا تعمير مساجد با كسانى است كه به خدا و روز باز پسين ايمان آورده‌اند و نماز را بر پا مىدارند و زكات را مىپردازند ، نه غير آنان ، پس اين آيه تأكيد نفى سابق مفهوم مىباشد .\r\nو چون عمارت مساجد صورى با اتّصاف به شرك تخريب مساجد حقيقى است كه عبارت از دلها و صاحبان آنها مىباشد ،\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nو چون حكم تخريب غالب و حكم عمارت مغلوب است به نحوى كه گويا اصلا عمارتى نبوده است ، و چون ايمان به خدا و روز قيامت كه كمال قوّهء نظريّه است در اعتقاد مبدأ و معاد كه در آن جميع معارف مربوط به مبدأ و معاد مندرج است ، و چون اقامهء نماز و دادن زكات كه آن دو كمال قوّهء عمليّه است و هر دو اصل جميع عبادتها است . پس منظور ، عمارت مسجد حقيقى است كه آن قلب و صاحب قلب مىباشد ، و چون حكم عمارت غالب است به نحوى كه به مساجد صورى نسبت داده مىشود اگر چه در آن عمارت و تعميرى نباشد . . . لذا به طريق حصر فرمود : ( انّما يعمّر مساجد اللّه ) در حالى كه آن را با جمع مضاف و با ( من ) موصوله ، مفيد عموم آورد با اينكه اكثر مؤمنين هرگز مسجدى را تعمير نكرده‌اند ، و اگر ( يعمّر ) متضمّن معنائى باشد كه معنى صحيح شود پس ادا كردن عبارت به اين صورت براى اشاره به همين معنى است .\r\n وَ لَمْ يَخْشَ إِلَّا اللَّهَ  و جز از خدا نترسيده‌اند ، كه كنايه از ضعفاى مؤمنين است .\r\n فَعَسى أُولئِكَ أَنْ يَكُونُوا مِنَ الْمُهْتَدِينَ  و چه بسا كه آنان از هدايت‌يافتگان باشند .\r\nترجمه و تفسير آيات 24 - 20\r\n\r\n[ سوره التوبة ( 9 ) : آيات 19 تا 23 
  ]\r\nأَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ وَ جاهَدَ فِي سَبِيلِ اللَّهِ لا يَسْتَوُونَ عِنْدَ اللَّهِ وَ اللَّهُ لا يَهْدِي الْقَوْمَ الظَّالِمِينَ ( 19 ) الَّذِينَ آمَنُوا وَ\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nهاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ أَعْظَمُ دَرَجَةً عِنْدَ اللَّهِ وَ أُولئِكَ هُمُ الْفائِزُونَ ( 20 ) يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ وَ جَنَّاتٍ لَهُمْ فِيها نَعِيمٌ مُقِيمٌ ( 21 ) خالِدِينَ فِيها أَبَداً إِنَّ اللَّهَ عِنْدَهُ أَجْرٌ عَظِيمٌ ( 22 ) يا أَيُّهَا الَّذِينَ آمَنُوا لا تَتَّخِذُوا آباءَكُمْ وَ إِخْوانَكُمْ أَوْلِياءَ إِنِ اسْتَحَبُّوا الْكُفْرَ عَلَى الْإِيمانِ وَ مَنْ يَتَوَلَّهُمْ مِنْكُمْ فَأُولئِكَ هُمُ الظَّالِمُونَ ( 23 )\r\n\r\nترجمه :\r\nآيا رتبهء آب دادن به حاجيان و تعمير كردن مسجد الحرام را با مقام آن كس كه به خدا و روز قيامت ايمان آورده و در راه خدا جهاد كرده است يكسان شمرديد ؟ هرگز آن نزد خدا با اين يكسان نخواهد بود كه خدا ستمكاران را هرگز به راه بهشت هدايت نخواهد كرد ،\r\nآنان كه ايمان آوردند و از وطن هجرت گزيدند و در راه خدا با مال و جان جهاد كردند آنها را نزد خدا مقام بلندى است و آنان به خصوص رستگاران و سعادتمندان دو عالمند ،\r\nپروردگارشان به رحمت بىمنتهاى خود بشارت دهد و به مقام رضا و خشنودى خويش و به بهشت‌هايى كه در آنجا آنها را نعمت جاودانى است\r\nو در آن بهشت ابدى هميشه متنعّم خواهند بود كه طاعت را نزد خدا پاداشى بزرگ است ،\r\nاى اهل ايمان اگر پدران و برادران شما دوست دارند كه كفر را به جاى ايمان برگزينيد آنان را به دوستى مگيريد و هر كس از شما با وجود كفر آنان را دوست بدارد ، بىشك از ستمكاران خواهد بود .\r\n\r\nتفسير :\r\n أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ \r\n\r\n","description":"","footnote":"","page_name":" 110 ","page_number":110},
  {"content":"\r\n\r\n كَمَنْ آمَنَ بِاللَّهِ وَ الْيَوْمِ الْآخِرِ  آيا رتبه آب دادن به حاجيان و ساختن مسجد الحرام را با عمل كسى كه به خدا و روز آخرت كه كمال علم است ، ايمان آورده ، يكى دانسته‌ايد .\r\nبا اينكه به تقدير مضاف در جانب مسند اليه است ، و آن خطاب به مشركين يا به مؤمنين يا به جميع است .\r\n وَ جاهَدَ فِي سَبِيلِ اللَّهِ  و آن اجمال نماز و زكات است كه كمال عمل است ، و تكرار به اعتبار مطلوبيّت آن است در مقام ذم و مدح .\r\n لا يَسْتَوُونَ عِنْدَ اللَّهِ  يعنى بر حسب علم و عمل ، يعنى حالتى كه آنان بر آن حالت هستند نزد خدا با هم مساوى نمىباشند .\r\n وَ اللَّهُ لا يَهْدِي الْقَوْمَ الظَّالِمِينَ  و خدا ظالمان را هدايت نمىكند ، يعنى به حسب نتيجه رعايت « اعمال » نيز مساوى نيستند .\r\nزيرا خداوند مؤمنين را هدايت مىكند ، و گذاشتن اسم ظاهر بجاى ضمير نكوهش ديگرى براى ايشان و به علّت عدم هدايت آنهاست .\r\n الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ أَعْظَمُ دَرَجَةً عِنْدَ اللَّهِ  تكرار اوصاف ايمان و هجرت و جهاد با مال و جان براى مؤمنان به اعتبار اقتضاى مقام مدح است .  وَ أُولئِكَ  يعنى آنها كه موصوف به اين صفات بزرگ هستند .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n هُمُ الْفائِزُونَ  فقط آنان رستگارند ، نه غير آنان .\r\n يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ  خدايشان به رحمت و خشنودى به آنان مژده مىدهد ، اين آيه تفصيل رستگارى آنهاست ، در اينجا مژده رحمت به محمّد صلّى اللّه عليه و آله و نبوّت او داده مىشود . زيرا كه نبوّت صورت ولايت است كه عبارت از رحمت الهى مىباشد ، و رضوان عبارت از على عليه السّلام و ولايت اوست ، و نكره آوردن جهت اهميّت دادن به آن است .\r\n  وَ جَنَّاتٍ لَهُمْ فِيها نَعِيمٌ مُقِيمٌ خالِدِينَ فِيها أَبَداً إِنَّ اللَّهَ عِنْدَهُ أَجْرٌ عَظِيمٌ   گويا آنچه را كه ذكر كرد آن را زياد شمردند ، خداوند در جواب آنان مىفرمايد : اين‌ها كه ذكر شد در جنب آنچه كه در نزد خدا است بسيار اندك است ، پس اين آيه استيناف است و جواب سؤال مقدّر .\r\n يا أَيُّهَا الَّذِينَ آمَنُوا  اى اهل ايمان كه با بيعت عامّ ايمان آورديد .\r\n لا تَتَّخِذُوا آباءَكُمْ وَ إِخْوانَكُمْ أَوْلِياءَ إِنِ اسْتَحَبُّوا الْكُفْرَ عَلَى الْإِيمانِ  اگر پدران و برادرانتان كفر را بيش از ايمان دوست دارند آنها را ولىّ خويش نگيريد . زيرا كه نسبت ايمان نسبت جسمانى را قطع مىكند ، پس نسبت ايمان مقدّم بر خويشاوندى جسمانى مىباشد .\r\nاز امام باقر عليه السّلام نقل شده است « 1 » كه كفر در باطن در اين آيه\r\n\r\n\r\n","description":"","footnote":"\r\n( 1 ) صافى 2 : ص 329 ، عيّاشى 2 : ص 84 / ح 36 ، برهان 2 : ص 111 / ح 1 .\r\n","page_name":" 112 ","page_number":112},
  {"content":"\r\n\r\nولايت مخالفين على عليه السّلام است ، و ايمان ولايت على بن ابى طالب عليه السّلام مىباشد .\r\nو بنا بر اين ايمان عموميّت دارد و اعمّ از ايمان ( عام ) و ايمان خاصّ مىباشد ، و معلوم است كه احكام ايمان عامّ در ايمان خاص جارى است بلكه ايمان خاصّ نسبت به ايمان عامّ اولويّت دارد .\r\n وَ مَنْ يَتَوَلَّهُمْ مِنْكُمْ فَأُولئِكَ هُمُ الظَّالِمُونَ  و هر كه آنان را ولى خويش سازد از ظالمان است چون ولايتش را در غير جاى خودش نهاده است ، و ستم به نفسش روا داشته است براى اينكه آن را از جهت ايمان به جهت كفر برگردانيده است .\r\nترجمه و تفسير آيات 27 - 25\r\n\r\n[ سوره التوبة ( 9 ) : آيات 24 تا 26 
  ]\r\nقُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ ( 24 ) لَقَدْ نَصَرَكُمُ اللَّهُ فِي مَواطِنَ كَثِيرَةٍ وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَ ضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ( 25 ) ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَنْزَلَ جُنُوداً لَمْ تَرَوْها وَ عَذَّبَ الَّذِينَ كَفَرُوا وَ ذلِكَ جَزاءُ الْكافِرِينَ ( 26 )\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nترجمه :\r\nاى رسول بگو امّت را كه اى مردم اگر شما پدران و پسران و برادران و زنان و خويشاوندان خود را و اموالى كه جمع آورده‌ايد و مال‌التّجاره كه از كسادى آن بيمناكيد و منازلى كه به آن دل خوش داشته‌ايد بيش از خدا و رسول و جهاد در راه او دوست مىداريد پس منتظر باشيد تا امر نافذ و قضاى حتمى خدا جارى گردد و خدا فسّاق و بدكاران را به راه بهشت و سعادت هدايت نخواهد كرد ،\r\nخدا شما مسلمانان را در مواقعى بسيار سخت يارى كرد و نيز در جنگ حنين كه فريفته و مغرور بسيارى لشگر اسلام شديد و آن لشكر بسيار اصلا به كار شما نيامد و زمين بدان فراخى بر شما تنگ شده دشمن بر شما چيره گرديد تا آنكه همه رو به فرار نهاديد ،\r\nآنگاه خداى قادر مطلق وقار و سكينه خود را يعنى شكوه و جلال ربّانى را بر رسول خود و بر مؤمنان نازل فرمود و لشگرهايى از فرشتگان كه شما نمىديديد به مددتان فرستاد و كافران را پس از آنكه غالب و قاهر بودند به عذاب و ذلّت افكند و اين است كيفر كافران .\r\n\r\nتفسير :\r\n قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ  در اين آيه اصول خواسته‌هاى نفس را ذكر كرده و آن را در برابر محبّت خدا و رسول و جهاد در راه او قرار داده است . بدان كه انسان بين نفس و عقل واقع شده است ، و مقتضيّات نفس همان اعراض دنيوى است كه اصول آن در آيه شمرده شد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nو مقتضيّات عقل امور اخروى باقى و انزجار از اعراض فانى و مخالفت و رفض آنهاست ، مگر اينكه از باب مقدّمهء آخرت باشد ، و آنكه به نفس و مقتضيّات آن مبتلا شده در جهنّم نفس واقع است و راه او لا محاله به سوى سجّين و دار شياطين است ، و آنكه متنعّم به عقل و مقتضيّات آن است در جانب آخرت واقع مىشود و ناگزير راه او به سوى بهشت و نعمت‌هاى آن است .\r\nپس هر كس كه حبّ اعراض بر او غالب شده بايد خودش را معالجه كند ، و به سوى پروردگارش تضرّع نمايد تا از كسانى نباشد كه خداوند به او وعدهء چنين داده است كه :\r\n فَتَرَبَّصُوا حَتَّى يَأْتِيَ اللَّهُ بِأَمْرِهِ  پس منتظر باشيد تا امر خدا از بيرون آوردن روح و حضور مرگ فرارسد كه در اين هنگام كشف مىشود كه او در جهنّم نفس است و راه او به جهنّم است .\r\n وَ اللَّهُ لا يَهْدِي الْقَوْمَ الْفاسِقِينَ  يعنى اينكه اختيار اعراض فانى بر امور باقى فسق است ، و خداوند فاسق را به راه جنان هدايت نمىكند ، پس آوردن اسم ظاهر به جاى ضمير براى دلالت بر فسق آنها و علّت تهديد آنهاست .\r\nروايت شده است كه « 1 » : هنگامى كه امير المؤمنين عليه السّلام در مكّه اعلام نمود كه هيچ مشركى بعد از امسال نبايد داخل مسجد الحرام شود قريش بىتابى شديدى نموده و گفتند : تجارت ما از\r\n\r\n\r\n","description":"","footnote":"\r\n( 1 ) صافى 2 : ص 324 / قمى 1 : ص 284 .\r\n","page_name":" 115 ","page_number":115},
  {"content":"\r\n\r\nبين رفت ، عائلهء ما ضايع شد ، و خانه‌هاى ما خراب گرديد .\r\nپس خداى تعالى اين آيه را نازل فرمود :\r\n قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ  . . . تا آخر آيه .\r\n لَقَدْ نَصَرَكُمُ اللَّهُ فِي مَواطِنَ كَثِيرَةٍ  خدا شما را در بسيارى مواضع يارى كرد .\r\nپس طالب اعراض فانى بايد محبّت خدا و رسولش را ترجيح دهد تا خواسته‌اش حاصل شود . روايت شده است كه مواطن هشتاد مورد بود و آن محل‌هاى وقوع جنگ است « 1 » .\r\n وَ يَوْمَ حُنَيْنٍ  و نيز در روز حنين يارى نمود .\r\nاين بيان از قبيل ذكر خاص بعد از عامّ است ، و حنين صحرايى است بين مكّه و طائف ، و سبب غزوه حنين اين بود كه رسول خدا صلّى اللّه عليه و آله هنگامى كه براى فتح مكّه خارج شد اظهار نمود كه قصد هوازن را دارد ، و اين خبر به آنها رسيد و آمادهء جنگ با رسول خدا صلّى اللّه عليه و آله شدند و اموال و زنان و فرزندانشان را جمع كردند و با خودشان برداشته و قصد جنگ با رسول خدا صلّى اللّه عليه و آله را نمودند .\r\nپس اين خبر به رسول خدا صلّى اللّه عليه و آله رسيد ، قبيله‌ها را جمع كرد و وعدهء غنيمت و پيروزى به آنها داد ، و دوازده هزار نفر جمع كرد ، جهت رودررو قرار گرفتن با آنها از مكّه خارج شد .\r\nپس ابو بكر در حالى كه تعجّب مىكرد با شگفتى گفت :\r\n\r\n\r\n","description":"","footnote":"\r\n( 1 ) صافى 2 : ص 330 ، قمى 1 : ص 280 ، عياشى 2 : ص 84 / ح 37 .\r\n","page_name":" 116 ","page_number":116},
  {"content":"\r\n\r\nامروز وقتى كه هر دو گروه در وادى حنين كه يك وادى تند و سراشيبى بود مقابل او قرار گرفته هرگز مغلوب نخواهيم شد ، هنگامى كه روبروى هم قرار گرفتند ، ابتدا مسلمين شكست فاحشى خوردند ، سپس خداوند به‌وسيله ملائكه آنها را يارى كرد ، و در نتيجه پيروز شدند و غنائم فراوان و اسيران بسيارى گرفتند كه عدد اسيران به شش هزار نفر مىرسد .\r\nچون يارى خدا در آن روز بر كسى مخفى نماند حتّى بر مشركين تا جايى كه بعضى از اسيران گفتند :\r\nكجايند اسبان پيشانى سفيد ، و كجايند مردان سفيدپوش ، و در آن روز بيشترين غنائم و اسيران را به خود اختصاص دادند . . .\r\nلذا خداوند آن را مخصوصا ذكر كرده است .\r\n إِذْ أَعْجَبَتْكُمْ كَثْرَتُكُمْ  وقتى كه از كثرت سپاه خود شگفت زده و مغرور شديد .\r\nهمان‌طور كه گفته شد آن كه از خود راضى و مغرور بود ابو بكر بود كه از گفتار او پيامبر نيز بدش آمد .\r\n فَلَمْ تُغْنِ عَنْكُمْ شَيْئاً  پس زيادى لشگرتان شما را از چيزى بىنياز نكرد .\r\nيعنى چيزى از بىنيازى شما را بر آورده نكرد ، يا چيزى از ترس دشمنان را كم نكرد ، زيرا كه زيادى سپاه وقتى مقرون به نصرت و يارى خدا نباشد سودى نمىرساند ، و نصرت و يارى است كه بىنياز نيازكننده است خواه قرين كثرت باشد يا قلّت .\r\n وَ ضاقَتْ عَلَيْكُمُ الْأَرْضُ بِما رَحُبَتْ  در وقتى كه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمغلوب شديد و شكست خورديد ، زمين براى شما تنگ آمد .\r\n ثُمَّ وَلَّيْتُمْ مُدْبِرِينَ  يعنى به رسول خدا صلّى اللّه عليه و آله يا به جهاد پشت كرديد .\r\n ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ  يعنى پس از آنكه مغلوب شديد و دانستيد كه زيادى سپاه و تهيه اسباب موجب بىنيازى نمىشود و سبب غلبه قرار نمىگيرد ، خداوند تعالى وقار و سكينه‌اش را كه سبب اطمينان و قوّت دلهاى شماست نازل فرمود .\r\nامّا سكينه بنا بر آنچه كه در اخبار تفسير شده بادى است كه از بهشت مىوزد و داراى صورتى مانند صورت انسان است .\r\nو آن با تفسيرى كه صوفيان صافى ضمير از آن كرده‌اند مناسبت دارد كه آن صورت ملكوتى است كه بر سينه انسان ظاهر مىشود در حالى كه آن براى پيروان و مريدها به صورت ملكوتى شيخ مرشد در مىآيد ، و براى متبوعين صورت مناسب آنان كه بر حسب تفاوت مراتبشان ملك يا جبرئيل ناميده مىشود و هنگامى كه به صورت شيخ يا ملك در مىآيد ، ملكوتى كه بر سالك متمثّل و ظاهر مىشود غالب شده ، انانيّت و نفسش مغلوب مىگردد ، و در اين موقع است كه انسان مىتواند بر نفس و هواهايش و بر ملك و كسانى كه در آن ملك واقع شده‌اند غلبه داشته باشد .\r\nزيرا كه او مؤيّد به سكينه قلبيّه است كه از جنس ملك و جذب‌كنندهء ملائكه است ، لذا پس از انزال سكينه فرمود :\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n وَ أَنْزَلَ جُنُوداً لَمْ تَرَوْها  و لشكريانى كه نمىديديد فروفرستاده‌شد .\r\nدرباره سكينه در سورهء بقره آيه 248 در قول خداى تعالى :\r\n إِنَّ آيَةَ مُلْكِهِ أَنْ يَأْتِيَكُمُ التَّابُوتُ فِيهِ سَكِينَةٌ مِنْ رَبِّكُمْ  گذشت .\r\n وَ عَذَّبَ الَّذِينَ كَفَرُوا  و كافران را به سبب كشتن و اسارت و غارت اموال عذاب كرد .\r\n وَ ذلِكَ جَزاءُ الْكافِرِينَ  و اين است كيفر كافران كه كنايه از امّت محمّد صلّى اللّه عليه و آله است كه بعد از محمّد صلّى اللّه عليه و آله ، به ولايت كافر شدند .\r\nداستان حنين در كتاب‌هاى مفصّل به طور مفصّل ذكر شده است ، هر كس بخواهد بايد به آن كتب مراجعه كند .\r\nترجمه و تفسير آيات 31 - 28\r\n\r\n[ سوره التوبة ( 9 ) : آيات 27 تا 30 
  ]\r\nثُمَّ يَتُوبُ اللَّهُ مِنْ بَعْدِ ذلِكَ عَلى مَنْ يَشاءُ وَ اللَّهُ غَفُورٌ رَحِيمٌ ( 27 ) يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ ( 28 ) قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ ( 29 ) وَ قالَتِ الْيَهُودُ عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّهُ أَنَّى يُؤْفَكُونَ ( 30 )\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nترجمه :\r\nسپس خدا بعد از آن واقعه ( جنگ حنين ) از سر تقصير هر كه مىخواهد در مىگذرد كه خداوند آمرزنده و مهربان است ،\r\nاى كسانى كه ايمان آورده‌ايد محقّقا بدانيد كه مشركان نجس و پليدند و بعد از اين سال نبايد قدم به مسجد الحرام بگذارند و اگر در اثر دور شدن تجارت و ثروت آنها از شما از فقر مىترسيد نترسيد كه خدا به فضل خود شما را از خلق و از مشركان بىنياز خواهد كرد ، كه او به حوائج شما داناست و به احسان بندگان مؤمن در كمال حكمت و عنايت است .\r\nاى اهل ايمان با آن دسته از اهل كتاب كه به خدا و روز قيامت ايمان نياورده‌اند و آنچه را كه خدا و رسولش حرام كرده حرام نمىدانند و به دين حقّ و آئين اسلام نمىگروند ، كارزار كنيد ، تا آنگاه كه با ذلّت و تواضع به اسلام جزيه دهند .\r\nو يهود گفتند عزيز و نصارى گفتند مسيح پسر خداست . اين سخنان را كه اين‌ها بر زبان مىرانند خود را به كيش كافران مشرك پيشين نزديك و مشابه مىكنند خدا آنها را هلاك و نابود كند به كجا باز مىگردند .\r\n\r\nتفسير :\r\n ثُمَّ يَتُوبُ اللَّهُ مِنْ بَعْدِ ذلِكَ  يعنى بعد از عذاب خداوند بر آنان توبه عرضه كرد و توبه آنان را پذيرفت .\r\n عَلى مَنْ يَشاءُ  يعنى بعد از تعذيب به آنها به نظر تحقير نگاه نكنيد ، چون ممكن است رحمت خدا شامل حال آنها شود ، زيرا آنها بندگان و ساخته‌هاى خداى تعالى هستند .\r\n وَ اللَّهُ غَفُورٌ رَحِيمٌ  گاهى خداوند بندگانش را مؤاخذه مىكند تا آنها اصلاح شوند ، چنان كه گاهى از باب نقمت و عذاب\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nآنها را مؤاخذه مىكند ، به هر حال مغفرت و رحمت خدا « بر عذاب او » تقدّم دارد .\r\n يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ  اعلام حكم ديگرى است كه مشركان پليدند .\r\n فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا وَ إِنْ خِفْتُمْ عَيْلَةً  اگر به علّت كم شدن تجارت از فقر ترسيديد ، از باب اينكه مشركين از رفت و آمد به شهر شما جلوگيرى كنند ، به خدا اعتماد كنيد و فضل خدا را امّيدوار باشيد .\r\n فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ  تعليق بر مشيّت براى اين است كه به وعده مغرور نشوند ، و براى اينكه وعده براى همهء آنها نبود ، و خداوند پس از تار و مار شدن مشركين با گستردگى و گشايش در اهل مدينه و مكّه نسبت به ساير بلاد ، و پس از آن به سبب توجّه اهل شرق و غرب به سوى مدينه و مكّه ، وعده‌اش را تحقّق بخشيده است .\r\n إِنَّ اللَّهَ عَلِيمٌ  خداوند به عواقب اوامر و نواهيش داناست .\r\n حَكِيمٌ  جز با مصلحت و حكمت امر و نهى نمىكند .\r\n قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ  پس از آنكه حكم مشركين و دور ساختن آنها از وطنشان و جنگ با آنها را با تأكيد و تغليظ اظهار نمود ، حكم اهل كتاب را بيان كرد و در اوّل كلام ندا نياورد و آنها را\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمورد ندا قرار نداد تا اشاره به تفاوت بين آنها و بين مشركين در سختگيرى و شدّت بخشى مجاز باشد .\r\nلذا فرمود : با آنها كه به خدا و روز واپسين ايمان نمىآورند و حرام خدا و رسولش را حرام نمىدانند و به دين حقّ نمىگروند كارزار كنيد ، و آنگاه با آوردن  مِنَ الَّذِينَ أُوتُوا الْكِتابَ  لفظ « من » را براى تبعيض آورد تا مسئله جزيه را مطرح كند .\r\n حَتَّى يُعْطُوا الْجِزْيَةَ  تا اينكه جزيه بدهند . جزيه يعنى چيزى كه مقرّر گشته و ادا مىشود و جزيه از « جزى دينه » يعنى دينش را ادا كرد .\r\n عَنْ يَدٍ  يعنى از قوّت و سختگيرى از جانب شما ، و اين مثل معروف در بين عرب و عجم است ، مثلا عاجزى كه ذليل‌وار زير دست ديگرى است مىگويد :\r\nمن از دست او فرار خواهم كرد ، و همچنين در بين عجم گويند : از دست فلان كس فرار كردم ، و اين معنى مناسب مقام و مناسب نكره بودن لفظ ( يد ) است و معانى ديگرى نيز براى آن ذكر شده است ، مانند جزيه دادن در حال تسليم ، و از بىنيازى ، و از انعام ، و از دست خودشان نه از دست ديگرى . . .\r\n عَنْ يَدٍ وَ هُمْ صاغِرُونَ  يعنى در حالى كه ذليل هستند . و حكم جزيه و اهل آن در تفاسير و كتب فقهى مفصل ذكر شده است .\r\n وَ قالَتِ الْيَهُودُ  يا استيناف است بنا بر اينكه « واو » براى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاستيناف بيايد ، يا عطف به اعتبار معنى است ، زيرا كه تعليق امر به جهاد بر موصول براى اشعار به علّت حكم است .\r\nپس گويا كه گفته است : با كسانى كه ايمان به خدا نمىآورند بجنگيد ، از آن جهت كه ايمان نياوردند زيرا اين يهوديان گفتند :\r\n عُزَيْرٌ ابْنُ اللَّهِ  عزيز پسر خداست .\r\nگذاشتن اسم ظاهر به جاى ضمير جهت ارادهء تفصيل و تعيين گوينده و هر گفتارى است كه در اين مورد ( عزيز پسر خداست ) گفته شده باشد .\r\nبدان كه قايلين به اينكه عزيز پسر خداست ، و مسيح پسر خداست ، و ما پسران خدائيم ، مقصودشان از اين كلمه چيزى نيست كه بر حسب ظاهر از آن كلمات فهميده مىشود از قبيل توليد مثل و تجسّم و اثبات زوج براى خدا ، بلكه مقصودشان از اين كلمه بيان نسبت روحانى است . و مىگويند : هر كس كه به خدا نزديك شد تا حدّى كه احكام و آداب را بدون واسطهء بشر ديگرى از او گرفت او بايد پسر خدا باشد ، و همچنين كسى كه به واسطهء اتّصال به نبىّ يا ولىّ منتسب به خدا باشد پس او پسر خداست ، مقصودشان بيان شدّت نزديكى به خدا ، يا بيان صحّت انتساب است ، و شكّى نيست كه اين معنى صحيح است ، و لكن در حقّ خداى تعالى ممنوع است . چون ( براى شنونده ) معنى ظاهرى آن توهّم مىشود مانند تجسيم و توليد ، چنان كه پيروان اين كلمه بر ظاهرش حمل كرده‌اند و به معنى ظاهرى آن قائل شدند ،\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nو شكّى نيست كه معنى ظاهرى آن كفر است ، و لذا خداى تعالى در حالى كه آنان را ذمّ مىكند از آنها حكايت مىكند و مىفرمايد :\r\n ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ  نقل شده است كه مسيح مىگفته است : پدرم چنين مىگويد . و اين معنى در انجيل ثبت شده است .\r\n ذلِكَ قَوْلُهُمْ بِأَفْواهِهِمْ  يعنى به هر معنى كه بوده باشد ، اعتقادى به آنچه مىگويند ندارند .\r\nزيرا اعتقاد به اين معنى مستلزم عمل به مقتضاى آن است ، و عمل به مقتضاى آن اين است كه از قول كسى كه به سبب نبوّت نسبت او را به خدا مىدهند تخلّف نورزند در حالى كه چنين نيست ، مثل قول خداى تعالى :  يَقُولُونَ بِأَفْواهِهِمْ ما لَيْسَ فِي قُلُوبِهِمْ   يُضاهِؤُنَ قَوْلَ الَّذِينَ كَفَرُوا  يعنى قول اينان مشابه قول كسانى است كه كافر شدند .\r\nبه حذف مضاف و جانشين كردن مضاف اليه به جاى آن . و مشابه بودن اين دو گفتار در اين است كه هيچ يك از آن دو گفتار از روى اصل و اعتقاد صحيح نيست ، بلكه هر دو از تخيل محض سر چشمه مىگيرد ، بدون اينكه حجّتى بر آن باشد .\r\nو آن مانند گفتار ديوانه است ، امّا اگر مقصود از كسانى كه كافر شدند نصارى باشد .\r\n مِنْ قَبْلُ  يهود است كه پيش از نصاراست و گرنه مطلقا\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nكفّارند كه پيش از هر دو بوده‌اند .\r\n قاتَلَهُمُ اللَّهُ  يعنى خدا آنها را دور نموده و لعنت مىنمايد ، و بيشتر در عرف در همين معنى استعمال مىشود ، از على عليه السّلام نقل شده است كه معنى آن چنين است كه خدا آنها را لعنت مىنمايد « 1 » .\r\n أَنَّى يُؤْفَكُونَ  چرا آنها از حقّ روى بر مىگردانند و نسبت دروغ به خدا مىدهند .\r\nترجمه و تفسير آيات 35 - 32\r\n\r\n[ سوره التوبة ( 9 ) : آيات 31 تا 34 
  ]\r\nاتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ وَ الْمَسِيحَ ابْنَ مَرْيَمَ وَ ما أُمِرُوا إِلاَّ لِيَعْبُدُوا إِلهاً واحِداً لا إِلهَ إِلاَّ هُوَ سُبْحانَهُ عَمَّا يُشْرِكُونَ ( 31 ) يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلاَّ أَنْ يُتِمَّ نُورَهُ وَ لَوْ كَرِهَ الْكافِرُونَ ( 32 ) هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ ( 33 ) يا أَيُّهَا الَّذِينَ آمَنُوا إِنَّ كَثِيراً مِنَ الْأَحْبارِ وَ الرُّهْبانِ لَيَأْكُلُونَ أَمْوالَ النَّاسِ بِالْباطِلِ وَ يَصُدُّونَ عَنْ سَبِيلِ اللَّهِ وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ ( 34 )\r\n\r\nترجمه :\r\nاينان علماء و راهبان خود را به مقام ربوبيّت شناختند و خدا را نشناختند و نيز مسيح پسر مريم را به ربوبيّت\r\n\r\n\r\n","description":"","footnote":"\r\n( 1 ) صافى 2 : ص 236 .\r\n","page_name":" 125 ","page_number":125},
  {"content":"\r\n\r\nگرفتند در صورتى كه مأمور نبودند جز آنكه خداى يكتا را پرستش كنند كه منزّه و برتر از آن است كه با او شريك قرار مىدهند ،\r\nكافران مىخواهند كه نور خدا را به نفس تيره و گفتار جاهلانهء خود خاموش كنند و خدا نگذارد تا آنكه نور خود را در منتهاى ظهور و حدّ اعلاى كمال برساند هر چند كافران ناراضى و مخالف باشند ،\r\nاوست خدايى كه رسول خود را با دين حقّ به هدايت خلق فرستاد تا بر همهء اديان عالم تسلّط و برترى دهد هر چند مشركان ناراضى و مخالف باشند ،\r\nاى اهل ايمان بسيارى از علماء و راهبان ( يهود و نصارى ) اموال مردم را به باطل طعمهء هوس خود مىكنند و در راه خدا انفاق نمىكنند آنها را اى رسول بر اين كار به عذاب دردناك بشارت ده .\r\n\r\nتفسير :\r\n اتَّخَذُوا أَحْبارَهُمْ  پيش از اين گذشت كه احبار علماى امّت و رهبان علماى دين و طريقت مىباشند .\r\n وَ رُهْبانَهُمْ أَرْباباً  ربّ بر مطاع اطلاق مىشود كه آن ربّ در طاعت است ، و بر معبود اطلاق مىشود كه ربّ در عبادت است ، و بر مدبّر در وجود اطلاق مىشود كه ربّ در وجود و بقاى وجود است ، و بر خالق اطلاق مىشود كه آن ربّ در ايجاد است .\r\nو مقصود از ربّ در اينجا ربّ در طاعت است ، چون به آنها گفتند : اين حلال و آن حرام است ، و اين از تورات و انجيل است ، و مردم نيز بدون دليل از آنها قبول كردند و شنيدند .\r\nو مردم غير از علماى الهى ناگزير بايد يك ربّ بشرى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nداشته باشند كه به علّت عدم بصيرتشان به امر دين و دنيايشان از او اطاعت كنند به نحوى كه به آخرتشان ضرر نرساند ، و آن رب مطاع يا از جانب خدا منصوب باشد كه قول او قول از جانب خدا و قول خداست ، و طاعت او طاعت خداست ، و ربوبيّت او ربوبيّت خداست ، و امّا ربوبيّتى كه منصوب به خدا نباشد پس آن منصوب از جانب غير خداست در نتيجه آن ربوبيّت ناشى از ربوبيّت غير خدا مىباشد و اطاعت از او اطاعت خداوند تبارك و تعالى نمىباشد .\r\nبنا بر اين قول خدا ( من دون اللّه ) تقليد جهت ارباب است يعنى رب‌ّهايى كه ناشى از غير خداست از جهت ربوبيّت آنها ، يا رب‌ّهايى كه بعضى از غير خدا هستند بنا بر اينكه لفظ ( من ) براى ابتدا يا براى تبعيض باشد .\r\n وَ الْمَسِيحَ ابْنَ مَرْيَمَ  عطف بر ( احبارهم ) است ، يعنى مسيح بن مريم را در عبادت ربّ گرفتند ، و لذا آن را بعد از تمام شدن حكم معطوف عليه آورد ، و آن را از احبار تأخير انداخت تا برترى چيزى باشد كه در ذمّ رساتر است .\r\nاگر بگوئى : مسيح منصوب از جانب خداست ، پس او از جانب خدا ربّ است ، نبايد ربّ گرفتن او مذموم باشد ، جواب اين است كه ربوبيّت مسيح در طاعت از آن جهت كه از جانب خداست ممدوح است ، و امّا از اين گفتار آنها كه مسيح إله است ، يا او پسر خدا ، يا او سوّمى از سه تا است و همچنين ربوبيّت او در طاعت نيز از آن جهت كه مستقل در ربوبيّت باشد ، مذموم و\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nشرك به خدا محسوب مىشود .\r\n وَ ما أُمِرُوا إِلَّا لِيَعْبُدُوا إِلهاً واحِداً  در حالى كه جز به عبادت خداى يكتا فرمان نيافته‌اند خداى واحدى كه در ذاتش مركّب نباشد ، و در وجود متعدّد نباشد ، پس طاعت رسولان اگر از آن جهت باشد كه آنها فرستادگان خدايند طاعت خدا محسوب مىشود ، اطاعت و فرمانبردارى از آنها اطاعت و فرمانبردارى از خداست و اين اطاعت و فرمانبردارى اطاعت و فرمانبردارى از آنها محسوب نمىشود .\r\n لا إِلهَ إِلَّا هُوَ  صفت بعد از صفت ، يا حال ، يا مستأنف است ، و مقصود از آن حصر خدايان در خداى واحد يكتا است ، گويا كه گفته شده است : مأمور نشدند مگر اينكه عبادت كنند خداى واحد را كه همهء خدايان منحصر در اوست .\r\n سُبْحانَهُ عَمَّا يُشْرِكُونَ  خدا از شرك در طاعت و ولايت منزّه است ، مانند شريك قرار دادن احبار و راهبان ، يا در طاعت و ولايت و عبادت و الوهيّت همگى مانند شريك قرار دادن مسيح امّت و آن كنايه از امّت است كه در ولايت و طاعت كسى را كه خداوند او را نصب نكرده شريك قرار دادند و براى اشاره به همين كنايه است كه خداى تعالى فرمود :\r\n يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ  مىخواهند نور خدا را با دهانها ( با گفتار ) جاهلانهء خود خاموش كنند . « يريدون » را با لفظ مضارع آورد در حالى كه مناسب حال يهود و نصارى اين بود كه بگويد :\r\n« أرادوا » مثل « اتّخذوا » با لفظ ماضى ، امّا جهت استمرار آن در حال و آينده فعل\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمضارع يريدون آورده است ، و مقصود از نور خدا ولايت على عليه السّلام است ، از اين رو كه آن نورى است كه حقّ به وسيلهء آن ظاهر مىشود ، و سعيد از شقى جدا مىگردد ، و مقصود از خاموش كردن با دهان القاء شبهات و احاديث جعلى و تحريف در كتاب است از جهت تدليس و فريب جهّال و نادانان كه به فوت كردن و خاموش كردن چراغ تشبيه شده است ، و در اخبار چيزى كه دلالت بر كنايه مذكور بكند وجود دارد .\r\n وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ  و خدا نمىگذارد كه چنين كنند ، تا اينكه نور خود را به كمال رساند ، هر چند كه كافران به خدا يا به رسالت بر حسب تنزيل و كافران به ولايت بر حسب مقصود را خوش نيايد .\r\n هُوَ الَّذِي أَرْسَلَ رَسُولَهُ  اين جمله يا استيناف منقطع از گذشته امّت براى اعلام حكم ديگرى تا طمع مشركين را در ابطال رسالت محمّد صلّى اللّه عليه و آله قطع كند .\r\nبنا بر اين اضافه « رسول » يا براى تعريف جنس و تعميم آن است يا براى تعريف عهد ، و در آن نيز قطع طمع مشركين است .\r\nمقصود از رسول يا معنى عامّ است شامل رسولان و اوصياء آنها از باب اينكه جانشينان نيز به واسطه رسولان رسول هستند ، يا معنى خاصّ است مخصوص رسول‌هاى اصطلاحى كه خداوند به آنها را به شرع و تبليغ آن وحى نموده است ، يا مقصود محمّد صلّى اللّه عليه و آله است . و بنا بر دو تقدير اخير مقصود سرايت حكم به پيروان رسولان و پيروان محمّد صلّى اللّه عليه و آله مىباشد و اين سرايت يا از\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nباب فرعيّت و تبعيّت است ، و يا از باب اين است كه آنها به حسب سعهء ولوى شان از اجزاء رسولان هستند ، يا از باب اين است كه آنها مظاهر رسولان هستند به حسب سينه‌ها و دلها و عقلهايشان . بنا بر اين صحيح است تفسير آيه به خروج قائم ( عجّ ) ، و اينكه آن آيه از چيزهايى است كه تأويلش نيامده است ، و اينكه هر وقت آن تأويل ظاهر شود بر تمام اديان غلبه مىكند .\r\n بِالْهُدى  يعنى به چيزى كه هدايت به وسيلهء آن است ، و آن احكام قالبى شرعى است ، چنان كه به نامگذارى اسلام و احكام آن به هدايت در قول خداى تعالى :  بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ  اشاره شده است .\r\n وَ دِينِ الْحَقِّ  دين حقّ عبارت از طريق حقّ است و آن ولايت و ايمان خاصّ است كه با بيعت باطنى و لوى حاصل مىشود ، به عبارت ديگر هدايت اسلام و دين حقّ ايمان است ، و در اخبار ما دين حقّ به ولايت على عليه السّلام تفسير شده است .\r\nاز امام كاظم عليه السّلام دربارهء اين آيه و آيهء سابق آمده است :\r\nاوست كه رسولش را امر به ولايت وصىّ خود نمود و ولايت عبارت از دين حقّ است كه هنگام قيام قائم عليه السّلام خداوند آن را بر همهء اديان غالب مىسازد ، و خداوند ولايت قائم را به اتمام مىرساند اگر چه كافرين به ولايت على عليه السّلام را خوش نيايد ، گفته شد : آيا اين تنزيل است ؟ فرمود : بلى اين حرف تنزيل است ، و امّا غير آن تأويل است .\r\n لِيُظْهِرَهُ عَلَى الدِّينِ كُلِّهِ  لفظ « الدّين » به صورت مفرد\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاستغراقى آمده است ، به قرينهء تأكيد به لفظ « كلّ » و جمع نيامده است به جهت قصد اختصار و اشعار به اينكه اديان باطل با كثرت و از هم گسستگى و اختلافى كه دارند در نهايت و غايت با هم متّحدند ، و آن عبارت از منتهى شدن به سجّين و ملكوت سفلىّ است .\r\n وَ لَوْ كَرِهَ الْمُشْرِكُونَ  اگر چه مشركين را خوش نيايد ، مشركين به خدا يا به رسالت و يا به ولايت .\r\n يا أَيُّهَا الَّذِينَ آمَنُوا إِنَّ كَثِيراً مِنَ الْأَحْبارِ وَ الرُّهْبانِ لَيَأْكُلُونَ أَمْوالَ النَّاسِ بِالْباطِلِ  لفظ ندا « يا » آورد با مؤكّدات جمله از قبيل « انّ » و « لام » و اسميّه بودن جمله براى بيان اين امر است كه شأن دانشمندان يهود و نصارى ( احبار و راهبان ) حفظ و نگهداشتن خود از اموال مردم است . به نحوى كه شايسته است اين كار از آنها انكار شود يا وقوع اين كار از آنها مورد ترديد قرار گيرد تا اينكه در ذمّ و رسوايى رساتر باشد ، يا براى تأكيد لازم حكم است كه مقصود از كلام مىباشد ، تا بيانگر ذمّ آنان و رسوا كردن آنها و نفرت داشتن مردم از آنها و از گفتارشان باشد .\r\n وَ يَصُدُّونَ عَنْ سَبِيلِ اللَّهِ  و مردم را از راه خدا يعنى از نبىّ صلّى اللّه عليه و آله يا از ولى عليه السّلام باز مىدارند مقصود كنايه از امّت محمّد صلّى اللّه عليه و آله و كسانى است كه بعد از او به صورت احبار و رهبان خود را علما و فقها و صوفيّه و عرفا ناميده‌اند در حالى كه آنان داراى فقهى نيستند جز چيزى كه به وسيلهء آن به اعراض و اغراض خودشان برسند ، در حالى كه آنان جز به دلق و حلق\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nنمىانديشند ، در حقيقت نه معرفت دارند و نه تصوّفى .\r\n وَ الَّذِينَ يَكْنِزُونَ الذَّهَبَ وَ الْفِضَّةَ  يا عطف است بر « ليأكلون » و وجه حسن اين عطف با اختلاف در اسميّت و فعليّت اشعار به اين است كه كسانى كه طلا را ذخيره و جمع مىكنند ذمّ آنها مشهور است به نحوى كه قابل انكار نيست و اينكه احبار و راهبان كسانى هستند كه طلا را ذخيره مىكنند ، و ذمّ آنها مشهور و معروف گشته است ، پس به گفتهء آنان اعتنا نكنيد .\r\nيا عطف بر اسم « انّ » از قبيل عطف مفرد ، يا عطف بر جملهء « انّ » با اسم و خبرش است به تقدير مبتداء يا به تقدير خبر ، يا جمله مستأنف است به اينكه « الّذين » را مبتدا قرار داده ، و قول خدا « فبشّرهم » خبر آن باشد ، و اين مطلب گذشت كه آنچه را كه واو استيناف مىنامند به لحاظ معنى واو عطف است .\r\n وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  چون در راه خدا انفاق نمىكنند پس آنان را به عذابى دردناك بشارت ده . دخول فاء در خبر ( فبشّرهم ) بنا بر اينكه خبر باشد براى اين است كه مبتداء در معنى ( جمله ) شرطيّه قرار گرفته است .\r\nترجمه و تفسير آيات 38 - 36\r\n\r\n[ سوره التوبة ( 9 ) : آيات 35 تا 37 
  ]\r\nيَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ ( 35 ) إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ مِنْها أَرْبَعَةٌ حُرُمٌ ذلِكَ الدِّينُ الْقَيِّمُ فَلا تَظْلِمُوا فِيهِنَّ أَنْفُسَكُمْ وَ قاتِلُوا الْمُشْرِكِينَ كَافَّةً\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكَما يُقاتِلُونَكُمْ كَافَّةً وَ اعْلَمُوا أَنَّ اللَّهَ مَعَ الْمُتَّقِينَ ( 36 ) إِنَّمَا النَّسِيءُ زِيادَةٌ فِي الْكُفْرِ يُضَلُّ بِهِ الَّذِينَ كَفَرُوا يُحِلُّونَهُ عاماً وَ يُحَرِّمُونَهُ عاماً لِيُواطِؤُا عِدَّةَ ما حَرَّمَ اللَّهُ فَيُحِلُّوا ما حَرَّمَ اللَّهُ زُيِّنَ لَهُمْ سُوءُ أَعْمالِهِمْ وَ اللَّهُ لا يَهْدِي الْقَوْمَ الْكافِرِينَ ( 37 )\r\n\r\nترجمه :\r\nروزى كه آن طلا و نقره در آتش گداخته شود و پيشانى و پشت و پهلوى آنها را به آن داغ كنند . فرشتگان عذاب به آنها گويند : اين است نتيجهء آنچه از زر و سيم بر خود ذخيره كرديد . اكنون بچشيد عذاب سيم و زرى كه اندوخته مىكرديد .\r\nهمانا عدد ماهها نزد خدا كه به حساب حقّ و صلاح خلق است در كتاب تكوين و تشريع خدا دوازده ماه است از آن روزى كه خدا آسمان و زمين را بيافريد و از آن دوازده ماه چهار ماه ماه‌هاى حرام خواهد بود . اين است دستور دين استوار و محكم ، پس در آن ماهها تعدى و ستم در حقّ خود و يكديگر نكنيد و متّفقا همه با مشركان كارزار كنيد چنان كه مشركان متّفقا با شما به جنگ و خصومت برخيزند و بدانيد كه خدا با اهل تقوى ( يار و ياور ) است ،\r\nنسىء ( ماهى را تبديل كردن به ماهى ديگر و حكم ماه حرامى را در هر سه سال سالى ده روز به ماه متأخر انداختن كه بدعت زمان جاهليّت بود ) افزايش در كفر است تا كافران را به جهل و گمراهى كشند . يك سال ماه حرام را حلال مىشمردند و در سالى ديگر حرام ، تا بدين‌وسيله عدّهء ماههايى را كه خدا حرام كرده پايمال كنند و حرام خدا را حلال گردانند اعمال زشت ايشان در نظرشان زيبا نمود و خدا هرگز كافران را هدايت\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nنخواهد كرد .\r\n\r\nتفسير :\r\n يَوْمَ يُحْمى عَلَيْها  روزى كه بر طلا و نقره آتش بر افروخته شود و ضمير مؤنّث به اعتبار معنى جمعيّت و كثرت در آن دو است .\r\n فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ  در آتش جهنّم ، رخسار و پهلو و پشت آنها را با آن داغ كنند .\r\nخداى تعالى شريف‌ترين و قوىترين اجزاء بدن را ذكر نمود تا اشاره به شمول داغ كردن باشد ، يا اينكه چون آنها با ذخيره كردن طلا و نقره وجاهت و نرمى فراش دو پهلو و پشت را خواستند به آنها گفته مىشود :\r\n هذا  اين چيزى كه به‌وسيله آن داغ مىشويد  ما كَنَزْتُمْ  يا اين داغ كردن غايت چيزى است كه خودتان ذخيره كرديد ، و آن ضدّ چيزى است كه مىخواستيد .\r\n لِأَنْفُسِكُمْ فَذُوقُوا ما كُنْتُمْ تَكْنِزُونَ  پس و بال آنچه را كه ذخيره كرديد بچشيد . اخبار وارده در معنا و حقيقت كنز ( گنج ) و مقدارى كه اطلاق لغت « گنج » بر آن صادق است . و بر مالى كه بر آن « گنج » صدق مىكند مختلف است ، و اخبار در كتابهاى مفصّل ذكر شده . و تحقيق حقّ در اين مسئله به نحوى كه موافق با اشاره‌هاى اخبار باشد اين است كه :\r\nانسان داراى مراتب زيادى است كه حكم و حالش در هر مرتبه مخالف با حال آن در غير آن مرتبه است . مثلا آنكه در\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nجهنّم نفس واقع مىشود خير و خوبى نمىبيند جز آنچه كه نفسش اقتضا كند ، و جز اسباب چيزى نمىبيند ، و از خدا و تسبيب او محجوب است ، پس هر اندازه كه مال جمع كند چيزى جز حبّ مال نيست يا محض اتّكاء بر مال در امر معاش است بدون اينكه اطمينان به خدا داشته و توكّل بر او نمايد ، و اين مال كنز ( گنج ) است ، كم باشد يا زياد ، زير زمين باشد يا روى آن ، زكاتش داده شده باشد يا نه ، بلكه آن شرك به خدا و كفر است ، و صاحب آن بت‌پرست و آن مال بت اوست .\r\nاگر از جهنّم نفس به ملكوت علياء توجّه كرد و حتما از نفس و جهنّم آن منزجر گشت و لكن مادام كه از آن خارج نشود به مقتضيات و زنجيرهاى شهوات نفس مبتلاست ، ولى اگر در اين حال در حال توجّه و انزجار و توكّل به خدا مالى را جمع كند مصداق اين مضمون صحيحهء نبوى قرار گيرد كه در مثنوى آمده است : « با توكّل زانوى اشتر ببند » و وسيله آن مال بر خروج از مقتضيّات نفس و بر معيشت خود كمك نمايد كنز حساب نمىشود ، زيرا او در اين هنگام حقوق واجب و مستحب خود را ادا مىكند ، چون مىخواهد از زير فرمان نفسش خارج شده و در تحت امر پروردگارش داخل شود .\r\nو اگر مال را در حال مقيّد بودن به نفس و مشتهيّات آن جمع كند ، چون در اين حال از خدا و توكّل بر او محجوب مىباشد آن كنز حساب مىشود چه حقوقش را ادا كرده باشد يا ادا نكرده باشد ، و اگر از آن جهنّم به جانب يمين ( راست ) در\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nقلمرو ( صدر ) حركت كند آن نيز داراى همان دو حالت سابق است ، امّا تقيّدش به زنجيرهاى شهوات ضعيف‌تر مىشود ، و اگر از خانه نفس خرابش به سوى خانه آباد قلبش هجرت كند پس آن نيز داراى همان دو وجه و دو حالت است ، و اگر در خانه قلبش داخل شد به دار الامان وارد شده و در حقّ او گفته شده است :\r\n « كفر گيرد ملّتى ملّت شود » \r\nپس ميزان كنز و عدم آن حال انسان است نه حال مال و مقدار آن بنا بر اين فقيرى كه محبّ دنيا مىباشد ذخيره‌كننده و داراى كنز است ، غنى و ثروتمندى كه از دنيا منزجر است داراى كنز نيست . پس كنز عبارت از محبّت دنياست كه در خانه قلب از باب اعتماد و اطمينان به دنيا ذخيره شده است ، نه مالى كه در زير خاك دفن شده است .\r\n إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً  استيناف است جهت اعلام حكم ديگرى براى مشركين و علّت ديگرى براى جنگ كردن با آنها .\r\nبدان كه روزها و ماه‌هاى زمانى كه در اينجا صورتهايى براى روزگار و روزگار صورتى براى روزگار سرمدى و هميشگى است ، و همه اين‌ها ظهور سير آفتاب حقيقت است در بروج شش‌گانهء نزولى و ششگانه صعودى ، و غروب آفتاب حقيقت است در افق كرهء زمين طبع و طلوع آن از آنجاست . و ظهور همهء اين‌ها بر ما به علّت همين زمان است كه از آن به روز و\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nشب و ماه و سال تعبير مىشود .\r\nپس اين روزها و ماهها داراى حقايق متمايز و جدا از هم در مراتب ملكوت و جبروت است ، و اين حقايق داراى آثار و خواصّ و صورتها و مرتبه‌هاى پائين است و آنچه كه انبياء و اصحاب وحى و حديث از خواصّ روزها و ماهها گفته‌اند و آنچه كه تجربه‌كنندگان تجربه كرده‌اند ، يك دهم از خواصّ آن چيزى است كه مترتّب بر آن است ، مانند آنچه كه از خواصّ روزهاى هفته و روزهاى ماه و آنچه كه از خواصّ ماهها گفته‌اند .\r\nو چون مشركين مانند طبيعيين و بيشتر عوام آنچه را كه از روزها و ماهها شنيده‌اند مانند افسانه حساب كرده‌اند ، و آن را با گوش حقيقت نشنيده‌اند ، لذا گفته‌اند : روزها مشابه همديگر و ماهها متوافق هم و در حقيقت بين آنها تفاوت و تمايزى نيست ، و تمايز و خواصّى كه دربارهء آنها گفته مىشود ، حقيقت ندارد و محض اعتبار است ، . . . از اين رو خداوند در ردّ آنها فرمود :\r\nعدد ماهها نزد خدا همان‌طور كه نزد شماست دوازده ماه است ، يعنى آنچه كه نزد شما است دوازده ماه قمرى در هر سال تقريبا و دوازده ماه شمسى در هر سال . حقيقتا مرتبهء نازله و تحت فرمان حقيقت‌هايى است كه نزد ماست و هر يك از آنها مظهر حقيقتى از آن حقايق است ، و هر يك داراى خواصّ و آثارى است كه غير آن داراى آن خواصّ و آثار نيست ، و لذا براى اسم عدد تميز تأكيدى آورد تا تمكين در قلوب باشد ، و اكتفا به لفظ « عند اللّه » ننمود ، و فرمود :\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n فِي كِتابِ اللَّهِ  يعنى در نوشتهء خدا ، يا در كتاب مبين كه عبارت از عقل يا لوح محفوظ است .\r\n يَوْمَ خَلَقَ السَّماواتِ وَ الْأَرْضَ  يعنى قبل از اينكه آن روزها و ماهها نزد شما مستقرّ شود ، و پس از آنكه بيان كرد كه حقايق آنها نزد خدا است و اين معنى را با قيود سه‌گانه تأكيد نمود بعضى از خواصّ آن را بيان نمود و فرمود :\r\n مِنْها أَرْبَعَةٌ حُرُمٌ  از آنها چهار ماه حرام است » . كه ذىقعده ، و ذىحجّه ، و محرّم ، و رجب مىباشد .\r\nسپس حرمت اين چهار ماه را تأكيد كرد و فرمود :\r\n ذلِكَ الدِّينُ الْقَيِّمُ  اين دين استوارى است كه كجى در آن نيست ، يعنى اعتقاد حرمت آن و تصديق به آن همان طريق پايدارى است كه انبيا بر آن طريق بوده‌اند و هر كس از آن طريق عدول كند از طريق انبيا خارج شده است .\r\n فَلا تَظْلِمُوا فِيهِنَّ أَنْفُسَكُمْ  پس نبايد در اين ماهها به خودتان ستم روا داريد بدين نحو كه يكديگر را بكشيد و غارت كنيد و اسير نمائيد ، يا اينكه دربارهء آنها به خودتان ظلم نكنيد ، بدين نحو كه از حدود آن چهار ماه تجاوز كرده هتك حرمت آنها نمائيد و در آن چهار ماه جنگ كنيد و مرتكب كارهاى ناشايست ديگر شويد .\r\n وَ قاتِلُوا الْمُشْرِكِينَ كَافَّةً  در غير اين ماهها همگى با هم با مشركان پيكار كنيد زيرا كه آنها به سبب « نسى » هتك حرمت آن ماهها نمودند به قرينهء قول خدا « انّما النسيء زياده فى الكفر »\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nو در آن ماهها ابتدا به جنگ نمودند به قرينهء :\r\n كَما يُقاتِلُونَكُمْ كَافَّةً  چنان كه مشركان متّفقا با شما كارزار كنند و از هتك حرمت آن ماهها بپرهيزيد .\r\n  وَ اعْلَمُوا أَنَّ اللَّهَ مَعَ الْمُتَّقِينَ إِنَّمَا النَّسِيءُ زِيادَةٌ فِي الْكُفْرِ   استيناف است در موضع تعليل امر به قتال ، و مقصود از ( نسى ) تأخير حرمت ماه حرام به ماه ديگر و حلال كردن جنگ در آن ماه حرام است . بدين ترتيب كه هرگاه ماه حرام مىآمد و نمىخواستند ترك جنگ كنند مىگفتند : اين ماه مانند ساير ماههاست در اين ماه جنگ مىكنيم و در ماه ديگر جنگ را ترك مىكنيم . و اين كار افزايش در كفر است زيرا آن پس از كفر به خدا به سبب كفر به رسول تبديل احكام مقرّر خداست كه در كتب عاليهء نزد او قبل از آفرينش اين عالم نوشته شده است ، لذا فرمود :\r\n يُضَلُّ بِهِ الَّذِينَ كَفَرُوا  كافران به آن وسيله به گمراهى كشيده مىشوند چون از طريق مستقيم پايدارى خارج مىگردند .\r\n يُحِلُّونَهُ عاماً  يك سال چيز فراموش شده و بىارزش و يا ماه حرامى را حلال مىشمارند كه دليل بر گمراهى آنان است .\r\n وَ يُحَرِّمُونَهُ عاماً لِيُواطِؤُا  و سالى ديگر آن را حرام به حساب مىآورند تا موافق خواسته‌هايشان باشد .\r\n عِدَّةَ ما حَرَّمَ اللَّهُ  تا با تعداد ماههايى كه خداوند آنها را حرام كرده است تطبيق دهند تا بدين‌سان به واسطهء فراموشى\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nآنچه را كه خدا حرام قرار داده است ، حلال شمارند .\r\n زُيِّنَ لَهُمْ سُوءُ أَعْمالِهِمْ  جواب سؤال مقدّر است اگر سؤال شود چرا اين كار را مىكنند ، جواب اين است كه تا عمل بدشان را خوش‌نما جلوه دهند .\r\n وَ اللَّهُ لا يَهْدِي الْقَوْمَ الْكافِرِينَ  خداوند كافران را به طريق پايدار هدايت نمىكند ، زيرا حرام خدا را حلال و حلال خدا را حرام كردند و قبايح و زشتىها در نظرشان زيبا و نيكو جلوه نمود .\r\nترجمه و تفسير آيات 42 - 39\r\n\r\n[ سوره التوبة ( 9 ) : آيات 38 تا 40 
  ]\r\nيا أَيُّهَا الَّذِينَ آمَنُوا ما لَكُمْ إِذا قِيلَ لَكُمُ انْفِرُوا فِي سَبِيلِ اللَّهِ اثَّاقَلْتُمْ إِلَى الْأَرْضِ أَ رَضِيتُمْ بِالْحَياةِ الدُّنْيا مِنَ الْآخِرَةِ فَما مَتاعُ الْحَياةِ الدُّنْيا فِي الْآخِرَةِ إِلاَّ قَلِيلٌ ( 38 ) إِلاَّ تَنْفِرُوا يُعَذِّبْكُمْ عَذاباً أَلِيماً وَ يَسْتَبْدِلْ قَوْماً غَيْرَكُمْ وَ لا تَضُرُّوهُ شَيْئاً وَ اللَّهُ عَلى كُلِّ شَيْءٍ قَدِيرٌ ( 39 ) إِلاَّ تَنْصُرُوهُ فَقَدْ نَصَرَهُ اللَّهُ إِذْ أَخْرَجَهُ الَّذِينَ كَفَرُوا ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها وَ جَعَلَ كَلِمَةَ الَّذِينَ كَفَرُوا السُّفْلى وَ كَلِمَةُ اللَّهِ هِيَ الْعُلْيا وَ اللَّهُ عَزِيزٌ حَكِيمٌ ( 40 )\r\n\r\nترجمه :\r\nاى كسانى كه ايمان آورده‌ايد جهت چيست كه چون به شما امر شود كه براى جهاد در راه دين بىدرنگ آماده شويد همانند بار گران به خاك زمين دل بسته‌ايد آيا راضى به\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nزندگانى دنيا عوض حيات ابدى آخرت شديد ؟ در صورتى كه متاع دنيا در برابر عالم آخرت اندك و ناچيز است .\r\nبدانيد كه اگر در راه دين خدا براى جهاد بيرون نشويد خدا شما را به عذابى دردناك معذّب خواهد كرد و قومى ديگر براى جهاد به جاى شما بر مىگمارد و شما به خدا آزار نرسانيده‌ايد و خدا بر هر چيز تواناست ،\r\nاگر شما او را ( پيغمبر را ) يارى نكنيد البتّه خدا او را يارى خواهد كرد هنگامى كه كافران پيغمبر را از مكّه بيرون كردند خدا ياريش كرد آنگاه كه يكى از آن دو تن كه در غار بودند ( رسول خدا ) به رفيق و هم‌سفر خود ( ابو بكر كه پريشان و مضطرب بود ) گفت : مترس كه خدا با ماست آن زمان كه خدا سكينه ( وقار و آرامش ) خاطر بر او فرستاد و او را به لشگرهاى غيبى خود كه شما آنان را نديده‌ايد مدد فرمود و نداى كافران را پست گردانيد ، نداى خدا ( دعوت به اسلام ) را مقامى بلند داد ، كه خدا را بر هر چيز كمال قدرت و توانايى است .\r\n\r\nتفسير :\r\n يا أَيُّهَا الَّذِينَ آمَنُوا  اى كسانى كه به ايمان عامّ يا خاصّ مؤمن هستيد .\r\n ما لَكُمْ إِذا قِيلَ لَكُمُ انْفِرُوا فِي سَبِيلِ اللَّهِ  چرا وقتى كه به جهاد صورى ، يا در طلب ولايت يا در طريق قلب به سبب جهاد باطنى و ذكر و فكر رها نمودن هواى نفس و ترك آرزوى نفس دعوت مىشويد .\r\n اثَّاقَلْتُمْ إِلَى الْأَرْضِ  به زمين محكم بسته مىشويد ؟\r\nمنظور از زمين ، زمين خاكى يا زمين طبع ، يا زمين نفس است و\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nشان نزول آيه دربارهء غزوهء تبوك است ، و سبب غزوهء تبوك طبق آنچه كه نقل شده است اين است كه ، رسول خدا صلّى اللّه عليه و آله نامه‌اى به يكى از حكّام كشور شام نوشت ، و آن را به دست حارث بن عمرو ازدى فرستاد ، وقتى حارث به روستاى « موته » از توابع « بلقاء » در مملكت شام كه از آنجا تا بيت المقدّس به مقدار دو منزل است - رسيد ، شرحيل بن عمرو غسّانى يكى از امراء قيصر او را كشت .\r\nاين خبر به رسول خدا صلّى اللّه عليه و آله رسيد و جنگ ( موته ) را مهيّا نمود و زيد بن حارثه را امير آنها قرار داد ، و در حين وداع فرمود :\r\nاگر زيد كشته شد جعفر بن ابى طالب امير باشد ، اگر جعفر كشته شد عبد اللّه بن رواحه امير باشد ، و اگر عبد اللّه كشته شد كسى امير باشد كه مسلمانان به آن راضى شوند .\r\nيك فرد يهودى در آنجا حاضر بود و گفتار او را شنيد ، و گفت : يا ابا القاسم اگر تو در نبوّت خويش صادق هستى پس هر كه را براى امير بودن تعيين مىكنى بايد كشته شود ، زيرا كه انبياى بنى اسرائيل وقتى لشگرى را به جنگ با دشمن مىفرستادند و جمعى را اين چنين به ترتيب براى اسارت و فرماندهى معرّفى مىكردند همهء آنها كشته مىشدند .\r\nپس زيد با لشگرى به سوى مقصد حركت كرد و پس از مقابله با دشمنان و جنگ با آنها همهء آنها كه رسول خدا براى فرماندهى و امارت اسم برده بود كشته شدند . روايت شده كه از اهل اسلام جز عدّهء كمى كسى نجات پيدا نكرد . و در بعضى روايات است كه بيشتر مسلمانان بعد از روز جنگ ماندند و\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nوضعشان را تغيير دادند ، شرحيل گمان كرد كه به اهل اسلام كمك رسيده است از آنجا حركت كرد و در جاى امنى متحصّن شد و اهل اسلام سالم به مدينه باز گشتند .\r\nاين قضيّه در سال هشتم از هجرت بود و در اين سال فتح مكّه و غزوهء حنين با بنى هوازن نيز اتّفاق افتاد ، سپس وقتى سال نهم هجرت داخل شد قافلهء شام وارد شد و در آنجا شايع كردند كه سلطان روم لشگريانش را جمع كرده و مىخواهد به مدينه حمله كند ، و اينكه هرقل با لشگر بزرگى حركت كرده و قوم غسّان و جذام و بهراء را با خود همراه كرده ، لشگريانش را به بلقاء فرستاده و خود او در حمص فرود آمده است .\r\nپس رسول خدا صلّى اللّه عليه و آله اصحابش را امر كرد تا آماده تبوك كه از شهرهاى بلقا بود بشوند ، و به قبيله‌هاى حومهء تبوك و مكّه و به هر كس كه اسلام آورده بود پيام فرستاد و همه را تحريك و تشويق بر جهاد نمود ، و به اهل جدّه امر كرد تا به كسانى كه قوّهء خروج ندارند كمك كنند .\r\nروايت شده است كه ابو بكر همهء اموالش را عرضه نمود ، و عمر نصف مالش را بذل كرد ، و عثمان دويست شتر مجهز نمود و بعضى گفته‌اند : سيصد شتر با هزار دينار بذل نمود .\r\nو عبد الرّحمن بن عوف چهل وقيه « 1 » طلا و چهار هزار درهم ، به همين ترتيب هر كس به قدر همّت و وسعش بذل و\r\n\r\n\r\n","description":"","footnote":"\r\n( 1 ) وقيه : به ضم واو ، كسر قاف و فتح ياء مشدّد به معناى يك دوازدهم رطل كه رطل 48 مثقال است . بنا بر اين هر وقيه چهار مثقال مىشود . ( فرهنگ عميد )\r\n","page_name":" 143 ","page_number":143},
  {"content":"\r\n\r\nبخشش نمود ، و لشگر رسول خدا صلّى اللّه عليه و آله به سى هزار و بنا به گفتهء بعضى ، به چهل هزار نفر رسيد .\r\nچون آن جنگ از جهت دورى راه و شدّت گرما و زيادى لشگريان دشمن سخت بود بعضىها از حركت و جنگ باز ماندند ، پس اين آيه نازل شد :\r\n يا أَيُّهَا الَّذِينَ آمَنُوا ما لَكُمْ إِذا قِيلَ لَكُمُ انْفِرُوا  . . . تا آخر آيه و رسول خدا صلّى اللّه عليه و آله در نهايت سختى و مشقّت و شدّت گرماى هوا و اندك بودن آب با لشگر حركت كرد تا جائى كه در چشمهء تبوك فرود آمد و آن چشمه آب اندكى داشت ، پس رسول خدا صلّى اللّه عليه و آله دست و صورتش را با آب آن چشمه شست ، پس آب از آنجا به جوشش آمد و زياد شد به نحوى كه همهء لشگريان به اعجاز رسول خدا صلّى اللّه عليه و آله از آن آب گرفتند .\r\nو رسول خدا صلّى اللّه عليه و آله چند روزى در آنجا ماند ، سپس ثابت شد كه خبر خروج لشگر روم دروغ بوده پس با اصحاب در مورد بازگشت مشورت نمود و از همان‌جا برگشت و خالد بن وليد را با چهار صد و بيست سوار فرستاد تا بر « دومة الجندل » حمله برند ، وقتى كه شب به نواحى دومة الجندل رسيدند به حاكم آنجا « اكيدر » كه با برادرش حسان و چند نفر از خادمانش براى شكار بيرون شده بودند ، برخوردند و با آنها جنگ كردند حسان را كشتند و « اكيدر » را اسير كردند ، و اندك افراد باقى مانده فرار كرده و داخل قلعه شدند و با برادر ديگر « اكيدر » به نام « مصاد » در قلعه متحصّن شدند .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nخالد به « اكيدر » گفت : اگر تو به برادرت و اهل قلعه دستور دهى كه در را باز كنند و به ما هزار شتر و هفتصد برد « 1 » و چهار صد نيزه بدهند تو را نمىكشم و به خدمت رسول خدا صلّى اللّه عليه و آله مىبرم و شرط مىكنم كه براى تو حكومت دومه الجندل را از رسول خدا صلّى اللّه عليه و آله بگيرم ، پس اكيدر قبول كرد و مصالحه نمود و پيام به برادرش مصاد فرستاد كه در قلعه را باز كن و مال صلح را مهيّا ساز ، و بعد از گرفتن مال صلح ، خالد برگشت در حالى كه اكيدر و برادرش مصاد با او بود با غنايم بسيار صحيح و سالم داخل مدينه شدند « 2 » .\r\n أَ رَضِيتُمْ بِالْحَياةِ الدُّنْيا  استفهام توبيخ است كه آيا به زندگى دنيا راضى شده‌ايد ؟\r\n مِنَ الْآخِرَةِ  يعنى بدل از آخرت و بجاى آخرت .\r\n فَما مَتاعُ الْحَياةِ الدُّنْيا فِي الْآخِرَةِ إِلَّا قَلِيلٌ  « فاء » براى سببيّت است به اعتبار انكار راضى بودن به حيات دنيا ، يعنى به سبب آنكه زندگى دنيا در برابر آخرت اندك است .\r\n إِلَّا تَنْفِرُوا يُعَذِّبْكُمْ عَذاباً أَلِيماً وَ يَسْتَبْدِلْ قَوْماً غَيْرَكُمْ  يعنى بعد از هلاك كردن شما قومى ديگر جانشين شما خواهند شد ، اين سخن تهديد و وعيدى است پس از توبيخ و سرزنش .\r\n وَ لا تَضُرُّوهُ شَيْئاً  و شما با هلاك شدن يا جنگ نرفتن و يا مكر نمىتوانيد به خدا ضرر برسانيد ، و آن اظهار بىنيازى و\r\n\r\n\r\n","description":"","footnote":"\r\n( 1 ) نوعى پارچه كتانى راه راه است كه برد يمانى آن معروف است ( فرهنگ عميد )\r\n( 2 ) صافى 2 : ص 432 و 343 ، تفسير قمى 1 : ص 290 و 291 .\r\n","page_name":" 145 ","page_number":145},
  {"content":"\r\n\r\nعدم احتياج به آنهاست ، و ضمير مفعول يا به خدا ، يا به رسول خدا صلّى اللّه عليه و آله به قرينهء مقام و به جهت توافق با ضمير « الّا تنصروه » بر مىگردد .\r\n وَ اللَّهُ عَلى كُلِّ شَيْءٍ قَدِيرٌ  خدا قدرت دارد تا رسولش را بدون امداد شما يارى كند ، و قدرت دارد شما را هلاك كرده ، و قومى غير از شما بجاى شما بگذارد .  إِلَّا تَنْصُرُوهُ فَقَدْ نَصَرَهُ اللَّهُ  ياد آورى آنهاست به اين مطلب كه وقتى رسول خدا هيچ كمكى نداشت خداوند او را يارى كرد تا بدون آنها نيز يارى خدا به رسولش محقق شود تا دلهاى آنان را جذب نمايد .\r\n إِذْ أَخْرَجَهُ الَّذِينَ كَفَرُوا  وقتى كه در امر رسول خدا صلّى اللّه عليه و آله در دار النّدوة مشاوره نمودند كه او را تبعيد كنند يا بكشند يا حبس نمايند چنان كه گذشت .\r\n ثانِيَ اثْنَيْنِ  يعنى جز يك نفر با او نبود و آن ابو بكر بود .\r\n إِذْ هُما فِي الْغارِ  هنگامى كه در غار بودند ، و آن غار ثور بود ، غار ثور واقع در كوهى است در طرف راست مكّه كه تا مكّه يك ساعت راه است ( البتّه پياده ) .\r\n إِذْ يَقُولُ لِصاحِبِهِ لا تَحْزَنْ  پيغمبر صلّى اللّه عليه و آله به همراهش مىگويد : غم نخور ، آوردن مضارع براى اشاره به اين است كه اين گفته را تكرار كرده است چون همراهش مضطرب بوده و آرامش نداشته است . « 1 »\r\n\r\n\r\n","description":"","footnote":"\r\n( 1 ) به نظر مترجمين آوردن مضارع به معنى استمرار قول رسول خدا در همهء زمانها و مكانهاست ، يعنى اى مؤمنان اندوهناك نشويد كه خدا همواره با ماست ( و\r\n","page_name":" 146 ","page_number":146},
  {"content":"\r\n\r\n إِنَّ اللَّهَ مَعَنا  كه خدا با ما مىباشد و كسى كه خدا با او باشد مغلوب نمىشود ، پس از اطلاع دشمنان و غلبهء آنها اندهناك مباش .\r\nاز امام باقر عليه السّلام روايت شده است « 1 » كه رسول خدا صلّى اللّه عليه و آله در غار روى به ابو بكر كرده و مىفرمود : آرام باش كه خدا با ماست ، در حالى كه لرزه بر اندام ابو بكر افتاده بود و آرام نمىشد ، پس وقتى رسول خدا حال او را ديد به او فرمود : آيا مىخواهى يارانم از انصار را به تو نشان دهم كه در مجالسشان با هم سخن مىگويند ؟\r\nجعفر و يارانش را نشان بدهم كه در دريا غوطه مىخورند ؟ ابو بكر گفت : بلى ، پس رسول خدا دستش را به صورت او كشيد ، و نظر به انصار نمود ديد با هم سخن مىگويند ، و جعفر و اصحابش را ديد كه در دريا غوطه مىخوردند .\r\nپس در آن ساعت به دل ابو بكر افتاد كه رسول خدا صلّى اللّه عليه و آله جادوگر است .\r\n فَأَنْزَلَ اللَّهُ سَكِينَتَهُ عَلَيْهِ  در اين موقع خدا از جانب خويش آرامش بر او فرستاد .\r\nسكينه چنان كه در خبر است بادى است كه از بهشت مىوزد و داراى صورتى است مانند صورت انسان ، و آن چنان كه اندكى قبل از اين و در سورهء بقره گذشت طبق تحقيقى كه\r\n\r\n\r\n","description":"","footnote":"\r\nما و شما هم يكى هستيم ) .\r\n( 1 ) صافى 2 : 344 ، برهان 2 : ص 125 / ح 9 ، سكائى 8 : ص 236 / ح 377\r\n","page_name":" 147 ","page_number":147},
  {"content":"\r\n\r\nصوفىها كرده‌اند عبارت است از صورت ملكوتى ملكى الهى كه به صورت محبوب‌ترين چيزها بر سينهء سالك الى اللّه ظاهر مىشود و محبوب‌ترين چيزها نزد سالك عبارت از ( همان صورت ملكوتى ) شيخ مرشد و ولى قائد اوست ، و نزد آنان سكينه و فكر و حضور ناميده مىشود و آن قدرت يارىدهنده و طمأنينه است و به آن اشاره شده است در قول خداى تعالى :\r\n أَلا بِذِكْرِ اللَّهِ تَطْمَئِنُّ الْقُلُوبُ  و  لَذِكْرُ اللَّهِ أَكْبَرُ  و آن نور است در قول خداى تعالى :  ( اللَّهُ نُورُ السَّماواتِ وَ الْأَرْضِ )  و به وسيلهء آن شناخت على عليه السّلام به نورانيّت حاصل مىشود ، و آن عبارت از ظهور قائم عجّل اللّه فرجه در عالم صغير است ، و روشن شدن آسمانهاى روح و زمينهاى نفس و طبعش به سبب همان نور است چنان كه خداى تعالى فرموده :  وَ أَشْرَقَتِ الْأَرْضُ بِنُورِ رَبِّها  ، و آن اسم اعظم و كلمهء اتمّ است ، و آن حقيقت رحمت و هدايت ، و فتح و پيروزى و راه راست و راه پايدار و راه به سوى خدا و رستگارى و نجاح و غير اين‌ها از اسماى حسنى است كه حدّى براى آنها نيست و در آيات و اخبار به آنها اشاره شده است .\r\nو روى همين اصل است كه تمام اهتمام مشايخ در تلقين ذكر خفى قلبى يا جلى لسانى به تحصيل اين مقام براى سالكين الى اللّه بوده و سالكين را امر به فكر مىكردند كه آن همين سكينه است از باب كارورزى ( به كار پرداختن طبق دستور پير در مراقبه ) تا اينكه آن سكينه بدون كارورزى اراده ظاهر شود و\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nبراى مقام بشرى انسان ، نبىّ يا ولى يا پيرو آن دو شريف‌تر از اين مقام وجود ندارد ، چنان كه در مقام امتنان در اين سوره فرمود :\r\n ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ  ( سپس خداوند بر رسولش و بر مؤمنين سكينه و آرامش فرستاد ) كه در غزوه حنين كه در سال هشتم از هجرت واقع شد ، در حين كمال نبوّت و تبليغ رسالت ، اين آيه نازل گرديد .\r\nوقتى اين مطلب را دانستى ، پس بدان كه عامه اين آيه را دال بر فضيلت ابى بكر قرار داده‌اند چون ، ابو بكر اوّل كسى بوده كه هجرت كرده و به همراهى رسول خدا صلّى اللّه عليه و آله نام برده شده است ، در حالى كه در آيه دلالتى بر فضيلت ابو بكر وجود ندارد اگر نگوئيم كه آيه دلالت بر ذمّ او مىكند زيرا كه همراهى و مصاحبت بشرى براى مشركين و كفّار و منافقين مرتدّين نيز بود و آن فضيلت حساب نمىشود ، بلكه فضيلت در همراهى و مصاحبت ملكوتى است كه آن ظهور ملكوت هم‌سفر بر ملكوت همراه است ، و آيه دلالت بر عدم چنين مصاحبتى مىكند ، زيرا كه رسول خدا صلّى اللّه عليه و آله ابو بكر را با ( لا تحزن ) مورد خطاب قرار داد ، و صحابهء ملكوتى بايد مانع از حزن و بلكه باعث آرامش و وقار باشد . و نيز آيه دلالت مىكند بر اينكه حتّى پس از اين خطاب نيز آرامش براى ابو بكر حاصل نشد چون ضمير مجرور را مفرد آورد كه آن يا به نبىّ بر مىگردد يا به ابو بكر و در ابتداى امر چنين به نظر مىرسد كه ضمير به ابو بكر برمىگردد ، كه آن مناسب اضطراب و لرزش اوست ، ولى اين كار مستلزم تفكيك ضمير است .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nدر قول خدا « و ايده بجنود » نيز مستلزم اين است كه يا سكينه بر رسول خدا صلّى اللّه عليه و آله نازل نشده باشد كه لازم مىآيد ابو بكر افضل از پيامبر باشد ، يا اعتنا و اهميّت به ذكر نبىّ داده نشود تا مستلزم افضليّت ابى بكر شود ، يا بايد بگوئيم كه احتياج به ذكر نبىّ نبوده است كه اين هم درست نيست زيرا در مقام اظهار نعمت بر دوستان حاجت شديدى به ذكر اين نعمت بزرگ هست كه در مقام بشرى نعمتى بزرگتر از آن وجود ندارد ، چنان كه گذشت كه ذكر رسول خدا صلّى اللّه عليه و آله به اين نعمت بعد از سال هشتم هجرت و كمال نبوّت بوده است .\r\nو اگر صحّت رجوع ضمير به ابو بكر قبول شود آيه از متشابهات مىشود كه ديگر با اين آيه نمىشود بر وجود فضيلتى براى ابو بكر استدلال نمود ، تا بدين‌وسيله امامت او ثابت شود .\r\nاين احتمال در صورتى است كه عطف بر « اخرجه » باشد ، ولى اگر عطف بر « قد نصره اللّه » باشد از قبيل عطف تفصيل بر اجمال مىشود و ديگر احتمال برگشت و ضمير به ابو بكر داده نمىشود .\r\n وَ أَيَّدَهُ بِجُنُودٍ لَمْ تَرَوْها  و با سپاهيانى كه شما آنها را نمىبينيد تقويت نمود .\r\nيعنى توانايى ديدن آن را نداريد اگر مقصود از جنود سكينه ( قلبيّه ) و محافظت ملائكه در غار غافل كردن كفّار از آن و تار تنيدن عنكبوت و وجود تخم كبوتر و روياندن درخت بر در غار باشد ( كه در تاريخ آمده است ) مقصود اين است كه رؤيتى از شما نسبت به آن سربازان الهى واقع نشده است يا مقصود جنود\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nملائكه در غزوات پيامبر به طور مطلق مىباشد .\r\n وَ جَعَلَ كَلِمَةَ الَّذِينَ كَفَرُوا السُّفْلى وَ كَلِمَةُ اللَّهِ هِيَ الْعُلْيا  كلمه چنان كه بارها گذشت شامل كلمات لفظى و كلمات تكوينى مىشود از قبيل عقول و ارواح و عالم مثال ، و قواى بشرى و حيوانى و نباتى ، و احوال و اخلاق و افعال در عالم صغير .\r\nو آن كلمه اگر به واسطه منتسب به ولايت باشد كه كلمه الهيّه حقيقيّه است يا اينكه منتسب به كسى باشد كه او منتسب به ولايت كلمة اللّه خواهد بود .\r\nپس كلمه عبارت از كلمات خداست زيرا كه كلمهء حقيقى خدا همان مشيّت است كه از آن تعبير به حقّ مخلوق به او مىشود . و همچنين اضافهء اشراقيّه و حقيقت محمّديه و علويّت على عليه السّلام است و آن ولايت مطلقه است و هر چيزى كه منتسب به ولايت باشد كلمهء خدا است و هر چه كه كلمهء خدا باشد آن به سبب علوّ خدا على و بلند مرتبه است ، و بلندى و علوّ ذاتى اوست نه عرضى كه محتاج به جعل و تسبيب باشد و لذا جملهء دوّم را مرفوع آورد كه مبتداء و مستأنف باشد يا معطوف بر جملهء فعليّه يا حال از فاعل « جعل » يا از مفعول آن ، يا از ضمير مستتر در « السّفلى » باشد در حالى كه آن را به اسميّه بودن جمله تأكيد كرد و ضمير فصل و معرفه بودن مسند كه دلالت بر حصر مىكند كه آن تأكيد اندر تأكيد است ، نه اينكه منصوب باشد تا عطف بر مدخول « جعل » باشد .\r\nو اگر آن كلمه منتسب به ولايت نباشد منتسب به شيطان\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nباشد بدين نحو كه صاحب آن متمكّن در تبعيّت شيطان باشد به طورى كه در وجودش جز براى شيطان مدخل و مخرجى نباشد در اين صورت آن كلمهء شيطان است و سفلى و پايين بودن ذاتى آن است . و اگر هيچ كدام از دو قسم فوق نباشد به اينكه صاحب آن كلمه نه در تبعيّت شيطان متمكّن باشد و نه منتسب به خدا و ولايت باشد ، در اين صورت آن كلمات نه كلمات خداست و نه كلمات شيطان ، بلكه آن كلمه منتسب به چيزى است كه غالب و ظاهر از احوال صاحبش باشد مانند اسلام و ايمان و محبّت و رضا و سخط و شرك و كفر ، و آن در ذات خودش نه سفلى و پايين است و نه عليا و بالا ، بلكه در اين مورد محتاج به جعل است ، و لذا در جملهء اوّل كلمهء جعل را آورد بدون اينكه با ضمير فصل تأكيد كند .\r\n وَ اللَّهُ عَزِيزٌ  و خدا تواناست و مغلوب نمىشود تا براى كلمهء خدا سفلى بودن تصوّر شود .\r\n حَكِيمٌ  و با حكمت است و هيچ خللى به آنچه كه به او منتسب شود وارد نمىآيد تا سفلى بودن بر كلمهء خدا تصوّر شود . بنا بر اين عطف از قبيل عطف سبب است .\r\nترجمه و تفسير آيات 47 - 43\r\n\r\n[ سوره التوبة ( 9 ) : آيات 41 تا 45 
  ]\r\nانْفِرُوا خِفافاً وَ ثِقالاً وَ جاهِدُوا بِأَمْوالِكُمْ وَ أَنْفُسِكُمْ فِي سَبِيلِ اللَّهِ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ ( 41 ) لَوْ كانَ عَرَضاً قَرِيباً وَ سَفَراً قاصِداً لاتَّبَعُوكَ وَ لكِنْ بَعُدَتْ عَلَيْهِمُ الشُّقَّةُ وَ سَيَحْلِفُونَ بِاللَّهِ لَوِ اسْتَطَعْنا لَخَرَجْنا مَعَكُمْ\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nيُهْلِكُونَ أَنْفُسَهُمْ وَ اللَّهُ يَعْلَمُ إِنَّهُمْ لَكاذِبُونَ ( 42 ) عَفَا اللَّهُ عَنْكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ ( 43 ) لا يَسْتَأْذِنُكَ الَّذِينَ يُؤْمِنُونَ بِاللَّهِ وَ الْيَوْمِ الْآخِرِ أَنْ يُجاهِدُوا بِأَمْوالِهِمْ وَ أَنْفُسِهِمْ وَ اللَّهُ عَلِيمٌ بِالْمُتَّقِينَ ( 44 ) إِنَّما يَسْتَأْذِنُكَ الَّذِينَ لا يُؤْمِنُونَ بِاللَّهِ وَ الْيَوْمِ الْآخِرِ وَ ارْتابَتْ قُلُوبُهُمْ فَهُمْ فِي رَيْبِهِمْ يَتَرَدَّدُونَ ( 45 )\r\n\r\nترجمه :\r\nبراى جنگ با كافران ، هم سبكبار و هم مجهّز بيرون شويد و در راه خدا به جان و مال جهاد كنيد و اگر مردمى با فكر و دانش باشيد اين كار شما را بسى بهتر خواهد بود ،\r\nاى رسول اگر اين مردم را براى منفعت آنى و فورى و سفر كوتاه تفريحى دعوت كنى البتّه ترا پيروى خواهند كرد و ليكن از سفرى كه مشقّتى دارد مىپرهيزند و به زودى به خدا سوگند مىخورند كه اگر توانايى داشتيم همانا براى سفر آماده مىشديم اينان خود را به دست هلاكت مىسپارند و خدا مىداند كه آنها به حقيقت دروغ مىگويند ،\r\nاى رسول خدا ترا ببخشايد چرا پيش از آنكه دروغگو از راستگو معلوم شود به آنها اجازه دادى ؟ بهتر آن بود كه رخصت در ترك جهاد ندهى تا آنكه به راستى ايمان آورده از آنكه دروغ مىگويد امتحان كنى ،\r\nبدان كه مسلمانانى كه به حقيقت به خدا و روز قيامت ايمان دارند از تو رخصت ترك جهاد نخواهند تا به مال و جان خود در راه خدا جهاد كنند و خدا به حال متّقيان آگاه است ،\r\nتنها آنها كه به خدا و روز قيامت ايمان نياورده و دلهاشان در شكّ و ريب است از تو اجازهء معافى از\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nجهاد مىخواهند و آن منافقان پيوسته در تيرگى شكّ و ترديد باقى خواهند ماند .\r\n\r\nتفسير\r\n انْفِرُوا خِفافاً وَ ثِقالًا  براى جنگ با كافران ، سبكبار و مجهّز بيرون شويد ، جوان باشيد يا پير . يا مقصود اين است كه از نظر خدم و حشم و سلاح مجرّد و دست خالى باشيد يا داراى سلاح باشيد ، يا اينكه با نشاط باشيد يا نشاط نداشته باشيد در عالم كبير يا در عالم صغير . در اين آيه خداى تعالى آنها چرا بعد از توبيخ و سرزنش به جهاد امر كرد و فرمود :  ما لَكُمْ إِذا قِيلَ لَكُمُ انْفِرُوا  و فرمود :  أَ رَضِيتُمْ بِالْحَياةِ الدُّنْيا  و با اين بيان تهديد كرد و گفت :  إِلَّا تَنْفِرُوا يُعَذِّبْكُمْ  و ترغيب با ياد آورى يارى خدا و تأييد خدا رسولش را به نحوى كه در دلها بهتر بنشيند و از انكار دور تر باشد .\r\n وَ جاهِدُوا بِأَمْوالِكُمْ وَ أَنْفُسِكُمْ فِي سَبِيلِ اللَّهِ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ  اگر امور و عواقب آنها را مىدانيد با مال و جانتان در راه خدا جهاد كنيد .\r\n لَوْ كانَ عَرَضاً قَرِيباً  يعنى اگر غنيمتى باشد كه رسيدن به آن آسان باشد .\r\n وَ سَفَراً قاصِداً  سفر كوتاهى باشد كه دور نباشد .\r\n لَاتَّبَعُوكَ  بيان سبب تخلّف آنها از جهاد است ، و اينكه مانع اصلى و باعث بر بهانه‌هاى دروغ دورى راه و زيادى مشقت و سختى است  وَ لكِنْ بَعُدَتْ عَلَيْهِمُ الشُّقَّةُ  « الشّقه » با ضمّ و كسر\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nناحيه‌اى است كه مسافر قصد آنجا را مىكند و سفر دور ، و شامل مشقّت و زحمت است ، و متعدّى شدن « بعدت » با لفظ « على » براى اين است كه متضمّن معنى « ثقلت » است .\r\n وَ سَيَحْلِفُونَ بِاللَّهِ  بعد از آنكه شما به سوى آنها باز مىگرديد سوگند ياد خواهند كرد .\r\n لَوِ اسْتَطَعْنا لَخَرَجْنا مَعَكُمْ  كه ما چون قدرت بر خروج نداشتيم خارج نشديم ، خداى تعالى به پيامبرش خبر داده كه آنها به زودى عذر خواهند آورد كه ما قدرت بر خروج نداشتيم كه دروغ مىگويند ، و اين اخبار از مستقبل است .\r\n يُهْلِكُونَ أَنْفُسَهُمْ  استيناف است جواب سؤال مقدّر ، يعنى در اين بهانهء دروغ چه چيز براى آنها ثابت است ؟ مقصود اين است كه اگر آنها بعد از تخلّف از جهاد اعتراف به تقصيرشان مىكردند و توبه مىنمودند خودشان را زنده مىكردند چون استعداد حيات هنوز باقى بود ، ولى با بهانه و عذر دروغى كه آوردند استعداد حياتشان را باطل ساختند و خودشان را به سبب تخلّف از صورت حيات هلاك كردند ، و نيز به سبب عدم توبه و عذر كاذب استعداد حيات خود را هلاك نمودند  وَ اللَّهُ يَعْلَمُ إِنَّهُمْ لَكاذِبُونَ  و خداوند مىداند كه آنان دروغ مىگويند . در تأكيد تكذيب آنها با لفظ « انّ » و اسميّه بودن جمله و لام مبالغه نمود ، و ابتدا كردن به علم خدا كه آن به منزلهء قسم است .\r\n عَفَا اللَّهُ عَنْكَ لِمَ أَذِنْتَ لَهُمْ  خدايت بخشايد ، چرا به آنها\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nاجازه دادى ؟ ! اين خطاب به طور كلّى متوجّه كسانى است كه اجازهء تخلّف مىگيرند .\r\n حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ  تا بدانى چه كسانى به دروغ عذر و بهانه مىآورند و اين در حقيقت عتاب و توبيخ كسانى است كه اجازهء تخلّف مىگيرند بدون اينكه عذرى داشته باشند از باب مثل معروف كه مىگويد : به تو مىگويم تا همسايه بشنود ( به در مىگويم كه ديوار بشنود ) ، و اين نوع گفتار از لطيف‌ترين راههاى مخاطبهء بزرگان است بدين گونه كه نزديكانشان را مورد عتاب و سرزنش قرار مىدهند ، و مقصودشان غير آنهاست از باب كنايه و اسقاط آن غير از شأنيّت مخاطبه و مشافهه ، و قبل از توبيخ و عتاب به عفو ابتدا كرد تا لطفى به وى شده باشد .\r\n لا يَسْتَأْذِنُكَ الَّذِينَ يُؤْمِنُونَ بِاللَّهِ وَ الْيَوْمِ الْآخِرِ أَنْ يُجاهِدُوا  يعنى كسانى كه به خدا و روز قيامت ايمان آورده‌اند از تو اجازه نمىگيرند كه جهاد كنند ، يا جهاد را ناخوش دارند ، يا در اينكه جهاد كنند تا چه برسد به اينكه اجازه تخلّف از جهاد بگيرند .\r\n بِأَمْوالِهِمْ وَ أَنْفُسِهِمْ وَ اللَّهُ عَلِيمٌ بِالْمُتَّقِينَ  آوردن اسم ظاهر به جاى ضمير براى اشعار به اين است كه مؤمنين همان متّقين هستند ، و اين وعدهء به آنان است كه عمل آنها كه جهاد با مال و جان آنهاست ، از خدا پنهان نمىماند .\r\n إِنَّما يَسْتَأْذِنُكَ الَّذِينَ لا يُؤْمِنُونَ بِاللَّهِ وَ الْيَوْمِ الْآخِرِ وَ \r\n\r\n","description":"","footnote":"","page_name":" 156 ","page_number":156},
  {"content":"\r\n\r\n ارْتابَتْ قُلُوبُهُمْ  بلكه كسانى از تو اجازه مىگيرند كه به خدا و روز بازپسين ايمان ندارند و در تصديقشان به نبوّت تو در قلب آنها شك است .\r\n فَهُمْ فِي رَيْبِهِمْ يَتَرَدَّدُونَ  يعنى متحيّر مىشوند و از سير به سوى خدا باز مىايستند ، و از اينجاست كه مولاى ما و كسى كه در دنيا و آخرت اميد ما به اوست يعنى امير المؤمنين عليه السّلام فرمود : « 1 » كسى كه در ريب و شكّ تردّد كند و در همان‌جا توقف كند قبلىها از او جلو مىزنند و بعدىها به او مىرسند و زير دست و پاى اسبهاى شياطين پايمال مىشود .\r\nترجمه و تفسير آيات 52 - 48\r\n\r\n[ سوره التوبة ( 9 ) : آيات 46 تا 50 
  ]\r\nوَ لَوْ أَرادُوا الْخُرُوجَ لَأَعَدُّوا لَهُ عُدَّةً وَ لكِنْ كَرِهَ اللَّهُ انْبِعاثَهُمْ فَثَبَّطَهُمْ وَ قِيلَ اقْعُدُوا مَعَ الْقاعِدِينَ ( 46 ) لَوْ خَرَجُوا فِيكُمْ ما زادُوكُمْ إِلاَّ خَبالاً وَ لَأَوْضَعُوا خِلالَكُمْ يَبْغُونَكُمُ الْفِتْنَةَ وَ فِيكُمْ سَمَّاعُونَ لَهُمْ وَ اللَّهُ عَلِيمٌ بِالظَّالِمِينَ ( 47 ) لَقَدِ ابْتَغَوُا الْفِتْنَةَ مِنْ قَبْلُ وَ قَلَّبُوا لَكَ الْأُمُورَ حَتَّى جاءَ الْحَقُّ وَ ظَهَرَ أَمْرُ اللَّهِ وَ هُمْ كارِهُونَ ( 48 ) وَ مِنْهُمْ مَنْ يَقُولُ ائْذَنْ لِي وَ لا تَفْتِنِّي أَلا فِي الْفِتْنَةِ سَقَطُوا وَ إِنَّ جَهَنَّمَ لَمُحِيطَةٌ بِالْكافِرِينَ ( 49 ) إِنْ تُصِبْكَ حَسَنَةٌ تَسُؤْهُمْ وَ إِنْ تُصِبْكَ مُصِيبَةٌ يَقُولُوا قَدْ أَخَذْنا أَمْرَنا مِنْ قَبْلُ وَ يَتَوَلَّوْا وَ هُمْ فَرِحُونَ ( 50 )\r\n\r\n\r\n","description":"","footnote":"\r\n( 1 ) صافى 2 : 346\r\n","page_name":" 157 ","page_number":157},
  {"content":"\r\n\r\n\r\nترجمه :\r\nاگر آنان قصد سفر جهاد داشتند درست مهيّاى آن مىشدند و لكن خدا هم از توفيق دادن و برانگيختن آنها به جهاد كراهت داشت تا از آن سعادت بزرگ آنها را باز داشت و حكم شد كه اى نالايقان شما هم با معذوران عاجز در خانهء خود بنشينيد .\r\nاگر اين منافق مردم با شما مؤمنان براى جهاد بيرون مىآمدند جز خيانت و مكر در سپاه شما چيزى نمىافزودند ؛ و هر چه مىتوانستند در كار شما اخلال و خرابى مىكردند و از هر سو در جستجوى فتنه بر مىآمدند . و هم در ميان لشگر شما جاسوسهايى از آنها وجود دارد و خدا بر احوال ظالمان داناست .\r\nاز اين پيش در جنگ خندق و احد هم آنان در صدد فتنه‌گرى و انهدام اسلام بودند و كارها را به تو بر عكس مىنمودند تا آنگاه كه حقّ روى آورد و امر خدا آشكار گرديد ( اسلام را فتح نصيب فرمود ) در صورتى كه آنها از فتوحات كمال كراهت را داشتند ،\r\nو برخى از آن مردم منافق با تو گويند كه به ما در جهاد اجازهء معافى ده و ما را در آتش جنگ و جدال ميفكن آگاه باش كه آنها خود به فتنه و امتحان در افتادند و دوزخ همانا به آن كافران احاطه خواهد داشت ،\r\nاگر ترا حادثه‌اى خوش نصيب شود سخت بر آنها ناگوار آيد . و اگر ترا از جهاد زحمت و رنجى پيش آيد خوشحال شده گويند ما در كار خود نيك پيش بينى كرديم كه به جنگ نرفتيم و آنها از دين رو گردانند در حالى كه شادمانند .\r\n\r\nتفسير\r\n وَ لَوْ أَرادُوا الْخُرُوجَ لَأَعَدُّوا لَهُ عُدَّةً  يعنى اگر مىخواستند جهاد بروند تهيّهء عدّه و ما يحتاج جنگ براى آنها ممكن بود ، يا اينكه به شايستگى اسباب جهاد را آماده مىكردند .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nپس لفظ « عدّه » يا مفعول به است يا مفعول مطلق از غير لفظ فعل ، و بنا بر هر دو تقدير تكذيب نفى استطاعت از خودشان مىباشد .\r\n وَ لكِنْ كَرِهَ اللَّهُ انْبِعاثَهُمْ  و خدا نيز از انگيزش آنان به جهاد كراهت ورزيد چون از نسبت دادن افعال گذشته به آنها اين توهّم پيش مىآيد كه آنها در افعالشان مستقل هستند اين وهم را استدراك نمود به اينكه كراهت خداى تعالى از خروج آنها سبب عدم خروج است ، و اينكه عدم خروج و عدم ارادهء خروج به علّت كراهت و دوست نداشتن خداى تعالى است ، نه اينكه آنها مستقل باشند .\r\n فَثَبَّطَهُمْ وَ قِيلَ اقْعُدُوا مَعَ الْقاعِدِينَ  و آنها را باز داشت و گفت : با عاجزان در خانه بنشينيد چون اين قول حقيقة از خداست و گوينده آن و كسى كه اين كلام بر زبانش ظاهر شده متعدّد و مختلف است لذا ، خصوصيّت فاعل دخالتى در مقصود از ذمّ آنها ندارد و از اين جهت خداى تعالى فاعل را اسقاط نموده است . زيرا اين قول را در باطن ملائكهء خدا و شياطين وجود آنان گفته‌اند امّا در ظاهر رسول خدا صلّى اللّه عليه و آله در وقتى كه به آنان اجازه نفرموده كه به جنگ بروند و نيز برادران آنها از انسانها اين قول را بيان داشته‌اند در وقتى كه آنها را از جنگ روم و دورى سفر و شدّت گرما ترسانده‌اند .\r\n لَوْ خَرَجُوا فِيكُمْ ما زادُوكُمْ إِلَّا خَبالًا  مستأنف است جواب سؤال مقدّر گويا كه گفته شده : چرا خداوند از فرستادن آنها به جهاد اكراه داشت ؟ پس فرمود : چون اگر آنها خارج شوند\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nچيزى بر آنچه كه شما هستيد اضافه نمىكنند مگر فساد به سبب ترساندن و سخن چينى و فرار از سختى تا اينكه با فرار كردن آنها دلهاى دشمنان شما قوى گردد .\r\n وَ لَأَوْضَعُوا خِلالَكُمْ  وضع البعير و اوضع يعنى ، شتر در سير سرعت گرفت ، و أوضعه يعنى آن را وادار به سرعت نمود ، بنا بر معنى اوّل معنى آيه اين است كه اگر آنها در بين شما خارج شوند در ميان شما به فساد كردن و سخن چينى و ترساندن سرعت به خرج مىدهند . يا امثال خودشان را وادار بر سرعت در فرار مىكنند .\r\n يَبْغُونَكُمُ الْفِتْنَةَ  تا فتنه‌انگيزى كنند حال از فاعل « أوضعوا » است يا مستأنف است ( اين جمله ) جهت تكرار ذمّ است كه در اينجا مطلوب است .\r\n وَ فِيكُمْ سَمَّاعُونَ لَهُمْ  عطف بر « يبغونكم » است ، يا حال است از فاعل آن يا مفعول آن ، و معنى آن اين است كه در بين شما كسانى هستند كه اقوال فاسد و مفسد آنها را شنوا هستند ، يا شنواى اقوال شما هستند تا آن را به آنها ( دشمنان ) منتقل سازند .\r\n وَ اللَّهُ عَلِيمٌ بِالظَّالِمِينَ  و خدا آگاه به حال ستمكاران است گذاردن اسم ظاهر بجاى ضمير « سمّاعين » جهت اشاره به صفت ذمّ و وعيد براى آنهاست ، يا اينكه اسم ظاهر بجاى ضمير « متقاعدين » آورده شده تا اشعار به ذمّ ديگر و وعيد ( وعده عذاب ) براى آنها باشد ، و اشاره به اين است كه اكراه خداى تعالى از فرستادن آنها به جهاد گزاف و بدون سبب نيست ، بلكه به سبب ظلمشان است ، پس\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاين جمله استدراك و هم ( درك نمودن ) خيال متوهّم است كه توهّم نمايد كه كراهت و دوست نداشتن خدا از جهاد خود يك نوع اجبار آنها بر نرفتن جنگ است چنان كه قول خدا :  لكِنْ كَرِهَ اللَّهُ انْبِعاثَهُمْ  استدراك ( درك نمودن ) استقلال در افعال آنهاست كه اينجا توهّم مىشود ، پس آنها نه مستقل در افعالند و نه مجبور در آن .\r\n لَقَدِ ابْتَغَوُا الْفِتْنَةَ مِنْ قَبْلُ  يعنى قبل از اين جنگ ، در جنگ احد و غير آن از جنگ‌ها كه اصحاب تو را مىترسانيدند و به فكر فرار و تسليم تو به دشمنانت مىافتادند .\r\n وَ قَلَّبُوا لَكَ الْأُمُورَ  امور جنگ را به تو واژگونه جلوه‌گر مىساختند بدين نحو كه بر خلاف آنچه كه امر مىكردى و تدبير مىنمودى انجام مىدادند .\r\n حَتَّى جاءَ الْحَقُّ  تا اينكه حقّ آشكار شد و در هر موردى كه تدبير كردند معلوم تو گرديد ، و آن تأييد و يارى تو بر طبق آنچه كه امر كردى و تدبير نمودى مىباشد .\r\n وَ ظَهَرَ أَمْرُ اللَّهِ  و فرمان خدا آشكار گشت بدان كه حقّ مضاف عبارت از مشيّت است كه آن حقّ مخلوق به سبب اوست ، و هر حقّى به سبب اتّصال به او حقّ است و هر باطلى با روى گردانيدن از او باطل است ، و اينكه امر خدا عبارت از عالم مجرّدات است كه در آن جز امر خدا چيزى نيست چون دوگانگى ضعيف مىشود به نحوى كه در آنجا فرمان و فرمانده و فرمان‌بر و فرمان‌پذيرى تصوّر نمىشود ، و هر كس از افراد بشر\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nكه به آن عالم پيوسته باشد او نيز امر خدا مىشود و هر چيز كه از او از اين جهت صادر شود آن نيز امر خدا مىگردد .\r\nچون خليفهء خدا نبىّ باشد يا ولىّ داراى دو وجه است يك وجه به سوى خدا كه به وسيلهء آن از خدا مىگيرد ، و وجهى به سوى خلق كه به‌وسيله آن آنچه را كه از خدا گرفته به خلق مىرساند .\r\nاز وجهى كه به سوى خدا دارد به حقّ و وحدت و ولايت تعبير مىشود ، و از وجهى كه به سوى خلق دارد به امر و كثرت و خلق نبوّت و رسالت تعبير مىشود .\r\nولايت به معنى تدبير خلق از جهت باطن و خلافت به معنى تدبير آنها از جهت ظاهر است پس ولايت به معنى اوّل خود روح ولايت به معنى دوّم است ، و همچنين روح نبوّت و رسالت و خلافت است ، پس فرق بين حقّ و امر مانند فرق بين مطلق و مقيّد و روح و جسد و ولايت و نبوّت است .\r\nپس حقّ عبارت از ولايت در عالم كبير ، و مظهر اتمّ آن على عليه السّلام است و امر عبارت از نبوّت و مظهر اتمّ آن محمّد صلّى اللّه عليه و آله است . و نبوّت عالمى است كه ولايت و اتّصال به وحدت بر آن عالم غلبه دارد و گرچه غلبهء آن در عالم كبير ظاهر نشده است .\r\nپس آمدن حقّ يعنى تسلّط و غلبهء ولايت بر نبوّت سبب غلبهء نبوّت بر كثرت‌هاست و لذا آمدن حقّ را مقدّم انداخت ، چنان كه كمك كردن على عليه السّلام و آمدن او در جنگ‌ها سبب غلبهء محمّد صلّى اللّه عليه و آله مىگشت ، پس معنى آيه اين است : تا ولايت آمد و\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nوحدت غلبه كرد و نبوّت غالب و ظاهر گشت .\r\n وَ هُمْ  در حالى كه آن واژگون‌كنندگان امر خدا  كارِهُونَ  از پيشرفت اسلام كراهت داشتند ، اين كلام براى توهين آنان و دلدارى رسول صلّى اللّه عليه و آله و مؤمنين بر تخلّف آنهاست .\r\n وَ مِنْهُمْ مَنْ يَقُولُ ائْذَنْ لِي  حكايت قول يكى از آنهاست از باب توهين و ذمّ او كه مىگفت : به من اجازه ده .\r\n وَ لا تَفْتِنِّي  و مرا در فساد و فتنه به سبب زنان رومى قرار نده ، چنان كه روايت شده « 1 » كه رسول خدا صلّى اللّه عليه و آله كسى را به جهاد در غزوهء تبوك ترغيب نمود ، آن مرد گفت يا رسول اللّه به خدا سوگند كه قوم من مىدانند كه در بين آنها كسى بيشتر و شديدتر از من زنان را دوست نمىدارد ، و مىترسم اگر با تو براى جهاد خارج شوم و دختران روم را ببينم نتوانم صبر كنم پس مرا در فتنه مينداز ، يا مرا به سبب ضايع شدن مال و عيال ، يا بدين گونه كه امر به خروج بكنى و من تخلّف كنم در فتنه مينداز . كه امر تو را مخالفت كنم . يا مرا در فتنه نينداز كه با حركت در گرما بدنم ضايع شود و از بين برود .\r\n أَلا فِي الْفِتْنَةِ سَقَطُوا  يعنى روى گردانيدن آنها از خروج و از امتثال امر تو و همراهى تو فتنه بزرگى براى نفوس آنهاست كه آنها را از حيات انسانى ابدى هلاك مىگرداند ، در حالى كه در\r\n\r\n\r\n","description":"","footnote":"\r\n( 1 ) صافى 2 : 347\r\n","page_name":" 163 ","page_number":163},
  {"content":"\r\n\r\nآن فتنه واقع شده‌اند و نمىتوانند از آن خارج شوند ، و لذا ادات استفتاح « 1 » آورد و مجرور را مقدّم كرد ، و كلمهء سقوط را به كار برد .\r\n وَ إِنَّ جَهَنَّمَ لَمُحِيطَةٌ بِالْكافِرِينَ  جهنّم بر كافران احاطه دارد . حال از فاعل « سقطوا » يا عطف بر جملهء « فى الفتنة سقطوا » است و چون از شأن اين حكم اين است كه در وهلهء اوّل و نظر ابتدايى انكار گردد مؤكّدات سه‌گانه را آورد و اسم ظاهر را به جاى ضمير گذاشت تا اشاره به علّت هر دو حكم و اعلام ذمّ ديگرى براى آنها باشد .\r\nبدان كه عالم طبع بين دو عالم ملكوت عليا و سفلى واقع است ، و انسان كه خلاصهء عالم طبع است نيز بين اين دو ملكوت واقع است ، و آن دو داراى تصرّف در اين عالم و در بنىآدم هستند ، و لكن تصرّف ملكوت علياء در خيرات و وجودها و جذب به عالم خيرات و معدن نور است ، و تصرّف ملكوت سفلى در شرور و عدم‌ها و جذب به عالم ظلمت و معدن شرور است .\r\nملكوت عليا عالم نورانى است كه ظلمت و تاريكى در آن نيست و ملكوت سفلى عالم ظلمانى است كه نورى در آن نيست ، و حاكم در اوّلى خداست و در دوّمى شيطان است . و از همين جاست كه ثنوىها به توهّم افتادند چون مرتاضهايشان از طبع و پرده‌هايش منسلخ شدند و به مجرّدات متّصل گشته و هر دو عالم را مشاهده كردند ، اين گونه نظر دادند .\r\n\r\n\r\n","description":"","footnote":"\r\n( 1 ) الا : حرف استفتاح است ، زيرا اوّل جمله مىآيد .\r\n","page_name":" 164 ","page_number":164},
  {"content":"\r\n\r\nپس كسى كه حكومت ملكوت علياء بر سفلى را مشاهده نكرده گفته است : هر دو قديم هستند و بر عالم حكومت مىكنند ، امّا كسى كه برترى ملكوت علياء را بر ملكوت سفلى شاهد محض است مىگويد : سفلى حادث است ولى داراى تصرّف و حكومت مستقل بر عالم است . و كسى كه مشاهده كرده كه در هر يك از دو عالم حاكمى هست و آن داراى حكومت بر عالم خود و بر عالم طبع است مىگويد : عالم داراى دو إله است ، يزدان و اهريمن . بعضى گفته‌اند : هر دو قديمند ، و بعضى گفته‌اند : اهريمن مخلوقى است حادث و ملكوت سفلى دار شياطين و زندان اهل شقاوت است و در آن آتش جهنّم است و هر چه كه در شريعت وارد شده از عذاب اشقياء و كافرين و مارها و عقرب‌ها و زقّوم و حميم در آن وجود دارد . امّا انسان كه در بين دو عالم واقع شده وقتى كه به آن ملكوت توجّه كند به علّت پيروى از شياطين و گرايش به نفس و شهوات آن مادام كه در اين پيروى به ملكوت اعلى متمكّن نشده است بر لبهء پرتگاه جهنّم قرار مىگيرد . ولى آنگاه كه در اين عالم پيروى از شيطان نفس متمكّن شود به نحوى كه هيچ حالت بازدارنده‌اى براى او باقى نماند ، به اين عالم سفلى و سراى شقاوت داخل مىشود و در مقامى واقع مىگردد كه آتش و شعلهء جهنّم او را احاطه مىكند و جهنّم همراه با آتش‌ها و شعله‌هايش او را در بر مىگيرد چنان كه خداى تعالى فرمود :  وَ إِنَّ جَهَنَّمَ لَمُحِيطَةٌ بِالْكافِرِينَ  .\r\n إِنْ تُصِبْكَ حَسَنَةٌ  اگر غنيمت و غلبه‌اى در آن جنگ به تو برسد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n تَسُؤْهُمْ  بر آنها ناگوار افتد اين كلمه استيناف است در موضع تعليل يعنى اينكه حسد كه از آثار سجّين است ، آنها را احاطه كرده است ، و شعله كشيدن آتش جهنّم و احاطهء آن دليل احاطهء جهنّم بر آنهاست .\r\n وَ إِنْ تُصِبْكَ مُصِيبَةٌ  امّا اگر بر تو مصيبتى چون كشتن ، مجروح شدن ، يا شكست خوردن پيش آيد  يَقُولُوا قَدْ أَخَذْنا أَمْرَنا مِنْ قَبْلُ  مىگويند ما چاره اين كار از پيش انديشيده‌ايم و آن امرى است كه لايق و مناسب خوبى رأى ماست ، از قبيل تخلّف از چيزى كه در آن هلاك و نابودى است ، و مغرور شدن به چيزى كه حقيقت ندارد مانند يارى خدا و ملائكه‌اش .\r\n وَ يَتَوَلَّوْا وَ هُمْ فَرِحُونَ  از تو و از مؤمنين روى بر مىگردانند ، آنها از حادثهء بدى كه به تو مىرسد خوشحالند ، چون حسدشان اقتضاى آن را دارد .\r\nترجمه و تفسير آيات 57 - 53\r\n\r\n[ سوره التوبة ( 9 ) : آيات 51 تا 55 
  ]\r\nقُلْ لَنْ يُصِيبَنا إِلاَّ ما كَتَبَ اللَّهُ لَنا هُوَ مَوْلانا وَ عَلَى اللَّهِ فَلْيَتَوَكَّلِ الْمُؤْمِنُونَ ( 51 ) قُلْ هَلْ تَرَبَّصُونَ بِنا إِلاَّ إِحْدَى الْحُسْنَيَيْنِ وَ نَحْنُ نَتَرَبَّصُ بِكُمْ أَنْ يُصِيبَكُمُ اللَّهُ بِعَذابٍ مِنْ عِنْدِهِ أَوْ بِأَيْدِينا فَتَرَبَّصُوا إِنَّا مَعَكُمْ مُتَرَبِّصُونَ ( 52 ) قُلْ أَنْفِقُوا طَوْعاً أَوْ كَرْهاً لَنْ يُتَقَبَّلَ مِنْكُمْ إِنَّكُمْ كُنْتُمْ قَوْماً فاسِقِينَ ( 53 ) وَ ما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلاَّ أَنَّهُمْ كَفَرُوا بِاللَّهِ وَ بِرَسُولِهِ وَ لا يَأْتُونَ الصَّلاةَ إِلاَّ وَ هُمْ كُسالى وَ لا يُنْفِقُونَ إِلاَّ وَ\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nهُمْ كارِهُونَ ( 54 ) فَلا تُعْجِبْكَ أَمْوالُهُمْ وَ لا أَوْلادُهُمْ إِنَّما يُرِيدُ اللَّهُ لِيُعَذِّبَهُمْ بِها فِي الْحَياةِ الدُّنْيا وَ تَزْهَقَ أَنْفُسُهُمْ وَ هُمْ كافِرُونَ ( 55 )\r\n\r\nترجمه :\r\nاى رسول بگو : جز آنچه خدا خواسته به ما نخواهد رسيد اوست مولاى ما و البتّه اهل ايمان در هر حال به خدا توكّل خواهند كرد .\r\nبگو اى پيغمبر : جز يكى از دو نيكوئى ( بهشت يا فتح ) چيزى مىتوانيد بر ما انتظار بريد ؟ نمىتوانيد ولى ما دربارهء شما منتظريم كه از جانب خدا به عذابى سخت گرفتار شويد و به دوزخ و عذاب درافتيد يا به دست ما هلاك شويد بنابراين شما در انتظار باشيد و ما هم مترصّد كار شما هستيم .\r\nبگو كه شما هر چه انفاق كنيد چه از روى ميل و چه از روى كراهت هرگز از شما پذيرفته نخواهد شد شما مردمى هستيد كه سخت به فسق خو گرفته‌ايد .\r\nو هيچ مانعى از قبول نفقات آنها نبود جز آنكه آنها به خدا و رسول او كافر شدند و به نماز نيايند جز به حال اكراه و كسالت و انفاق نكنند جز آنكه سخت كراهت دارند .\r\nمبادا تو از كثرت اموال و اولاد ايشان به شگفت در آيى ( كه آن چيزى نيست ) . خدا مىخواهد آنها را به همان مال و فرزند در زندگانى دنيا به عذاب افكند و ساعت مرگ نيز جان آنها را بگيرد در حالتى كه از فرط محبّت و علاقه به دنيا كافرند ، جان سپارند .\r\n\r\nتفسير :\r\n قُلْ  به قومت از باب دلدارى آنان در حين نگرانى ناشى از مصيبت و شماتت خانه‌نشستگان و\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nتخلّف‌كنندگان از جنگ يا به متخلّفين از جنگ كه از مصيبت رسيدن به شما خوشحالند و اينكه مىگويند ( قد أخذنا امرنا ) ( چارهء اين كار خويش را پيش از اين انديشيده‌ايم ) ، بگو :\r\n لَنْ يُصِيبَنا إِلَّا ما كَتَبَ اللَّهُ لَنا  هرگز چيزى جز آنچه خداوند بر ما مقرّر كرده است پيش نخواهد آمد و جز آنچه كه صلاح ما در آن است مقرّر نفرموده است .\r\n هُوَ مَوْلانا  او مولاى ماست . اين عبارت آغازين ، براى بيان علّت است .\r\n وَ عَلَى اللَّهِ فَلْيَتَوَكَّلِ الْمُؤْمِنُونَ  و امّا مؤمنان تنها بر خدا توكّل مىكنند ، اين عبارت عطف بر « قل » است ، بنابراين از كلام حقّ مىباشد ، يا عطف بر ما بعد آن است كه آن از مقول قول است ، وفاء يا بر تقدير « أمّا » است ، يا توهّم امّا ، يا زائده يا عطف بر محذوف است كه معمول ما بعدش جاى آن را گرفته تا لفظ اصلاح شود ، و مانند آن است در تقديم معمول ما بعد « فاء » بر آن به جهت اصلاح لفظ كه مىبايد گفته شود : « و امّا على اللّه فليتوكلوا » .\r\nيا اصل آن چنين بوده : « ليتذكّر المؤمنون فليتوكّلوا على اللّه » كه پس از حذف معطوف عليه و جانشين شدن معمول ما بعد از فاء بجاى آن فاعل معطوف ظاهر شده چون ذكر مرجع قبلا نگذشته است .\r\n قُلْ  از باب دلدارى قومت و منع متخلّفين خوشحال بگو :\r\n هَلْ تَرَبَّصُونَ بِنا إِلَّا إِحْدَى الْحُسْنَيَيْنِ  آيا جز يكى از دو نيكويى - كه پيروزى و غنيمت ، يا كشته شدن و بهشت - مىتوانيد براى ما انتظار داشته باشيد ؟\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n وَ نَحْنُ نَتَرَبَّصُ بِكُمْ  ما انتظار رسيدن به يكى از دو بدى را به شما داريم .\r\n أَنْ يُصِيبَكُمُ اللَّهُ بِعَذابٍ مِنْ عِنْدِهِ  كه خدا به قتل و بلاهاى سخت بدون واسطهء بشرى ، به شما برساند .\r\n أَوْ بِأَيْدِينا  يا كشته شدن و اسارت و تعذيب به دست ما برايتان پيش آرد .\r\n فَتَرَبَّصُوا إِنَّا مَعَكُمْ مُتَرَبِّصُونَ  پس منتظر بمانيد كه به ما چه رسد و ما منتظر مىمانيم تا به شما چه رسد . در خبر است در تفسير ( الّا احدى الحسنيين ) كه يا مرگ در طاعت خداست ، يا ادراك ظهور امام .\r\n قُلْ أَنْفِقُوا طَوْعاً أَوْ كَرْهاً  بگو اى پيامبر : هر چه با ميل و رغبت يا با كراهت انفاق كنيد ، اين بيان خراب كردن اعمال قالبى آنهاست چنان كه ما قبلش خراب كردن خطورات قلبى آنها بود كه از رذيلت‌هاى نفسانى آنها ناشى مىشود ، و مقصود استهزاء آنهاست و مساوى قرار دادن انفاق با مايل و رغبت و انفاق با اكراه . و مطلب طبق حقيقت و واقع نيست .\r\n لَنْ يُتَقَبَّلَ مِنْكُمْ  از شما پذيرفته نمىشود ، اين عبارت استيناف است در موضع تعليل .\r\n إِنَّكُمْ كُنْتُمْ قَوْماً فاسِقِينَ  زيرا شما قومى فاسق هستيد ، اين عبارت ، علّت آوردن براى عدم قبول انفاق آنهاست .\r\n وَ ما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلَّا أَنَّهُمْ كَفَرُوا بِاللَّهِ وَ بِرَسُولِهِ  عطف است باعتبار مقصود ، چون مقصود از امر رسول\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nخدا صلّى اللّه عليه و آله اظهار عدم قبول نفقات آنهاست ، پس گويا كه خدا فرموده باشد : نفقاتى كه انفاق مىكنند به دلخواه باشد يا به اجبار از آنها قبول نمىشود ، و چيزى جز كفر آنها به خدا ، قبول نفقه‌هاى آنان منع كرده است ، زيرا كه پذيرش همهء اعمال به واسطهء ايمان به خداست  وَ لا يَأْتُونَ الصَّلاةَ  و آنها نماز قالبى را به جهت اظهار احكام اسلام انجام نمىدهند  إِلَّا وَ هُمْ كُسالى  مگر در حالت كسالت و خستگى ، زيرا به علّت كفرشان در اجراى اعمال اخروى ، نشاطى ندارند .\r\n  وَ لا يُنْفِقُونَ إِلَّا وَ هُمْ كارِهُونَ فَلا تُعْجِبْكَ أَمْوالُهُمْ وَ لا أَوْلادُهُمْ   و آنان در راه خدا جز با كراهت انفاق نمىكنند ، پس مالها و اولادشان تو را شگفت زده نسازد خطاب به نبىّ صلّى اللّه عليه و آله است و معنى آن طبق مثل معروف است كه مىگويد : به تو مىگويم تا همسايه بشنود « به در مىگويم تا ديوار بشنود » ( به مخالفان على عليه السّلام بر مىگردد ) ، يا خطاب عامّ است براى هر كسى كه خطاب در مورد او ممكن باشد  إِنَّما يُرِيدُ اللَّهُ لِيُعَذِّبَهُمْ بِها فِي الْحَياةِ الدُّنْيا  در موضع تعليل نهى است . كه مىگويد : خدا مىخواهد در زندگى دنيا به وسيلهء همان مال و اولاد عذابشان كند .\r\n وَ تَزْهَقَ أَنْفُسُهُمْ وَ هُمْ كافِرُونَ  « زهوق » بيرون آمدن است به سختى يعنى : در حالى كه آنها كافرند ، جانشان را به سختى بگيرد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nبدان كه نفوس بشرى از آنجا كه سفلى است خير را در جهات دنيوى مىبيند و اينكه خيرى جز آن نيست ، و خير منحصر در چيزى است كه دو نيروى شهوت و غضب آن را اقتضا كند ، و آنچه را كه قوّهء شهوى اقتضاء كند يا محبوب نفس است بدون احساس غايتى براى آن يا محبوب نفس است به جهت غايتى ، و اوّلى مانند اولاد است ، زيرا كه نفوس فطرتا اولاد را دوست دارند بدون اينكه هدف و غايت آن محبّت را درك كنند ، و دوّمى مانند اموال كه هم خود محبوب نفس است و هم داراى غايت‌هاى متعدّدى است كه خود آن غايات نيز ذاتا محبوب هستند ، مانند خوردنى و نوشيدنى و پوشيدنى و نشيمنى و همبسترى و سوارى و دارايى و خدمتكار و مقام و آبرو و كشش دلها و آوازه و ستايش و جز آنها .\r\nگاهى زيادى مال خود ذاتا محبوب مىشود و آن در وقتى است كه حرص غالب شود و صاحبش را كور نمايد تا جايى كه در آنچه كه قوّه شهوى اقتضاء مىكند بخل مىورزد تا مال را حفظ كند چون آن را دوست دارد ، چنان كه گاهى مىشود كه اولاد براى غير ذاتش محبوب باشد ، يعنى محبت اولاد داراى غايت معيّنى مىشود . و آنچه كه قوّهء غضبيّه اقتضا مىكند عبارت است از گسترش حكومت در شهرها و تسلّط بر بندگان و ارادهء انتقام و آسانى آن و زير فرمان بردن مردم و اطاعت آنها ، و تنبيه كردن كسى كه از اطاعت خارج مىشود . و از اين‌ها كه ذكر شد همهء رذائل و صفت‌هاى پست متولّد مىشود و به ظهور مىرسد ، و به سبب آنها همهء خصلت‌ها و صفت‌هاى خوب پنهان مىشود ، و\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nهمهء اين‌ها به علّت كثرت مال و اعوان است و قوىترين اعوان اولاد مىباشد . و اما قوّهء شيطنت ، شخصى كه اين قوّه در او بسيار است در خواسته‌هايش به نوعى خادم قوّهء غضبى و شهوى است ، چنين شخصى هر كس را كه صاحب اولاد و اموال زياد مىبيند او را صاحب خيرات زياد تصوّر مىكند و كثرت اموال و اولاد آن شخص او را به شگفت و اعجاب وامىدارد ، و آرزو مىكند كه او نيز چنين اموال و اولادى داشته باشد و نمىداند كه آنها او را از علوّ و توجّه به خدا باز مىدارند و او را در جمع و حفظش خسته مىكند و به سبب خوف تلف شدن و يا در زمان تلف شدن او را رنج مىدهد لذا خداوند به ذكر اولاد و اموال اكتفا كرد و پيامبرش را از آن نهى كرد تا كنايه از امتش باشد كه با داشتن اموال و اولاد شگفت زده و مغرور نشوند . و آن عذاب آخرت را به دليل كفر آنها دانست تا معلوم شود كه اين گونه گرايشها به كفر منجر مىشود .\r\nترجمه و تفسير آيات 62 - 58\r\n\r\n[ سوره التوبة ( 9 ) : آيات 56 تا 60 
  ]\r\nوَ يَحْلِفُونَ بِاللَّهِ إِنَّهُمْ لَمِنْكُمْ وَ ما هُمْ مِنْكُمْ وَ لكِنَّهُمْ قَوْمٌ يَفْرَقُونَ ( 56 ) لَوْ يَجِدُونَ مَلْجَأً أَوْ مَغاراتٍ أَوْ مُدَّخَلاً لَوَلَّوْا إِلَيْهِ وَ هُمْ يَجْمَحُونَ ( 57 ) وَ مِنْهُمْ مَنْ يَلْمِزُكَ فِي الصَّدَقاتِ فَإِنْ أُعْطُوا مِنْها رَضُوا وَ إِنْ لَمْ يُعْطَوْا مِنْها إِذا هُمْ يَسْخَطُونَ ( 58 ) وَ لَوْ أَنَّهُمْ رَضُوا ما آتاهُمُ اللَّهُ وَ رَسُولُهُ وَ قالُوا حَسْبُنَا اللَّهُ سَيُؤْتِينَا اللَّهُ مِنْ فَضْلِهِ وَ رَسُولُهُ إِنَّا إِلَى اللَّهِ\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nراغِبُونَ ( 59 ) إِنَّمَا الصَّدَقاتُ لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمِينَ وَ فِي سَبِيلِ اللَّهِ وَ ابْنِ السَّبِيلِ فَرِيضَةً مِنَ اللَّهِ وَ اللَّهُ عَلِيمٌ حَكِيمٌ ( 60 )\r\n\r\nترجمه :\r\nآنها همواره به خدا سوگند مىخورند كه ما هم از شما مؤمنانيم و حال آنكه آنها باطنا از شما نيستند و لكن اين قوم از قدرت اسلام مىترسند ،\r\nاگر پناهگاهى يا سنگرى در غارهائى در كوهها يا گريز گاهى بيابند كه از تسلّط مسلمانان ايمن باشند ، البتّه بدانجا با نهايت شتاب مىگريزند ،\r\nو بعضى از آن مردم منافق در تقسيم صدقات بر تو اعتراض و خرده گيرى كنند كه اگر به آنها مال بسيار عطا كنى از تو راضى مىشوند و الّا سخت خشمگين خواهند شد ،\r\nو چقدر بهتر بود اگر آنها به آنچه كه خدا و رسول به آنها عطا مىكرد راضى بودند و مىگفتند خدا ما را كفايت است او و رسولش از لطف عميم به ما همه چيز عطا خواهند كرد كه ما تنها به خدا مشتاقيم ،\r\nمصرف صدقات منحصرا به اين هشت طايفه است : فقيران ، عاجزان و متصدّيان ادارهء صدقات ، و براى تأليف قلوب و آزادى بندگان و قرضداران و در راه خدا ( امور خيريّه ) و مسافران تهيدست اين مصارف هشتگانه فرض و حكم خداست كه خدا بر تمام حكم و مصالح امور آگاه است .\r\n\r\nتفسير :\r\n وَ يَحْلِفُونَ بِاللَّهِ  عطف به لحاظ معنى است چون مقصود از آيهء سابق اين بود كه آنها از مسلمانان خارج هستند و متّصف به صفات آنها نيستند ، گويا در وقتى كه گفته\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nاست چه چيز قبول نفقه‌هاى آنان را منع كرد ، گفته باشد : آنها بر صفت مسلمانان نبودند كه نفقاتشان مقبول واقع شود . آنها به خدا سوگند ياد مىكنند كه :\r\n إِنَّهُمْ لَمِنْكُمْ وَ ما هُمْ مِنْكُمْ  كه آنها از شما مؤمنانند ، در حالى كه از شما نيستند ، اين سخن تكذيب سوگند ياد كردن آنهاست .\r\n وَ لكِنَّهُمْ قَوْمٌ يَفْرَقُونَ  يعنى از شما بر اموال و نفسهايشان مىترسند .\r\n لَوْ يَجِدُونَ مَلْجَأً أَوْ مَغاراتٍ  يعنى اگر پناهگاهى كه به آنجا پناه ببرند ، يا سلطانى كه به سبب او تقويت شوند ، ( و آن جواب سؤالى است كه تكذيب آنها آن را اقتضا كرده است ) ( أو مغارات ) يا غارهايى در كوهها .\r\n أَوْ مُدَّخَلًا  يا سوراخهائى در زمين مىيافتند شتابان و به سرعت .\r\n لَوَلَّوْا إِلَيْهِ  به آنجا مىرفتند ، و پناه مىبردند و از شما اعراض مىكردند و صورت اسلام را هم به خود نمىبستند .  وَ هُمْ يَجْمَحُونَ  و با شتاب و سرعت به آنجا مىرفتند  وَ مِنْهُمْ مَنْ يَلْمِزُكَ  و از آنان كسى است كه به عيب گويى تو مىپردازد .\r\n فِي الصَّدَقاتِ  در مورد تقسيم و جمع و حفظ آن جهت رساندن به مستحقّ آن .\r\n فَإِنْ أُعْطُوا مِنْها رَضُوا وَ إِنْ لَمْ يُعْطَوْا مِنْها إِذا هُمْ \r\n\r\n","description":"","footnote":"","page_name":" 174 ","page_number":174},
  {"content":"\r\n\r\n يَسْخَطُونَ  اگر از آن صدقات به آنان اعطاء شود راضى مىشوند و اگر داده نشود سخت مىگيرند ، زيرا پيروى آنها از توبه جهت اغراض فاسد و اغراض بىارزش است ، نه اينكه براى امر دين و آخرت باشد و شأن نزول آيه در اخبار ذكر شده است و اينكه آيه در وقتى نازل شده است كه اغنياء در تقسيم صدقات بر فقراء از رسول خدا عيب مىگرفتند ، و وارد شده است كه اهل اين آيه بيشتر از دو ثلث مردم هستند .\r\nتحقيق مطلب اين است كه حبّ دنيا در هر كس بر حبّ آخرت غلبه كند ، از اهل اين آيه حساب مىشود ، و اغلب مردم حبّ آخرت ندارند و اغلب آنها كه حبّ آخرت دارند حبّ دنيايشان بر حبّ آخرتشان غالب است .\r\n وَ لَوْ أَنَّهُمْ رَضُوا ما آتاهُمُ اللَّهُ  و اگر به آنچه كه خداوند از غناء و فقر و اولاد و عقيم بودن و عزّت و ذلّت و صحّت و ستم و امن و خوف و غير اين‌ها به آنان داده بود راضى بودند ، از چيزهايى كه به دست بنده نيست يا مقصود اين است كه راضى شوند به آنچه كه خداوند از صدقات و غنيمت‌ها به دست رسول خدا صلّى اللّه عليه و آله به آنها داده ، چون سخن در صدقات است ، بنابراين ذكر خدا اشاره به اين است كه اعطاى محمّد صلّى اللّه عليه و آله اعطاى خداست ، و اينكه محمّد صلّى اللّه عليه و آله از پيش خودش كارى انجام نمىدهد ، و اين بزرگداشت شأن پيامبر صلّى اللّه عليه و آله است .\r\n وَ رَسُولُهُ  و از غنيمت‌ها و صدقه‌هايى كه پيامبر او مىداد راضى بودند ، چون راضى شدن به قضاى الهى در ناملايمات\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nسختى را آسان مىكند ، و در ملايمات موجب شكر و جلب نعمت زيادى مىگردد ، و راضى شدن به اعطاى رسول چه كم باشد چه زياد ، موجب محبت رسول و توجّه به او و پيروى از او مىشود ، و در همهء اين‌ها خير دنيا و آخرت است ، و راضى نشدن به آن موجب اضداد آن چيزهاست كه ذكر شد .\r\n وَ قالُوا حَسْبُنَا اللَّهُ  و مىگفتند : تنها خدا براى ما كافى است زيرا از همه منقطع شده و فقط به سوى خدا مىروند و به او توكّل نموده به فضل او اميد دارند .\r\n سَيُؤْتِينَا اللَّهُ مِنْ فَضْلِهِ وَ رَسُولُهُ إِنَّا إِلَى اللَّهِ راغِبُونَ  و مىگفتند كه خدا و رسولش از فضل خود ، ما را بهره‌مند مىسازند و رغبت و ميل ، به سوى خداست .\r\n إِنَّمَا الصَّدَقاتُ لِلْفُقَراءِ وَ الْمَساكِينِ  همانا صدقات براى فقرا و مساكين است مسكين چنان كه گذشت حالش بدتر از فقير است اين دو كلمه هرگاه جمع شوند جدا مىشوند ( تفاوتشان آشكار مىشود ) و هرگاه جدا شوند جمع مىشوند ( هم معنى مىشوند ) ، و فقير كسى است كه فعلا ( از لحاظ كار كردن ) يا بالقوّه قادر به خرج سالش نيست .\r\n وَ الْعامِلِينَ عَلَيْها  و كسانى كه صدقات را جمع آورى مىكنند .\r\n وَ الْمُؤَلَّفَةِ قُلُوبُهُمْ  و براى جذب دل آنهايى كه آمادهء حفظ مرزها و حدود مسلمانان هستند ، يا براى آنكه آنها را جهت استماع آيات قرآن و احكام مسلمين جذب بكنند ، تا\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبدانند كه محمّد صلّى اللّه عليه و آله رسول خداست .\r\n وَ فِي الرِّقابِ  و آزاد كردن بندگان ، بندگانى كه در سختى زندگى مىكنند ، يا بردگانى « 1 » كه با ارباب خود پيمان مىبندند كه توان پرداخت باز خريدى خويش را ندارند ، يا آنچه بر مسلمين واجب شده مانند كفّاره‌ها ولى قدرت پرداخت آنها را ندارند .\r\n وَ الْغارِمِينَ  وام‌دارانى كه بدون رضاى خدا وام نمىگيرند .\r\n وَ فِي سَبِيلِ اللَّهِ  و انفاق در راه خدا يعنى در راه جهاد يا جهاد و حجّ يا هر راه خير و پسنديده كه براى رضاى خدا باشد .\r\n وَ ابْنِ السَّبِيلِ  و مسافرى كه در سفر مباح بالفعل يا بالقوّه و لو با قرض كردن قدرت بر مخارج برگشت به وطنش را ندارد .\r\n فَرِيضَةً مِنَ اللَّهِ  يعنى : ( اين امور ) احكامى است كه خداوند بر بندگانش واجب فرموده است .\r\n وَ اللَّهُ عَلِيمٌ  و خداوند به موارد صدقات و خيرات دانا است .\r\n حَكِيمٌ  يعنى : به راه و روش و وضع قوانين صدقات و تخصيص موارد آن حكيم است .\r\nترجمه و تفسير آيات 67 - 63\r\n\r\n[ سوره التوبة ( 9 ) : آيات 61 تا 65 
  ]\r\nوَ مِنْهُمُ الَّذِينَ يُؤْذُونَ النَّبِيَّ وَ يَقُولُونَ هُوَ أُذُنٌ قُلْ\r\n\r\n\r\n","description":"","footnote":"\r\n( 1 ) منظور بردگانى است كه با پرداخت وجه خود را باز خريد مىكنند يا قرار داد مىبندند كه مثلا يك كتاب بنويسند يا فلان كار انجام دهند و آزاد شوند\r\n","page_name":" 177 ","page_number":177},
  {"content":"\r\n\r\nأُذُنُ خَيْرٍ لَكُمْ يُؤْمِنُ بِاللَّهِ وَ يُؤْمِنُ لِلْمُؤْمِنِينَ وَ رَحْمَةٌ لِلَّذِينَ آمَنُوا مِنْكُمْ وَ الَّذِينَ يُؤْذُونَ رَسُولَ اللَّهِ لَهُمْ عَذابٌ أَلِيمٌ ( 61 ) يَحْلِفُونَ بِاللَّهِ لَكُمْ لِيُرْضُوكُمْ وَ اللَّهُ وَ رَسُولُهُ أَحَقُّ أَنْ يُرْضُوهُ إِنْ كانُوا مُؤْمِنِينَ ( 62 ) أَ لَمْ يَعْلَمُوا أَنَّهُ مَنْ يُحادِدِ اللَّهَ وَ رَسُولَهُ فَأَنَّ لَهُ نارَ جَهَنَّمَ خالِداً فِيها ذلِكَ الْخِزْيُ الْعَظِيمُ ( 63 ) يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ قُلِ اسْتَهْزِؤُا إِنَّ اللَّهَ مُخْرِجٌ ما تَحْذَرُونَ ( 64 ) وَ لَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَ نَلْعَبُ قُلْ أَ بِاللَّهِ وَ آياتِهِ وَ رَسُولِهِ كُنْتُمْ تَسْتَهْزِؤُنَ ( 65 )\r\n\r\nترجمه :\r\nبعضى از آنان هستند كه همواره پيامبر را مىآزارند و مىگويند او خوب شخص ساده و زود باورى است بگو زود باورى من به سود شما است . رسول به خدا ايمان آورده به مؤمنان اطمينان دارد و براى مؤمنان حقيقى شما رحمت كامل الهى است و براى آنها كه رسول را مىآزارند عذاب دردناك مهيّاست ،\r\nمنافقان براى اغفال و خشنود كردن مؤمنان به نام خدا سوگند مىخورند در صورتى كه اگر ايمان داشته سزاوارتر اين بود كه خدا و رسول را از خود خشنود كنند ،\r\nآيا نمىدانند كه هر كس با خدا و رسولش به عداوت برخيزد آتش دوزخ كيفر دائمى اوست و اين به حقيقت ذلّت و خوارى بزرگى است ،\r\nمنافقان از آن روزى بترسند كه خدا سوره‌اى بفرستد كه آنچه درون آنهاست بر آنها آشكار مىسازد . اى رسول بگو اكنون تمسخر كنيد كه روز كيفر و رسوايى مىرسد و خدا از آنچه مىترسيد به\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nسر شما خواهد آورد\r\nو اگر از آنها بپرسند كه چرا استهزاء مىكنيد پاسخ گويند كه ما به مطايبه سخن را نديم . اى رسول به آنها بگو كه آيا با خدا و آيات خدا و پيامبر او تمسخر مىكنيد ؟\r\n\r\nتفسير :\r\n وَ مِنْهُمُ الَّذِينَ يُؤْذُونَ النَّبِيَّ وَ يَقُولُونَ هُوَ أُذُنٌ  عده‌اى پيامبر را مىآزارند كه و لو از هر گوينده‌اى كه باشد ، مىشنود و دهن بين است  قُلْ  بگو كه او  أُذُنُ خَيْرٍ لَكُمْ  مىشنود هر آنچه را كه در آن صلاح شماست اگر چه شما نمىدانيد كه صلاح شما در آن است .\r\n يُؤْمِنُ بِاللَّهِ وَ يُؤْمِنُ لِلْمُؤْمِنِينَ  كه او به خدا به مؤمنان ايمان دارد ، اين سخن با بيان گفته رسول صلّى اللّه عليه و آله است ، يا مستأنف از خداست ، و مقصود بيان حال رسول يا بيان علّت ( اذن خير ) بودن اوست .\r\nبدان كه سالك الى اللّه داراى ايمان به خدا در مقام وحدت است و به او توجّه دارد و از كثرت رو گردان است ، و در اين ايمان هيچ توجّهى به كثرت ندارد ، نه به خير و نه به شرّ .\r\nو نيز او در مقام كثرت و توجّه به آن داراى ايمان است ( زيرا آن را ظهور وحدت مىداند ) ، و در اين مقام براى او يك نوع تصرّف در كثرت وجود دارد امّا به خير توجّه دارد در صورتى كه آنچه كه به او توجّه كرده از ناحيهء كسانى باشد كه قابل تصرّف به خير باشند و جنبه خيرى آن بروز كند مانند همهء اجزاى عالم ، امّا آدميان تيره‌بخت و بدسيرتان زشت‌گرا ، همان خير در\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nوجودشان به صورت شر نمودار مىشود زيرا شرّ از چيزهائى نيست كه ذاتا بتواند در كثرت تصرّف كند ، بلكه چون خود پذيراى شرّ و بدى هستند بر آنان شرّ مىشود « 1 » پس : ( يؤمن باللّه ) اشاره به ايمان اوّل است ، و ( يؤمن للمؤمنين ) اشاره به ايمان دوّم است ، و معنى آن اين است كه چون به خدا ايمان مىآورد در مقام كثرت ، بر همه صادق مىشود ، زيرا كه همه در آن مقام مسخّر خدا و مظهر او هستند . و آنچه كه از او در حقيقت ظاهر مىشود ظهور فعل خداست ، لكن فعل خدا است به حسب مظاهر در بعضى شرّ مىشود و در بعضى ديگر خير ، و به واسطهء اين ايمان جز مؤمنين كسى از محمّد صلّى اللّه عليه و آله سود نمىبرد ، زيرا او بر حسب اين ايمان نافع همه است ، و لكن همين نفع در بعضى قابل‌ها ضرر و شرّ مىشود . و با همين معنى كه ذكر شد صحّت اخبار و وجه جمع بين آنها ظاهر مىشود ، و به آنچه كه ذكر شد خداوند اشاره نمود و فرمود :\r\n وَ رَحْمَةٌ  عطف بر « اذن خير » است و ما بين آن دو جملهء معترضه است .\r\n لِلَّذِينَ آمَنُوا مِنْكُمْ  به آنانى كه ايمان آوردند به ايمان عامّ يا خاصّ ، و ارادهء ايمان خاصّ مناسب‌تر به مقام است ، زيرا كه به طور مطلق به انتفاع اشاره شده است كه عامّ بوده ، شامل همهء\r\n\r\n\r\n","description":"","footnote":"\r\n( 1 ) به قول سعدى :\r\n باران كه در لطافت طبعش خلاف نيست * در باغ لاله رويد و در شوره‌زار خس \r\n","page_name":" 180 ","page_number":180},
  {"content":"\r\n\r\nمسلمين مىباشد كه با او به بيعت عامّ بيعت كردند ، اين سخن به علّت ( اذن خير لكم ) و ( يؤمن للمؤمنين ) محقّق شده است ، و چون خطاب به عموم مسلمين است ، و مؤمن از آنها جز به ايمان خاصّ اطلاق نمىشود ، و از سويى اختصاص رحمت رحيمى به قرينهء ذكر آن بعد از انتفاع مطلق است كه نتيجه مطلق رحمت رحيمى است و مخصوص بيعت‌كنندگان به بيعت خاصّ و لوى است كه همان ايمان حقيقى است .\r\nو مناسب مقابله اين بود كه بگويد : ( و سخط للّذين لم يؤمنوا و أوذوا رسول اللّه صلّى اللّه عليه و آله ) و لكن از اين عبارت عدول كرد و فرمود :  وَ الَّذِينَ يُؤْذُونَ رَسُولَ اللَّهِ لَهُمْ عَذابٌ أَلِيمٌ  آن كسانى كه رسول را مىآزارند ، عذاب دردناكى براى آنان است ، اين جمله عطف بر جملهء سابق است تا از نسبت سوء و عذاب به رسول خدا تبرئه حاصل شود ، زيرا دانستى كه از رسول خدا جز رحمت و نفع چيزى نيست و لكن همان رحمت بر حسب محل و قابليّت و قابل ، به ضرر و شرّ بدل مىشود .\r\n يَحْلِفُونَ بِاللَّهِ لَكُمْ  اذيّت‌كنندگان شما به خدا سوگند مىخورند ، يعنى وقتى مؤمنين به منافقين اذيّت كنند مىگويند چرا رسول خدا را اذيّت مىكنيد و عيب‌جوئى و نمّامى مىكنيد به خدا سوگند ياد مىكنند ، و اين جمله استيناف بيان حال آنهاست كه پس از آزار رساندن با بهانه‌هاى دروغ عذر مىآورند و بر دروغشان سوگند ياد مىكنند ، و مقصودشان راضى كردن شماست نه راضى كردن خدا و رسولش ، پس آنها بعد از اذيّت\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nكردن ، نفاق و دورويى مىكنند و چيزى را اظهار مىكنند كه دلهايشان بر خلاف آن است و دروغ مىگويند و قسم به دروغ مىخورند و از خدا و رسولش روى بر مىگردانند ، پس آنها با اين عذر آوردن در اين رذائل و پستىهاى چهارگانه واقع شده‌اند كه هر يك به تنهايى كافى است كه آنها را هلاك كند .\r\n لِيُرْضُوكُمْ  چون ايمان به خدا و رسولش ندارند محض مماشات و مداراى با شما مىخواهند شما را راضى و خشنود سازند .\r\n وَ اللَّهُ وَ رَسُولُهُ أَحَقُّ أَنْ يُرْضُوهُ  در حالى كه خدا و رسولش سزاوارترند كه خشنود گردند مفرد آوردن ضمير براى اين است كه رضاى خدا ظاهر نمىشود و رسيدن به آن ممكن نيست مگر با رضاى رسول صلّى اللّه عليه و آله .\r\n إِنْ كانُوا مُؤْمِنِينَ  يعنى اينكه ايمان مقتضى راضى كردن خدا و رسولش مىباشد اگر چه خشم جميع خلق را موجب شود .  أَ لَمْ يَعْلَمُوا أَنَّهُ مَنْ يُحادِدِ اللَّهَ وَ رَسُولَهُ فَأَنَّ لَهُ نارَ جَهَنَّمَ خالِداً فِيها ذلِكَ الْخِزْيُ الْعَظِيمُ  يعنى كسى كه با خدا و رسولش خصومت كند در آتش جهنم هميشه خواهند بود و اين خوارى بزرگى است .\r\n  يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ قُلِ اسْتَهْزِؤُا إِنَّ اللَّهَ مُخْرِجٌ ما تَحْذَرُونَ وَ لَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَ نَلْعَبُ قُلْ أَ بِاللَّهِ وَ آياتِهِ وَ رَسُولِهِ كُنْتُمْ  \r\n\r\n","description":"","footnote":"","page_name":" 182 ","page_number":182},
  {"content":"\r\n\r\n  تَسْتَهْزِؤُنَ   اين آيه دربارهء منافقين متخلّف از جنگ تبوك نازل شده است ، هنگامى كه با همديگر مىگفتند كه محمد صلّى اللّه عليه و آله خيال مىكند جنگ با روم هم مانند جنگ با غير روم است كه هيچ يك از آنها بر نگردد ، و بعضى از باب استهزاء گفتند : مىترسيم كه خداوند در اين مورد به رسولش خبر بدهد « 1 » .\r\nو وارد شده كه آيه دربارهء اصحاب عقبه نازل شده است « 2 » ، در عقبه كمين كردند تا رسول خدا را بكشند و مىگفتند اگر ما را ديد و فهميد مىگوئيم كه ما داشتيم بازى و شوخى مىكرديم و اگر نفهميد كه او را خواهيم كشت ، و اين داستان در كتابها به طور مفصّل مذكور است .\r\nترجمه و تفسير آيات 71 - 68\r\n\r\n[ سوره التوبة ( 9 ) : آيات 66 تا 69 
  ]\r\nلا تَعْتَذِرُوا قَدْ كَفَرْتُمْ بَعْدَ إِيمانِكُمْ إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً بِأَنَّهُمْ كانُوا مُجْرِمِينَ ( 66 ) الْمُنافِقُونَ وَ الْمُنافِقاتُ بَعْضُهُمْ مِنْ بَعْضٍ يَأْمُرُونَ بِالْمُنْكَرِ وَ يَنْهَوْنَ عَنِ الْمَعْرُوفِ وَ يَقْبِضُونَ أَيْدِيَهُمْ نَسُوا اللَّهَ فَنَسِيَهُمْ إِنَّ الْمُنافِقِينَ هُمُ الْفاسِقُونَ ( 67 ) وَعَدَ اللَّهُ الْمُنافِقِينَ وَ الْمُنافِقاتِ وَ الْكُفَّارَ نارَ جَهَنَّمَ خالِدِينَ فِيها هِيَ حَسْبُهُمْ وَ لَعَنَهُمُ اللَّهُ وَ لَهُمْ عَذابٌ مُقِيمٌ ( 68 ) كَالَّذِينَ مِنْ قَبْلِكُمْ كانُوا أَشَدَّ مِنْكُمْ قُوَّةً وَ أَكْثَرَ أَمْوالاً وَ أَوْلاداً فَاسْتَمْتَعُوا بِخَلاقِهِمْ فَاسْتَمْتَعْتُمْ بِخَلاقِكُمْ كَمَا\r\n\r\n\r\n","description":"","footnote":"\r\n( 1 ) صافى 2 : ص 354 ، قمى 1 : ص 300 .\r\n( 2 ) صافى 2 : ص 354 ، برهان 2 : ص 140 / ح 1 ، مجمع البيان 3 : ص 46 .\r\n","page_name":" 183 ","page_number":183},
  {"content":"\r\n\r\nاسْتَمْتَعَ الَّذِينَ مِنْ قَبْلِكُمْ بِخَلاقِهِمْ وَ خُضْتُمْ كَالَّذِي خاضُوا أُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ أُولئِكَ هُمُ الْخاسِرُونَ ( 69 )\r\n\r\nترجمه :\r\nعذر نياوريد كه عذرتان بكلّى پذيرفته نيست كه شما بعد از ايمان كافر شديد اگر از برخى نادانان و ساده‌لوحان شما درگذريم گروهى فتنه‌گر را عذاب خواهيم كرد كه مردمى بسيار زشتكارند ،\r\nمردان و زنان منافق از همديگر و طرفدار يكديگرند دست از نيكى كشيده مردم را به كار بد وامىدارند و از نيكوكارى منع مىكنند و چون خدا را فراموش كردند خدا نيز آنها را فراموش كرد كه در حقيقت بدترين زشتكاران عالم همان منافقانند ،\r\nخدا مرد و زن از منافقان و كافران را وعدهء آتش دوزخ و خلود در آن داده همان دوزخ كيفر آنها كافى است و خدا آنها را لعن كرده به عذاب ابد مىافكند ،\r\nشما هم به مانند آنها آنهايى كه پيش از شما بودند دنيا پرستيد در صورتى كه پيشينيانتان از شما قوىتر و مال و اولادشان بيشتر بود و به متاع فانى دنياى دو روزى به مانند شما متمتّع بودند اكنون كه نوبت شما رسيد از هلاك آنها فراموش كرده به تمتّع دنيا به سهم خود مانند آنها سرگرم شديد . شما هم در شهوات دنيا بمانند آنها فرورفتيد و به كيفر آنها مىرسيد . آنان مردمى هستند كه اعمالشان در دنيا و آخرت نابود و باطل گشت و هم آنان به حقيقت زيانكاران عالمند .\r\n\r\nتفسير :\r\n لا تَعْتَذِرُوا  با عذرهاى كاذب عذر نياوريد ،\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاستيناف از جانب خداست جهت ردع و منع آنها .\r\n قَدْ كَفَرْتُمْ  در حالى كه كافر شديد .\r\n بَعْدَ إِيمانِكُمْ  با وجودى كه به وسيلهء توبه به دست محمّد صلّى اللّه عليه و آله و بيعت عامّ به دست او به ايمان اوّليه رسيده بوديد .\r\n إِنْ نَعْفُ عَنْ طائِفَةٍ مِنْكُمْ  اگر از گروهى از آنان پس از توبه آنها درگذشتيم .\r\n نُعَذِّبْ طائِفَةً بِأَنَّهُمْ كانُوا مُجْرِمِينَ  گروهى كه مجرم هستند گرفتار عذاب خواهيم كرد ، چون توبه نكردند ، يا اينكه كفر ملّى آنها منجر به كفر فطرى شد كه توبه با آن پذيرفته نيست .\r\nو بنا بر قرائت « يعف » و « يعذّب » به صورت غيبت محتمل است از جملهء قول رسول صلّى اللّه عليه و آله باشد .\r\n الْمُنافِقُونَ وَ الْمُنافِقاتُ بَعْضُهُمْ مِنْ بَعْضٍ  مردان و زنان منافق از يكديگر و پشتيبان يكديگرند و چنان كه ادّعا كردند از شما نيستند و جمله خبر از « المنافقون » است ، يا حال از « المنافقون و المنافقات » يا معترضه است .\r\n يَأْمُرُونَ بِالْمُنْكَرِ  از جهت قال و حال و وجود در عالم صغير و كبيرشان ، به زشتىها امر مىكنند ، زيرا كه آنها به صور منكرات متصوّر شده‌اند و هر كس به هم شكل و سنخ خود عملى مىكند ، پس هر مردى به صورت منكر صورت‌بندى شده ، و بر وفق صورت خود امر به منكر مىكند ، و شأنى و كارى جز امر به منكر ندارد چون سنخيّت و شاكله‌اش منكر است اگر چه صورت امرش امر به معروف باشد ، لذا با مضارع آورد كه\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nدلالت بر استمرار و تجدّد مىكند .\r\n وَ يَنْهَوْنَ عَنِ الْمَعْرُوفِ  زيرا كه آنها از معروف دور مىشوند ، و كسى كه از چيزى دور است و صورت آن چيز را ندارد ناگزير از آن نهى خواهد كرد .\r\n وَ يَقْبِضُونَ أَيْدِيَهُمْ  دست‌هاى ظاهريشان را از انفاق مىبندند و از جهت حرص به مال رضاى خدا را خواستارند ، و معتقد به اجر و عوض از جانب خدا نيستند . و نيز دستهاى ظاهريشان را از بيعت با نبىّ صلّى اللّه عليه و آله و ولى عليه السّلام و دستهاى باطنى شان را از توسّل به ذيل نبوّت و ولايت و از زارى و تضرّع نزد خدا ، و از امتداد دستها به خيرات بسيار روحانى مىبندند ، و از انفاق اموال باطنى كه آن قواى بدنى و اخلاق نفس پست است خوددارى مىكنند ، كه در انفاق آنها وعده به يك‌صد تا هفتصد عوض است ، و خداوند براى هر كسى كه بخواهد چند برابر مىكند .\r\n نَسُوا اللَّهَ  خدا را فراموش كرده‌اند . جواب سؤالى است كه ناشى از ذكر اوصاف بد آنهاست كه اقتضاء مىكند از علّت آن سؤال شود ، يا از وصف مذموم ديگر آنها ، پس آن جمله در موضع تعليل يا بيان حال مذموم ديگر آنهاست و نسيان عبارت از غفلت از معلوم است . به نحوى كه از خزانهء نفس زائل شود ، و محتاج به مشاهدهء جديد باشد اگر از مشاهدات باشد يا كسب جديد اگر از كسبيّات باشد ، به خلاف سهو كه آن اگر چه غفلت از معلوم است ولى از خزانه زائل نمىشود و احتياج به سبب\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nجديد ندارد ، بلكه آن را با كوچك‌ترين تأمّل استحضار مىكند ، پس فرق بين آن دو به شدّت و ضعف است .\r\nو چون معرفت خدا براى هر كس بلكه براى هر موجود فطرى است ، و انسان با مجاهدات و رياضاتش يا به افكار و انظارش آن معلوم فطرى را كشف مىكند ، و به سبب آلودگىها و معاصى ، آن معلوم فطرى پوشيده مىماند . . . و لذا لفظ ( نسيان ) استعمال نمود ، و از باب مشاكله فرمود :\r\n( فنسيهم ) مجازا يعنى آنها را ترك كرد و از نظر و افاضهء رحمتش اسقاط نمود .\r\n إِنَّ الْمُنافِقِينَ هُمُ الْفاسِقُونَ  بيان علّت يا بيان ذمّ ديگر است ، و گذاشتن اسم ظاهر به جاى ضمير به جهت تكرار است كه در مقام غضب مطلوب است ، و لذا مطلب را با تأكيدات چهارگانه شديد و غليظ نمود : ان ، و اسميّه بودن جمله ، و ضمير فصل ، و تعريف مسند ، و نيز براى اشاره به زشتى و به علّت حكم است ، و ( منافقات ) را حذف كرد از باب تغليب و از باب عدم اعتناى به آنهاست .\r\n وَعَدَ اللَّهُ الْمُنافِقِينَ وَ الْمُنافِقاتِ  اسم ظاهر را به جاى ضمير گذاشت به همان علّت كه گذشت ، و تصريح به منافقات براى دفع توهّم اين است كه آنها محكوم به آنچه ذكر شد نباشند ، و براى اينكه تطويل در مقام تغليظ مطلوب است ، و لذا در اخبار از حال آنها بسط و تفصيل داده شده است .\r\n وَ الْكُفَّارَ  عطف عامّ است بر خاصّ اگر كفر اعمّ از نفاق\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nباشد و گرنه عطف مغاير بر مغاير است .\r\n نارَ جَهَنَّمَ خالِدِينَ فِيها هِيَ حَسْبُهُمْ  آتش جهنّم از جهت عذاب و دردناك بودن آن هميشگى است .\r\n وَ لَعَنَهُمُ اللَّهُ وَ لَهُمْ عَذابٌ مُقِيمٌ  در اين آيه خداوند تبارك و تعالى قسم جلاله ياد و ياد آورى كيفرهاى هفتگانه شدّت عذاب و درد منافقين را بيان فرمود و آن هفت صفت عبارتند از : 1 - وعده دادن آتش 2 - اضافهء آن به جهنّم 3 - خلود در آن 4 - كفايت آتش براى آنها يعنى ديگر فوق آن عقوبتى تصوّر نمىشود 5 - لعن آنها 6 - اختصاص آنها به عذاب 7 - اتّصاف عذاب به دوام .\r\n كَالَّذِينَ مِنْ قَبْلِكُمْ  مانند كسانى كه قبل از شما بوده‌اند .\r\nاين جمله براى يكى از جمله‌هاى سابق حال است يا متعلّق به يكى از افعال سابق است ، يا مستأنف است براى خبر مبتداى محذوف .\r\nيعنى شما مثل همان كسانى هستيد كه قبل از شما در نفاق و بهره‌مندى مادّى بودند و همان موجب تباهى اعمال و زيانشان گرديد . پس اين جمله التفات از غيبت به خطاب است و زشتى ديگرى براى آنهاست به اينكه آنها را در زشتى به كسانى تشبيه كرده است كه نزد آنها در زشتى و سر سختى مانند و مثل آنها بوده‌اند ، و آوردن مثل براى آن است كه شنوندگان نشاط شنيدن پيدا كنند .\r\n كانُوا أَشَدَّ مِنْكُمْ قُوَّةً وَ أَكْثَرَ أَمْوالًا وَ أَوْلاداً  يعنى آن كسانى كه از لحاظ نيرو و اموال و اولاد بالاتر از شما بودند ، اين\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nجمله استيناف ، يا حال از موصول ، يا از ضمير مستتر در ظرف است ، و مقصود بيان قوّت اسباب در فرو رفتن شهوات در نزد آنهاست تا غايت زشتى آنها باشد . زيرا كه فرو رفتن در شهوات از فقير زشت‌تر است ، پس اگر با وجود ضعفى كه در فرو رفتن در شهوات دارند ، مانند گذشتگان باشند كه از اين‌ها در وسايل فرو رفتن در شهوات تواناتر بودند ، كار اين‌ها زشت‌تر از آنها مىشود .\r\n فَاسْتَمْتَعُوا بِخَلاقِهِمْ  به نصيب و بهره‌شان از شهوات بهره‌مند بودند .\r\n فَاسْتَمْتَعْتُمْ بِخَلاقِكُمْ  شما هم مثل آنها از شهوات بهره برديد با اينكه شما از آنها ضعيف‌تر و از نظر مال و اولاد كمتر بوديد با وجود اين خواستيد مثل آنها بهره‌مند شويد و چون از جمله سابق بطور صريح معلوم نشد كه حاضران همانند پيشينيان بهره بردند و تطويل هم مناسب مقام بود فرمود :\r\n كَمَا اسْتَمْتَعَ الَّذِينَ مِنْ قَبْلِكُمْ بِخَلاقِهِمْ وَ خُضْتُمْ  در شهوات و لهو و لعب فرورفتيد  كَالَّذِي خاضُوا  يعنى مانند آن‌چنان فرورفتنى كه قبلىها فرورفته بودند ، يا مانند كسانى كه قبل از شما فرورفته بودند به اينكه ( الّذى ) را بمعنى ( الّذين ) قرار دهيم ، از باب اراده جنس از آن  أُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ  اشاره به پيشينيان و كنايه از حاضران و آيندگان است به اينكه اين‌ها سزاورتر از آنها به تباه شدن و هدر رفتن اعمال هستند چون در اسباب شهوات ضعيف بودند و در عين حال مانند آنها كه قوى\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nبودند فرورفته‌اند ، يا اشاره به پيشينيان و آيندگان به صرف خطاب به محمّد صلّى اللّه عليه و آله يا اشاره به حاضران است چون سخن اصلى با آنهاست ، و آوردن اسم اشارهء بعيد براى تأكيد حكم و تصوير آنها با اوصاف زشتشان و دور كردن آنها از مرتبهء مخاطب ( و گفتگو ) است چنان كه تكرار آن در قول خدا :\r\n وَ أُولئِكَ هُمُ الْخاسِرُونَ  و آنان از زيان‌كارانند ، آوردن ضمير فصل و تعريف مسند به همين جهت و براى حصر بوده است .\r\nترجمه و تفسير آيات 73 - 72\r\n\r\n[ سوره التوبة ( 9 ) : آيات 70 تا 71 
  ]\r\nأَ لَمْ يَأْتِهِمْ نَبَأُ الَّذِينَ مِنْ قَبْلِهِمْ قَوْمِ نُوحٍ وَ عادٍ وَ ثَمُودَ وَ قَوْمِ إِبْراهِيمَ وَ أَصْحابِ مَدْيَنَ وَ الْمُؤْتَفِكاتِ أَتَتْهُمْ رُسُلُهُمْ بِالْبَيِّناتِ فَما كانَ اللَّهُ لِيَظْلِمَهُمْ وَ لكِنْ كانُوا أَنْفُسَهُمْ يَظْلِمُونَ ( 70 ) وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُقِيمُونَ الصَّلاةَ وَ يُؤْتُونَ الزَّكاةَ وَ يُطِيعُونَ اللَّهَ وَ رَسُولَهُ أُولئِكَ سَيَرْحَمُهُمُ اللَّهُ إِنَّ اللَّهَ عَزِيزٌ حَكِيمٌ ( 71 )\r\n\r\nترجمه :\r\nآيا اخبار پيشينيانشان مانند قوم نوح و عاد و ثمود و قوم ابراهيم و اهل مدين و مؤتفكات ( يعنى قوم لوط و شعيب ) به آنها نرسيد كه رسولان الهى آيات و معجزات آشكار بر آنها آوردند آنها نپذيرفتند و هلاك شدند . خدا هيچ ستمى به آنها نكرد بلكه آنها خود در حقّ خويش ستم كردند ،\r\nمردان و زنان مؤمن همه يار و دوستدار يكديگرند خلق را به كار نيكو وادار\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nكرده و از كار زشت منع مىكنند نماز به پا مىدارند ، زكات مىدهند و حكم خدا و رسول را اطاعت مىكنند . آنان را البتّه خدا مشمول رحمت خود خواهد گردانيد ، زيرا خدا صاحب اقتدار و درست كردار است .\r\n\r\nتفسير :\r\n أَ لَمْ يَأْتِهِمْ نَبَأُ الَّذِينَ مِنْ قَبْلِهِمْ  استفهام انكارى است جهت سرزنش آنها بر اشتغالشان به ملاهى با رسيدن خبر پيشينيان به آنها .\r\n قَوْمِ نُوحٍ  كه به سبب طوفان غرق شدند .\r\n وَ عادٍ  يعنى قوم هود عليه السّلام كه از باب اختصار به اسم آنها اكتفا كرد ، آنها به وسيلهء باد هلاك شدند .\r\n وَ ثَمُودَ  و قوم صالح عليه السّلام .\r\n وَ قَوْمِ إِبْراهِيمَ  چون آنها اسم خاصّى نداشتند فرمود قوم ابراهيم كه آنها به‌وسيله پشه به هلاكت رسيدند .\r\n وَ أَصْحابِ مَدْيَنَ  و قوم شعيب كه با آتش هلاك شدند .\r\n وَ الْمُؤْتَفِكاتِ  اهل مؤتفكات عبارت از قوم لوط است ، و قريه‌هاى آنها ( مؤتفكات ) ناميده شده چون ( مؤتفكات ) يعنى ( منقلبات ) زيرا كه آن قريه‌ها به سبب وجود آنها منقلب يعنى زير و رو شد ، اين چنين است در خبرى كه از امام صادق عليه السّلام آمده است « 1 » .\r\n أَتَتْهُمْ  يعنى : همهء آن كسانى كه ذكر شد ، آيا به آنها\r\n\r\n\r\n","description":"","footnote":"\r\n( 1 ) صافى 2 : ص 357 ، برهان 2 : ص 146 / ح 1 ، سكائى 8 : ص 181 / ذيل ح 220 .\r\n","page_name":" 191 ","page_number":191},
  {"content":"\r\n\r\nنرسيد ،  رُسُلُهُمْ بِالْبَيِّناتِ  پيامبرانى با احكام واضح و روشن مثل احكام رسالت يا با معجزات .\r\n فَما كانَ اللَّهُ لِيَظْلِمَهُمْ  با هلاك كردن به دليل افعالشان خدا به آنها ظلم نكرده چون به واسطه رسولان و بيّنات بر آنها اتمام حجّت نموده است ، وسط واقع شدن لفظ ( كان ) با لام جحد براى مبالغه در نفى ظلم از خداى تعالى است . و پيش از اين گذشت كه آن براى نفى مبالغه در ظلم است و آن اعم از مبالغه در نفى ظلم است ، و ليكن در عرف به عنوان مبالغه در نفى ظلم استعمال مىشود .\r\n وَ لكِنْ كانُوا أَنْفُسَهُمْ يَظْلِمُونَ  و لكن آنها خود در حقّ خويش ستم كردند ، زيرا آنها بعد از وضوح حجّت و تكذيب آن به علّت انصراف و روى گردانيدن از حقّ نفسهايشان را در معرض عقاب دائم قرار دادند . تقديم مفعول براى حصر است چون اين توهّم پيش مىآيد كه آنها با تكذيبشان به انبياء ظلم كردند ، آيه مىگويد كه ظلم منحصر به خودشان بود ، و تخلّل « 1 » ( كان ) براى اشاره به استمرار ظلم است به نحوى كه گويا اين ظلم و ستم جزء طبيعت آنها شده است .\r\n وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ  در مقابل اين آيه قول خداى تعالى :  « الْمُنافِقُونَ وَ الْمُنافِقاتُ . . .  تا آخر آيه » قرار دارد ، و اسلوب را تغيير داد تا در شنونده نشاط ايجاد كند و\r\n\r\n\r\n","description":"","footnote":"\r\n( 1 ) تخلّل : در ميان قوم شدن ، در آمدن ميان مردم ، در چيزى نفوذ كردن و رخنه پيدا كردن ( فرهنگ فارسى عميد ) .\r\n","page_name":" 192 ","page_number":192},
  {"content":"\r\n\r\nاشاره به اين نمايد كه در حقيقت بين كفّار و منافقين ولايتى نيست ، و آنچه كه بر حسب صورت ولايت ديده مىشود آن در حقيقت عداوت است  « الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ »  دوستان در اين روز برخى بر برخى دشمنند ) و نيز اشاره به اين باشد كه منافقين از جهت نفاقشان بعضى از بعضى ديگر نشأت مىگيرند به خلاف مؤمنين كه آنها از جهت ايمانشان همگى از صاحب ايمان ناشى مىشوند ، و آن نبىّ صلّى اللّه عليه و آله يا ولى عليه السّلام است اگر چه ازدياد ايمان بعضى ناشى از بعضى ديگر باشد .\r\n يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ  اين جمله در مقابل  ( يَأْمُرُونَ بِالْمُنْكَرِ وَ يَنْهَوْنَ عَنِ الْمَعْرُوفِ )  مىباشد .\r\n وَ يُقِيمُونَ الصَّلاةَ وَ يُؤْتُونَ الزَّكاةَ  اين جمله در مقابل ( يقبضون ايديهم ) است ، و چون ( يد ) ( است ) اعم از دست صورى و معنوى است ، و قبض يد نيز اعم از قبض صورى و معنوى مىشود ، يعنى اعم از بستن دست از بخشيدن و دادن دست و پا و بستن دست از تضرّع و زارى و جذب خيرات اخروى و تفضّلات الهى است ، و از ضدّ اوّل تعبير به اعطاء مىشود و پرداختن زكات اعمّ است از اعطاى اموال و ابدان و قواى شهوى و غضبى و قواى محرّكه ، و از ضدّ اخير تعبير به نماز و مراتب آن مىشود . . . و لذا در مقابل قبض يد ( بسته بودن دست ) صلاة و زكات را با هم آورد تا اينكه بسط يد را با تفصيلش افاده كند تا اظهار ستايش مؤمنان باشد .\r\n وَ يُطِيعُونَ اللَّهَ وَ رَسُولَهُ  « يطيعون اللّه » در مقابل « نسوا\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nاللّه » است ، چه ضد نسيان ( فراموشى ) خدا ، تذكّر ( ياد ) خداست ، و لازمهء مقصود از آن اطاعت خدا در اوامر و نواهى اوست ، و اطاعت او در اوامر و نواهى تصوّر نمىشود مگر با اطاعت رسول خدا صلّى اللّه عليه و آله بنابراين علّت اينكه از « يذكرون اللّه » عدول كرد و « يطيعون اللّه » آورد ظاهر شد ، و اختلاف به ماضى و مضارع براى اشاره به اين است كه نسيان از آنها به دون تجدّد واقع شده است ، زيرا كه تجدّد آن مستلزم تذكّر است به خلاف طاعت از مؤمنين كه آن در حال تجدّد و استمرار است .\r\n أُولئِكَ سَيَرْحَمُهُمُ اللَّهُ  به زودى آنان را خداوند مورد رحمت خود قرار خواهد داد . اين جمله در مقابل جملهء  « إِنَّ الْمُنافِقِينَ هُمُ الْفاسِقُونَ »  است ، و ظاهر مقابله اين است كه بگويد :\r\n« ان المؤمنين هم العادلون » يا « هم المرحومون » يا اينكه در آنجا بگويد : « أولئك سيعذبهم » . امّا چرا نگفت سيعذّبهم و اينجا گفت :\r\n« سيرحمهم » چون اين سوره براى توبيخ و سرزنش اهل وعيد و وعده براى مؤمنين مىباشد ، و هر چه كه در آن ذكر شده است جهت سرزنش اهل وعيد و براى فزونى حسرتشان بوده است ، و مناسب مقام غضب و وعيد ، مسجّل كردن و ثابت كردن وعيد ، و غليظ و شديد كردن آن است با تأكيد و تطويل لذا كلمه سيعذّبهم به معنى عذاب خواهد كرد كه شدّت در اجراى غضب نيست نياورد و اسم آنها را آورد از سوى ديگر چون نفاق ريشهء همهء بديها و فسقها و ( مورّث ) و موجب جملهء عقوبات است ، و نيز نسبت غضب به خدا عرضى و نسبت رحمت ذاتى است ، و چون براى مقام وعده مسامحه نمودن در آن است و آوردن\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nعسى و لعلّ و ادات تسويف « 1 » لازم است ، لذا  ( أُولئِكَ سَيَرْحَمُهُمُ اللَّهُ )  براى مؤمنان آورد .\r\nو چون ايمان اگر چه اساس همهء خيرات است ، ولى خيرات گاهى از آن منفكّ مىشود ، چنان كه فرمود :  ( أَوْ كَسَبَتْ فِي إِيمانِها خَيْراً . . . )  و لذا در اوّلى جملهء اسميّه آورد ( آيه مربوط به منافقين با المنافقون كه اسم است شروع شده است ) در حالى كه آن را با تأكيدات چهارگانه مؤكّد نمود در حالى كه مفيد تسجيل و تثبيت بود بدون اينكه نسبت غضب را صريحا به خدا بدهد . و در دوّمى جمله را با اسم اشارهء بعيد ابتدا كرد ( اولئك . . . ) كه براى بزرگداشت و احضار اوصاف مذكور براى مؤمنين است در حالى كه آن را با جملهء فعليّه همراه با ادات تسويف آغاز كرد ( سيرحمهم ) رحمت را به خداى تعالى نسبت داد .\r\n إِنَّ اللَّهَ عَزِيزٌ  هيچ مانعى خدا را از قطعى بودن عمل و اجراى وعد و وعيدش نمىتواند باز دارد .\r\n حَكِيمٌ  و او وعده نمىدهد مگر طبق حكمتش كه در خور قابليّت اعطا مىكند و يا از آن باز مىدارد .\r\nترجمه و تفسير آيات 77 - 74\r\n\r\n[ سوره التوبة ( 9 ) : آيات 72 تا 75 
  ]\r\nوَعَدَ اللَّهُ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ عَدْنٍ وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ ( 72 ) يا أَيُّهَا النَّبِيُّ\r\n\r\n\r\n","description":"","footnote":"\r\n( 1 ) ادات تسويف عبارتند از س و سوف كه بر سر فعل مضارع مىآيد و فعل مضارع را به آينده تبديل مىكند .\r\n","page_name":" 195 ","page_number":195},
  {"content":"\r\n\r\nجاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ وَ مَأْواهُمْ جَهَنَّمُ وَ بِئْسَ الْمَصِيرُ ( 73 ) يَحْلِفُونَ بِاللَّهِ ما قالُوا وَ لَقَدْ قالُوا كَلِمَةَ الْكُفْرِ وَ كَفَرُوا بَعْدَ إِسْلامِهِمْ وَ هَمُّوا بِما لَمْ يَنالُوا وَ ما نَقَمُوا إِلاَّ أَنْ أَغْناهُمُ اللَّهُ وَ رَسُولُهُ مِنْ فَضْلِهِ فَإِنْ يَتُوبُوا يَكُ خَيْراً لَهُمْ وَ إِنْ يَتَوَلَّوْا يُعَذِّبْهُمُ اللَّهُ عَذاباً أَلِيماً فِي الدُّنْيا وَ الْآخِرَةِ وَ ما لَهُمْ فِي الْأَرْضِ مِنْ وَلِيٍّ وَ لا نَصِيرٍ ( 74 ) وَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ ( 75 )\r\n\r\nترجمه :\r\nخدا اهل ايمان را از مرد و زن وعده فرموده كه در بهشت خلد ابدى كه زير درختانش نهرها جارى است در آورد و در عمارات نيكوى بهشت عدن منزل دهد و برتر و بزرگتر از هر نعمت مقام رضا و خشنودى خدا را به آنان عنايت فرمايد و آن به حقيقت پيروزى بزرگ است ،\r\nاى پيامبر با كافران و منافقان جهاد كن و بر آنها بسيار سخت گير كه مسكن آنها در دوزخ است كه بسيار بد منزلگاهى خواهد بود ،\r\nو منافقان به خدا قسم ياد مىكنند كه حرف كفر بر زبان نياورده‌اند . چنين نيست ، البتّه سخن كفر گفته‌اند و پس از اظهار اسلام كافر شدند و همّت گماشتند ، بر آنچه موفّق بر آن نشدند آنها به جاى آنكه از آن بىنيازى كه به فضل خدا و رسول نصيب آنها شد شكر گويند در مقام انتقام و دشمنى بر آمدند و اكنون هم اگر باز توبه كنند براى آنها بهتر است و اگر روى از خدا بگردانند ، خدا در دنيا و آخرت آنها را به عذاب دردناك معذّب خواهد فرمود . ديگر در همهء روى زمين يك نفر دوستدار و ياورى بر خود نخواهند يافت ،\r\nبعضى از آنها اين‌گونه با خدا عهد بستند : كه اگر نعمت و رحمتى\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nنصيب ما باشد البتّه ترا تصديق كرده از نيكان مىشويم .\r\n\r\nتفسير :\r\n وَعَدَ اللَّهُ الْمُؤْمِنِينَ وَ الْمُؤْمِناتِ  خداوند به مردان و زنان مؤمن وعده داد . در مقابل  ( وَعَدَ اللَّهُ الْمُنافِقِينَ )  تا آخر آيه است .\r\n جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ عَدْنٍ  جنّات عدن يعنى بهشتهاى اقامت و آن آخرين مرتبهء بهشت است كه از آن فراتر نمىرود به خلاف ساير مراتب بهشت كه از آن فراتر مىرود ، و آن مرتبه عبارت از مقام محمّد صلّى اللّه عليه و آله و پيروان آنان است .\r\n وَ رِضْوانٌ مِنَ اللَّهِ أَكْبَرُ  چون وعده خير خبر از رضايت مىدهد ، پس گويا گفته است : براى آنها رضوان خداست ، و رضوان خدا بزرگتر از همهء اينهاست . يا مقصود اين است كه اين نوع وعده بزرگ است بدون التفات به برترى و تفضيل .\r\n ذلِكَ  آن رضوان  هُوَ الْفَوْزُ الْعَظِيمُ  پيروزى و رستگارى بزرگى است . بدان كه بالاترين مقام سالكين به سوى خدا مقام رضاست ، چنان كه گذشت . لذا غالبا خداى تعالى آن را ذكر نكرده است ، مگر اينكه به دنبالش چيزى آورده كه دلالت بر بزرگى و تعظيم آن مىكند .\r\n يا أَيُّهَا النَّبِيُّ جاهِدِ الْكُفَّارَ  اى پيامبر ! با جهاد صورى با كافران جنگ و كارزار كن ، با نفس خود و با كافران باطن جهاد كن  وَ الْمُنافِقِينَ  و با منافقان نسبت به مظاهر و جانشينانت\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nجهاد كن ، زيرا خود پيامبر با منافقين جنگ نكرده ، و از همين جا وجه تأخير منافقين معلوم مىشود . با اينكه مقام ، مقام تشديد و تغليظ بر منافقين است ، و ذكر كفّار جهت بيان مساوات منافقين با آنهاست تا براى منافقين ذمّ ديگرى باشد ، و لذا كفّار را در آيه 67 پس از منافقان آورد . يا مقصود اين است كه با منافقين و كفّار در عالم صغير و كبير به‌وسيله خودت يا اوصياء ، و پيروان مؤمنت جهاد كن ، زيرا كه مؤمنين نيز مأمور به جهاد با كفّار و منافقين وجودشان با قتال صورى و معنوى هستند و بايد كه با احتجاج و جدال نيكو و با مدارا و حسن معاشرت ، و با داخل كردن آنها تحت فرمان تو ، و گرفتن جزيه و الزام واجبات و حدود بر منافقين امّت تو . . . جهاد كنند . پس اخبارى كه در تفسير آيه آمده است با وجود اختلاف صورى از نظر معنى اختلافى ندارند .\r\n وَ اغْلُظْ عَلَيْهِمْ وَ مَأْواهُمْ جَهَنَّمُ  با آنان با شدّت رفتار كن كه جايگاهشان جهنّم است . جملهء دعا يا ذمّ است ، پس اشكالى ندارد كه عطف بر انشاء باشد و نيز اشكالى ندارد كه ما بعدش بر آن عطف گردد ، يا جملهء خبرى است كه بنابراين عطف يا به توهّم جملهء معطوف عليه است يا به تقدير جمله به اعتبار معنى ، زيرا امر به قتال و غلظت مشعر به اين است كه در آنها خيرى نيست ، پس گويا كه گفته باشد : خيرى در آنها نيست و منزلگاه آنها جهنّم است ، و تعاطف بين دو امرى كه از نظر لفظ و مفهوم مطابقى غير متناسب ولى عطف به لحاظ معنى مقصود و معنى التزامى صورت گرفته باشد زياد است و در كلام عرب شايع است و كسى كه عطف انشاء بر خبر و عكس آن را جائز دانسته به ظاهر آنچه كه در كتاب وارد شده نظر داشته است ، و همچنين به\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nظاهر آنچه كه در كلام عرب آمده توجّه نموده است ، و از لطايفى كه در عطف و عدم عطف در كلام فصحا مندرج و براى آنها ملحوظ است غفلت كرده است .\r\n وَ بِئْسَ الْمَصِيرُ  اگر جملهء اوّل براى ذمّ يا دعا باشد اشكالى در عطف نيست و اگر جمله خبرى باشد عطف به لحاظ ذمّ است كه از آن استفاده مىشود .\r\n يَحْلِفُونَ بِاللَّهِ ما قالُوا وَ لَقَدْ قالُوا كَلِمَةَ الْكُفْرِ  سوگند آنها را مقابل سوگندى قرار داده است . كه از لام استفاده مىشود ( يعنى سوگند آنها به خدا همان كلمه كفر است ) .\r\n وَ كَفَرُوا بَعْدَ إِسْلامِهِمْ وَ هَمُّوا بِما لَمْ يَنالُوا  دربارهء كسانى نازل شده كه پس از آنكه فهميدند محمّد صلّى اللّه عليه و آله مىخواهد خلافت را براى على عليه السّلام قرار دهد ، در مكّه با هم ، هم قسم شده ، عهد بستند كه امر خلافت را در بنى هاشم نگذارند يا آيه دربارهء كسانى است كه در غدير خم گفتند : آيا چشمانش را نمىبينيد كه گويا چشمان ديوانه است ، يا دربارهء كسانى است كه بر قتل او پس از بازگشتشان از تبوك در عقبه هم قسم شدند ، البتّه همهء اين معانى روايت شده است .\r\n وَ ما نَقَمُوا  يعنى عقوبت نكردند ، يا اكراه نداشتند ، يا انكار نكردند .\r\n إِلَّا أَنْ أَغْناهُمُ اللَّهُ  مستثنى مفرّغ « 1 » است از مفعول به عامّ يا علّت\r\n\r\n\r\n","description":"","footnote":"\r\n( 1 ) مستثنى مفرّغ : به جلد اول مراجعه شود\r\n","page_name":" 199 ","page_number":199},
  {"content":"\r\n\r\nعامّ يعنى از آنان انتقام براى چيزى نگرفتند مگر به جهت بىنياز كردن خدا ، زيرا انسان وقتى بىنياز مىشود طغيان مىكند ، يا اينكه از آن كافران و منافقان انتقام نگرفتند مگر اينكه خدا آنها را بىنياز كرد .\r\n وَ رَسُولُهُ مِنْ فَضْلِهِ  و پيامبرش نيز از فضل خود انتقام نگرفت ، اين سخن نزديك است به قول شاعر كه مىگويد :\r\n و لا عيب فيهم غير انّ سيوفهم * بهنّ فلول من قراع الكتائب \r\nيعنى : هيچ عيبى در اين جماعت نيست جز آنكه تيزى شمشيرهايشان در اثر ضربه زدنها به لشكر دشمن از بين رفته است .\r\n فَإِنْ يَتُوبُوا يَكُ خَيْراً لَهُمْ  اگر از نفاق و لوازمش توبه كنند ، براى آنها بهتر است .\r\n وَ إِنْ يَتَوَلَّوْا  و اگر از توبه يا از رسول صلّى اللّه عليه و آله روى بگردانند .\r\n يُعَذِّبْهُمُ اللَّهُ عَذاباً أَلِيماً فِي الدُّنْيا وَ الْآخِرَةِ وَ ما لَهُمْ فِي الْأَرْضِ مِنْ وَلِيٍّ وَ لا نَصِيرٍ  خدايشان در دنيا و آخرت عذاب مىكند و ولى و نصيرى در زمين برايشان نيست . پيش از اين گذشت كه ولى عبارت است از نبىّ صلّى اللّه عليه و آله يا خليفهء او ، يا كسى كه از او اجازه داشته باشد بلا واسطه يا با واسطه از جهت تربيت قلب و تعليم احكام آن ، و نصير هر يك از آنهاست از جهت رسالت و تربيت قالب .\r\n وَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ \r\n\r\n","description":"","footnote":"","page_name":" 200 ","page_number":200},
  {"content":"\r\n\r\n لَنَكُونَنَّ مِنَ الصَّالِحِينَ  نزول اين آيه « 1 » دربارهء ثعلبة بن حاطب از اصحاب رسول خدا صلّى اللّه عليه و آله است كه محتاج بود و از رسول خدا صلّى اللّه عليه و آله در خواست كرد كه خدا او را بىنياز گرداند . پس پيامبر به او فرمود :\r\nاى ثعلبه كم داشته باشى و شكر آن را بجاى آورى بهتر است از بسيارى كه طاقت آن را نداشته باشى ، پس ثعلبه گفت : سوگند به خدايى كه ترا به حقّ مبعوث نمود . اگر خدا مرا روزى رساند حقّ هر صاحب حقّى را خواهم داد ، پس پيامبر در حقّ او دعا كرد ، و گوسفندى را گرفت و گوسفندش آن‌قدر زياد شد كه در شهر جا تنگ شد و در صحرا منزل گزيد و از جمعه و جماعت و خدمت رسول صلّى اللّه عليه و آله منقطع گشت . پس رسول خدا صلّى اللّه عليه و آله مأمور صدقه را فرستاد و از او صدقه خواست ، و او از صدقه دادن ابا كرد و بخل ورزيد . البتّه اين معنى در مورد هر كس كه مانند او باشد جريان دارد بيشتر اهل زمين اين گونه‌اند .\r\nترجمه و تفسير آيات 82 - 78\r\n\r\n[ سوره التوبة ( 9 ) : آيات 76 تا 80 
  ]\r\nفَلَمَّا آتاهُمْ مِنْ فَضْلِهِ بَخِلُوا بِهِ وَ تَوَلَّوْا وَ هُمْ مُعْرِضُونَ ( 76 ) فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَهُ بِما أَخْلَفُوا اللَّهَ ما وَعَدُوهُ وَ بِما كانُوا يَكْذِبُونَ ( 77 ) أَ لَمْ يَعْلَمُوا أَنَّ اللَّهَ يَعْلَمُ سِرَّهُمْ وَ نَجْواهُمْ وَ أَنَّ اللَّهَ عَلاَّمُ الْغُيُوبِ ( 78 ) الَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِي الصَّدَقاتِ وَ الَّذِينَ لا يَجِدُونَ\r\n\r\n\r\n","description":"","footnote":"\r\n( 1 ) صافى 2 : ص 366 ، مجمع البيان 3 : ص 53 .\r\n","page_name":" 201 ","page_number":201},
  {"content":"\r\n\r\nإِلاَّ جُهْدَهُمْ فَيَسْخَرُونَ مِنْهُمْ سَخِرَ اللَّهُ مِنْهُمْ وَ لَهُمْ عَذابٌ أَلِيمٌ ( 79 ) اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ ذلِكَ بِأَنَّهُمْ كَفَرُوا بِاللَّهِ وَ رَسُولِهِ وَ اللَّهُ لا يَهْدِي الْقَوْمَ الْفاسِقِينَ ( 80 )\r\n\r\nترجمه :\r\n( 9 / 80 - 76 ) بعضى از آنها اين‌گونه با خدا عهد بستند كه اگر نعمت و رحمتى نصيب ما باشد البتّه ترا تصديق كرده از نيكان مىشويم\r\nو با اين عهد باز چون فضل و نعمت خدا نصيب آنها گشت بر آن بخل ورزيدند و از دين روى گردانيده از حقّ اعراض كردند ،\r\nدر نتيجهء اين تكذيب خدا هم دل آنها را ظلمتكدهء نفاق گردانيد تا روزى كه به كيفر بخل و اعمال زشتشان برسند ،\r\nآيا نمىدانند كه خدا از باطن آنها و سخنان سرّى آنها آگاه است البتّه خدا داناى غيب و عالم اسرار پنهان است ،\r\nآن كسانى كه از فرط بخل و بدنفسى بر مؤمنانى كه از فرط سخاوت علاوه بر واجبات به صدقات مستحب نيز فقيران را دستگيرى مىكنند عيب‌جويى مىكنند و همچنين مسخره مىكنند مؤمنانى را كه از اندك چيزى كه مقدور آنهاست در راه خدا مضايقه نمىكنند خدا هم آنها را در مقابل مسخره كردن مؤمنان مجازات كند ، و آنها را عذاب دردناك خواهد رسيد ،\r\nاى پيغمبر تو بر آن مردم منافق چه خواهى طلب آمرزش بكنى يا نكنى ، اگر هفتاد مرتبه هم بر آنها از خدا آمرزش بخواهى ، خدا هرگز آنان را نخواهد بخشيد ، زيرا آنها از راه فسق و سركشى به خدا و رسول كافر شدند و خدا فاسقان را هرگز هدايت نخواهد كرد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nتفسير :\r\n فَلَمَّا آتاهُمْ مِنْ فَضْلِهِ بَخِلُوا بِهِ وَ تَوَلَّوْا  و چون خدا از فضلش مالى نصيبشان كرد ، بخل ورزيده ، از عهدشان روى برگرداندند .\r\n وَ هُمْ مُعْرِضُونَ  و از خدا و رسولش اعراض كردند .\r\n فَأَعْقَبَهُمْ  پس آن بخل و اعراض بدنبال خود  نِفاقاً فِي قُلُوبِهِمْ  نفاقى در دلهايشان آورد ، نه در زبانهايشان و سينه‌هايشان فقط ، يا اينكه مقصود از قلوب نفوس آنهاست .\r\n إِلى يَوْمِ يَلْقَوْنَهُ بِما أَخْلَفُوا اللَّهَ ما وَعَدُوهُ وَ بِما كانُوا يَكْذِبُونَ  بدان كه صدق و كذب مانند حقّ و باطل است .\r\nهمان‌طور كه در اقوال زبانى و علوم نفسانى جارى مىشود در افعال و اخلاق و احوال نيز جارى مىشود ، و همان‌طور كه گفتار اخبار از واقع شدن و صدق آن به اعتبار مطابقت نسبت آن با واقع و كذب آن به عدم مطابقت آن با واقع است همچنين است فعل انسان كه بر جوارح و اعضا جريان دارد ، به اعتبار نسبت آن به صورتش كه خبر از اين مىدهد كه آن فعل از انسانيّت صادر و هدف آن غايت استكمال انسانيّت مىباشد .\r\nپس هر اندازه كه اين اخبار مطابق با واقع باشد به اين معنى كه فعل صادر از انسانيّت باشد و به استكمال انسانيّت برگردد و آن فعل با صدق انجام گيرد فاعل آن صادق است و هر اندازه كه اين اخبار مطابق واقع نباشد به اين معنى كه فعل جارى ظاهرا به صورت فعل انسان باشد ولى در حقيقت آن فعل صادر از انسانيّت نباشد ، بلكه صادر از حيوانيّت و سبعيّت و شيطانيّت\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nباشد آن فعل كذب است و فاعل آن نيز كاذب مىباشد .\r\nو همچنين است مطلب در احوال و اخلاق ، و اين اعتبار در اقوال و علوم نيز جريان دارد ، زيرا اگر آن اقوال و علوم از انسانيّت صادر شود و به استكمال انسانيّت برگردد به اين اعتبار صادق است ، و اگر چنين نباشد آن كاذب است اگر چه باعتبار خودش صادق باشد . و آنچه نزد اهل اللّه در صدق و كذب در اقوال و علوم معتبر است ، عبارت از اعتبار به مبدأ و مرجع مىباشد . ( نه واقع فقط ) .\r\nو لذا از ائمّه عليهم السلام وارد شده است كه هر كس قران را به رأى خودش تفسير كند يعنى با حيثيّت شيطانى نه با حيثيّت انسانى و به حقّ و واقع هم برسد ، باز هم خطا كرده است و در اخبار از كسى كه عملش متوجّه به حيثيّت انسانى و آخرتش نباشد نفى علم شده است . بدون اعتبار مطابقت و عدم مطابقت آن با واقع ، چنان كه خداى تعالى فرمود :  وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ ، وَ لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ  كه خداوند علم را از آنها نفى كرده است ، با اينكه مطابقت با واقع را براى آنها اثبات كرده است . چون واقع همان‌طور بود كه آنها علم داشتند ، ولى چون علمشان متوجّه به جهت استكمال انسانيّت نيست علم را از آنها نفى كرده و با نفى علم از آنها جهل را براى آنها اثبات كرده است .\r\nوقتى اين مطلب مقرّر و معلوم شد بدان كه انسان داراى مراتب است و براى هر مرتبه‌اى از آن مراتب درجه‌هايى است .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nپس انسان مادام كه در مرتبهء نفسش مىباشد ، اگر در درجهء نفس امّاره باشد هر چيزى كه از او صادر شود كذب است ، و اگر از اين درجه ترقّى كرد و در درجهء نفس لوّامه واقع شد آنچه كه از او صادر مىشود گاهى صادق و گاهى كاذب است ، و اگر ترقّى كرد و به درجهء نفس مطمئنّه رسيد و اين ترقّى محقّق نمىشود مگر اينكه متمكّن در مرتبهء قلب باشد در اين صورت هر چه كه از او صادر شود صادق خواهد بود پس منافق كه در درجهء نفس امّاره واقع شده است از او جز كذب صادر نمىشود ، و دروغ خاصيّت و خوى او مىشود ، و لذا در قول خدا :  « بِما أَخْلَفُوا اللَّهَ »  ماضى آورد ، و در اينجا به صورت مضارع آورد كه دلالت بر استمرار تجدّدى دروغ مىكند بعلاوه تخلّل لفظ « كان » دلالت بر اين مىكند كه مدخولش به صورت خوى و عادت در آمده است .\r\n أَ لَمْ يَعْلَمُوا أَنَّ اللَّهَ يَعْلَمُ سِرَّهُمْ  آيا نمىدانند كه خدا خفاياى امورشان را از قبيل خطورات و خيالات و اخلاق و الم احوالشان ، مىداند .\r\n وَ نَجْواهُمْ  و نجواى آنها يعنى آنچه را كه بر زبانهايشان ظاهر مىشود به نحوى كه بر غيرشان مخفى مىماند ، يا اينكه از سرّ اخلاق و احوال موجود و مخفيگاه نفس كه هنوز وجود بالفعل پيدا نكرده است ، آگاه است و مقصود از نجوى چيزى است كه بر زبان يا بر نفوس به طريق مخفى ظاهر مىشود خواه از خطورات و خيالات شيطانى باشد يا رحمانى ، و استفهام براى سرزنش و ملامت است .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n وَ أَنَّ اللَّهَ عَلَّامُ الْغُيُوبِ  ذكر عامّ بعد از خاصّ جهت تحقيق خاصّ و تأكيد آن است .\r\n الَّذِينَ يَلْمِزُونَ  كسانى كه عيب مىگيرند و عيب‌جوئى مىكنند .\r\n الْمُطَّوِّعِينَ  به آنهايى كه صدقات مستحبّ مىدهند ، يا كسانى كه مطلقا صدقه مىدهند كه مبالغه كرده و به آن اهميّت مىدهند .\r\n مِنَ الْمُؤْمِنِينَ فِي الصَّدَقاتِ  از مؤمنان در صدقات خود ، اين عبارت متعلق به « يلمزون » يا به « المطوّعين » يا به هر دو بر سبيل تنازع ، و آن يا خبر مبتداى محذوف است يا مبتداى خبر محذوف ، يا مبتداست و خبرش « فيسخرون » يا « سخّر اللّه منهم » يا « استغفر لهم » يا « ان تستغفر لهم » يا بدل است از قول خدا : « من عاهد اللّه » و قول خداى تعالى : « أ لم يعلموا . . . تا آخر آيه » جملهء معترضه است .\r\n وَ الَّذِينَ لا يَجِدُونَ إِلَّا جُهْدَهُمْ  يعنى مگر به مقدار رنج و سختيشان در تحصيل و طلب پس صدقه مىدهند به چيزى كه خودشان را در تحصيل آن خسته مىكنند .\r\nو دربارهء نزول آيه ذكر شده است كه سالم بن عمير انصارى يك صاع « 1 » خرما آورد ، و گفت : يا رسول الله يك شب مزدورى كردم و دو صاع خرما گرفتم كه يك صاع از آن را براى شما آوردم\r\n\r\n\r\n","description":"","footnote":"\r\n( 1 ) صاع : پيمانه ، پيمانه‌اى است قريب يك من يا سه كيلو گرم ( فرهنگ عميد ) صاع : واحد وزن پيمانه است معادل چهار من و مساوى هشت رطل و برابر چهار من ( نقل از فرهنگ فارسى معين )\r\n","page_name":" 206 ","page_number":206},
  {"content":"\r\n\r\nو يك صاع را براى عائله‌ام گذاشته‌ام « 1 » .\r\nو نيز در شأن نزول آيه ذكر شده « 2 » كه على عليه السّلام مزدورى كرد و مزدش را به خدمت رسول خدا آورد ، پس منافقين آن عمل او را عيب گرفتند .\r\n فَيَسْخَرُونَ مِنْهُمْ سَخِرَ اللَّهُ مِنْهُمْ  و مسخره كردند ، خدا نيز آنان را مسخره كرد . استعمال استهزاء و سخريّه در حقّ تعالى از باب مشاكلهء لفظى و مشابهت معنوى ، و آن يا جملهء دعائى است كه در اين صورت عطف قول خدا  وَ لَهُمْ عَذابٌ أَلِيمٌ  است از باب اين كه آن جمله نيز دعائى است ، يا به اعتبار اخبارى است كه لازمهء دعاست ، گويا كه گفته است : براى آنها عذاب خداست ، كه عذابى دردناك است .\r\nيا جمله خبريّه است كه ديگر اشكالى در عطف نيست .\r\n اسْتَغْفِرْ لَهُمْ أَوْ لا تَسْتَغْفِرْ لَهُمْ  امر و نهى در اينجا براى تسويه بين دو مطلب است و حقيقت امر و نهى از آن دو منظور نيست ، و لفظ ( أو ) براى تخيير است ، بنا بر آنچه كه روايت شده است كه رسول خدا صلّى اللّه عليه و آله در وقتى كه بر جنازه عبد اللّه بن ابى نماز مىخواند در جواب كسى كه پرسيد : آيا پروردگارت از استغفار براى منافقين نهى نكرد ؟ فرمود : خداوند مرا مخيّر ساخته است .\r\n إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ  اين عتاب\r\n\r\n\r\n","description":"","footnote":"\r\n( 1 ) صافى 2 : ص 365 ، قمى 1 ص 302 .\r\n( 2 ) صافى 2 : ص 367 ، عياشى 2 : ص 102 / ح 93 .\r\n","page_name":" 207 ","page_number":207},
  {"content":"\r\n\r\nپيامبر است به گونه‌اى به تو مىگويم ، تا آنها بفهمند ( يا به در مىگويم كه ديوار بشنود ) و عتاب مقرّبين درگاه الهى از باب كنايه از كسى كه در حقيقت مستحقّ عتاب است .\r\nنزديك گردانيدن مقرّبين به خدا و اهانت به مستحقّين عتاب است بدين گونه كه آنها را از درجهء خطاب و عتاب ساقط نموده باشد ، لذا نفرمود : خداوند به تو جواب نمىدهد .\r\nبلكه فرمود :\r\nخدا آنها را نمىبخشد ، چون عتاب متوجّه رسول صلّى اللّه عليه و آله نبود .\r\nو اشكال به اينكه استغفار پيامبر حتما به اجابت مىرسد ، زيرا غير او هر كس به توسّط رسول خدا به خدا متوسّل شود خدا اجابت مىكند پس چگونه استغفار خود پيامبر را جواب ندهد و كسى كه پيامبر براى او استغفار كرده است مورد بخشش الهى قرار نگيرد . . ؟ ! جواب داده مىشود به اينكه مقصود مبالغه در عدم استحقاق آنها به مغفرت و بخشش است به نحوى كه اگر فرض شود رسول صلّى اللّه عليه و آله هم براى آنها استغفار كند و استغفار رسول هيچ وقت از اجابت جدا نيست باز هم آنها بخشيده نمىشوند .\r\nو مثل اين گفتار در كلام عرب زياد است كه نفى جزا را معلّق بر امرى مىكنند كه مستلزم تحقّق جزاست تا مبالغه در عدم تحقّق آن بكنند ، و استعمال عدد هفتاد براى اين است كه اين عدد بيشتر اوقات در كثرت استعمال مىشود ، زيرا كه آن از مراتب اعداد تامّه است مانند هفت و هفتصد ، و لذا بعد از عدد\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n( السّبعة ) هفت ، ( واو ) مىآورند و آن را ( واو ) ثمانيه مىنامند ، يا مقصود اشاره به هفتاد مرتبه است تا در عدم استحقاق مغفرت آنها مبالغه شده باشد .\r\n ذلِكَ بِأَنَّهُمْ كَفَرُوا بِاللَّهِ وَ رَسُولِهِ  و آن به اين علّت است كه آنان نسبت به خدا و رسولش كفر ورزيدند . تدارك اين توهّم است كه چرا درخواست و استغفار پيامبر مورد قبول واقع نشده باشد بدين نحو گفته مىشود كه : عدم مغفرت آنها از جهت عدم استحقاق تو براى اجابت نيست بلكه از باب اين است كه آنها مستحقّ مغفرت نيستند .\r\n وَ اللَّهُ لا يَهْدِي الْقَوْمَ الْفاسِقِينَ  زيرا خداوند مردم فاسق را هرگز هدايت نمىكند گذاشتن اسم ظاهر بجاى ضمير براى اشاره به ذم ديگر و به علّت حكم است .\r\nترجمه و تفسير آيات 86 - 83\r\n\r\n[ سوره التوبة ( 9 ) : آيات 81 تا 84 
  ]\r\nفَرِحَ الْمُخَلَّفُونَ بِمَقْعَدِهِمْ خِلافَ رَسُولِ اللَّهِ وَ كَرِهُوا أَنْ يُجاهِدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ قالُوا لا تَنْفِرُوا فِي الْحَرِّ قُلْ نارُ جَهَنَّمَ أَشَدُّ حَرًّا لَوْ كانُوا يَفْقَهُونَ ( 81 ) فَلْيَضْحَكُوا قَلِيلاً وَ لْيَبْكُوا كَثِيراً جَزاءً بِما كانُوا يَكْسِبُونَ ( 82 ) فَإِنْ رَجَعَكَ اللَّهُ إِلى طائِفَةٍ مِنْهُمْ فَاسْتَأْذَنُوكَ لِلْخُرُوجِ فَقُلْ لَنْ تَخْرُجُوا مَعِيَ أَبَداً وَ لَنْ تُقاتِلُوا مَعِيَ عَدُوًّا إِنَّكُمْ رَضِيتُمْ بِالْقُعُودِ أَوَّلَ مَرَّةٍ فَاقْعُدُوا مَعَ الْخالِفِينَ ( 83 ) وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ إِنَّهُمْ كَفَرُوا بِاللَّهِ وَ رَسُولِهِ وَ ماتُوا وَ هُمْ فاسِقُونَ ( 84 )\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nترجمه :\r\nآنهائى كه خوشحالند كه در خانه نشسته‌اند و از حكم جهاد در ركاب رسول خدا تخلّف ورزيدند و مجاهده به جان و مالشان در راه خدا بر آنان سخت ناگوار بود و مؤمنان را از جهاد منع كرده و به آنها مىگفتند : شما در اين هواى سوزان از وطن خود بيرون نرويد . آنان را بگو آتش دوزخ بسيار سوزان‌تر از اين هواست اگر مىفهميد .\r\nاكنون آنها بايد خنده كم و گريه بسيار كنند كه به مجازات سخت اعمال خود خواهند رسيد .\r\nپس اگر خدا ترا به سوى گروهى از آن متخلّفان به مدينه برگرداند و آنها به ملاقات تو آمده اجازهء جهاد خواهند بگو اجازه نمىدهم ابدا . شما با من به جنگ نخواهيد آمد و با هيچ يك از دشمنان من جهاد نخواهيد كرد شما هستيد كه اوّل بار با تخلّف خود از سفر جهاد اظهار مسرّت مىكرديد اكنون هم به جاى خود بنشينيد ،\r\nديگر هرگز به نماز ميّت آن منافقان حاضر نشده و بر جنازهء آنها به دعا نايست كه آنها به خدا و رسولش كافر شدند و در حال فسق و بدكارى مردند .\r\n\r\nتفسير :\r\n فَرِحَ الْمُخَلَّفُونَ بِمَقْعَدِهِمْ خِلافَ رَسُولِ اللَّهِ  جواب سؤال از حال آنهاست ، يا از علّت تغليظ بر آنها و عدم مغفرت آنهاست ، و تدارك ديگرى براى توهّم عدم قبول استغفار رسول است ، و « خلاف رسول اللّه » يا ظرف براى « مقعدهم » است اگر به معنى عقب باشد ، يا مفعول له براى « فرح » يا « المخلّفون » يا « مقعدهم » مىباشد بر سبيل تنازع يا عامل يكى از آنها به طور انفراد است .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n وَ كَرِهُوا أَنْ يُجاهِدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ قالُوا لا تَنْفِرُوا فِي الْحَرِّ  يعنى اينكه آنها به جهت نهايت شقاوتى كه داشتند بين تخلّف و خوشحالى به آن و كراهت جهاد و منع غير خودشان را نسبت به جهاد جمع كردند .\r\n قُلْ نارُ جَهَنَّمَ أَشَدُّ حَرًّا  اگر بناست از گرما پرهيز شود پس آتش جهنّم سزاوارتر به پرهيز است .\r\n لَوْ كانُوا يَفْقَهُونَ  اگر مىدانستند گرماى آخرت را بر گرماى دنيا ترجيح نمىدادند ، و « فقه » چنان كه گذشت عبارت از ادراك اغراض و غايات است . خصوصا غايات الهى از اشياء و اقوال ، نه آن چنان كه بعضىها اين معنى را كتمان كرده ، فقط ادراك مفاهيم از الفاظ را فقه دانسته‌اند . لذا فقه تفسير شده است به اينكه آن طلب علم دين است به طورى كه به وسيلهء آن به علم ديگر رسيده شود . به عبارت ديگر ، فقه عبارت از ادراكى است كه انسان را حركت دهد و از حضيض نفس به اوج عقل ، و از دنيا به آخر كشاند . و اينكه در تعريف فقه گفته‌اند : فقه علم به مسائل دينى فرعى از روى ادلّهء تفصيلى محض است جنبهء اصطلاحى دارد امّا در شريعت در همان معنى اصلى خودش باقى مانده است ، از اين رو علم خدا و ملائكة فقه ناميده نمىشود چون براى خداى تعالى و ملائكه استعداد تصوّر نمىشود تا ترقّى تصوّر شود ، و علم خدا و ملائكه بالفعل است در حالى كه هر چه در فقه تصوّر شود جنبه امكانى و بالقوّه دارد .\r\nعلوم انبياء نيز فقه ناميده نمىشود چون استعداد آنها به\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nفعليّت متبدّل شده است نه اينكه علوم آنها از روى ادلّهء تفصيلى بنا شده باشد ، چنان كه بعضى گفته‌اند .\r\nحاصل مطلب اين است كه سخت كوشى و بالا رفتن در طريق انسانيّت از مفهوم فقه گرفته شده است ، پس هرجا اين چنين ادراكى باشد همان فقه است و در غير اين صورت فقه نمىباشد ، بنابراين اگر فرض شود كه پيامبرى داراى حالت اشتداد در علمش باشد علم او از اين جهت فقه محسوب مىشود .\r\n فَلْيَضْحَكُوا قَلِيلًا وَ لْيَبْكُوا كَثِيراً  جواب شرط متوهّم يا مقدّر است يعنى اگر روشنگرى و استنباط مسائل را داشتيد بايد كم بخنديد و زياد بگرييد ( بر عمل خود گريه كنيد ) امرى يا حمل بر حقيقتش مىشود يا نمىشود ، به هر حال مقصود از اين آيه ( كم بخنديد و زياد بگرييد ) دستور به توبه است ، خواه خنده و گريه بر حقيقت باشد يا مجاز ، از سرور باشد و يا از غم بنابراين ذكر خنده براى اشاره به اين است كه انسان به نوعى از خنده جدا نمىشود ، پس توبه‌كننده بايد از خنده‌اش كم كند . يا خنده و گريه مجاز از چيزى ديگرى است ( مثلا مىگوييم حالا بخنديد . كه منظور خنديدن نيست بلكه تمسخر است ) ، كه حتما امرشان به آن بر مىگردد ، پس آن امر است در معنى اخبار ، و ذكر خنده براى اشاره به چيزى است كه آنها در بقيهء عمرشان بر آن ثابت هستند ، و لذا آن را مقدّم انداخت و مقيّد به قلّت نمود .\r\n جَزاءً بِما كانُوا يَكْسِبُونَ  اين پاداش آنچه را كه به دست\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nآوردند مىباشد بيان اين سخن براى آن است تا بنا بر معنى اوّل ، تدارك اعمال بد آنها باشد و بنا بر معنى دوّم عقوبت بر آنها باشد .\r\nو قول خدا « بما كانوا » يا متعلّق به جزا يا به امر است به طريق استقلال يا تنازع .\r\n فَإِنْ رَجَعَكَ اللَّهُ  اگر خدا از جنگ روم ترا باز گرداند .\r\n إِلى طائِفَةٍ مِنْهُمْ  از متخلّفين بدون عذر ، خداوند آنها را تا زمان باز گشت تو نگاه دارد .\r\n فَاسْتَأْذَنُوكَ لِلْخُرُوجِ  از تو درخواست مىكنند كه تا جنگ ديگر به آنها اجازه دهى  فَقُلْ لَنْ تَخْرُجُوا مَعِيَ أَبَداً  پس بگو هرگز با من خارج نمىشويد . اين بيان خبر دادن حال آنهاست در معنى نهى ، براى اشعار به اينكه طبيعت و خوى آنها مقتضى عدم خروج است .\r\n وَ لَنْ تُقاتِلُوا مَعِيَ عَدُوًّا إِنَّكُمْ رَضِيتُمْ بِالْقُعُودِ أَوَّلَ مَرَّةٍ  يعنى قبلا شما نشستيد و به جهاد نرفتيد و مقصود تخلّف از غزوهء تبوك است .\r\n فَاقْعُدُوا مَعَ الْخالِفِينَ  پس اكنون هم با آنان بنشينيد مانند زنان و كودكان ، چون شما نيز با تخلّف اوّلتان مانند آنها شديد پس شما شأنيّت جهاد و قابليّت همراهى مجاهدين را نداريد .\r\n وَ لا تُصَلِّ عَلى أَحَدٍ مِنْهُمْ ماتَ أَبَداً  و بر هيچ يك از آنان هنگام مرگشان نماز مگزار ، زيرا كه نماز تو براى آنها آرامش است و آنها استعداد نماز تو را ندارند ، مقصود نماز ميّت است يا اعم از آن .\r\n وَ لا تَقُمْ عَلى قَبْرِهِ  جهت دعا كردن ، بر قبر هيچ يك از\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nآنها حاضر مشو .\r\n إِنَّهُمْ كَفَرُوا بِاللَّهِ وَ رَسُولِهِ وَ ماتُوا وَ هُمْ فاسِقُونَ  زيرا آنها به خدا و رسول كافر شدند و در حالت فسق مرده‌اند نقل شده است « 1 » كه رسول خدا صلّى اللّه عليه و آله از عبد اللّه بن ابى عيادت كرد ، و براى او استغفار نمود ، و جنازه‌اش را تشييع كرد ، و بر آن نماز خواند ، و بر قبرش ايستاد و به او دعا كرد ، همهء اين كارها به تقاضاى فرزندش بود كه مؤمن خالص بود .\r\nعمر ( خليفه دوّم ) بر اين كار پيغمبر اعتراض كرد و گفت :\r\nآيا پروردگارت ترا از اين كارها نهى نكرده است ؟ از سخن عمر رسول خدا صلّى اللّه عليه و آله ناراحت شد ، و به نحوى پاسخ داد كه ناراحتى از آن ظاهر بود .\r\nترجمه و تفسير آيات 91 - 87\r\n\r\n[ سوره التوبة ( 9 ) : آيات 85 تا 89 
  ]\r\nوَ لا تُعْجِبْكَ أَمْوالُهُمْ وَ أَوْلادُهُمْ إِنَّما يُرِيدُ اللَّهُ أَنْ يُعَذِّبَهُمْ بِها فِي الدُّنْيا وَ تَزْهَقَ أَنْفُسُهُمْ وَ هُمْ كافِرُونَ ( 85 ) وَ إِذا أُنْزِلَتْ سُورَةٌ أَنْ آمِنُوا بِاللَّهِ وَ جاهِدُوا مَعَ رَسُولِهِ اسْتَأْذَنَكَ أُولُوا الطَّوْلِ مِنْهُمْ وَ قالُوا ذَرْنا نَكُنْ مَعَ الْقاعِدِينَ ( 86 ) رَضُوا بِأَنْ يَكُونُوا مَعَ الْخَوالِفِ وَ طُبِعَ عَلى قُلُوبِهِمْ فَهُمْ لا يَفْقَهُونَ ( 87 ) لكِنِ الرَّسُولُ وَ الَّذِينَ آمَنُوا مَعَهُ جاهَدُوا بِأَمْوالِهِمْ وَ أَنْفُسِهِمْ وَ أُولئِكَ لَهُمُ الْخَيْراتُ وَ أُولئِكَ هُمُ الْمُفْلِحُونَ ( 88 ) أَعَدَّ\r\n\r\n\r\n","description":"","footnote":"\r\n( 1 ) صافى 2 : ص 364 ، قمى 1 : ص 302 ، برهان 2 : ص 148 / ح 1 .\r\n","page_name":" 214 ","page_number":214},
  {"content":"\r\n\r\nاللَّهُ لَهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها ذلِكَ الْفَوْزُ الْعَظِيمُ ( 89 )\r\n\r\nترجمه :\r\nاى رسول از بسيارى اموال و اولاد آن منافقين تعجّب مكن كه خدا مىخواهد با آن مال و اولاد آنها را در دنيا معذّب گرداند و جانشان را به حال كفر بستاند ،\r\nو هرگاه سوره‌اى نازل شد كه امر به ايمان به خدا و جهاد و با رسول در راه دين خدا كرد ثروتمندان آن منافقان از تو تقاضاى معافى از جهاد كرده گفتند : ما را از معاف‌شدگان محسوب دار ،\r\nبدان راضى بودند كه با زنان و كودكان در خانه بنشينند و به جهاد حاضر نشوند دلهاى آنها را نقش كفر و ظلمت گرفت تا ديگر هيچ درك حقايق نكردند .\r\nامّا رسول و مؤمنان اصحابش كه بر مال و جان در راه خدا جهاد كردند همهء خيرات و نيكويىها مخصوص آنهاست و هم آنان سعادتمندان عالمند .\r\nخدا بر آنها باغهايى كه در زير درختانش نهرها جارى است مهيّا فرموده كه در آن جاودان متنعّم باشند و اين به حقيقت سعادت و پيروزى بزرگى است .\r\n\r\nتفسير\r\n وَ لا تُعْجِبْكَ أَمْوالُهُمْ وَ أَوْلادُهُمْ إِنَّما يُرِيدُ اللَّهُ أَنْ يُعَذِّبَهُمْ بِها فِي الدُّنْيا وَ تَزْهَقَ أَنْفُسُهُمْ وَ هُمْ كافِرُونَ  تفسير آن گذشت ، و تكرار آن براى تأكيد است ، زيرا كثرت اموال و اولاد در انظار اهل ظاهر ناگزير شگفت‌آور است ، پس در نهى از آن تأكيد مطلوب است ، و نيز براى اينكه تكرار در مقام تشديد مطلوب است .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n وَ إِذا أُنْزِلَتْ سُورَةٌ أَنْ آمِنُوا بِاللَّهِ وَ جاهِدُوا مَعَ رَسُولِهِ اسْتَأْذَنَكَ أُولُوا الطَّوْلِ مِنْهُمْ وَ قالُوا ذَرْنا نَكُنْ مَعَ الْقاعِدِينَ  اين آيه به جهت عذرى كه مىآوردند نازل شده است و آن ذمّ ديگرى براى آنهاست ، چون آنها به علّت پستى و علاقهء قلبى به دنيا و امور بىارزش دنيوى همانند زنان ، اجازه نشستن و تخلّف از جنگ را مىخواهند ، و لذا فرمود : بدان راضى شدند كه از جملهء بازماندگان ( پيران ، زنان ، كودكان و بيماران ) بمانند .\r\n رَضُوا بِأَنْ يَكُونُوا مَعَ الْخَوالِفِ  جمع « خالفه » است ، و استعمال لفظ « خوالف » در زنان و لفظ « مخلّفون » در مردان براى اين است كه مردان استعداد خروج دارند و زنان ندارند .\r\n وَ طُبِعَ عَلى قُلُوبِهِمْ فَهُمْ لا يَفْقَهُونَ  از اين رو دلهاشان نقش كفر گرفت ، پس آنان دركى ندارند ، چون آن دركى كه آنها را به اغراض و غايات برساند ندارند ، اگر چه در امور دنيا در غايت فطانت و دقّت و ادراكات خيالى باشند . و گرچه در انظار اهل حس ارزندهء علما و حكما شمرده شوند ولى در واقع درك و فهمى ندارند و گرنه غرض از جهاد را بايد بدانند ، و بفهمند كه در آن خير دنيا و آخرت است . زيرا در جهاد با نفس در دنيا كامل مىشوند و با اتّصاف به صفات نيكو از قبيل شجاعت ، سخاوت و عدم اعتنا به دنيا و زندگانى آن استكمال مىيابند ، و نيز با وعده‌هايى كه از اجرهاى آخرت به آنها داده شده ديگر به جمع كردن غنائم توجّهى نخواهند داشت ، در حالى كه خانه‌نشينى چيزى نيست جز اتّصاف به صفات زنان ، و گرايش به دنيا و قطع طمع\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاز عقبى . و چون ذمّ اموال و اولاد اين توهّم را پيش آورد كه آن به هر حال مذموم است ، در حالى كه كثرت اموال و اولاد در بين مؤمنين نيز هست ، و از سوى ديگر ذمّ قاعدين از جهاد نيز اين توهّم را پيش آورد كه در بين مؤمنين نيز كسانى هستند كه خروج به جهاد را دوست ندارند و دوست دارند به جنگ نروند ، براى رفع اين توهّمات به آنان خاطر نشان ساخت كه :\r\n لكِنِ الرَّسُولُ وَ الَّذِينَ آمَنُوا مَعَهُ  امّا رسول و كسانى كه با او هستند يعنى كسانى كه داراى فضل و برترى حقيقى هستند .\r\n جاهَدُوا بِأَمْوالِهِمْ وَ أَنْفُسِهِمْ وَ أُولئِكَ  با مال و جان خود به جهاد مىپردازند و آنان بزرگانى مستعد بودند .\r\n لَهُمُ  مخصوصا ، براى آنهاست .\r\n الْخَيْراتُ  خيرات نفسانى و بدنى ، از قبيل استكمال نفوس به داشتن خصلتهاى نيك و اخراج نفس از رذائل ، و جمع شدن غنيمت با يارى و قدرت و برترى با اولاد و شهرت و ثنا .\r\n وَ أُولئِكَ هُمُ الْمُفْلِحُونَ  و آنان از رستگارانند . تكرار اسم اشاره ( اولئك ) جهت تمكين و تصوير آنها به اوصافى است كه ذكر شد تا مانند ذكر علّت باشد ( يعنى به علّت اينكه آنها خيرات نفسانى دارند آنها رستگارند ) و نيز براى اينكه هر يك از مسندها مستقلّا اختصاص به موضوع داشته باشد ( خيرات مسند به اولئك اوّل ، مفلحون مسند به اولئك دوّم  أَعَدَّ اللَّهُ لَهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها  جواب سؤال از حال آنهاست يعنى خداوند براى آنان بهشتهايى آماده كرده است كه در آنها نهرها جارى است و\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nجاودانه در آن خواهند بود .\r\n ذلِكَ الْفَوْزُ الْعَظِيمُ  و آن خود سعادت و كاميابى بزرگى است .\r\nترجمه و تفسير آيات 95 - 92\r\n\r\n[ سوره التوبة ( 9 ) : آيات 90 تا 93 
  ]\r\nوَ جاءَ الْمُعَذِّرُونَ مِنَ الْأَعْرابِ لِيُؤْذَنَ لَهُمْ وَ قَعَدَ الَّذِينَ كَذَبُوا اللَّهَ وَ رَسُولَهُ سَيُصِيبُ الَّذِينَ كَفَرُوا مِنْهُمْ عَذابٌ أَلِيمٌ ( 90 ) لَيْسَ عَلَى الضُّعَفاءِ وَ لا عَلَى الْمَرْضى وَ لا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّهِ وَ رَسُولِهِ ما عَلَى الْمُحْسِنِينَ مِنْ سَبِيلٍ وَ اللَّهُ غَفُورٌ رَحِيمٌ ( 91 ) وَ لا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْهِ تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلاَّ يَجِدُوا ما يُنْفِقُونَ ( 92 ) إِنَّمَا السَّبِيلُ عَلَى الَّذِينَ يَسْتَأْذِنُونَكَ وَ هُمْ أَغْنِياءُ رَضُوا بِأَنْ يَكُونُوا مَعَ الْخَوالِفِ وَ طَبَعَ اللَّهُ عَلى قُلُوبِهِمْ فَهُمْ لا يَعْلَمُونَ ( 93 )\r\n\r\nترجمه :\r\nبرخى از اعراب باديه كه نزد تو آمده عذر مىآورند كه اجازهء معافى از جهاد يابند و گروهى كه تكذيب خدا و رسول كرده از جهاد باز نشستند كافران از اين دو طايفه به زودى به عذاب دردناك خواهند رسيد\r\nبر ناتوانان و بيماران و فقيران كه خرج سفر و نفقهء عيال خود را ندارند تكليف جهاد نيست . هرگاه آنها مردم را در راه رضاى خدا و رسول نصيحت و هدايت كنند . كه بر نيكوكاران از هيچ راه حرج و زحمتى نيست خدا بر آنان آمرزنده و مهربان است ،\r\nو همچنين بر آن مؤمنانى كه مهيّاى جهاد شده و نزد تو آيند كه زاد و لوازم سفر آنها را مهيّا\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nسازى تو پاسخ دهى كه من مالى كه به شما مساعدت كنم ندارم و بر آنها كه بر مىگردند در حالى كه از شدّت حزن اشك از چشمانشان جارى است كه چرا نمىتوانند مخارج سفر خود را فراهم سازند\r\nحرج و گناهى بر ترك جهاد نيست ، منحصرا گناه و عقوبت آنهايى راست كه با وجود تمكّن و دارايى از تو رخصت معافيت از جنگ مىطلبند و خوش دارند كه با زنان و كودكانشان در خانه نشينند و به جهاد حاضر نشوند و خدا بر دل آنها نقش كفر و ظلمت زده است ، كه حقايق را درك نمىكنند .\r\n\r\nتفسير\r\n وَ جاءَ الْمُعَذِّرُونَ  و عذرآورندگان نزد تو آمدند ، معذرون از « عذر فى الامر » است وقتى كه در كارى كوتاهى كرده باشد گويا كه در اصل چنين بوده ، در اعلام عذر مبالغه نمود ، چون كوتاهى در آن كرده بود ، يا از « اعتذر » به معنى مبالغه كردن در اعلام عذر است ، و مبالغه در اظهار عذر محقّق نمىشود مگر در جايى كه در امرى كوتاهى كرده باشد ، و « معذرون » بدون تشديد از باب افعال خوانده شده تا به معنى « معذّرون » با تشديد از باب تفعيل باشد .\r\n مِنَ الْأَعْرابِ  اعراب كسانى هستند كه ساكن آبادى نيستند و در صحراها زندگى مىكنند يعنى باديه‌نشينان ، جمع است و مفرد ندارد چنان كه برخى گفته‌اند ، يا جمع « عرب » است كه مخصوص بعضى از افرادش گشته است ، و « عرب » با ضمّه و با حركت كسانى هستند كه در آبادى سكونت دارند يا اعمّ از آنهاست .\r\n لِيُؤْذَنَ لَهُمْ  تا به آنها اجازهء تخلّف از جنگ داده شود\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nچون معنى ايمان را و اينكه آن مقتضى تسليم است نمىدانند .\r\n وَ قَعَدَ الَّذِينَ كَذَبُوا اللَّهَ وَ رَسُولَهُ  و كسانى كه به خدا و پيامبرش دروغ بستند ، در بيعت اسلامى چون با آنها شرط شده بود كه از گفتهء رسول خدا صلّى اللّه عليه و آله تخلّف نكنند و در نفع و ضررى كه بر مسلمانان وارد مىشود شريك باشند ، و آنها نيز قبول كردند ولى بعدا امر پيامبر را اطاعت نكردند و آنچه كه به ضرر مسلمانان بود با آنان موافقت نكردند .\r\n سَيُصِيبُ الَّذِينَ كَفَرُوا مِنْهُمْ عَذابٌ أَلِيمٌ  به زودى به كسانى كه كافر شدند عذابى دردناك خواهد رسيد . نه آن كسانى كه بر اسلامشان و بر تصديق رسول باقى ماندند ، مانند بعضى از عرب‌ها كه اجازه گرفتن و تخلّف آنان به جهت انكار رسالت نبوده است ، بلكه از آن جهت بوده كه غرض از اسلام را نفهميده‌اند ، و مانند بعضى از تخلّف‌كنندگان كه از جهت راحت طلبى و عدم تحمل سختى بوده است ، نه از جهت انكار رسالت  لَيْسَ عَلَى الضُّعَفاءِ  جواب سؤالى است كه جملهء قبلى آن را اقتضاء كرده است ، گويا كه گفته شده : آيا كسانى كه معذور هستند مىتوانند از جهاد سر باززنند ؟ چون سختگيرى و خشونت بر سر باز زنندگان و بسيارى نكوهش آنان مقتضى دودلى در مورد پوزش خواهان و پرسش از آنها بود ، اين سخن گفته شده است .\r\n وَ لا عَلَى الْمَرْضى وَ لا عَلَى الَّذِينَ لا يَجِدُونَ ما يُنْفِقُونَ حَرَجٌ  يعنى بر ناتوانان و بيماران و آنان كه هزينهء خويش\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nنمىيابند ، در خوددارى از جهاد باكى نيست .\r\n إِذا نَصَحُوا لِلَّهِ وَ رَسُولِهِ  هرگاه در عمل براى خدا و پيامبرش اخلاص ورزند يا خير ديگران را ظاهر سازند و آنها را به انجام آن تشويق و ترغيب نمايند ، و اين عمل آنان خالصانه و از باب دلسوزى باشد . اگر به جنگ نروند گناهى بر آنان نيست .\r\n ما عَلَى الْمُحْسِنِينَ مِنْ سَبِيلٍ  و بر نيكوكاران ( بىبضاعت ) كه براى رضاى خدا مردم را پند و اندرز دهند ( و تعليم قرآن نمايند ) ، در موضع بيان علّت است ، يعنى كسى كه از جهت عذر خوددارى مىورزد به شرط اينكه در راه خدا به خلق دلسوزى نمايد مجاهد و نيكوكار محسوب مىشود ، و نيكوكاران را راهى براى سرزنش و ذمّ و عتاب در دنيا نيست .\r\n وَ اللَّهُ غَفُورٌ  خداوند بدكار را مىبخشد تا چه برسد به نيكوكار .\r\n رَحِيمٌ  پس راهى براى عقوبت نيكوكاران در آخرت باقى نمىماند .\r\n وَ لا عَلَى الَّذِينَ إِذا ما أَتَوْكَ لِتَحْمِلَهُمْ  يعنى كسانى كه قدرت بدنى و مالى براى جهاد دارند ولى طاقت پياده آمدن با تو را ندارند و توانايى تهيّه زاد و توشه و لوازم سفر را نيز ندارند و مىآيند و از تو در خواست مهيّا كردن لوازم سفر مىكنند .\r\n قُلْتَ لا أَجِدُ ما أَحْمِلُكُمْ عَلَيْهِ تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا ما يُنْفِقُونَ  لفظ « الدّمع » به جاى تميز نشسته است ، و تميز گاهى به سبب لفظ « من »\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمجرور مىشود ( من الدّمع ) و گاهى نيز منصوب مىگردد ( دمعا ) يا اينكه در كلام يك نوع قلب و تغيير واقع شده است و اصل آن چنين بوده : « و الدّمع يفيض من أعينهم » و قلب بدان جهت صورت گرفته كه مبالغه‌اى در زيادى اشك چشم باشد ، يا اينكه لفظ « من » براى تعليل باشد و معنى آن بنا بر مبالغه چنين مىشود كه گويا چشمهايشان از زيادى اشك ذوب مىشود و فرومىريزد .\r\n إِنَّمَا السَّبِيلُ عَلَى الَّذِينَ يَسْتَأْذِنُونَكَ وَ هُمْ أَغْنِياءُ  فقط اين راه كيفر براى كسانى است كه از تو در خواست عدم شركت در جهاد مىكنند در حالى كه از جهت مالى و بدنى غنى و بىنيازند .\r\n رَضُوا بِأَنْ يَكُونُوا مَعَ الْخَوالِفِ  با وجود اين خشنودند كه با خودداران از جنگ يكسان باشند تكرار عبارت به جهت مطلوب بودن تطويل و تأكيد و تكرار در مقام سختگيرى و خشونت است .\r\n وَ طَبَعَ اللَّهُ عَلى قُلُوبِهِمْ فَهُمْ لا يَعْلَمُونَ  خدا بر دلهايشان مهر نفاق نهاده است ، ازاين‌رو در نمىيابند زيرا علم وقتى مصداق دارد كه به افزونى گرايد و به دانش ديگرى كشاند كه راهى آخرت گردد ، چنان كه در مفهوم فقه نيز همين مأخوذ است . لذا داراى دو جنبه مثبت و منفى در موضوع واحد به اعتبار مفهوم عرف و مصداق حقيقى است ( كه يكى را نفى و ديگرى را اثبات مىكند ) پس علم و فقه از نظر مفهوم مختلف ولى از نظر مصداق يكى هستند ، اين مطلب بارها تكرار شده است .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nترجمه و تفسير آيات 100 - 96\r\n\r\n[ سوره التوبة ( 9 ) : آيات 94 تا 98 
  ]\r\nيَعْتَذِرُونَ إِلَيْكُمْ إِذا رَجَعْتُمْ إِلَيْهِمْ قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّهُ مِنْ أَخْبارِكُمْ وَ سَيَرَى اللَّهُ عَمَلَكُمْ وَ رَسُولُهُ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ ( 94 ) سَيَحْلِفُونَ بِاللَّهِ لَكُمْ إِذَا انْقَلَبْتُمْ إِلَيْهِمْ لِتُعْرِضُوا عَنْهُمْ فَأَعْرِضُوا عَنْهُمْ إِنَّهُمْ رِجْسٌ وَ مَأْواهُمْ جَهَنَّمُ جَزاءً بِما كانُوا يَكْسِبُونَ ( 95 ) يَحْلِفُونَ لَكُمْ لِتَرْضَوْا عَنْهُمْ فَإِنْ تَرْضَوْا عَنْهُمْ فَإِنَّ اللَّهَ لا يَرْضى عَنِ الْقَوْمِ الْفاسِقِينَ ( 96 ) الْأَعْرابُ أَشَدُّ كُفْراً وَ نِفاقاً وَ أَجْدَرُ أَلاَّ يَعْلَمُوا حُدُودَ ما أَنْزَلَ اللَّهُ عَلى رَسُولِهِ وَ اللَّهُ عَلِيمٌ حَكِيمٌ ( 97 ) وَ مِنَ الْأَعْرابِ مَنْ يَتَّخِذُ ما يُنْفِقُ مَغْرَماً وَ يَتَرَبَّصُ بِكُمُ الدَّوائِرَ عَلَيْهِمْ دائِرَةُ السَّوْءِ وَ اللَّهُ سَمِيعٌ عَلِيمٌ ( 98 )\r\n\r\nترجمه :\r\nوقتى كه شما از جنگ سالم و فاتح به سوى آنها بر مىگرديد آنها به عذرهاى بى جا مىپردازند . به آنها پاسخ ده كه ، گفتار كوته كنيد كه ما هرگز به اين عذرتراشيها تصديق شما نكنيم . خدا حقيقت حال شما را بر ما روشن گردانيد و به زودى خدا و رسولش نفاق شما را به ديده‌ها آشكار مىسازد ، آنگاه به سوى خدايى كه داناى غيب و شهود است باز مىگرديد كه شما را به كيفر كردارتان برساند ،\r\nچون شما به سوى آنها باز گرديد قسمتهاى مؤكّد به خدا براى شما ياد كنند كه از تخلّف آنها چشم‌پوشى كنيد . فريب آنها را نخوريد و از آنها اعراض كنيد كه\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nمردمى پليدند و به موجب كردار زشت خود به آتش دوزخ مأوى خواهند يافت .\r\nآن مردم منافق براى اينكه شما از آنها راضى شويد قسمها ياد مىكنند پس اگر شما هم از آنها راضى شويد خدا هرگز از آن گروه فاسق راضى نخواهد شد ،\r\nاعراب ( باديه‌نشين ) در كفر و نفاق از ديگران سخت‌تر و به جهل و نادانى نسبت به احكام خدا بيشترند ، و خدا به احوال خلق دانا و به مصالح هر حكمى آگاه است ،\r\nو برخى از اعراب مردم منافق‌اند كه مخارجى را كه در راه جهاد و دين مىكنند بر خود ضرر و زيانى مىپندارند و براى شما مسلمين مترصّد حوادث و عواقب ناگوارند و حال آنكه عواقب و حوادث بد بر آنها خواهد بود و خدا به سخنان زشت آنها شنوا و به نيّات پليد آنها آگاه است .\r\n\r\nتفسير\r\n يَعْتَذِرُونَ إِلَيْكُمْ  آنان در آوردن عذر و بهانه براى شما نهايت كوشش و مبالغه را مىكنند در حالى كه عذر واقعى به قرينهء ردّ بر آنها براى آنها حاصل نشده است ، اگر چه عذر آوردن اعمّ از اين است كه بدون عذر واقعى اعلام عذر كنند يا با عذر واقعى ، و آن اخبار از چيزى است كه بعدا واقع مىشود  إِذا رَجَعْتُمْ إِلَيْهِمْ  وقتى كه از جنگ به سوى آنها باز مىگرديد يعنى جنگ تبوك .\r\n قُلْ  در جواب آنها پس از بازگشت از جهاد و اعتذار آنها بگو :\r\n لا تَعْتَذِرُوا  عذر نياوريد يعنى بدون حقيقت عذر و بهانه نياوريد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n لَنْ نُؤْمِنَ لَكُمْ  يعنى ما شما را تصديق نمىكنيم .\r\n قَدْ نَبَّأَنَا اللَّهُ مِنْ أَخْبارِكُمْ  از جملهء خبرهايى كه خداوند به شما داده همين عذر و بهانه‌هاى دروغين شماست . و چون عذر آوردن آنها براى فريب پيامبر صلّى اللّه عليه و آله و ياران او بوده است ، لذا پيامبر صلّى اللّه عليه و آله اصحابش را به خود منضم كرد ، و آن را با لفظ متكلّم مع الغير آورد .\r\n وَ سَيَرَى اللَّهُ عَمَلَكُمْ وَ رَسُولُهُ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ  در حالى كه خدا و رسولش عمل شما را مىبينند و سپس شما به سوى خدايى كه داناى نهان و آشكار است بر مىگردند ، گذاشتن اسم ظاهر ( اللّه ) به جاى ضمير براى تهديد است و اينكه هيچ يك از اعمال شما از خدا مخفى نمىماند ، تا تأكيد ما قبلش باشد .\r\n  فَيُنَبِّئُكُمْ بِما كُنْتُمْ تَعْمَلُونَ سَيَحْلِفُونَ بِاللَّهِ لَكُمْ إِذَا انْقَلَبْتُمْ إِلَيْهِمْ   پس خداوند شما را از نتيجهء اعمالتان آگاه مىسازد . اين مطلب نيز اخبار از آنها قبل از وقوع است . برايتان سوگند مىخورند تا از آنان خشنود شويد .\r\n لِتُعْرِضُوا عَنْهُمْ  تا از آنها اعراض كنيد و آنها را به جهت آنچه كه واقع شده مورد خطاب و عتاب قرار ندهيد ، بلكه با آنها به صورت موافقت و مدارا همانند ساير مؤمنين رفتار كنيد .\r\n فَأَعْرِضُوا عَنْهُمْ  يعنى نه تنها از خطاب و عتاب آنها اعراض كنيد بلكه از معاشرت و موافقت آنها روى بگردانيد .\r\n إِنَّهُمْ رِجْسٌ  آنان بر حسب اصل ذاتشان نجس هستند ، پس قبول طهارت نمىكنند تا به شما اجازه سرزنش داده شود ، يا\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nبه احتمال اصلاحشان اجازهء رفق و مدارا داده شود .\r\n  وَ مَأْواهُمْ جَهَنَّمُ جَزاءً بِما كانُوا يَكْسِبُونَ يَحْلِفُونَ لَكُمْ لِتَرْضَوْا عَنْهُمْ   جايگاه آنان دوزخ است ، مكافات آن چيزهايى است كه كسب كردند ، براى اينكه شما از آنها راضى شويد قسم ياد مىكنند . اين عبارت بدل از جملهء اوّل است از قبيل بدل اشتمال ، يا تأكيد است از نوع تأكيد معنوى . چون غرض از اعراض ، اعراض از عتاب و سرزنش است كه غالبا مقرون به رضاست ، و لذا بدنبال امر به اعراض فرمود : « انّهم رجس » تا اشاره به اين باشد كه امر به اعراض براى اين نيست كه آنها پنداشته‌اند از قبيل رضايت و ترك غضب ، بلكه براى اين است كه آنها شأنيّت عتاب و سرزنش را ندارند .\r\n فَإِنْ تَرْضَوْا عَنْهُمْ فَإِنَّ اللَّهَ لا يَرْضى عَنِ الْقَوْمِ الْفاسِقِينَ  نهى از رضاست با لطيف‌ترين و رساترين وجه ، گويا كه گفته است :\r\nاگر شما راضى شويد رضايت شما مخالف رضاى خداست ، و ايمان اقتضاء مىكند كه رضاى شما تابع رضاى خدا باشد ، پس از آنها راضى نشويد كه خدا از گروه بدكاران راضى نمىشود . و آوردن اسم ظاهر به جاى ضمير ، اشاره به ذمّ ديگر و اشعار به علّت حكم است .\r\n الْأَعْرابُ  لفظ « اعراب » در مورد صحرانشين‌ها مانند لفظ « عرب » در مورد شهرنشين‌هاست چنان كه گذشت ، و ليكن آن دو گاهى در عالم صغير اعتبار مىشوند كه در اين صورت اعراب بر كسى اطلاق مىشود كه در صحراى نفس امّاره گم شده باشد ، و « عرب » بر كسى كه در آبادى نفس مطمئنّه و شهر\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nقلب سكونت گزيند ، و از همين جهت است كه دشمنان اهل بيت در اخبار اعرابى ناميده شده‌اند اگر چه قرشى يا مكى با مدنى باشند و شيعهء اهل بيت عربى ناميده شده‌اند اگر چه از اهل باديه و يا اهل دورترين نقاط هند باشند .\r\n أَشَدُّ كُفْراً وَ نِفاقاً  به جهت قساوت دلهايشان و غلظت نفوسشان و اينكه نمىشنوند آنچه را كه آنها را به حقّ نزديك و به آخرت ترغيب كند و به آنچه كه براى آن آفريده شده‌اند هشيار نيستند .\r\n وَ أَجْدَرُ أَلَّا يَعْلَمُوا حُدُودَ ما أَنْزَلَ اللَّهُ عَلى رَسُولِهِ  و به بىخبرى از آنچه كه خداوند بر پيامبرش نازل كرده است سزاوارترند . چون آن را نمىشنوند ، و آنچه را كه شنيده‌اند بدان هشيارى ندارند و يا ، حالشان مناسب حفظ آنچه را كه به آن هشيارى يافته‌اند نيست ، مقصود از حدود يا احكام است اعمّ از عبادات و معاملات و يا غاياتى كه از احكام و آداب و داستان‌ها و موعظه‌هاى قرآن مقصود است .\r\n وَ اللَّهُ عَلِيمٌ   حَكِيمٌ  عطف بر جملهء  « الْأَعْرابُ أَشَدُّ كُفْراً وَ نِفاقاً  است ، و جامع بين دو جملهء متعاطف متقابل بودن دو مسند آنهاست ، چون مقصود از حكمت در اينجا حكمت عملى است كه عبارت از اتقان در عمل و دقّت در آن است كه مستلزم دقّت در علم است ، و در فارسى از آن به « خرده‌كارى ، و خرده بينى » تعبير مىشود ، و كفر و نفاق ناشى از عدم دقّت در علم و عمل است ، بنا بر اين بين ملزوم كفر و حكمت تقابل سلب و ايجاب است كه همان جامع است ، و بين علم و عدم علم نيز همين طور است ، و معنى آيه اين\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nاست كه اعراب در يكسو قرار گرفته‌اند و خدا و مظاهرش در سوى ديگر ، پس بين آن دو مباينت كامل وجود دارد ، پس خداوند بر آنها تفضّل نمىكند و آنها نيز به سوى خدا توجّه ندارند مقصود از اعراب در ظاهر همان است كه دانستى و در تأويل منافقين امّت است ، پس قول خدا  « وَ اللَّهُ عَلِيمٌ حَكِيمٌ »  نكوهش ديگرى براى آنهاست كه به دورى آنها از خدا دارد .\r\nظاهرا بهتر اين بود كه كفر و نفاق را تأخير اندازد يا حكمت را مقدّم بدارد تا اينكه دو جملهء به هم عطف شده بر يك ترتيب قرار گيرند ، ولى چون كفر و نفاق سبب جهل خاصّ بود كه در معطوف عليه اخذ شده است .\r\nاگر چه آن دو مسبّب از جهل مطلق هستند ، و حكمت به اين معنى مسبّب از علم مطلق بود كه در معطوف اخذ شده است لذا ترتيب را عكس كرد تا مراعات ترتيب بين مسندهاى هر دو شده باشد .\r\n وَ مِنَ الْأَعْرابِ مَنْ يَتَّخِذُ ما يُنْفِقُ  اين اعراب ( منافقين امّت ) آنچه كه در جهاد انفاق مىكنند ، و آنچه كه به فقراى مسلمين از حقوق واجب يا غير واجب مىدهند .\r\n مَغْرَماً  آن را زيان بدون عوض مىپندارند ، چون اعتقاد به خدا و آخرت و اجر و عوض از خدا را ندارند .\r\n وَ يَتَرَبَّصُ بِكُمُ الدَّوائِرَ  و در انتظار حوادثى هستند كه امور را بر شما وارونه نمايد . از آن جهت « دوائر » ناميده شده كه بر بشر دوران دارد و بر گرد او دور مىزند ولى استعمال آن\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمخصوص چيزى است كه در آن شر و بدى باشد .\r\n عَلَيْهِمْ دائِرَةُ السَّوْءِ  دوران بدى بر خودشان مىباشد ، اين سخن اخبار از حالت آنهاست كه در آخرت بر آن حالت هستند ، ولى آن را به صورت امر محقّق و واقع شده ادا كرد . به جهت اينكه وقوع آن محقّق و حتمى است يا اخبار از حالت آنهاست كه در دنيا بر آن حالت هستند و آن اشاره به غرور شيطانى و انگيزه‌هاى نفسانى است كه همهء آنها هلاك‌كننده و تباه‌كننده هستند ، و چون دعاى خدا از تحقّق آنچه كه بر آن دعا شده جدا و منفك نيست مستلزم اخبار از وقوع است ، و اضافهء به لفظ « سوء » در اينجا و نه در جملهء اوّل به جهت احترام به مؤمنين و اهانت به منافقين است .\r\n وَ اللَّهُ سَمِيعٌ عَلِيمٌ  در حالى كه خداوند شنوا و داناست . و جامع بين معطوف و معطوف عليه در اينجا عبارت از لازم معطوف عليه و متعلّق معطوف مقدّر است ، گويا كه گفته است : از اعراب كسانى هستند آنچه را كه در راه جهاد خرج مىكنند بر خود ضرر و زيان مىپندارند ، پس مىگويد كه در محذور با محمّد صلّى اللّه عليه و آله واقع شده است ؟ و مترصّد حوادث ناگوار براى شما مسلمين مىباشند .\r\nپس در نيّت او هلاك شما و رهايى خودش است در حالى كه خداوند به گفتار او شنوا و به نيّت او داناست . و اين آيه تهديد اعراب و دلدارى مؤمنين است .\r\nترجمه و تفسير آيات 103 - 101\r\n\r\n[ سوره التوبة ( 9 ) : آيات 99 تا 101 
  ]\r\nوَ مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ وَ\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nيَتَّخِذُ ما يُنْفِقُ قُرُباتٍ عِنْدَ اللَّهِ وَ صَلَواتِ الرَّسُولِ أَلا إِنَّها قُرْبَةٌ لَهُمْ سَيُدْخِلُهُمُ اللَّهُ فِي رَحْمَتِهِ إِنَّ اللَّهَ غَفُورٌ رَحِيمٌ ( 99 ) وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ ( 100 ) وَ مِمَّنْ حَوْلَكُمْ مِنَ الْأَعْرابِ مُنافِقُونَ وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ ( 101 )\r\n\r\nترجمه :\r\nو برخى ديگر از همان اعراب باديه‌نشين ايمان واقعى به خدا و روز قيامت آورده و آنچه در راه خدا انفاق مىكنند موجب تقرّب به خدا و دعاى خير رسول مىدانند . آگاه شويد كه انفاق آنها موجب قرب خداست البتّه خدا آنان را در سراى رحمت خود داخل گرداند كه خدا بسيار آمرزنده و مهربان است ،\r\nآنان كه در صدر اسلام از مهاجر و انصار به ايمان سبقت گرفتند و در دين ثابت ماندند و آنان كه به طاعت خدا پيروى ايشان كردند تا روز قيامت خدا از آنها خشنود است و آنها نيز از خدا خشنودند . و خدا براى آنها بهشتى كه از زير درختانش نهرها جارى است مهيّا ساخته كه در آن تا ابد متنعّم باشند و اين به حقيقت سعادتى بزرگ است\r\nآگاه باشيد كه بعضى از اعراب اطراف مدينه منافقند و با شما مسلمين خدعه مىكنند و بعضى از اهل شهر مدينه هم منافق و بر نفاق ماهر و ثابت‌اند شما از نفاقشان آگاه نيستيد ما بر سيرت ناپاك آنها آگاهيم و آنان\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nرا دو بار عذاب مىكنيم قبل از مرگ و بعد از مرگ و عاقبت هم به عذاب سخت ابدى دوزخ باز خواهند گشت .\r\n\r\nتفسير\r\n وَ مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ وَ يَتَّخِذُ ما يُنْفِقُ قُرُباتٍ عِنْدَ اللَّهِ  از ميان آن اعراب برخى هم به خدا و روز واپسين ايمان داشته و در راه نزديكى خدا انفاق مىكنند ، چون قول خداى تعالى :  « الْأَعْرابُ أَشَدُّ كُفْراً »  مقدّمهء تفصيلى است كه بعد از آن آمده است در آيه حكم بر جنس شده است تا اشعار به اين باشد كه اين حكم خوى و خاصيّت و لازم آنهاست ، تا اينكه ذم‌ّشدهء آنها از جهت ذمّ شديدتر ، و مدح‌شدهء آنها از جهت مدح رساتر باشد . و لفظ « اعراب » را تكرار كرد تا آن خوى و عادت خبيث كه آنها متّصف به آن بودند به تصوّر آيد تا در مدح و ذمّ رساتر گردد .\r\n وَ صَلَواتِ الرَّسُولِ  آن كار آنها سبب درود پيغمبر صلّى اللّه عليه و آله بر آنان است ، زيرا كه رسول خدا صلّى اللّه عليه و آله كسى را كه تصديق او مىكرد بر حسب امر الهى اين گونه دعا مىكرد :\r\n« اللّهمّ صلّ عليه »  أَلا إِنَّها قُرْبَةٌ لَهُمْ  آگاه باشيد كه آن انفاق موجب قربت آنان است ، چون گمان اين سؤال بود كه آيا انفاق آن اعراب مؤمن موجب نزديكى به خدا و يا سبب دعاى رسول ، يا اجابت دعاى رسول در حقّ آنان مىشود يا نه ؟ اين مطلب عنوان شد ، و ازاين‌رو جملهء مذكور را از ما قبلش قطع نمود و آن را به صورت تأكيد و مصدر به ادات استفتاح نمود .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n سَيُدْخِلُهُمُ اللَّهُ فِي رَحْمَتِهِ  البتّه خدا آنان را در رحمت خود وارد مىكند . اين بيان تصديق سبب بودن انفاق آنها به دعاى رسول ، و اجابت دعاى رسول در حقّ آنان از طرف خداست ، و سين يا براى تأكيد و يا براى تسويف « 1 » است .\r\n إِنَّ اللَّهَ غَفُورٌ رَحِيمٌ  زيرا خدا بسيار آمرزنده و مهربان است ، اين سخن بيان علّت تأكيد وعده و تحقّق آن است .\r\n وَ السَّابِقُونَ الْأَوَّلُونَ  عطف بر  « مَنْ يُؤْمِنُ بِاللَّهِ »  است يعنى شامل اعراب پيشين نيز مىشود تا چه برسد به اعرابى كه به خدا ايمان بياورند . بنا بر اين شايسته است كه مقصود از اعراب كسانى باشند كه در صحراى نفس ايستاده‌اند نه اينكه فقط عرب صحرانشين باشد ، تا اينكه « السّابقين » با لام استغراق صحيح باشد ، و در اين صورت آيه اشاره به اين مىشود كه هر كس در صحراى نفس باشد نبايد به او با نظر حقارت نگريست ، همچنان‌كه پيش از اين بوديد و خدا بر شما منّت نهاد و وارد جرگه ايمانتان ساخت .\r\n هيچ كافر را به خوارى منگريد * كه مسلمان مردنش باشد اميد \r\nتوصيف لفظ « السّابقون » براى تأكيد و رفع توهّم ارادهء سبقت در صورت اسلام يا در احتشام ، يا در سربازان ، يا در جهاد و يا فقط در كارزار مىباشد ، و نيز براى اشاره به اين است كه سبقت در سلوك به سوى خدا و در مراتب عبوديّت خدا اراده\r\n\r\n\r\n","description":"","footnote":"\r\n( 1 ) تسويف : در كارى به كسى اختيار تام دادن كه هر چه بخواهد بكند\r\n","page_name":" 232 ","page_number":232},
  {"content":"\r\n\r\nشده است كه همان سبقت حقيقى است .\r\nممكن است كه « السّابقون الأوّلون » مبتدا و خبر باشد كه از قبيل عطف جمله مىشود ، و بنا بر اين معنى آيه چنين است كه سابقون همان نخستين‌ها در درجات قرب هستند يا اينكه مبتداست و خبر آن « من المهاجرين » يا « رضى اللّه عنهم » است كه بنا بر اين همچنين از قبيل عطف جمله است ، و توصيف به « اوّلون » به همان جهت است كه ذكر شد .\r\n مِنَ الْمُهاجِرِينَ  يعنى كسانى كه از مكّه به مدينه محض خدمت رسول خدا صلّى اللّه عليه و آله مهاجرت كرده‌اند يا كسانى كه به صورت مطلق از وطنهايشان به مدينه هجرت نموده‌اند .\r\n وَ الْأَنْصارِ  يعنى كسانى كه پس از هجرت او را يارى كردند ، و در خبر وارد شده كه مهاجر كسى است كه از گناهان مهاجرت كند ، و در خبر ديگرى است كه اسم هجرت جز به معرفت حجّت واقع نمىشود . بنا بر اين منظور از مهاجر كسى است كه از خانهء نفس مشرك خود به سوى شهر پيامبر كه قلب است هجرت نموده باشد .\r\nچون زمان در مكان نفس و قلب منطوى است پس هجرت مكانى و سبقت زمانى مورد اعتناء نيست ، بنا بر اين لازم نمىآيد كه هر مهاجر صحابى به محض هجرت مكانى و سبقت در آن مهاجر باشد تا چه برسد به اينكه در هجرت پيش قدم باشد .\r\nو مقصود از انصار كسانى هستند كه در شهر قلب ساكن هستند و توجّه به آباد كردن نفس مطمئنّه و لوّامه دارند و احكام نبىّ قلب را به طرف اهل صحراى نفس امّاره و آبادى نفس\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمطمئنّه و لوّامه رهنمون مىشوند و نشر مىدهند  وَ الَّذِينَ اتَّبَعُوهُمْ بِإِحْسانٍ  و كسانى كه به نيكى از آنان پيروى كردند . عطف بر « السّابقون » يا بر « الأوّلون » يا بر « المهاجرين » است ، يا مبتدا در خبر است ، و جمله عطف بر سابق است .\r\nامّا احسان ضدّ اسائه است كه گاهى نسبت به خارج از وجود فاعل اعتبار مىشود ، مثلا گفته مىشود نسبت به خلق يا به زيد احسان كن ، و گاهى نسبت به آنچه كه داراى آن است از حال و فعل كه در اين صورت مفعول حذف مىشود ، مثلا گفته مىشود : ( أحسن زيدا و هو محسن ) يعنى به زيد نيكى كن كه زيد در حالتش يا فعلش داراى حسن است ، و بارها گفته‌ايم كه حسن حقيقى همان ولايت است ، و هر حالت يا فعل كه به ولايت نسبت داده شود حسن است اگر چه ظاهر نيكوئى نداشته باشد . و هر چيزى كه به ولايت منسوب نباشد آن قبيح است اگر چه ظاهرش نيكو باشد .\r\nو مقصود از احسان در اينجا قرار دادن حال و فعل متّصل به نبوّت و ولايت است و معنى آيه اين است كه كسانى كه به سبب اسلام و ايمان تابع آنها شدند ، خدا از آنها راضى و آنها از خدا راضى شدند .\r\n رَضِيَ اللَّهُ عَنْهُمْ وَ رَضُوا عَنْهُ  چگونگى رضايت خدا و رضايت بندگان در سورهء بقره در بيان توابيّت خداى تعالى گذشت .\r\n  وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً  \r\n\r\n","description":"","footnote":"","page_name":" 234 ","page_number":234},
  {"content":"\r\n\r\n  ذلِكَ الْفَوْزُ الْعَظِيمُ وَ مِمَّنْ حَوْلَكُمْ مِنَ الْأَعْرابِ   اين جمله خبر مقدّم است .\r\n مُنافِقُونَ  مبتداى مؤخّر است . و جمله عطف بر جملهء  « مِنَ الْأَعْرابِ مَنْ يَتَّخِذُ »  است و معنى آن اين است كه گروهى از اعراب در حالت اكراه داخل در اسلام مىشوند و آنچه را كه انفاق مىكنند زيان و ضرر مىپندارند . . . تا آخر و گروهى با رغبت داخل در اسلام مىشوند ولى اسلام را با هواى نفس اخذ كرده‌اند ، و به اين گروه خداوند با اين گفتار ( ممّن حولكم ) اشاره كرده است ، زيرا اين جمله دلالت بر اين مىكند كه اين گروه به تملّق مىپردازند و از شما اظهار رضايت مىنمايند .\r\nممكن است كه « ممّن حولكم » مبتدا و « من الاعراب » خبر آن باشد ، و « منافقون » خبر بعد از خبر يا مستأنف يا حال است به تقدير مبتدا ، يا اينكه « منافقون » خبر است و « من الاعراب » حال است .\r\n وَ مِنْ أَهْلِ الْمَدِينَةِ  گروهى از اعراب باديه‌نشين و گروهى از شهرنشينان منافق هستند . اين عبارت عطف است بر « ممّن حولكم » يا بر « من الاعراب » يا مبتدا است و ما بعد آن خبرش است و جمله عطف بر سابقش مىباشد .\r\n مَرَدُوا عَلَى النِّفاقِ  يعنى تمرين بر نفاق كرده و به آن عادت كردند ، مستأنف است يا خبر « من اهل المدينة » است بنا بر اينكه جائز باشد « من » تبعيضيّه جانشين اسم شود ، يا حال است به تقدير « قد » .\r\n لا تَعْلَمُهُمْ  تو آنها را نمىشناسى استيناف يا حال يا خبر است و آن با خبر كردن مؤمنين به حال منافقين است از قبيل به تو\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nمىگويم تا همسايه بشنود ( به در مىگويم كه ديوار بشنود ) ، تا اينكه مؤمنين از كسانى كه احتمال نفاق آنها داده مىشود بر حذر باشند . و اعلام به مؤمنين است كه منافقين در نفاقشان مهارت دارند .\r\n نَحْنُ نَعْلَمُهُمْ  ما آنها را مىشناسيم . خبر يا مستأنف است يا حال متداخله يا مترادفه است .\r\n سَنُعَذِّبُهُمْ مَرَّتَيْنِ  به زودى آنان را دو بار به عذاب مىرسانيم ، كه يك بار بر كفرشان عذاب مىشوند و بار ديگر بر اظهار اسلام از باب دروغ و نفاقشان ، يا اينكه يك بار بدين‌گونه عذاب مىشوند كه آنها را از آمال و آرزوهايشان جدا مىكنيم و بار ديگر به اينكه آنچه را كه در آخرت براى آنها آماده شده است مىبينند .\r\n ثُمَّ يُرَدُّونَ إِلى عَذابٍ عَظِيمٍ  سپس آنها در قيامت به عذاب سخت گرفتار مىشوند .\r\nترجمه و تفسير آيات 108 - 104\r\n\r\n[ سوره التوبة ( 9 ) : آيات 102 تا 106 
  ]\r\nوَ آخَرُونَ اعْتَرَفُوا بِذُنُوبِهِمْ خَلَطُوا عَمَلاً صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ ( 102 ) خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها وَ صَلِّ عَلَيْهِمْ إِنَّ صَلاتَكَ سَكَنٌ لَهُمْ وَ اللَّهُ سَمِيعٌ عَلِيمٌ ( 103 ) أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ وَ يَأْخُذُ الصَّدَقاتِ وَ أَنَّ اللَّهَ هُوَ التَّوَّابُ الرَّحِيمُ ( 104 ) وَ قُلِ اعْمَلُوا فَسَيَرَى اللَّهُ\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nعَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ ( 105 ) وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ وَ اللَّهُ عَلِيمٌ حَكِيمٌ ( 106 )\r\n\r\nترجمه :\r\nو بعضى ديگر از آنها به گناه نفاق خود اعتراف كردند كه عمل صالح و فعل قبيح هر دو را به هم آميخته‌اند ، اميد باشد كه خدا توبهء آنان بپذيرد كه البتّه خدا آمرزنده و مهربان است .\r\nاى رسول تو از مؤمنان صدقات را دريافت دار ، تا بدان صدقات نفوس آنها را از پليدى و حبّ دنيا پاك و پاكيزه سازى و آنها را به دعاى خير ياد كن كه دعاى تو موجب تسلّى خاطر آنان شود كه خدا به دعاى مخلصان شنوا و به مصالح مؤمنان داناست ،\r\nآيا مؤمنان ندانسته‌اند كه محقّقا خدا توبه بندگان را مىپذيرد و خدا صدقهء آنها را قبول مىكند ، البتّه خدا بسيار توبه‌پذير و مهربان است ،\r\nاى رسول ما به خلق بگو : كه هر عمل نيك يا بد انجام دهيد خدا آن عمل را به شما بنمايد و هم رسول و مؤمنان بر آن آگاه مىشوند آنگاه به سوى خدا كه داناى عوالم غيب و شهود است باز خواهيد گشت تا شما را به جزاى نيك و بد اعمالتان برساند ،\r\nبرخى ديگر از گناهكاران آنهايى هستند كه كارشان بر مشيّت موقوف است يا به عدل آنان را عذاب كند يا به كرم از گناهانشان در گذرد و خدا به صلاح خلق و به حكمت نظام آفرينش آگاه است .\r\n\r\nتفسير\r\n وَ آخَرُونَ اعْتَرَفُوا بِذُنُوبِهِمْ  و گروهى ديگر به گناه خود اعتراف كردند ، عطف است بر « مردوا » يا بر « منافقون » يا بر « من\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nالأعراب » يا بر « من يؤمن باللّه » يا اينكه « آخرون » مبتداء است و « اعترفوا » خبر آن است و جمله عطف بر سابقش مىباشد .\r\n خَلَطُوا عَمَلًا صالِحاً وَ آخَرَ سَيِّئاً  كه عمل صالح را با گناه آميخته‌اند . نزول اين آيه دربارهء ابى لبابة بن عبد المنذر بوده وقتى كه بنى قريظه در گردن نهادن بر حكم سعد بن معاذ با او مشورت كردند ، و اين مطلب در آيهء ( لا تخونوا اللّه ) در سورهء انفال گذشت ، و ليكن معنى آيه عامّ است ، و بر هر مؤمنى كه در ايمانش گناه احساس و به آن اعتراف كند ، صدق مىكند .\r\n عَسَى اللَّهُ أَنْ يَتُوبَ عَلَيْهِمْ  امّيد باشد كه خداوند توبه آنان را بپذيرد . استعمال ( عسى ) از جانب خدا به معنى وجوب است و اينكه خداى تعالى ادات امّيد ( عسى ، كاد . . . ) مىآورد براى اين است كه فصاحت بيان آن است كه اين‌گونه كلمات كه از عادت ملوك و اكابر در وعده‌هاست به كار رود .\r\n إِنَّ اللَّهَ غَفُورٌ رَحِيمٌ  كه خدا آمرزندهء مهربان است در روايت وارد شده است « 1 » كه وحشى ( قاتل حمزه عموى پيغمبر ) از آن گروه بوده و نيز وارد شده كه آنها گروهى بودند مرتكب گناهانى شدند مانند قتل حمزه و جعفر طيّار سپس توبه كردند ، و نيز ذكر شد ، كه هر كس مؤمنى را بكشد به توبه موفّق نمىشود « 2 » .\r\n خُذْ  خودت يا نمايندگانت بگيريد و آن جواب سؤالى است كه شايسته است محمّد صلّى اللّه عليه و آله مورد سؤال قرار گيرد ، گويا كه گفته\r\n\r\n\r\n","description":"","footnote":"\r\n( 1 ) صافى 2 : ص 371 ، برهان 2 : ص 155 / ح 4 ، عيّاشى 2 : ص 100 / ح 106 .\r\n( 2 ) همان مآخذ ، همان صفحات .\r\n","page_name":" 238 ","page_number":238},
  {"content":"\r\n\r\nباشد : نسبت به منافقين و كسانى كه عمل صالح و بد را مخلوط كردند چه كنم ؟ خداى تعالى مىفرمايد :\r\n مِنْ أَمْوالِهِمْ صَدَقَةً  از اموال آنها صدقه بگير ، و امر در اينجا براى وجوب است ، چنان كه وارد شده است كه آيه در مورد وجوب زكات است ، و آيه در ماه رمضان نازل شده است ، كه رسول خدا صلّى اللّه عليه و آله به منادى خودش دستور داد تا در بين مردم به وجوب زكات ندا سر دهد .\r\nو از اينجا دانسته مىشود كه وجوب بر رسول خدا صلّى اللّه عليه و آله مستلزم وجوب اعطا بر مردم است ، و آيا بر مردم واجب است كه زكات را بدوست خود پيامبر برسانند يا به دست نايبش ، چنان كه اين نيز از وجوب اخذ بر آن استفاده مىشود و اخبارى نيز به همين معنى وارد شده است و بعضى به آن فتوا داده‌اند ، يا اينكه رساندن واجب نيست بلكه آنها اختيار دارند به رسول خدا برسانند يا به هر يك از مستحقّين كه بخواهند بدهند .\r\nو حقّ اين است كه آنها حقّ دادن زكات را نداشته باشند مگر اينكه به خود رسول صلّى اللّه عليه و آله يا نوّاب و جانشينانش بدهند يا به كسانى از مستحقّين بدهند كه به آنها اذن داده شده ، و تفصيل مطلب موكول به مطالعه كتب فقهى است .\r\n تُطَهِّرُهُمْ  تا ( اموال ) آنها را پاك كنى ، صفت صدقه است يا مستأنف ، و آن يا خطاب به محمّد صلّى اللّه عليه و آله يا مسند به ضمير صدقه است و بنا بر اوّل مجرور در قول خدا  وَ تُزَكِّيهِمْ بِها  متنازع فيه است ، مقصود از تزكيه در اينجا نموّ در مال و بركت است ، نه تطهير تا شالوده و\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاساس آن باشد ، و اشاره به اين است كه صدقه موجب بركت در مال است تا اينكه ترغيب آنها به زكات دادن باشد .\r\n وَ صَلِّ عَلَيْهِمْ  يعنى به آنها در حين گرفتن زكات به طلب رحمت دعا كن ، يا با لفظ ( صلاة ) دعا كن چنان كه وارد شده كه هرگاه گروهى با صدقه‌هايشان خدمت رسول خدا مىرسيدند مىفرمود : « اللّهمّ صلّ عليهم » يا مقصود مطلق دعاست ، چون آنها با تزكيهء مال ، مستحقّ انواع دعاى تو براى دنيا و آخرت در حين تصدّق و بعد از آن شدند .\r\n إِنَّ صَلاتَكَ سَكَنٌ لَهُمْ  همانا دعاى تو سبب سكون و اطمينان و آرامش آنهاست ، و لفظ « سكن » را نكره آورد تا اشاره به اين باشد كه آن يك نوع خاصّى از آرامش است غير از آنچه كه مردم آن را مىشناسند ، زيرا كه زوج و همسر آرامش است ، و مال و اولاد و مسكن همهء اين‌ها سكون و آرامش است ، و همچنين ذكر خدا سبب سكون و آرامش است ولى همهء اين‌ها خالى از نوعى اضطراب و دخالت شيطان نيست ، به خلاف توجّه رسول صلّى اللّه عليه و آله و عنايت و دعاى او كه شيطان از او فرار مىكند و ديگر براى ( مؤمن ) هيچ چيزى از اضطراب باقى نمىماند ، مانند آرامش و سكينه قلبى كه از جانب خدا در قلب مؤمن نازل مىشود .\r\n وَ اللَّهُ سَمِيعٌ عَلِيمٌ  در حالى كه خداوند شنوا و داناست .\r\nعطف بر مدخول « انّ » يا بر « انّ » با اسم و خبرش ، و بر هر دو تقدير از آن تعليل استفاده مىشود .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ وَ يَأْخُذُ الصَّدَقاتِ  ترغيب آنها به صدقه دادن است ، و ذكر توبه از جهت اين است كه با صدقه شريك است در اينكه خداى تعالى آن را به دست خلفايش مىپذيرد ، و نيز از آن جهت كه توبه مقدّمهء صدقه است ، و لذا آن را مقدّم انداخت زيرا تا كسى به سوى خدا باز نگردد و توبه نكند پذيرش تصدق و نيكى و خير حقيقى از او امكان‌پذير نيست . بدان كه توبه عبارت از بازگشت شخص به سوى خداست از چيزى كه شايسته نيست خواه بازگشت از جهت باطن به مظهر باطنى خدا باشد كه همان قلب است يا از جهت ظاهر به مظهر ظاهرى كه عبارت از نبىّ صلّى اللّه عليه و آله يا امام عليه السّلام يا جانشينان آن دو باشند .\r\nبراى اين توبه و بازگشت و قبول توبه به اين معنى اعمال و عهدهايى مقرّر و ثابت است كه از زمان آدم عليه السّلام بين آنان جريان داشته است ، اگر چه به جهت شرافت آن اعمال و بخل ورزيدن از آنها نسبت به غير اهلش مخفى كردند ، و اثرش را از سينه‌هاى كسانى كه بر آنها اطلاع پيدا كردند و از آنها بر گشتند محو نمودند ، و اين بدان جهت بود كه مانند ساير رسوم ملّت‌ها به ابتذال كشيده شود و از بين نرود .\r\nو آنچه كه در كتاب و سنّت استعمال شده است اكثرا آن توبه به همين معنى است ، و قبول‌كنندهء اين توبه عبارت از نبىّ صلّى اللّه عليه و آله يا جانشين اوست . چنان كه گيرندهء صدقه نيز نبىّ صلّى اللّه عليه و آله يا جانشين اوست ، و لكن چون نبىّ مظهر خدا و با بشريّتش فانى\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nدر خداست مخصوصا در وقت قبول توبه و اخذ صدقه لذا قبول توبه و اخذ صدقه را به طريق حصر به خودش نسبت داده است ، و آن بدان معنى است كه جز خدا كسى نه با او در اين كار شريك است و نه كسى استقلالا و منفردا متصدى آن مىشود . اين معنى در صورتى است كه گيرندهء صدقه و قبول‌كنندهء توبه جانشينان خداى تعالى باشند ، و امّا اگر گيرندهء صدقه غير از آنها باشند مانند فقراى سؤال‌كننده كه صدقات واجب يا مستحبّ را مىگيرند پس اين نوع صدقه گرفتن اگر چه الهى نيست و لكن كسى كه به نيّت الهى صدقه مىدهد كه همان شرط اطلاق هر گونه صدقه است در اين صورت الهى شده و مظهر خدا مىگردد ، و با مظهر خدا شدن لطيفهء الهى در گيرنده جذب مىشود اگر چه گيرنده خود به اين كار آگاه نباشد ، و لذا وارد شده است كه بوسيدن دست امام يا گيرنده يا سؤال‌كننده و بوسيدن صدقه‌دهنده دست خودش را و بوسيدن آنچه را كه مىدهد پس از رد از دست سائل امرى پسنديده و مستحبّ است و وجه همهء اين‌ها از آنچه كه ذكر شد دانسته شد .\r\n وَ أَنَّ اللَّهَ هُوَ التَّوَّابُ  يعنى خداوند بر بندگان خود بسيار باز گشت‌كننده است و آن به علّت عفو و توفيق و پذيرش توبهء آنهاست .\r\n الرَّحِيمُ  خداوند نسبت به بندگان مهربان است ، تحقيق توبه و معنى توبه‌پذيرى خداوند در اوّل سورهء بقره در مثل اين آيه گذشت .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n وَ قُلِ اعْمَلُوا  و بگو : عمل كنيد . تهديد بعد از تشويق و ترغيب است .\r\n فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  پس خدا و پيامبرش و مؤمنان عمل شما را خواهند ديد . مؤمنين كه در ايمان خالص بوده و به آن متحقّق شده‌اند و آنان جانشينان خدا پس از رسول خدا صلّى اللّه عليه و آله هستند ، و گرنه بيشتر مؤمنين كه در ايمان ناقص مىباشند اطّلاعى از اعمال ديگران ندارند ، و از همين جهت است كه به طريق حصر وارد شده كه مقصود از مؤمنين علىّ بن ابى طالب عليه السّلام يا ائمّه عليهم السّلام هستند ، چون اعمال بندگان صبح و شب در دنيا بر كسى عرضه مىشود كه خداوند او را شاهد بر خلق قرار داده ، پس بترسيد از اينكه از جانب شما چيزى صادر شود كه اگر مشاهده شود ناخوشايند شما گردد ، و اگر به امامتان عرضه گردد ناخوشايند او باشد چنان كه در اخبار است . امّا حرف « س » ( در فسيرى اللّه ) براى تأكيد است نه براى استقبال ، يا براى استقبال هست ولى با تضمين معنى « يظهر » در فعل « يرى » يعنى خداوند ديدن اعمال بندگان را ظاهر مىسازد .\r\n وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  و جزاى اعمال شما را مىدهد يعنى در مقابل كار نيك پاداش نيك و در مقابل كار بد پاداش بد مىدهد .\r\n وَ آخَرُونَ مُرْجَوْنَ لِأَمْرِ اللَّهِ  و گروهى ديگر به مشيّت خداوند واگذاشته شده‌اند . عطف بر « آخرون اعترفوا » يا بر آن چيزى عطف است كه « آخرون اعترفوا » به آن عطف شده است ، و چون نزول قول خدا « و\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nآخرون اعترفوا » اين جمله دربارهء ابى لبابة بن عبد المنذر بوده ، و پس از قبول شدن توبه‌اش همهء اموالش را صدقه داد و رسول خدا صلّى اللّه عليه و آله از گرفتن همهء اموالش امتناع نمود و فرمود اگر مىخواهى صدقه بدهى يك سوم اموالت كافى است ، و از طرفى نزول قول خدا :  « خُذْ مِنْ أَمْوالِهِمْ صَدَقَةً »  دربارهء گرفتن صدقهء او بود . . . و لذا آن جمله را به عنوان جملهء معترضه بين معطوف و معطوف عليه آورد .\r\nو « ارجاء » به معنى تأخير است ، يعنى كار آنان به تأخير مىافتد بدون اينكه مغفرت يا عذاب براى آنها منجّز ( قطعى ) شود ، زيرا آنان هنوز بين ملكوت عليا كه دار رحمت است و ملكوت سفلى كه دار عذاب است واقع شده‌اند ، بدون اينكه دربارهء آنها حكم قطعى بشود كه از اهل كدام يك از دو ملكوت هستند .\r\nبدان كه انسان پس از بلوغ بر حسب قوّهء علّامه و عمّاله يا قدرت بر طلب دين آگاهى به خير و شرّ انسانىاش دارد يا ندارد ، صورت دوّم كه همان مستضعف است يعنى آگاهى به خير و شرّ انسانى ندارد ، و در صورت اوّل يا متّصل به نبىّ يا امام با بيعت عامّ يا خاصّ هست يا نيست ، در صورت دوّم يا منكر خدا يا منكر نبىّ زمانش مىباشد كه آن كافر محكوم به عذاب است ، يا متحيّر است و توقّف نموده كه او امّيدوار به امر خداست كه « المرجى لامر اللّه » ناميده مىشود ، و در صورت اوّل يا حالت اتّصال دارد و زبانش موافق قلبش بر حسب قوّهء علّامه مىباشد يا\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nنه در صورت دوّم منافق است كه به عذاب محكوم است خواه دخول و بيعتش با اكراه باشد و خواه با رغبت ، و قسم اوّل يا عملش با علمش موافق است و بر حسب قوّهء عمّاله خود با تابعيّت و عهدش مخالفت نمىورزد ، يا عملش با علمش موافق نيست . اوّلى مؤمن محكوم به رحمت است ، و دوّمى مخلوطكننده عمل بد با عمل صالح است كه اميد عفو خدا مىرود ، پس آن گروه كه اميد به امر خدا دارند منتظر حكم خدا دربارهء خود هستند كه آن از عالم امر خداست .\r\n إِمَّا يُعَذِّبُهُمْ  يعنى هنگام خروج آنان از دنيا به سبب غلبهء حكم سفلى بر آنها به دار عذاب ملحق مىشوند .\r\n وَ إِمَّا يَتُوبُ عَلَيْهِمْ  پايه علّت غلبهء حكم عالم بالا بر آنها ، ملحق به دار رحمت مىشوند .\r\n وَ اللَّهُ عَلِيمٌ  خداوند به استعداد و استحقاق آنها به هر يك از توبه و عذاب داناست .\r\n حَكِيمٌ  در علمش لطيف است و از او به مقدار يك دانه جو و يا يك تار مو از استحقاق و استعدادشان مخفى نمىماند و هر كس را بر حسب عملش پاداش مىدهد اگر چه به‌اندازهء يك دانه جو و يك تار مو باشد .\r\nترجمه و تفسير آيات 112 - 109\r\n\r\n[ سوره التوبة ( 9 ) : آيات 107 تا 110 
  ]\r\nوَ الَّذِينَ اتَّخَذُوا مَسْجِداً ضِراراً وَ كُفْراً وَ تَفْرِيقاً بَيْنَ الْمُؤْمِنِينَ وَ إِرْصاداً لِمَنْ حارَبَ اللَّهَ وَ رَسُولَهُ مِنْ قَبْلُ وَ لَيَحْلِفُنَّ\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nإِنْ أَرَدْنا إِلاَّ الْحُسْنى وَ اللَّهُ يَشْهَدُ إِنَّهُمْ لَكاذِبُونَ ( 107 ) لا تَقُمْ فِيهِ أَبَداً لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ فِيهِ رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ ( 108 ) أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ فِي نارِ جَهَنَّمَ وَ اللَّهُ لا يَهْدِي الْقَوْمَ الظَّالِمِينَ ( 109 ) لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ إِلاَّ أَنْ تَقَطَّعَ قُلُوبُهُمْ وَ اللَّهُ عَلِيمٌ حَكِيمٌ ( 110 )\r\n\r\nترجمه :\r\nآن گروه منافقين كه مسجدى براى زيان اسلام بر پا كردند كه خلق به مسجد پيغمبر و نماز او حاضر نشوند و مقصودشان كفر و عناد و ايجاد تفرقهء كلمه بين مسلمانان و مساعدت با دشمنان ديرينهء خدا و رسول بود و با اين همه قسمهاى مؤكّد ياد مىكنند كه در بناى اين مسجد جز قصد خير و توسعهء اسلام نداريم خدا گواهى مىدهد كه محقّقا دروغ مىگويند ،\r\nتو اى رسول ما هرگز در مسجد آنها قدم مگذار و همان مسجد قبا كه بنيانش از اوّل بر پايهء تقوى محكم بنا گرديده بر اينكه در آن اقامهء نماز كنى سزاوارتر است كه در آن مسجد مردان پاكى كه مشتاق تهذيب نفوس خود هستند در آيند و خدا مردان پاك و مهذّب را دوست دارد ،\r\nآيا كسى كه مسجدى با نيّت تقوى و خداپرستى تأسيس كرده و رضاى حق را طالب است مانند كسى است كه بنايى با هدف كفر و نفاق سازد و بر پايهء سستى در كنار سيل كه زود به ويرانى كشد بنا شود و عاقبت آن\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبنا از پايه به آتش دوزخ افتد اين حال بناى نفاق و ستم است و خدا هرگز ستمكاران را هدايت نخواهد كرد ،\r\nبنايى كه آنها بر كفر و نفاق بنا كردند دلهاى ايشان را هميشه به حيرت و شك افكند تا آنكه يا به مرگ يا به توبه دل بر كنند ، كه خدا به اسرار خلق دانا و به دقايق امور عالم آگاه است .\r\n\r\nتفسير :\r\n وَ الَّذِينَ اتَّخَذُوا مَسْجِداً  اين عبارت عطف بر « منافقون » يا بر هر يك از دو معطوفش ، يا بر « مرجون » است از قبيل عطف اوصاف موصوف واحد ، يا از قبيل عطف دو امر متغاير ، يا مبتداى خبر محذوف يا خبر مبتداى محذوف يا مفعول فعل محذوف است .\r\nروايت شده است كه فرزندان عمرو بن عوف مسجد قبا را بنا كردند و رسول خدا صلّى اللّه عليه و آله در آن نماز خواند ، برادرانش فرزندان غنم بن عوف به آنها حسد بردند و در نتيجه مسجد ضرار را بنا كردند ، پس خواستند حيله و نيرنگى در اين مورد به كار برند و بين مؤمنين تفرقه بيندازند ، و در دلهاى آنان شك ايجاد نمايند بدين ترتيب كه ابو عامر راهب را از شام دعوت كنند تا به آنها موعظه كرده و سستى دين اسلام را ذكر كند تا مسلمانان شك كرده و در دينشان مضطرب شوند ، پس خداى تعالى پيامبرش را از اين مسئله آگاه كرد ، لذا وقتى كه نزد رسول خدا آمدند و آن حضرت را جهت نماز به مسجدشان دعوت كردند ، رسول خدا خوددارى نمود و عذر آورد كه من مهيّاى سفر هستم ، و اين در وقتى بود كه ارادهء غزوهء تبوك را داشتند ، و پس از آنكه از غزوهء تبوك مراجعت فرمودند دستور داد آن\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nمسجد را منهدم كرده و سوزاندند و آنجا را محلّ زباله قرار دادند . و اين داستان به تفصيل در كتب مفصّل موجود است ، و آنچه كه در تفسير صافى است براى حصول بينايى كفايت مىكند .\r\n ضِراراً وَ كُفْراً وَ تَفْرِيقاً بَيْنَ الْمُؤْمِنِينَ وَ إِرْصاداً  چون كفر حاصل شده بود يا مىخواستند بر كفر خود افزايند ، و بين مؤمنان تفرقه افكنند ، و در حالى كه انتظار داشتند .\r\n لِمَنْ حارَبَ اللَّهَ وَ رَسُولَهُ مِنْ قَبْلُ  تا كسى كه از پيش به جنگ خدا و رسول رفته بود . يعنى ابو عامر راهب بازآيد . نقل شده است « 1 » كه او در جاهليّت رهبانيّت اختيار كرد و پلاس پوشيد ، وقتى كه رسول خدا صلّى اللّه عليه و آله به مدينه آمد به پيامبر صلّى اللّه عليه و آله حسد برد و گروهى بر عليه پيامبر تشكيل داد ، سپس بعد از فتح مكّه گريخت و به روم رفت و آنجا نصرانيّت اختيار كرد . در غزوه‌هايى كه رسول خدا داشت عليه آن حضرت جنگ و مقاتله مىكرد . تا اينكه به شام گريخت ، باشد كه از قيصر روم سربازانى گرفته ، به جنگ رسول خدا بيايد ، امّا در « قنسرين » مرد .\r\n وَ لَيَحْلِفُنَّ إِنْ أَرَدْنا إِلَّا الْحُسْنى  سوگند ياد مىكنند كه ما جز نيكى يا سر انجام نيك ، يا خوى نيك ، چيزى اراده نكرديم .\r\n  وَ اللَّهُ يَشْهَدُ إِنَّهُمْ لَكاذِبُونَ لا تَقُمْ فِيهِ أَبَداً   و خدا گواه است كه آنها دروغ مىگويند . براى نماز آنجا نايست ، چون لفظ « قيام » به معنى ايستادن در نماز زياد استعمال شده ، از اين رو\r\n\r\n\r\n","description":"","footnote":"\r\n( 1 ) صافى 2 : ص 375 .\r\n","page_name":" 248 ","page_number":248},
  {"content":"\r\n\r\nكلمه قيام ، نماز را در ذهن متبادر مىسازد .\r\n لَمَسْجِدٌ أُسِّسَ عَلَى التَّقْوى  بدان كه همان‌طور كه يك بنا داراى سقف و پايه و قرارگاهى است كه پايه بر آن استوار مىشود همچنين براى هر عملى صورت و پايه و مقرّى است كه پايه بر آن استوار است ، پس سقف عمل عبارت از صورت عمل است ، و پايه آن نيّت عمل‌كننده ، و مقرّ آن شأن عمل‌كننده است كه مقتضى آن نيّت است ، پس عمل به‌وسيله نيّت به وجود مىآيد و از شأن عامل داشتن نيّت است كه استقرار عمل بر آن است ، چه عمل مبتنى بر نيّت و نيّت بر شأن عامل استوار است  « قُلْ كُلٌّ يَعْمَلُ عَلى شاكِلَتِهِ »  ، و عمل ظهور نيّت است و نيّت ظهور شأن ، و لكن اين ظهور بر نابينايان مخفى مىماند و براى صاحبان بصيرت ظاهر است ، و علم به مبناى عمل يكى از وجوه علم به تأويل قرآن است ، پس هر كس كه شأن او پرهيز از مقتضيّات نفس باشد نيّت او الهى مىشود ، و هر كس كه عملش مبتنى بر نيّت الهى باشد بر شاكله و شأن تقوى استوار است ، و هرگاه عمل مبتنى بر نيّت الهى باشد عمل الهى مىشود ، چه آن نيّت در عمل ظاهر مىشود .\r\nبه همين جهت يا از جهت اينكه قلب بانى مسجد و واقف آن خانهء خداست ، مسجد خانهء خدا ناميده شده است با اينكه در مواد و صورت و مكان و عامل بنا با ساير بناها يكسان است . و تحقيق معنى مسجد در سورهء بقره ضمن آيهء  وَ مَنْ أَظْلَمُ مِمَّنْ مَنَعَ مَساجِدَ اللَّهِ  گذشت .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n مِنْ أَوَّلِ يَوْمٍ  از روزهاى تأسيس آن ، يعنى تأسيس مسجد قبا .\r\n أَحَقُّ أَنْ تَقُومَ فِيهِ  نماز در مسجد قبا بهتر از نماز در مسجدى است كه اساس آن بر نفاق است ، زيرا كه مسجد قبا از باب اينكه مظهر نيّت متّقى است هم جنس با تو است .\r\n فِيهِ رِجالٌ يُحِبُّونَ أَنْ يَتَطَهَّرُوا  در آن مسجد مردانى هستند كه مىخواهند از پليدىهاى باطنى و نجاست‌هاى ظاهرى پاك و پاكيزه گردند .\r\n وَ اللَّهُ يُحِبُّ الْمُطَّهِّرِينَ  از نبىّ صلّى اللّه عليه و آله روايت شده است كه به اهل قبا گفت : در طهارتتان چه‌كار مىكنيد چون خداوند شما را خوب ثنا گفته است ؟ گفتند : اثر غايط را مىشوييم « 1 » ، فرمود : پس خداوند دربارهء شما نازل كرده است :  وَ اللَّهُ يُحِبُّ الْمُطَّهِّرِينَ  « 2 » .\r\n أَ فَمَنْ أَسَّسَ بُنْيانَهُ عَلى تَقْوى  آيا كسى كه مسجدى بر اساس پرهيزكارى يعنى بنيان وجودش .\r\n مِنَ اللَّهِ وَ رِضْوانٍ خَيْرٌ  براى جلب رضاى خدا بنا كند بهتر است .\r\n« من اللّه » عطف بر محذوف است كه از جملهء سابق استفاده مىشود ، و همزه و فاء يا مبنى بر تقديم و تأخير است يا بنا بر تقدير معطوف عليه بين آن دو است ، تقدير آيه چنين است : « أ مسجد اسّس على التّقوى خير ام مسجد أسّس على النّفاق فأمن أسّس بنيانه على تقوى من اللّه و رضوان خير »\r\n\r\n\r\n","description":"","footnote":"\r\n( 1 ) منظور عرفانى آن شستن روح پليديها و وسوسه‌هاى شيطان است .\r\n( 2 ) صافى 2 : ص 379 ، برهان 2 : ص 162 / ح 1 ، مجمع البيان 3 : ص 73 .\r\n","page_name":" 250 ","page_number":250},
  {"content":"\r\n\r\n أَمْ مَنْ أَسَّسَ بُنْيانَهُ عَلى شَفا جُرُفٍ  يا كسى كه مسجدى بر ساحل رودخانه سيلابى بنا كند ؟ ( جرف ) كنار وادى و صحراست كه سيل‌ها آن را شكافته است بدين نحو كه خاك اصلى را سيل مىبرد و شكاف برمىدارد ، و ( شفا ) شكاف زمين است .\r\n هارٍ  اصل آن « هائر » و « هور است » و آن شكافته شده‌اى است كه مشرف بر سقوط است .\r\n فَانْهارَ بِهِ  يعنى بنيان را ساقط كرده يا كسى را كه بنيان را تأسيس كرده .\r\n فِي نارِ جَهَنَّمَ وَ اللَّهُ لا يَهْدِي الْقَوْمَ الظَّالِمِينَ  عطف به اعتبار معنى است گويا كه گفته است : كسى كه بنيانش بر شفير جهنّم است ظالم است و خدا گروه ستمگران را هدايت نمىكند .\r\nبدان كه نفس انسانى در ابتداى خلقت جز فعليّت جماد چيزى ندارد ، سپس تدريجا به فعليّت نبات مىرسد ، سپس به فعليّت مراتب حيوان از مراتب كرمها تا به مراتب بهيميّت و سبعيّت مىرسد ، سپس به فعليّت شيطانيّت ، سپس به طور اجمال به فعليّت انسانيّت مىرسد ، و آن مقام تميز دادن او به خير و شرّ عقلى به طور اجمال است كه در اوّل مراتب بلوغ و تكليف رخ مىدهد ، و در اين هنگام به حالت برزخ بين عالم جنّ و شياطين كه در آن جهنّم و آتش آن است و بين عالم ملائكه با مراتبش كه در آن بهشت و نعمت‌ها و روح و ايمانش مىباشد واقع مىگردد ، و انسان در اين مقام جز قابليّت صرف چيزى نيست كه\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nدر او شياطين تصرّف مىكنند و او را به عالم پائين و عالم خودشان جذب مىكنند ، و يا در او ملائكه‌ها تصرّف مىكنند و او را به بالا و عالم خودشان جذب مىكنند ، و انسان در اين مرحله داراى قوّه و استعداد سير كردن بر تمام مراتب پائين و اتّصاف به آنهاست ، و نيز قوّهء سير بر تمام مراتب بالا و اتّصاف به آنها را نيز دارا مىباشد ، پس اگر توفيق يار او شد و با چشم بصيرتش شرور و بدىها را فهميد و فهميد كه جذب شياطين جز به دار شرور نيست و از آن پرهيز كرد و به آنچه كه قوّهء شيطانى و سبعى و بهيمى آن را اقتضاء كرده است برنگشت ، بلكه از آن بر حذر بود و در مقام انسانيّت ايستادگى كرد و تدريجا مراتب انسانيّت را طى كرد در اين صورت خانهء وجودش و زندگيش را بر مبناى پرهيز از لوازم سخط خدا كه مقتضاى قواى مذكور است پايه‌گذارى كرده است .\r\nو اگر العياذ باللّه خذلان و خوارى خدا شامل حال او شد و از مقام انسانيّت منصرف شد و وسوسهء شيطان او را به سوى مقام قواى مذكور جذب كرد كه نزديكترين مقامات او به عالم سفلى است كه در آن جهنّم است و در اين مقام كه ضعيف‌ترين و سست‌ترين مراتب جهنّم است ايستاد .\r\nدر اين صورت خانه وجود و زندگىاش را بر سست‌ترين مقامات وجود بنا نهاده است ، كه اگر منهدم شود به جهنّم سقوط مىكند .\r\n لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ  اهل مسجد\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nضرار همواره پايه‌هاى خانهء وجودشان بر شكّ بنيان‌گذارى شده است .\r\n إِلَّا أَنْ تَقَطَّعَ قُلُوبُهُمْ  مگر اينكه دلهايشان آن‌چنان از اين شكّ قطع شود كه ديگر اثرى از آن نماند تا متّصف به ريبه و شكّ بشوند .\r\n وَ اللَّهُ عَلِيمٌ حَكِيمٌ  چون بنيان آنها به سبب جهل و ابلهى آنهاست ، و خدا داناى حكيم است .\r\nكه اين بنيان به سبب دورى آنها از خداست پس بايد منهدم شود ، چنان كه روايت شده است كه رسول خدا صلّى اللّه عليه و آله امر به انهدام و سوزاندن مسجد ضرار فرمود .\r\nترجمه و تفسير آيات 115 - 113\r\n\r\n[ سوره التوبة ( 9 ) : آيات 111 تا 113 
  ]\r\nإِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ ( 111 ) التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ ( 112 ) ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ ( 113 )\r\n\r\nترجمه :\r\nخدا جان و مال اهل ايمان را به بهشت\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nخريدارى كرده است . آنها در راه خدا جهاد مىكنند كه دشمنان دين را بكشند يا خود كشته شوند اين وعدهء خدا قطعى است و عهدى است كه در تورات و انجيل و قرآن ياد فرموده است و از خدا باوفاتر به عهد كيست ؟ اى اهل ايمان شما به خود در اين معامله ( خريدارى بهشت ابد به جان و مال ) بشارت دهيد كه اين معاهده با خدا در حقيقت سعادت و پيروزى بزرگى است ،\r\nو بدانيد كه از گناه پشيمانان ، خداپرستان ، حمد و شكر نعمت گزاران ، روزه داران ، نماز با خضوع گزاران ، امر به معروف و نهى از منكركنندگان و نگهبانان حدود الهى همه اهل ايمانند و مؤمنان را بشارت ده ،\r\nپيغمبر و گروندگان او نبايد براى مشركان هر چند خويشان آنها باشند از خدا آمرزش طلب كنند و به حال آنها بعد از آنكه آنها را اهل دوزخ شناختند رقت آورند .\r\n\r\nتفسير :\r\n إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  پس از آنكه اصناف منافقين و احوال آنها را ذكر كرد اوصاف مؤمنين و حالت فعلى آنها و آنچه را كه در آخرت براى آنهاست ذكر نمود ، تا حسرت منافقين فزونى يابد .\r\nبدان كه نفوس بشرى وابسته آفريده شده است بدين معنى كه تعلّق و دلبستگى جزء جوهر ذات آنهاست ، و آن فصل مميّز آنها از جوهرهاى مجرّد صرف است ، نه اينكه دلبستگى وصف خارج از ذوات آنها و عارض بر آنها باشد ، و اين دلبستگى فطرى همان چيزى است كه منشأ شوق نفوس بشرى است كه از آن در فارسى به « درد » تعبير مىشود ، و آن مقتضى وابستگى\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nاختيارى در حين بلوغ است ، پس اگر توفيق مساعد آن نفوس شد و دل بسته به عقول مجرّد و مظاهر بشرى آنها بر حسب اختيار و تكليف خدا شد ، در اين صورت به حيات ابدى فائز مىشود ، و اگر خداوند او را خوار كرد و دل بسته به شيطان و مظاهر بشرى آن شد كه از آن به خدا پناه مىبريم به مظاهر قهرى سقوط كرده هلاك مىشود .\r\nو چون در ابتداى امر مدركات عقلى ضعيف و مدركات حيوانى و شيطانى قوى است به نحوى كه درك نمىكند مگر آنچه را كه مدركات ظاهرى و باطنى حيوانى اقتضا كرده يا آنچه را كه قواى حيوانى و شيطانى اقتضا كرده است ، و ادراك عقول و دلبستگى به آن بدون واسطهء بشرى كه با مدركات حيوانى درك شده باشد ميسّر نمىگردد لذا خداى تعالى به نفوس امر كرد كه به مظاهر عقول از انبياء و جانشينان آنها دل بستگى پيدا كنند ، و تسليم آنها شده و پيرو آنها گردند ، و چون عوالم با همديگر تطابق داشته و مراتب با هم توافق دارند و سريان حكم هر عالم و مرتبه‌اش به ساير عوالم و مراتب لازم است ، خداوند آن نفوس را امر به بيعت كرده كه مشتمل بر دل بستگى جسمانى به سبب پيمان بستن به دست متعلّق و متعلّق به دل بستگى گوش هر يك به زبان و صداى ديگرى است . تا اينكه دل بستگى نفسانى موافق با دل بستگى جسمانى شود و به مرتبهء بشريّت سريان كند ، و آن بيعت از زمان آدم عليه السّلام تا زمان ظهور دولت خاتم صلّى اللّه عليه و آله سنّتى پابرجاست ، به نحوى كه اهل هر دينى هيچ كس را از اهل آن دين به حساب نمىآورند مگر با بيعت با صاحب آن دين يا با كسى\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nكه صاحب دين او را براى بيعت گرفتن از مردم نصب كرده است . و براى اين بيعت شرائط و آداب مقرّرى نزد آنان بوده ، و از آن جهت كه اين بيعت شرافت داشت ، با نااهل بيعت انجام نمىشد ، لذا پس از فوت صاحب دين ، اغراض شخصى و ملّى بر مردم حاكم شد و بيعت كم‌كم پنهان گرديد و عامّه پنداشتند بيعتى وجود ندارد . و قول خدا « و بئر معطّله » ( چاه كفّار ) اشاره به تحقيق به دين به سبب دخول در آن است كه اين امر بواسطهء بيعت حاصل مىشود ، و « قصر مشيد » اشاره به صورت دين است كه بر سبيل رسم و مليّت اخذ مىشود بدون اينكه به آن دين تحقّق حاصل شود .\r\nحال كه اين مطلب مقرر شد بدان كه چون آن بيعت بدون مظاهر بشرى محقّق نمىشود ، زيرا وصول به خدا و به عقول بدون واسطهء آن مظاهر غير ممكن است ، و از سوى ديگر محقّق شده است كه مظاهر يعنى انبياء و جانشينان آنها ، چون آنها در خدا فانى هستند مخصوصا هنگام اخذ بيعت و خريدن انفس و اموال ، وجود آنها وجود خداست نه وجود خودشان چه در اين هنگام نفسيّتى براى آنها نيست ، و فعل آنها فعل خداست نه فعل خودشان و از طرفى اشخاص قاصر و كوته‌بين بيعت را جز با وسائط نمىبينند و نظر به غير آنچه كه در آن ظاهر است نمىكنند . و لذا خداى تعالى به طريق حصر قلب « 1 » يا تعيين يا افراد فرمود :  « إِنَّ اللَّهَ اشْتَرى »  يعنى خدا خريده است نه\r\n\r\n\r\n","description":"","footnote":"\r\n( 1 ) قبلا در جلد اوّل حصر قلب توضيح داده شده است\r\n","page_name":" 256 ","page_number":256},
  {"content":"\r\n\r\nواسطه‌هاى بشرى . چنان كه كوته‌بين‌ها معتقد به آن شده‌اند بدين جهت تصريح به حصر كرد و فرمود :  « إِنَّما يُبايِعُونَ اللَّهَ »  يعنى اينكه خريدار خداست نه تو ، و همچنين است قول خدا  « يَدُ اللَّهِ فَوْقَ أَيْدِيهِمْ »  ( دست خدا بالاى دست آنهاست ) براى حصر است از باب اينكه مفهوم اضافهء لفظ « يد » به « اللّه » اين معنى را مىرساند ، يعنى دست خداست نه دست تو ، چنان كه در ضمن قول خداى تعالى :  أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ  گذشت كه آن اشاره به همين بيعت است و اينكه آن مفيد حصر است ، زيرا كه قبول توبه از اجزاى بيعت و مقدّمات آن است ، و گفتهء مفسّرين بر اينكه كلمهء خريدن تمثيلى براى بيان پاداش خدا در برابر بذل جانها و مالهاست اين يك نوع داد و ستد مالى است نه داد و ستد معنوى اسلامى .\r\n يُقاتِلُونَ فِي سَبِيلِ اللَّهِ  در راه خدا پيكار مىكنند . اين جمله حال است براى بيان حال آنها و آنچه كه بر آنها در حين اشتراء ( خريد ) شرط مىشود ، يا مستأنف است تا جواب سؤال از حال آنها و آنچه كه بر آنها شرط مىشود باشد .\r\nبدان كه داخل شدن در اسلام به سبب بيعت عامّ نبوى كه موجب قبول دعوت ظاهرى و سپس داخل شدن در ايمان با بيعت خاصّ ولوى و قبول دعوت باطنى است ، لازمه‌اش جنگ كردن با دشمنان باطنى و لشكريان شيطان است . اگر چه گاهى هم از مقاتله با دشمنان ظاهرى جدا شود ، و نيز از كشتن چيزى از لشكريان جهل و نادانى و پيروان شيطان و از مقتولين آن بر\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nحسب مراتب جنود حيوان مادام كه اختيارا يا اضطرارا نمرده باشد جدا نمىشود ، با توجّه به جهات فوق هر سه فعل را مضارع آورد تا دلالت بر استمرار بكند .\r\n فَيَقْتُلُونَ وَ يُقْتَلُونَ  پس مىكشند و كشته مىشوند اوّلى به صورت معلوم و دوّمى به صورت مجهول و بالعكس نيز خوانده شده است .\r\n وَعْداً عَلَيْهِ  يعنى وعده جنگ بر حسب شرط در بيعت يا وعده بهشت در مقابل انفس و اموال بر خدا وعده ثابت و قطعى است .\r\n حَقًّا  صفت براى ( وعدا ) يا حال از آن يا مصدر فعل محذوف است يعنى آن وعده حقيقتا ثابت شدنى يا تثبيت شده است .\r\n فِي التَّوْراةِ وَ الْإِنْجِيلِ وَ الْقُرْآنِ  كه خداوند در هر سه كتاب آسمانى تورات و انجيل و قرآن ياد كرده است . لفظ ( اوفى ) افعل التّفضيل يا فعل ماضى است .\r\n وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ  وفادارتر از خدا به عهد خود كيست ؟ پس به بيعتى كه با خدا توسّط مظاهرش كرديد ، بشارت باد .\r\n بِهِ  اگر ( اوفى ) افعل التّفضيل و ( من ) استفهاميّه باشد لفظ ( فا ) جواب شرط محذوف است يعنى وقتى كه كسى باوفاتر از خدا به عهدش نيست پس بشارت دهيد . و اگر ( اوفى ) فعل ماضى باشد و ( من ) شرطيّه يا موصوله فاء جواب شرط مذكور است ، و ( اذ ) موصوله در مثل اين مقام متضمّن معنى شرط است و لكن در اين هنگام بعد از فاء قول در تقدير گرفته مىشود ، يعنى به آنها گفته مىشود : بشارت دهيد . و وجه اوّل از آن\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nجهت كه مناسب با جمله  ( وَعْداً عَلَيْهِ حَقًّا )  مىباشد بهتر است .\r\n وَ ذلِكَ هُوَ الْفَوْزُ الْعَظِيمُ  يعنى آن بيعتى كه به دست جانشينان خدا انجام داده‌ايد ، يا آن وعده رستگارى بزرگى براى توبه‌كنندگان است .\r\n التَّائِبُونَ  بنا بر قرائت رفع « التّائبون » از صفت مدح قطع شده است ، يا مستأنف است و از ما قبلش مقطوع تا جواب سؤال مقدّر باشد ، گويا كه گفته شده است : مؤمنين كه بشارت داده شده‌اند چه كسانى هستند ؟\r\nجواب فرمود : توبه‌كنندگان .\r\nو بر هر دو تقدير آن خبر مبتداى محذوف است ، و به معصومين عليهم السّلام نسبت داده شده است كه آنها با جر خوانده‌اند تا صفت مؤمنين باشد ، و مقصود از توبه ، توبهء مخصوص است كه به دست جانشينان خدا جارى مىشود كه از ( اجزاى ) بيعت مذكور به حساب مىآيد .\r\n الْعابِدُونَ  يعنى آنان كه عبد شده‌اند و از بندگى نفسهايشان در آمده و در بندگى مولايشان داخل شده‌اند ، يا مقصود اين است كه كار آنها مانند كار بندگان است يعنى كارشان به امر مولايشان است نه به امر خودشان .\r\n الْحامِدُونَ  يعنى كسانى كه معتقد بوده و هر كمال و جمالى را از خدا مشاهده كرده‌اند كه حمد حقيقى همان است ، و خدا را طبق اعتقاد و شهودشان به كمال و جمالش ذكر مىگويند .\r\n السَّائِحُونَ  يعنى در اراضى عالم صغير و عالم كبير سياحت مىكنند و در اخبار امّت‌هاى پيشين و در شرايع انبياء و مواعظ اولياء و نصايح آنها و در كتب آسمانى و مخصوصا قرآن\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nكه نگهبان همهء كتابهاست ، و در اخبار به همهء اين معانى اشاره شده ، و به معنى روزه داران نيز تفسير شده است ، و در اخبار آمده است كه : سياحت امّت من روزه است . اين معنى از قبيل تفسير به سبب است ، زيرا كه روزه منع قواى حيوانى از خواسته‌هايش مىباشد و قواى حيوانى را ضعيف مىكند ، و با تضعيف آن قوا ، حجاب از مدركات ( حواس ) انسانى برداشته مىشود و چشم بصيرت قلب باز مىشود و پاى عقل آزاد مىگردد ، پس در زمينهاى وجودش سياحت مىكند و سياحت او به اراضى سيرهء انبياء و اولياء و كتب آنها سرايت مىكند ، يا اينكه سرايت به سياحت عالم كبير مىكند بدين گونه كه نظر در آيات آن كرده و از تغييرات آن نسبت به اهل عالم كبير عبرت مىگيرد ، كه آن سياحت حقيقى است ، نه راه رفتن بر روى زمين در حالى كه از آن گونه نظر و عبرت خالى باشد .\r\n الرَّاكِعُونَ  كسانى كه با ركوع مخصوص به ركوع مىروند يعنى همان ركوعى كه از اركان نماز صورى است ، يا كسانى كه اظهار ذلّت و و خضوع براى خدا و جانشينانش مىكنند .\r\n السَّاجِدُونَ  سجدهء نماز مقصود است يا مطلق سجده براى خدا يا نهايت خضوع و تذلّل .\r\n الْآمِرُونَ بِالْمَعْرُوفِ  يعنى نسبت به اهالى عوالم خودشان يا نسبت به اهل عالم كبير پس از استكمال اهالى عوالم خودشان و فراغت از آنها ، امر به معروف مىكنند .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n وَ النَّاهُونَ عَنِ الْمُنْكَرِ  و نهىكنندگان از منكر هستند .\r\nاينجا هم معنى مانند جملهء قبلى است . و آوردن حرف عطف به جهت كامل شدن عدد هفت است ، چه عرب وقتى عدد هفت كامل مىشود « واو » مىآورد و آن را واو ثمانيه مىنامد ، و سرّ آن تمام شدن عوالم كلى الهى به عدد هفت است ، و در اوّل سورهء بقره تحقيق امر به معروف و نهى از منكر در ضمن تفسير قول خداى تعالى  « أَ تَأْمُرُونَ النَّاسَ بِالْبِرِّ . . . »  گذشت .\r\n ( وَ النَّاهُونَ عَنِ الْمُنْكَرِ )  پس از فراغ از امر و نهى با باقى گذاشتن مأمورين بر امتثال و نهىشده‌ها بر خوددارى در عالم صغير و عالم كبير ، حفظكنندگان بر حدود احكام خدا از عبادات و معاملات و غاياتى است كه از آنها مقصود است . مثل اينكه در نماز تسليم و خشوع و تشبّه به ملائكه و ايستادن در حضور خدا و انصراف از توجّه به عالم طبع و حيوان ، توجّه به خدا را حفظ كند ، و مثل اينكه در نكاح توالد و ابقاى نسل و ازدياد مودّت و رحمت و انس گرفتن را حفظ نمايد ، نه اينكه نكاحش براى قضاى شهوت حيوانى و لذّت نفسانى باشد . بلكه در حين لذّت حافظ آن غايات بوده ناظر به آنها باشد . و آنچه كه در اخبار در تفسير اين جمله در مورد محافظت نماز و محافظت اوقات و ركوع و سجود نمازها يا محافظت بر احكام خدا آمده است اشاره به همين معنى دارد .\r\n\r\nامّهات منازل سالكين\r\nبدان كه آيهء شريفه جامع امّهات منازل سالكين به سوى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nخدا و سفرهاى آنهاست و اشاره به جميع مقامات سيركنندگان دارد ، زيرا ( تائبون ) اشاره به منازل حيوانى و مقامات خلقى آنها دارد ، چه توبه سير از خلق به حقّ است و آن سفر اوّل از سفرهاى چهارگانه است و انسان در اين سفر مقامات و مراحل متعددى دارد و جز خستگى و زحمت براى او چيزى نيست و لذّت او مساوى زحمتش نيست و لذا مىبينى كه بيشتر سالكين در همين سفر توقّف مىكنند و متحيّر مىمانند ، نه امكان بازگشت دارند و نه امكان ايستادن در مقام حيوانى شان ، چون يقين دارند كه آن مقام از مقامات جهنّم است و براى خودشان در آن مقام عذاب دردناك مىبينند و امكان گذر و سير به بالاتر از آن مقام را ندارند ، چون خستگىها زياد و يقين آنها ضعيف و لذّت بردنشان از مقامات انسانى اندك ، و نفوسشان از تحمّل ضعيف و قواى آنها در طلب مقتضيّات نفسهايشان قوى است .\r\nو ( العابدون ) اشاره به مقامات حقّى آفرينش آنهاست ، زيرا كه عبوديّت عبارت از سير در مقامات انسانى و مراحل روحانى است تا منتهى به حضرت اسماء و صفات گردد ، و آن سفر دوّم از سفرهاى چهارگانه يعنى سفر از حقّ به حقّ است .\r\nو  الْحامِدُونَ السَّائِحُونَ الرَّاكِعُونَ السَّاجِدُونَ  اشاره به مقامات حقّى آنها دارد ، يعنى سير در حضرت اسماء و تمكّن در تحقّق به حقايق صفات الهى ، كه آن سفر سوّم يعنى سفر به حقّ در حقّ است .\r\nو  الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ \r\n\r\n","description":"","footnote":"","page_name":" 262 ","page_number":262},
  {"content":"\r\n\r\n لِحُدُودِ اللَّهِ  اشاره به مقامات الهى و مراتب ربوبى آنهاست ، يعنى سير در مظاهر الهى مىكنند در حالى كه متّصف به صفات ربوبى شده و خلقيّت و آفرينش را مبدّل به حقيقت كرده‌اند ، نظر به هر مظهرى در مرتبهء خودش مىكنند ، و حقّ هر صاحب حقّى را به او مىدهند و اين مرحله آخرين سفرهاى چهارگانه است و آن سفر به حقّ در خلق است .\r\nبيان اين سفرها و مقامات آنها و آنچه كه در آنها وارد مىشود ، و آياتى كه از آنها مشاهده مىشود چيزى است كه در بيان بشر نمىگنجد و اين مختصر هم مجال آن تفصيل را ندارد .\r\nو اجمال قول در اين مورد اين است كه انسان در زمان بچگى تا اوان بلوغ حيوان است همانند كرم‌ها يا مانند چهار پايان و درندگان ، كه چيزى از خوبىها نمىداند جز آنچه را كه قواى حيوانى اقتضاء مىكند ، و از شرور و بدىها نيز چيزى درك نمىكند ، جز آنچه كه به او ضرر مىزند .\r\nپس از بلوغ و رشد و ظهور لطيفهء انسانى و تميز خيرات و شرور عقلى انسانى يا در همان حدّ حيوانيّت مىايستد و در او چيزى از انسانيّت باقى مىماند ، يا از حيوانيّت به اسفل السّافلين سقوط كرده و لطيفهء انسانى را هلاك مىكند ، يا اينكه از حيوانيّت منزجر مىشود و به خيرات انسانى رغبت مىكند ، و به تدريج پيش مىرود تا اينكه كسى را طلب كند كه براى او طريق جلب خيراتش و دفع شرور انسانيش را بيان كند .\r\nزيرا كه بيان اين مطلب از ادراك مدركات حيوانى خارج\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nبوده و با مدركات عقلى هم به جهت ضعف آن درك نمىشود ، و اين تدريج در انزجار ، اگر چه در لغت توبه و انابه باشد ولى در نزد اهل اللّه توبه و انابه ناميده نمىشود ، زيرا توبه و انابه نزد آنان نام بازگشت از حيوانيّت به انسانيّت الهى است و چون راه اين بازگشت پنهان و غير واضح است بيشتر اوقات بازگشت‌كنندهء از حيوانيّت به سبب تدليس شيطان به حيوانيّت يا به شيطانيّت باز مىگردد و گمان مىبرد كه آن خيرات انسانى است و در نتيجه در چيزى واقع مىشود كه از آن فرار مىكرد پس مادام كه صحّت بازگشت او از حيوانيّت به انسانيّت ظاهر و واضح نشود اسم توبه بر آن اطلاق نمىشود و صحّت اين بازگشت ظاهر نمىشود مگر اينكه از سوى خدا مورد قبول واقع شود و قبول از جانب خدا ظاهر نمىگردد مگر به وسيلهء قبول كردن جانشينان خدا كه آنان مظاهر انسانيّت و افراد كاملى هستند كه با چشم بصيرتشان بين انسانيّت و حيوانيّت فرق مىگذارند .\r\nپس آنگاه كه به نبىّ يا ولى رسيد و به دست او توبه كرد ، همان توبه خدا بر اوست زيرا كه نبىّ يا ولىّ بر او در بيعت عامّ نبوى و قبول دعوت ظاهرى استغفار كرده است . در اين حالت بازگشت و توبه و انابه ، با هر دو جهتش صادق شده اين شخص تائب به حساب مىآيد .\r\nالبتّه چون با اين توبه چيزى جز خيرات قالبى براى او حاصل نمىشود ، لذا به خيرات انسانى منجر نمىشود تا از آن لذت برد ، بلكه در آن جز سختى و زحمت نمىبيند و حرارت طلب\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nخيرات انسانى او تسكين نمىيابد و توبه‌اش تمام و كامل نمىشود .\r\nپس آنگاه كه طلب كرد و يافت و با توبه خاصّ در بيعت خاصّ و لوى و قبول دعوت باطنى توبه نمود و ايمان به قلبش داخل شد ، آن‌وقت است كه صورت توبه‌اش كامل مىشود و از نمونه‌هاى خيرات انسانى لذت مىبرد ، و لكن مادام كه از ملك خودش خارج نشده و به ملكوت آسمانها داخل نگشته و ملكوت شيخش را مشاهده نكند توبه‌كننده محسوب نمىشود و لذّات انسانى براى او خالص نگردد و هنوز در سختى و زحمت و تنگنا باشد . در اين صورت به هيچ حالتى از احوالش راضى نمىشود و حالت او دائم منقلب است ( به اصطلاح گاهى در حال قبض و گاهى در حال بسط است ) تا جائى كه ملكوت شيخ را مشاهده كند و شيخ در زمين صدر او ساكن گردد و دينى را كه خداوند به آن راضى شده براى او حاصل شود .\r\nدر اين هنگام سير او از خلق به حقّ تمام و كامل مىشود ، زيرا كه ملكوت شيخ همان حقّ است به سبب حقيقت حقّ اوّل ، و در اين هنگام او سالك الى اللّه مىشود در حالى كه قبل از آن سالك به راه بود ، و بنده‌اى مىشود كه از بندگى نفسش خارج و در بندگى خدا داخل مىگردد ، و فعل او نيز فعل عبد مىشود ، زيرا كه شيخ در وجودش متمكّن شده و نسبت به شيخش مانند ملائكه نسبت به حقّ اوّل مىشود و نافرمانى شيخ نمىكند و به امر او عمل مىكند نه به امر خودش و بر او صادق مىشود كه عبد است و عابد و مسافر به سفر دوّم از حقّ به حقّ مىشود ،\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nزيرا كه مبدأ حركت ملكوت شيخ است و آن حقّ است و آخر حركت نيز همان حقّ مضاف است و مراحل اين سفر و مقامات آن خارج از حصر و شمارش است و سالك در اين سفر واله و حيران و همانند مجذوب از خود بى خود است .\r\nپس آنگاه كه به حضور اسما و صفات رسيد عبوديّتش تمام مىشود و از افعال و صفات و ذاتش فانى و متّصف به ربوبيّت مىشود و وقتى كه اين سفر براى او كامل شود و از فنايش صحو ( هشيارى ) حاصل شود ، آنچه كه گفته‌اند در حقّ او صادق مىشود : هرگاه فقر و فنايش به اتمام رسد ( هيچ اثرى از او باقى نمانده ) او خدا مىشود و اين مقام انتهاى عبوديّت ابتداى ربوبيّت است و در همين مقام است كه بعضى شطحيّات از سالكين ظاهر مىشود مانند : انا الحقّ ، سبحانى ما اعظم شأنى و ليس فى جبّتى سوى اللّه .\r\nسالك در اين هنگام مسافر در حقّ است و آن سفر سوّم است و مقامات اين سفر نامحدود است و در اين سفر سالك در عالم هستى و وجود جز خدا نمىبيند و جمال و كمالى جز براى خدا نمىبيند و در نتيجه تمام كمال و جمال را به خداى تعالى نسبت مىدهد بدون اينكه خود به اين نسبت آگاه باشد و آن عبارت از شكرگزارى سالك در همه حال مىباشد ، بلكه متحقّق به صفات جماليّه و اسماى حسناى الهيّه كه آن حامديّت حقيقيّه اوست مىشود و در اين هنگام سياحت‌كننده بر او صدق پيدا مىكند ، زيرا كه سياحت سياحت‌كننده در اين سير جهت\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمشاهده صنع اللّه مىباشد كه غرايب صنع خدا را مشاهده كند و او در سفر اوّل نمىتواند صنع خدا را مشاهده كند بلكه جز مصنوع چيزى نمىبيند و در سفر دوّم يا اين است كه اصلا احساس به صنع و مصنوع نمىكند بلكه جز به شيخش آگاهى ندارد ، يا اينكه بر حسب تغييرات و تحوّلاتى كه در اصحاب دست راست و دست چپ رخ مىدهد جز مصنوع چيزى نمىبيند و در اين سفر آنگاه كه از جذبه‌اش افاقه حاصل مىكند مىبيند و مشاهده مىكند ولى جز صنع خدا و كارهاى شگفت او چيزى نمىبيند ، زيرا از تعيّنات كونيّه خارج و در وجود جز صفات و اسماى خداى تعالى نمىبيند و هر چيزى را كه مشاهده مىكند در مقابل آن خاضع و ذليل مىشود كه بر حسب تفاوت مراتب خضوع او همان ركوع و سجود ناميده مىشود .\r\nپس آنگاه كه با اسماء و صفات خدا متحقّق شد و سفرش كامل گشت به همان‌جايى بر مىگردد كه از آنجا به اصلاح بندگان شروع كرده بود و از حقّ به خلق سفر مىكند . آنگاه به امر خدا امر و به نهى خدا نهى مىكند و امر و نهى كسانى را كه امر و نهى شده‌اند حفظ مىكند و همچنين نگهبان غايات اوامر و نواهى آنها مىشود و مسافر اين سفر يا نبىّ يا رسول يا جانشين آن دو است و مقامات اين سفر نيز نامتناهى است و بر حسب عدم تناهى كلمات خدا و مقامات آن ، متعدّد و مختلف مىشود و مراتب انبياء و رسولان و آنچه كه مبنى بر تحديد پيامبران به يك‌صد و بيست هزار يا به يك‌صد و بيست و چهار هزار ، وارد شده است يا محض بيان كثرت است ، يا به جهت تحديد اصول\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمقامات است و آنچه كه از معصومين عليهم السّلام وارد شده است كه اوصاف را به خودشان اختصاص داده‌اند ، وجه آن دانسته شد ، چه حقايق آن اوصاف يافت نمىشود مگر در آنها و لكن اگر ايمان مؤمن صحيح و در ايمانش صادق باشد آن اوصاف به طور رقيق و كمرنگ و به صورت نمونه در او يافت مىشود . پس مؤمن بايد اين معنى را در نفسش جستجو كرده و از آن طلب كند كه اگر نيافت بداند كه در ايمانش صادق نيست .\r\n وَ بَشِّرِ الْمُؤْمِنِينَ  و مؤمنين را بشارت بده . اين جمله عطف بر امر سابق است و بين آن دو جملهء معترضه است براى بيان حال مؤمنين و آوردن لفظ « مؤمنين » بجاى ضمير براى اشعار به علّت حكم و براى تصوير آنان به اوصاف مذكور است ، چون الف و لام براى عهد ذكرى است و آنچه كه ذكر شده مؤمنينى هستند كه به اوصاف مذكور موصوفند .\r\n ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ  براى پيامبر و مؤمنان صحيح نيست كه براى مشركان و لو خويشاوند باشند پس از اينكه به غايت وضوح و روشنى رسيدند ، آمرزش خواهى كنند .\r\n أَنَّهُمْ أَصْحابُ الْجَحِيمِ  كه آن مشركان از ياران دوزخند .\r\nبدان كه كافر مادام كه فطرتش كه لطيفه انسانى اوست قطع نشود در استغفار و دعاى خير براى او چه زنده باشد يا مرده منعى نيست و لعن او به صورت مطلق جائز نيست ، بلكه از جهت كفر و شركش جائز مىشود و به همين معنى اشاره مىكند قول خداى تعالى :  إِنِّي لِعَمَلِكُمْ مِنَ الْقالِينَ  ، و  إِنِّي بَرِيءٌ مِمَّا تَعْمَلُونَ  ،\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nو آنگاه كه فطرتش منقطع شد لعن او به طور مطلق جائز است و دعاى خير در حقّ او جائز نيست . و قطع فطرت بر كسى معلوم نمىگردد مگر با شهود مراتب وجود آن شخص ، يا به وحى از جانب خدا ، يا به شنيدن از صاحب كشف و وحى .\r\nو آنچه كه در اخبار وارد شده است و علما نيز ( رض ) به آن فتوى داده‌اند مبنى بر اينكه مرتدّ فطرى توبه‌اش قبول نمىشود ناظر به همين معنى است و آنچه كه از فرق بين مرتدّ ملّى و فطرى چنان كه در اخبار است ذكر كرده‌اند به اعتبار اين است كه تولد بر اسلام و تولّد بر كفر و سپس خروج از اسلام كاشف اين دو ارتداد است ، و تحقيق ارتداد در سورهء آل عمران در ضمن قول خدا :  « وَ مَنْ يَبْتَغِ غَيْرَ الْإِسْلامِ دِيناً »  گذشت و براى اشاره به آنچه كه ذكر كرديم كه قطع فطرت دانسته نمىشود مگر بعد از واضح شدن از طريق كشف و وحى يا به شنيدن از صاحب كشف و وحى ، فرمود :  « أَنَّهُمْ أَصْحابُ الْجَحِيمِ »  يعنى فطرت آنان منقطع بوده و اميد نجاتى براى آنها نيست ، يعنى نه قبل از واضح شدن و تبيين و نه بعد از آن\r\nترجمه و تفسير آيات 119 - 116\r\n\r\n[ سوره التوبة ( 9 ) : آيات 114 تا 117 
  ]\r\nوَ ما كانَ اسْتِغْفارُ إِبْراهِيمَ لِأَبِيهِ إِلاَّ عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ إِنَّ إِبْراهِيمَ لَأَوَّاهٌ حَلِيمٌ ( 114 ) وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ إِنَّ اللَّهَ بِكُلِّ شَيْءٍ عَلِيمٌ ( 115 ) إِنَّ اللَّهَ لَهُ مُلْكُ السَّماواتِ وَ الْأَرْضِ يُحْيِي وَ يُمِيتُ وَ ما لَكُمْ مِنْ دُونِ اللَّهِ\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nمِنْ وَلِيٍّ وَ لا نَصِيرٍ ( 116 ) لَقَدْ تابَ اللَّهُ عَلَى النَّبِيِّ وَ الْمُهاجِرِينَ وَ الْأَنْصارِ الَّذِينَ اتَّبَعُوهُ فِي ساعَةِ الْعُسْرَةِ مِنْ بَعْدِ ما كادَ يَزِيغُ قُلُوبُ فَرِيقٍ مِنْهُمْ ثُمَّ تابَ عَلَيْهِمْ إِنَّهُ بِهِمْ رَؤُفٌ رَحِيمٌ ( 117 )\r\n\r\nترجمه :\r\nابراهيم كه براى پدرش ( عمويش ) از خدا آمرزش خواست اين نبود مگر به موجب عهدى كه با او كرده بود ( كه ايمان آورد ) و چون بر او محقّق شد كه دشمن خداست از او بيزارى جست كه ابراهيم شخصى بسيار بردبار و خدا ترس بود\r\nخدا بعد از آنكه قومى را هدايت كرد ديگر گمراه نكند تا بر آنها از آنچه كه بايد بپرهيزند ( از موجبات ضلالت ) معيّن كند ، كه خدا محقّقا به همه چيز داناست ،\r\nمنحصرا خدا مالك آسمانها و زمين است او زنده مىكند و مىميراند و شما را جز خدا نگهدار و ياورى نخواهد بود .\r\nخدا بر پيغمبر و اصحابش از مهاجر و انصار كه در ساعت عسرت « 1 » كه نزديك بود دلهاى بسيارى از آنها بلغزد ( در سختيهاى جنگ تبوك و غيره ) از رسولش پيروى كردند باز لطف فرمود و از لغزشهايشان در گذشت كه او دربارهء رسول و مؤمنان به يقين مشفق و مهربان است .\r\n\r\nتفسير :\r\n وَ ما كانَ اسْتِغْفارُ إِبْراهِيمَ لِأَبِيهِ  اين آيه عطف به استدراك اين توهّم است كه چرا ابراهيم عليه السّلام كه نبىّ بود ، بر پدر مشركش استغفار نمود ؟\r\n\r\n\r\n","description":"","footnote":"\r\n( 1 ) « عسرت » به معنى سختى است و « غزوهء عسرت » غزوهء تبوك است .\r\n","page_name":" 270 ","page_number":270},
  {"content":"\r\n\r\n إِلَّا عَنْ مَوْعِدَةٍ وَعَدَها إِيَّاهُ  استغفار ابراهيم جهت وفاى به عهدش بود ، و آن خصلت خوبى است ، و اين استغفار قبل از آن بود كه معلوم شود كه او از اصحاب جهنّم است ، و اين معنى به قرينهء قول خدا :\r\n فَلَمَّا تَبَيَّنَ لَهُ أَنَّهُ عَدُوٌّ لِلَّهِ  مىباشد . يعنى وقتى معلوم شد كه او به طور فطرى دشمن خداست ، بدين معنى كه جهت محبّتش نسبت به خدا كه همان لطيفهء انسانى است منقطع گشته است .\r\n تَبَرَّأَ مِنْهُ  از او بيزارى جست با اينكه او از نزديكترين نزديكان ابراهيم بود ، و قول خداى تعالى :  إِلَّا عَنْ مَوْعِدَةٍ وَعَدَها إِيَّاهُ  به وعدهء آزر به فرزندش كه اسلام بياورد تفسير شده است ، و اين تفسير مؤيّد مطلبى است كه ما ذكر كرديم ، زيرا كه وعدهء اسلام جز از ناحيه فطرت انسان نمىشود .\r\n إِنَّ إِبْراهِيمَ لَأَوَّاهٌ حَلِيمٌ  « اوّاه » به كسى مىگويند كه زياد آه بكشد ، و بيشتر آه گفتن وقتى است كه بر فراق محبوبى محزون و اندوهناك باشد و آن مستلزم كثرت دعا و تضرّع در خلوت‌ها و در حال عبادت‌ها است ، پس آنچه كه وارد شده از تفسير آن به دعا يا در حال تضرّع و مناجات‌هاى پنهانى مىباشد و لازمهء تفسير اين است كه اين معنى مفهوم شود ، و اين جمله تعليل ( بيان علّت ) استغفار ابراهيم است .\r\n وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ  هدايت تكوينى به اين است كه آنها را به مقام انسانيّت برساند كه به\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nسبب آن خيرات و شرور انسانى از همديگر تميز داده مىشود ، يا مقصود هدايت تكليفى است به اينكه آنها را به كسانى برساند كه با آنها بيعت نمايد ، بيعت عامّ يا خاصّ ، و براى آنان خيرات و شرور تكليفشان را بيان كند .\r\n حَتَّى يُبَيِّنَ لَهُمْ  تا از جهت تكوين يا تكليف برايشان روشن كند .\r\n ما يَتَّقُونَ  آنچه را كه شايسته است از شرور انسانى پرهيز كنند ، تا اتمام حجّت گردد .\r\n إِنَّ اللَّهَ بِكُلِّ شَيْءٍ عَلِيمٌ  جواب سؤالى است كه گويا گفته شده است : آيا خدا دقايق آنچه را كه با آن گمراه و هدايت مىشوند و آنچه را كه بايد پرهيز كنند مىداند و جواب داده مىشود : بلى ، همانا خداوند بر هر چيزى داناست .\r\n إِنَّ اللَّهَ لَهُ مُلْكُ السَّماواتِ وَ الْأَرْضِ  در حقيقت مالك اصلى آسمانها و زمين خداست . ابتداى كلام است كه ارتباطى با سابق ندارد ، يا تعليل بيان علّت علم خدا به همه چيز است يا تعليل نسبت گمراه كردن و هدايت و تبيين به خودش مىباشد ، يا جواب سؤال از حال آنها با خدا و نسبت خداى تعالى با آنهاست .\r\n يُحْيِي  به حيات حيوانى يا انسانى زنده مىكند .\r\n وَ يُمِيتُ  و به مرگ حيوانى يا انسانى مىميراند .\r\n وَ ما لَكُمْ مِنْ دُونِ اللَّهِ مِنْ وَلِيٍّ  و براى شما غير از خدا دوستى نيست تا متصدّى امور شما باشد به اينكه آنچه كه خير\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nشماست به سوى شما جلب كند .\r\n وَ لا نَصِيرٍ  و مددكارى نيست كه شرور شما را از شما دفع كند ، و بارها در گذشته گفتيم كه نبىّ صلّى اللّه عليه و آله از جهت ولايتش همان ولىّ است كه متصدّى و متولّى امور تابع و پيرو است كه حال او را در نفسش اصلاح مىكند ، و از جهت نبوّت و رسالتش يارىكننده است كه تابع را يارى مىكند به اينكه شرور را از او دفع كند . و اين نفى براى دفع اين توهّم است كه بر قلب مريد ناقص وارد مىشود ، از آن جهت كه از شيخ مرشدش جز بشريّت نمىبيند و همچنين از شيخ دليل و راهنمايش ، پس گمان مىكند كه آن دو بر حسب بشريّت يا بر حسب نفس‌هاى خودشان مستقلا يا به اشتراك با خدا متصدّى تعليم مريد و اصلاح او هستند ، پس خداى تعالى اين توهّم را رفع نمود به اينكه اين تصدّى را در خودش حصر نمود ، بدين معنى كه آن دو در تصدّى امور مريد جز مظهر نيستند ، و آنچه كه ظاهر و متولّى است همان خداى تعالى است ، نه آن دو نه به تنهايى و نه با اشتراك با خدا .\r\n لَقَدْ تابَ اللَّهُ عَلَى النَّبِيِّ  خداوند از پيامبر ( امّت او ) در گذشت . « بالنّبى » نيز خوانده شده است . و بنا بر قرائت « على النّبى » عرضه كردن توبه از خدا بر پيامبر به اعتبار عرضه كردن توبه بر امّت پيامبر است از بابت شمول كلّ بر جزء و حكم جزء به كلّ يا حكم تابع به متبوع يا اينكه توبه به معنى مطلق بازگشت است ، چون آنها در غزوهء تبوك در شدّت و قحطى و شدّت گرما\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nو اندك بودن آب واقع شده بودند امّا پس از بازگشت به رفاه و راحتى و بدون احتياج به جنگ با قرار دادن صلح و گرفتن خراج بدون زحمت جنگ مراجعت نمودند .\r\n وَ الْمُهاجِرِينَ وَ الْأَنْصارِ  آن دسته از مهاجرين و انصار كه از جنگ تخلّف كردند ، و آنان كه خروج به آن غزوه را ناخوش داشتند ، امّا پس از آن به مجاهدان ملحق شدند و كسانى كه كراهت داشتند راغب شدند .\r\n الَّذِينَ اتَّبَعُوهُ  و آن كسان از مهاجر و انصار كه در حين خروج پيامبر ، با اكراه و نارضايتى پيرو او شدند يا پس از خروج پيامبر به او ملحق شدند .\r\n فِي ساعَةِ الْعُسْرَةِ  كه در زمان سختى بود ، چون غزوهء تبوك در شدّت گرما و زمان قحط و سفر دور و دراز اتّفاق افتاد .\r\n مِنْ بَعْدِ ما كادَ   يَزِيغُ قُلُوبُ فَرِيقٍ مِنْهُمْ  بعد از آنكه نزديك بود كه گروهى را دل از جنگ بگردد و از پيروى پيامبر و اعتقاد به رسالت او دلتنگ شوند ، و بعضى گفته‌اند : گروهى از آنها همّت مىكردند كه پس از خروج بدون اجازهء پيامبر برگردند پس خداوند آنها را نگهداشت ، و روايت شده است كه تعداد لشگريان در آن غزوه به جز بندگان و پيروان به بيست و پنج هزار نفر رسيد ، و برخى عدّهء آنها را چهل هزار نفر دانسته‌اند .\r\n ثُمَّ تابَ عَلَيْهِمْ  سپس آنها را از دلتنگى و ناراحتى حفظ كرد .\r\n إِنَّهُ بِهِمْ رَؤُفٌ رَحِيمٌ  زيرا او نسبت به آنان رئوف و\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمهربان است فرق بين رحمت و رأفت مانند فرق بين حالت‌ها و عادتهاست ، چون رأفت عبارت است از چيزى كه از آثار رحمت ظاهر و ناشى شود مانند نصيحت و وادار كردن به كار خوب .\r\nترجمه و تفسير آيات 122 - 120\r\n\r\n[ سوره التوبة ( 9 ) : آيات 118 تا 120 
  ]\r\nوَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلاَّ إِلَيْهِ ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ ( 118 ) يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ ( 119 ) ما كانَ لِأَهْلِ الْمَدِينَةِ وَ مَنْ حَوْلَهُمْ مِنَ الْأَعْرابِ أَنْ يَتَخَلَّفُوا عَنْ رَسُولِ اللَّهِ وَ لا يَرْغَبُوا بِأَنْفُسِهِمْ عَنْ نَفْسِهِ ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلاً إِلاَّ كُتِبَ لَهُمْ بِهِ عَمَلٌ صالِحٌ إِنَّ اللَّهَ لا يُضِيعُ أَجْرَ الْمُحْسِنِينَ ( 120 )\r\n\r\nترجمه :\r\nو بر آن سه تن ( مرار ، هلال ، كعب ) كه از تو در جنگ تبوك تخلّف ورزيدند زمين با همهء پهناورى بر آنها تنگ شد و بلكه از خود دلتنگ شدند و دانستند كه از غضب خدا جز به لطف او ملجأ و پناهى نيست پس خدا بر آنها باز لطف فرمود تا توبه كنند كه خدا بسيار توبه‌پذير و در حقّ خلق مشفق و مهربان است .\r\nاى اهل ايمان خدا ترس باشيد و از مردم دروغگو و منافق دورى كنيد و با مردمان راست‌گوى و با ايمان بپيونديد .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nاهل مدينه و باديه‌نشينان اطرافش نبايد هرگز از فرمان پيامبر تخلّف كنند و نه هرگز خلاف ميل او ميلى از خود اظهار كنند تا آنكه در عوض طاعتشان رنج تشنگى و گرسنگى و خستگى را در راه خدا نكشند هيچ قدمى كه كفّار را خشمگين كند بر ندارند و هيچ دستبردى به دشمنان دين نرسانند جز آنكه در مقابل هر يك از اين آلام عمل صالحى در نامهء اعمالشان نوشته شود كه خدا هرگز اجر نيكوكاران را ضايع نخواهد گذاشت .\r\n\r\nتفسير :\r\n وَ عَلَى الثَّلاثَةِ الَّذِينَ خُلِّفُوا  استعمال لفظ « خوالف » در زنان و « مخلّف » در مردان براى اشاره به اين است كه تخلّف شأن آنهاست ، پس در تخلّف آنها مئونه و زحمتى نيست ، و امّا مردان چون شأن آنها تهييج و تحريك شدن براى پيكار و جنگ است گويا كه تخلّف آنها با زحمت و قبول زحمت از ديگران محقّق مىشود ، و چون عامّه از ظاهر آيه چنين فهميدند كه رسول خدا صلّى اللّه عليه و آله موجب تخلّف آنها شد معصومين عليهم السلام قرائت « خلّفوا » را انكار كردند ، و « خالفوا » خواندند ، و گرنه مورد استعمال « مخلّف » در متخلّفين مخالفين در ضمن « فرح المخلّفون » گذشت ، و معنى آن اين است كسانى را كه شيطان وادار بر تخلّف كرد ، نه رسول صلّى اللّه عليه و آله ، و آن سه نفر كه از جنگ تخلّف كرده بودند عبارتند از كعب بن مالك ، و مرارة بن ربيع ، و هلا بن اميّه كه از جنگ تبوك تخلّف نمودند و پس از مراجعت رسول خدا صلّى اللّه عليه و آله به استقبال او رفته و بر او سلام كردند ، ولى رسول خدا صلّى اللّه عليه و آله جواب سلام آنها را نداد و به اصحابش دستور داد كه بر آنها سلام نكنند و با آنان حرف نزنند و\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nخريدوفروشى و مجالست نكنند ، پس داخل شهر شدند ، كسى با آنها سخن نگفت ، و داخل مسجد شدند كسى بر آنان سلام نكرد ، زنان آنها خدمت رسول خدا رسيدند و گفتند : شنيديم كه بر همسران ما غضب كردى آيا ما از آنها كناره بگيريم ؟ رسول خدا فرمود : كناره گيرى نكنيد ولى آنها نبايد با شما هم‌بستر شوند ، پس وقتى آنها ديدند كه به چنين بلايى گرفتار شده‌اند گفتند :\r\nبراى چه در شهر بنشينيم و به سوى كوهها خارج شدند و گفتند :\r\nدر همين كوهها مىمانيم تا خداوند توبهء ما را بپذيرد ، و اهل بيت آنها برايشان غذا مىآوردند و پيش آنها مىگذاشتند بدون اينكه با آنها حرف بزنند ، وقتى اين كار به درازا كشيد يكى از آنها گفت :\r\nاى قوم خدا و رسول برادران و اهل ما همه بر ما خشمناك گرديده‌اند و كسى با ما سخن نمىگويد حال چرا ما با همديگر غضب نكنيم ، پس متفرّق شدند و سوگند ياد كردند كه با همديگر سخن نگويند تا بميرند يا خداوند توبهء آنها را قبول كند ، پس بر همين حال ماندند و هنگامى كه امر بر آنها سخت شد .\r\nخداى تعالى قبول توبهء آنها را به رسول خدا نازل نمود .\r\n حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ  يعنى چون رسول خدا و اصحابش با آنها سخن نگفتند ، و همچنين اهل بيت آنها با آنها حرف نزدند زمين با آن پهناورى بر آنها تنگ شد .\r\n وَ ضاقَتْ عَلَيْهِمْ أَنْفُسُهُمْ  چون از همديگر جدا شدند و با همديگر سخن نگفتند دلتنگ شدند .\r\n وَ ظَنُّوا  يعنى دانستند و يقين كردند ، و اطلاق ظنّ بر علم\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nاز آن جهت است كه بارها در گذشته گفتيم كه علوم نفس اگر از قبيل يقينيّات باشد ظنون و گمانهاست چون توجّه آن به پايين است و معلوم و غاياتش نيز از آن علوم تخلّف مىكند به خلاف علوم عقلى كه معلوماتش ثابت و غاياتش تخلّف‌پذير نيست و چون آنها قبل از قبول توبه‌شان در مرتبهء نفس واقع شده بودند علوم آنها ظنّ و گمان گشت .\r\n أَنْ لا مَلْجَأَ مِنَ اللَّهِ إِلَّا إِلَيْهِ ثُمَّ تابَ عَلَيْهِمْ  يعنى خداوند به سبب رحمت و توفيق بر آنها بازگشت نمود .\r\n لِيَتُوبُوا  چون به راستى توبه كردند خداوند توبه آنها را قبول نمود .\r\n إِنَّ اللَّهَ هُوَ التَّوَّابُ  يعنى خداوند بر بندگان به رحمت و توفيق بسيار بازگشت مىكند و توبهء بندگان را به آسانى قبول مىكند .\r\n الرَّحِيمُ  از جهت رحمتش بندگان را به حال خود واگذارد كه بر نافرمانى مداومت كنند .\r\n يا أَيُّهَا الَّذِينَ آمَنُوا  پس از آنكه متخلّفين از رسول خدا صلّى اللّه عليه و آله را نكوهش كرد مؤمنين را به اطاعت و عدم تخلّف از او تشويق كرد تا مؤثّرتر باشد و اينكه بين وعده و وعيد را جمع كند چنان كه شأن ناصح حكيم است .\r\n اتَّقُوا اللَّهَ وَ كُونُوا مَعَ الصَّادِقِينَ  از خدا بترسيد و پيوسته با راستگويان و درستكاران باشيد . بدان كه ايمان گاهى اطلاق مىشود بر اسلام كه با بيعت عامّ و قبول دعوت ظاهرى حاصل\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nشده است و نفس و قالب تحت احكامى است كه از نبىّ صلّى اللّه عليه و آله يا خليفه‌اش گرفته شده است ، و گاهى اطلاق مىشود بر ايمان خاصّ كه با بيعت خاصّ و لوى و قبول دعوت باطنى و تسليم قلب تحت احكامى است كه از نبىّ صلّى اللّه عليه و آله يا خليفه‌اش گرفته شده است ، و گاهى اطلاق مىشود بر ايمان خاصّ كه با بيعت خاصّ ولوى و قبول دعوت باطنى و تسليم قلب تحت احكام قلب كه از صاحب احكام قلب گرفته شده حاصل مىشود ، و آن ايمان حقيقى است زيرا صحيح است اسم ايمان را از اسلام سلب كنيم ، چنان كه خداى تعالى فرمود :\r\n قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا  يعنى آنچه را كه شما معتقد به آن شديد ايمان نيست بلكه اسلام است .\r\nتقوى و پرهيز از غضب و خشم خدا گاهى اطلاق مىشود به اعتبار مطلق انزجار از نفس و خواهشهاى آن و آن مقدّم بر اسلام حقيقى است كه آن هدايت به ايمان است ، و گاهى اطلاق مىشود به اعتبار انصراف از نفس و راههاى آن به راه قلب و سلوك به سوى آن ، و تقوى به اين معنى حاصل نمىشود مگر با ايمان خاصّ و بيعت ولوى ، زيرا انسان مادام كه آن بيعت را انجام ندهد ، طريق قلب براى او واضح نمىشود تا چه برسد به توجّه به آن و سلوك بر آن در حالى كه هنوز ايمان در قلبش داخل نشده است .\r\nپس اين تقوى حاصل نمىشود نه قبل از اسلام و نه قبل از ايمان ، بلكه آن با ايمان پديد مىآيد و پس از ايمان محقّق\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمىشود تا اينكه اين تقوى از ذاتش حاصل مىشود بدون اينكه به تقواى خودش آگاهى داشته باشد ، و آن فناى تامّ است كه فنايى بعد از آن نيست ، و بعد از آن صحو ( هشيارى ) و بقاى باللّه است ، و متصف شدن به صفات حقيقى و اضافى خداست كه مدخليّت آن تحت اسم رحمان مىباشد ، چنان كه خداى تعالى فرموده است :  يَوْمَ نَحْشُرُ الْمُتَّقِينَ إِلَى الرَّحْمنِ وَفْداً  يعنى بعد از انتهاى تقوى براى آنها صحو و اتّصاف به صفت رحمانيّت حاصل مىشود كه آن مجمع ساير صفات اضافى است ، و به اعتبار همين تقوى است كه آن را به شيعيانشان تخصيص داده‌اند .\r\nو صدق در لغت و عرف مطابقت كردن قول لفظى يا نفسى با واقع است و نزد اهل اللّه كه نظر به اشياء مىكنند آن‌طور كه هست صدق عبارت از مطابقت اقوال و افعال و احوال و اخلاق و علوم است با آنچه كه شايسته است كه انسان بر آن حال باشد ، و نيز مطابق نفس الامر و واقع آن چيزى باشد كه به انسان از جهت انسان بودنش منسوب است ، چه كه لطيفهء انسانى اگر با پرده‌هاى آراى نفسى و تيرگىهاى طبيعى پوشيده نشود مظهر عقل است ، و عقل مظهر خدا است پس حال انسان مظهر مظهر مظهر است « 1 » و آنچه كه به مظهر چيزى نسبت داده شود در حقيقت به خود آن چيز نسبت داده مىشود و سلب آن از مظهر صحيح مىشود چنان كه در قول خداى تعالى : « فلم تقتلوهم » در\r\n\r\n\r\n","description":"","footnote":"\r\n( 1 ) حالات مظهر لطيفه انسانى و لطيفه انسانى مظهر عقل و عقل مظهر خداست پس حالات مظهر مظهر مظهر است .\r\n","page_name":" 280 ","page_number":280},
  {"content":"\r\n\r\nعين اينكه كشتن به دست آنها انجام گرفته نسبت قتل را از آنها سلب كرده است ، چون آنها از جهت نهايت تعجّب و حيرت و نزول آرامش و سكينه كه ظهور حقّ تعالى است مظهرهاى سكينه شدند ، و سكينه و آرامش مظهر خداى تعالى است لذا كشتن را از آنها سلب كرده و آن را بر چيزى كه در آنها ظاهر است اثبات نموده است و ان اوّلا عبارت از سكينه است و ثانيا حقّ اوّل است و لذا فرمود :  « وَ لكِنَّ اللَّهَ قَتَلَهُمْ »  كه حكم ظاهر اوّل را نيز اسقاط نمود ، و همچنين است قول خداى تعالى :  « وَ ما رَمَيْتَ إِذْ رَمَيْتَ وَ لكِنَّ اللَّهَ رَمى » . \r\n( هنگامى تير انداختى در واقع تو تير نينداختى بلكه خدا تير انداخت ) . پس آنچه كه آن نفس الأمر و واقع است و به انسان نسبت داده مىشود ، طورى است كه در حقيقت به خدا نسبت داده شود ، سلب آن از انسان صحيح مىگردد پس آنچه كه به انسان نسبت داده شود ( انسان انجام نداده بلكه خدا انجام داده است ) ، امّا نسبت آن اگر به خدا صحيح نباشد ، يا سلب نسبتش از او صحيح نباشد ، كذب و دروغ مىباشد . همچنان‌كه گفتار كار زبان است همچنين افعال و احوال و اخلاق و علوم ، گفتار اعضا و جوارح و قلب است .\r\nلفظ « صادق » در لغت بر كسى كه به نوعى از صدق متّصف باشد اطلاق مىشود ، ديگر متعرّض اين نيست كه آن راستى و صدق خوى و عادت براى او باشد يا اينكه عرضى باشد و لكن در عرف غالبا صادق به كسى گفته مىشود كه صدق ، خوى و\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nعادت او شده باشد . بنابراين صادق كسى است كه متمكّن در انسانيّت باشد به نحوى كه هر چه از او صادر شود موافق با مقتضاى انسانيّتش باشد .\r\nو اين معنى مخصوص انسان كامل است و لذا ائمّهء صادقين عليهم السّلام آن را به خودشان منحصر كرده‌اند . صيغهء امر از مادّهء كون يعنى : « كن » در صورت اطلاق دلالت بر استمرار مىكند ، مخصوصا اگر بعد از آن چيزى باشد كه دلالت بر معيّت و همراهى بكند كه مشعر به استمرار است ، اگر چه امر از غير مادّهء « كون » در صورت اطلاق از تقييد به استمرار و عدم آن ( يعنى مقيّد نبودن به استمرار ) مطلق و رها است .\r\nمعيّت و همراهى بر همراهى بدنى بشرى صدق مىكند و لكن استمرار اين همراهى براى افراد بشر ممكن نيست ، زيرا براى بعضى از ضروريّات آن محتاج به مفارقت بدنى است ، به علاوه مصاحبت و همراهى بدنى مادام كه مقرون به همراهى و مصاحبت نفسى نباشد فايدهء اخروى قابل اعتنا ندارد ، آيا نشنيدى كه بيشتر منافقين در مصاحبت با نبىّ صلّى اللّه عليه و آله شديدتر از ساير صحابه بودند و بعضى از آنها در هجرت پيش قدم بوده و مصاحبت آنان در قرآن آمده است ، ولى چون مصاحبت آنها محض مصاحبت بدنى بوده ( و براى رضاى خدا نبوده است ) در آخرت نفعى به حال آنها ندارد پس مصاحبت نفسى ( و درونى ) صادق است زيرا همراهى لطيفه رقيق شده‌اى از صادقين در نفس است كه ناشى از فعليّتى است كه در نفوس تابعين حاصل\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nمىشود و سبب حصول آن بيعت و اتّصال صورى و قبول ولايت است كه آن به منزلهء مايهء پنير براى شير اعمال مىشود و به منزلهء بذر براى زراعت آخرت است و نيز ناشى از ذكرى است كه صادقين به آنها تعليم مىدهند چه قلبى باشد يا زبانى ، چون ذكرى كه از ولىّ امر گرفته شود رقيق شده و نازلهء آن است و از مقام عالى آن نازل شده است و لباس ذكر قلبى يا زبانى پوشيده است و مقدارى از تحقيق اين مطلب قبلا گفته شد پس آن مصاحبت ، بر مصاحبت نفسى و ( درونى ) صادق است و همان همراهى با حقائق ملكوتى آنهاست كه از آن به صورت شيخ و سكينهء قلبى و فكر و رحمت و نعمت و آيت كبرى و اسم اعظم تعبير مىشود .\r\nو براى اشاره به آن دو معنى خداى تعالى فرمود :  الَّذِينَ هُمْ عَلى صَلاتِهِمْ دائِمُونَ  زيرا كه همين ذكر و فكر نماز حقيقى است و نماز قالبى صورت آن نماز است و صوفيّه گفته‌اند :\r\nشايسته است كه سالك دائما در حال ذكر و فكر باشد و به فارسى گفته شده است : خوشا آنان كه دائم در نمازند .\r\nو استمرار اين همراهى يك امر ممكن است اگر چه براى افراد ناقص از سالكين اين كار دشوار باشد .\r\nپس معنى آيه اين است : اى كسانى كه با بيعت خاصّ ولوى ايمان آورده‌ايد ، از خدا بپرهيزيد از طريق قلب و مداومت بر ذكر و فكر سستى نورزيد .\r\n ما كانَ  استيناف است براى بيان علّت امر سابق و معنى\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nآن اين است كه :\r\n لِأَهْلِ الْمَدِينَةِ وَ مَنْ حَوْلَهُمْ مِنَ الْأَعْرابِ أَنْ يَتَخَلَّفُوا عَنْ رَسُولِ اللَّهِ  براى اهل مدينه و كسانى از اعراب كه در اطراف مدينه هستند از اهل شرق و غرب شايسته نيست كه از رسول خدا تخلّف ورزند .\r\nزيرا كه اطراف مدينه و حول و حوش آن نسبت به عوالم ديگر تمام دنياست و اهل آن مادام كه داخل در اسلام نشوند همگى اعراب هستند .\r\nو همچنين شايسته نيست كه اهل مدينهء قلب و صدر منشرح به اسلام و كسانى كه اطراف آن دو هستند از رسول خدا تخلّف كنند كه رسول صلّى اللّه عليه و آله اصل در صدق است و صدق ساير صادقين فرع بر صدق اوست .\r\n وَ لا يَرْغَبُوا بِأَنْفُسِهِمْ  يعنى به سبب محبّت نفسهايشان تخلّف نكنند ، يا در نفسهايشان ، خلاف ورزند ( بنابراين كه باء براى تعدّى كردن باشد . )  عَنْ نَفْسِهِ  يعنى نفسهايشان را بر عدم جواز تخلّف راغب نسازند .\r\n ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ  تا اينكه رنج تشنگى و گرسنگى و قحطى در راه خدا نكشند .\r\n وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا  و گامى جهت خشم كفّار از قبيل غلبه و قتل و اسارت و\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nغارت بر ندارند .\r\n إِلَّا كُتِبَ لَهُمْ بِهِ عَمَلٌ صالِحٌ  مگر اينكه براى آنها به عنوان عمل صالح نوشته شود ، آنگاه چه كشته شوند و چه بكشند به ثواب مىرسند .\r\nبراى فرق گذاشتن بين آنچه كه به ضرر آنها و آنچه كه به نفع آنهاست لفظ « فى سبيل اللّه » را بين متعاطفين قرار داد ، چنان كه واسطه قرار گرفتن استثناء و تعليل آن بين جمله‌هاى متعاطف براى همين منظور بوده و نيز براى اين بوده است كه به سبب تكرار تأكيد شود .\r\n إِنَّ اللَّهَ لا يُضِيعُ أَجْرَ الْمُحْسِنِينَ  يعنى اينكه آنها به سبب پيرويشان از رسول خدا صلّى اللّه عليه و آله محسن و نيكوكار هستند و خداوند پاداش نيكوكاران را ضايع نمىكند .\r\nترجمه و تفسير آيات 127 - 123\r\n\r\n[ سوره التوبة ( 9 ) : آيات 121 تا 125 
  ]\r\nوَ لا يُنْفِقُونَ نَفَقَةً صَغِيرَةً وَ لا كَبِيرَةً وَ لا يَقْطَعُونَ وادِياً إِلاَّ كُتِبَ لَهُمْ لِيَجْزِيَهُمُ اللَّهُ أَحْسَنَ ما كانُوا يَعْمَلُونَ ( 121 ) وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ ( 122 ) يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ وَ لْيَجِدُوا فِيكُمْ غِلْظَةً وَ اعْلَمُوا أَنَّ اللَّهَ مَعَ الْمُتَّقِينَ ( 123 ) وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً فَأَمَّا الَّذِينَ آمَنُوا فَزادَتْهُمْ إِيماناً وَ هُمْ يَسْتَبْشِرُونَ ( 124 ) وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ ( 125 )\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nترجمه :\r\nو هيچ مالى كم يا زياد انفاق نكنند و هيچ وادى نپيمايند جز آنكه در نامهء عمل آنها نوشته شود تا خداوند بسيار بهتر از آنچه كه كرده‌اند به آنها اجر عطا فرمايد\r\nو هنگام جنگ نبايد مؤمنان همگى بيرون رفته رسول را تنها بگذارند پس چرا از هر طايفه‌اى جمعى براى جنگ بيرون رفته گروهى نزد رسول براى آموختن علم مهيّا نباشند تا آن دانشى كه آموخته‌اند به قوم خود بياموزند كه قومشان هم شايد خدا ترس شده از نافرمانى خدا حذر كنند ،\r\nاى اهل ايمان با كافران از هر كه با شما نزديكتر است شروع به جهاد كنيد و بايد كفّار در شما درشتى و نيرومندى و پايدارى حسّ كنند و بدانيد كه خدا هميشه يار پرهيزكاران است\r\nو هرگاه سوره‌اى نازل شود برخى از همين منافقين هستند كه از روى انكار به ديگران مىگويند اين سوره بر ايمان كدام يك افزود ؟ پس آنان كه به حقيقت اهل ايمانند همه را بر ايمان بيفزود و بشارت و سرور بخشيد\r\nو امّا آنان كه دلهاشان به مرض شكّ و نفاق مبتلاست هم بر خبث ذاتى آنها افزود تا به حال كفر جان دادند .\r\n\r\nتفسير\r\n وَ لا يُنْفِقُونَ نَفَقَةً صَغِيرَةً وَ لا كَبِيرَةً وَ لا يَقْطَعُونَ وادِياً إِلَّا كُتِبَ  هيچ مال كم و زياد را در راه خدا انفاق نمىكنند و هيچ آبادى را طى نمىكنند مگر اينكه اين مطلب در نامهء اعمال آنها ثبت و ضبط مىشود .\r\n لَهُمْ لِيَجْزِيَهُمُ اللَّهُ أَحْسَنَ ما كانُوا يَعْمَلُونَ  خداوند به\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nهر آنچه كه عمل كردند به آنها توجّه و نظر كند و در مقابل بهترين عمل‌ها همهء آن اعمال جزا داده مىشود و مقصود اين نيست كه فقط بهترين اعمال پاداش دارد و ممكن است مقصود اين باشد كه آنها به بهتر از آنچه كه عمل كردند پاداش داده مىشوند .\r\nبدان كه انسان همان‌طور كه از اوّل خرد سالى بر حسب بدنش در استكمال است همچنين بر حسب نفسش ( جانش ) نيز در استكمال است و هر فعلى كه از او صادر مىشود خير باشد يا شرّ فعليّتى براى او حاصل مىگردد و چون انسان بين دو عالم ملائكه و شياطين واقع شده است پس اگر در يكى از دو عالم متمكّن نگردد ممكن نيست كه براى او حكم شود كه او از اهل رحمت است يا از اهل عذاب بدون اينكه مقيّد به شرط بقاء بر اسلام يا بقاى بر كفر باشد و بر حسب عاقبت بر او حكم مىشود كه ( مرجى لامر اللّه ) بوده و امّيد امر خدا را دارد اگر چه داخل در صنف آنها نباشد و اگر در يكى از دو عالم داخل شد و در آن عالم متمكّن گشت جميع فعليّاتى كه براى او حاصل مىشود فرمان‌بر و مسخّر حاكم آن عالم است كه يا عقل است يا شيطان و محكوم به حكم بهترين يا بدترينش مىشود ، زيرا كه بهترين اعمال آن است كه فعليّت حاصل از آن مسخّر عقل باشد و بدترين اعمال آن است كه فعليّت حاصل از آن مسخّر شيطان باشد و خوب و بدى غير از اين دو به اعتبار نزديكى آن دو به عقل و شيطان است ، پس اگر همهء فعليّات به سبب تمكّن صاحبش در پيروى از نيكان و تسليم به آنها فرمان‌بر عقل باشد\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nپاداش همهء اعمال از بد و خوب به پاداش بهترينش نائل مىگردد و اگر فرمان‌بر شيطان شد پاداش به عكس مىشود .\r\nو نيز اگر انسان متمكّن در پيروى نيكان باشد به منطوق  « فَاتَّبِعُونِي يُحْبِبْكُمُ اللَّهُ »  ( از من پيروى كنيد تا خدا شما را دوست بدارد ) ، محبوب خدا مىشود و آنگاه كه محبوب خدا شد همهء اعمالش محبوب مىشود . و خوب و بد اعمالش مانند بهترينش مىگردد ، پس به همه آن اعمال به مانند بهترينش پاداش داده مىشود ، و اگر مبغوض باشد همهء اعمالش مبغوض مىشود و در مقابل بدترين عملى كه از اوّل عمرش تا كنون مرتكب شده است جزا داده مىشود .\r\nو در جاى ديگر تحقيق نموديم كه اسماء اشياء اسماء فعليّتهاى اخيرهء آنهاست و احكام آن اسماء نيز بر همان فعليّت‌هاى اخير جريان دارد ، پس هر كسى كه فعليّت آخر او فعليّت ولايت باشد جزاى جميع فعليّاتش جزاى فعليّت آخر او شده و بر آن جارى مىشود .\r\n وَ ما كانَ الْمُؤْمِنُونَ لِيَنْفِرُوا كَافَّةً  و شايسته نيست كه هنگام جنگ همهء مؤمنين بيرون رفته رسول صلّى اللّه عليه و آله را تنها گذارند .\r\nكافّة ( جميعا و همگى ) عطف بر  « ما كانَ لِأَهْلِ الْمَدِينَةِ »  است و استدراك از چيزى است كه از آيهء سابق توهّم مىشود مبنى بر اينكه ملازمت نبىّ صلّى اللّه عليه و آله بر جميع مؤمنين لازم بوده و تخلّف از او در هيچ حالى از احوال جائز نيست ، در حالى كه بر حسب عادت اين كار ممتنع است ، زيرا معيشت آنها مختلّ گشته و آنچه كه در دست نبىّ صلّى اللّه عليه و آله\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nموجود است احتياجات آنها را كفايت نمىكند و محلّ آن حضرت تنگ‌تر از آن است كه رفع احتياج براى سكونت آنها نمايد .\r\nو استدراك بودن آيه مبتنى بر تلازم علم و عمل است و اينكه غايت از جميع اعمال حصول علم است .\r\nبنابراين آوردن لفظ « مؤمنين » بجاى ضمير اهل مدينه براى اشاره به اين است كه ملازمت خدمت نبىّ صلّى اللّه عليه و آله بر اهل شرق و غرب واجب است مادام كه اسلام را تحصيل نكرده‌اند و آنگاه كه اسلام را تحصيل نمودند ( براى فرا گرفتن اوامر و نواهى الهى ) بر آنها جز خروج جماعتى جهت ملازمت خدمت نبىّ صلّى اللّه عليه و آله چيز ديگرى لازم نيست ، تا آن جماعت با علم و عمل تكميل شوند و استحقاق اجازهء ارشاد قومشان را پيدا كنند .\r\nاگر آيهء اوّل دربارهء جهاد قرار داده شود و آيهء دوّم دربارهء تحصيل علم پس از آن بدون اعتبار استدراك عطف مىشود .\r\n فَلَوْ لا نَفَرَ  چرا از هر گروهى دسته‌اى به سوى جهاد يا به سوى خدمت نبىّ صلّى اللّه عليه و آله يا مشايخش جهت تحصيل علم به سفر نروند ؟\r\n مِنْ كُلِّ فِرْقَةٍ مِنْهُمْ طائِفَةٌ  گروهى كه مستعدّ و آماده استكمال دو قوّهء علمى و عملى باشند .\r\n لِيَتَفَقَّهُوا فِي الدِّينِ  تا اينكه در طلب فقه و دانش باشند يا آن را تكميل كنند .\r\n وَ لِيُنْذِرُوا قَوْمَهُمْ إِذا رَجَعُوا إِلَيْهِمْ  يعنى بعد از استكمال آنها در دو قوّه و اجازهء آنها در ارشاد و تعليم عباد ، قوم خود را\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nهشدار دهند .\r\nبدان كه فقه چنان كه گذشت علم دينى است كه بدان وسيله به علم ديگر رسيده مىشود و مقصود علوم عقلى انسانى است ، چه علم دينى همان علم انسانى عقلى است ، چه آن علم عقلى باشد يا خيالى ، زيرا انسان از جهت انسانيّتش راهى آخرت بوده ، در آن راه حركت و سير مىنمايد و چون انسان از جهت انسانيّتش سالك بر طريق است علم او در اشتداد و ازدياد است نه علم خيالى كه با تصرّف واهمه بدون تصرّف عقل حاصل مىشود كه چه عقلى ناميده شود و چه خيالى آن علم نفسى حيوانى است كه انسان را به ملكوت سفلى مىرساند و از طريق آخرت باز مىدارد اگر چه صورت آن صورت علم آخرت باشد .\r\nپس فقه چنان كه در صحيحهء نبوى است يا علم به احكام قالبى است كه آن سنّت قائمه ناميده مىشود و هيچ راهى به سوى آن جز وحى الهى وجود ندارد چون ارتباط آن با عالم آخرت و چگونگى رساندن آن به عالم آخرت ( بدون وحى الهى ) پوشيده و غير واضح است . و اختلاف آن احكام به علّت اختلاف درجات مكلّفين است كه آن حاصل نمىشود مگر با اخذ و تقليد از نبىّ يا از كسى كه احكام را از نبىّ گرفته باشد .\r\nو يا علم به نفس و اخلاق و احوال آن است كه آن فريضهء عادله است و يا علم به عقائد حقّهء دينى است كه آن آيه‌هاى محكم است ، چون هر يك از آنها آيت و علامتى از جانب حقّ تعالى و مبدئيّت و مرجعيّت اوست و اين در صورتى است كه\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nعقل آن را وسيلهء مقاصد اخرويش قرار دهد . و امّا اگر وهم آن را وسيلهء آرزوهاى دنيوى و مقاصد حيوانيش قرار دهد آن نه فقه است و نه علم ، و اشباح مردم آن را فقه و علم ناميده‌اند . مقصود از تفقّه كمال فقاهت است خواه هيئت لفظ براى مبالغه باشد و خواه غير آن ، زيرا خداى تعالى غايت آن را انذار ( بيم دادن ، آگاه كردن ) قرار داده است . و مقصود از انذار چيزى است كه در شخص مورد انذار مؤثّر افتد و اين نمىشود مگر اينكه انذاركننده در دو قوّهء علمى و عملى كامل باشد ، و گرنه لفظ انذار گاهى بر زبان كسى جارى مىشود كه متفقّه نيست مانند انذار خلفاى جور و علماى و قصّه‌گوها و وعّاظ وابسته به آنها ، كسانى كه امر مىكنند و خود امتثال امر نمىنمايند ، و نهى مىكنند ، و خود به نهى عمل نمىكنند ، و موعظه مىكنند بدون اينكه خودشان پند بگيرند و از آن حاصل نمىشود مگر وزر و بال و اتمام حجّت بر خودشان بدون اينكه در شنوندگان اثر بگذارد .\r\nو چون كمال نفس در آن دو قوّه بر متفقّه و بر غيرش واضح نيست در انذار و امر و نهى احتياج به اجازه از امام يا نائبش دارند و سلسلهء اجازه در سلسلهء علماى ظاهر و باطن ضبط شده است .\r\n لَعَلَّهُمْ يَحْذَرُونَ  يعنى از چيزهايى كه موجب هلاكت نفسهايشان است بر حذر باشند و در تفسير قول نبىّ صلّى اللّه عليه و آله :\r\n« اختلاف امّت من رحمت است » وارد شده كه مقصود تردّد و رفتن از شهرهاى مختلف به سوى پيامبر صلّى اللّه عليه و آله يا خلفاى او جهت\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nتفقّه مىباشد نه اختلاف آنها در دين تا اينكه اجتماع آنها موجب عذاب باشد و ظاهر اين حديث را ممكن است چنين تصحيح نمود كه مقصود اختلاف امّت در كيفيّت تكليف است ، چه كه هر يك به مقدار مرتبهء خودش مكلّف است چنان كه گفته شده است :\r\n( حسنات الأبرار سيّئات المقرّبين ) و در تعميم آيه وارد شده است كه آن در كوچ كردن بعد از وفات امام عليه السّلام براى تعيين امام پس از او و درك خدمت او و تجديد توبه و بيعت با او جريان دارد و گاهى نيز چنين تفسير شده است : چرا از هر گروهى جماعتى براى جهاد نمىروند و جماعتى نيز براى تعليم و فرا گرفتن فقه تعميم نمىشوند ، تا اينكه آنها كه ماندند و نرفتند متفقّه شوند ( آگاهى به درك مسائل پيدا كنند ) .\r\n يا أَيُّهَا الَّذِينَ آمَنُوا  اى كسانى كه به ايمان عام ، ايمان داريد .\r\n قاتِلُوا الَّذِينَ يَلُونَكُمْ مِنَ الْكُفَّارِ  با كافرانى كه با شما نزديك هستند جنگ كنيد . چون تجاوز از آنها به كسانى كه دور هستند مورد رضايت عقل نيست ، زيرا چنين كارى واقع ساختن نفس بين دشمنان و ترك احتياط نسبت به كسانى است كه آنها را در وطنهايتان گذاشته‌ايد .\r\n وَ لْيَجِدُوا فِيكُمْ غِلْظَةً  تا از شما خشونت و شدّت ببينند تا بر شما جرأت پيدا نكنند .\r\n وَ اعْلَمُوا أَنَّ اللَّهَ مَعَ الْمُتَّقِينَ  پس از اغراض نفس در جهاد از قبيل ريا و شهرت و غنيمت بپرهيزيد كه در اين صورت\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nاست كه يارى مىشويد ، پس يارى خداوند و پيروزى مخصوص تقواپيشگان و پرهيزكاران است .\r\n وَ إِذا ما أُنْزِلَتْ سُورَةٌ  عطف بر مقدّر است ، گويا كه گفته شده است : لكن هرگاه مأمور به جهاد شدند بعضى از آنان سست شدند ، و هرگاه سوره‌اى نازل شد .\r\n فَمِنْهُمْ مَنْ يَقُولُ  كسانى از بين آنان از باب استهزا مىپرسند .\r\n أَيُّكُمْ زادَتْهُ هذِهِ إِيماناً فَأَمَّا الَّذِينَ آمَنُوا فَزادَتْهُمْ إِيماناً  و اما آنان كه ايمان آورده‌اند بر ايمانشان افزوده مىشود ، كه جواب و ردّ بر آنها از جانب خداست .\r\n وَ هُمْ يَسْتَبْشِرُونَ  يعنى مؤمنين به نزول سوره به همديگر بشارت مىدهند ، چون آن را براى خود نعمت مىبينند .\r\n وَ أَمَّا الَّذِينَ فِي قُلُوبِهِمْ مَرَضٌ  و امّا كسانى كه در دلهايشان مرضى است كه كنايه از منافقين است .\r\n فَزادَتْهُمْ رِجْساً إِلَى رِجْسِهِمْ  جز انكار بر انكارشان نيفزود يعنى شكّ و وسوسه به شكّشان اضافه مىشود .\r\n وَ ماتُوا وَ هُمْ كافِرُونَ  و در حالى كه كافر بودند بمردند ، پس مستحقّ خلود در آتش شدند .\r\nترجمه و تفسير آيات 131 - 128\r\n\r\n[ سوره التوبة ( 9 ) : آيات 126 تا 129 
  ]\r\nأَ وَ لا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ ثُمَّ لا يَتُوبُونَ وَ لا هُمْ يَذَّكَّرُونَ ( 126 ) وَ إِذا ما أُنْزِلَتْ سُورَةٌ نَظَرَ\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nبَعْضُهُمْ إِلى بَعْضٍ هَلْ يَراكُمْ مِنْ أَحَدٍ ثُمَّ انْصَرَفُوا صَرَفَ اللَّهُ قُلُوبَهُمْ بِأَنَّهُمْ قَوْمٌ لا يَفْقَهُونَ ( 127 ) لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ ( 128 ) فَإِنْ تَوَلَّوْا فَقُلْ حَسْبِيَ اللَّهُ لا إِلهَ إِلاَّ هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ ( 129 )\r\n\r\nترجمه :\r\nآيا منافقين نمىبينند كه آنها در هر سالى يك‌بار يا دو بار البتّه امتحان مىشوند باز هم از كردار زشت خود پشيمان نشده خدا را ياد نمىكنند ،\r\nو هرگاه سوره‌اى نازل شود بعضى از آنها به بعضى از راه تمسخر و انكار اشاره كرده و گويند آيا شما كسى را از مؤمنان در محضر پيغمبر ديده يا شناخته‌ايد اگر نديده‌ايد برخيزيد تا اين سوره را نشنيده زود برويم . آنگاه همه بر مىگردند خدا دلهاشان را بر گرداند و از نور ايمان محروم سازد كه مردمى بسيار بىشعور و نادانند ،\r\nهمانا رسولى از جنس شما براى هدايت خلق آمد كه از فرط محبّت و نوع‌پرورى ، فقر و پريشانى و جهل و فلاكت شما او را سخت مىآيد و بر آسايش و نجات شما بسيار حريص و به مؤمنان رئوف و مهربان است ،\r\nپس اى رسول هرگاه مردم از تو روى گردانيدند بگو خدا مرا كفايت است كه جز او خدايى نيست . من بر او توكّل كرده‌ام كه خداى جهان و پروردگار عرش بزرگ است .\r\n\r\nتفسير\r\n أَ وَ لا يَرَوْنَ  آيا نمىبينيد ؟ توبيخ و سرزنش آنهاست كه عبرت نمىگيرند و توبه نمىكنند .\r\n أَنَّهُمْ يُفْتَنُونَ  كه بر اثر بلاها در بدن‌ها و نفسهايشان يا به\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nواسطهء جهاد با دشمنان و ظهور آثار صدق نبوّت به سبب غلبهء آنها بر دشمن با اينكه اسباب غلبه مهيّا نبوده است ، آزمايش مىشوند .\r\n فِي كُلِّ عامٍ مَرَّةً أَوْ مَرَّتَيْنِ ثُمَّ لا يَتُوبُونَ  در هر سالى يك يا دو بار آزمايش انجام مىشود ولى آنها از نفاق و كفر و نيرنگشان توبه نمىكنند .\r\n وَ لا هُمْ يَذَّكَّرُونَ  و به ياد نمىآورند كه آزمايش و امتحان از جانب خداست و او بر عذاب آنها تواناست .\r\n وَ إِذا ما أُنْزِلَتْ سُورَةٌ نَظَرَ بَعْضُهُمْ إِلى بَعْضٍ  و چون سوره‌اى نازل شود برخى بر برخى ديگر نگاه مىكنند اين آيه ذمّ ديگرى است . يعنى آنها با نگاه‌هايشان از باب استهزاء اشاره مىكنند ، يا از باب خشم و غضب چون در آن سوره عيبهاى خودشان را مىبينند ، در حالى كه مىگويند :\r\n هَلْ يَراكُمْ مِنْ أَحَدٍ  يعنى اگر بلند شويد و از اين مجلس بر گرديد كسى شما را مىبيند ؟\r\n ثُمَّ انْصَرَفُوا صَرَفَ اللَّهُ قُلُوبَهُمْ  سپس از مجلس محمّد صلّى اللّه عليه و آله بلند شدند و در حال خشم و غضب از آنجا روى بر گردانيدند .\r\n صَرَفَ اللَّهُ قُلُوبَهُمْ  استيناف است ، دعاى بر ضرر آنهاست يا اخبار از حال آنهاست ، يعنى خدا دلهايشان را بر گرداناد .\r\n بِأَنَّهُمْ قَوْمٌ لا يَفْقَهُونَ  براى اينكه آنها مردمى هستند كه درك نمىكنند ، آن ادراكى كه ايشان را به راه آخرت برساند تا به دنبال آن ادراك ديگرى از آخرت براى آنها حاصل شود .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n لَقَدْ جاءَكُمْ رَسُولٌ مِنْ أَنْفُسِكُمْ  يعنى براى شما پيامبرى از جنس شما بشر ، يا عرب ، يا انسان كامل آمد بنا بر اينكه خطاب به ائمّه عليهم السّلام باشد و من أنفسكم با فتحه فاء خوانده شده است .\r\nيعنى از شريف‌ترين شما .\r\n عَزِيزٌ عَلَيْهِ ما عَنِتُّمْ  كه فقر و فلاكت شما بر او سخت است .\r\n حَرِيصٌ عَلَيْكُمْ  بر حفظ و ايمان شما حريص است .\r\n بِالْمُؤْمِنِينَ رَؤُفٌ رَحِيمٌ  و نسبت به مؤمنين رئوف و مهربان است . التفات از خطاب به غيبت است و گذاشتن اسم ظاهر به جاى ضمير جهت اشعار به علّت حكم است ، و بنا بر اينكه خطاب مخصوص به ائمّه باشد تصريح به مؤمنين براى تعميم است ، چنان كه از ائمه عليهم السّلام وارد شده است كه  ( مِنْ أَنْفُسِكُمْ )  در بين ماست و  ( عَزِيزٌ عَلَيْهِ ما عَنِتُّمْ )  در بين ماست و  ( حَرِيصٌ عَلَيْكُمْ )  در بين ماست و در اين چهارمى كه  ( بِالْمُؤْمِنِينَ رَؤُفٌ رَحِيمٌ )  باشد با مؤمنين شريك هستيم .\r\n فَإِنْ تَوَلَّوْا  يعنى اگر از تو و از ايمان به تو روى گردانيدند .\r\n فَقُلْ حَسْبِيَ اللَّهُ  از باب پشت قوى كردن به خدا و كمك او بگو : خدا براى من كافى است .\r\n لا إِلهَ إِلَّا هُوَ  خدايى جز او نيست از باب نفى غير تا چه برسد به احتياج به غير .\r\n عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ  اين عبارت از قبيل عطف علّت است بر او توكّل كرده‌ام كه او پروردگار عرش بزرگ است .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nسورة يونس\r\nيك‌صد و نه آيه است ، و برخى يك‌صد و ده آيه گفته‌اند و همهء آنها مكّى است ، بعضى از مفسّران به جز سه آيه  « فَإِنْ كُنْتَ فِي شَكٍّ مِمَّا أَنْزَلْنا إِلَيْكَ . . .  تا آخر سه آيه » بقيّهء آيات را مكّى مىدانند ، و بعضى جز آيهء  « وَ مِنْهُمْ مَنْ يُؤْمِنُ بِهِ »  بقيّه را مكّى مىدانند .\r\nترجمه و تفسير آيات 5 - 1\r\n\r\n[ سوره يونس ( 10 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nالر تِلْكَ آياتُ الْكِتابِ الْحَكِيمِ ( 1 ) أَ كانَ لِلنَّاسِ عَجَباً أَنْ أَوْحَيْنا إِلى رَجُلٍ مِنْهُمْ أَنْ أَنْذِرِ النَّاسَ وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ قالَ الْكافِرُونَ إِنَّ هذا لَساحِرٌ مُبِينٌ ( 2 ) إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ ما مِنْ شَفِيعٍ إِلاَّ مِنْ بَعْدِ إِذْنِهِ ذلِكُمُ اللَّهُ رَبُّكُمْ فَاعْبُدُوهُ أَ فَلا تَذَكَّرُونَ ( 3 ) إِلَيْهِ مَرْجِعُكُمْ جَمِيعاً وَعْدَ اللَّهِ حَقًّا إِنَّهُ يَبْدَؤُا الْخَلْقَ ثُمَّ يُعِيدُهُ لِيَجْزِيَ الَّذِينَ آمَنُوا وَ عَمِلُوا الصَّالِحاتِ بِالْقِسْطِ وَ الَّذِينَ كَفَرُوا لَهُمْ\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nشَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ ( 4 )\r\nهُوَ الَّذِي جَعَلَ الشَّمْسَ ضِياءً وَ الْقَمَرَ نُوراً وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ ما خَلَقَ اللَّهُ ذلِكَ إِلاَّ بِالْحَقِّ يُفَصِّلُ الْآياتِ لِقَوْمٍ يَعْلَمُونَ ( 5 )\r\n\r\nترجمه :\r\n« الر » از اسرار وحى الهى است . اين است آيات كتاب محكم الهى كه به حقّ و راستى گوياست .\r\nآيا مردم تعجّب كردند از اينكه ما يكى از افراد آنها را به وحى و رسالت برگزيده گفتيم كه برو و خلق را از عذاب قيامت بترسان و مؤمنان را به رحمت خدا بشارت ده كه به راستى مقامشان نزد خدا رفيع است . ( چون رسول خدا محمّد صلّى اللّه عليه و آله به وحى سخن گفت ) كافران در مقام انكار بر آمده گفتند به اين شخص ، ساحر توانايى است و قرآنش سخنانى سحرانگيز است .\r\nخالق و پروردگار شما به حقيقت خداست كه طبق صلاح و نظام خلقت جهان را از آسمانها و زمين در شش روز ( يعنى به مقدار زمان شش روز يا شش مرتبهء وجودى ) خلق فرمود . آنگاه ذات مقدّسش بر عرش توجه كامل فرمود . امر آفرينش را نيكو ترتيب داد . هيچ كس شفيع و واسطه جز به رخصت او نخواهد بود . چنين دانا خدائى به حقيقت پروردگار شماست او را به يگانگى بپرستيد . چرا متذكّر اوصاف الهى نمىشويد ؟\r\nبازگشت شما همه بسوى او خواهد بود و اين به حقيقت وعدهء خداست كه او در اوّل خلق را بيافريد ، آنگاه به سوى خود بر مىگرداند ، تا آنان كه ايمان آورده و عمل صالح كرده‌اند به عدل و احسان جزاى خير دهد . و آنان كه كافر\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nشدند به كيفر كفرشان به شرابى حميم از دوزخ و عذابى دردناك معذّب گرداند ،\r\nاوست خدايى كه خورشيد را فروغ و ماه را روشنايى بخشيد ، و آنها را در منزلها مقرّر داشت تا شمارش سالها و حساب آنها را بدانيد ، خداوند آنها را جز به حقّ نيافريد ، بدين‌سان آيات خويش را براى مردمى كه مىدانند مىگسترد .\r\n\r\nتفسير :\r\n  الر   در اوّل سورهء بقره در طىّ آنچه كه گذشت گفته شد كه ، امثال اين حروف از رموز است كه به سبب آن بيانگر چيزهايى مىباشد ( كه رسول خدا پس از جدا شدن از اين جهان مادّى ديده است ) از قبيل مراتب وجود ، و آيات بزرگ ، آن كه ملائكه يا به وحى يا به تحديث و گفتگو در حالى كه اشاره به آن مراتب و آيات مىكنند به كسى كه از اين عالم جدا مىشود القاء مىنمايند .\r\nو اگر خواسته مىشود براى كسانى كه در فراش طبع آرميده‌اند به وسيلهء اين حروف از مقصود تعبير گردد بايد به‌وسيله مناسبت‌ها و تمثيل‌ها همچنان‌كه حقايق براى شخص خفته به وسيلهء تمثيلات و مناسبات تعبير مىشود كه در اين صورت احتياج به تعبير از كسى پيدا مىكند كه خبير و بصير باشد .\r\nپس آنچه كه در تفسير آن حروف وارد شده « 1 » مبنى بر اينكه الف اشاره به اللّه است ، و لام اشاره به جبرئيل ، و ميم يا راء اشاره به محمّد صلّى اللّه عليه و آله است ، و همچنين آنچه كه وارد شده مبنى بر\r\n\r\n\r\n","description":"","footnote":"\r\n( 1 ) صافى 2 : 393 ، برهان 2 : ص 176 / ح 1 ، معانى الاخبار : ص 22 / ح 1\r\n","page_name":" 299 ","page_number":299},
  {"content":"\r\n\r\nاينكه معنى آن اين است : « من خداى مهربان هستم » همهء اين‌ها از باب تمثيل است كه احتياج به تعبير دارد و آنچه كه وارد شده است كه حروف مقطعه در قرآن حروف اسم اعظم خدا هستند و رسول صلّى اللّه عليه و آله يا امام آن را تأليف و تركيب مىكند و با آن خدا را مىخواند و دعاى او مستجاب مىشود . . . اشاره به خواصّ آن حروف است كه بر حسب اعداد و نقوش بر آن مترتّب مىشود ، چنان كه در اخبار به اين مطلب اشاره شده است . و ممكن است كنايه از اتّصاف آن ( اسم اعظم ) به حقايق آن خواصّ باشد .\r\n  تِلْكَ آياتُ الْكِتابِ   اشاره به مراتب شهودى مىباشد كه از آنها به حروف آن تعبير مىشود و در مورد وجوه اعراب در امثال اين عبارت و فرق بين كلام و كتاب در اوّل بقره مفصّلا شرح داده شد .\r\n  الْحَكِيمِ   يعنى صاحب حكمت در علم و عمل ، زيرا مراد از كتاب مراتب وجود از عقول و نفوس است كه آن داراى حكمت در علم و عمل است ، يعنى علم و عمل آن مشتمل بر دقايق است ، يا مشتمل بر محكم است كه نسخ به آن راه ندارد ، چون متشابه عبارت از همهء عالم طبع است با حقايق و آثارش ، و از اين جمله است كتاب تدوينى ، و عالم طبع كه از جهت ذات متشابه است ، گرچه از جهت انتساب آن به خدا محكم است .\r\n أَ كانَ لِلنَّاسِ عَجَباً أَنْ أَوْحَيْنا إِلى رَجُلٍ مِنْهُمْ  آيا مردم از اينكه به فردى از خودشان وحى نموديم شگفت زده شدند ؟\r\nاين سخن در آن روز كه مردم فرستاده بايد مناسب فرستنده باشد\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nو مناسب با خداى تعالى فرشتگانند از ادّعاى بشر بودن رسول از جانب خدا تعجّب كرده دروغ پنداشتند در حالى كه اين پندار و گفتار حماقت و سفاهت آنها را مىرساند ، زيرا همان‌طور كه بايد فرستاده مناسب فرستنده باشد شايسته است كه فرستاده مناسب كسانى باشد كه به سوى آنها فرستاده شده است ، و اين امر محقّق نمىشود مگر از كسى كه داراى دو شأن باشد ، شأن الهى و شأن خلقى تا مناسب شأن هر دو طرف باشد ، پس خداى تعالى تعجّب آنها را انكار نمود ، و آنها را در اين مورد توبيخ كرد .\r\n أَنْ أَنْذِرِ النَّاسَ  تا اينكه تعجّب‌كنندگان را بترساند و از عمل زشت باز دارد . اسم ظاهر ( النّاس ) بجاى ضمير ( هم ) آورد تا توهّم نشود كه تنها تعجّب‌كنندگان مورد خطاب و مقصود و منظور مىباشند ، بلكه همه مردم مورد نظر هستند .\r\n وَ بَشِّرِ الَّذِينَ آمَنُوا  بشارت را مخصوص مؤمنين نمود ، چون انذار عامّ است و شامل مؤمنين و غير مؤمنين مىشود ، ولى بشارت به نعمت‌هاى آخرت فقط مخصوص مؤمنين است ، ممكن است انذار نيز مخصوص كفّار باشد ، زيرا كه انذار مؤمنين جز از جهت غفلت و كفر پنهانى آنها نمىشود .\r\n أَنَّ لَهُمْ قَدَمَ صِدْقٍ  همان‌طور كه راه رفتن بدن يا مركب با دوپاست همچنين راه رفتن نفس و مركب آن و منظور از دو پا براى مؤمنان قدم راستى است ، پس راستى بر حسب ظاهر استعارهء تخييلى و اثبات قدم براى آن ترشيح « 1 » است .\r\n\r\n\r\n","description":"","footnote":"\r\n( 1 ) شرح استعاره تخييلى و تشريحى در جلد دوّم آمده است .\r\n","page_name":" 301 ","page_number":301},
  {"content":"\r\n\r\nو نكره آوردن صدق و مفرد آوردن قدم اشاره به كفايت ثبات يك قدم براى مقدارى از راستى است .\r\n عِنْدَ رَبِّهِمْ  زيرا خداوند به آنها در مقابل بهترين عملشان پاداش مىدهد پس اگر يك قدم صدق از نوعى راستى براى آنها ثابت شود رستگار مىشوند و به هر آنچه كه خداوند به مقرّبين درگاهش وعده داده است مىرسند ، و در اخبار تفسير به شفاعت و به محمّد صلّى اللّه عليه و آله ، و ولايت شده است كه همهء اين معانى چنان كه دانستى صحيح است .\r\n قالَ الْكافِرُونَ  بيان انكار آنها نسبت به وحى است كه از تعجب آنها استفاده مىشود ، لذا ادات عطف نياورد ، و آن را جواب سؤال از آنها قرار داد .\r\n إِنَّ هذا  يعنى قرآن يا ادّعا از جانب محمّد صلّى اللّه عليه و آله يا تصرّف او در مردم و برگردانيدن آنها به سوى خودش ، يا مقصود همهء اين احتمالات است .\r\n لَساحِرٌ مُبِينٌ  هر فعل يا قول دقيق كه در نفوس مؤثّر باشد و سبب تأثير آن معلوم نگردد ، مردم آن را سحر گويند .\r\nخواه تصرّفات ملكوتى سفلى باشد ، يا عليا ، خواه امتزاج قواى روحانى با قواى طبيعى باشد ، و خواه تصرّفات طبيعى محض باشد .\r\n إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ  پس از انكار بر آنها و توبيخشان خطاب را به سوى آنان برگردانيد تا وعده و وعيد و رحم و\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nغضب ممزوج باشد ، چنان كه عادت خداى تعالى و عادت جانشينانش در موعظه و پند و اندرز همين است كه از انذار و وعيد شروع مىكنند و به بشارت و وعده ختم مىنمايند . و از همين جهت است كه خداى تعالى با ساده‌ترين وجه به وعده ختم نموده است ، و از جهت تباين بين آن دو ادات وصل نياورده ، و تفسير همهء اجزاى آيه در سورهء اعراف گذشت .\r\n يُدَبِّرُ الْأَمْرَ  جملهء استينافيه است جواب سؤال مقدّر يا حال از فاعل « خلق » يا « استوى » است به صورت استقلال و انفراد يا به صورت تنازع . چون آفرينش آسمانها و زمين و همچنين استواى خدا بر عرش بر حسب حسّ ظاهرى پايان يافته ولى تدبير امور چيزى است كه تا مخلوق هست به آن احتياج دارد ، لذا آن را با لفظ مضارع كه دلالت بر تجدّد مىكند ادا نمود .\r\nامر بر هر كارى گفته مىشود ، چنان كه گفته مىشود : به چه امرى مشغول شدى ؟ يعنى به چه كارى ؟ و همچنين بر حال شخص و بر طلب كردن چيزى به صورت حكومت و دستور ، و بر بجا آوردن آن طلب لفظ امر اطلاق مىشود .\r\nبر مجرّدات نيز امر گفته مىشود ، كه  « أَلا لَهُ الْخَلْقُ وَ الْأَمْرُ »  اشاره بر آن است ، و نيز بر مشيّت امر گفته مىشود ، زيرا كه تمام اشيا به سبب آن آفريده شده‌اند ، و از آن به وجهى عرش و به وجهى كرسى تعبير مىشود و آن عبارت از ولايت مطلقه و حقيقت محمّديّه صلّى اللّه عليه و آله است .\r\nو تدبير عبارت است از نظر و تأمّل در عاقبت كارها و\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nحالت‌ها و اختيار كردن بهترين غايت و هدف از آن افعال است ، و مقصود اين است كه آفريننده و خالق شما از شما غافل نيست و در امور و احوال شما نظر مىكند و آنچه را كه به خير و صلاح دنيا و آخرت شما است براى شما اختيار مىكند ، و از جمله اين اختيارها فرستادن رسولى از جنس شماست ، يا اينكه نظر در امر شما مىكند كه آن امر عالم مجرّدات و چگونگى تنزيل آن به عالم مادّيّات است و آن را بر وفق حكمت و مصلحتش پائين فرستد ، و قول خدا تعالى  وَ ما نُنَزِّلُهُ إِلَّا بِقَدَرٍ مَعْلُومٍ  به همين مطلب اشاره دارد ، يعنى به مقدارى كه قابليت‌هاى شما مقتضى آن است ، و از آن جمله است ارسال ملائكه كه خداى تعالى آن را بدون واسطه بشرى كه استعداد و آمادگى ديدن آن را داشته باشد به سوى شما نمىفرستد ، زيرا اگر ملائكه به سوى شخص غير مستعد فرستاده شود موجب هلاك و نابودى او مىگردد و آن خلاف تدبير و نظر در عاقبت امور است ، و بيان مطلب از همين قرار است اگر امر به مشيّت تفسير شود .\r\nتحقيق در مورد شفاعت و آنچه را كه به آن تعلّق دارد ، كه از آن جمله فتوا دادن براى مردم است ، ( بايد ) از جانب ( اللّه ) خداى تعالى باشند .\r\n ما مِنْ شَفِيعٍ إِلَّا مِنْ بَعْدِ إِذْنِهِ  جملهء استينافيه و جواب سؤال است ، گويا كه گفته شده : آيا كسى حقّ دخالت در امر مردم و حال آنها دارد ؟ آيا كسى در فعل و امر خدا به عالم طبع وابستگى دارد ؟ !\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nو يا بگويد : اصلا شفاعتى وجود دارد ؟ خداى تعالى در پاسخ اين سؤال فرمود : شفاعتى جز به اذن خدا نيست ، و دخالت شفيع با اجازهء خداى تعالى و تدبير خداى تعالى است ، نه چيز ديگر .\r\nممكن است جمله حال باشد ، حال متداخل يا مترادف . و شفاعت در اينجا به معنى درخواست عفو از كسى است كه سلطنت بر غير دارد ، و يا به معنى درخواست احسان به غير است و استعمال آن در درخواست عفو براى غير شايع شده است .\r\nالبتّه شفاعت پيش خدا مخصوص به آخرت نيست ، چنان كه بعضى گمان كرده‌اند ، بلكه شفاعت در دنيا نيز براى انبياء و اوصياى آنان ثابت است ، چه استغفار انبياء براى توبه‌كنندگان كه به دست آنها بيعت كرده‌اند ، شفاعت محسوب مىشود ، و استغفار آنها بعد از بيعت براى بيعت‌كنندگان نيز شفاعت است ، و امر آنان به خير و نهى از شرّ و بدى و پند و موعظهء آنها خود نوعى شفاعت است .\r\nبنابراين كسى كه به خود اين جرأت را بدهد كه مردم را امر و نهى كند و حلال و حرام خدا را با فتوى و موعظه بيان كند و آن را مانند ساير صنعت‌ها و حرفه‌ها وسيلهء امرار معاش قرار دهد و بدون اجازه از جانب خدا با واسطه يا بى واسطه به قضاوت بين مردم بپردازد چنين كسى تجرّى و جرأت بر خدا نموده است ، و تجرّى بر خدا نهايت شقاوت و ( سيه‌دلى ) است ، و اين كار براى كسى كه مرتكب آن شده است و جرأت بر اخذ بيعت از مردم بدون اجازه خدا نموده‌اند ، شكست بزرگى است ، چنان كه\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nرسم خلفاى بنى اميّه و بنى عبّاس چنين بوده است ، و همچنين است گروهى كه متشبّه به صوفىها شده و به باطل داخل در سلك آنها گشته ، تجرّى نموده‌اند ، چون از مشايخ معصومين اجازه نداشته‌اند .\r\nلذا علماى سلف بدون اجازه از معصوم يا از كسى كه منصوب از طرف معصوم است حديث نقل نمىكردند ، تا چه برسد به اينكه احكام خدا را با رأى و ظن خود بيان كنند . و مشايخ اجازه و اجازه روايت امرى است مشهور و در كتابها مسطور ، و سلسلهء اجازه علماء ضبط شده است .\r\nو همچنين صوفيان محقّ داخل در امر و نهى و بيان احكام و استغفار براى مردم و اخذ بيعت از آنان داخل نمىشدند مگر اينكه اجازه داشته باشند و سلسله اجازه‌هاى آنها نيز نزد خودشان ضبط شده است .\r\nو ذمّ امر به معروف و نهى از منكر و اقدام بر فتوى و موعظه از كسى كه اهليّت و صلاحيّت اين كارها را ندارد به خصوص از كسى كه اين كارها را وسيلهء اغراض فاسد قرار داده است از قبيل جمع كردن مال ، كشورگشائى ، تسلّط بر بندگان ، شهرت ، جلب توجّه مردم و داخل كردن محبّت خود در قلب مردم . . . چيزى است كه در اخبار زياد وارد شده است و ما از اين ننگ و عار به خدا پناه مىبريم و خداوند ما را از شرّ امثال اين اشرار حفظ نمايد ، و در وصف مجلس قضا وارد شده است : اين مجلسى است كه در آن نمىنشيند مگر نبىّ يا وصىّ يا شقىّ .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nو بديهى است كه وصايت خود از جانب نبىّ اذن در تصرّف است در چيزى كه نبىّ از جهت نبوّتش حقّ تصرف در آن را دارد ، و چيزى كه نبىّ از جهت نبوّت حقّ تصرّف در آن را دارد عبارت از احكام الهى است كه آنها را به بندگانش مىرساند ، و حديث « العلماء ورثة الانبياء » مشعر به چيزى است كه ما ذكر كرديم ، زيرا وراثت منحصرا يا از طريق ولادت جسمانى است يا از طريق ولادت روحانى ، ولادت جسمانى كه در اينجا مقصود نيست و ولادت روحانى هم به مجرّد ادّعا حاصل نمىشود ، بلكه آن نسبت خاصّ و اتّصال مخصوصى است و وراثت كسى كه متّصل به نبىّ صلّى اللّه عليه و آله است بستگى به مقدار اتّصال و قرب و بعد او از نبىّ كه مورّث اوست دارد ، و اصل اتّصال نسبت روحانى حاصل نمىشود مگر با عمل صورى ، و فزونى و برترى در اتّصال بر حسب برترى و فزونى در قرب است كه از متابعت نبىّ صلّى اللّه عليه و آله حاصل مىشود ، و مقدار ارث بر حسب فضيلت و برترى مختلف مىشود ، پس كسى كه داراى شأن مؤنّث است يك سهم ارث مىبرد و كسى كه داراى شأن مذكّر است دو سهم ارث مىبرد و كسى كه اين برترى و فزونى را بشناسد جز نبىّ و جانشين او نيست بنابراين وراثت نبىّ صلّى اللّه عليه و آله محقّق نمىشود مگر به سبب به ارث گذاشتن او ، و خود همين عبارت از اذن و اجازهء مذكور است .\r\n ذلِكُمُ  يعنى همان كسى كه موصوف به خالقيّت و\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nمستوى « 1 » بر عرش است كه شامل همهء اشياء است ، و موصوف به تدبير امر شما در بقاء و عدم دخالت احدى در امر شما مگر با اجازهء او مىباشد ،  اللَّهُ  خداوند است . اين كلمه خبر يا بدل يا صفت است به تقدير اعتبار معنى و صيغه‌اى كه در آن وجود دارد .\r\n رَبَّكُمُ  كه پروردگار شماست . « ربّكم » خبر « ذلكم » يا صفت « للّه » يا خبر بعد از خبر است .\r\n فَاعْبُدُوهُ  يعنى حال كه خداوند با چنين صفاتى پروردگار شماست پس براى او مانند بندگان كار انجام دهيد ، يا اينكه براى او بنده شويد . و چون مقصود ترغيب و تشويق آنان به عبادت خداى تعالى است به حصر عبادت در خودش و نفى استحقاق غير تصريح نكرد .\r\n أَ فَلا تَذَكَّرُونَ  يعنى آيا در او و اوصاف او و در خدايان آشكارتان از بت‌ها و ستاره‌ها و چيزهائى كه مستحقّ نيابت و جانشينى خداوند نيستند و در خدايان باطنى به آن مانند هواى نفس‌هاى فاسد و غرض‌هاى باطل فكر نمىكنيد ، و متذكّر نمىشويد كه خداوند و آن مظاهر بشرى او كه نمايندگان وى هستند سزاوار پرستش و عبادت مىباشند نه خدايان شما كه از هيچ جهت استحقاقى براى عبادت در آنها وجود ندارد .\r\n إِلَيْهِ مَرْجِعُكُمْ جَمِيعاً  بازگشت همهء شما به سوى اوست .\r\nاستيناف است و جواب سؤال از علّت يا از حال خدا با آفريده‌هايش ، و معنى دوّم نيز مستلزم تعليل است .\r\n\r\n\r\n","description":"","footnote":"\r\n( 1 ) استوا و استواء يعنى : برابرى و يكسانى\r\n","page_name":" 308 ","page_number":308},
  {"content":"\r\n\r\n وَعْدَ اللَّهِ  يعنى وعده داده است خدا وعده‌دادنى كه  حَقًّا  حقّ است ، لفظ « حقّا » مفعول مطلق است كه خودش را تأكيد مىكند اگر از قبيل « له على درهم حقّا » باشد . امّا اگر از قبيل « ابنى انت حقّا » باشد ، تأكيد غير خودش را مىرساند . و ممكن است حال از « وعد اللّه » باشد ، و آنچه كه وعده داده شده يا بازگشت همه به سوى او بودن است ، يا آفريدن و بازگرداندن آنها براى جزاء است .\r\n إِنَّهُ يَبْدَؤُا الْخَلْقَ ثُمَّ يُعِيدُهُ  در حقيقت اوست كه در آغاز خلق را مىآفريند سپس به سوى خويش بر مىگرداند . بيان آن چيزى است كه وعده داده شده لذا ادات وصل نياورده است ، يا بيان علت بازگشت همه به سوى او بودن است اگر موعود بازگشت همه به سوى او باشد .\r\n لِيَجْزِيَ الَّذِينَ آمَنُوا وَ عَمِلُوا الصَّالِحاتِ بِالْقِسْطِ  تا كسانى را كه ايمان آورده و اعمال نيك انجام داده‌اند به عدالت پاداش دهد ، با عدالتى كه مناسب پروردگار است همهء اعمال آنان را به بهترين وجه پاداش مىدهد .\r\nممكن است ذكر قسط و عدل در اينجا مقدّمه و عيد كفّار باشد تا اشاره به اين باشد كه در مورد كفّار ظلم و ستمى وجود ندارد ، و اين قسمت در مورد عدل منافات ندارد كه پس از مراعات قسط و عدل با آنان با لطف و فضل رفتار شود .\r\nحقّ اين است كه حقيقت قسط عبارت از ولايت مطلقه است كه در على عليه السّلام متحقّق شده است ، و اينكه هر قسطى كه در\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nعالم يافت شود از فروع و شاخه‌هاى آن ولايت است ، و لكن قسط در شرع قسط ناميده نمىشود مگر اينكه ولايت تكوينى به ولايت تكليفى حاصل از بيعت عامّ نبوى يا بيعت خاصّ ولوى متّصل گردد .\r\nبنابراين قسط از نظر شرعى مستلزم اسلام يا ايمان است ، و منظور در اينجا همان پيمان لازم قسط و عدل است ، گويا كه فرموده است : تا خداوند كسانى را كه با بيعت خاصّ يا عامّ ايمان آورده‌اند و به سبب بيعت خاصّ عمل صالح كه انجام آن پيمان است و شرائط آن را رعايت نموده‌اند ، پاداش عنايت فرمايد يا به كسانى كه با امتثال شرائط بيعت خاصّ به سبب اسلام يا ايمان ، عمل صالح انجام داده‌اند پاداش دهد . و موافقت اين معنى با نظيرش در قول خدا  إِنَّهُ يَبْدَؤُا الْخَلْقَ ثُمَّ يُعِيدُهُ لِيَجْزِيَ الَّذِينَ آمَنُوا وَ عَمِلُوا الصَّالِحاتِ بِالْقِسْطِ  . . .  بِما كانُوا يَكْفُرُونَ  مؤيّد اين معنى است . و پاداش را معيّن نكرد تا با مبهم گذاشتن ، آن را مهمّ و بزرگ جلوه دهد و اشاره به اين باشد كه اين پاداش چيزى است كه مناسب و لايق اعطاى الهى است .\r\n وَ الَّذِينَ كَفَرُوا  و كسانى كه كافر شدند ، اين جمله عطف بر « الذين آمنوا » است .\r\nبنابراين قول خداى تعالى :\r\n لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ  به كيفر كفرشان نوشابه‌اى از آب جوشان و عذابى پس دردناك براى آنها مهيّاست .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاين جمله مستأنفه براى بيان جزاست ، يا عطف بر « انّه يبدأ الخلق » است .\r\nيا عطف بر مقدّر است كه از قول خدا « ليجزى الّذين آمنوا . . . تا آخر » استفاده مىشود ، گويا كه گفته باشد : « فالّذين آمنوا . . . تا آخر » و « و الّذين كفروا . . . تا آخر » بنابراين تغيير روش اشاره به اين است كه جزاى كفّار از نتيجه‌گيرىهاى عرضى است و اينكه آن جزا به خودشان نسبت داده مىشود ، از جهت اين است كه نسبت دادن گناه به خود آنان سزاوارتر و اولىتر است تا اينكه اين گناه به خواست خداى تعالى نسبت داده شود .\r\n هُوَ الَّذِي جَعَلَ الشَّمْسَ ضِياءً  اوست خدايى كه خورشيد را درخشان ، قرار داد ، اين جمله آغازين براى بيان علّت است براى آفرينش خلق و باز گرداندن آنان براى جزاء ، يا تعليل ( بيان علّت ) براى تدبير خداى تعالى است ، يا در معرض بيان تدبير اوست . و منازل شمس و غايت ايجاد و منافع سير شمس را ذكر نكرد ، زيرا آن داراى غايات و منافع زياد است به نحوى كه اين بيان نمىتواند به همهء آنها احاطه پيدا كند ، و نيز ازآن‌رو اكثر آن منافع براى عوام مشهود است و از سوى ديگر منازل شمس مشهور نيست به خلاف منازل ماه كه معروف و مشهور است .\r\n وَ الْقَمَرَ نُوراً  و ماه را تابان گردانيد . فرق بين نور و ضياء از جهت عموم و خصوص است ( نور عموميّت و ضياء خصوصيّت دارد ) و حمل ضياء و نور براى مبالغه است ، يا به اعتبار چيزى است كه از آن دو جوهر آن دو نور مشاهده مىشود .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n وَ قَدَّرَهُ مَنازِلَ  يعنى براى آن منزل‌هائى مقدّر كرد يا آن را صاحب منزل‌ها قرار داد ، يا آن را در منزل‌ها سير داد .\r\n لِتَعْلَمُوا عَدَدَ السِّنِينَ وَ الْحِسابَ  تا اينكه عدد سالها و حساب آنها را بدانيد چون سالها و ماهها در نظر عوام منوط به دوره‌هاى ماه است نه خورشيد .\r\n ما خَلَقَ اللَّهُ ذلِكَ إِلَّا بِالْحَقِّ  خداوند آنها را جز به حقّ نيافريد . يعنى به سبب حقّ يا با غايت و هدف حقّ آفريد .\r\n يُفَصِّلُ الْآياتِ  لفظ « يفصّل » به صورت غيبت و تكلّم ( غايت و متكلّم ) خوانده شده است .\r\n لِقَوْمٍ يَعْلَمُونَ  يعنى آيات را به سبب بيان و در وجود براى گروهى كه داراى صفت علم باشند شرح و تفصيل مىدهيم .\r\nبدان كه : انسان از همان ابتدا كه نطفه‌اش در رحم استقرار پيدا مىكند ، بلكه از اوّل تولّد مادّه‌اش از عناصر تا زمان بلوغ يا توجّهات الهى سالك راه راست يا انسانيّت است ، و خيرات و نيكىهايش را با ادراك جمادى يا نباتى يا حيوانى درك مىكند نه با ادراك انسانى ، و در اين مرحله ادراك او علم ناميده نمىشود چنان كه ادراك غير انسان از مواليد نيز علم ناميده نمىشود .\r\nوقتى كه با همين سلوك به اوايل بلوغ رسيد و بدن و نفسش رشد نمود و داراى عقل شد كه درك‌كنندهء خوبيها و بديهاى انسانى او گرديد در اين صورت اگر ادراك او نسبت به اشياء به همان مقدار پائين و نيروى ضعيف از آن جهت مورد لحاظ قرار گرفت كه نشانه‌هاى قدرت و حكمت خداى تعالى است و\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nاسباب توجّه و سلوك او به سوى حقّ قديم شد ادراك او در اين هنگام علم ناميده مىشود .\r\nو اگر ادراكش اين چنين نشد ، بلكه اشياء را به صورت مستقلّ در وجود درك نمود ، و از آن جهت كه اشياء وابسته و دلالت‌كننده بر آفريننده‌شان هستند درك نكرد در اين صورت اين ادراك علم ناميده نمىشود . بلكه جهل مشابه علم است ، و اين در مثل مانند آن است كه از دور سايه‌اى براى شاخصى ديده شود ، و گمان رود كه سايه خود شاخص است و در وجود مستقلّ مىباشد .\r\nو اين معنى همان‌طور كه در آيات جزئى آفاقى و انفسى جريان دارد در آيات قرآن و اخبار معصومين عليه السّلام و احكام شرعى نيز جريان پيدا مىكند بخصوص در حقّ كسى كه آنها را وسائل و اسباب اغراض دنيوى قرار دهد .\r\nخلاصهء مطلب اينكه هر ادراكى كه سبب سلوك فطرى انسان بر راه انسانى بوده و موجب اشتداد مدارك و ( حواسّ ) انسانى و ازدياد ادراكات اخروى گردد علم ناميده مىشود ، و هر ادراكى كه سبب توقّف او از سلوك گشته يا سبب بازگشت از راه اصلى به راه سفلى حيوانى بشود آن جهل است ، بلكه جهل ساده و بسيط از آن به مراتب بهتر و برتر است .\r\nوقتى كه اين مطلب مقرّر گشت پس غرض از تفصيل آيات تكوينى و تدوينى جز ادراك كسى كه داراى صفت علم باشد نيست . زيرا غير او از آن تفصيل بهره‌اى نمىبرد .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nترجمه و تفسير آيات 10 - 6\r\n\r\n[ سوره يونس ( 10 ) : آيات 6 تا 10 
  ]\r\nإِنَّ فِي اخْتِلافِ اللَّيْلِ وَ النَّهارِ وَ ما خَلَقَ اللَّهُ فِي السَّماواتِ وَ الْأَرْضِ لَآياتٍ لِقَوْمٍ يَتَّقُونَ ( 6 ) إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ ( 7 ) أُولئِكَ مَأْواهُمُ النَّارُ بِما كانُوا يَكْسِبُونَ ( 8 ) إِنَّ الَّذِينَ آمَنُوا وَ عَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ تَجْرِي مِنْ تَحْتِهِمُ الْأَنْهارُ فِي جَنَّاتِ النَّعِيمِ ( 9 ) دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ ( 10 )\r\n\r\nترجمه :\r\nبه حقيقت در رفت و آمد شب و روز بلكه در هر چيزى كه خدا در آسمانها و زمين خلق فرموده است براى اهل تقوى علامت و نشانهاى قدرت خدا پديدار است ،\r\nالبتّه آنهايى كه به لقاى ما دل نبسته و اميدوار نيستند و به زندگى حيوانى پست دنيا دلخوش و دل بسته‌اند و آنهائى كه از آيات و نشانه‌هاى ما غافلند ،\r\nهم اينان هستند كه عاقبت به علّت كردار زشت خود در آتش دوزخ مأوى گيرند ،\r\nآنان كه ايمان به خدا آورده نيكوكار شدند خدا به سبب همان ايمان آنها را به راه سعادت و طريق بهشت رهبرى مىكند تا به نعمت‌هاى ابدى بهشت كه نهرها از زير درختانش جارى است ، متنعّم گردند .\r\nو در آن بهشت زبان شوق به تسبيح و تقديس خدا گشايند كه بار الها تو از هر نقص و آلايش پاك و منزّهى و ثناى آنها در بهشت سلامت ابدى مىبخشد و آخرين سخنشان حمد پروردگار\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nعالميان است .\r\n\r\nتفسير\r\n إِنَّ فِي اخْتِلافِ اللَّيْلِ وَ النَّهارِ  مسلّما در اختلاف شب و روز ، جواب سؤالى است كه از جملهء سابق ناشى مىشود ، و همچنين جمله‌هائى كه بعدا مىآيد و حرف عطف در آنها نيست .\r\n وَ ما خَلَقَ اللَّهُ فِي السَّماواتِ وَ الْأَرْضِ لَآياتٍ لِقَوْمٍ يَتَّقُونَ  و آنچه خداوند در آسمانها و زمين آفريده است نشانه‌هايى براى پرهيزكاران است . چون خورشيد و ماه از آيه‌ها و نشانه‌هاى آشكار است آيت بودن آن دو را وابسته بر صفت علم نمود كه آن اوّلين مراتب انسانيت است به خلاف ساير مخلوقات و به خلاف اختلاف شب و روز ، و لذا آيت بودن آنها را معلّق بر تقوى نمود كه مرتبهء آن فوق مرتبهء اصل علم است .\r\nچون تقوى پرهيز از چيزى است كه بايد پرهيز شود و اين در صورتى است كه به آن چيزى كه بايد از آن پرهيز شود علم پيدا كند .\r\n إِنَّ الَّذِينَ لا يَرْجُونَ لِقاءَنا  بديهى است كسانى كه اميد ديدار ، را ندارند ( به آخرت معتقد نيستند ) جواب سؤالى است كه از وابستگى آيات بر علم و تقوى ناشى مىشود ، و اميدوار نبودن به لقاى پروردگار كنايه از عدم علم است ، چون عالم باللّه طالب لقاى خداست و طالب لقا اميدوار است چنان كه قول خداى تعالى :  وَ رَضُوا بِالْحَياةِ الدُّنْيا وَ اطْمَأَنُّوا بِها  و به زندگى دنيا دلخوش هستند و به آن دل بسته‌اند ، كنايه از عدم تقوى\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nاست ، زيرا كه اطمينان به حيات دنياى پست ، به حيات علياء ضرر مىرساند و آن را فانى مىسازد .\r\n وَ الَّذِينَ هُمْ عَنْ آياتِنا غافِلُونَ  از قبيل عطف مسبّب بر سبب است يعنى به سبب آنكه اميدوار به لقاى ما نبودند از آيات ما غفلت ورزيدند .\r\n أُولئِكَ  تكرار مسند اليه و تعبير از آن به اسم اشاره به جهت تصوير آنها و استحضارشان به اوصاف مذكور است .\r\n مَأْواهُمُ النَّارُ بِما كانُوا يَكْسِبُونَ  چنين كسانى به خاطر اعمالى كه انجام مىدهند جايگاهشان آتش دوزخ است . زيرا كه غافل هر چه كسب كند او را به مراتب پست و دوزخ مىكشاند اگر چه كسب او به صورت نماز و روزه باشد .\r\n إِنَّ الَّذِينَ آمَنُوا  كسانى كه با بيعت عامّ يا بيعت خاصّ ايمان آوردند .\r\n وَ عَمِلُوا الصَّالِحاتِ  و به بيعت خاصّ و شرائط آن عمل كردند ، يا شرائط بيعت خاصّ و اعمالى كه به آنها مكلّف شده بودند بجاى آوردند .\r\n يَهْدِيهِمْ رَبُّهُمْ  در آن صورت ربّ مضاف آنان كه ولىّ امر آنهاست . ايشان را به سوى ملك و ولايتش رهبرى مىكند ، اين معنى بنا بر آن است كه عمل صالح را بيعت خاصّ بدانيم ، ولى اگر عمل صالح را تكليف بدانيم معنى عبارت اين است كه :\r\nولى امر آنها كه رب مضاف است ايشان را به ملكوتشان رهبرى مىكند .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n بِإِيمانِهِمْ  اين هدايت به سبب اسلامشان يا به واسطه ايمان خاصّ آنهاست . يا اينكه آنها را در آخرت به سوى بهشت هدايت مىكند .\r\n تَجْرِي  حال است « 1 » يا مستأنف است « 2 » تا جواب سؤال باشد .\r\n مِنْ تَحْتِهِمُ الْأَنْهارُ فِي جَنَّاتِ النَّعِيمِ  اين عبارت متعلّق به « تجرى » است يا ظرف مستقر است ، « 3 » حال متداخل يا مترادف است ، « 4 » يا مستأنف است تا جواب سؤال مقدر باشد به تقدير مبتداى محذوف . يعنى خداوند آنان را به سبب ايمانشان به بهشت‌هاى پرنعمت كه در آن نهرها جارى است هدايت مىكند .\r\n دَعْواهُمْ فِيها سُبْحانَكَ اللَّهُمَّ  در آنجا دعايشان اين است : خدايا منزّهى تو ، پاكى تو ، اين عبارت مستأنف « 5 » يا حال از « جنّات النّعيم » « 6 » يا از مؤمنين\r\n\r\n\r\n","description":"","footnote":"\r\n( 1 ) اگر حال باشد يعنى در حالى كه در زير درختهاى بهشت نهرها جارى است .\r\n( 2 ) اگر مستأنف باشد . به معنى آن است كه در بهشت در زير پايشان نهرها جارى است .\r\n( 3 ) اگر ظرف مستقرّ باشد يعنى كان من تحتهم الانهار به كه من تحتهم الانهار ؛ متعلّق به كان است .\r\n( 4 ) اگر حال باشد يعنى حالت بهشت اين‌گونه است .\r\n( 5 ) اگر حال از مؤمنين است كه مترادف معنى است ، يا با ضمير هم داخل در معنى دعواهم مىباشد يعنى حال مؤمنان بيان تسبيح خداست .\r\n( 6 ) اگر مستأنف باشد اوّل عبارت است و كلّا يك جمله مجزّا مركب از مبتدا و خبر مىباشد .\r\n","page_name":" 317 ","page_number":317},
  {"content":"\r\n\r\nاست « 1 » به صورت ترادف يا تداخل .  وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ  و درودشان در آنجا سلام است و پايان دعايشان اين است كه : ستايش خاصّ خدائيست كه پروردگار جهانيان است .\r\nلفظ « أن » مخفّف از مثقّله است ، بدان كه در آيه اشاره اجمالى به درجات مؤمنين و مقامات سالكين است ، زيرا كه « آمنوا » اشاره به بيعت اسلامى است ، و  « عَمِلُوا الصَّالِحاتِ »  اشاره به بيعت ايمانى و اعمال قالبى و قلبى است ، يا مجموع آنها اشاره به بيعت نبوى و اعمال قالبى است ، و آنها را هدايت به بيعت ولوى ايمانى و اعمال قلبى و سلوك از مقام نفس به مرتبهء قلب مىنمايد . و  « تَجْرِي مِنْ تَحْتِهِمُ الْأَنْهارُ »  اشاره به سير آنان در فوق مرتبهء قلب در مراتب روح و عقل دارد . و  « دَعْواهُمْ فِيها سُبْحانَكَ اللَّهُمَّ »  اشاره به انتهاى سير آنان و آخرين مراتب فناى آنان دارد ، و آن مرتبهء فناى آنها از ذاتشان و از فناى خودشان مىباشد و  « تَحِيَّتُهُمْ فِيها سَلامٌ »  اشاره به بقاى آنها باللّه و فى اللّه مىكند بدون صحو و بقا ، چون در آن مرحله به طور مطلق سلامتى است و  « آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ »  اشاره به حشر آنها به سوى اسم رحمان و بقاى آنها « بالله فى الخلق » جهت تكميل غير است ، و به عبارت ديگر اشاره به سفرهاى چهارگانه آنهاست ، يعنى سفر از خلق به حقّ آنجا كه مىفرمايد :  « آمَنُوا وَ عَمِلُوا الصَّالِحاتِ »  ، و سفر از حقّ به حقّ آنجا كه فرمايد :  « يَهْدِيهِمْ »  تا\r\n\r\n\r\n","description":"","footnote":"\r\n( 1 ) اگر عبارت حاليّه باشد حالت بهشت را توصيف مىكند كه بهشتيان اين گونه‌اند .\r\n","page_name":" 318 ","page_number":318},
  {"content":"\r\n\r\n « سُبْحانَكَ اللَّهُمَّ »  ، و قول خداى تعالى :  « تَحِيَّتُهُمْ فِيها سَلامٌ »  اشاره به سفر در حقّ دارد ، و قول خداى تعالى :  وَ آخِرُ دَعْواهُمْ  اشاره به سفر بالحقّ فى الخلق مىكند ، خداوند اين سفرها را به ما و جميع مؤمنين روزى فرمايد .\r\nترجمه و تفسير آيات 18 - 11\r\n\r\n[ سوره يونس ( 10 ) : آيات 11 تا 18 
  ]\r\nوَ لَوْ يُعَجِّلُ اللَّهُ لِلنَّاسِ الشَّرَّ اسْتِعْجالَهُمْ بِالْخَيْرِ لَقُضِيَ إِلَيْهِمْ أَجَلُهُمْ فَنَذَرُ الَّذِينَ لا يَرْجُونَ لِقاءَنا فِي طُغْيانِهِمْ يَعْمَهُونَ ( 11 ) وَ إِذا مَسَّ الْإِنْسانَ الضُّرُّ دَعانا لِجَنْبِهِ أَوْ قاعِداً أَوْ قائِماً فَلَمَّا كَشَفْنا عَنْهُ ضُرَّهُ مَرَّ كَأَنْ لَمْ يَدْعُنا إِلى ضُرٍّ مَسَّهُ كَذلِكَ زُيِّنَ لِلْمُسْرِفِينَ ما كانُوا يَعْمَلُونَ ( 12 ) وَ لَقَدْ أَهْلَكْنَا الْقُرُونَ مِنْ قَبْلِكُمْ لَمَّا ظَلَمُوا وَ جاءَتْهُمْ رُسُلُهُمْ بِالْبَيِّناتِ وَ ما كانُوا لِيُؤْمِنُوا كَذلِكَ نَجْزِي الْقَوْمَ الْمُجْرِمِينَ ( 13 ) ثُمَّ جَعَلْناكُمْ خَلائِفَ فِي الْأَرْضِ مِنْ بَعْدِهِمْ لِنَنْظُرَ كَيْفَ تَعْمَلُونَ ( 14 ) وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ لا يَرْجُونَ لِقاءَنَا ائْتِ بِقُرْآنٍ غَيْرِ هذا أَوْ بَدِّلْهُ قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي إِنْ أَتَّبِعُ إِلاَّ ما يُوحى إِلَيَّ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ ( 15 )\r\nقُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ فَقَدْ لَبِثْتُ فِيكُمْ عُمُراً مِنْ قَبْلِهِ أَ فَلا تَعْقِلُونَ ( 16 ) فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الْمُجْرِمُونَ ( 17 ) وَ يَعْبُدُونَ مِنْ دُونِ اللَّهِ\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nما لا يَضُرُّهُمْ وَ لا يَنْفَعُهُمْ وَ يَقُولُونَ هؤُلاءِ شُفَعاؤُنا عِنْدَ اللَّهِ قُلْ أَ تُنَبِّئُونَ اللَّهَ بِما لا يَعْلَمُ فِي السَّماواتِ وَ لا فِي الْأَرْضِ سُبْحانَهُ وَ تَعالى عَمَّا يُشْرِكُونَ ( 18 )\r\n\r\nترجمه :\r\nو اگر خدا به عقوبت عمل زشت مردم و دعاى شرّى كه در حقّ خود مىكنند به مانند خيرات تعجيل مىفرمود ، مردم همه محكوم به مرگ و هلاك مىشدند . ليكن ما آنان را كه به لقاى ما اميدوار نيستند ، به همان حال كفر و طغيان مهلت مىدهيم ،\r\nو هرگاه آدمى به رنج و زيانى در افتد همان لحظه به هر حالت كه باشد از نشسته و خفته و ايستاده فورا ما را به دعا مىخواند آنگاه كه رنج و زيانش بر طرف شود باز به حال غفلت و غرور چنان باز مىگردد كه گويى هيچ ما را براى دفع ضرر و رنج خود نخوانده است . همين كفران و غفلت است كه اعمال زشت تبه‌كاران را در نظرشان زيبا نموده است ،\r\nو ما اقوام و مللى را پيش از شما به كيفر ظلمشان سخت به دست هلاك سپرديم و با آنكه پيامبرانى با آيات و معجزات بر آنها آمد باز هيچ ايمان نياوردند ما هم اين‌گونه مردم زشت و بدعمل را به كيفر مىرسانيم ،\r\nسپس بعد از هلاك آنها شما را در زمين جانشين كرديم تا شما را بيازمائيم و بنگريم كه تا چه عمل خواهيد كرد ،\r\nو هرگاه آيات روشن ما بر خلق تلاوت شود منكران معاد كه اميدوار به لقاى ما نيستند به رسول ما اعتراض كرده و گويند :\r\nقرآنى غير از اين بياور يا همين را به قرآن ديگر مبدّل ساز . اى رسول ما در پاسخ آنها بگو : مرا نرسد كه از پيش خود قرآن را\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nتغيير دهم . من فقط از آنچه كه به من وحى مىشود ، پيروى مىكنم . اگر من به پروردگارم عصيان ورزم از عذاب روز بزرگ قيامت سخت مىترسم ،\r\nبگو اى رسول اگر خدا نمىخواست هرگز بر شما اين قرآن را تلاوت نمىكردم و شما را به احكام و حقايق آن آگاه نمىساختم من عمرى از اين پيش ميان شما زيستم آيا عقل و فكرت را به كار نمىبنديد ؟\r\nپس ستمكارتر از آنكه به خدا نسبت دروغ دهد و آيات خدا را تكذيب كند هيچ كس نيست و البتّه ستمكاران را هرگز فلاح و رستگارى نخواهد بود .\r\nايشان بت‌هايى را به غير خدا پرستش مىكنند كه به آنها هيچ ضرر و نفعى نمىرسانند و مىگويند كه اين بتان شفيع ما نزد خدا هستند . اى رسول ما به اينان بگو : شما به دعوى شفاعت بتها مىخواهيد به خدا چيزهايى كه در همهء آسمانها و زمين علم به آن ندارد ، ياد دهيد ؟ ! خدا از آنچه شريك او قرار دهيد منزّه و برتر است .\r\n\r\nتفسير\r\n وَ لَوْ يُعَجِّلُ اللَّهُ لِلنَّاسِ الشَّرَّ  عطف است بر  « إِنَّ الَّذِينَ لا يَرْجُونَ لِقاءَنا »  و فاصله قرار گرفتن  « إِنَّ الَّذِينَ لا يَرْجُونَ لِقاءَنا »  اخلالى به وصل و عطف نمىرساند زيرا آن جواب سؤالى است كه از معطوف عليه ناشى شده است به نحوى كه گويا آن جمله از متعلّقات معطوف عليه است ، گويا كه گفته است : كسانى كه اميد لقاى ما را ندارند حالشان چنين است ، با اينكه حال مؤمنين چنان است ، و اگر ما در رساندن شر و بدى به آنها كه استحقاق آن را داشتند تعجيل مىكرديم در دنيا در حال بهره‌مندى و تمتّع باقى نمىماندند .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n اسْتِعْجالَهُمْ بِالْخَيْرِ  يعنى عجله و شتابى همانند تعجيل خدا براى خير و خوبى آنها كه در اين صورت لفظ « باء » جهت متعدّى كردن فعل است ، يا مقصود اين است : مانند تشويق و وادار كردن خداوند آنها را به عجله در خير يا عجله به خير كه باء بمعنى « فى » يا براى سببيّت است ، يا معنى آيه چنين است : شتاب آنها در درخواست شرّ و بدى مانند شتاب آنها در خير و نيكويى است ، يا اينكه چون شرّ را خير مىپندارند به آن سبب در كار شرّ عجله مىكنند .\r\n لَقُضِيَ إِلَيْهِمْ أَجَلُهُمْ  يعنى هرآينه خداوند قضاى مدّت آنها را به پايان مىبرد ، يا اينكه آخر عمر آنها را كه اجل و مدّت عمر آنها است به پايان مىرساند .\r\n فَنَذَرُ الَّذِينَ لا يَرْجُونَ لِقاءَنا فِي طُغْيانِهِمْ يَعْمَهُونَ  عطف بر  « لَوْ يُعَجِّلُ اللَّهُ »  به اعتبار معنى است ، يعنى خداوند تعجيل نمىكند ، پس كسانى را كه اميد لقاى ما را ندارند وامىگذاريم . . . ، يا جزاء شرط محذوف است ، يعنى هرگاه اجل آنها را به پايان نبريم آنها را وامىگذاريم تا در طغيان و عصيان فروروند .\r\n وَ إِذا مَسَّ الْإِنْسانَ الضُّرُّ دَعانا لِجَنْبِهِ  و هرگاه انسان را زيانى رسد در حالى كه بر جنب و بر پهلو است ما را مىخواند ، كه در اين صورت لام ( در كلمه لجنبه ) به معنى « على » است و مقصود از آن به طور مطلق برخورد بدن بر زمين است خواه بر پهلو باشد يا پشت يا روبرو ، چه وقتى بدن بر زمين دراز كشيد به\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nهر نوع كه باشد در بين عرب و عجم بيشتر به پهلو تعبير مىكنند .\r\n أَوْ قاعِداً أَوْ قائِماً  يا نشسته يا ايستاده يعنى در همهء احوال ، پس لفظ « أو ، يا » براى تفصيل حالات است .\r\n فَلَمَّا كَشَفْنا عَنْهُ ضُرَّهُ  مناسب بود كه چنين بگويد : « فاذا كشفنا » تا اينكه تعقيب آن به شرط مستقبل صحيح باشد ، و لكن عبارت را با شرط ماضى ادا كرد تا اشاره به اين باشد كه رسيدن ضرر و زيان و دعاى بعد از آن خاصيّت و طبيعت انسان است و اين حكم و خوى در ماضى و مستقبل جريان دارد ، گويا كه گفته است : آنگاه كه به انسان ضرر رسد ما را فرا مىخواند ، و به انسان زيان رسيد پس ما را فرا خواند ، وقتى زيان و ضرر را از او بر داشتيم از ما روى بر مىگرداند .\r\n مَرَّ كَأَنْ لَمْ يَدْعُنا إِلى ضُرٍّ مَسَّهُ  كنايه از اعراض انسان و عنايت و توجّه نكردن او به كسى كه محتاج به او و متنعّم به‌وسيله اوست ، اين عبارت در بين عرب و عجم در اين معنى مثل شده است ، و اين در وقتى است كه بعد از آن چيزى ذكر شود كه دلالت بر تشبيه حال محتاج به غير محتاج بكند .\r\n كَذلِكَ  يعنى همانند آن اعمال كه براى كه كسانى كه زيان و ضرر را از آنها بر داشتيم زينت داده شده است ، تا جايى كه ديگر در فكر كسى كه او را براى دفع ضرر فرا خوانده بودند ، نيستند و به كلى از او غافل شدند .\r\n زُيِّنَ لِلْمُسْرِفِينَ ما كانُوا يَعْمَلُونَ  اعمال مسرفين نيز از قبيل پيروى شهوات و فرو رفتن در آن براى آنها زينت داده شد\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nتا آنجا كه در غفلت‌ها واقع شدند .\r\n وَ لَقَدْ أَهْلَكْنَا الْقُرُونَ مِنْ قَبْلِكُمْ لَمَّا ظَلَمُوا  چون با غفلت و عدم اعتنا به خشم و مكر خدا به خود ستم كردند آنها را هلاك كرديم ، و اين تهديد براى غافلان است .\r\n وَ جاءَتْهُمْ رُسُلُهُمْ بِالْبَيِّناتِ  و پيامبران آنها با دلايل روشن به سوى آنها آمدند و آنان از رسولان و دليلهايشان به علّت نهايت غفلتشان بهره‌اى نبردند .\r\n وَ ما كانُوا لِيُؤْمِنُوا  و آنها به دليل نهايت غفلت و فرو رفتن در شهوات ايمان نمىآوردند چون اعمال شهوى آنها را شيطان زينت داده بود .\r\n  كَذلِكَ نَجْزِي الْقَوْمَ الْمُجْرِمِينَ ثُمَّ جَعَلْناكُمْ خَلائِفَ فِي الْأَرْضِ مِنْ بَعْدِهِمْ   بدين‌سان ، جماعت مجرم و گناهكار را به كيفر مىرسانيم . سپس شما را در زمين جانشين آنان ساختيم . يا سپس شما را جانشينانى براى خودمان يا براى گذشتگان قرار داديم .\r\n  لِنَنْظُرَ كَيْفَ تَعْمَلُونَ وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ لا يَرْجُونَ لِقاءَنَا ائْتِ بِقُرْآنٍ غَيْرِ هذا   تا بنگريم كه چگونه عمل خواهيد كرد ؟ و چون آيات روشن بر آنان تلاوت شد ، كسانى كه به لقاى ما امّيد نداشتند ، گفتند : قرآنى غير از اين بياور آنان كسانى هستند كه در جهنّم نفس واقع شده‌اند ، و نفس مانند زن خبيثى است كه به وضع موجود خودش راضى نيست ، و دائما آرزوى وضع ديگرى دارد ، و اينان به اقتضاى فطرت\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nنفس تبديل قرآن را در خواست كردند .\r\n أَوْ بَدِّلْهُ  يعنى اين قرآن را ترك كن و بجاى آن قرآنى بياور كه ما به آن راضى شويم . يا آن را تغيير بده بدين گونه كه آنچه را كه ما راضى نيستيم به چيزى تبديل كن كه ما خشنود شويم .\r\n قُلْ ما يَكُونُ لِي  بگو : من مجاز نيستم و براى من صحيح نيست كه  أَنْ أُبَدِّلَهُ  آن را تغيير بدهم به اينكه اصل آن را ترك كنم ، يا آياتش را مبدّل سازم ، يا بر امتناع از تبديل اكتفا كنم تا دلالت بر اين بكند كه اصلا ترك آن سزاوارتر به امتناع و خوددارى است .\r\n مِنْ تِلْقاءِ نَفْسِي  از القاى نفس بدون امر پروردگارم ، نمىتوانم كارى كنم .\r\n إِنْ أَتَّبِعُ إِلَّا ما يُوحى إِلَيَّ  من جز از وحى پيروى نمىكنم ، يعنى براى من خودى و امر نفس و پيروى از امر نفس وجود ندارد ، زيرا شأن و پيروى من منحصر در امر پروردگارم مىباشد .\r\n إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  من از عصيان و سركشى نسبت به پروردگارم مىترسم ، اين سخن جواب سؤال از علّت است و كنايه از آنهايى است كه گناه مىكنند و از خدا نمىترسند .\r\n قُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ  يعنى اگر خدا مىخواست شما را با زبان من از آن آگاه نمىكرد . در\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nوهلهء اوّل انسان گمان مىكند كه حقّ عبارت اين است كه چنين گفته شود : « لو لم يشأ اللّه ما تلوته » يعنى اگر خدا نمىخواست آن را براى شما نمىخواندم تا مفيد ترتّب عدم تلاوت بر مشيّت باشد ، و از مفهوم آن ترتّب تلاوت بر مشيّت استفاده شود ، در حالى كه مفاد آيه ترتّب عدم تلاوت بر مشيّت است و اين معنى بر حسب مفهوم مستلزم ترتب تلاوت بر عدم مشيّت است ، در حالى كه امر وجودى محتاج به علّت وجودى است ( بايد مىگفت : اگر مىخواست ، مىخواند ) و عدم اصلا علّت نمىخواهد . ( نمىخواندم امر عدمى است پس نمىخواهد ) و اينكه گفته‌اند علّت عدم عدم است از باب مشابهت و تشابه است ، و بر فرض تسليم اقتضاء مىكند كه عدم تلاوت معلّق بر عدم مشيّت باشد نه بر خود مشيّت .\r\nجواب اين است كه خداى تعالى خواست به اين مطلب اشاره كند كه پيغمبر صلّى اللّه عليه و آله شأن و كارى ندارد خواه عدمى باشد و خواه وجودى ، مگر اينكه به مشيّت خداى تعالى بستگى دارد ، و عدم صرف اگر چه داراى علّتى نيست و به چيزى تعلّق و وابستگى ندارد ، و ليكن عدم‌هاى شأنى مانند عدم‌هاى ملكه‌ها مانند امور وجودى مقتضى علّت و وابستگى است ، و هرگاه عدم تلاوت پيامبر صلّى اللّه عليه و آله با اينكه امر عدمى است به مشيّت خداى تعالى متعلّق باشد ، پس تلاوت كه امر وجودى است به طريق اولى متعلّق به مشيّت خواهد شد ، زيرا كه تلاوت يك پديدهء وجودى است و مقتضى علّت و تعلّق است ، و مفهوم آيه تعلّق تلاوت است به عدم مشيّت عدم تلاوت و آن اعمّ از مشيّت\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nتلاوت يا عدم مشيّت است به نحو عموم مطلق .\r\n فَقَدْ لَبِثْتُ  در آن صورت بايد در تلاوت به سر مىبردم ، لفظ « فاء » عاطفه است بر  « لَوْ شاءَ اللَّهُ ما تَلَوْتُهُ »  به ملاحظهء معنى و در عين حال اشعار به سببيّت براى اثبات دارد ، گويا كه گفته است : من آن را تلاوت كردم به مشيّت خدا نه به مشيّت خودم ، و اين ادّعاى من به دليل وجود من در بين شما و ظاهر نشدن چنين چيزى از من در اين مدّت بوده است ، گويا كه به وسيلهء اين سببيّت و با اين استدلال اشاره به دو قياس اقترانى از شكل اوّل و يك قياس استثنايى دارد كه از نتيجهء قياس دوّم گرفته شده كه نقيض تالى آن استثناء شده است و صورت قياس چنين است :\r\nاگر قرآن به سبب پيروى از وحى و مشيّت خدا نبود هرآينه ساخته و پرداختهء پيش خودم مىشد ، و هر چه كه از ساخته و پرداختهء خودم باشد بايد قبل از نزول قرآن نيز از من ظهور پيدا مىكرد و نتيجه مىدهد كه اگر به مشيّت خدا نباشد بايد قبل از قرآن مانند آن از من ظاهر مىشد و هرگاه قبل از قرآن چنين چيزى از من ظاهر مىشد ، شما مىديديد و مىشنيديد و لكن چيزى از من نديديد و من  فِيكُمْ عُمُراً مِنْ قَبْلِهِ  عمرى را قبل از قرآن به مدّت چهل سال در ميان شما سپرى كردم و در اين چهل سال امثال قرآن از من ظاهر نشد و شما چيزى از من نشنيديد .\r\n أَ فَلا تَعْقِلُونَ  آيا با عقلهايتان درك نمىكنيد ، يا با عقولتان در مدركاتتان تصرّف نمىكنيد ، يا اينكه آيا عاقل نمىشويد ! ؟\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ  كنايه از خودش و از آنها بر سبيل ترديد است بنا بر طريقهء انصاف با خصم ، و اين بعد از آن است كه ثابت نمود كه او افترا زننده نيست ، گويا كه گفته است : اگر من افترا زننده به خدا باشم چنان كه شما با كنايه اين مطلب را مىگوئيد پس من در اين صورت ظالم‌ترين مردم هستم ، و اگر من آيات و نشانه‌هاى خدا را آوردم و شما آن را تكذيب مىكنيد در اين صورت شما ظالم‌ترين مردم مىباشيد .\r\nممكن است هر دو عبارت تكذيب و افترا كنايه از آنها باشد ، و لفظ « أو » براى تفصيل است نه تشكيك ، گويا پس از آنكه ثابت شد كه من افترا زننده نيستم پس شما ظالم‌ترين مردم هستيد از آن جهت كه بر خدا افتراء بستيد كه خدايانى براى خودتان نصب كرده و آيات خدا را تكذيب كرديد .\r\n إِنَّهُ لا يُفْلِحُ الْمُجْرِمُونَ  اين عبارت در موضع تعليل است ( يعنى به همين دليل كه شما افتراء مىزنيد پس مجرم هستيد و چون مجرم هستيد خدا شما را رستگار نمىكند . )  وَ يَعْبُدُونَ  عطف است به ملاحظهء معنايى كه از كنايه مقصود است ، يعنى آنها افتراء مىبندند و تكذيب مىكنند و گناه مىكنند و غير خدا را عبادت مىكنند .\r\n مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ  جز خدا چيزى را مىپرستند كه نه مىتواند به آنها ضرر برساند و نه مىتواند سود برساند ، از قبيل عبادت بت‌ها و ستاره‌ها مانند عبادت\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبندگان و پرستش هواها و رأىها و شيطان‌ها و از نوع عبادت و پيروى و متابعت و پرستش كسانى كه خداوند آنها را نصب نكرده است مانند رؤساى دنيوى و دينى كه به خيال خودشان عبادت و اطاعت مىكنند .\r\nمقصود از نفى ضرر و نفع ، نفى چيزى است كه آنها آن را ضرر و نفع خيال كردند ، از چيزهائى كه به دنيايشان بر مىگردد با قطع نظر از پرستش آنها و گرنه خود پرستش آنها نهايت ضرر را به آنها مىزند .\r\nو آنها مىگويند :  وَ يَقُولُونَ هؤُلاءِ شُفَعاؤُنا عِنْدَ اللَّهِ  اينان شفيعان ما نزد خدا هستند چنان كه بت‌پرست مىگويد :\r\nبت‌هاى ما شفيعان ما نزد خدا مىباشند . و همان‌طور كه بيشتر صابئىها مىگويند كه ، ستارگان شفيعان ما هستند بعضى مىگويند : آنها قديم و مستقلّ در الهيّت هستند . چنان كه زردشتىها مىگويند آتش نزد خدا از ما شفاعت مىكند . ( آنان آتش را مظهر نور حقّ مىدانند ) همين طور كسانى كه از رؤساى دينى ساخته و پرداختهء خودشان را اطاعت مىكنند ، مىگويند :\r\nاينان واسطه‌هايى بين ما و خدا هستند . همچنين كسانى كه از هواها و شياطين پيروى مىكنند و آن را به صورت اعمال شرعى كه ناشى از پيروى نفس و شياطين است بروز مىدهند مىگويند :\r\nآن اعمال وسايل بين ما و بين خدا و اسباب قرب ما به خداست .\r\nدر حالى كه آنها وسايل شيطان و اسباب نزديك به دوزخ و آتش است .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n قُلْ  از باب استهزاء بگو :  أَ تُنَبِّئُونَ اللَّهَ بِما لا يَعْلَمُ فِي السَّماواتِ وَ لا فِي الْأَرْضِ  آيا خدا را به شفيعان از جهت شفاعت آنها ، يا به شفاعت آنها آگاه مىسازيد ؟ يعنى اينكه آنچه در آسمان و زمين است براى خدا معلوم است ، و چيزى كه براى خدا معلوم نباشد وجود ندارد .\r\n سُبْحانَهُ وَ تَعالى عَمَّا يُشْرِكُونَ  خداى تعالى منزّه است از آنچه كه به او شرك مىآورند .\r\nترجمه و تفسير آيات 24 - 19\r\n\r\n[ سوره يونس ( 10 ) : آيات 19 تا 24 
  ]\r\nوَ ما كانَ النَّاسُ إِلاَّ أُمَّةً واحِدَةً فَاخْتَلَفُوا وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ فِيما فِيهِ يَخْتَلِفُونَ ( 19 ) وَ يَقُولُونَ لَوْ لا أُنْزِلَ عَلَيْهِ آيَةٌ مِنْ رَبِّهِ فَقُلْ إِنَّمَا الْغَيْبُ لِلَّهِ فَانْتَظِرُوا إِنِّي مَعَكُمْ مِنَ الْمُنْتَظِرِينَ ( 20 ) وَ إِذا أَذَقْنَا النَّاسَ رَحْمَةً مِنْ بَعْدِ ضَرَّاءَ مَسَّتْهُمْ إِذا لَهُمْ مَكْرٌ فِي آياتِنا قُلِ اللَّهُ أَسْرَعُ مَكْراً إِنَّ رُسُلَنا يَكْتُبُونَ ما تَمْكُرُونَ ( 21 ) هُوَ الَّذِي يُسَيِّرُكُمْ فِي الْبَرِّ وَ الْبَحْرِ حَتَّى إِذا كُنْتُمْ فِي الْفُلْكِ وَ جَرَيْنَ بِهِمْ بِرِيحٍ طَيِّبَةٍ وَ فَرِحُوا بِها جاءَتْها رِيحٌ عاصِفٌ وَ جاءَهُمُ الْمَوْجُ مِنْ كُلِّ مَكانٍ وَ ظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنْجَيْتَنا مِنْ هذِهِ لَنَكُونَنَّ مِنَ الشَّاكِرِينَ ( 22 ) فَلَمَّا أَنْجاهُمْ إِذا هُمْ يَبْغُونَ فِي الْأَرْضِ بِغَيْرِ الْحَقِّ يا أَيُّهَا النَّاسُ إِنَّما بَغْيُكُمْ عَلى أَنْفُسِكُمْ مَتاعَ الْحَياةِ الدُّنْيا ثُمَّ إِلَيْنا مَرْجِعُكُمْ فَنُنَبِّئُكُمْ بِما كُنْتُمْ تَعْمَلُونَ ( 23 ) إِنَّما مَثَلُ الْحَياةِ الدُّنْيا كَماءٍ\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nأَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ مِمَّا يَأْكُلُ النَّاسُ وَ الْأَنْعامُ حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلاً أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ كَذلِكَ نُفَصِّلُ الْآياتِ لِقَوْمٍ يَتَفَكَّرُونَ ( 24 )\r\n\r\nترجمه :\r\nمردم يك طايفه بيش نبودند پس از آن فرقه فرقه شدند و اگر كلمهء پروردگارت ( حكم ازلى ) مقدّم بر اين‌ها نبود ، هرآينه در ميان آنها در آنچه اختلاف داشتند حكم به هلاكت كافران و مجازات آنان داده مىشد ،\r\nمنكران رسول گويند چرا بر او آيت و معجزه‌اى از جانب خدا نيامد پاسخ ده كه داناى غيب خداست . شما كافران منتظر عذاب خدا باشيد من هم با شما منتظر نصرت او مىباشم ،\r\nما هرگاه بر آدمى بعد از آنكه او را رنج و زيانى رسيد - رحمتى فرستيم آيا در اين صورت بايد براى محو آيات و رسولان مكر و سياست به كار برند ؟ اى رسول ما بگو :\r\nمكر و سياست الهى كامل‌تر و سريع‌تر است كه رسولان ما مكرهاى شما را خواهند نوشت ،\r\nخدا را ياد كنيد كه اوست آنكه شما را در برّ و بحر سير مىدهد تا آنگاه كه در كشتى نشينيد و باد ملايمى كشتى را به حركت آرد و شما شادمان و خوشوقت باشيد ، كه ناگاه باد تندى بوزد و كشتى از هر جانب به امواج خطر در افتد و خود را در ورطهء هلاكت ببينيد ، آن زمان خدا را به اخلاص و دين فطرت بخوانيد كه بار الها اگر ما را از اين خطر نجات بخشى ، ديگر هميشه از سپاسگزاران خواهيم بود .\r\nپس از آنكه ما نجاتشان داديم باز در زمين به ناحقّ ستمگرى آغاز كنند\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nاى مردم بدانيد در پى اين متاع فانى دنيا شما هر ظلم و ستم كنيد ، منحصرا به نفس خويش كنيد . آنگاه در آخرت كه به سوى ما باز مىگرديد ، شما را به آنچه كرده‌ايد آگاه مىسازيم ،\r\nمحقّقا در مثل زندگانى دنيا به آبى ماند كه از آسمانها فروفرستاديم تا به آن باران انواع مختلف گياه زمين از آنچه آدميان و حيوانات تغذيه كنند برويد تا آنگاه كه زمين از خرّمى و سبزى به خود زيور بسته و آرايش كرده و مردمش خود را بر آن قادر و متصرف پندارند كه ناگهان فرمان ما به شب يا روز دررسد و آن زيور زمين را درو كند و چنان خشك شود كه گويى ديروز در آن هيچ نبوده است اين گونه خدا آياتش را براى اهل فكرت روشن بيان مىكند .\r\n\r\nتفسير\r\n وَ ما كانَ النَّاسُ إِلَّا أُمَّةً واحِدَةً  يعنى مردم قبل از بعثت رسولان بشرى ، بر طبق مقتضيّات شهوات نفوس خود حركت مىكردند ، و متوجّه همان شهوات بودند ، و پس از بر انگيخته شدن رسولان گروهى به خيرات اخروى انسانى كه پيامبران به سوى آن دعوت مىكردند تمايل پيدا كردند . گروهى نيز از قبول آن خوددارى ورزيدند .\r\n فَاخْتَلَفُوا  در نتيجه مردم مختلف شدند ، و قبل از بعثت رسولان باطنى كه عبارت از عقول هستند بر طبق مقتضيّات حيوانى حركت مىكردند و قاصد مقتضيّات حيوانى بودند ، ولى پس از آنكه رسولان باطنى برانگيخته شدند گروهى نيروهايشان را به چيزى منصرف كردند كه رسولان باطنى به آن فرا خواندند ، و گروهى نيز همچنان به حالت سابق باقى ماندند ، و در بين آنان\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nاختلاف افتاد و نزاع كردند و با همديگر به پيكار پرداختند .\r\n وَ لَوْ لا كَلِمَةٌ سَبَقَتْ مِنْ رَبِّكَ  مقصود از كلمه مهلت‌ها و اجل‌هاى مؤخر و معين آنهاست كه در نوشته‌هاى ملائكه‌اى كه در رحم‌هاى مادران تصوير مىسازند سبقت گرفته ، يا اينكه ثبت آن در الواح و اقلام عالى پيشى گرفته است .\r\n لَقُضِيَ بَيْنَهُمْ فِيما فِيهِ يَخْتَلِفُونَ  يعنى اگر چنين نبود هرآينه حكم به اظهار حقّ و باطل و تميز دادن حقّ از باطل مىشد .\r\n وَ يَقُولُونَ  از باب استهزاء يا پشت گرمى مىگويند :\r\n لَوْ لا أُنْزِلَ عَلَيْهِ آيَةٌ مِنْ رَبِّهِ  چرا بر محمّد صلّى اللّه عليه و آله نشانه‌اى از پروردگارش نازل نمىشود . از آن نشانه‌هائى كه ما پيشنهاد كرديم ، يا از نشانه‌هايى كه دلالت بر رسالت او بكند .\r\n فَقُلْ  لفظ « فاء » جواب شرط محذوف يا شرط متوهّم است . يعنى اگر چنين گفتند تو بگو :\r\n إِنَّمَا الْغَيْبُ لِلَّهِ  علم غيب مخصوص خداست ، نه من مىدانم و نه شما مىدانيد و نه مفاسد و مصالحى را كه بر فرستادن آيه و نشانه مترتّب مىشود مىدانيد ، و چون او مىداند آيتى نمىفرستد كه در فرستادن آيت مفاسد و در ترك آن مصالحى باشد .\r\nيا اينكه عالم غيب ملك خداست و من نمىتوانم در آن تصرف كنم و تسلّطى هم بر او ندارم تا بتوانم به پيشنهاد شما جواب مثبت داد . يا آنچه را كه مىخواهم نازل نمايم . بنا بر اين من و شما در اين مساوى هستيم .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n فَانْتَظِرُوا  پس منتظر نزول آيه باشيد . لفظ « فاء » در اينجا مانند جملهء سابق است .\r\n إِنِّي  يعنى من هم  مَعَكُمْ مِنَ الْمُنْتَظِرِينَ  مانند شما از منتظرين هستم و محتمل است كه قول خدا  « فَقُلْ إِنَّمَا الْغَيْبُ . . . »  از باب مماشات و مداراى با آنها نباشد . بلكه تهديد بر استهزاى آنها باشد ، و معنى آن اين است كه غيب براى خداست و از آن آنچه را كه مىخواهد از عذاب من و عذاب شما و رحمت به من و به شما نازل مىكند ، پس منتظر نزول عذابش باشيد كه من هم با شما از منتظرين هستم ، و تهديد آنها با آيهء آينده اين معنى را تأييد مىكند .\r\n وَ إِذا أَذَقْنَا النَّاسَ رَحْمَةً  يعنى وقتى به مردم توسعه و صحّت و امنيّت را چشانديم ، زيرا كه همهء اين‌ها از آثار رحمت است اگر چه گاهى نقمت مىشود يا اينكه در نظرهاى كوتاه آنها كه از ادراك غايات عاجز است اين چيزها رحمت است .\r\n مِنْ بَعْدِ ضَرَّاءَ مَسَّتْهُمْ  ضرّاء ضدّ رحمت است يعنى ضدّ همان معانى كه براى رحمت آورده شد .\r\n إِذا لَهُمْ مَكْرٌ فِي آياتِنا  يعنى آيات كبراى بشرى يا صغراى آفاقى و انفسى و تدوينى ، چه انسان اگر ببيند مستغنى شده است طاغى و ستمگر مىشود . و مكر در آيات كبرى به اين است كه با حيله‌هاى مخفى ضرر برساند و در آيات صغرى در معجزات به اين است كه آن معجزه‌ها را حمل بر جادو و مانند آن از وجوه مخفى بكند ، و مكر در غير آيات كبرى و صغرى به\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمخفى كردن و تلبيس آنها بر غير يا تأويل آنها بر مقتضاى شهواتشان مىباشد .\r\n قُلِ اللَّهُ أَسْرَعُ مَكْراً  يعنى مكر خدا نافذتر و سابق‌تر است ، زيرا مكر شما در آيات در حقيقت مكر خدا دربارهء شماست ، پس مكر خدا در هر حال سابق‌تر از مكر شماست ، و نسبت مكر به خدا از باب مشاكلت يا مشابهت است ، و گرنه مكركننده به كسى گفته مىشود كه از آشكار كردن مخاصمه و دشمنى عاجز باشد و از آشكار كردن به مخفى كردن روى مىآورد .\r\n إِنَّ رُسُلَنا يَكْتُبُونَ ما تَمْكُرُونَ  تهديد آنهاست بدين گونه كه آنچه را كه خيال مىكنند بر خدا مخفى است بواسطهء رسولان ظاهر مىشود تمكرون به صيغه مخاطب كه بر گرداندن سخن است از غايب ( لهم ) به مخاطب يعنى از پيامبر صلّى اللّه عليه و آله به سوى آنان كه مورد خطاب هستند جهت التفات از غيبت است به تكلّم ، تا اينكه در انذار رساتر باشد . و آن جواب سؤالى است كه از جملهء سابق ناشى مىشود ، گويا كه گفته شده : آيا خدا مىداند كه ما مكر مىكنيم تا در حقّ ما مكر كند ؟ و او جواب مىدهد : بلى فرستادگان ما مىنويسند .\r\n هُوَ الَّذِي يُسَيِّرُكُمْ  به منزلهء تأكيد و اضراب از جملهء نارساتر به رساتر در جواب است ، گويا كه گفته است : بلكه ما مكر شما را بدون واسطهء رسولان نيز مىدانيم و شما بر حسب فطرت به اين مطلب آگاهى داريد ، زيرا كه اين ما هستيم كه شما را سير مىدهيم . چه ، سير دادن مستلزم علم به نكته‌ها و دقايق\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nحالات سيركننده و محل سير و غايت سير است ، و آنگاه كه پردهء خيال از شما بر داشته شود اين معنى را مىفهميد ، زيرا شما خدا را وقت انقطاع وسايل و نااميدى از حيله‌هاى خيال مىخوانيد بنا بر اين مىدانيد كه او حال شما و دعاى شما را مىداند و قدرت بر اجابت شما را دارد ، و مىتواند بلا را از شما دفع كند ، پس شما او را مىخوانيد در حالى كه از اغراض خيال خالص و رها هستيد ، ولى هنگامى كه خداوند بلا را از شما برداشت و خيال مجدّدا بر شما مسلّط گشت آن علم فطرى شما با اغراض خيالى و هواهاى نفسانى شما محجوب و پوشيده مىشود ، و در نتيجه غير خدا را با خدا شريك قرار مىدهيد .\r\nبنا بر اين جمله تأكيد جواب و در نتيجه رسوايى براى آنهاست .\r\nمقصود از سير دادن خداى تعالى تمكين آنها از سير است بدين گونه كه اسباب داخلى آن را فراهم مىسازد از قبيل قوّه‌هاى علّامه و عمّاله ، و همچنين اسباب خارجى را آماده مىكند از قبيل مسطّح كردن زمين و تسخير مركبها ، و قرار دادن ما يحتاج او از قبيل خوردنى و آشاميدنى و پوشيدنى از چيزهايى كه نقل و انتقال در آنها ممكن است .\r\nيا اينكه مىگوئيم هر متحرّكى حتما به محرّك نيازمند است ، و محرّك اوّل در حركات اختيارى عبارت از نفس است كه همهء نيروها در خدمت آن است ، و نفس نسبت به خدا مانند ساير قوا و نيروها نسبت به نفس است كه در هيچ شأنى از شئون داراى استقلال نيست ، پس همان‌طور كه كار همهء نيروها در\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nحقيقت به نفس نسبت داده مىشود بلكه نفس ( نسبت به ساير قوا ) سزاوارتر است كه كارها به او نسبت داده شود ، همچنين است فعل نفس نسبت به خداى تعالى . پس سيردهنده اگر چه اوّلا و بالذّات نفس است و لكن در حقيقت خداى تعالى است و نفس مانند وسيلهء اوست ، بنابراين نسبت سير دادن به خداى تعالى به طريق حصر صحيح مىشود .\r\n فِي الْبَرِّ وَ الْبَحْرِ حَتَّى إِذا كُنْتُمْ فِي الْفُلْكِ وَ جَرَيْنَ بِهِمْ بِرِيحٍ طَيِّبَةٍ وَ فَرِحُوا بِها  مجدّدا عبارت را از مخاطب ( كنتم ) به غايب برگرداند ( بهم ) تا شامل حال همه افراد شود .\r\n جاءَتْها رِيحٌ عاصِفٌ وَ جاءَهُمُ الْمَوْجُ مِنْ كُلِّ مَكانٍ  يعنى از هر جاى دريا باد تندى آمد كه مقصود از همهء اطراف كشتى است .\r\n وَ ظَنُّوا  ظن پيدا كردند ( در اينجا ) يعنى يقين نمودند چون بارها در گذشته گفتيم كه علوم نفس اگر يقينى باشد ظنون و گمانهاست ، يا اينكه مراد حقيقت ظنّ و گمان است ، زيرا كه ظاهر امواج اگر چه موجب يقين آنهاست و ليكن اميد آنها به غيب كه فطرتا علم به آن و به قدرت بر نجات دادن آنها دارند موجب پديدار شدن احتمال نجات است .\r\n أَنَّهُمْ أُحِيطَ بِهِمْ  يعنى هلاك و نابود شدند ، و تعبير به ماضى براى اشاره به تحقّق هلاك است ، گويا كه هلاكت واقع شده است ، و اين معنى مؤيّد اين است كه ظنّ به معنى يقين باشد . لذا اين جملهء « احيط بهم » مثل در هلاكت و نابودى شده\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nاست ، و اصل آن از اين جهت است كه مىگويند : دشمن به او احاطه پيدا كرده است ، به نحوى كه ديگر راه رهايى ندارد .\r\n دَعَوُا اللَّهَ  بدل از « ظنّوا » است از نوع بدل اشتمال « 1 » ، يا جواب سؤال مقدّر است ، گويا كه گفته شده : چه كار كردند ؟\r\n مُخْلِصِينَ لَهُ الدِّينَ  منظور از دين راه دعاء يا راه نفس به سوى خدا يا اعتقاد توحيد و سائر عقائد دينى است ، يا آن ملّت و دينى است كه از پيامبرشان به عنوان دين اخذ كرده‌اند ، و در وجه اخلاص در گذشته گفتيم كه تسلّط خيال و تصرّف آن موجب شرك ظاهر و باطن است و هنگامى كه بلاء متراكم گشته و امواج آن متلاطم شود ، و اسباب و چاره‌ها قطع گردد از شيطان فرار كرده و مىگويد : من چيزى را مىبينم كه شما نمىبينيد من از خدا ، پروردگار عالميان مىترسم ، در اينجا است كه توحيد فطرى بدون معارض و بدون حجاب باقى مىماند .\r\n لَئِنْ أَنْجَيْتَنا مِنْ هذِهِ لَنَكُونَنَّ مِنَ الشَّاكِرِينَ  تفسير آن چيزى است كه خدا را به خاطر آن مىخوانند و آن حذف شده است ، تقدير آيه چنين بوده است . ( دعوا الله بشيء لئن أنجينا ) يعنى خدا را فرا خواندند به چيزى كه عبارت از اين است اگر ما را نجات دهى از شكرگزاران خواهيم بود . يا اينكه مفعول لفظ قول است كه محذوف است و حال .\r\n\r\n\r\n","description":"","footnote":"\r\n( 1 ) اگر بدل اشتمال باشد درباره « ظنّوا » توضيح مىدهد تا چگونگى گفتن را معلوم دارد يا گمان شود كه مىگويد . يا شامل گمان يا يقينى مبتنى بر دعايى از روى اخلاص باشد .\r\n","page_name":" 338 ","page_number":338},
  {"content":"\r\n\r\n فَلَمَّا أَنْجاهُمْ إِذا هُمْ يَبْغُونَ فِي الْأَرْضِ  يعنى وقتى خدا آنها را نجات داد از شكر خارج شدند و قسمشان را شكستند ، و عهدشان را نقض نمودند ، چون آن خيال و چاره‌ها و پرده‌ها و حجاب‌ها دوباره به سوى آنان بازگشت .\r\n« بغى عليه » يعنى تعدّى و ظلم نمود . « بغى و عدل عن الحقّ » يعنى قدرت طلبى و ستمگرى كرد و دروغ گفت . « بغى فى مشيه » يعنى در راه رفتن تكبّر كرد و سرعت گرفت بغاه يعنى او را فرا خواند و طلب نمود . همهء اين معانى در اينجا مناسب است .\r\n بِغَيْرِ الْحَقِّ  مقيّد كردن « بغى » به هر معنى كه باشد گاهى به حقّ است مثل آنچه كه از اهل حقّ ديده مىشود از قبيل تجاوز از حدّ و صورت ظلم و عدول از حقّ در ظاهر از باب تقيّه ، و قدرت طلبى و دروغ در جاى خودش ، و تكبّر در موقع خودش و طلب دنيا به امر پروردگار . ( كه همه اين‌ها « بغى » به معناى حقّ و درست آن است ، امّا در اينجا به معنى تجاوز ناحقّ است )  يا أَيُّهَا النَّاسُ  پس از آنكه آنها را ذمّ نمود كه مرتكب نقض عهد و بغى شده‌اند با نداء متوجّه به آنها شد و ذكر نمود كه گناه و و بال سركشى آنها به خودشان برمىگردد تا اينكه بهتر رادع و مانع آنها شود .\r\n إِنَّما بَغْيُكُمْ عَلى أَنْفُسِكُمْ  يعنى سركشى و ستم شما به خودتان بر مىگردد و در حقيقت از خودتان به كسى ديگر تجاوز نمىكند ، زيرا انسان مادامىكه قواى خودش را با جلو گيرى از اطاعت و پذيرش عقل فاسد و تباه نسازد ، غيرش را فاسد\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nنمىسازد ، و افساد غير اگر چه در ظاهر افساد غير است ولى در حقيقت اصلاح او است ، نه افساد ، پس « بغى » فقط منجر به افساد خود سركش متجاوز مىشود .\r\nبنا بر اين لفظ ( على أنفسكم ) خبر از ( بغيكم ) مىباشد ، و وجوه ديگرى از اعراب نيز در آن محتمل است ، مثل اينكه ( بغيكم ) به معنى ( أو ) باشد و در آن معنائى تضمين شود كه مقتضى تعلّق به على باشد و جار و مجرور متعلّق به آن باشد .\r\n( متاع الحياة الدّنيا ) لفظ ( متاع ) يا مرفوع و خبر از ( بغيكم ) مىباشد « 1 » ، يا اينكه ( على أنفسكم ) خبر باشد ، و ( متاع الحياة الدنيا ) خبر بعد از خبر « 2 » ، يا خبر مبتداى محذوف باشد « 3 » و حال از ضمير مستتر در ظرف ، يا جمله مستأنفه باشد .\r\nو بنا بر اينكه ( متاع الحياة الدّنيا ) منصوب خوانده شود خبر عبارت از ظرف است و ( متاع الحياة الدّنيا ) نايب مصدر ( بغيكم ) است ، يا مصدر فعل محذوف است حال باشد يا مستأنف ، يا منصوب بر ذمّ است يعنى ذمّ متاع حيات دنيا .\r\nو بنا بر قرائت نصب ( متاع ) احتمال دارد مفعول ( بغيكم ) نيز باشد وجوه ديگرى نيز محتمل است كه بعيد است ، مانند اينكه ظرف لغو باشد و ( متاع الحياة الدّنيا ) مرفوع باشد يا منصوب ، به وجوهى غير از وجه خبر بودن ، و نيز يكى از وجوه بعيد اين است كه خبر محذوف باشد مانند لفظ « محذور » يا « ثقل » يا « و بال »\r\n\r\n\r\n","description":"","footnote":"\r\n( 1 ) در اين صورت معنى آيه اين است كه درباره بغى خبر دهد كه به خاطر متاع دنيا مىباشد .\r\n( 2 ) اگر چنين باشد . بغى و سركشى در شماست و آن به سبب متاع حيات دنياست .\r\n( 3 ) مبتداى محذوف ممكن است ذلك باشد يعنى آن متاع دنياست كه موجب « بغى » آن .\r\n","page_name":" 340 ","page_number":340},
  {"content":"\r\n\r\n مَتاعَ الْحَياةِ الدُّنْيا ثُمَّ إِلَيْنا مَرْجِعُكُمْ فَنُنَبِّئُكُمْ بِما كُنْتُمْ تَعْمَلُونَ  جواب سؤالى است كه از نكوهش به كالاى زندگى دنيوى ناشى مىشود ، لذا به دنبال آن زندگى چگونگى دنيوى را باز كرده مىگويد :  إِنَّما مَثَلُ الْحَياةِ الدُّنْيا كَماءٍ  يعنى زندگى دنيا مانند آبى است كه ،  أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ  از آسمان فرومىفرستيم ، سپس با گناه زمين مخلوط مىشود اختلاط نبات زياد شدن آنها و تداخل انواع مختلف آن است ، چنانچه بعضى با بعضى ديگر آميخته مىشود .\r\n مِمَّا يَأْكُلُ النَّاسُ وَ الْأَنْعامُ حَتَّى إِذا أَخَذَتِ الْأَرْضُ زُخْرُفَها  يعنى زمين رنگهاى نبات و گياهش را به خود گرفت ، چه كه زخرف زمين عبارت از رنگهاى نبات آن است .\r\n وَ ازَّيَّنَتْ  به اصناف نبات و گياه و گلها و سبزيها و به رنگهاى سبزه‌ها و گلهاى مختلف و اشكال و اختلاط آن مزيّن شده به نحوى كه نگاه‌كنندهء به آن را به شگفت وامىدارد .\r\n وَ ظَنَّ أَهْلُها  يعنى اهل زمين يا اهل زخرف ، چون « زخرف » اگر چه مذكّر است ولى به اعتبار معنى كه عبارت از الوان نبات است ، وقتى به لفظ « ارض » اضافه شود جائز مىشود كه ضمير مؤنّث به آن بر گردد .\r\n أَنَّهُمْ قادِرُونَ عَلَيْها  گمان كردند كه آنها قدرت بر زمين دارند به اينكه آن را برويانند و گياهانش را نمو دهند و آنها را نگهدارند تا از آنها بهره‌بردارى كنند ، يا اينكه بر زخرف ( گياه\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nزمين ) قدرت و توانائى دارند به روياندن و نگهداشتن و اين گمان آنها ناشى از كمال غفلت و غرور آنها به تدبيرشان است .\r\n أَتاها أَمْرُنا لَيْلًا أَوْ نَهاراً  يعنى امر ما به زمين يا به زخرف شب يا روز فرود آيد كه منظور از فرود آمدن امر به هلاك كردن و استيصال به‌وسيله مرض‌ها و آفت‌ها مىباشد . چه در شب و چه در روز ( چه پنهان و چه آشكارا ) .\r\n فَجَعَلْناها حَصِيداً  ضمير « جعلناه » به زخرف بر مىگردد و حصيد يعنى دروشده ، فعيل در اينجا بمعنى مفعول است و مذكّر و مؤنّث نيز در آن يكسان است ، و آن در لغت اسم چيزى است كه انسان با آهن آن را درو مىكند ، ولى مثل شده است در هر چيزى كه استيصال و ريشه كن شده باشد به نحوى كه چيزى از آن باقى نماند .\r\n كَأَنْ لَمْ تَغْنَ  گويا كه نروييده يا اصلا چيزى نبوده .\r\n بِالْأَمْسِ  يعنى قبل از آن زمان ، اين جمله نيز مثل شده براى زمان نزديك .\r\nبدان كه اين تمثيل از بهترين اقسام آن است ، چون جميع اجزاء مثال با آنچه كه مثال براى آن زده شده در تشبيه مطابقت دارد ، چون نفس انسانى كه از آسمان ارواح نازل مىشود مانند آبى است كه از آسمان دنيا نازل مىشود ، و بدن انسان مانند زمين است در استقرار نفس . آب و قواى آن مانند نبات زمين است كه در اختلاف انواع آن . مغرور شدن انسان به قوّت نيروهايش و اشتداد آن مانند مغرور شدن اهل زمين است به زينت و زخرف\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nآن . استيصال قواى انسان به علّت اجل ، مانند استيصال انواع نباتات است به سبب آفت .\r\n كَذلِكَ نُفَصِّلُ الْآياتِ  اين چنين آيات عالم كبير و عالم صغير را مىگستريم .\r\n لِقَوْمٍ يَتَفَكَّرُونَ  براى كسانى كه نيروهايشان را در معلوماتشان استعمال مىكنند به‌وسيله جمع خاطر به يك امر و تفريق از امور ديگر كه به اعتبار استخدام قوّهء عاقله به آن مفكّره ، و به اعتبار استخدام واهمه متخيّله گفته مىشود ، زيرا كه تفكّر عبارت از استعمال قوّهء متفكّره يا متخيّله است در تصرّف در معلومات .\r\nامّا غفلت‌پيشگان امثال اين آيات و نشانه‌هاى متراكم و متداخل و متوافق و متخالف را درك نمىكنند .\r\nترجمه و تفسير آيات 30 - 25\r\n\r\n[ سوره يونس ( 10 ) : آيات 25 تا 30 
  ]\r\nوَ اللَّهُ يَدْعُوا إِلى دارِ السَّلامِ وَ يَهْدِي مَنْ يَشاءُ إِلى صِراطٍ مُسْتَقِيمٍ ( 25 ) لِلَّذِينَ أَحْسَنُوا الْحُسْنى وَ زِيادَةٌ وَ لا يَرْهَقُ وُجُوهَهُمْ قَتَرٌ وَ لا ذِلَّةٌ أُولئِكَ أَصْحابُ الْجَنَّةِ هُمْ فِيها خالِدُونَ ( 26 ) وَ الَّذِينَ كَسَبُوا السَّيِّئاتِ جَزاءُ سَيِّئَةٍ بِمِثْلِها وَ تَرْهَقُهُمْ ذِلَّةٌ ما لَهُمْ مِنَ اللَّهِ مِنْ عاصِمٍ كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً أُولئِكَ أَصْحابُ النَّارِ هُمْ فِيها خالِدُونَ ( 27 ) وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا مَكانَكُمْ أَنْتُمْ وَ شُرَكاؤُكُمْ فَزَيَّلْنا بَيْنَهُمْ وَ قالَ شُرَكاؤُهُمْ ما كُنْتُمْ إِيَّانا تَعْبُدُونَ ( 28 ) فَكَفى بِاللَّهِ شَهِيداً بَيْنَنا وَ بَيْنَكُمْ إِنْ كُنَّا عَنْ عِبادَتِكُمْ لَغافِلِينَ ( 29 )\r\nهُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ وَ ضَلَّ عَنْهُمْ ما كانُوا يَفْتَرُونَ ( 30 )\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nترجمه :\r\nو خدا همهء خلق را به سر منزل سعادت و سلامت مىخواند و هر كه را مىخواهد به لطف خاصّ به راه مستقيم هدايت مىكند ،\r\nمردم نيكوكار به نيكوترين پاداش عمل خود و زيادت لطف خدا نائل شوند و هرگز بر رخسار پاكشان گرد خجلت و ذلّت ننشيند و آنان اهل بهشت و در آنجا تا ابد متنعّمند ،\r\nو كسانى كه مرتكب اعمالى بد شدند ، به‌اندازهء همان اعمال مجازات شوند و به خوارى و رسوائى در افتند و نگهبانى از عذاب خدا نيابند ، گوئى روى سياه آنها قطعه‌اى از شب ظلمانى است . آنان اهل آتش دوزخند ، و در آن هميشه معذّبند .\r\nو ما روزى همهء خلق را در قيامت جمع آريم ، آنگاه به مشركان با قهر و عتاب گوييم شما و بتهايتان در مكان خود بايستيد . سپس ميانشان جدايى افكنيم و آنگاه بتان و ساير معبودان باطل زيان گشوده و گويند شما مشركان هرگز ما را پرستش نكرديد ،\r\nپس در اين ادّعا شهادت و حكم خدا ميان ما و شما كفايت كند ، كه ما از پرستش بتان شما غافل بوديم ،\r\nدر آن روز هر شخصى جزاء اعمال نيك و بدى كه پيش از اين كرده خواهد ديد و همه به سوى معبود و مولاى حقيقى خود باز مىگردند و خدايان باطل كه به دروغ خدا مىانگاشتند ، همه نابود شوند .\r\n\r\nتفسير\r\n وَ اللَّهُ يَدْعُوا إِلى دارِ السَّلامِ  عطف است بر\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n« نفصل الآيات » يا بر « كذلك نفصّل الآيات » و مقتضاى مقام اين است كه بگويد : « و ندعوا الى دارالسّلام » تا معطوف و معطوف عليه در فعليّت و مسند اليه با هم مطابقت كنند ، ولى از تكلّم و از فعليّت به اسميّت عدول نمود ، و لذا در وهلهء نخست بين دو عطف منافات ديده مىشود ، اين عدول بدان جهت است كه اشاره به علّت حكم بنمايد و اينكه الهيّت مقتضى اين معنى است ، و تقديم مسند اليه براى تأكيد حكم و شرافت آن است ، و نيز خواسته است تا از همان اوّل به علّت حكم اشاره كرده باشد و دارالسّلام خانهء خدا است ، چون سلام از اسماء خداى تعالى است .\r\nيا مقصود دار سلامت از همهء آفات بدنى و نفسانى است ، و چون دعوت عمومى است به خلاف هدايت كه خاصّ است لذا دعوت را در اينجا مطلق و بدون قيد آورد و هدايت را مقيّد ساخت .\r\n وَ يَهْدِي مَنْ يَشاءُ إِلى صِراطٍ  مقصود از دعوت ، دعوت ظاهرى است كه بر زبان انبياء جارى مىشود . لذا دعوت عامّ است ، در حالى كه منظور از هدايت ، هدايت و راهنمايى خاصّ به سوى ولىّ امر است ، و آن راه راست است ، لذا آن را پس از دعوت آورده است ، زيرا كه آن هدايت بعد از قبول نبوّت و بيعت عامّ نبوى محقّق مىشود ، و آن را به كسى كه خدا بخواهد مقيد ساخت چون دعوت باطنى و بيعت خاصّ مخصوص كسى است كه راهى به سوى خدا برگيرد .\r\n لِلَّذِينَ أَحْسَنُوا الْحُسْنى  جواب سؤال مقدّر است ، گويا كه گفته شده : چه چيز است براى كسى كه به آيات بهره‌مند شود\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nو دعوت را بپذيرد و هدايت يابد ؟ پس فرمود : براى كسانى كه نيكى كنند عاقبت و سر انجام نيكويى است . يا ثواب نيكويى است ، و اصل نيكويى و احسان قبول ولايت است ، و هر قول يا فعل يا حالت و اخلاقى كه براى انسان از جهت ولايت پديد مىآيد احسان است ، زيرا كه نيك و خوب حقيقى همان ولايت مطلقه است كه مظهرش على عليه السّلام است ، و خوبى ولايت‌هاى جزيى به سبب خوبى آن ولايت است ، و هر كسى كه به سبب بيعت خاصّ به على عليه السّلام بدون واسطهء يا با واسطهء اولياء جزء متّصل شود ، صاحب حسن مىشود .\r\nمقصود از احسان نيز در اينجا همين است ، و هر كس كه صاحب حسن و نيكى گرديد و ريسمان اتّصالش گسسته نگرديد ( چنين اتّفاقى جز بسيار اندك نمىافتد ) . اتّصال بشرى او بسبب اتّصال ملكوتى و جبروتى به ملكوت و جبروت على عليه السّلام متّصل مىشود كه همان سر انجام و عاقبت نيك و ثواب نيك است كه از آن بهتر و خوب‌تر وجود ندارد .\r\n وَ زِيادَةٌ  و اين فزونى و زيادى از لوازم اتّصال به ملكوت ولىّ امر است و آن عبارت از راحتى در دنيا و خلاصى از رنجها و دردهاى دنيا و بهشت و نعمت‌هاى آن در آخرت مىباشد . و آنچه كه ما ذكر كرديم اختلاف اخبار در تفسير اين جمله را از بين مىبرد .\r\n وَ لا يَرْهَقُ وُجُوهَهُمْ  و غبار صورتهاى آنان را نمىپوشاند .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n قَتَرٌ  آن گونه غبارى كه به سياهى بزند .\r\n وَ لا ذِلَّةٌ  و قتر و ذلّة كنايه از چيزى است كه در اثر حزن و اندوه و شدّت احتياج عارضش مىشود ، و دانستى كه متّصل به ملكوت ولىّ امر هيچ وقت داراى اندوه و احتياج نيست .\r\n أُولئِكَ  ادا كردن عبارت با اسم اشارهء بعيد براى بزرگ كردن و تصوير آنها با همان اوصاف مذكور مىباشد .\r\n  أَصْحابُ الْجَنَّةِ هُمْ فِيها خالِدُونَ وَ الَّذِينَ كَسَبُوا السَّيِّئاتِ   عطف بر جملهء  « لِلَّذِينَ أَحْسَنُوا الْحُسْنى »  است از قبيل عطف جمله ، يا عطف بر  « لِلَّذِينَ أَحْسَنُوا الْحُسْنى »  بتقدير لام است كه از قبيل عطف بر دو معمول دو عامل مختلف و از باب عطف مفرد است ، و اين احتمال دوّم بهتر است ، چون با سياق كلام موافق بوده و از حذف و تقدير در سلامت و امان است .\r\n جَزاءُ سَيِّئَةٍ بِمِثْلِها  پيش از اين بيان شد كه چون سيّئه و گناه مخالف مقتضاى فطرت است انسان را بيش از مقدار قدرت و توانائىاش پايين نمىآورد .\r\nولى حسنه و كار نيك چون موافق فطرت انسان است او را بيشتر از مقدار قدرتش بالا مىبرد ، ده برابر قدرت خودش تا هفتصد برابر ، و خداوند براى هر كس كه بخواهد مضاعف مىسازد .\r\n وَ تَرْهَقُهُمْ ذِلَّةٌ ما لَهُمْ مِنَ اللَّهِ مِنْ عاصِمٍ  هيچ چيز مانع خشم خدا بر آنان نيست يا از جانب خدا نگهدارنده‌اى براى آنان نيست .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً  يعنى از نهايت حزن و اندوه و شدّت درد و رنج ، هاله‌اى از تاريكى صورت آنها را فرا گرفته است .\r\n أُولئِكَ أَصْحابُ النَّارِ هُمْ فِيها خالِدُونَ  آنان در آتش همواره باقىاند  وَ يَوْمَ نَحْشُرُهُمْ جَمِيعاً  روزى كه مؤمنين و كافرين را زنده كنيم ، يا كافرين و شركاء آنها را ، يا مؤمنين و پيشوايانشان را و كافرين و شركايشان را همگى گرد آوريم .\r\nاين عبارت عطف بر محذوف است كه متعلّق به جمله‌هاى سابق است از « للّذين احسنوا » تا « اغشيت وجوههم » يعنى در دنيا ، يا روز مرگ ، يا روز بازگشت و روزى آنها را محشور و زنده خواهيم كرد .\r\nو محتمل است كه معطوف و معطوف عليه هر دو محذوف باشد و تقدير آن اين است « ذكرهم بما ذكر و ذكّرهم يوم نحشرهم » يعنى آنان را ياد آورى كن به آنچه كه ذكر شد ، و ياد آورى كن روزى را كه آنها را حشر خواهيم كرد . يا اينكه متعلّق به « زيّلنا » است بنا بر تقدير « أمّا » يا توهّم آن يا زيادى فاء ، يا متعلّق به « زيّلنا » ى مقدّر است كه « زيّلنا » ى مذكور آن را تفسير مىكند .\r\n ثُمَّ نَقُولُ لِلَّذِينَ أَشْرَكُوا  به كسانى كه مشرك به خدا ، يا به ولايت شدند مىگوئيم :  مَكانَكُمْ  يعنى محكم بچسبيد و جايتان را رها نكنيد ، يا اينكه لفظ « مكانكم » اسم فعل است يعنى بياييد در جايگاه خود ، و  أَنْتُمْ  تأكيد ضمير مستتر در آن است\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nتا عطف بر آن صحيح باشد ، يعنى اين شما  وَ شُرَكاؤُكُمْ  و اين شريكانتان شريكان شما در الهيّت ، يا در عبادت ، يا در ولايت ، يا در طاعت ، يا در محبّت ، يا در وجود .\r\n فَزَيَّلْنا بَيْنَهُمْ  يعنى جدائى و تفرقه بين مؤمنين و كفّار انداختيم ، يا بين كفّار و شركائشان جدائى انداختيم .\r\n وَ قالَ شُرَكاؤُهُمْ  منظور از شركاء يكى از احتمالات گذشته است .\r\n ما كُنْتُمْ إِيَّانا تَعْبُدُونَ  مقصود از عبادت در اينجا اعمّ از عبادت معروف است ، يا مقصود از شركاء آنان شركاء در عبادت است ، زيرا كه آنها در حقيقت هواهاى نفسانىشان را عبادت كردند ، و از عبادت هواها عبادت شركاء ظاهرى پديد آمد و متولّد گشت .\r\n فَكَفى بِاللَّهِ شَهِيداً بَيْنَنا وَ بَيْنَكُمْ  عطف بر « ما كنتم » است ، و چون مرتبهء استشهاد بعد از ابراز دعوى است آن را با فاء عطف نمود ، و شركاء خدا را شاهد گرفتند كه مشركين با عبادت شركا و اطاعت آنها جز هواهاى نفسانى خود را عبادت نكردند ، بلكه آنان با اين عبادت مقصودى جز حصول مشتهيّات خود نداشتند ، بنا بر اين آنها نفسهاى خبيث خود را مىپرستيدند ، و مصدر و مرجع آنها نفسشان بود .\r\nما به خدا پناه مىبريم از اينكه خداوند در روز عرضهء اعمال به ما بگويد : مرا عبادت نكرديد چون انگيزهء عبادت شما هواهاى نفسانى شما بود نه امتثال امر من ، و مقصود شما اين بود\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nكه اغراض شما حاصل شود نه رضايت من .\r\n إِنْ كُنَّا  لفظ « ان » مخفّف از مثقّله است ( انّ بوده ، ان شده است ) .\r\n عَنْ عِبادَتِكُمْ لَغافِلِينَ  دعوى معبوديت براى خودشان را نفى كردند چنانچه عبادت مشركين نسبت به خودشان را نفى نمودند .\r\n هُنالِكَ  در آن جايگاه و مكان يا در آن زمان .\r\n تَبْلُوا  آزمايش مىشود .\r\n كُلُّ نَفْسٍ ما أَسْلَفَتْ  پس هر نفسى در مورد اعمالى كه در گذشته انجام داده حقّش را از باطلش ، و صحيحش را از سقيم و ناصحيح آن و خوبش را از مغشوش و بدش جدا مىكند و مىشناسد ، زيرا چشم آنها تيز و ادراكشان صاف شده ، پس آنجا مىفهمند كه كدام يك از اعمال از نفس امّاره و شيطان صادر شده ، و كدام يك از عقل با شركت نفس صادر گشته ، و كدام يك از عقل صادر شده و سپس اغراض نفس بر آن عارض شده است .\r\n وَ رُدُّوا إِلَى اللَّهِ  پس از آنكه اعمالشان را شناختند به سوى خدا باز مىگردند .\r\n مَوْلاهُمُ الْحَقِّ  مولا بر ايشان حقّ است . توصيف به حقّ كنايه از بطلان معبودهاى آنان است .\r\n وَ ضَلَّ عَنْهُمْ ما كانُوا يَفْتَرُونَ  آنچه به دروغ شريك مىپنداشتند چون باطل بودند از درونشان گم شد و بر كنار گرديد .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nترجمه و تفسير آيات 36 - 31\r\n\r\n[ سوره يونس ( 10 ) : آيات 31 تا 36 
  ]\r\nقُلْ مَنْ يَرْزُقُكُمْ مِنَ السَّماءِ وَ الْأَرْضِ أَمَّنْ يَمْلِكُ السَّمْعَ وَ الْأَبْصارَ وَ مَنْ يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ وَ مَنْ يُدَبِّرُ الْأَمْرَ فَسَيَقُولُونَ اللَّهُ فَقُلْ أَ فَلا تَتَّقُونَ ( 31 ) فَذلِكُمُ اللَّهُ رَبُّكُمُ الْحَقُّ فَما ذا بَعْدَ الْحَقِّ إِلاَّ الضَّلالُ فَأَنَّى تُصْرَفُونَ ( 32 ) كَذلِكَ حَقَّتْ كَلِمَةُ رَبِّكَ عَلَى الَّذِينَ فَسَقُوا أَنَّهُمْ لا يُؤْمِنُونَ ( 33 ) قُلْ هَلْ مِنْ شُرَكائِكُمْ مَنْ يَبْدَؤُا الْخَلْقَ ثُمَّ يُعِيدُهُ قُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ ( 34 ) قُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ قُلِ اللَّهُ يَهْدِي لِلْحَقِّ أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلاَّ أَنْ يُهْدى فَما لَكُمْ كَيْفَ تَحْكُمُونَ ( 35 )\r\nوَ ما يَتَّبِعُ أَكْثَرُهُمْ إِلاَّ ظَنًّا إِنَّ الظَّنَّ لا يُغْنِي مِنَ الْحَقِّ شَيْئاً إِنَّ اللَّهَ عَلِيمٌ بِما يَفْعَلُونَ ( 36 )\r\n\r\nترجمه :\r\nبگو كيست از آسمان و زمين به شما روزى مىدهد و كيست به شما چشم و گوش عطا مىكند و كيست از مرده زنده و از زنده مرده برمىانگيزد و كيست كه فرمانش عالم آفرينش را منظّم مىدارد تا همهء مشركان معترف شده و گويند قادر بر اين امور تنها خداى يكتا است پس به آنها بگو چرا خدا ترس نمىشويد ،\r\nچنين خداى قادر يكتائى به راستى پروردگار شما است و بعد از بيان اين راه حقّ و خداشناسى چه باشد غير گمراهى پس به كجا مىرويد ،\r\nهمچنين حكم شقاوت كلمهء عذاب را فاسقان استحقاق يافتند كه باز ايمان نمىآورند ،\r\nبگو كه آيا\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nهيچ يك از بتان و خدايان باطل شما بر اين قادر است كه در آغاز خلق را بيافريند و سر انجام برگرداند بگو تنها خداى يكتاست كه در اوّل خلايق را خلق كرده آنگاه همه را بسوى خود برمىگرداند پس بر اين خداى قادر چرا به شرك دروغ مىبنديد .\r\nبگو كيست از انبازان شما كه به حقّ هدايت كند ؟ بگو خدا به حقّ هدايت مىكند : آيا آنكه به حقّ هدايت مىكند سزاوارتر از آنكه هدايت نمىكند نيست ، چه مىشود شما را چگونه حكم مىكنند .\r\nاكثر آنان جز از گمان خويش پيروى نمىكنند ، در حالى كه البتّه گمان از حقّ كفايت نمىكند ( گمان از حقّ نيست ) ، بعد به درستى كه خدا به آنچه مىكنيد آگاه است .\r\n\r\nتفسير\r\n قُلْ مَنْ يَرْزُقُكُمْ مِنَ السَّماءِ  بگو چه كسى از آسمان با رزق انسانى به شما روزى مىدهد ؟\r\n وَ الْأَرْضِ  و از زمين روزى حيوانى مىدهد ؟ يا از زمين دو نوع روزى انسانى و حيوانى را براى شما آماده مىكند ؟\r\n أَمَّنْ يَمْلِكُ السَّمْعَ وَ الْأَبْصارَ  آيا چه كسى بر گوش و چشمها مالك مىشود ؟ علّت اينكه از تمام قواى مدركه بر مدارك جزئى محسوس اكتفا نمود ، و از بين آنها شريف‌ترين و نافع‌ترين آنها را براى انسان كه چشم و گوش باشد ، ذكر كرد ، براى آن است كه تا اين معنى را افاده نمايد ، كه مملوك بودن غير از چشم و گوش به طريق اولى است .\r\nمقصود از مالك بودن خداى تعالى اين است كه آنها تحت قدرت او هستند به نحوى كه احدى جز خدا در آنها دخالتى\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nندارد ، و او است كه عطا مىكند ، منع مىكند ، مىگيرد ، نگه مىدارد ، آن را سالم يا معيوب يا قوى يا ضعيف قرار مىدهد به هرطور و براى هر كس كه بخواهد .\r\n وَ مَنْ يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ  مقصود از اخراج زنده اعم است از اخراج حيوان از مادّهء مرده و ايجاد نفس زنده بالذّات از بدن مرده ، و اخراج آن نفس از آن بدن به سبب مرگ يا خواب ، و اخراج مؤمن كه زنده است به سبب حيات انسانى از كافر كه از حيات انسانى مرده است ، و اخراج مثال كه از عالم طبع بالا مىرود ، و همچنين اخراج مرده از زنده .\r\n وَ مَنْ يُدَبِّرُ الْأَمْرَ  تفسير اين كلمه در اوّل سوره گذشت .\r\n فَسَيَقُولُونَ اللَّهُ  فاء زايده است و جمله جواب سؤال مقدّر ، يا اينكه فاء جواب شرط محذوف است ، يا اينكه خالص براى سببيّت است .\r\n فَقُلْ أَ فَلا تَتَّقُونَ  از باب توبيخ آنها بگو چرا تقوى پيشه نمىگيريد يا اينكه بعد از اقرار آنها به اينكه همه چيز تحت قدرت خداى تعالى است آنها را امر به تقوى كرده است .\r\n فَذلِكُمُ  آن كسى كه صفت‌هاى مذكور دارد .\r\n اللَّهُ رَبُّكُمُ الْحَقُّ  همان خدايى است كه به حقّ پروردگار شماست ، كنايه از بطلان شركاء آنها است چنانچه گذشت ، و در اعراب اين جمله وجوهى است كه بهترين آنها اين است « ذلكم » مبتدا ، و « اللّه » صفت يا بدل از آن و « ربّكم » خبر آن و « الحقّ »\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nصفت آن باشد .  فَما ذا بَعْدَ الْحَقِّ  بعد از انصراف از حقّ يا بعد از حقّ بودن چه مىشود ؟\r\n إِلَّا الضَّلالُ فَأَنَّى تُصْرَفُونَ  بازگشت شما از حقّ جز به سوى ضلال و گمراهى نيست ، چون واسطه‌اى بين حقّ و گمراهى نيست .\r\n كَذلِكَ  متعلّق به « تصرفون » است ، و « حقّت » ابتداى كلام است يا متعلّق به « حقّت » است ، بهر حال جمله مستأنف است و جواب سؤال مقدّر ، گويا كه گفته شده : براى هيچ كس سزاوار نيست كه از حقّ باز گردد پس فرمود : مانند حقّ بودن ربوبيّت ، يا مانند بودن گمراهى بعد از حقّ ، يا مانند انصراف آنها از حقّ ، حقّ است  كَلِمَةُ رَبِّكَ  كلمهء پروردگار تو ، يعنى گمراهى ، يا حكم او به گمراهى ، يا عدم ايمان آنها .\r\n عَلَى الَّذِينَ فَسَقُوا  بر كسانى است كه از حقّ خارج شدند ، يا از طاعت عقل يا نبىّ صلّى اللّه عليه و آله يا ولىّ عليه السّلام بيرون آمدند .\r\n أَنَّهُمْ لا يُؤْمِنُونَ  كه آنان ايمان نمىآورند به تقدير باء يا لام ، يا بدل از « كلمة ربّك » .\r\n قُلْ هَلْ مِنْ شُرَكائِكُمْ مَنْ يَبْدَؤُا الْخَلْقَ ثُمَّ يُعِيدُهُ  ذكر اعاده و بازگشت در ملزم ساختن مخاطب يا براى اين است كه مخاطبين معتقد به اعاده هستند يا براى اينكه برهان اعاده واضح و روشن است ، و يا براى اين است كه ايجاد و ابداء خلق كافى است در الزام و ذكر اعاده و بازگشت براى تنبيه و استطراد است ، يا اينكه مقصود از اعاده تكميل مواليد است به سبب رساندن آنها\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nبه كمالاتى كه از آنها مورد انتظار است .\r\nچون آنها جوابى جز اعتراف به اينكه خداوند ابتداكننده و بازگشت دهنده است نداشتند . و اين از شركاء نيست خداى تعالى به پيامبرش امر كرد كه به آنها چنين جواب دهد :\r\n قُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ  يعنى :\r\n( بگو خدا مىآفريند خلق را پس باز مىآورد او را پس به كجا برگردانده مىشويد ) . پس از قدرت خدا و عجز شركاء ، از خدا روى برگردانده ، به كجا مىرويد ؟ پس انباز آنان كه شما را به حقّ رهنمون شوند كجايند ؟\r\n قُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ  بگو : آيا از انبازان شما ، كيست كه هدايت مىكند به سوى حقّ براى اينكه عدم مبادرت مشركين در جوابى كه مورد توقّع است براى آشكار نبودن هدايت خدا بر آنان مىباشد ، يا براى اين است كه آنان احتمال نسبت هدايت را به بتهايشان مىدادند ، خداوند به پيامبرش صلّى اللّه عليه و آله امر فرمود كه قبل از پاسخ آنان مبادرت به جواب نمايد پس فرمود :  قُلِ اللَّهُ يَهْدِي لِلْحَقِّ أَ فَمَنْ يَهْدِي إِلَى الْحَقِّ  بگو : اين خداست كه به حقّ رهنمون است . اين كلام يا بيان قول نبىّ صلّى اللّه عليه و آله است يا استيناف است و كلامى از جانب خدا .\r\n أَحَقُّ أَنْ يُتَّبَعَ أَمَّنْ لا يَهِدِّي  آيا كسى كه به حقّ رهنمون باشد سزاوارتر به پيروى است يا آنكه نباشد ؟ يهدى با تشديد دال خوانده شده از « اهتدى » كه دال به تاء تبديل گشته و درهم ادغام شده ، و در اين هنگام با كسر هاء خوانده شده طبق قانون\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nتحريك ساكن با كسره ، و با فتح « هاء » خوانده شد ، طبق قانون نقل حركت تاء ، و در صورت كسر هاء بفتح ياء خوانده شده طبق اصل و با كسر باء خوانده شد بنا بر تبعيّت ياء ، از هاء و با تخفيف دال از هدى به معنى رشاد يا به معنى دلالت نيز خوانده شده است .  إِلَّا أَنْ يُهْدى  تنزيل آيات دربارهء شرك آوردن به خدا است و تأويل آيات دربارهء شرك آوردن به ولايت است ، و لذا « من يهدى » تفسير به محمّد صلّى اللّه عليه و آله و آل او پس از او شده است .\r\nبنا بر تأويل ممكن است آيه اين چنين تفسير شود : بگو آيا از شركاء شما كسى است كه غيرش را هدايت كند يا خودش بسوى حقّ هدايت شود ؟ آيا كسى كه غيرش را هدايت مىكند يا خودش بحقّ هدايت مىيابد سزاوارتر به پيروى است يا كسى كه نه هدايت مىكند و نه هدايت مىشود ؟ اين دو معنى هدايت بنا بر تخفيف دال است و بنا بر قرائت تشديد دال فقط معنى آن هدايت يافتن خودش مىباشد ، و گويا جهت اشاره به تأويل در همه لفظ « من » آورد كه مخصوص صاحبان عقل است .\r\n فَما لَكُمْ كَيْفَ تَحْكُمُونَ  با چه حكم و ملاكى حكم مىكنيد ، پس اختيار مىكنيد چيزى را كه جهت ادراك نيست و آن را بر كسى كه همهء مدارك را دارا مىباشد ترجيح مىدهيد .\r\n وَ ما يَتَّبِعُ أَكْثَرُهُمْ إِلَّا ظَنًّا  بعضى گفته‌اند جمله استيناف است و « واو » براى استيناف آمده ، ولى اين احتمال بعيد است ، چون تا ربط بين دو جمله لحاظ نگردد « واو » آورده نمىشود ، مىتوانى اين ربط را عطف بنامى بدين نحو كه جمله‌هاى سابق\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nرا در امثال اينجاها به لحاظ معنى معطوف عليه قرار دهى ، يا از معنى جملهء سابق معطوف عليه در تقدير بگيرى . مثلا چنين لحاظ كنى كه معنى « مالكم » يا « كيف تحكمون » اين است كه آنها داراى علم و عقل نيستند ، يا حكم به باطل مىكنند ، يا امثال اين جمله‌ها به قرينهء سابق تقدير گرفته شود و سپس بر آن عطف شود ، اگر خواستى اسم آن را شبه عطف بگذار . و تقييد به اكثر يا براى اين است كه بعضى از آنها از رؤسايشان پيروى مىكنند بدون اينكه اعتقادى براى آنها حاصل شود چون آنها شأنيّت اعتقاد چيزى را ندارند ، مانند حيوانى كه پيروى از صاحبش مىكند بدون اينكه به نفع يا ضرر اين پيروى آگاهى داشته باشد .\r\nيا براى اين است كه بعضى از آنها به بطلان معبود خود علم و آگاهى داشتند و در عين حال معبودهاى باطل را عبادت مىكرده ، و مطيع رؤساى ضلالت و گمراهى بودند ، كه اين كار فقط براى اغراض فاسد دنيوى بوده است . و نكره آوردن لفظ « ظنّ » اشاره به اين است كه ظنّ آنها ظنّ سفلى و پائين است كه مستند به نفس بوده و پست و هلاك‌كننده است ، و گرنه ظنّ علمى مستند به عقل ، چيزى است كه طالب آخرت به ندرت از آن جدا مىشود ، يعنى تا چندى كه داخل در ولايت نشده و بواسطهء پيروى از ولايت عالم و آگاه نشده كمتر از اين ظنّ جدا مىشود ، و همين ظنّ او را به دار علم مىكشاند و مورد مدح و ستايش قرار مىگيرد .\r\n إِنَّ الظَّنَّ لا يُغْنِي  از « اغنى عنه » جانشين او شد و او را كفايت كرد ، يعنى : گمان براى درك حقيقت كافى نيست .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n مِنَ الْحَقِّ شَيْئاً  لفظ « شيئا » مفعول مطلق است ، و « من الحقّ » صلهء « يغنى » يا مفعول به است . و « من الحقّ » حال از آن است . و معرفه آوردن « ظنّ » يا براى اشاره به ظنّ سابق است يا براى جنس است باعتبار اينكه بعضى از افراد ظنّ اگر چه گاهى است صاحبش را به دار العلم مىبرد ، ولى از حقّ كفايت نمىكند پس سزاوار نيست كه به ظنّ اكتفا شود . بنابراين گمان‌ها و ظن‌ّها مستند به كتاب و سنّت‌اند اگر عقلى و علوى باشند ممدوح و خوب هستند ولى توقف در آنجا بدون اينكه به علم برساند سزاوار نيست . و اگر آن ظنون نفسى دنيوى سفلى باشد مذموم و بد است .\r\n إِنَّ اللَّهَ عَلِيمٌ بِما يَفْعَلُونَ  جواب سؤالى است از قول خدا « و ما يتّبع اكثرهم الا ظنّا » يعنى اينكه خداوند به صور افعال و مصادر و غايات آنها دانا و آگاه است كه بيشتر آنان جز از گمان پيروى نمىكنند .\r\nترجمه و تفسير آيات 41 - 37\r\n\r\n[ سوره يونس ( 10 ) : آيات 37 تا 41 
  ]\r\nوَ ما كانَ هذَا الْقُرْآنُ أَنْ يُفْتَرى مِنْ دُونِ اللَّهِ وَ لكِنْ تَصْدِيقَ الَّذِي بَيْنَ يَدَيْهِ وَ تَفْصِيلَ الْكِتابِ لا رَيْبَ فِيهِ مِنْ رَبِّ الْعالَمِينَ ( 37 ) أَمْ يَقُولُونَ افْتَراهُ قُلْ فَأْتُوا بِسُورَةٍ مِثْلِهِ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ ( 38 ) بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ كَذلِكَ كَذَّبَ الَّذِينَ مِنْ قَبْلِهِمْ فَانْظُرْ كَيْفَ كانَ عاقِبَةُ الظَّالِمِينَ ( 39 ) وَ مِنْهُمْ مَنْ يُؤْمِنُ\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nبِهِ وَ مِنْهُمْ مَنْ لا يُؤْمِنُ بِهِ وَ رَبُّكَ أَعْلَمُ بِالْمُفْسِدِينَ ( 40 ) وَ إِنْ كَذَّبُوكَ فَقُلْ لِي عَمَلِي وَ لَكُمْ عَمَلُكُمْ أَنْتُمْ بَرِيئُونَ مِمَّا أَعْمَلُ وَ أَنَا بَرِيءٌ مِمَّا تَعْمَلُونَ ( 41 )\r\n\r\nترجمه :\r\nاين قرآن نه آن چنان است كه كسى جز به وحى خدا تواند يافت ، ليكن ساير كتب آسمانى را نيز تصديق مىكند و كتاب و احكام الهى را به تفصيل بيان مىكند كه بىهيچ شكّ از جانب خداى عالم است .\r\nآيا كافران مىگويند خود محمّد صلّى اللّه عليه و آله قرآن را بافته است ؟ اى رسول ما بگو : اگر شما راست مىگوييد كه اين قران وحى خدا نيست ، شما خود و از هر كس نيز مىتوانيد كمك بطلبيد و يك سوره مانند قرآن را بياوريد ،\r\nاين كافران از روى علم سخن نمىگويند چيزى را تكذيب مىكنند كه عملشان به او احاطه نيافته و حقيقت و باطن آن را درك نكرده‌اند پيشينيان هم كه رسل و آيات خدا را تكذيب مىكردند مانند اين‌ها مردمى ستمگر و بىعلم بودند . اى رسول بنگر عاقبت كار ستمكاران به كجا رسيد و چگونه هلاك شدند ،\r\nبرخى از مردم به قرآن ايمان مىآورند و برخى نمىآورند تو تبليغ رسالت كن و غم مدار كه پروردگار تو حال بدانديشان و جزاى آنها را بهتر مىداند ،\r\nاگر آن را تكذيب كردند دلتنگ مشو . بگو عمل من براى من و عمل شما براى شما . شما براى از كردار نيك من هستيد و من بيزار از كردار زشت شما .\r\n\r\nتفسير :\r\n وَ ما كانَ هذَا الْقُرْآنُ أَنْ يُفْتَرى  « يفترى » در اصل « لأن يفترى » بتقدير لام است ، يعنى ممكن نيست كه اين\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nقرآن ساخته و بافتهء بشر باشد تا چه برسد به فعليّت آن ، يا اينكه حمل مصدر « افتراء » بر ذات است از قبيل « زيد عدل » . يعنى ذاتا بافتن آن نشايد .\r\n مِنْ دُونِ اللَّهِ  غير از خدا  وَ لكِنْ تَصْدِيقَ الَّذِي بَيْنَ يَدَيْهِ  اينكه قرآن كتابهاى آسمانى را تصديق مىكند چون در عقايد و احكام با آنها موافق است . و نصب « تصديق » به علّت عطف بر خبر « كان » ( خبر كان ، ان يفترى است و تصديق عطف بر آن ) يا به تقدير « كان » است . بنا بر خلافى كه در عطف مفردى كه ( و لكن كان تصديق ) بعد از « لكن » با واو مىآيد ، يا اينكه مفعول له « انزله » مقدّر است .\r\n وَ تَفْصِيلَ الْكِتابِ  يعنى كتاب نبوّت و احكام آن ، و بارها گذشت كه كتاب هرگاه به صورت مطلق ذكر شود اشاره به احكام نبوّت است .\r\n لا رَيْبَ فِيهِ  حال است يا مستأنف .\r\n مِنْ رَبِّ الْعالَمِينَ  ظرف مستقر است ، حال است يا خبر مبتداى محذوف و جمله مستأنف است .\r\n أَمْ يَقُولُونَ افْتَراهُ قُلْ  آيا به افتراء مىگويند اين قرآن را من بافته‌ام ؟ اگر چنين است كه بشرى مىتواند پيش خود اين چنين قرآن بياورد ، پس بگو :  فَأْتُوا بِسُورَةٍ مِثْلِهِ  شما سوره‌اى مثل آن بياوريد ، چون اگر آن كلام مخلوق باشد و شما هم كه فصيحان خلق هستيد بايد كه بتوانيد مثل آن را بياوريد .\r\n وَ ادْعُوا مَنِ اسْتَطَعْتُمْ  همه كسانى را كه مىتوانيد در\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nآوردن آن كمك بگيريد فراخوانيد .\r\n مِنْ دُونِ اللَّهِ  چنانچه ادّعا كرديد كه قرآن از جانب غير خدا است .\r\n إِنْ كُنْتُمْ صادِقِينَ  اگر در دعوى افتراى خود صادق هستيد .\r\n بَلْ كَذَّبُوا بِما لَمْ يُحِيطُوا بِعِلْمِهِ  بلكه آنان آنچه را كه نمىدانستند انكار كردند ، علم كامل به چيزى تشبيه به چيزى شده كه از جميع اطرافش مورد احاطه قرار گرفته به نحوى كه احاطه‌كننده چيزى كم نياورده ، پس اين معنى اشعار به اين دارد كه چيزى كه بطلان آن ثابت و معلوم نشده ، نه به علم يقينى عيانى ، و نه با علم برهانى ، و نه با علم سماعى با تقليد از كسى كه صدق آن را به يكى از اين راهها مىداند ، چنين چيزى را انكار كردن مذموم است . بنابراين انكار بعضى چيزها كه موافق عادات و رسومشان نيست به عنوان تعصّب دينى و حفظ اسلام و عقايد مسلمين ، اصلا كار صحيحى نيست .\r\n وَ لَمَّا يَأْتِهِمْ تَأْوِيلُهُ  يعنى انكار كردند چيزى را كه علم به آن نداشتند و مصاديقش را نديده بودند تا بطلانش را مشاهده كنند ، پس اين جمله عطف بر « لم يحيطوا » يا بر « كذّبوا است ، يا حال است . ممكن است مقصود تهديد آنها به آوردن مصاديق آنچه كه در قرآن است ، باشد يا آنچه كه در اخبار نبىّ صلّى اللّه عليه و آله يا آنچه كه در اخبار به ولايت على عليه السّلام است ، باشد . يا مقصود از آنچه كه به علم آن احاطه ندارند ، قرآن يا نبوّت است ، و مقصود از تأويل\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nآن ولايت است ، چون ولايت چيزى است كه قرآن و نبوّت به آن تأويل مىشود ، زيرا قرآن و نبوّت صورت ولايت‌اند .  كَذلِكَ  همچنين است تكذيب بدون علم و عيان .\r\n كَذَّبَ الَّذِينَ مِنْ قَبْلِهِمْ  امّت‌هاى پيشين كه پشت سر هم به دنيا آمده‌اند نيز پيامبرانشان را تكذيب كردند .\r\n فَانْظُرْ  پس اين پيامبر بنگر ، خطاب به پيامبر ، از باب مثل است كه « به تو مىگويم تا همسايه بشنود » ، يا اى پيامبر صلّى اللّه عليه و آله بنگر كه مقصود از آن خود موضوع خطاب است اصالة ، و غير نبى صلّى اللّه عليه و آله مقصود بالتّبع آن است . ضمنا مقصود دلدارى پيامبر است از تكذيب قومش ، و تهديد قوم است از تكذيب او .\r\n كَيْفَ كانَ عاقِبَةُ الظَّالِمِينَ  بنگر عاقبت ستمكاران چگونه بود تعبير به اسم ظاهر ( به جاى ضمير « هم » ) براى ذمّ ديگرى است .\r\n وَ مِنْهُمْ مَنْ يُؤْمِنُ بِهِ  عطف بر « كذّبوا » است ، گويا كه گفته است : بلكه از آنها گروهى هستند كه صدق او را مىدانند و از جهت عناد انكار مىكنند ، و گروهى هستند كه استعداد تصديق دارند ، تصديق مىكنند و پس از آن فرمانبردار مىشوند ، انكار چنين كسانى محض نادانى و جهل است و ناشى از خباثت و پليدى ذاتى نيست .\r\n وَ مِنْهُمْ مَنْ لا يُؤْمِنُ بِهِ وَ رَبُّكَ أَعْلَمُ بِالْمُفْسِدِينَ  پروردگار تو داناتر است به كسانى كه از روى علم انكار كنند ، يا به مفسدين كه توقّع ايمانشان نمىرود ، و گذاردن اسم ظاهر به جاى ضمير براى اشعار به افساد آنها و ذمّ ديگرى براى آنها است .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n وَ إِنْ كَذَّبُوكَ فَقُلْ  اگر تو را تكذيب كردند ، از باب اعراض از جاهلين يا ترك آنها بگو .  لِي عَمَلِي  عمل من مال خودم است چه نفع داشته باشد و چه ضرر .  وَ لَكُمْ عَمَلُكُمْ  همچنين عمل شما مال خود شما است .\r\n أَنْتُمْ بَرِيئُونَ مِمَّا أَعْمَلُ وَ أَنَا بَرِيءٌ مِمَّا تَعْمَلُونَ  تأكيد جملهء اوّل است ، و لذا حرف عطف نياورد ، و ترتيب را عكس كرد چون تأكيد مفهوم است نه منطوق ، گويا كه گفته است : عمل من براى خودم است نه شما بر حسب مفهوم حصر ، و براى شما است عمل شما نه براى من .\r\nترجمه و تفسير آيات 48 - 42\r\n\r\n[ سوره يونس ( 10 ) : آيات 42 تا 48 
  ]\r\nوَ مِنْهُمْ مَنْ يَسْتَمِعُونَ إِلَيْكَ أَ فَأَنْتَ تُسْمِعُ الصُّمَّ وَ لَوْ كانُوا لا يَعْقِلُونَ ( 42 ) وَ مِنْهُمْ مَنْ يَنْظُرُ إِلَيْكَ أَ فَأَنْتَ تَهْدِي الْعُمْيَ وَ لَوْ كانُوا لا يُبْصِرُونَ ( 43 ) إِنَّ اللَّهَ لا يَظْلِمُ النَّاسَ شَيْئاً وَ لكِنَّ النَّاسَ أَنْفُسَهُمْ يَظْلِمُونَ ( 44 ) وَ يَوْمَ يَحْشُرُهُمْ كَأَنْ لَمْ يَلْبَثُوا إِلاَّ ساعَةً مِنَ النَّهارِ يَتَعارَفُونَ بَيْنَهُمْ قَدْ خَسِرَ الَّذِينَ كَذَّبُوا بِلِقاءِ اللَّهِ وَ ما كانُوا مُهْتَدِينَ ( 45 ) وَ إِمَّا نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِلَيْنا مَرْجِعُهُمْ ثُمَّ اللَّهُ شَهِيدٌ عَلى ما يَفْعَلُونَ ( 46 )\r\nوَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ ( 47 ) وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ ( 48 )\r\n\r\nترجمه :\r\nو برخى از اين منكران چون قرائت قرآن ظاهر\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nگوش كنند ولى به معنى نمىشنوند آيا تو كوران و كران را كه عقل و ادراكى ندارند چيزى از سخن خدا توانى شنواند ،\r\nو برخى از منكران هنگام تلاوت قرآن به چشم ظاهر در تو مىنگرند آيا تو كوران را كه به باطن هيچ نمىبينند هدايت توانى كرد ؟\r\nخدا هرگز به هيچ كس ستم نخواهد كرد ولى مردم خود در حقّ خويش ستم مىكنند ،\r\nو روزى كه همهء خلايق در عرصهء محشر جمع آيند گويا در دنيا بيش از ساعتى از روز درنگ نكرده‌اند در آن روز يكديگر را كاملا مىشناسند . آن روز آنان كه لقاى خدا را انكار كردند ، هرگز به سر منزل سعادت راه نمىيابند ،\r\nو اگر ما بعضى از عقاب آن منكران را كه وعده كرديم در حيات دنيا به و نشان دهيم يا به تأخير افكنده قبل از عذاب آنها تو را قبض روح كنيم باز مرجع آنان در قيامت به سوى ماست و در آن روز هم خدا به اعمال آنها آگاه است ،\r\nو براى هر امّتى رسولى است كه هرگاه رسول آنها آمد و حجّت تمام شد ، بر مؤمن و كافر حكم به عدل شود و بر هيچ كس ستم نخواهد شد .\r\nو كافران مىگويند اى رسول و اى مؤمنان پس اين وعدهء قيامت كى خواهد بود اگر شما راست مىگوئيد !\r\n\r\nتفسير :\r\n وَ مِنْهُمْ مَنْ يَسْتَمِعُونَ إِلَيْكَ  از باب ردّ كردن كلام تو يا استهزاء به سخنان تو گوش مىدهند ، يا مىخواهند مقصود را از تو بشنوند .\r\n أَ فَأَنْتَ تُسْمِعُ الصُّمَّ  حال است به تقدير قول يا جواب از سؤال مقدّر است گويا كه گفته است : آنان را چه شده كه مقصود\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nرا از من نمىشنوند ؟ پس فرمود : به آنها بايد گفته شود : آيا تو مىتوانى به گوشهاى كر بشنوايانى ، يعنى گوشهاى انسانى آنها از شنيدن آنچه را كه انسان مىشنود كر است ، و عقل هم ندارند تا با اشاره و مانند آن فهماندن ممكن باشد ، پس آنان مانند چهارپايان هستند ، لذا فرمود :  وَ لَوْ كانُوا لا يَعْقِلُونَ  اگر خردى داشتند ،  وَ مِنْهُمْ مَنْ يَنْظُرُ إِلَيْكَ  برخى از آنان به تو نگاه مىكنند و نشانه‌هاى صدق تو و صدق كتاب تو را مشاهده مىكنند ، و لكن از مشاهدهء آثار صدق و دلالت آن كور هستند .\r\n أَ فَأَنْتَ تَهْدِي الْعُمْيَ  آيا تو كور را به مشاهدهء آثار ربوبيّت و آخرت راهنمايى مىكنى ؟\r\n وَ لَوْ كانُوا لا يُبْصِرُونَ  يا بصيرت عقلى نمىبينند ، يعنى اگر آنها بصيرت داشتند ممكن بود كه آثار ربوبيّت را به آنها فهماند اگر چه چشم ظاهرى نداشته باشند ولى آنها كورند و صاحب بصيرت نيستند . اين آيه به‌منزلهء علّت اعراض و ترك توجّه آنهاست .  إِنَّ اللَّهَ لا يَظْلِمُ النَّاسَ شَيْئاً  خداوند مردم را ذرّه‌اى ظلم نمىكند ، يعنى آنچه را كه استحقاق آن را دارند از آنها منع نمىكند ، جواب سؤال مقدّر است ، گويا گفته شده : خداوند خود از شنيدن آنها منع مىكند و به آنها ستم مىكند ، خداى تعالى براى رفع اين شبهه فرمود :  وَ لكِنَّ النَّاسَ أَنْفُسَهُمْ يَظْلِمُونَ  و لكن خود مردم به خودشان ستم مىكنند ، به اينكه فطرتشان را باطل و استحقاقشان را تباه مىسازند ، و « أنفسهم » مفعول « يظلمون » يا تأكيد « النّاس » است .  وَ يَوْمَ يَحْشُرُهُمْ  عطف بر\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nمحذوف است ، و تقدير چنين است : يعنى مردم در دنيا و در روز حشر به خودشان ستم مىكنند ، يا متعلق به « اذكر » مقدّر است يا متعلّق به « يتعارفون » يا به « قد خسر » است .\r\n كَأَنْ لَمْ يَلْبَثُوا إِلَّا ساعَةً مِنَ النَّهارِ  حال از مفعول « يحشرهم » يا صفت مصدر محذوف است به تقدير عايد ، يعنى حشرى كه گويا قبل از آن جز ساعتى درنگ نكردند ، يا متعلّق به « يتعارفون » است ، و مقصود اين است كه آنها ماندنشان در دنيا يا در قبر را كم شمردند . براى نشان دادن حال گذشته است به نحوى كه گويا آن زمان گذشته اصلا نگذشته و غايب نشده ، لذا آن را به « نهار » يعنى روز ، مقيّد كرد .\r\n قَدْ خَسِرَ الَّذِينَ كَذَّبُوا بِلِقاءِ اللَّهِ وَ ما كانُوا مُهْتَدِينَ  آنهائى كه با زبان قال ( با گفتارشان ) لقاء خدا را تكذيب كردند هدايت نشدند مانند دهريّون و طبيعيّون ، هر كسى هم كه به مبدأ اقرار دارد و معاد را منكر است ، زيان كرده است ، و همچنين كسانى كه با زبان حال چنين كردند مانند بيشتر كسانى كه با زبان اقرار كرده ولى حالشان يارى نكرده است .\r\nو اين جمله جواب سؤال است ، گويا كه گفته شده ؟ چگونه بود حال مردم در آن روز ؟ يا حال است از فاعل « يتعارفون » به تقدير عايد ( متعارفون قد خسر الّذين . . . ) ، يا متعلّق است به « يوم يحشرهم » يا ابتداء كلام است كه از ماقبلش منقطع است ، و تعبير به ماضى ( خسر كه ماضى است ) در حالى كه اصل در غير وجه اخير آوردن مستقبل است ، به جهت تحقّق وقوع آن است . ( چون در مضارع ( مستقبل امكان وجود است نه قطعيّت آن )\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n وَ إِمَّا نُرِيَنَّكَ  اگر به تو نشان دهيم .\r\n بَعْضَ الَّذِي نَعِدُهُمْ  برخى از آنچه به آنها وعده مىدهيم از عذاب و انتقام .\r\n أَوْ نَتَوَفَّيَنَّكَ  يا قبل از نشان دادن ، قبض روح كنيم  فَإِلَيْنا مَرْجِعُهُمْ  بازگشت آنان به سوى ماست . يعنى از ما فوت نمىشوند پس بر تأخير انتقام اندوهناك مباش .\r\n ثُمَّ اللَّهُ شَهِيدٌ عَلى ما يَفْعَلُونَ  در حالى كه خدا بر آنچه مىكنند گواه است چون در اخبار در غرضى كه كلام به خاطر آن آورده شده ( و آن دلدارى پيغمبر صلّى اللّه عليه و آله است ) متفاوتند ، لذا لفظ « ثمّ » آورد تا با اين نوع بيان توجّه شنونده را جلب و نشاط او را تجديد كند . و موضوع در ضميرش جايگزين شود .\r\nو نيز اشاره به علّت حكم است . گويا كه گفته است : اگر به تو نشان دهيم يا قبض روح كنيم اندوهناك مباش چون بازگشت آنها به سوى ماست و آنها را به علّت بدكردارى مجازات مىكنيم ، علاوه بر آن خداوند بالفعل شاهد اعمال آنها و محيط بر آنان است .\r\n وَ لِكُلِّ أُمَّةٍ  براى هر امّتى از امّت‌هاى گذشته  رَسُولٌ  رسولى از جانب خداست ، اعمّ از رسولى كه به سوى او وحى شود ، يا وصىّ او باشد .\r\nو بنا بر اين قول خدا :\r\n فَإِذا جاءَ رَسُولُهُمْ  مبتنى بر تصوير كردن حال گذشته به صورت حال حاضر ، يا بنا بر اين است كه « اذا » براى زمان ماضى\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nباشد ، و اين در صورتى است كه آيه دربارهء دلدارى رسول صلّى اللّه عليه و آله باشد . بدين گونه كه حال انبياى گذشته را به وى متذكّر گردد . يا مقصود اين است كه براى هر امّتى از امّت‌هاى گذشته و آينده رسولى از جانب خداست كه آن يا نبىّ است يا جانشين نبىّ ، و هرگاه رسول آنها آمد او را تكذيب كردند .\r\n قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  يعنى بين رسول و امّت ، يا بين امّت رسول به عدل حكم شد ، بدين گونه كه امّت را هلاك گردانيد و رسول صلّى اللّه عليه و آله را نجات داد ، يا اينكه بين آنها به سبب هواى نفس و اغراض آن به محاكمه مىكشد ، يا معنى آيه اين است كه براى هر امّتى رسولى است كه از انبياء يا جانشينان كه آن رسول شاهد بر آنها است ، پس آنگاه كه رسولشان روز قيامت مىآيد تا شهادت بر آنها دهد و شهادت هم مىدهد بين امّت به عدالت حكم مىشود بدين گونه كه هر كس اهل و مستحقّ جهنّم است به جهنّم داخل مىشود ، و اهل بهشت به بهشت برده مىشود .\r\nو از امام باقر عليه السّلام در تفسير باطن آمده است كه براى هر قرنى از اين امت رسولى از آل محمد صلّى اللّه عليه و آله است .\r\n وَ يَقُولُونَ مَتى هذَا الْوَعْدُ  مىگويند وعدهء آمدن رسول در قيامت يا وعدهء عذابى كه رسول به آنها وعده مىدهد يا وعدهء قيامت كه رسول به آنان يادآورى مىكرد چه وقت است ؟ از باب استهزاء موعود را دير به حساب مىآوردند .\r\n إِنْ كُنْتُمْ صادِقِينَ  اگر راستگويانيد .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nترجمه و تفسير آيات 54 و 49\r\n\r\n[ سوره يونس ( 10 ) : آيات 49 تا 54 
  ]\r\nقُلْ لا أَمْلِكُ لِنَفْسِي ضَرًّا وَ لا نَفْعاً إِلاَّ ما شاءَ اللَّهُ لِكُلِّ أُمَّةٍ أَجَلٌ إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ ( 49 ) قُلْ أَ رَأَيْتُمْ إِنْ أَتاكُمْ عَذابُهُ بَياتاً أَوْ نَهاراً ما ذا يَسْتَعْجِلُ مِنْهُ الْمُجْرِمُونَ ( 50 ) أَ ثُمَّ إِذا ما وَقَعَ آمَنْتُمْ بِهِ آلْآنَ وَ قَدْ كُنْتُمْ بِهِ تَسْتَعْجِلُونَ ( 51 ) ثُمَّ قِيلَ لِلَّذِينَ ظَلَمُوا ذُوقُوا عَذابَ الْخُلْدِ هَلْ تُجْزَوْنَ إِلاَّ بِما كُنْتُمْ تَكْسِبُونَ ( 52 ) وَ يَسْتَنْبِئُونَكَ أَ حَقٌّ هُوَ قُلْ إِي وَ رَبِّي إِنَّهُ لَحَقٌّ وَ ما أَنْتُمْ بِمُعْجِزِينَ ( 53 )\r\nوَ لَوْ أَنَّ لِكُلِّ نَفْسٍ ظَلَمَتْ ما فِي الْأَرْضِ لافْتَدَتْ بِهِ وَ أَسَرُّوا النَّدامَةَ لَمَّا رَأَوُا الْعَذابَ وَ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ ( 54 )\r\n\r\nترجمه :\r\nاى رسول پاسخ ده كه من مالك سود و زيان خود نيستم ( تا چه رسد به ديگران ) مگر هر چه خدا خواهد براى هر امّتى اجل معيّنى است كه چون فرارسد ساعتى دير و زود نگردد\r\nبگو مرا خبر دهيد كه اگر شب در خوابيد يا روز كه به كسب و كاريد عذاب خدا فرارسد چه راه مفرّى داريد ؟ چرا گناهكاران عذاب را به تعجيل مىطلبند ؟ ،\r\nآيا آنگاه كه عذاب واقع شد به او ايمان مىآوريد و گفته شود الآن ايمان آورديد و حال آنكه شما از راه تمسخر عذاب را به تعجيل مىخواستيد ،\r\nآنگاه به ستمكاران گويند : بچشيد عذاب ابدى را آيا اين عذاب جز نتيجهء عمل زشت شماست ،\r\nاى رسول ما كافران از تو\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nمىپرسند كه آيا اين قرآن و رسالت و وعدهء ثواب و عقاب آخرت بر حقّ است ؟ بگو آرى قسم به خداى من كه البتّه همهء وعده‌ها حقّ است و شما از آن مفرى نداريد ،\r\nو اگر در آن روز مردم ستمكار مالك روى زمين باشند ، همه دارايى خود را فدا دهند تا مگر خويشتن از عذاب برهانند چون عذاب را مشاهده كنند حسرت و پشيمانى خود را پنهان دارند و در حقّ آنها حكم به عدل شود و در كيفرشان هيچ ستمى نشود .\r\n\r\nتفسير :\r\n قُلْ لا أَمْلِكُ لِنَفْسِي ضَرًّا وَ لا نَفْعاً  من مالك نفع و ضرر خود نيستم تا چه برسد به اينكه مالك اقامهء قيامت و آوردن عذاب براى ديگرى باشم .\r\n إِلَّا ما شاءَ اللَّهُ  استثناء از « ضرّا و نفعا » است ، يا استثناء منقطع است يعنى و لكن آنچه را كه خدا بخواهد واقع مىشود .\r\n لِكُلِّ أُمَّةٍ أَجَلٌ  اين عبارت بيان قولى نبىّ صلّى اللّه عليه و آله است ، يا ابتداء كلام از جانب خدا است . به هر تقدير جواب سؤال مقدّر است ، و معنى آن اين است كه براى هر امّتى از امّت‌هاى رسولان مدّت معيّنى است كه مهلت داده مىشوند ، يا اينكه براى عذاب آنها وقت معيّنى است .\r\n إِذا جاءَ أَجَلُهُمْ  آنگاه كه مدّتشان منقضى شد ، يا وقت عذابشان يا هلاك كردن در دنيا و عذاب در آخرت سر رسيد ، و در اذا جاء أجلهم بايد كلمهء تقدير تضمين نمود ( و اذا جاء اجل مقدّرهم ) تا منافات با قول خدا « لا يستقدمون » پيدا نكند ، يعنى آنگاه كه آمدن اجلشان مقدّر شود .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n فَلا يَسْتَأْخِرُونَ ساعَةً وَ لا يَسْتَقْدِمُونَ  نه ديرتر و نه زودتر از وقت اجل ، قبض روح مىشوند .\r\n قُلْ أَ رَأَيْتُمْ  بگو آيا اعتقاد داريد ؟\r\n إِنْ أَتاكُمْ عَذابُهُ بَياتاً أَوْ نَهاراً  اگر عذاب او شب هنگام يا روز فرارسد ، . . . در وهلهء اوّل چنين به نظر مىرسد كه تقييد به شب و روز طولانى كردن جمله است ، چون اين معنى از كلمهء « اتيان » كه مصدر « اتى » است ( آتاكم ) استفاده مىشود . و ليكن اين تطويل اطناب نيكو و مستحسن است ، از باب اينكه اين جمله تكميل جمله سابق است ، و توهّم آمدن عذاب در وقت مخصوص را رفع مىكند ، بنابراين مقصود از ذكر ظرف ( بيات و نهار ظرف زمان هستند ) اطلاق حكم است نه مقيّد كردن آن .\r\n ما ذا  يا به معنى « أىّ شىء » است كه « ما » استفهاميّة است ( يعنى ، چه چيزى ؟ ) ، و يا به معنى « ما الذى » است و « ما » موصوله ( يعنى ، آنچه را ) .\r\n يَسْتَعْجِلُ مِنْهُ  آنچه از عذاب را كه عجله داشتند دريافت مىكنند .\r\n الْمُجْرِمُونَ  اسم ظاهر به جاى ضمير ، بيانگر علّت ترساندن و انكار است و رسوايى برخاسته از نكوهش ديگرى است . و استفهام اوّل به حسب اصل معنى براى استفهام حقيقى است كه جهت سؤال و كسب خبر آمده است ولى اگر آن را با فعل در نظر بگيريم به معنى اين است كه به من خبر دهيد .\r\nاستفهام دوّم براى انكار و ترساندن است ، و متعلّق به\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n« أ رأيتم » و فعل به جهت استفهام از عمل معلّق است ، و معنى آن اين است كه از جواب اين سؤال به من خبر دهيد ، و جواب جملهء شرط محذوف است ، و جملهء شرط جملهء معترضه بين دو استفهام است ، و اين انكار عجله كردن آنها به عذاب است كه از گفتارشان « متى هذا الوعد » استفاده مىشود .\r\n أَ ثُمَّ إِذا ما وَقَعَ  استفهام ( أ رأيتم ) با حرف عطف ( ثمّ ) بنا بر تقديم و تأخير است ( ثمّ اذا ما وقع ، قل أ رأيتم ) ، و استفهام براى تقرير است ، و آوردن « ثمّ » براى تفاوت بين دو استفهام است ، چه استفهام اوّل براى انكار و دوّمى جهت حمل بر قرار است ، و معنى آن اين است : آيا پس از آنكه در آن ما وقع يعنى در وقت ظهور قائم ( عجّل اللّه تعالى فرجه الشّريف ) در عالم كبير و صغير ، يا از آن ما وقع يعنى در حين مرگ ، يا در آن هنگام سختى كه بر على عليه السّلام بعد از محمّد صلّى اللّه عليه و آله واقع شود عذاب فرا رسيد ؟\r\nآنگاه ايمان خواهيد آورد ؟ ! در اخبار به همه اين معانى اشاره شده است .\r\n آمَنْتُمْ بِهِ آلْآنَ  يعنى الآن ايمان مىآوريد ، و لفظ قول در تقدير است ، يعنى به آنها چنين گفته مىشود : « الآن » جملهء مستأنفه است ، يا به آنها گفته مىشود : « الآن » مفرد و حال است .\r\n وَ قَدْ كُنْتُمْ بِهِ تَسْتَعْجِلُونَ  استهزاء است بر اينكه شما معتقد به عذاب نبوديد .\r\n  ثُمَّ قِيلَ لِلَّذِينَ ظَلَمُوا ذُوقُوا عَذابَ الْخُلْدِ هَلْ تُجْزَوْنَ إِلَّا بِما كُنْتُمْ تَكْسِبُونَ وَ يَسْتَنْبِئُونَكَ أَ حَقٌّ هُوَ   يعنى عذاب يا ولاء\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nعلى عليه السّلام چنانچه در اخبار آمده است .\r\n قُلْ إِي وَ رَبِّي إِنَّهُ لَحَقٌّ وَ ما أَنْتُمْ بِمُعْجِزِينَ  يعنى شما نمىتوانيد خدا يا على عليه السّلام را از نفوذ حكم خدا عاجز قرار دهيد .\r\n وَ لَوْ أَنَّ لِكُلِّ نَفْسٍ ظَلَمَتْ  يعنى هر نفسى كه در حقّ خدا يا حقّ محمّد صلّى اللّه عليه و آله و آل محمّد صلّى اللّه عليه و آله ستم روا دارد .\r\n ما فِي الْأَرْضِ لَافْتَدَتْ بِهِ  اگر از ترس عذاب و شدّت آن هر چه در زمين است فديه بدهد ، باز از عذاب او كاسته نمىشود .\r\n وَ أَسَرُّوا النَّدامَةَ  هر چند پشيمانى و حسرت خود را مخفى مىكردند ، تا مبادا دشمنان شماتت كنند . چنانچه در خبر است ، يا از ترس اطلاع يافتن ملائكه عذاب يا اطلاع خداوند بر پشيمانى آنها كه از اعترافشان به ظلم ناشى شده است پشيمانى را مخفى كردند .\r\nچه آنها براى خدا قسم مىخورند كه ما ظلم و گناه نكرديم همان‌طور كه براى شما قسم مىخورند .\r\n لَمَّا رَأَوُا الْعَذابَ وَ قُضِيَ بَيْنَهُمْ  چون عذاب را بنگرند و ببينند كه بين مؤمنين و منافقين يا بين ظالمين و مظلومين حكم شود .\r\n بِالْقِسْطِ  به اينكه هر صاحب حقّى حقّش داده شود و هر مستحقّ عقوبتى عقوبت گردد .\r\n وَ هُمْ لا يُظْلَمُونَ  آنها به سبب منع حقّ و عقوبت غير مستحقّ و نقص حقّ و زيادى عقوبت مورد ستم قرار نمىگيرند .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nترجمه و تفسير آيات 60 - 55\r\n\r\n[ سوره يونس ( 10 ) : آيات 55 تا 60 
  ]\r\nأَلا إِنَّ لِلَّهِ ما فِي السَّماواتِ وَ الْأَرْضِ أَلا إِنَّ وَعْدَ اللَّهِ حَقٌّ وَ لكِنَّ أَكْثَرَهُمْ لا يَعْلَمُونَ ( 55 ) هُوَ يُحيِي وَ يُمِيتُ وَ إِلَيْهِ تُرْجَعُونَ ( 56 ) يا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَ شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ ( 57 ) قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ ( 58 ) قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالاً قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ ( 59 )\r\nوَ ما ظَنُّ الَّذِينَ يَفْتَرُونَ عَلَى اللَّهِ الْكَذِبَ يَوْمَ الْقِيامَةِ إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَهُمْ لا يَشْكُرُونَ ( 60 )\r\n\r\nترجمه :\r\nمردم آگاه باشيد كه هر چه در آسمانها و زمين است ملك خدا است و هم آگاه باشيد كه وعدهء ثواب و عقاب و بهشت و دوزخ خدا همه حقّ محض است ولى اكثر مردم از آن آگاه نيستند .\r\nخدا است كه مرده را زنده مىكند و زنده را مىميراند و باز همه به سوى او بر مىگرديد ،\r\nاى مردم عالم نامه‌اى كه همه پند و اندرز و شفاى دلهاى شما و هدايت و رحمت مؤمنان است از جانب خدا براى نجات شما آمد ،\r\nاى رسول به خلق بگو كه شما بايد منحصرا به فضل و رحمت خدا شامل شويد كه آن مفيدتر از ثروتى است كه بر خود اندوخته مىكنيد ،\r\nباز بگو كه آيا رزقى كه خدا براى شما فرستاده و حلال فرموده بعضى را حلال و بعضى را حرام مىكنيد ؟ بر من بگوئيد\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nآيا دستور خدا است يا به حقّ افتراء مىبنديد ،\r\nآنان كه بر خدا دروغ مىبندد مگر چه گمان دارند بروز قيامت . البتّه خدا را با بندگان فضل و احسان است ولى اكثر مردم شكر احسان حقّ نمىكنند .\r\n\r\nتفسير :\r\n أَلا إِنَّ لِلَّهِ  آگاه باشيد كه آنچه كه در آسمانها و زمين است از جهت مبدأ و بازگشت و ملك مال خداست .\r\n ما فِي السَّماواتِ وَ الْأَرْضِ  پس انجام مىدهد آنچه را كه بخواهد در حقّ هر كس كه بخواهد بدون اينكه مانعى از حكمش باشد و يا از انجام كارش او را باز دارد .\r\n أَلا إِنَّ وَعْدَ اللَّهِ  آگاه باشيد كه وعدهء خدا به عذاب و ثواب  حَقٌّ  حقّ است و از جانب خدا خلف وعده نمىشود ، چنانچه از طرف غير خدا كسى نمىتواند مانع تحقّق وعده‌هاى او بشود .\r\nچون هر دو جمله براى تثبيت عقوبت منافقين و بعد از ذمّ آنها تأكيد مطلوب است لذا در هر دو جمله ادات استفتاح و مؤكّدات حكم آورد .\r\n وَ لكِنَّ أَكْثَرَهُمْ لا يَعْلَمُونَ  لكن بيشتر آنان داراى صفت علم نيستند ، چون علم عبارت از ادراكى است كه صاحبش را از پايين به بالا حركت دهد ، به عبارت ديگر علم عبارت از ادراكى است كه براى صاحبش حاصل مىشود در حالى كه او در طريق سلوك الى الله است و ناگزير هر آن و هر روز اشتداد پيدا مىكند ، و اين ادراك مستلزم عمل به موجب آن است كه نتيجهء آن\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nحصول علم ديگرى به آخرت است ، و علم او به خدا و قدرت و احاطهء او نيز فزونى مىيابد و اين علم براى كسى كه به زبان قال منكر آخرت باشد حاصل نمىشود ، مانند اهل بعضى از مذاهب يا با زبان حال منكر آخرت باشد ، مانند اكثر كسانى كه خود را به ملّت‌هاى حقّ مىبندند ، پس در حقيقت آنها عالم نيستند اگر چه به جميع فنون و صناعات آگاهى داشته باشند ، و چون اشباه مردم ( آدم‌نماها ) از حقيقت علم آگاهى ندارند ادراكات آن عالم‌نماها را علوم ناميده‌اند . و در خبر آمده است : اشباه مردم ( آدم‌نماها ) آنها را عالم ناميده‌اند . اين مطلب را در اوّل بقره در ضمن آيهء  لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ  و در رسالهء سعادت‌نامه تحقيق نموديم .\r\nاينكه نادانى را به اكثريّت مردم مقيّد ساخت ، براى اشعار به اين مطلب است كه عدّهء كمى از آنها علم فطريشان را كه خداوند به آنان داده است باطل نكردند ، و مقدارى از آن را يافتند ، امّا در حجابهاى عرضى محجوب مانده‌اند .\r\n هُوَ يُحيِي وَ يُمِيتُ وَ إِلَيْهِ تُرْجَعُونَ  اين جمله تأكيد قول خداى تعالى است :  إِنَّ لِلَّهِ ما فِي السَّماواتِ وَ الْأَرْضِ  و لذا حرف عطف نياورده ، يا جواب سؤال مقدّر است يا حال است .\r\nزنده كردن و ميراندن اشاره به مالكيّت خدا ، و بازگشت به سوى او اشاره به مرجع بودن خدا است .\r\n يا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَ شِفاءٌ لِما فِي الصُّدُورِ  اى مردم قرآن از آن جهت از جانب پروردگارتان\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nبرايتان آمد ، تا شفابخش سينه‌ها در دلها ، از وسوسه‌هاى شيطان و گرايش به هواهاى نفس باشد ، البتّه براى كسانى كه از آن بهبودى طلبند ، شفابخش است .\r\n وَ هُدىً وَ رَحْمَةٌ لِلْمُؤْمِنِينَ  و هدايت و رحمت براى مؤمنان است ، چون قرآن موعظه و شفاء و هدايت و رحمت است ، موعظه و شفا را به صورت مطلق و بدون قيد آورد ، چون موعظه عامّ است و شامل همهء مردم است ، چه از آن پند بگيرند يا نگيرند ، و همچنين شفا نيز عموميّت دارد ، و ليكن انتفاع و بهره‌مندى مخصوص كسى است كه پند بگيرد و شفاخواه باشد .\r\nاز اين رو « هدى » و « رحمت » را مقيد به مؤمنين نمود ، چون آن دو مخصوص مؤمنين است و به غير مؤمنين تعلّق ندارد . و حقيقت موعظه عبارت از رسالت و احكام آن است چون موعظه به قوالب و ظواهر تعلّق پيدا مىكند ، و نسبت به همهء مردم عموميّت دارد .\r\nحقيقت شفا نبوّت است چه كه آن به سينه‌ها تعلّق دارد ، و از طرفى شفا نيز عامّ است و شامل همه مىشود ، و حقيقت هدايت و رحمت ولايت است ، زيرا كه رسالت و نبوّت سبب بيدار كردن خلق از غفلت و آگاه كردن آنها بر حيرت و ضلالت است ، و در رسالت و نبوّت از جهت مفهوم خودشان هدايت و رحمتى نيست ولايت سبب ارائه طريق و رساندن گمشدهء متحيّر است به راه ، بعد از آگاهى دادن او به گمراهى و تحيّرش . و پس از وصول به طريق ولايت موجب نزول رحمت لحظه به لحظه است\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nچون قرآن صورت همه است لذا صحيح است كه همهء اوصاف اوصاف آن قرار داده شود ، بنابراين تفسير به قرآن صحيح مىشود ، همان‌طور كه صحيح است اوصاف متعدّد براى موصوف‌هاى متعدّد باشد چنانچه ذكر كرديم و تفسير به آن موصوف‌ها نيز صحيح است .\r\n قُلْ  از باب خوشحالى و سرور بگو .\r\n بِفَضْلِ اللَّهِ وَ بِرَحْمَتِهِ  بارها اين مطلب گذشت كه فضل خدا عبارت از رسالت و نبوّت است كه آن دو صورت ولايت است ، و رحمت همان ولايت است . چون نبوّت و ولايت از شئون نبىّ صلّى اللّه عليه و آله و ولىّ عليه السّلام است و با آن دو متّحد و يكى است تفسير رحمت به محمّد صلّى اللّه عليه و آله و على عليه السّلام صحيح است .\r\n فَبِذلِكَ  لفظ « فاء » براى عطف است ، و اسم اشاره اشاره به فضل و رحمتى است كه ذكر شد ، چون خوشحالى و سرور مقتضى طولانى كردن چيزى است كه موجب خوشحالى است ، و مقتضى مبالغهء آن است لذا فاء عاطفه آورد تا ما بعدش را به چيزى عطف كند كه مغاير با آن است در حالى كه فاء عاطفه دلالت مىكند بر اينكه ما بعدش با ما قبلش متّحد است و ما بعد آن پشت سر ما قبل مىآيد ، تا اشاره به اين باشد كه ما بعد آن اگر چه با ما قبلش متّحد است ولى به اعتبار مبالغه و شدّت يافتن در داعى بر كلام مغاير با آن است ، داعى بر كلام عبارت از خوشحالى و سرور است ، يا مبالغه و اشتداد در غرضى است كه كلام بدان جهت آورده شده كه آن نيز خوشحالى كسانى است كه\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nبه آنها بشارت داده شده ، پس گويا كه دو شىء مغاير بالذّات را به همديگر عطف كرده است ، و براى همين اقتضا است كه حرف جر تكرار شده است .\r\n فَلْيَفْرَحُوا  لفظ « فاء » يا زايده است يا به توهّم « أمّا » يا به تقدير « أمّا » است يا حرف عطف است ، و معطوف عليه آن محذوف است كه ما بعدش آن را تفسير مىكند و اين كلام در دلالت بر اشتداد بهجت و سرور متكلّم و بر مبالغه در مقصود رساترين كلام است .\r\n هُوَ  يعنى فضل و رحمت كه ذكر شد ، اسم اشاره و ضمير را مفرد آورد تا اشاره به اين باشد كه آن دو در حقيقت يكى هستند .\r\n خَيْرٌ مِمَّا يَجْمَعُونَ  مقصود صورت قرآن است ، چون آن چيزى است كه با دست خود جمع آورى مىكنند و سپس مىگويند آن از جانب خدا است در حالى كه آن از جانب خدا نيست ، چون خودشان آن را جمع كرده و با آراء فاسد خود در آن تصرّف كرده‌اند بر خلاف فضل و رحمت كه آنها را بر تصرّف آن قدرتى نيست زيرا كه فضل و رحمت از چيزهائى است كه جز پاكيزه‌ها آن را مس نتوانند كرد .\r\nممكن است مقصود از چيزى كه جمع مىكنند حطام دنيا باشد .\r\n قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ  لفظ « ما » استفهاميّه براى برانگيختن تعجّب و شگفتى است تا اشاره به\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nشرافت و عظمت روزى از جهت خودش و از جهت انتسابش به خدا باشد ، و نيز اشاره به كثرت آن باشد ، و مقدّمه ذمّ تصرّف در آن به سبب هواهاست . بنابراين لفظ « أ رأيتم » استفهام و استخبار است و مانند سابقش به معنى « أخبرونى » خبر دهيد مرا مىباشد ، يا آن به معنى « أعلمتم » است و استفهام براى تعجيب يا براى انكار يا تقرير است ، و قول خدا « اللّه أذن لكم » جملهء مستأنف است . يا اينكه لفظ « ما » شرطيّه و قول خدا « فجعلتم » جزاء آن است ، و لفظ « قد » در جزا مقدّر است بنابراين كه در جزائى كه لفظا و معنى ماضى باشد لفظ « قد » لازم گردد . لذا در جزا فاء داخل شده است . و بنابراين لفظ « أ رأيتم » به معنى « أخبرونى » است . يعنى ، به من خبر دهيد ، يا براى تعجب بر انگيختن ، يا انكار توبيخى است . و بنا بر جميع تقادير ، فعل نسبت به جملهء « ما انزل اللّه » از عمل معلّق است . يا اينكه لفظ « ما » موصوله است تا مفعول اوّل « ا رأيتم » باشد . و لفظ « قل » تأكيد « قل » اوّل است .\r\nمقصود از انزال رزق ، در رزق صورىّ نباتى ، انزال اسباب رزق است ، و در رزق معنوى انسانى انزال حقيقت آن است ، زيرا كه رزق انسان كه عبارت از علوم و اخلاق نيكو است حقيقت آن از آسمانهاى ارواح نازل مىشود ، و لفظ « لكم » براى اشعار به اين است كه غرض انتفاع و بهره‌مندى شما است و از انتفاع حلّيت آن استنباط مىشود .\r\n فَجَعَلْتُمْ مِنْهُ حَراماً وَ حَلالًا  يعنى از روزى كه خداوند\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nبراى شما فرستاده حرام و حلال قرار داديد ، بدين گونه كه حرام و حلال را از پيش خود تأسيس نموديد و بعضى از چهار پايان را بطور مطلق حرام كرديد ، و بعضى را بر بعضى از افراد انسان حرام كرديد و نيز مقدارى از كشتزار را حرام كرديد ، و نيز از پيش خود علم چيزى را كه نمىدانيد حرام نموديد ، چون شما دشمن چيزى بوديد كه آن را نمىدانيد ، نظير كسانى كه خود را شبيه فقهاء كرده و امثال علم كلام و هيئت را حرام نموده و آن را منع كرده‌اند ، و مانند فيلسوف‌نمايانى كه حكمت حقيقى و علوم شرعى را به غير از اصطلاحات و قياسهاى خودشان كه از پيشينيانشان گرفته‌اند ، حرام كرده‌اند . و مانند صوفى نمايان كه جز آنچه را كه از اقرانشان گرفته‌اند حرام نموده‌اند .\r\nلكن عالم حقيقى كه جامع همهء اين علوم است ، هيچ يك از اين‌ها را تحريم نمىكند . بلكه همه را حلال مىداند مشروط بر اينكه اخذ اين علوم طبق پيروى و تقليد از انبياء و اوصياء و نايب‌هاى آنان باشد ، و اخذ آن با اجازهء آنها صورت گيرد . عالم حقيقى مىگويد همهء علوم در صورتى كه از اهلش و بر وجه صحيح گرفته شود ، حلال است ، و اگر از اهلش يا بر وجه صحيح گرفته نشود حرام است ، و عالم حقيقى مىگويد : حلال چيزى است كه خداوند آن را حلال كرده و حرام ، چيزى است كه خداوند آن را حرام نموده است . و بيان‌كنندهء حلال و حرام نبىّ يا كسى است كه از جانب نبىّ با واسطه يا بدون واسطه مأذون و مجاز است ، زيرا كه اذن و اجازه همان‌طور كه عمل را تصحيح مىكند علم را نيز اصلاح مىكند و ظنّ را جانشين علم بلكه\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nشريف‌تر از آن قرار مىدهد چنانچه گذشت . لذا خداى تعالى فرمود :\r\n قُلْ آللَّهُ أَذِنَ  بگو خدا بشما اجازه داده بدون واسطه يا با واسطه .\r\n لَكُمْ  كه حلال و حرام كنيد به هر نحو كه خواستيد ، يا در خصوص تحليل اشياء مخصوص و تحريم اشياء مخصوص خداوند به شما اجازه داده است ، و اجازه اعم از اين است كه به سبب سخن گفتن خدا باشد بدون واسطه يا بواسطهء ملائكه از راه وحى يا تحديث باشد و يا بواسطهء جانشينان بشرى او صورت گيرد .\r\n أَمْ عَلَى اللَّهِ تَفْتَرُونَ  يعنى در ادّعاى اذن از جانب خدا يا در نسبت تحليل و تحريم به خدا افتراء مىبنديد ، و چون حلال چيزى است كه فقط خداوند آن را حلال كرده و حرام چيزى است كه فقط خداوند آن را حرام كرده باشد ، لذا هر كس كه با اذن خدا چيزى را حلال يا حرام نمايد ، حلال او حلال خدا است و حرام او حرام خدا است ، و تحليل و تحريم هر كس كه با اذن خدا صورت نگيرد تحليل و تحريم او افتراء بستن بر خدا است ، خواه در اين مورد ادّعاى اذن داشته باشد ، ولى تحليل و تحريم از پيش خود باشد .\r\nو خواه ادّعا كند كه آن حلال و حرام منسوب به خداست و مدّعى اين باشد كه او بيان‌كنندهء حكم خدا است .\r\nو خواه اصلا هيچ يك از اين ادّعاها را نداشته باشد ، همهء\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nاين صورت‌ها افتراء بستن بر خدا است ، زيرا او چيزى گفته است كه مختصّ به خداست كه البتّه در مورد چيزى كه مخصوص خداست نتوان گفتارى بيان داشت مگر اينكه مدّعى اذن از جانب خدا باشد . يا آن حكم را منسوب به خدا بكند ولى مدّعى اين باشد كه او مبيّن احكام خدا است در هر صورت افتراء محسوب مىشود . بنا بر اين قضيّهء منفصله « 1 » همين كه اجازه معلوم نباشد افتراء حتما محقّق مىشود ، و لذا به دنبال آن افتراءكنندگان را تهديد نمود . ( اگر اجازه معلوم نباشد افتراء محقّق است نمىتواند هم اجازه باشد ، هم افتراء باشد نمىتواند نه اجازه باشد ، نه افتراء نباشد ) .\r\nپس هر كس ادّعاى تبليغ احكام قالبى كند چنانچه علماى شريعت ( ره ) اين كار را مىكنند ، يا ادّعاى تبليغ احكام قلبى نمايد ، مانند علماى طريقت ( ره ) و از جانب خدا بواسطهء جانشينانش مأذون نباشد مفترى محسوب مىشود ، و مصداق قول خداى تعالى :    وَ لَوْ تَقَوَّلَ عَلَيْنا بَعْضَ الْأَقاوِيلِ لَأَخَذْنا مِنْهُ بِالْيَمِينِ ثُمَّ لَقَطَعْنا مِنْهُ الْوَتِينَ    « 2 » قرار مىگيرد ، و لذا مىبينيم كه از آدم تا خاتم صلّى اللّه عليه و آله تا اين زمان ما سلسلهء اجازه‌ها بين فقهاء ( ره ) و مشايخ صوفيه منظّم و منضبط و متّصل است .\r\n وَ ما ظَنُّ الَّذِينَ يَفْتَرُونَ عَلَى اللَّهِ الْكَذِبَ يَوْمَ الْقِيامَةِ \r\n\r\n\r\n","description":"","footnote":"\r\n( 1 ) دو قضيّه منفصله حقيقيّه مىباشند كه نه جمعشان شايد و نه رفعشان مثل اينكه بگوييم : اين عدد يا زوج است يا فرد ، اگر اين عدد زوج باشد پس فرد نيست .\r\n( 2 ) سوره الحاقّه : آيات 44 ، 45 ، 46\r\n","page_name":" 383 ","page_number":383},
  {"content":"\r\n\r\nلفظ « يوم القيمة » ظرف مستقرّ و حال از لفظ « ما » است ، چون لفظ « ما » در معنى ، مفعول « ظنّ » و در معنى حدوث است ، و اگر اين ظرف متعلّق به « ظن » باشد ، مفيد خلاف مقصود مىگردد ، زيرا مقصود تهديد آنها بر اعتقادشان است كه نتيجهء آن اعتقاد صدور اعمالى است كه با اعتقاد به پاداش روز قيامت منافات دارد و همچنين اگر ظرف متعلّق به « يفترون » باشد ، معنى را تباه مىسازد ، و معنى آيه چنين است :\r\nبه گمان كسانى كه بر خدا افتراء مىبندند چه جزائى در انتظار آنها است در حالى كه آن جزا در روز قيامت ثابت است .\r\nممكن است ظرف لغو باشد به تقدير « فى » يا « لام » و متعلّق به « ظنّ » يا « يفترون » باشد ، و معنى آن اين است : چه چيز است گمان كسانى كه در حقّ روز قيامت يا براى روز قيامت افتراء مىبندند .\r\nو لفظ « ظنّ » به صورت فعل ماضى خوانده شده ، و اين كلمه در مبالغه و تشديد در تهديد در ميان عرب و عجم مثل شده است .\r\nو چون كسانى را كه با آراء خود در احكام خدا تصرّف مىكنند به صورت مبالغه‌آميزى تهديد نمود ، و از طرفى كمتر كسى پيدا مىشود كه به زبان حال يا قال در عالم صغير يا كبير از تصرّف در احكام خدا جدا شود ، لذا مقام به مقام يأس و نوميدى نزديك مىگردد . در حالى كه آنچه كه مطلوب است مخلوط شدن خوف با رجا است تا عاصى استغفار را ترك نكند ، و\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nاميدوار مغرور نگردد . از همين جهت است كه خداى تعالى سؤال از فضل و رحمتش را واجب نمود ، و لذا خداى تعالى چنين جواب فرمود :  إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَهُمْ لا يَشْكُرُونَ  يعنى شكر آنچه را كه خدا به آنان تفضّل نموده بجاى نمىآورند و برخى كفران آن مىكنند و بسيار اندك از آنان شكرگزار هستند .\r\nترجمه و تفسير آيات 65 - 61\r\n\r\n[ سوره يونس ( 10 ) : آيات 61 تا 65 
  ]\r\nوَ ما تَكُونُ فِي شَأْنٍ وَ ما تَتْلُوا مِنْهُ مِنْ قُرْآنٍ وَ لا تَعْمَلُونَ مِنْ عَمَلٍ إِلاَّ كُنَّا عَلَيْكُمْ شُهُوداً إِذْ تُفِيضُونَ فِيهِ وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ إِلاَّ فِي كِتابٍ مُبِينٍ ( 61 ) أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ ( 62 ) الَّذِينَ آمَنُوا وَ كانُوا يَتَّقُونَ ( 63 ) لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ لا تَبْدِيلَ لِكَلِماتِ اللَّهِ ذلِكَ هُوَ الْفَوْزُ الْعَظِيمُ ( 64 ) وَ لا يَحْزُنْكَ قَوْلُهُمْ إِنَّ الْعِزَّةَ لِلَّهِ جَمِيعاً هُوَ السَّمِيعُ الْعَلِيمُ ( 65 )\r\n\r\nترجمه :\r\nاى رسول بدان كه تو در هيچ حال نباشى و هيچ آيه از قرآن تلاوت نكنى و در هيچ عملى با امّت وارد نشوى ، جز آنكه همان لحظه آنان را مشاهده مىكنيم هيچ ذرّه‌اى در همهء زمين و آسمان از خداى تو پنهان نيست و كوچك‌ترين ذرّه و بزرگتر از آن هر چه هست همه در كتاب مبين حقّ ( و لوح علم الهى ) مسطور است ،\r\nآگاه باشيد كه دوستان خدا هرگز هيچ ترس\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n( از حوادث آيندهء عالم ) و هيچ اندوهى ( از وقايع گذشتهء جهان ) در دل آنها نيست .\r\nآنها اهل ايمان و خدا ترسند ،\r\nآنها را از خدا پيوسته بشارت است هم در حيات دنيا و هم در آخرت . سخنان خدا را تغيير و تبديلى نيست كه اين فيروزى بزرگ نصيب دوستان خدا است ،\r\nاى رسول ما غم مخور و سخن و طعن منكران خاطرت را غمگين نساز ، هر عزّت و اقتدارى مخصوص خدا است او به همهء گفتار خلق شنوا و به همهء احوال دانا است .\r\n\r\nتفسير\r\n وَ ما تَكُونُ فِي شَأْنٍ  شأن عبارت از مراتب انسان و مقامات او است كه در انسان كامل حاصل شده و در ناقص به صورت مكمون و نهفته است ، و نيز شأن عبارت از احوالى است كه بر حسب مقامات انسان عارض او مىشود .\r\n وَ ما تَتْلُوا مِنْهُ  آنچه را كه از كتاب ، يا از شأن و احوال خويش يا از سوى خدا مىخوانى .\r\n مِنْ قُرْآنٍ  از قرآن ، تخصيص خطاب ردّ اين دو فقره به نبىّ صلّى اللّه عليه و آله براى اين است كه تلاوت قرآن از خدا يا از شأن مختصّ او است و نيز ابتداء تلاوت از كتاب و آگاهى به شئون و مراتب مخصوص او است و به خلاف عمل كه ديگران در آن شركت دارند .\r\n وَ لا تَعْمَلُونَ مِنْ عَمَلٍ إِلَّا كُنَّا عَلَيْكُمْ شُهُوداً  و كردارى را انجام نمىدهيد ، خطاب يا بين پيامبر و مردم يا بر گرداندن خطاب است از نبىّ به سوى مردم ، زيرا كه شهود اعمال آشكار و جلى او از شهود شئون خفى او استفاده مىشود .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n إِذْ تُفِيضُونَ فِيهِ  در وقتى كه در عمل اهتمام مىورزيد و در آن به خوض ( به تفكّر و تعمّق ) مىپردازيد .\r\n وَ ما يَعْزُبُ عَنْ رَبِّكَ  از تصرّف يا از علم يا از ذات او هيچ عملى غايب نمىشود .\r\n مِنْ مِثْقالِ ذَرَّةٍ  مقصود ذات مثقال است بنا بر دو احتمال اوّل ، و مقصود علم به مثقال يعنى علم به ذرّه‌هاست بنا بر احتمال اخير ، و ذرّه مورچه كوچكى است كه وزن صد دانه از آنها مساوى با وزن يك دانه جو است ( ذرّه از مولكول‌هاى بسيار و مولكول از اتم‌هاى فراوانى تشكيل شده است ) .\r\n فِي الْأَرْضِ  مقدّم انداختن زمين براى اين است كه زمين در مقام بيان وسعت علم خدا مهم‌تر است ، زيرا كه زمين دورترين چيزها است و آنچه كه در زمين است مخفىترين چيزها است ، زيرا هر يك از آنها نسبت به غيرش غايب است ، به خلاف آسمان و آسمانى ، خواه مقصود آسمان عالم طبع باشد يا آسمانهاى ارواح .\r\n وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ  چون مقام ، مقام مبالغه در وسعت علم خدا بود تأكيد و تكرار مطلوب بود ، لذا « مثقال ذرّه » براى تأكيد آمد ، و سپس لا فى السّماء . . . چون اين لفظ مانند مثل شده كه هرگاه بعد از نفى قرار گيرد ، مبالغه در شمول ، معنى مىدهد ، و جملهء « و لا أصغر » با ما بعدش جمله‌اى است كه بر جملهء « ما يعزب » عطف شده است ، و لفظ « لا » براى\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nنفى جنس است كه با اسم جنس تركيب شده است « 1 » .\r\n إِلَّا فِي كِتابٍ مُبِينٍ  خبر « لا » است ، بنا بر اينكه اسم « لا » مرفوع خوانده شود « لا » عمل « ليس » انجام مىدهد يا به سبب تكرار از عمل ملغى مىشود ، و محتمل است عطف بر لفظ « مثقال » باشد بنا بر اينكه با فتح خوانده شود ، و بر محلّ آن عطف شود ، بنا بر اينكه به رفع خوانده شود ، و در اين هنگام استثناء منقطع خواهد بود .\r\n أَلا إِنَّ أَوْلِياءَ اللَّهِ  جواب سؤالى است كه اينجا پيش مىآيد و آن اينكه آيا كسى بدون خطر باقى مىماند ؟\r\n لا خَوْفٌ عَلَيْهِمْ وَ لا هُمْ يَحْزَنُونَ  در مورد خوف و حزن و وجه نفى نمودن آن دو از اولياء ، و وجه اختلاف در دو طرف عطف ( لا خوف ، لا هم يحزنون ) در روش تعبير و اداء مطلب پيش از اين شرح داده شد .\r\n الَّذِينَ آمَنُوا  كسانى كه با انجام بيعت خاصّ و قبول دعوت باطنى و دخول در امر ائمه و دخول ايمان در قلوب آنها ايمان آوردند ، نه كسانى كه دعوت ظاهرى را پذيرفته و با بيعت عامّ نبوى بيعت كرده و داخل در اسلام شدند ، بدون اينكه در ايمان داخل شده باشد .\r\n وَ كانُوا يَتَّقُونَ  با آوردن فعل مضارع « يتّقون » روش و اسلوب را تغيير داد تا اشاره به اين باشد كه ايمان چيزى است كه\r\n\r\n\r\n","description":"","footnote":"\r\n( 1 ) به جلد اوّل شرح لاى نفى جنس مراجعه شود .\r\n","page_name":" 388 ","page_number":388},
  {"content":"\r\n\r\nبه محض بيعت ولوى حاصل مىشود و امّا تقوى مخصوص چيزى است كه بايد تا تمام مراتب فناء و حشر بسوى رحمان باقى بماند به نحوى كه تقوى براى مؤمن عادت و خصلت گردد .\r\nلفظ « الّذين » موصول ، يا صفت بيانى براى « اولياء اللّه » است . لذا آن را از خبر مؤخّر انداخت ، يا خبر مبتداى محذوف يا منصوب به فعل محذوف است .\r\nممكن است مبتداء باشد و خبر  لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ  باشد .\r\nبدان كه : ولىّ بر معانى متعدّدى اطلاق مىشود كه از آن جمله است : محبّ ، و صديق و قريب به معنى خويشاوند ، و قريب به معنى نزديك ، ضدّ دور ، و از جملهء معانى ولىّ نصير ، و و اولى در تصرّف به معنى كسى است كه به تصرّف سزاوارتر است و سلطان و مالك نيز از جملهء معانى ولىّ است .\r\nگاهى لفظ « ولىّ اللّه » اطلاق مىشود و مقصود كسى است كه دعوت باطنى را پذيرفته و با بيعت در قلبش ايمان داخل شده باشد ، اين اطلاق به اعتبار صنف اوّل از معانى ولىّ است . و گاهى « ولىّ اللّه » اطلاق مىشود و مقصود از آن كسى است كه نزديك به خدا است كه اين اطلاق باعتبار صنف دوّم از معانى ولىّ است .\r\nو اولياء در اطلاق دوّم انبياء و اوصياء كامل و مكمّل آنها مىباشند ، و در اطلاق اوّل شيعيان و پيروانشان مىباشد كه ولايت آنها را پذيرفته‌اند .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nو آنها نيز از اوّل دخولشان در ايمان و تدرّج ( و ارتقاء ) آنان در مدارج تقوى و ايمان داراى مراتبى هستند كه آخرين مرتبهء تقوى در مورد آنان اين است كه از ذاتشان فانى شوند ، به نحوى كه در محبّت متحقّق شوند تا جائى كه فرقى بين آنها و بين حبيبشان نمىماند ، و هر اندازه كه مراتب تقوى و محبّت آنها زياد شود به همان نسبت اطلاق اولياء بر آنان سزاوارتر است ، از همين جهت است كه اخبار در تفسير اولياء اللّه مختلف است ، و همچنين وجه اختلاف اخبار در تفسير « بشراهم فى الدّنيا » نيز از همين جهت است ، اين جمله در بعضى روايات به خواب نيكويى تفسير شده كه مؤمن آن را مىبيند يا ديگرى براى او مىبيند ، و در برخى ديگر به حديث گفتن ملائكه به طور مطلق يا بشارت دادن آنها هنگام مرگ ، يا بشارت دادن محمّد صلّى اللّه عليه و آله و على عليه السّلام به مؤمنين هنگام مرگ تفسير شده است .\r\n لا تَبْدِيلَ لِكَلِماتِ اللَّهِ  كلمات خدا ( اولياء اللّه ) را تغيير و تبديلى نيست ) اين بيان تأكيدى است بر تحقّق مژدهء آنها كه مىفرمايد :  ذلِكَ هُوَ الْفَوْزُ الْعَظِيمُ  آن خود رستگارى بزرگى است ، اينكه آنها مورد بشارت واقع شده و اين بشارت تغييرپذير هم نيست رستگارى بزرگى محسوب مىشود .\r\n وَ لا يَحْزُنْكَ قَوْلُهُمْ  گفتار آنها دربارهء تو و پيروانت تو را اندوهناك نسازد . و اين جمله عطف بر جملهء ديگر مقدّر است كه تقدير آن بر حسب معنى چنين است : اگر اولياء عليه السّلام يعنى تو و\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nپيروانت چنين حالتى داشته باشند پس به تكذيب‌كنندگان اهميّت مده و گفتار آنها تو را اندوهناك نكند .\r\n إِنَّ الْعِزَّةَ لِلَّهِ جَمِيعاً  اين عبارت تعليل نهى است ، يعنى اينكه فرموده است ، تو اندوهناك مباش ، به دليل آن است كه عزّت كلّا از آن خداست ،  هُوَ السَّمِيعُ الْعَلِيمُ  جواب سؤالى است ، گويا كه گفته شده : آيا خدا اقوال آنها را مىشنود و احوال آنها را مىداند ؟ پس با حصر جواب داد كه خدا فقط شنوا و دانا است .\r\nترجمه و تفسير آيات 70 - 66\r\n\r\n[ سوره يونس ( 10 ) : آيات 66 تا 70 
  ]\r\nأَلا إِنَّ لِلَّهِ مَنْ فِي السَّماواتِ وَ مَنْ فِي الْأَرْضِ وَ ما يَتَّبِعُ الَّذِينَ يَدْعُونَ مِنْ دُونِ اللَّهِ شُرَكاءَ إِنْ يَتَّبِعُونَ إِلاَّ الظَّنَّ وَ إِنْ هُمْ إِلاَّ يَخْرُصُونَ ( 66 ) هُوَ الَّذِي جَعَلَ لَكُمُ اللَّيْلَ لِتَسْكُنُوا فِيهِ وَ النَّهارَ مُبْصِراً إِنَّ فِي ذلِكَ لَآياتٍ لِقَوْمٍ يَسْمَعُونَ ( 67 ) قالُوا اتَّخَذَ اللَّهُ وَلَداً سُبْحانَهُ هُوَ الْغَنِيُّ لَهُ ما فِي السَّماواتِ وَ ما فِي الْأَرْضِ إِنْ عِنْدَكُمْ مِنْ سُلْطانٍ بِهذا أَ تَقُولُونَ عَلَى اللَّهِ ما لا تَعْلَمُونَ ( 68 ) قُلْ إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ ( 69 ) مَتاعٌ فِي الدُّنْيا ثُمَّ إِلَيْنا مَرْجِعُهُمْ ثُمَّ نُذِيقُهُمُ الْعَذابَ الشَّدِيدَ بِما كانُوا يَكْفُرُونَ ( 70 )\r\n\r\nترجمه :\r\nآگاه باش كه هر چه در آسمانها و زمين است ملك خدا است و آنچه را مشركان از غير خدا پيروى مىكنند گمان باطلى بيش نيست و جز آنكه دروغى بافند ، كارى ندارند ،\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nاو خداوندى است كه شب تار را براى آسايش و روز روشن را ( براى امرار معاش ) مقرّر فرمود كه در آن گردش روز و شب نشانه‌هاى قدرت خدا براى مردمى كه سخن خدا را بشنوند پديدار است ،\r\nكافران قائل شدند كه خدا فرزندى اتّخاذ كرده است ( چنين نيست ) او منزّه است و هم بىنياز كه هر چه در آسمانها و زمين است همه ملك خدا است و شما كافران و مشركان كه براى خدا فرزند قائليد بر قول خود هيچ دليلى نداريد . آيا بىدليل و از روى جهالت نسبت به خدا چنين سخن مىگوئيد ؟\r\nبگو اى رسول ما هرگز آنان كه به خدا چنين نسبت دروغى دهند رستگارى ندارند ،\r\nاين گفتار باطل همه براى طمع دنيا است . سپس ( مرگ كه فرارسد ) مرجعشان به سوى ما خواهد بود تا آنها را به كيفر كفرشان عذابى سخت بچشانيم .\r\n\r\nتفسير\r\n أَلا إِنَّ لِلَّهِ مَنْ فِي السَّماواتِ وَ مَنْ فِي الْأَرْضِ  تأكيد عزّت خداى تعالى است و از اين جهت حرف عطف نياورده و آن را تأكيد كرده است ، و از سوى ديگر تمهيد و مقدّمه و به منزلهء تعليل است براى قول خداى تعالى :\r\n وَ ما يَتَّبِعُ الَّذِينَ يَدْعُونَ مِنْ دُونِ اللَّهِ شُرَكاءَ إِنْ يَتَّبِعُونَ  جملهء « ان يتّبعون » تأكيد « ما يتّبع » اوّل است بنا بر اينكه « ما » نافيه باشد . و قول خداى تعالى :  إِلَّا الظَّنَّ  استثناء از « ما يتّبع » است ، يا اينكه قول خداى تعالى : « ان يتّبعون » مستأنف است و استثناء نيز از همين جمله است . و لفظ « ما » در « ما يتّبع » استفهاميه است ، يا موصوله است و بر « من فى السّماوات » عطف\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nشده است . يا اينكه « ما » نافيه است و مفعول محذوف مىباشد يعنى حجّت و برهانى را پيروى نمىكنند .\r\n وَ إِنْ هُمْ إِلَّا يَخْرُصُونَ  يعنى آنها دروغ مىگويند يا از روى گمان و ظنّ حرف مىزنند . بنا بر اين جملهء اوّل  « إِنْ يَتَّبِعُونَ إِلَّا الظَّنَّ »  براى بيان اين است كه فعل و عمل آنها از روى ظنّ و گمان است ، و جملهء دوّم  « وَ إِنْ هُمْ إِلَّا يَخْرُصُونَ »  براى بيان اين است كه گفتار آنها از روى ظنّ و گمان است .\r\nاين مطلب قبلا گذشت كه ادراك نفس نسبت به اشياء ظنّ و گمان ناميده مىشود خواه به صورت شهود يا يقين يا ظنّ باشد ، زيرا آنچه كه معلوم نفس است مغاير با ادراك نفس است ، مانند خود ظنّ كه مغاير با مظنون است .\r\nعلاوه بر اين چون نفس سفلى است ادراك آن نسبت به اشياء واقعى و آن‌طور كه اشياء در واقع وجود دارند نيست ، بنا بر اين اگر ادراك نفس نسبت به اشياء مخالف واقع اشياء نزد نفوس و مخالف معتقدات نفوس باشد ، پس آن « خرص » يعنى گمان و تخمين و كذب است ، و اگر موافق معتقدات نفوس و واقعيّت نزد نفوس باشد ولى موافق واقع و همان‌طور كه در واقع هست نباشد آن ظنّ و گمان است ، زيرا شأن و كار ظنّ نوعى از ادراك است كه آن چنان كه هست مورد احاطهء واقعيّت شىء درك شده نمىباشد .\r\n هُوَ الَّذِي جَعَلَ لَكُمُ اللَّيْلَ لِتَسْكُنُوا فِيهِ  او كسى است كه جهت انتفاع و بهره‌مند شدن شما شب را قرار داد ، تا از\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nخستگىهاى روز و سختى طلب معاش آرامش و سكون پيدا كنيد .\r\n وَ النَّهارَ مُبْصِراً  و روز را روشن قرار داد تا اسباب زندگانى و معيشت خود را طلب كنيد ، و حقّ عبارت اين بود كه چنين بگويد : خداوند روز را قرار داد تا در آن زندگى و معايش خود را طلب كنيد ، يعنى خوب آنچه را كه غايت و هدف از آفرينش روز است ذكر شود تا مطابق ذكر غايب شب شود ، و ليكن عوض ذكر غايب سبب آن را ذكر نمود ، و اين بدان جهت است كه غايب را با سبب آن افاده نمايد ، و عبارت مفيد هر دو باشد ، و در اينجا اسلوب و روش را تغيير داد تا مشعر به اين باشد كه روز سبب ديدن و ابصار است ، زيرا كه ديدن را بطريق مجاز عقلى « 1 » به نهار نسبت داده ، پس اين جمله هم مفيد غايت و سبب آن هم مفيد سبب ، سبب غايت است با مختصرترين لفظ كه آن كلمهء « مبصرا » مىباشد .\r\nمقدّم انداختن شب با اينكه روز شريف‌تر است بسبب وجوه متعدّد زير است :\r\n1 - شب امر عدمى است و امر عدمى طبيعتا مقدّم بر امر وجودى حادث است .\r\n2 - بر حسب تأويل تقدّم زمانى دارد زيرا در سلسله صعود كه از مراتب وجود انسان است نخست شب و تاريكى است و از اين رو تقدّم طبعى دارد .\r\n\r\n\r\n","description":"","footnote":"\r\n( 1 ) مانند اينكه در فلسفه مىگوئيم كلما حكم به العقل حكم به الشّرع يعنى : هر چه عقل حكم كند ، شرع نيز حكم مىنمايد .\r\n","page_name":" 394 ","page_number":394},
  {"content":"\r\n\r\n3 - مقام مهمّ شمردن نعمت‌ها است ، و اهتمام به شب در تعدادى از نعمت‌ها بيشتر است ، چون شب را مردم از بين رفتن نعمت و زوال آن مىشمارند . پس از آنچه كه ما در گذشته گفتيم ديگر تعميم شب و روز ، مشكلى نخواهد داشت .\r\n إِنَّ فِي ذلِكَ لَآياتٍ  همانا در اين شب و روز نشانه‌هاى بزرگى است ، زيرا كه مواليد عالم طبيعت متوقّف بر آن دو است .\r\nو همچنين متوقّف بر اختلاف آن دو به سبب زيادى و كمى ، و سردى و گرمى ، و تاريكى و روشنى است . پس در آفرينش آن دو براى كسى كه تدبّر و تفكّر نمايد نشانه‌هاى زيادى است كه دلالت بر كمال قدرت صانع و علم و حكمت و فضل و رحمت او مىكند .\r\n لِقَوْمٍ يَسْمَعُونَ  يعنى براى گروهى كه اطاعت كرده و فرمان‌بردارند ، زيرا براى ادراك نشانه‌هاى شب و روز انقياد و اطاعت از نبىّ صلّى اللّه عليه و آله و امام عليه السّلام كافى است ، اگر چه براى اطاعت كنند . هنوز انقياد قلب يا عقل حاصل نشده باشد ، و استعمال سماع و استماع به معنى شنيدن و گوش فرا دادن در انقياد و اطاعت بسيار است .\r\n مَتاعٌ فِي الدُّنْيا ثُمَّ إِلَيْنا مَرْجِعُهُمْ ثُمَّ نُذِيقُهُمُ الْعَذابَ الشَّدِيدَ بِما كانُوا يَكْفُرُونَ   قالُوا اتَّخَذَ اللَّهُ وَلَداً  بعد از آنكه وسعت ملكش را ذكر كرد ، و ذكر كرد كه همه مملوك خدا هستند ، و اينكه شب و روز كه از مهم‌ترين اسباب گردش عالم و زندگى كردن موجودات\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nعالم است آفريدهء خدا هستند و قديم نيستند چنانچه دهرىها و طبيعىها مىگويند ، و شب و روز آفريدهء غير خدا نيستند ، پس از ذكر اين مطالب گفتار آنها را كه ناشى از نهايت حماقت آنهاست ذكر نمود كه مىگفتند : خداوند براى خود فرزند اتّخاذ كرده است ، و بدين‌وسيله خداوند به سفاهت رأى آنها اشاره نمود ، چون اتّخاذ فرزند به نحو توالد و تناسل چنانچه آنها گمان مىكردند ، نمىشود مگر از كسى كه محتاج و محاط در زمان و مكان باشد در حالى كه خداى تعالى فوق زمان و مكان و آفرينندهء آن دو است .\r\n سُبْحانَهُ  خدا منزّه و پاك است از آنچه گفته‌اند اين سخن علّت آوردن براى نفى ولد و علّت‌نمايى انكار گفتار آنها است ، كه از تسبيح و تنزيه استفاده مىشود .\r\n هُوَ الْغَنِيُّ لَهُ ما فِي السَّماواتِ وَ ما فِي الْأَرْضِ  تعليل بىنياز بودن خدا است . و اينكه آنچه آسمانها و زمين است از آن اوست و او نيازى ندارد .\r\n إِنْ عِنْدَكُمْ مِنْ سُلْطانٍ بِهذا  يعنى شما با اين گفتار و همراه آن هيچ حجّت و برهانى نداريد ، يا هيچ دليل و حجّتى به اين گفتار شما وابسته و مربوط نيست خداى تعالى پس از آنكه گفتار آنها را ردّ كرد اتّخاذ فرزند براى خدا امكان ندارد ، به طريق ديگرى نيز گفتار آنها را رد نمود كه آنها دليل و حجّتى ندارند تا اشاره به اين باشد كه صحّت يك گفتار دو چيز لازم دارد ، يكى اينكه آن گفتار خودش فى حدّ نفسه ممكن باشد ، دوّم اينكه\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nگويند ، دليل بر گفتارش داشته باشد ، و با منتفى شدن هر يك از اين دو چيز آن گفتار دروغ مىشود ، و از همين جهت است كه خداى تعالى آنها را به محض گفتارشان سرزنش و توبيخ مىكند كه سخن آنان بدون علم و حجّت است . بدون اينكه متعرّض ممكن نبودن و جائز نبودن اين مطلب در مورد خدا باشد . لذا فرمود :\r\n  أَ تَقُولُونَ عَلَى اللَّهِ ما لا تَعْلَمُونَ قُلْ إِنَّ الَّذِينَ يَفْتَرُونَ عَلَى اللَّهِ الْكَذِبَ   يعنى آنهايى كه مخالف واقع سخن مىگويند ، يا آنها كه گفتارشان بدون دليل است خواه مخالف واقع باشد يا موافق واقع .\r\n  لا يُفْلِحُونَ مَتاعٌ فِي الدُّنْيا   چنين كسانى رستگار نمىشوند ، زيرا كه افتراء محقق نمىشود مگر از حكومت نفس و شيطان ، و محكوم نفس و شيطان از آن جهت كه محكوم آن دو است هيچ راه نجاتى ندارد ، و نهايت چيزى كه بر پيروى از حكومت نفس و شيطان و افتراء بستن مترتّب مىشود اين است كه در دنيا به چيزى كه نفس و شيطان براى او زينت داده ، متمتّع شده و بهره‌مند مىگردد ، و روى همين جهت خداوند فرمود كه اين افتراء « متاع فى الدّنيا » سبب تمتّع و لذّت دنياست .\r\n ثُمَّ إِلَيْنا مَرْجِعُهُمْ  سپس به سوى ما بازگشت‌گاه شماست ، اين سخن آماده سازى ذهن و مقدّمه تهديد آنهاست .\r\n ثُمَّ نُذِيقُهُمُ الْعَذابَ الشَّدِيدَ بِما كانُوا يَكْفُرُونَ  براى آنان ياد آورى تهديد است براى آرامش و تسلّى نفس تو در تكذيب آنها .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nترجمه و تفسير آيات 74 - 71\r\n\r\n[ سوره يونس ( 10 ) : آيات 71 تا 74 
  ]\r\nوَ اتْلُ عَلَيْهِمْ نَبَأَ نُوحٍ إِذْ قالَ لِقَوْمِهِ يا قَوْمِ إِنْ كانَ كَبُرَ عَلَيْكُمْ مَقامِي وَ تَذْكِيرِي بِآياتِ اللَّهِ فَعَلَى اللَّهِ تَوَكَّلْتُ فَأَجْمِعُوا أَمْرَكُمْ وَ شُرَكاءَكُمْ ثُمَّ لا يَكُنْ أَمْرُكُمْ عَلَيْكُمْ غُمَّةً ثُمَّ اقْضُوا إِلَيَّ وَ لا تُنْظِرُونِ ( 71 ) فَإِنْ تَوَلَّيْتُمْ فَما سَأَلْتُكُمْ مِنْ أَجْرٍ إِنْ أَجْرِيَ إِلاَّ عَلَى اللَّهِ وَ أُمِرْتُ أَنْ أَكُونَ مِنَ الْمُسْلِمِينَ ( 72 ) فَكَذَّبُوهُ فَنَجَّيْناهُ وَ مَنْ مَعَهُ فِي الْفُلْكِ وَ جَعَلْناهُمْ خَلائِفَ وَ أَغْرَقْنَا الَّذِينَ كَذَّبُوا بِآياتِنا فَانْظُرْ كَيْفَ كانَ عاقِبَةُ الْمُنْذَرِينَ ( 73 ) ثُمَّ بَعَثْنا مِنْ بَعْدِهِ رُسُلاً إِلى قَوْمِهِمْ فَجاؤُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا بِهِ مِنْ قَبْلُ كَذلِكَ نَطْبَعُ عَلى قُلُوبِ الْمُعْتَدِينَ ( 74 )\r\n\r\nترجمه :\r\nاى رسول حكايت نوح را برايشان باز گوى كه به امّتش گفت اى قوم اگر شما بر مقام رسالت و اندرز من به آيات خدا تكبّر و انكار داريد من تنها به خدا توكل مىكنم و از شرّ شما به او پناه مىبرم شما هم به اتّفاق بتان و خدايان باطل خود هر مكر و تدبيرى داريد انجام دهيد تا امر بر شما پوشيده نباشد و دربارهء من هر انديشهء باطل داريد به كار بريد ،\r\nپس هرگاه شما از حقّ روى گردانيده نصيحت مرا نپذيرفتيد من از شما اجرى نخواسته بلكه همهء اجر رسالت من بر خدا است و من خود از جانب حقّ مأمورم كه از اهل اسلام و تسليم حكم او باشم ،\r\nقوم نوح با وجود آن همه نصايح و آيات باز نوح را تكذيب كردند ما او و پيروانش\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nرا در كشتى نجات آورده و خلفاى روى زمين قرار داديم و آنان كه آيات ما را تكذيب كردند همه را به طوفان هلاك غرق كرديم بنگر تا عاقبت انذارشدگان به كجا كشيد ،\r\nآنگاه بعد از نوح پيامبرانى را با آيات و معجزات به امّتانشان فرستاديم . آنها هم همان آياتى را كه پيشينيان تكذيب كردند يا از جهل و عناد تكذيب كرده ايمان نياوردند و همچنين ما هم بر دلهاى تاريك سركشان مهر قهر و عذاب برنهيم .\r\n\r\nتفسير\r\n وَ اتْلُ عَلَيْهِمْ  يعنى از باب ياد آورى و تهديد و نيز از جهت دلدارى خودت كه تو را تكذيب كردند به آنها بازگوى .  نَبَأَ نُوحٍ إِذْ قالَ لِقَوْمِهِ يا قَوْمِ إِنْ كانَ كَبُرَ عَلَيْكُمْ مَقامِي  خبر نوح را . . . لفظ « مقامى » به معنى اقامت يا قيام يا محل و مكان قيام است .\r\n وَ تَذْكِيرِي بِآياتِ اللَّهِ  مقصود اين است : اگر بودن من در بين شما جهت دعوى به سوى خدا براى شما سنگين و بزرگ است ازاين‌رو مىخواهيد مرا تبعيد كرده يا از دعوت بازداريد يا مرا نابود سازيد ، بدانيد كه :\r\n فَعَلَى اللَّهِ تَوَكَّلْتُ فَأَجْمِعُوا أَمْرَكُمْ  پس من بر خدا توكّل كردم . پس شما نيز تصميم قطعى بگيريد « جمعيت الامر » ، و « اجمعت عليه » ، و « جمعت عليه » همه بمعنى « عزمت » است يعنى عزم را جزم كرده و تصميم قطعى گرفتم ، گويا كه قبل از عزم پراكنده و متفرّق بود ، با عزم ، تجمّع حاصل مىشود ، و به صورت « فاجمعوا » از ثلاثى مجرد نيز خوانده شده است .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n وَ شُرَكاءَكُمْ  لفظ « شركاء » با ضمّ خوانده شده تا عطف بر ضمير فاعل باشد ، و با نصب خوانده شده تا عطف بر « امركم » به لحاظ اصل معنى جمع باشد و ممكن است مفعول معه يا مفعول فعل محذوف باشد كه تقديرش چنين است : « و ادعوا شركاءكم » اين تحدّى و مبارز طلبى به جهت پشت قوى بودن به خدا و اطمينان به يارى اوست .\r\n ثُمَّ لا يَكُنْ أَمْرُكُمْ عَلَيْكُمْ غُمَّةً  يعنى در اجماع امر و تصميم نهائى نهايت تدبّر و تفكّر را انجام دهيد تا ضرر و نفع آن بر شما پوشيده نماند يا اينكه عاقبت و سر انجام آن براى شما و بال و غم نباشد .\r\n ثُمَّ اقْضُوا إِلَيَّ وَ لا تُنْظِرُونِ  سپس امرى را كه تصميم و عزم بر آن گرفته شده ، انجام دهيد .\r\n فَإِنْ تَوَلَّيْتُمْ  اگر روى گردانيدن شما از حقّ به علّت زيان دنيوى شما باشد من كه از شما اجرى نمىخواهم .\r\n فَما سَأَلْتُكُمْ مِنْ أَجْرٍ  اگر مىگوئيد چون من دروغ مىگويم و افترا مىبندم شما از حقّ روى بر مىگردانيد كه من با شما تحدّى كرده و در كمال اطمينان مبارز طلبيدم و شخص دروغگو كه اين‌چنين دشمن را به مبارزه نمىطلبد ، و اگر مىگوئيد به دنياى شما ضرر مىخورد و از حقّ روى برمىگردانيد كه من از شما اجرى نخواسته‌ام ، پس وجهى براى اعراض شما نيست نه از جهت دنيا و نه از جهت آخرت .\r\n إِنْ أَجْرِيَ إِلَّا عَلَى اللَّهِ وَ أُمِرْتُ أَنْ أَكُونَ مِنَ الْمُسْلِمِينَ \r\n\r\n","description":"","footnote":"","page_name":" 400 ","page_number":400},
  {"content":"\r\n\r\nيعنى مأمور شده‌ام از كسانى باشم كه مطيع و فرمانبردار حكم خدا هستند .\r\n فَكَذَّبُوهُ  بعد از اتمام حجّت او را تكذيب كردند چنانچه در ابتداى دعوت نيز او را تكذيب نمودند .\r\n فَنَجَّيْناهُ وَ مَنْ مَعَهُ فِي الْفُلْكِ  يعنى او و پيروانش را از آزار قومش يا از غرق نجات داديم .\r\n وَ جَعَلْناهُمْ خَلائِفَ  و آنها را جانشينانى براى خودم يا براى هلاك‌شده‌ها و از بين رفته‌ها قرار داديم .\r\n وَ أَغْرَقْنَا الَّذِينَ كَذَّبُوا بِآياتِنا فَانْظُرْ كَيْفَ كانَ عاقِبَةُ الْمُنْذَرِينَ  و تكذيب‌كنندگان آيات ما را غرق كرديم ، پس بنگر كه عاقبت آنها چگونه شد تا به يارى ما تسلّى خاطر و اطمينان پيدا كنى .\r\n ثُمَّ بَعَثْنا  عطف باعتبار معنى و مفاد حكايت است ، گويا كه گفته است : نوح را به سوى قومش فرستاديم ، سپس بعد از آن رسولانى را به سوى قومشان فرستاديم .\r\n مِنْ بَعْدِهِ رُسُلًا إِلى قَوْمِهِمْ فَجاؤُهُمْ بِالْبَيِّناتِ  آن رسولان معجزاتى آوردند كه دلالت بر صدق آنها مىكرد ، يا مقصود احكام نبوّت است كه متعلّق به قالب مىباشد نه قلب ، زيرا آن احكام بيّنات ناميده مىشود چنانچه احكام قلب « زبر » « 1 » ناميده مىشود .\r\n\r\n\r\n","description":"","footnote":"\r\n( 1 ) زبر جمع زبور است و مزامير داود از اين گونه است .\r\n","page_name":" 401 ","page_number":401},
  {"content":"\r\n\r\n فَما كانُوا لِيُؤْمِنُوا  در خصلت و سرشت آنها قوّهء ايمان نبود ، تا چه برسد به فعليّت ايمان .  بِما كَذَّبُوا بِهِ  ايمان نمىآوردند به رسالتى كه آن را تكذيب كردند .\r\n مِنْ قَبْلُ  قبل از آنكه به رشد برسند و رسيدن دعوت رسالت به آنها جائز باشد ، و ممكن است مقصود تكذيب آنها قبل از اين عالم در عالم ذر باشد يا مقصود قبل از زمان آنها باشد باعتبار اينكه پيشينيان و گذشتگان آنها رسولان را تكذيب نمودند .  كَذلِكَ  يعنى همان‌طور كه مهر بر دلهاى آنها نهاديم .\r\n نَطْبَعُ عَلى قُلُوبِ الْمُعْتَدِينَ  همچنين بر دلهاى متجاوزين و ستمگران مهر مىزنيم ، و اين تهديد تكذيب‌كنندگان قوم محمّد صلّى اللّه عليه و آله است .\r\nترجمه و تفسير آيات 82 - 75\r\n\r\n[ سوره يونس ( 10 ) : آيات 75 تا 82 
  ]\r\nثُمَّ بَعَثْنا مِنْ بَعْدِهِمْ مُوسى وَ هارُونَ إِلى فِرْعَوْنَ وَ مَلائِهِ بِآياتِنا فَاسْتَكْبَرُوا وَ كانُوا قَوْماً مُجْرِمِينَ ( 75 ) فَلَمَّا جاءَهُمُ الْحَقُّ مِنْ عِنْدِنا قالُوا إِنَّ هذا لَسِحْرٌ مُبِينٌ ( 76 ) قالَ مُوسى أَ تَقُولُونَ لِلْحَقِّ لَمَّا جاءَكُمْ أَ سِحْرٌ هذا وَ لا يُفْلِحُ السَّاحِرُونَ ( 77 ) قالُوا أَ جِئْتَنا لِتَلْفِتَنا عَمَّا وَجَدْنا عَلَيْهِ آباءَنا وَ تَكُونَ لَكُمَا الْكِبْرِياءُ فِي الْأَرْضِ وَ ما نَحْنُ لَكُما بِمُؤْمِنِينَ ( 78 ) وَ قالَ فِرْعَوْنُ ائْتُونِي بِكُلِّ ساحِرٍ عَلِيمٍ ( 79 )\r\nفَلَمَّا جاءَ السَّحَرَةُ قالَ لَهُمْ مُوسى أَلْقُوا ما أَنْتُمْ مُلْقُونَ ( 80 ) فَلَمَّا أَلْقَوْا قالَ مُوسى ما جِئْتُمْ بِهِ السِّحْرُ إِنَّ اللَّهَ سَيُبْطِلُهُ إِنَّ اللَّهَ لا يُصْلِحُ عَمَلَ\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nالْمُفْسِدِينَ ( 81 ) وَ يُحِقُّ اللَّهُ الْحَقَّ بِكَلِماتِهِ وَ لَوْ كَرِهَ الْمُجْرِمُونَ ( 82 )\r\n\r\nترجمه :\r\nآنگاه بعد از آن رسولان موسى و هارون را بسوى فرعون و اشراف مملكت او فرستاديم آنها هم تكبّر كردند و مردمى تبهكار بودند ،\r\nو چون رسول حقّ با آيات و معجزات از جانب ما بر آنها آمد آيات و معجزات او را تكذيب كرده گفتند اين سحرى آشكار است ،\r\nموسى به آنان گفت آيا به رسول و آيات حقّ كه براى هدايت شما آمد نسبت سحر مىدهيد و حال آنكه ساحران را هرگز فلاح و پيروزى نخواهد بود ،\r\nباز به موسى پاسخ دادند كه آيا تو آمده‌اى كه ما را از عقايد و آدابى كه پدران ما بر آن بودند بازدارى تا خود و برادرت هارون در زمين سلطنت يابيد و بر ما حكمفرما شويد ما هرگز به شما ايمان نخواهيم آورد ،\r\nو فرعون به اتباعش گفت تفحّص كنيد و هر كجا ساحرى ماهر و داناست همه را نزد من حاضر كنيد ،\r\nآنگاه كه ساحران همه حاضر شدند موسى به ساحران گفت شما اوّل بساط سحر خود را بيندازيد و هر مهارتى داريد به كار بريد ،\r\nآنگاه كه ساحران بساط جادو انداخته و همه تدبير شعبده‌ها كار بستند . موسى گفت خدا البتّه سحر شما را باطل خواهد كرد . خدا هرگز عمل مفسدين را اصلاح نكند ،\r\nو خدا با آيات و كلمات خودش حقّ را تا ابد پايدار گرداند هر چند بدكاران عالم راضى نباشند .\r\n\r\nتفسير\r\n ثُمَّ بَعَثْنا مِنْ بَعْدِهِمْ مُوسى وَ هارُونَ إِلى \r\n\r\n","description":"","footnote":"","page_name":" 403 ","page_number":403},
  {"content":"\r\n\r\n فِرْعَوْنَ وَ مَلَائِهِ بِآياتِنا  مقصود از « آيات » آيات « 1 » نه‌گانه است .\r\n فَاسْتَكْبَرُوا وَ كانُوا قَوْماً مُجْرِمِينَ  چون با وجود اين معجزات استكبار ورزيدند و همان ايشان را از ايمان خارج كرد با « فاء » عطف نموده تا تفصيل آن باشد .\r\n  فَلَمَّا جاءَهُمُ الْحَقُّ مِنْ عِنْدِنا قالُوا إِنَّ هذا لَسِحْرٌ مُبِينٌ قالَ مُوسى أَ تَقُولُونَ لِلْحَقِّ لَمَّا جاءَكُمْ   پس چون حقّ از سوى ما بر آنان مقرّر شد آنان آن را سحر دانسته گفتند : اين جز سحرى آشكار نيست . موسى گفت : آيا شما به حقّ مىگوئيد سحر و جادو است . بنا بر اين بيان مفعول حذف شده است ، و يا معنى آيه چنين است : آيا از حقّ عيب مىگيريد ؟ ! در اين صورت استفهام براى انكار است .\r\n أَ سِحْرٌ هذا  آيا اين سحر است ؟ ! اين بيان انكار سحر بودن آن است .\r\n وَ لا يُفْلِحُ السَّاحِرُونَ  اين جمله حال است بنا بر اينكه در بعد از واو حاليّه جملهء حاليّه با مضارع منفى به « لا » شروعش است يا اينكه در تقدير مبتداء گرفته شود يعنى در حالى كه ساحر را كاميابى نيست .\r\n قالُوا أَ جِئْتَنا لِتَلْفِتَنا  آنان گفتند : آيا آمدى كه ما را منصرف سازى .\r\n عَمَّا وَجَدْنا عَلَيْهِ آباءَنا وَ تَكُونَ لَكُمَا الْكِبْرِياءُ فِي الْأَرْضِ \r\n\r\n\r\n","description":"","footnote":"\r\n( 1 ) آيات نه‌گانه منظور معجزات موسى است كه شامل عصا ، يد بيضاء ، خون شدن آب نيل ، قورباغه ، ملخ ، فوت فرزند اول است مىباشد .\r\n","page_name":" 404 ","page_number":404},
  {"content":"\r\n\r\nاز آنچه كه پدران خود را بر آن يافتيم و مىخواهى بزرگى در زمين يعنى سلطنت در زمين مصر از آن شما باشد ؟\r\n وَ ما نَحْنُ لَكُما بِمُؤْمِنِينَ  و ما به شما هرگز ايمان نمىآوريم . اين عبارت تصريح به عدم بازگشت از عادت آباء و اجداد و انكار بزرگى بر موسى و هارون است كه آن را احساس مىكردند و آن عبارت از اين بود كه آنها از موسى و هارون اطاعت نخواهند كرد .\r\n وَ قالَ فِرْعَوْنُ ائْتُونِي بِكُلِّ ساحِرٍ عَلِيمٍ  فرعون گفت :\r\nهر ساحر ماهر و دانا را پيش من بياوريد .\r\n فَلَمَّا جاءَ السَّحَرَةُ  وقتى ساحران حاضر شدند فرعون امر كرد آنها سحر بياورند ، و آنها نيز تدبير كردند آنچه را كه بايد تدبير كنند و آمادهء معارضهء موسى عليه السّلام شدند .  قالَ لَهُمْ مُوسى  بعد از آنكه موسى عليه السّلام را مخيّر كردند و موسى عليه السّلام اختيار كرد كه اوّل آنها سحرشان را بياورند ، موسى عليه السّلام به آنها گفت   أَلْقُوا ما أَنْتُمْ مُلْقُونَ فَلَمَّا أَلْقَوْا قالَ مُوسى ما جِئْتُمْ بِهِ السِّحْرُ   لفظ « ما » در « ما جئتم » مبتدا ، و « جئتم به » صلهء آن ، و « السّحر » خبر آن مىباشد . و « السّحر » با همزهء استفهام خوانده شده كه در اين صورت « ما » استفهاميّه ، و « جئتم به » خبر و « السّحر » بدل آن مىباشد ، و معنى آيه بنا بر اوّل اين است : آنچه را كه من آوردم الهى است ، و آنچه را كه شما آورديد بشرى و مبنى بر اعمال دقيق پنهان است ، يا سحر شما شيطانى است كه ناشى از ممزوج شدن قواى زمينى با ارواح سفلى است .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n  إِنَّ اللَّهَ سَيُبْطِلُهُ إِنَّ اللَّهَ لا يُصْلِحُ عَمَلَ الْمُفْسِدِينَ وَ يُحِقُّ اللَّهُ الْحَقَّ بِكَلِماتِهِ   مقصود از « كلمات » كلمات تكوينى است از قبيل آيات و معجزات و مخصوصا كلمات كامل انبياء و اوصياء .\r\n وَ لَوْ كَرِهَ الْمُجْرِمُونَ  اگر چه مجرمين و خيانتكاران اكراه داشته باشند .\r\nترجمه و تفسير آيات 87 - 83\r\n\r\n[ سوره يونس ( 10 ) : آيات 83 تا 87 
  ]\r\nفَما آمَنَ لِمُوسى إِلاَّ ذُرِّيَّةٌ مِنْ قَوْمِهِ عَلى خَوْفٍ مِنْ فِرْعَوْنَ وَ مَلائِهِمْ أَنْ يَفْتِنَهُمْ وَ إِنَّ فِرْعَوْنَ لَعالٍ فِي الْأَرْضِ وَ إِنَّهُ لَمِنَ الْمُسْرِفِينَ ( 83 ) وَ قالَ مُوسى يا قَوْمِ إِنْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا إِنْ كُنْتُمْ مُسْلِمِينَ ( 84 ) فَقالُوا عَلَى اللَّهِ تَوَكَّلْنا رَبَّنا لا تَجْعَلْنا فِتْنَةً لِلْقَوْمِ الظَّالِمِينَ ( 85 ) وَ نَجِّنا بِرَحْمَتِكَ مِنَ الْقَوْمِ الْكافِرِينَ ( 86 ) وَ أَوْحَيْنا إِلى مُوسى وَ أَخِيهِ أَنْ تَبَوَّءا لِقَوْمِكُما بِمِصْرَ بُيُوتاً وَ اجْعَلُوا بُيُوتَكُمْ قِبْلَةً وَ أَقِيمُوا الصَّلاةَ وَ بَشِّرِ الْمُؤْمِنِينَ ( 87 )\r\n\r\nترجمه :\r\nپس از آن همه ظهور معجزات موسى و ابطال سحر ساحران باز از آن مردم باطل‌پرست كسى به موسى ايمان نياورد جز فرزندان قبيلهء او و آن هم با حال خوف و تقيّه از فرعون و اتباعش كه مبادا در صدد فتنه و قتلشان برآيند كه فرعون آن روز در زمين بسيار علوّ و سركشى داشت و سخت متعدّى و ستمكار بود ،\r\nموسى به قوم گفت شما اگر به حقيقت ايمان به خدا آورده و به راستى تسليم فرمان او هستيد بر خدا\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nتوكّل كنيد ،\r\nپيروان موسى نيز از پى اندرز او همه گفتند ما بر خدا توكّل كرديم بار الها ما را دستخوش فتنهء اشرار و قوم ستمكار مگردان\r\nو مؤمنان را به رحمت و لطف خود از شرّ كافران نجات ده ،\r\nو ما به موسى و برادرش هارون وحى كرديم كه شما و پيروانتان در شهر مصر منزل گيريد و خانه‌هاتان را قبله و معبد خود قرار دهيد و نماز به پا داريد و تو هم اى رسول مؤمنان را به فتح در دنيا و بهشت در آخرت بشارت ده .\r\n\r\nتفسير\r\n فَما آمَنَ لِمُوسى إِلَّا ذُرِّيَّةٌ مِنْ قَوْمِهِ  يعنى عدّهء كمى از جوانان قوم موسى به او ايمان آوردند ، چون آنها به تهديد فرعون كمتر اهميّت مىدادند ، يا مقصود اين است كه عدّهء كمى از قوم فرعون ايمان آوردند ، و اين هم در اثر اقتضاى جوانى آنها بود ، در حالى كه همين جوانان با همان جرأت و نترسيدنشان از فرعون ترسى داشتند .  عَلى خَوْفٍ مِنْ فِرْعَوْنَ وَ مَلَائِهِمْ أَنْ يَفْتِنَهُمْ  يعنى آنها مقهور خوف از فرعون بودند كه مبادا آنها را با بلاها عذاب كند « 1 » ، و لفظ « أن يفتنهم » بدل از « فرعون و ملائهم » مىباشد ، يا مفعول خوف ، يا به تقدير لام تعليل است ، و جمع آوردن ضمير در « ملائهم » يا براى تعظيم فرعون است ، يا براى اين است كه مقصود از فرعون او و اصحابش مىباشد ، چون بسيار مىشود كه اسم رئيس اطلاق مىشود ولى مقصود رئيس و يارانش و پيروانش مىباشد . يا\r\n\r\n\r\n","description":"","footnote":"\r\n( 1 ) صافى 2 : ص 431 ، برهان 2 : ص 206 / ح 1 ، عياشى 2 : ص 139 / ح 2 ، مجمع البيان 3 : ص 143 الكافى 8 : 144 / ح 115\r\n","page_name":" 407 ","page_number":407},
  {"content":"\r\n\r\nجمع ضمير باعتبار اين است كه به ذرّيه بر مىگردد خواه به ذرّيهء قوم موسى تفسير شود ، يا به ذرّيهء قوم فرعون . بنا بر اين صحيح مىشود كه مفعول « يفتنهم » لفظ « ملاء » باشد .\r\nو بنا بر غير اين وجه مفرد آمدن ضمير مستتر در « يفتنهم » براى اشعار به اين است كه ترس از اصحاب فرعون براى خاطر خود فرعون است و گرنه اصحاب او مستقلا حكمى ندارند .\r\n وَ إِنَّ فِرْعَوْنَ لَعالٍ فِي الْأَرْضِ  و البتّه فرعون مقتدر و غالب است ، اين عبارت ، عطف باعتبار معنى است ، گويا كه چنين گفته باشد : او « فرعون » آنها را عذاب مىكند ، و او مقتدر در روى زمين است .\r\nممكن است كه اين جمله حال باشد ، و گذاردن اسم ظاهر به جاى ضمير براى اشعار به علّت علوّ فرعون است ، چون نام فرعون از القاب پادشاهان مصر بود .\r\n وَ إِنَّهُ لَمِنَ الْمُسْرِفِينَ  در اينجا به ضمير اكتفاء نمود ، چون اسراف متوقّف بر سلطنت نيست ، و مقصود اسراف در تعذيب قوم موسى است .\r\n وَ قالَ مُوسى  موسى وقتى ديد فرعون هر كس را كه به موسى ايمان آورده تعذيب مىكند و مؤمنين از ترس فرعون مضطرب هستند ، براى دلدارى و تقويت و دلهايشان جهت توكّل بر خداى تواناى قوى چنين گفت :\r\n يا قَوْمِ إِنْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا  اينجا ادات شكّ ( ان شرطيّه ) آورد تا اشعار به اين باشد كه ترس و اضطراب\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nموجب شكّ در ايمان مىشود ، و ممكن است كه ادات شكّ براى تهييج احساسات باشد ، يعنى اگر ايمان به خدا آورديد بر او توكّل كنيد ، چون ايمان اقتضاء مىكند كه خدا را بدين گونه بشناسيد كه او دانا و بينا و توانا و به مؤمنين مهربان است ، و اين معنى سزاوار توكّل است .\r\n إِنْ كُنْتُمْ مُسْلِمِينَ  يعنى اگر شما مطيع و فرمان‌برداريد ، جزاى اين جمله به قرينهء سابق محذوف است ، و تقدير آيه چنين است : اگر شما مطيع هستيد پس اگر با بيعت عامّ يا خاصّ ايمان آورده‌ايد پس بر خدا توكّل كنيد ، يعنى اينكه توكّل مقتضى دو چيز است يكى انقياد و تسليم و ديگرى ايمان با بيعت عامّ نبوى يا با بيعت خاصّ ولوى .\r\n فَقالُوا  در مقام قبول سخنان موسى به او گفتند .\r\n عَلَى اللَّهِ تَوَكَّلْنا  بر خدا توكّل نموديم در حالى كه با تضرّع و زارى مىگفتند :  رَبَّنا لا تَجْعَلْنا فِتْنَةً لِلْقَوْمِ الظَّالِمِينَ  خدايا ما را سبب فتنه و شقاوت قوم ظالم و ستمكار قرار نده ، بدين معنى كه آنها با به عبادت و پرستش كشاندن ما و تعذيب ما به نهايت شقاوت و غرور برسند ، يعنى اگر مىخواهى آنها به نهايت شقاوت برسند ، سبب آن را غير از عذاب ما قرار بده ، يا مقصود اين است كه ما را محلّ آزمايش و عذاب آنها قرار مده .\r\n وَ نَجِّنا بِرَحْمَتِكَ مِنَ الْقَوْمِ الْكافِرِينَ  اسم ظاهر به جاى ضمير آوردن براى اشعار به ذمّ آنها است كه آنها بين كفر و ظلم جمع كرده‌اند .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n وَ أَوْحَيْنا إِلى مُوسى وَ أَخِيهِ أَنْ تَبَوَّءا لِقَوْمِكُما بِمِصْرَ بُيُوتاً  يعنى به موسى و برادرش وحى كرديم كه براى قوم خود در شهر مصر منزلهائى بگيريد يعنى مسكن و مرجعى كه وقت عبادت به آنجا باز گرديد .\r\n وَ اجْعَلُوا بُيُوتَكُمْ  و خانه‌هائى را كه براى عبادت بنا كرده‌ايد  قِبْلَةً  قبله قرار دهيد و هنگام عبادت به سوى آنها توجّه نمائيد ، بدين گونه كه عبادتهايتان را در آنجا انجام دهيد ، يا وقت عبادت به آن جهت توجّه كنيد .\r\n وَ أَقِيمُوا الصَّلاةَ  و در آن خانه‌ها يا به سوى آن خانه‌ها نماز به پا داريد و در اخبار اشعار به اين مطلب است كه خانه‌هايى كه مأمور به اقامت در آنجا بودند مساجد آنان بود ، و هنگام عبادت در آنها جمع مىشدند .\r\n وَ بَشِّرِ الْمُؤْمِنِينَ  و مؤمنين را بشارت ده كه دعوت و دعاى آنها اجابت شد و نجات پيدا كردند و وارث ملك مصر در دنيا ، و بهشت در آخرت شدند . در خبر است كه رسول خدا صلّى اللّه عليه و آله براى مردم خطبه خواند و فرمود اى مردم خداى عزّ و جلّ موسى و هارون را امر كرده كه براى قومشان خانه‌هايى در شهر مصر بنا كنند ، و آن دو را امر نموده كه در مسجد آن دو هيچ شخص جنب نخوابد ، در آنجا با زنان نزديكى نشوند مگر هارون و ذريه او كه آنان مستثنى هستند . و اينكه على عليه السّلام نسبت به من به منزلهء هارون از موسى است ، پس بر هيچ كس حلال نيست كه در مسجد من به زن نزديك شود و يا در آنجا جنب\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nبخوابد جز على عليه السّلام و ذريه او ، پس هر كس را اين سخن خوشايند نيست راهش از اينجا است ، با دستش به طرف شام اشاره كرد « 1 » .\r\nترجمه و تفسير آيات 92 - 88\r\n\r\n[ سوره يونس ( 10 ) : آيات 88 تا 92 
  ]\r\nوَ قالَ مُوسى رَبَّنا إِنَّكَ آتَيْتَ فِرْعَوْنَ وَ مَلَأَهُ زِينَةً وَ أَمْوالاً فِي الْحَياةِ الدُّنْيا رَبَّنا لِيُضِلُّوا عَنْ سَبِيلِكَ رَبَّنَا اطْمِسْ عَلى أَمْوالِهِمْ وَ اشْدُدْ عَلى قُلُوبِهِمْ فَلا يُؤْمِنُوا حَتَّى يَرَوُا الْعَذابَ الْأَلِيمَ ( 88 ) قالَ قَدْ أُجِيبَتْ دَعْوَتُكُما فَاسْتَقِيما وَ لا تَتَّبِعانِّ سَبِيلَ الَّذِينَ لا يَعْلَمُونَ ( 89 ) وَ جاوَزْنا بِبَنِي إِسْرائِيلَ الْبَحْرَ فَأَتْبَعَهُمْ فِرْعَوْنُ وَ جُنُودُهُ بَغْياً وَ عَدْواً حَتَّى إِذا أَدْرَكَهُ الْغَرَقُ قالَ آمَنْتُ أَنَّهُ لا إِلهَ إِلاَّ الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ ( 90 ) آلْآنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ ( 91 ) فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً وَ إِنَّ كَثِيراً مِنَ النَّاسِ عَنْ آياتِنا لَغافِلُونَ ( 92 )\r\n\r\nترجمه :\r\nو موسى به پروردگار خود عرض كرد بار الها تو به فرعون و فرعونيان در حيات دنيا ملك و اموال و زيورهاى بسيار بخشيدى كه بدين‌وسيله بندگان را از راه تو گمراه كنند بار خدايا اموال آنها را نابود گردان و دلهاشان را سخت بر بند كه اينان ايمان نياورند تا هنگامى كه عذاب دردناك را مشاهده كنند ،\r\n\r\n\r\n","description":"","footnote":"\r\n( 1 ) تفسير صافى 2 : ص 414 - تفسير عياشى : 2 ، ص 127 ، ج 29 ، علل الشّرائع :\r\nص 201 ، ج 2 ، ب 154 ، تفسير برهان : 2 ، ص 193 ، ج 3 .\r\n","page_name":" 411 ","page_number":411},
  {"content":"\r\n\r\nخداوند به موسى و هارون فرمود دعاى شما را مستجاب كردم پس هر دو به راه مستقيم باشيد و از راه مردم جاهل پيروى مكنيد ،\r\nو ما بنى اسرائيل را از دريا گذرانديم پس از آنكه فرعون و سپاهش جهت ظلم و تعدّى آنها را تعقيب كردند تا چون هنگام غرق او فرا رسيد گفت اينكه من ايمان آوردم و شهادت مىدهم كه حقّا جز آن كسى كه بنى اسرائيل به او ايمان دارند خدائى نيست و من هم تسليم فرمان او هستم ،\r\nبه او در حال غرق خطاب شد كه اكنون بايد ايمان بياورى در صورتى كه از اين پيش عمرى به كفر و نافرمانى زيستى و از مردم بدكار بودى ،\r\nپس ما امروز تو را غرق درياى هلاك كرده بدنت را براى عبرت خلق و بازماندگانت به ساحل نجات مىرسانيم با آنكه بسيارى از مردم از آيات قدرت ما سخت غافل هستند .\r\n\r\nتفسير\r\n وَ قالَ مُوسى  موسى در حالى كه متضرّع بسوى خدا بود و بر فرعون و قومش نفرين مىكرد چنين گفت :\r\n إِنَّكَ آتَيْتَ فِرْعَوْنَ وَ مَلَأَهُ زِينَةً  پروردگارا تو به فرعون و يارانش زينت دنيا از قبيل زيور آلات و لباس و مسكن و اثاثيّه و مركب داده‌اى .\r\n وَ أَمْوالًا فِي الْحَياةِ الدُّنْيا  و نيز به آنها اموالى از قبيل طلا و نقره و متاع و كالا و اسب و قاطر و گوسفند و شتر در زندگى دنيا داده‌اى .\r\n رَبَّنا  تكرار نداء ( ربّنا ) براى اين است كه حالت تضرّع و دعا و محبّت آن را اقتضا مىكند .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n لِيُضِلُّوا عَنْ سَبِيلِكَ  تا مردم را از راه تو گمراه كنند ؟\r\nبدين گونه كه نظر مردم را به سوى كالاى فانى گرايش داده ، و پيروى از كسانى بكنند كه كالاهاى فانى دنيا را در دست آنها مىيابند .\r\n رَبَّنَا اطْمِسْ عَلى أَمْوالِهِمْ  خدايا اموال آنها را نابود ساز تا مردم به وسيلهء آنها به فتنه نيفتند .\r\n وَ اشْدُدْ عَلى قُلُوبِهِمْ  يعنى ريسمانهاى قساوت را در دلهايشان محكم ببند .\r\n فَلا يُؤْمِنُوا حَتَّى يَرَوُا الْعَذابَ الْأَلِيمَ  زيرا اينان ايمان نمىآورند مگر آن‌وقت كه عذاب دردناك را هنگام احتضار ببينند ، و « لا يؤمنوا » مجزوم به « لا » است يا منصوب به « أن » مقدّر است ، نفرين بر آنها است به اينكه دلهاى آنها محكم و سخت و بىايمان است ، و اين نفرين پس از آن بود كه فهميد ، خيرى در آنها نيست و از ايمان آنها مأيوس شد .\r\n قالَ قَدْ أُجِيبَتْ دَعْوَتُكُما  خدا گفت : خواست شما برآورده شد در اخبار وارد شده است بين دعاى موسى عليه السّلام و وعدهء اجابت دعا و بين اخذ فرعون و قومش چهل سال بود .\r\n فَاسْتَقِيما  يعنى در حال دعوت كه شما دو نفر ( موسى و هارون ) پايدار و استوار باشيد ، و با تأخير افتادن وعدهء اجابت مانند جاهلان مضطرب نشويد ، و استقامت در امر عبارت از تمكّن و پايدارى در آن است به نحوى كه هيچ بازدارنده‌اى نتواند از آن كار باز دارد .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n وَ لا تَتَّبِعانِّ سَبِيلَ الَّذِينَ لا يَعْلَمُونَ  راه جاهلان را كه در هيچ امرى پايدار و ثابت نمىمانند پيروى نكنيد .\r\n وَ جاوَزْنا بِبَنِي إِسْرائِيلَ الْبَحْرَ فَأَتْبَعَهُمْ  بنى اسرائيل را از دريا گذرانديم و فرعونيان را دنبال آنان كشانديم زيرا « أتّبع » بمعنى « تبع » پيروى كرد ، مىباشد ، يا به معنى اين است كه غيرش را تابع قرار داد ، و به دنبال آنها قرار داد ، يا اينكه مردم را در عقب و دنبال آنها خارج نمود .\r\n فِرْعَوْنُ وَ جُنُودُهُ بَغْياً وَ عَدْواً  « بغى عليه بغيا » يعنى تعدّى و ظلم كرد و از حقّ عدول نمود ، و طلب قدرت نمود و دروغ گفت ، و در راه رفتنش تكبّر نمود ، و « عدوا » ضدّ « أحب » يعنى دشمنى كرد ، و « عدا عليه » يعنى به او ظلم كرد ، و بهتر اين است كه اوّلى به معنى زورگوئى و قدرت و دوّمى به معنى ظلم باشد ، و تقدير كلام چنين است : فرعون دنباله‌رو بنى اسرائيل بود و از آنها تبعيّت آنها كرد ، به پيروى از سركشى و دشمنى ، يا تعدّى كردند ، يا سركش و ستمكار و متجاوز بودند ( به معنى اسم فاعل ) و ممكن است بمعنى مفعول له باشد يعنى به دنبال بنى اسرائيل رفتن آنها به خاطر سركشى و دشمنى بود .\r\n حَتَّى إِذا أَدْرَكَهُ الْغَرَقُ قالَ آمَنْتُ أَنَّهُ  تا آنگاه كه غرق شدن را دريافت گفت به او ايمان آوردم لفظ « أنّه » با فتح همزه به تقدير باء يا لام و نيز با كسر همزه بنا بر استيناف خوانده شده است .\r\n لا إِلهَ إِلَّا الَّذِي آمَنَتْ بِهِ بَنُو إِسْرائِيلَ وَ أَنَا مِنَ الْمُسْلِمِينَ \r\n\r\n","description":"","footnote":"","page_name":" 414 ","page_number":414},
  {"content":"\r\n\r\nكه جز او خدايى نيست همان خدايى كه به دو بنى اسرائيل ايمان آوردند و من از تسليم‌شدگانم . كلام را طولانى كرد چون بر پذيرش آن حريص بود و مىخواست شدّت پناهندگى در حين اضطرار را برساند .\r\n آلْآنَ  پس به فرعون گفته شد : تو الآن ايمان آوردى كه مضطرّ هستى و گويندهء اين سخن جبرئيل بود .\r\n وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ  در حال كه تو در حين اختيار قبلا نافرمانى اختيار كردى و از مفسدان بودى .\r\n فَالْيَوْمَ نُنَجِّيكَ بِبَدَنِكَ  امروز بدنت را از آب نجات داده و به ساحل مىرسانيم نه اينكه روحت را از عذاب نجات دهيم يعنى بدن بدون روحت را به ساحل مىرسانيم تا مردم تو را مشاهده كرده ، و اين قضيّه را ببينند .  لِتَكُونَ لِمَنْ   خَلْفَكَ  تا عبرت كسانى باشى كه پشت سر تو هستند . مانند قبطىها ( مردم بومى مصر ) كه بعد از تو مانده‌اند يا مانند سبطىها ( بنى اسرائيل كه قوم مهاجر بودند ) كه تو در نظرشان بزرگ هستى ، و آنها دربارهء تو شكّ دارند كه نكند تو شخص با عظمت و بزرگى از آفريده‌ها هستى .  آيَةً  تا جسد بىروح تو دليل براى ادّعاى دروغ و ذلّت و خوارى تو و كمال قدرت و حكمت ما باشد ، چون آنها مىبينند كه ما تو را چنين به خوارى و ذلّت گرفتيم كه اصلا چنين گمانى دربارهء تو نمىكردند ، زيرا قبطىها و بعضى از سبطىها گمان مىكردند كه فرعون داراى آن‌چنان عظمت و شرافت است كه هيچ وقت كارى كه به كسر شأن او بيانجامد\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nدربارهء او انجام نمىگيرد بلكه اصلا او نمىميرد .  وَ إِنَّ كَثِيراً مِنَ النَّاسِ عَنْ آياتِنا لَغافِلُونَ  يعنى ما آيات و نشانه‌ها را ظاهر مىسازيم ولى بيشتر مردم از آيات ما غافلند ، و لفظ « انّ كثيرا » عطف بر محذوف يا عطف به لحاظ معنى است ، يا استيناف شبيه به عطف است .\r\nترجمه و تفسير آيات 97 - 93\r\n\r\n[ سوره يونس ( 10 ) : آيات 93 تا 97 
  ]\r\nوَ لَقَدْ بَوَّأْنا بَنِي إِسْرائِيلَ مُبَوَّأَ صِدْقٍ وَ رَزَقْناهُمْ مِنَ الطَّيِّباتِ فَمَا اخْتَلَفُوا حَتَّى جاءَهُمُ الْعِلْمُ إِنَّ رَبَّكَ يَقْضِي بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ ( 93 ) فَإِنْ كُنْتَ فِي شَكٍّ مِمَّا أَنْزَلْنا إِلَيْكَ فَسْئَلِ الَّذِينَ يَقْرَؤُنَ الْكِتابَ مِنْ قَبْلِكَ لَقَدْ جاءَكَ الْحَقُّ مِنْ رَبِّكَ فَلا تَكُونَنَّ مِنَ المُمْتَرِينَ ( 94 ) وَ لا تَكُونَنَّ مِنَ الَّذِينَ كَذَّبُوا بِآياتِ اللَّهِ فَتَكُونَ مِنَ الْخاسِرِينَ ( 95 ) إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ ( 96 ) وَ لَوْ جاءَتْهُمْ كُلُّ آيَةٍ حَتَّى يَرَوُا الْعَذابَ الْأَلِيمَ ( 97 )\r\n\r\nترجمه :\r\nما بنى اسرائيل را پس از هلاك دشمنان به مقام صدق و منزل آسايش مسكن داديم و نعمت‌هاى پاكيزه روزى آنها كرديم هميشه بنى اسرائيل در ايمان به رسول خاتم اتّفاق داشتند تا زمانى كه آن رسول با قرآن آسمانى براى هدايت آنها آمد . آنگاه آغاز اختلاف كردند و رسالت پيغمبران بزرگ را از راه لجاج و عناد منكر شدند . اى رسول بگو : خداى تو روز قيامت ميان آنها در آنچه اختلاف داشتند حكم خواهد كرد ،\r\nپس هرگاه شك و ريبى از آنچه به تو فرستاديم در دل دارى از پيشينيان\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nخود ، علماى اهل كتاب ، بپرس . همانا حقّ از جانب خداى تو آمد و ابدا در حقّانيّت آن نبايد شكّى به دل راه دهى ،\r\nو نبايد هرگز از آنان كه آيات خدا را تكذيب مىكنند باشى كه از زيانكاران عالم خواهى شد ،\r\nالبتّه آنان كه حكم عذاب خدا بر آنان حتم است ايمان نمىآورند .\r\n\r\nتفسير\r\n وَ لَقَدْ بَوَّأْنا بَنِي إِسْرائِيلَ مُبَوَّأَ صِدْقٍ  بنى اسرائيل را به مقام صدق و منزل آسايش مسكن داديم ، و « مبوّء صدق » يعنى محلّ صدق ، و ممكن است كه آن مصدر ميمى باشد ، و مقصود از محلّ صدق منزلى است كه در آنجا جز صدق و راستى چيزى ممكن نيست ، مانند قلب و سينه‌اى كه به اسلام وابسته به قلب گشوده شده ، و محلّى كه در آنجا جز صدق سزاوار نيست مانند جائى است كه هر آنچه اهل آنجا احتياج دارند موجود باشد و بدون مزاحمت احدى دسترسى به آن سهل و آسان باشد .\r\nپس در آنجا دشمنى و كينه و حسد و دفع كردن همديگر و بخل وجود ندارد ، و در جائى كه اين چيزهائى است كه ذكر شد ، و هرگاه در جائى دروغ نباشد جز صدق و راستى در آنجا نيست .\r\nمقصود از « مبوّء صدق » شهر مصر است چون نعمت در آنجا فراوان بود ، و بعد از نابودى دشمنانشان مزاحمتى هم از كسى نبود . بعضى گفته‌اند مقصود شام است .\r\n وَ رَزَقْناهُمْ مِنَ الطَّيِّباتِ  طيّب از روزيهاى بدن است كه\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nهيچ عاقبت بد . آثار سوء از قبيل مرضها و گناهان در پى نداشته باشد ، و در عين حال براى مردم لذّت‌بخش باشد . و طيّب از روزى انسان علوم و اخلاق است به شرط اينكه از اهلش اخذ شده و معتدل بين افراط و تفريط باشد .\r\n فَمَا اخْتَلَفُوا حَتَّى جاءَهُمُ الْعِلْمُ  تا اينكه به واسطه آن نشانه‌هاى آشكار علم به حقّانيّت موسى و دين او براى آنها پيدا شد ، چنانچه شأن امّت هر پيامبرى همين است .\r\n إِنَّ رَبَّكَ يَقْضِي بَيْنَهُمْ يَوْمَ الْقِيامَةِ  اين جمله جواب سؤال مقدّر است ، يعنى البتّه خدا روز قيامت بين آنها داورى مىكند .\r\n فِيما كانُوا فِيهِ يَخْتَلِفُونَ  در آنچه كه اختلاف دارند ، روز قيامت خداوند بين آنها حكم مىكند بدين نحو كه پرده‌هاى خيال از بين مىرود و حقّ و باطل آشكار مىشود . و اين آيه كنايه از امّت محمّد صلّى اللّه عليه و آله است بعد از حيات و در حين حيات او در مورد خلافت على عليه السّلام بنا بر اين ربط آيه بعدى به اين آيه واضح است ، چون آن آيه به ولايت على عليه السّلام تفسير شده است .\r\n فَإِنْ كُنْتَ فِي شَكٍّ مِمَّا أَنْزَلْنا إِلَيْكَ  مقصود از آنچه كه نازل شده خلافت على عليه السّلام است ، يا مقصود چيزى است كه شب معراج به پيامبر وحى شده است ، و آن عظمت مقام على عليه السّلام است چنانچه در خبر آمده است . و پيامبر صلّى اللّه عليه و آله در اين مورد شكّ نداشت بلكه اين سخن از قبيل به تو مىگويم تا همسايه بشنود مىباشد ، و ممكن است كه خطاب عامّ باشد .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n فَسْئَلِ الَّذِينَ يَقْرَؤُنَ الْكِتابَ مِنْ قَبْلِكَ لَقَدْ جاءَكَ الْحَقُّ مِنْ رَبِّكَ فَلا تَكُونَنَّ مِنَ المُمْتَرِينَ  دفعات متعدّد اين مطلب گذشت كه حقّ مضاف عبارت از ولايت مطلقه است و مظهر آن على عليه السّلام است و حقّانيت هر حقّى بسبب حقّ بودن على عليه السّلام مىباشد يعنى ، از كتاب خدا خوانان پيش از خود بپرس كه چگونه حقّ ( ولايت على ) از پروردگارت نمودار گشته است ، و از شك‌آورندگان مباش .\r\n وَ لا تَكُونَنَّ مِنَ الَّذِينَ كَذَّبُوا بِآياتِ اللَّهِ  و از آنها مباش كه آيات خدا را تكذيب كردند كه اصل آيات و نشانه‌ها همان نشانه بزرگ است كه ولايت على عليه السّلام باشد .\r\n فَتَكُونَ مِنَ الْخاسِرِينَ  كه در صورت تكذيب ، از زيانكاران خواهى بود چون در ردّ آيات بضاعت و هستى خودت را انفاق مىكنى ، در حالى كه خداوند آن را داده تا در تصديق آيات صرف كنى .\r\n إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ  تعليل مطلب سابق است ، و معنى آيه اين است : از شك‌ّكنندگان غير مؤمن نباش ، زيرا كسانى كه كلمهء پروردگارت دربارهء آنها حتمى گشته .\r\n لا يُؤْمِنُونَ  ايمان نمىآورند ، نه كسانى كه مثل تو هستند . و اصل كلمات عبارت از ولايت است ، و آن يكى است مانند ساير صفات و افعال خداى تعالى ، و همهء كلمه‌ها از عقول و نفوس و اشباح نورى و اشباح ظلمانى ، و عبارات و نقوش كتبى سايه‌هاى آن يك كلمه است ، و آن كلمه بر حسب قابل‌ها و\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nقابليّت‌ها مختلف مىشود .\r\nبدين گونه كه در يك قابل آن كلمه رضا و رحمت رحيمى مىشود ، و در قابل ديگر غضب مىشود ، و هر يك از آن دو يا به نفع قابل يا به ضرر آن حتمى است و يا حتمى نيست .\r\nو آن كس كه كلمهء رضا دربارهء او حتميّت يافته از ايمان منصرف نمىشود ، و آنكه كلمهء غضب دربارهء او حتمى شده از كفر برنمىگردد . و معنى آيه اين است كه آنان به خدا يا به ولايت يا به عظمت شأن على عليه السّلام يا به رسالت يا به تو ايمان نمىآورند .\r\n وَ لَوْ جاءَتْهُمْ كُلُّ آيَةٍ  اگر چه همهء آيه‌هائى كه مقتضى ايمان است براى آنها بيايد ، يعنى باز هم ايمان نمىآورند .\r\n حَتَّى يَرَوُا الْعَذابَ   الْأَلِيمَ  تا اينكه عذاب دردناك را وقت احتضار ببينند ، و ديگر در آن وقت ايمان هيچ كسى به حال او مفيد نيست .\r\nترجمه و تفسير آيات 103 - 98\r\n\r\n[ سوره يونس ( 10 ) : آيات 98 تا 103 
  ]\r\nفَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلاَّ قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حِينٍ ( 98 ) وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ ( 99 ) وَ ما كانَ لِنَفْسٍ أَنْ تُؤْمِنَ إِلاَّ بِإِذْنِ اللَّهِ وَ يَجْعَلُ الرِّجْسَ عَلَى الَّذِينَ لا يَعْقِلُونَ ( 100 ) قُلِ انْظُرُوا ما ذا فِي السَّماواتِ وَ الْأَرْضِ وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ ( 101 ) فَهَلْ\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nيَنْتَظِرُونَ إِلاَّ مِثْلَ أَيَّامِ الَّذِينَ خَلَوْا مِنْ قَبْلِهِمْ قُلْ فَانْتَظِرُوا إِنِّي مَعَكُمْ مِنَ الْمُنْتَظِرِينَ ( 102 )\r\nثُمَّ نُنَجِّي رُسُلَنا وَ الَّذِينَ آمَنُوا كَذلِكَ حَقًّا عَلَيْنا نُنْجِ الْمُؤْمِنِينَ ( 103 )\r\n\r\nترجمه :\r\nچرا نبايد از هيچ شهر و قومى مردمى جز قوم يونس باشند كه ايمانشان به آنها سود بخشيد ؟ ! چرا و تا زمان معاينهء عذاب لجاجت مىكنند ؟ ! آرى بين اقوام و ملل تنها قوم يونس بودند كه چون به خدا ايمان آوردند ما عذاب و ذلّت را در دنيا و عقبى از آنها برداشتيم و تا زمانى معيّن آنها را متمتّع و بهره‌مند گردانيديم ،\r\nاى رسول ما اگر خداى تو در مشيّت ازلى مىخواست اهل زمين همه يكسره ايمان مىآوردند ( چون نخواستيم ) تو كى توانى تا به جبر و اكراه همه را مؤمن و خداپرست گردانى ،\r\nهيچ يك از نفوس بشر را تا خدا رخصت ندهد ايمان نياورد و پليدى را خدا براى مردم بىخرد كه عقل را به كار نبندند مقرّر مىدارد ،\r\nاى رسول ما به امّت بگو در آسمانها و زمين به چشم عقل نظر كنيد و بنگريد تا چه بسيار آيات حقّ و دلايل توحيد را مشاهده مىكنيد گرچه هرگز مردمى را كه به ديدهء عقل و ايمان ننگرند دلايل و آيات الهى بىنياز نخواهد كرد ،\r\nپس مردم منتظر چيستند جز آنكه روزگار هلاكت و عذابى را كه پيشينيان ديدند به چشم ببينند اى رسول ما بگو به طاغيان امّت كه شما نزول عذاب را منتظر باشيد كه من هم منتظر نزول فتح و نصرت خدا با شما مىباشم .\r\n\r\nتفسير\r\n فَلَوْ لا كانَتْ قَرْيَةٌ آمَنَتْ  اين جمله جزاء شرط\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nاست كه از مترتّب شدن عذاب اليم بر عدم ايمان استفاده مىشود ، گويا كه گفته است : اگر ايمان نداشتن مستلزم عذاب دردناك است پس چرا از هيچ شهر و قوم پيامبرى جز قوم يونس ايمان نياوردند ؟\r\n فَنَفَعَها إِيمانُها إِلَّا قَوْمَ يُونُسَ  استثناء قوم يونس به اعتبار معنى نفى است نه باعتبار سرزنش و توبيخ .\r\n لَمَّا آمَنُوا  جواب سؤالى است كه گويا گفته شده : چه بوده است حال قوم يونس ؟ و چه بر سر آنها آمده است ؟ و ممكن است جمله حال از « قوم يونس » باشد .\r\n كَشَفْنا عَنْهُمْ عَذابَ الْخِزْيِ  « خزى » يعنى رسوائى و فضيحت كه در اين صورت اضافه به تقدير لام است ، يا به معنى بلا است كه در اين صورت اضافه بيانيه مىباشد .\r\n فِي الْحَياةِ الدُّنْيا وَ مَتَّعْناهُمْ إِلى حِينٍ  يعنى آنها را تا وقت اجل‌هاى مقدّر و مرگشان از زندگى دنيوى بهره‌مند مىسازيم . داستان قوم يونس و انكارشان نسبت به او و نفرين يونس بر آنها ، شرح مفصّلى دارد ، خلاصه مطلب اينكه يونس براى قوم در خواست نزول عذاب نمود ، خداوند دعاى يونس را در اين مورد اجابت نكرد . يونس دوباره و بارهاى متعدّد براى آنان در خواست عذاب كرد ، تا اينكه خداوند دعايش را مستجاب نمود ، سپس يونس با « تنوخا » ى عابد مشورت كرد و عابد درخواست عذاب قوم يونس را تصديق كرد و او را تشويق نمود كه درخواست عذاب كند ، چون آن عابد عالم نبود . سپس\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nيونس با روبيل حكيم مشورت كرد ولى او نظر يونس را در اين مسئله تصديق نكرد ، لذا وقتى از پيش اين حكيم برگشت درخواست دفع عذاب نمود ، و تنوخا آن را ردّ كرد و گفت بايد درخواست عذاب شود ، سپس يونس با تنوخا از پيش قوم فرار كردند ، و روبيل در ميان آنها باقى ماند و بر آنها ترحّم نمود و آنها را به توبه فرا خواند ، و راه توبه را به آنها تعليم داد و عذاب را از آنها برداشت ، و فرار يونس بعد از برداشته شدن عذاب و گرفتار آمدن او در شكم ماهى ، و بازگشت او بسوى قومش . . . همهء اين‌ها در كتابهاى مفصّل ذكر شده است .\r\n وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ  يعنى ايمان بياورند و تو را تصديق كنند ، يا تصديق رسالت يا ولايت على عليه السّلام يا خدا بكنند ، ممكن است مقصود اين باشد كه با ايمان عامّ كه ناشى از بيعت عامّ نبوى است ايمان بياورند ، يا داراى ايمان خاصّ باشند كه نتيجهء بيعت خاصّ ولوى است . مقصود اين است كه ايمان به هر معنى كه باشد ممكن نيست كسى را به آن مجبور كند ، زيرا اجبار و اكراه بشر از حدّ قالب تجاوز نمىكند در حالى كه ايمان امر قلبى است ( و اكراه و اجبارى در آن نيست ) .\r\nبنا بر اين اكراه و اجبار در انقياد سلطنت و صورت بيعت عامّ و دخول در احكام رسالت محقّق مىشود ، بدين معنى كه شخص تسخيركننده و محيط مىتواند محاط و شخص تسخير شده را مجبور كند ولى اين را اكراه نمىگويند ، بلكه اين تسخير\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nاست ، و تقديم مسند اليه جهت افادهء حصر است اگر مقصود اين باشد كه مانند تو از ناحيهء بشريّت امكان ندارد كه بتواند اكراه و اجبار نمايد به خلاف ملكوتىها كه مىتوانند و ممكن است تقديم مسند اليه جهت محض افادهء تقويت حكم باشد .\r\n وَ ما كانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ  جمله حاليّه يا مستأنفه است و اوّلى با ترتّب انكار بر تعليق ايمان بر مشيّت سازگارتر است .\r\n وَ يَجْعَلُ الرِّجْسَ عَلَى الَّذِينَ لا يَعْقِلُونَ  در مقايسه با جملهء قبلى حقّ تقابل دو جمله اين است كه گفته شود : « و لا أن تكفر الّا باذن اللّه » يعنى هيچ نفسى نمىتواند كافر شود مگر به اذن خدا ، ولى چون ايمان عبارت از دخول در حريم قدس خداى تعالى است لذا موقوف بر اذن خداى تعالى مىباشد ، و چون كفر عدم دخول در حريم قدس خدا است بر حسب ظاهر موقوف بر اذن خدا نيست . و چون اثر و جزاء كفر به دليل فعل خداست لذا رجس را كه تبعهء و اثر كفر است خداوند به خودش نسبت داده است .\r\n قُلِ انْظُرُوا ما ذا فِي السَّماواتِ وَ الْأَرْضِ  بگو به امّت كه بنگريد چه چيز در آسمانها و زمين است از آيات و نشانه‌هائى كه دلالت بر كمال قدرت خداى تعالى و حكمت او مىكند تا يقين به خدا پيدا كنيد و ايمان بياوريد . البتّه استفهام براى واداشتن به تعجّب و تفخيم و بزرگداشت مطلب است .\r\n وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ  اين\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nجمله يا عينا كلام خداى تعالى است ، يا با نقل قول كلام خدا حكايت شده است ، و به هر تقدير لفظ « ما » نافيه و جمله معطوف بر محذوف است كه با آن محذوف قياسى از شكل اوّل تشكيل مىشود ، تقدير قياس چنين است : لكن آنان قومى هستند كه ايمان نمىآورند ، و هر قومى كه ايمان نياورد دلايل و آيات الهى آنها را بىنياز نخواهد كرد .\r\nممكن است جمله حال باشد از فاعل « انظروا » يا مفعول آن و اشاره به قياس مذكور داشته باشد ، و ممكن است كه « ما » استفهاميه و با ما بعدش معطوف بر  « ما ذا فِي السَّماواتِ »  باشد ، يا اينكه جمله به تقدير قول حاليّه باشد .\r\n فَهَلْ يَنْتَظِرُونَ إِلَّا مِثْلَ أَيَّامِ الَّذِينَ خَلَوْا  آيا آنها مانند كسانى كه گذشته و رفته‌اند ، در انتظار به سر برده‌اند ؟\r\n مِنْ قَبْلِهِمْ  جواب شرط محذوف است ، يعنى اگر آيات و دلايل آنها را بىنياز نكند پس بايد مانند روزگاران گذشته منتظر باشند . يا اينكه عطف بر محذوف است يعنى آيا مىتوانند جز عقوبت خدا را اميدوار باشند ، يا عطف بر « ما تغنى الآيات » است باعتبار اينكه معنى « هل ينتظرون » « ما ينتظرون » است يعنى انتظار ندارند ، يا اينكه لفظ « قول » در تقدير است ، يعنى به آنها گفته مىشود : آيا جز اين انتظارى دارند ؟ و يا به اعتبار اين است كه لفظ « ما » استفهاميّه است « ما تغنى الآيات » ( آيا آيات و معجزات آنها را بىنياز كرد ؟ )  قُلْ فَانْتَظِرُوا  امر براى تهديد است ، يعنى پس منتظر عذاب ما باشيد .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n  إِنِّي مَعَكُمْ مِنَ الْمُنْتَظِرِينَ ثُمَّ نُنَجِّي رُسُلَنا وَ الَّذِينَ آمَنُوا   عطف بر محذوف است و تعليل امر به تحدّى و مبارز طلبى با آنها است تقدير آن چنين است ما هم منتظريم كه عذاب را بر تكذيب‌كنندگان نازل كنيم ، سپس رسولان خود را نجات مىدهيم ، و همچنين كسانى را كه ايمان آورده‌اند ، نجات مىدهيم .\r\n كَذلِكَ حَقًّا عَلَيْنا  اين‌چنين بر ما حتم شده است ، لفظ « كذلك » متعلّق به فعلى است كه بعد از آن مىآيد ، و « حقّا علينا » مفعول مطلق براى « حقّ » محذوف است كه بين آن دو به عنوان معترضه قرار گرفته است .\r\n نُنْجِ الْمُؤْمِنِينَ  چون مقام مقام سرزنش تكذيب‌كنندگان و مقصود از وعده زياد شدن حسرت آنان و جرأت دادن به پيامبرش و به مؤمنين در مبارزهء با آنها است لذا تأكيد و تكرار مطلوب گشت نجات دادن را در مورد مؤمنين تكرار كرد و آن را با كلمهء « حقّا » تأكيد نمود .\r\nترجمه و تفسير آيات 109 - 104\r\n\r\n[ سوره يونس ( 10 ) : آيات 104 تا 109 
  ]\r\nقُلْ يا أَيُّهَا النَّاسُ إِنْ كُنْتُمْ فِي شَكٍّ مِنْ دِينِي فَلا أَعْبُدُ الَّذِينَ تَعْبُدُونَ مِنْ دُونِ اللَّهِ وَ لكِنْ أَعْبُدُ اللَّهَ الَّذِي يَتَوَفَّاكُمْ وَ أُمِرْتُ أَنْ أَكُونَ مِنَ الْمُؤْمِنِينَ ( 104 ) وَ أَنْ أَقِمْ وَجْهَكَ لِلدِّينِ حَنِيفاً وَ لا تَكُونَنَّ مِنَ الْمُشْرِكِينَ ( 105 ) وَ لا تَدْعُ مِنْ دُونِ اللَّهِ ما لا يَنْفَعُكَ وَ لا يَضُرُّكَ فَإِنْ فَعَلْتَ فَإِنَّكَ\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nإِذاً مِنَ الظَّالِمِينَ ( 106 ) وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلاَّ هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ يُصِيبُ بِهِ مَنْ يَشاءُ مِنْ عِبادِهِ وَ هُوَ الْغَفُورُ الرَّحِيمُ ( 107 ) قُلْ يا أَيُّهَا النَّاسُ قَدْ جاءَكُمُ الْحَقُّ مِنْ رَبِّكُمْ فَمَنِ اهْتَدى فَإِنَّما يَهْتَدِي لِنَفْسِهِ وَ مَنْ ضَلَّ فَإِنَّما يَضِلُّ عَلَيْها وَ ما أَنَا عَلَيْكُمْ بِوَكِيلٍ ( 108 )\r\nوَ اتَّبِعْ ما يُوحى إِلَيْكَ وَ اصْبِرْ حَتَّى يَحْكُمَ اللَّهُ وَ هُوَ خَيْرُ الْحاكِمِينَ ( 109 )\r\n\r\nترجمه :\r\nاى رسول ما مشركان را بگو كه اگر شما از آئين من مشكوكيد پس يقين داريد كه من هرگز خدايان باطلى كه شما مىپرستيد به چيزى نگريم و جز خداى يكتائى كه مرگ و زندگى همهء شما خلايق به امر او است كسى را به خدائى نمىپرستم و مأمورم كه خود از اهل ايمان باشم .\r\nو خدا امر كرده كه روى به جانب دين حنيف اسلام و آئين پاك توحيد آورم و هرگز لحظه‌اى هم آئين مشركان مباشم .\r\nو نيز فرموده كه غير از خداى يكتا هيچيك از اين خدايان باطل كه به حال تو سود و ضررى ندارند به خدائى مخوان و گرنه از ستمكاران خواهى بود ،\r\nو اگر خدا بر تو ضررى خواهد هيچ كس دفع آن نتواند كرد و اگر خير و رحمتى خواهد باز احدى ردّ آن نتواند كه فضل و رحمت حقّ به هر كس از بندگان بخواهد البتّه مىرسد و اوست خداى آمرزندهء مهربان\r\nاى رسول بگو :\r\nاى مردم ( كتاب و رسول ) حقّ از جانب خدا براى هدايت شما آمد پس از اين هر كس هدايت يافت نفعش بر خود او است و هر كس به راه گمراهى شتافت زيانش بر خود او است و من\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nپس از اتمام حجّت نگهبان شما از مؤاخذه خدا نيستم .\r\nاى رسول تو از وحى خداى كه بر تو مىرسد پيروى كن و راه صبر پيش گير تا وقتى كه خدا ميان تو و مخالفانت حكم كند كه او بهترين حكمفرمايان است .\r\n\r\nتفسير\r\n قُلْ يا أَيُّهَا النَّاسُ إِنْ كُنْتُمْ فِي شَكٍّ مِنْ دِينِي فَلا أَعْبُدُ الَّذِينَ تَعْبُدُونَ مِنْ دُونِ اللَّهِ  يعنى بعد از آنكه خداوند تو را به نبوّت مبعوث گردانيد دينت را اعلان كن و از آنها نترس و دينت را مخفى نكن اگر چه قبل از اين ترسناك و مخفىكنندهء دينت بودى .\r\n وَ لكِنْ أَعْبُدُ اللَّهَ الَّذِي يَتَوَفَّاكُمْ  كه انجام عبادت متعلّق به خدائى است كه مىميراند آوردن كلمه « توفّى » متعلّق به مشركين است بدان جهت است كه آنان را تهديد نمايد .\r\n وَ أُمِرْتُ أَنْ أَكُونَ مِنَ الْمُؤْمِنِينَ  مأمورم كه از مؤمنين باشم به هر يك از مراتب و معانى ايمان .\r\n وَ أَنْ أَقِمْ وَجْهَكَ لِلدِّينِ  عطف بر « ان أكون » است ، و تغيير دادن روش براى اشاره به اين است كه پيامبر مأمور به ثبات در ايمان و ادامهء آن است ، و امّا اقامه و بر پا داشتن وجه براى دين از اين رو است كه ثبات و دوام در دين براى بشر مقدور نيست ، چه اشتغال بشر به كثرت‌ها ضرورى است و اشتغال به كثرت‌ها اگر چه براى كسى كه كارى باز دارندهء كار ديگرى نيست مانع از اقامهء وجه براى دين نيست و لكن در مورد بيشتر مردم مانع از آن است حتّى كسى كه كارى او را از كار ديگر باز\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nنمىدارد اشتغال به كثرات مانع از قوّهء اقامهء وجه و كمال آن است . لفظ « أن » در « أن أقم » مصدريّه يا تفسيريّه است ، اگر مصدريّه باشد معيّن امر ( اقم ) بنا بر حكايت حال و خطابى است كه امر را برساند .\r\n حَنِيفاً  حال از فاعل « أقم » يا از « الدّين » است .\r\n وَ لا تَكُونَنَّ مِنَ الْمُشْرِكِينَ  از مشركين نباش به جميع انواع شرك .\r\n وَ لا تَدْعُ مِنْ دُونِ اللَّهِ ما لا يَنْفَعُكَ وَ لا يَضُرُّكَ  چيزى كه نفع و ضررى به تو ندارد آن را نخوان از قبيل بت‌ها و ستاره‌ها و هواها و خواسته‌ها و هر كسى را جز امام بخواهد نصب العين قرار دهد ، چون هيچ يك از اين‌ها قادر بر نفع و ضرر نيستند مگر به اذن خدا ، و در آنچه كه خوانده شده هيچ نفع و ضررى متصوّر نيست خواندن و عبادت او لغو است ، و اين نوع خطاب به پيامبر از باب به تو مىگويم تا همسايه بشنود مىباشد ، يا صرف خطاب از او به شخص غير معيّن است .  فَإِنْ فَعَلْتَ فَإِنَّكَ إِذاً مِنَ الظَّالِمِينَ  لفظ « فاء » براى سببيّت محض است ( يعنى ، اگر چنين كردى به همان سبب از ستمكاران خواهى شد ) .\r\n وَ إِنْ يَمْسَسْكَ اللَّهُ بِضُرٍّ  حال است يا عطف است كه در آن معنى تعليل است .\r\n فَلا كاشِفَ لَهُ إِلَّا هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ  اختلاف دو فقره عبارت نظير هم براى دلالت بر اين است كه آن\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nدو در اراده متفاوت هستند ، گويا بر اثر فعل خود انسان به او ضرر مىرسد بدون ارادهء خدا اگر چه فاعل خدا باشد ، زيرا كه ضرر رساندن بالذّات و مستقل اراده نشده است ، ولى خير با ارادهء خدا است ، چنانچه خداى تعالى فرموده : آنچه كه از نيكوئى به تو برسد از جانب خداست ، و آنچه كه از بدى به تو برسد از خودت مىباشد . و لفظ « فضله » را بجاى ضمير خير ذكر كرد تا اشاره به همان گفتار ما باشد كه شرّ ذاتا مراد نيست و به علّت عمل بنده به او مىرسد ولى خير ذاتا اراده شده گويا كه فقط از فضل مىآيد بدون اينكه به سبب عمل استحقاق آن را داشته باشد .\r\n يُصِيبُ بِهِ مَنْ يَشاءُ مِنْ عِبادِهِ وَ هُوَ الْغَفُورُ الرَّحِيمُ  خداوند به هر كه بخواهد خير مىدهد ، به دليل آنكه او آمرزنده مهربان است جمله « و هو الغفور الرّحيم » عطف بر « يصيب » است و مقصود اين است كه ضرر به بيشتر مستحقّين نمىرسد با اينكه استحقاق آن را دارند ، زيرا كه او خداى بخشنده و مهربان است ، پس اين جمله در جاى معلول قرار گرفته است .\r\n قُلْ يا أَيُّهَا النَّاسُ قَدْ جاءَكُمُ الْحَقُّ مِنْ رَبِّكُمْ  بارها اين مطلب گذشت كه حقّ همان ولايت است ، و اينكه هر حقّى به سبب حقّ بودن آن حقّ است ، و اينكه على عليه السّلام مظهر تامّ و كامل ولايت است . بنا بر اين مقصود اين است كه على عليه السّلام به اعتبار ولايتش به سوى شما آمد ، يا اينكه ولايت على عليه السّلام براى شما آمد ، يا مقصود ولايت مطلقه است ، و مظهر آن على عليه السّلام است .\r\nقول خداى تعالى :  فَمَنِ اهْتَدى فَإِنَّما يَهْتَدِي لِنَفْسِهِ  نيز\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nدلالت بر اين مطلب مىكند ، زيرا اهتداء و هدايت يافتن جز به سوى ولايت نيست ، زيرا نبوّت چيزى است كه هدايت به سبب آن محقّق مىشود چنانچه خداى تعالى فرموده :  بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ  .\r\n وَ مَنْ ضَلَّ فَإِنَّما يَضِلُّ عَلَيْها وَ ما أَنَا عَلَيْكُمْ بِوَكِيلٍ  من وكيل شما نيستم تا شما را مجبور به ولايت كرده و از گمراهى شما مانع شوم .\r\n وَ اتَّبِعْ ما يُوحى إِلَيْكَ  از همهء آنچه كه به تو وحى مىشود پيروى كن كه از جملهء آنها ولايت است ، يا در خصوص امر ولايت كه به تو وحى مىشود ، و پيروى كردن آنچه كه دربارهء ولايت وحى مىشود امتثال تبليغ و رساندن ولايت و نترسيدن از قوم است ، و لذا خداوند او را امر به صبر نمود و فرمود :  وَ اصْبِرْ  بر اذيّت‌ها و نفاق آنها صبر كن .  يَحْكُمَ اللَّهُ وَ هُوَ خَيْرُ الْحاكِمِينَ  تا خداوند بين تو و بين كسى كه در امر على عليه السّلام نفاق ورزيده حكم نمايد كه او بهترين حكم‌كنندگان است .\r\n\r\n","description":"","footnote":"","page_name":" 431 ","page_number":431},
  {"content":"\r\n . \r\n\r\n","description":"","footnote":"","page_name":" 432 ","page_number":432}
  ]