[
  {"content":"\r\n\r\nغرر الحكم ودرر الكلم\r\n6\r\n\r\n","description":"","footnote":"","page_name":" هوية الكتاب 1 ","page_number":1},
  {"content":"\r\n\r\nانتشارات دانشگاه تهران\r\nشمارهء 1818\r\nشمارهء مسلسل 2676\r\nناشر : مؤسسهء انتشارات وچاپ دانشگاه تهران\r\nتاريخ انتشار بهمن ماه 1366\r\nتيراژ چاپ : سه هزار نسخه\r\nچاپ مؤسسهء انتشارات وچاپ دانشگاه تهران\r\nمسئوليت صحت مطالب كتاب با مصحح است\r\nكليه حقوق براي دانشگاه تهران محفوظ است\r\nبها دورهء هفت جلدي 5000 ريال\r\n\r\n","description":"","footnote":"","page_name":" هوية الكتاب 2 ","page_number":2},
  {"content":"\r\n\r\nشرح\r\nمحقق بارع جمال الدين محمد خوانسارى\r\nبر\r\nغرر الحكم ودرر الكلم\r\nتأليف\r\nعالم جليل عبد الواحد بن محمد تميمي آمدى\r\nبا مقدمه وتصحيح وتعليق\r\nميرجلال الدين حسينى ارموى\r\n\" محدث \"\r\n\r\n","description":"","footnote":"","page_name":" هوية الكتاب 3 ","page_number":3},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" هوية الكتاب 4 ","page_number":4},
  {"content":"\r\n\r\nپيامى كه آن شاه مردان دهد\r\nبدلهاى مرده همه جان دهد\r\n( محدث )\r\nكلام على كلام على\r\nوما قاله المرتضى مرتضى\r\nالعلم يعلم أننا علماؤه\r\nوالفضل يشهد أننا أمراؤه\r\nوإذ اتالب للمنا قب عسكر\r\nفعلى مفارقنا يرف لواؤه\r\nقال الامام الهمام\r\nأمير المؤمنين علي عليه\r\nالصلاة والسلام :\r\nوانالأمراء الكلام\r\nوفينا تنشبت عروقه وعلينا تهدلت غصونه\r\nعلي عليه السلام امام الفصحاء وسيد البلغاء\r\nوكلامه دون كلام الخالق وفوق كلام المخلوقين\r\n\" ابن أبي الحديد \"\r\n\r\n","description":"","footnote":"","page_name":" 1 ","page_number":5},
  {"content":"\r\n\r\n\r\nهذا لعمرك خير سفر يقيني * وأجل كنز في الخزائن يدخر\r\nصوت به الأفكار تلقى طيه * الغرر النفيسة للمؤمل والدرر\r\nنفثت يراعة حيدر بعلومه * فغدى به من كل شاردة خبر\r\nهور خير سفر في العلوم أتى به * من بعد طه حيدر خير البشر\r\n\r\n\r\n","description":"","footnote":"","page_name":" 2 ","page_number":6},
  {"content":"\r\n\r\nجزء 6\r\n\r\n","description":"","footnote":"","page_name":" 3 ","page_number":7},
  {"content":"\r\n\r\nاستعموا من ربانيكم\r\nواحضروه قلوبكم\r\nواستيقطوا إن هتف بكم\r\nعلي عليه السلام\r\n\r\n","description":"","footnote":"","page_name":" 4 ","page_number":8},
  {"content":"\r\n\r\nبقيهء\r\nحرف ميم\r\nبلفظ من بكسر ( ميم )\r\n\r\n","description":"","footnote":"","page_name":" 5 ","page_number":9},
  {"content":"\r\n\r\nخط شارح بارع جمال الدين محمد خوانسارى ( ره )\r\nاز صفحهء أول مأخذ چاپ اين جزء - حرف \" من \"\r\n\r\n","description":"","footnote":"","page_name":" 6 ","page_number":10},
  {"content":"\r\n . \r\n","description":"","footnote":"","page_name":" 7 ","page_number":11},
  {"content":"\r\n . \r\n","description":"","footnote":"","page_name":" 8 ","page_number":12},
  {"content":"\r\n\r\n\r\nجلد ششم\r\nبِسْمِ اللَّهِ الرَّحْمنِ الرَّحِيمِ\r\nجزء ششم شرح غرر ودرر\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف ميم بميم مكسور بلفظ « مِن » كه بمعنى « از » است : ) فرموده است آن حضرت عليه السّلام :\r\n\r\n9247 من النّعم الصّديق الصّدوق .\r\nاز جمله نعمتهاست دوست راستگو .\r\n\r\n9248 من العقوق إضاعة الحقوق .\r\nاز جمله عقوق است ضايع كردن حقوق ، مراد اينست كه عقوق پدر ومادر همين نيست كه كسى با ايشان بد كند وايشان را آزار دهد بلكه بجا نياوردن حقوق ايشان نيز از تعظيم وتكريم وفرمانبردارى ايشان ومانند آنها عقوق ايشانست ووزر ووبال عقوق دارد .\r\n\r\n9249 من الآجال انقضاء السّاعات .\r\nاز اجلهاست گذشتن ساعتها ، مراد به « أجل » در اينجا مدّت عمرست ومراد اينست كه : هر ساعتي كه مىگذرد از جمله مدّت عمرست وقدر آن را بايد دانست وبعبث نبايد گذرانيد .\r\n\r\n","description":"","footnote":"","page_name":" 9 ","page_number":13},
  {"content":"\r\n\r\n\r\n9250 من السّاعات تولّد الآفات .\r\nاز ساعتهاست زائيده شدن آفتها ، يعنى هر ساعتي محلّ تولّد آفتها تواند بود پس همواره بايد در حذر بود از آنها ، وتوّسل جست بدرگاه حق تعالى از براي دفع آنها بدعا وتصدّق ومانند آنها .\r\n\r\n9251 من الفراغ تكون الصبوة .\r\nاز فارغ بودن ميباشد صبوه ، « صبوه » بفتح صاد بي نقطه وسكون باء يك نقطه وفتح واو ميل بجهل ولذّتهاى جوانيست كه از جهل ناشى مىشود ، ومراد ترغيب بمشغول شدن بكارست وفارغ نبودن واين كه فارغ بودن منشأ ميل بلذّتها شود كه از جهل ناشى شود .\r\n\r\n9252 من الخلاف تكون النبوّة .\r\nاز مخالفت ميباشد نبوة ، « نبوة » بفتح نون وسكون باء يك نقطه وفتح واو زمين بلند را گويند ، ومراد اينست كه از مخالفت با نفس وهوا وهوس آن حاصل مىشود بلندى مرتبه .\r\n\r\n9253 من اللّئام تكون القسوة .\r\nاز لئيمان ميباشد سخت دلى ، يعنى سخت دلى وبىرحمى از اخلاق لئيمانست يعنى مردم دنى پست مرتبه يا بخيلان .\r\n\r\n9254 من خزائن الغيب تظهر الحكمة .\r\nاز خزانه‌هاى غيب ظاهر مىشود حكمت ، مراد به « حكمت » چنانكه مكرّر مذكور شد علم راست درست است ، ومراد اينست كه آن فعلى نيست از افعال بنده بلكه از خزانه‌هاى نهاني حق تعالى فايض مىشود بر بنده ، يا بي توسّط فكر ونظر چنانكه در بديهيّات است وهمچنين در نظريات از براي أنبيا وأوليا صلوات اللّه\r\n\r\n","description":"","footnote":"","page_name":" 10 ","page_number":14},
  {"content":"\r\n\r\nوسلامه عليهم أجمعين ، وبا بتوسّط فكر ونظر وبعد از آن مانند نظريّات از براي ساير مردمان .\r\n\r\n9255 من الكرام تكون الرّحمة .\r\nاز كريمان ميباشد رحم يعنى رحم ورقّت قلب از اخلاق كريمانست يعنى مردم گرامى بلند مرتبه ، يا أهل جود وسخاوت ، چنانكه در فقره سابق سابق مذكور شد كه قساوت وسخت دلى از اخلاق لئيمانست كه مقابل « كريمان » باشند بيكى از آن دو معنى .\r\n\r\n9256 من صغر الهمّة حسد الصّديق على النّعمة .\r\nاز كوچكى همّت است رشك بردن دوست بر نعمتي يعنى دوستى كه بر نعمت دوست خود رشك برد وخواهد كه اين از أو زايل شود اين منشأى بغير پستى عزم وهمّت أو ندارد كه باعتبار آن حصول مثل آن را از براي خود تجويز نمىكند پس مىخواهد كه از أو هم زايل شود تا أو را مزيّتى بر أو نباشد امّا كسى كه همّت أو پست نباشد از براي خود نيز مثل آن يا زيادة بر آن طلب كند نه اين كه تمناى زوال آن از أو بكند بلى اگر دشمنى با أو داشته باشد رشك بر أو وتمنّاى زوال نعمت أو بسبب آن راهى دارد هر چند پست همّت نباشد .\r\n\r\n9257 من كمال العلم العمل بما يقتضيه .\r\nاز كمال علم عمل كردنست به آن چه اقتضا كند آن علم آنرا ، يعنى علم كامل تمام آنست كه عمل شود بقتضاى آن ، وكسى كه عمل نكند بعلم خود علم أو ناقص وناتمام باشد .\r\n\r\n9258 من كمال العمل الاخلاص فيه .\r\nاز كمال عمل اخلاص در آنست ، يعنى عمل كامل تمام آنست كه خالص باشد از براي حق تعالى وآميخته بغرضى ديگر كه منافى آن باشد نباشد وعملي كه خالص\r\n\r\n","description":"","footnote":"","page_name":" 11 ","page_number":15},
  {"content":"\r\n\r\nنباشد ناقص وناتمام باشد هر چند أصل آن از براي حق تعالى باشد واهتمامى بآن غرض ديگر نباشد .\r\n\r\n9259 من أقبح الغدر إذاعة السّرّ .\r\nاز زشتترين بيوفائيست فاش كردن سرّ ، يعنى فاش كردن سرّ كسى بيوفائيست با أو از زشت‌ترين بيوفائيها .\r\n\r\n9260 من أعظم المكر تحسين الشّرّ .\r\nاز بزرگترين مكر تحسين كردن شرّست يعنى تحسين كردن شرّ وبديى كه كسى بكند مكريست با أو از بزرگترين مكرها .\r\n\r\n9261 من مأمنه يؤتى الحذر .\r\nاز مأمن خودش آمده مىشود بسيار حذر كننده ، مراد اينست كه حذر كردن بسيار سودى ندارد واعتماد بر آن نتوان كرد ، بسيار مىشود كه چنين كسى در مأمن ومحلّ امنيّت خودش آمده مىشود يعنى بلائي يا هلاكتى مىآيد أو را ، وممكن است كه « يؤتى » بمعنى « آمده مىشود » نباشد بلكه بمعنى « هلاك گردانيده مىشود » باشد ، وحاصل هر دو يكيست ، پس بايد كه اعتماد وتوكّل بر حفظ ونگهدارى حق تعالى باشد هر چند قدرى از حذر نيز بايد چنانكه از اخبار ديگر ظاهر مىشود .\r\n\r\n9262 من أفضل الايمان الرّضا بما يأتي به القدر .\r\nاز افزونترين ايمان راضى شدنست به آن چه بياورد آن را قدر ، يعنى به آن چه تقدير وحكم حق تعالى بآن جارى شده باشد از براي أو ، خواه تنگى روزى باشد وخواه فراخى آن ، وخواه بيمارى باشد وخواه صحّت ، وهمچنين در نظاير آن .\r\n\r\n9263 من الحزم قوّة العزم .\r\nاز دور انديشيست قوّت عزم ، يعنى اين كه عزم هر كار كه كسى كند عزم أو\r\n\r\n","description":"","footnote":"","page_name":" 12 ","page_number":16},
  {"content":"\r\n\r\nدر آن قوى باشد تا بعمل آيد « 1 » ، زيرا كه با عزم سست كم كارى بانجام رسد خصوصا كارهاى بزرگ وصعب .\r\n\r\n9264 من الكرم صلة الرّحم .\r\nاز كرم است صله خويشى ، مراد به « كرم » گرامى وبلند مرتبه بودنست يا جود وسخاوت چنانكه مكرّر مذكور شد .\r\n\r\n9265 من الكرم اتمام النّعم .\r\nاز كرم است تمام كردن نعمت وناقص نگذاشتن آن .\r\n\r\n9266 من الكرم حسن الشّيم .\r\nاز كرم است نيكوئى خويها وخصلتها .\r\n\r\n9267 من الكرم الوفاء بالذّمم .\r\nاز كرم است وفا كردن بعهدها وپيمانها .\r\n\r\n9268 من أقبح المذامّ « 2 » مدح الّلئام « 3 » .\r\nاز زشت‌ترين چيزهاى عيبناك مدح كردن لئيمانست ، يعنى اين كه كسى لئيمى را يعنى دنى پست مرتبه را يا بخيلى را مدح وستايش كند .\r\n\r\n9269 من صحّة الأجسام تولّد الأسقام .\r\nاز صحّت أجسام است زائيده شده أسقام ، ممكن است كه غرض بيان اين باشد كه نعمتهاى دنيا نمىشود كه آميخته بألم وكدورتى نباشد چنانكه از صحّت بدن\r\n\r\n\r\n","description":"","footnote":"\r\n( 1 ) مطابق اين مضمونست اين بيت :\r\n « مردى بزرگ بايد وعزمي بزرگتر * تا حلّ مشكلات بنيروى أو كنند » \r\n( 2 ) محتمل است كه در أصل « الذام » بوده وتصحيف شده باشد زيرا « ذام » بمعنى عيب است .\r\n( 3 ) از اين حديث تا شش حديث متوالى ديگر كه جمعا هفت حديث باشد در اين مورد از چاپ صيدا بنظر نمىرسد ومتن مطابق نسخه چاپ بمبئي است چنانكه مكرّر بآن تصريح كرده‌ايم .\r\n","page_name":" 13 ","page_number":17},
  {"content":"\r\n\r\nوتندرستى بيمارى زائيده شود ، يا اين كه مغرور بصحّت بدن نبايد شد وبسبب اعتماد بر آن تأخير در مهمّات نبايد كرد ناگاه از صحّت بدن بيماريى متوّلد شود كه مانع از آنها گردد .\r\n\r\n9270 من مطاوعة الشّهوة تصاعف الآثام .\r\nاز موافقت ومتابعت خواهش است تضاعف گناهان ، « تضاعف » بمعنى دو چندان گشتن است ، وظاهر اينست كه مراد در اينجا مطلق زياد شدن وبالا رفتن باشد واين كه بسيارى از گناهان از متابعت خواهش وهوا وهوس ناشى شود .\r\n\r\n9271 من الشّقاء احتقاب الحرام .\r\nاز بدبختيست ذخيرة كردن حرام ، يعنى اين كه مال حرامى را كسب كند وصرف نكند وذخيرة كند وآخرت خود را بآن تباه كند ودر دنيا بهره از آن نبرد .\r\n\r\n9272 من أفحش الظّلم ظلم الكرام .\r\nاز فاحش‌ترين ستم ستم كريمانست ، « فاحش » بدى را گويند كه از حدّ گذشته باشد در بدى ، ومراد اينست كه از بدترين ستمها ستم كريمانست يعنى ستمى كه كسى بر ايشان كند ومراد به « كريمان » چنانكه مكرّر مذكور شد مردم بلند مرتبه است ، يا أهل جود وسخاوت ، وممكن است كه مراد ستمى باشد كه ايشان كنند بر ديگرى ، باعتبار اين كه ستم از ايشان زشتتر وقبيحتر باشد از ستم ديگران .\r\n\r\n9273 من الفساد إضاعة الزّاد .\r\nاز فسادست ضايع كردن توشه ، يعنى از جمله فساد وتباهى حال بلكه عمدة آن ضايع كردن توشه آخرتست وگذاشتن آن واهمال در آن .\r\n\r\n9274 من الشّقاء افساد المعاد .\r\nاز بدبختيست فاسد كردن معاد ، يعنى روز بازگشت خود را ، وچون أكثر مردم خصوصا در آن زمان بدبختى را همين فساد حال دنياي كسى مىدانستند ،\r\n\r\n","description":"","footnote":"","page_name":" 14 ","page_number":18},
  {"content":"\r\n\r\nتنبيه ايشان شده با اين كه فاسد كردن معاد نيز بدبختيست واگر نه عمدهء بدبختى همانست .\r\n\r\n9275 من أعظم المحن دوام الفتن .\r\nاز بزرگترين محنتها پاينده بودن فتنه‌هاست ، يعنى زماني كه فتنه وآشوب در آن دائمي باشد ، پس پناه بايد جست بحق تعالى از آن وشكر بايد كرد در زماني كه چنين نباشد ، وممكن است كه غرض اشاره نيز باشد باهتمام در سعى واستخلاص از فتنهء آخرت كه پاينده است .\r\n\r\n9276 من ضيق العطن لزوم الوطن .\r\nاز تنگى عطن است لازم بودن وطن ، « عطن » جائى را گويند كه نزد آب شتران را بعد از خوردن آب بخوابانند تا بار ديگر آب دهند وبعد از آن بچراگاه خود برند و « تنگى عطن » مثل است از براي تنگدستى وكم همّتى ، ومراد اينست كه از جملهء تنگدستى وكم همّتى لازم بودن در وطن است وبيرون نرفتن از آن بسفرها ، وكسى را كه همّت ودست ودل گشاده باشد نمىشود كه صبر كند بر آن وبسفرها نرود از براي كسب فضايل ومنافع اخروى ودنيوي ، وممكن است كه مراد به « لزوم وطن » ماندن در آن ونقل نكردن از آن باشد بجاى ديگر با وجود تعب وآزار كه در آن كشد واين كه اين از جملهء كم همّتى است ، صاحب همّت در چنين وطنى نماند وبجاى ديگر رود كه چنان نباشد .\r\n\r\n9277 من الايمان حفظ اللّسان .\r\nاز ايمانست نگهدارى زبان ، يعنى از فحش وغيبت وأمثال آنها ، يا از سخن گفتن بسيار نيز ، وبنا بر اين مراد اينست كه آن از كمال ايمانست وبنا بر اوّل نيز ممكن است كه مراد اين باشد بنا بر مشهور از عدم اعتبار عمل در أصل ايمان ، وممكن است كه مراد اين باشد كه از اجزاى ايمانست يا شرايط آن بنا بر اين كه عمل نيز معتبر باشد در ايمان .\r\n\r\n","description":"","footnote":"","page_name":" 15 ","page_number":19},
  {"content":"\r\n\r\n\r\n9278 من الكرم احتمال جنايات الاخوان .\r\nاز كرم است متحمل شدن گناهان برادران ، يعنى گذراندن آنها وانتقام نكشيدن ، ومراد به « كرم » بلندى مرتبه است يا جود وسخاوت ، چنانكه مكرّر مذكور شد .\r\n\r\n9279 من علامات الخذلان ايتمان الخوّان .\r\nاز علامتهاى خذلان امين گردانيدن خوّانست ، « خذلان » بكسر خاء با نقطه وسكون ذال با نقطه بمعنى واگذاشتن وترك يارى كردنست ، و « خوّان » بضمّ خاء با نقطه وتشديد واو بمعنى خيانت كنندگانست ، ومراد اينست كه از علامتهاى خذلان حق تعالى كسى را واگذاشتن أو بخود ويارى نكردن أو اينست كه أو امين گرداند در كارهاى خود خيانت كننده‌ها را .\r\n\r\n9280 من شرف الهمّة بذل الاحسان .\r\nاز بلندى همّت بذل احسانست .\r\n\r\n9281 من المروّة تعهّد الجيران .\r\nاز مروّت وآدميّت است باز رسيدن بهمسايگانست .\r\n\r\n9282 من شرائط الايمان حسن مصاحبة الاخوان .\r\nاز شرايط ايمان نيكوئى مصاحبت با برادرانست ، « شرايط چيزى » أموري را گويند كه آن موقوف بر آنها باشد وبي آنها يافت نتواند شد . ومراد از « شرايط » كمال ايمانست .\r\n\r\n9283 من عجز الرّأى استفساد الاخوان .\r\nاز عاجزى رأى فاسد گردانيدن برادرانست ، يعنى از علامات عاجزى رأى وتدبير كسى اينست كه برادران ودوستان خود را فاسد كند واز خود رو گردان\r\n\r\n","description":"","footnote":"","page_name":" 16 ","page_number":20},
  {"content":"\r\n\r\nنمايد چه كسى كه رأى وتدبير أو عاجز نباشد چنين ضرر وزيان عظيم بخود نرساند .\r\n\r\n9284 من التّوانى يتولّد الكسل .\r\nاز توانى زائيده مىشود كسل ، « توانى » بمعنى تقصير كردن در كارست واهمال كردن در آن ، و « كسل » بمعنى سنگين گشتن كسيست از كارى وگران بودن آن بر أو ، ومراد اينست كه : تقصير در كارى واهمال در آن منشأ اين مىشود كه آن كار گران گردد بر أو ودشوار باشد بر أو .\r\n\r\n9285 من الحمق الاتّكال على الأمل .\r\nاز حماقت وكم عقليست اعتماد كردن بر اميد .\r\n\r\n9286 من علامات الاقبال اصطناع الرّجال .\r\nاز علامتهاى اقبال احسان بمردانست ، يعنى از علامات اقبال كسى ورو آوردن دولت باو اينست كه احسان كند بمردان ، يا اين كه مردان احسان كنند باو ، واوّل ظاهرترست ، ومراد به « مردان » مردان كاملند كه سزاوار احسان باشند .\r\n\r\n9287 من علامات الادبار مقارنة الأرذال .\r\nاز علامات ادبار همراهى با أرذال است ، يعنى از علامات ادبار كسى وپشت گرديدن دولت از أو اينست كه مصاحبت كند با مردم دنى پست مرتبه .\r\n\r\n9288 من شرف الأعراق كرم الأخلاق .\r\nاز شرف أعراقست نيكوئى اخلاق ، « أعراق » بمعنى ريشه‌هاست ومراد در اينجا أصل ونژادست واين كه نيكوئى اخلاق وخويها از شرف وبلندى مرتبهء أصل ونژاد ناشى مىشود .\r\n\r\n9289 من هنيىء النّعم سعة الأرزاق .\r\n\r\n","description":"","footnote":"","page_name":" 17 ","page_number":21},
  {"content":"\r\n\r\nاز گوارائى نعمتها فراخى روزيهاست ، پس كسى كه اين نعمت داده شود بايد كه قدر آن را بداند وشكر آن را چنانكه بايد بجا آورد .\r\n\r\n9290 من أشدّ عيوب المرء أن تخفى عليه عيوبه .\r\nاز سخت‌ترين عيبهاى مردانيست كه پنهان باشد بر أو عيبهاى أو ، يعنى آن قدر غافل وبي خبر باشد از خود كه عيبهاى خود را نداند ، و « بودن اين از سخت‌ترين عيبها » ، باعتبار اينست كه چنين كسى بفكر اصلاح نفس خود وازالهء عيبهاى خود نمىافتد تا اين كه مرگ در رسد وبي توبه وانابت برود .\r\n\r\n9291 من أحسن الركم الاحسان إلى المسيئ .\r\nاز بهترين كرم احسان كردنست بسوى گنهكار ، يعنى بكسى كه نسبت باو گناهى كرده باشد .\r\n\r\n9292 من علامة الكرم تعجيل المثوبة .\r\nاز علامت ونشانهء كرم يعنى بلندى مرتبه شتاب كردنست در مثوبت يعنى در جزاى نيك .\r\n\r\n9293 من علامة اللّؤم تعجيل العقوبة .\r\nاز علامت لئيمى وپستى شتاب كردنست در عقوبت ، يعنى جزاى بد .\r\n\r\n9294 من أحسن الفضل قبول عذر الجاني .\r\nاز بهترين فضل وافزونى مرتبه قبول كردن عذر گنهكارست .\r\n\r\n9295 من أوكد أسباب العقل رحمة الجهّال .\r\nاز محكمترين أسباب عقل وزيركى رحم كردن نادانانست ، يعنى گذشتن از گناه ايشان .\r\n\r\n","description":"","footnote":"","page_name":" 18 ","page_number":22},
  {"content":"\r\n\r\n\r\n9296 من السّعادة التّوفيق لصالح الأعمال .\r\nاز نيكبختيست توفيق از براي صالح عملها ، يعنى شايسته ونيكوى آنها .\r\n\r\n9297 من علامة الشّقاء غشّ الصّديق .\r\nاز علامت بدبختيست غشّ كردن با دوست ، يعنى صاف نبودن با أو .\r\n\r\n9298 من علامات اللّؤم الغدر بالمواثيق .\r\nاز علامتهاى لئيمى يعنى دنائت وپستى مرتبه بيوفائيست بعهدها وپيمانها .\r\n\r\n9299 من عدم العقل مصاحبة ذوى الجهل .\r\nاز نبودن عقلست مصاحبت كردن با صاحبان جهل وناداني .\r\n\r\n9300 من كمال النّعم وفور العقل .\r\nاز كمال نعمتهاست وافر بودن عقل وكامل بودن آن .\r\n\r\n9301 من أشدّ المصائب غلبة الجهل .\r\nاز سختترين مصيبتهاست غلبهء جهل وزيادتى آن .\r\n\r\n9302 من كمال الحماقّة الاختيال في الفاقة .\r\nاز كمال حماقتست تكبّر كردن در فقر ودرويشى .\r\n\r\n9303 من المروّة العمل للَّه فوق الطّاقة .\r\nاز مروّت وآدميتست عمل كردن از براي خدا بالاتر از طاقت ، مراد به « طاقت » مرتبه‌ايست كه تاب وتوانائى آن داشته باشد بي تعب ومشقّت زياد كه بناى واجبات وأكثر مندوبات شرعيّه بر آنست ، ومراد اينست كه مروّت اينست كه كسى كه زيادة بر آن نيز عمل كند از براي خدا وتعب وزحمت بر خود گذارد بكردن\r\n\r\n","description":"","footnote":"","page_name":" 19 ","page_number":23},
  {"content":"\r\n\r\nمندوبات وأعمال خير زياد .\r\n\r\n9304 من أحسن النّصيحة الإبانة عن القبيحة .\r\nاز بهترين نصيحت كشف كردن از افعال زشت قبيح است ، يعنى ظاهر كردن آنها بكنندهء آنها ومنع كردن أو از آنها ، وإغماض نكردن در آنها .\r\n\r\n9305 من أكبر التّوفيق الأخذ بالنّصيحة .\r\nاز بزرگترين توفيق فرا گرفتن نصيحتست يعنى قبول كردن آن وعمل كردن بآن .\r\n\r\n9306 من علامة اللّؤم سوء الجوار .\r\n« 1 » از علامت لئيمى ودنائت بدى همسايگيست ، يعنى بد سلوك كردن با همسايه .\r\n\r\n9307 من علامات الشّقاء الإساءة إلى الأخيار .\r\nاز علامتهاى بدبختى بدى كردن بسوى نيكانست .\r\n\r\n9308 من سوء الاختيار صحبة الأشرار .\r\nاز بدى اختيار مصاحبت با بدانست ، يعنى از جملهء اختيارات بد مصاحبت با بدانست واختيار وبرگزيدن ايشان از براي آن .\r\n\r\n9309 من أعظم الفجائع إضاعة الصّنائع .\r\nاز بزرگترين دردها ضايع كردن احسانهاست ، يعنى احسان كردن بكسى كه أهل آن نباشد كه زيان دنيوي در آن باشد بي أجر وثواب اخروى ، بلكه با عقوبت اخروى خصوصا كسى كه بدى كند در برابر آن .\r\n\r\n9310 من أفحش الخيانة خيانة الودائع .\r\nاز فاحش‌ترين خيانتها يعنى از حدّ گذشته‌ترين آنها در بدى خيانت در امانتهاست .\r\n\r\n\r\n","description":"","footnote":"\r\n( 1 ) « جوار » بضمّ جيم است وبكسر آن نيز درست است چنانكه شارح ( ره ) فقط بكسر ضبط كرده است وهمه كتب لغت وأدب نيز به آن چه گفتيم تصريح كرده‌اند .\r\n","page_name":" 20 ","page_number":24},
  {"content":"\r\n\r\n\r\n9311 من أقبح اللّؤم غيبة الأخيار .\r\nاز زشتترين لئيمى يعنى دنائت وپستى مرتبه غيبت كردن نيكانست يعنى مذّمت كردن ايشان غايبانهء ايشان .\r\n\r\n9312 من أعظم الحمق مؤاخاة الفجّار .\r\nاز بزرگترين حماقتست برادرى كردن با فاسقان .\r\n\r\n9313 من كنوز الايمان الصّبر على المصائب .\r\nاز گنجهاى ايمانست صبر بر مصيبتها ، يعنى آن بمنزلهء گنجيست از براي صاحب ايمان كه از براي آخرت خود ذخيرة گذارد .\r\n\r\n9314 من أفضل الحزم الصّبر على النّوائب .\r\nاز افزونترين دور انديشى صبر كردن بر مصيبتهاست ، زيرا كه آن دور انديشى است از براي آخرت ورسيدن بأجر عظيم وثواب جسيم آن ، واز براي دنيا نيز بسبب خلاص بسبب آن از شماتت دشمنان واز تعب وزحمت وبي تأبى وقلق واضطراب ولوازم آن ، واز رسيدن مصيبت ديگر بسبب آنها ، چنانكه مكرّر مذكور شد .\r\n\r\n9315 من مهانة الكذّاب جوده باليمين لغير مستحلف .\r\nاز خوارى بسيار دروغگوست جود أو بقسم از براي غير قسم دهنده ، يعنى از جملهء خواريهاى بسيار دروغگو اينست كه حرفى كه مىگويد از براي اين كه مردم قبول كنند بخشندگى ميكند بقسمى بر وفق آن بي اين كه كسى قسم دهد أو را ، واين معنى بتجربه نيز معلوم شده .\r\n\r\n9316 من كمال النّعمة التَّحلّى بالسّخاء والتّعفّف .\r\nاز كمال نعمتست يعنى از نعمتهاى كامله است زيور يافتن بسخاوت وعفّت يعنى پرهيزگارى .\r\n\r\n","description":"","footnote":"","page_name":" 21 ","page_number":25},
  {"content":"\r\n\r\n\r\n9317 من المروّة غضّ الطّرف ومشى القصد .\r\nاز مروّت وآدميت است پائين انداختن چشم ورفتن ميانه ، مراد به « پائين انداختن چشم » تند نگاه نكردن بروى مردم است يا نگاه نكردن بزينتهاى دنيا وزيورهاى آن ، وبه « رفتن ميانه » اين كه نه پر تند باشد ونه بسيار آهسته ، يا ميانه روى در هر باب ميانهء افراط وتفريط ، واوّل ظاهرترست چنانكه مشهورست ميانهء مفسّرين در تفسير « واقصد في مشيك » كه از جملهء وصاياي حضرت لقمانست بپسر خود يعنى ميانه روى كن در راه رفتن خود .\r\n\r\n9318 من الكرم اصطناع المعروف وبذل الرّفد .\r\nاز كرمست يعنى از شرف وبلندى مرتبه كردن احسان وبذل رفد يعنى عطا ، يا يارى .\r\n\r\n9319 من المروّة طاعة اللَّه وحسن التّقدير .\r\nاز مروّت وآدميتست فرمانبردارى خدا ونيكوئى تقدير ، يعنى نيكوئى اندازه گرفتن از براي معاش خود بعنوانى كه نه بخيلى باشد ونه اسراف ، بلكه ميانه روى ميان آنها ، يا نيكوئى اندازه گرفتن در هر باب بميانه روى افراط وتفريط .\r\n\r\n9320 من العقل مجانبة التّبذير وحسن التّدبير .\r\nاز عقل است دورى كردن از اسراف ونيكوئى تدبير ، يعنى در أحوال معاش يا در هر باب .\r\n\r\n9321 من أشرف أفعال الكريم تغافله عمّا يعلم .\r\nاز بلند مرتبه‌ترين كارهاى كريم يعنى شخص گرامى بلند مرتبه تغافل كردن اوست از آنچه بداند ، مراد تغافل كردن اوست از آنچه بداند از بي ادبيها وبديهاى\r\n\r\n","description":"","footnote":"","page_name":" 22 ","page_number":26},
  {"content":"\r\n\r\nمردم نسبت باو ودر صدد انتقام در نيامدن بلكه أصلا اظهار آنها نكردن بعنوانى كه گويا مطّلع نشده بر آنها .\r\n\r\n9322 من أحسن أفعال القادر أن يغضب فيحلم .\r\nاز نيكوترين كارهاى صاحب قدرت اينست كه خشمناك گردد پس بردبارى كند ، يعنى اينست كه هر گاه خشمناك گردد بردبارى كند ، يا اينست كه هر گاه بدى نسبت باو بكنند خشمناك گردد امّا بردبارى كند نه اين كه نفهمد وأصلا خشمناك نگردد كه آن شرفى ندارد بلكه حماقت وكم عقليست ، و « تخصيص بصاحب قدرت » باعتبار اينست كه اگر قدرت وتوانائى انتقام نداشته باشد بردبارى أو چندان كمالى نيست زيرا كه چاره بغير از آن ندارد .\r\n\r\n9323 من العصمة تعذّر المعاصي .\r\nاز عصمتست ميسّر نبودن معاصي ، يعنى از عصمت ونگهدارى حق تعالى است اين كه معاصي ميسّر نباشد از براي كسى ، كه اگر ميسّر باشد أو را مرتكب آنها گردد پس چنين كسى بايد كه شكر آن بكند .\r\n\r\n9324 من سوء الخلق البخل وسوء التّقاضى .\r\nاز بدى خويست بخيلى وبدى طلب كردن حقّ خود ، يعنى از اخلاق بدست بخيلى ، وهمچنين بدى طلب كردن حقّ خود از كسى باين كه بعنوان شدّت وسختى باشد ورفق ومدارائى نكند .\r\n\r\n9325 من الخرق العجلة قبل الامكان والأناة بعد إصابة الفرصة .\r\nاز حماقتست شتاب كردن در كارى پيش از توانائى آن ، ودرنگ كردن بعد از برخوردن بفرصت .\r\n\r\n","description":"","footnote":"","page_name":" 23 ","page_number":27},
  {"content":"\r\n\r\n\r\n9326 من نكد الدّنيا تنغيص الاجتماع بالفرقة والسّرور بالغصّة .\r\nاز سختى دنياست تيره كردن جمعيّت دوستان را بمفارقت وشادمانى را بعصه ، مراد بيان بعضي از شدايد دنياست كه لازمهء آنست تا كسى دل نبندد بآن .\r\n\r\n9327 من عقل الرّجل أن لا يتكلّم بجميع ما أحاط به علمه .\r\nاز عقل مردست اين كه سخن نگويد بهمهء آنچه فرو گرفته باشد آنرا علم أو يعنى عاقل بايد كه همهء آنچه را داند نگويد زيرا كه بسيار باشد كه بعضي از آنها چيزى باشد كه غرابتى داشته باشد ومردم تكذيب آن كنند واثبات نتواند كرد يا اثبات آن تعب وزحمتى داشته باشد وبسيارست نيز كه گفتن بعضي متضمّن مفسده‌ايست .\r\n\r\n9328 من فضل الرّجل أن لا يمن بما احتمله حلمه .\r\nاز افزونى مرتبهء مرد اينست كه منّت نگذارد به آن چه متحمّل آن شده باشد بردبارى أو .\r\n\r\n9329 من شيم الكرام بذل النّدى .\r\nاز خوى مردم بلند مرتبه است بذل جود وكرم .\r\n\r\n9330 من أمارات الخير الكفّ عن الأذى .\r\nاز نشانهاى خوبى كسى باز ايستادن از آزار كردن مردمست .\r\n\r\n9331 من كمال الكرم تعجيل المثوبة .\r\nاز كمال كرم وبلندى مرتبه تعجيل در مثوبتست يعنى جزاى نيك .\r\n\r\n9332 من كمال الحلم تأخير العقوبة .\r\nاز كمال بردبارى پس انداختن عقوبتست يعنى جزاى بد .\r\n\r\n","description":"","footnote":"","page_name":" 24 ","page_number":28},
  {"content":"\r\n\r\n\r\n9333 من حقّ الملك أن يسوس نفسه قبل جنده .\r\nاز حقّ پادشاه يعنى از آنچه ثابت ولازم است بر أو اينست كه سياست كند نفس خود را پيش از لشكر خود ، مراد به « سياست كسى » چنانكه مكرّر مذكور شد تربيت اوست وواداشتن برخوبيها ومنع از بديها .\r\n\r\n9334 من حقّ العاقل أن يقهر هواه قبل ضدّه .\r\nاز حقّ عاقل اينست كه غلبه كند بر هوا وهوس خود پيش از دشمن خود ، يعنى غلبه بر آنها را مقدّم دارد بر غلبه بر ساير دشمنان واوّل سعى كند از براي غلبه بر آنها ، بعد از آن سعى كند در غلبه بر ايشان .\r\n\r\n9335 من حقّ الرّاعى أن يختار لرعيّته ما يختاره لنفسه .\r\nاز حقّ چوپان اينست كه اختيار كند از براي رعيّت خود آنچه اختيار ميكند از براي نفس خود ، مراد به « چوپان » أمير وحاكم وسركردهء هرقوميست كه بمنزلهء چوپانيست از براي محافظت ايشان .\r\n\r\n9336 من حقّ اللبيب أن يعدّ سوء عمله وقبح سيرته من شقاوة جدّه ونحسه .\r\nاز حقّ عاقل اينست كه بشمارد بدى عمل خود را وزشتى طريقهء خود را از بدى بخت خود ونحوست آن ، يعنى آنرا سبب بدبختى ونحوست طالع خود شمارد وسعى كند در رفع آن .\r\n\r\n9337 من شرائط المروّة التّنزّه عن الحرام .\r\nاز شرايط آدميّت پاكيزگى جستن از حرام است ، « شرط چيزى » آنست كه آن چيز موقوف باشد بر آن وبي آن حاصل نشود .\r\n\r\n","description":"","footnote":"","page_name":" 25 ","page_number":29},
  {"content":"\r\n\r\n\r\n9338 من لوازم الورع التنزّه عن الآثام .\r\nاز لوازم تقوى وترس از خدا پاكيزگى جستن از گناهانست .\r\n\r\n9339 من أحسن العقل التّحلّى بالحلم .\r\nاز بهترين عقل زيور دادن خودست ببردبارى ، ودر بعضي نسخه‌ها « بالعلم » بجاى « بالحلم » است وبنا بر اين در ترجمه بجاى « بردبارى » : « بعلم » بايد ، وهر دو خوبست ، چه آراستن خود بهر يك از حلم وبردبارى وعلم ودانش از بهترين عقل وزيركيست .\r\n\r\n9340 من لوازم العدل التّناهى عن الظّلم .\r\nاز لوازم عدل باز ايستادن از ظلمست ، « عدل » در مشهور مقابل « ظلم » است وبمعنى مقابل « فسق » نيز مشهور شده ، وبمعنى استقامت وراستى نيز آمده ، وپوشيده نيست كه در اين فقرهء مباركه دو معنى اوّل مناسب نيست زيرا كه بمعنى اوّل عين باز ايستادن از ظلمست ، وبنا بر دويم باز ايستادن از ظلم از اجزاى آنست ، وبر هر تقدير آنرا از لوازم عدل شمردن ناخوش است پس ظاهر اينست كه در اينجا مراد معنى سيم باشد واين كه از لوازم راستى ودرستى كسى باز ايستادن اوست از ظلم وستم ، واللّه تعالى يعلم .\r\n\r\n9341 من تمام المروّة أن تستحيي من نفسك .\r\nاز تمامى آدميت اينست كه شرم كنى از نفس خود يعنى در كردن گناه شرم كنى از نفس خود وبسبب آن نكنى آنرا هر چند ديگرى بر آن آگاه نشود .\r\n\r\n9342 من أفضل الورع أن لا تبدى في خلوتك ما تستحيي من اظهاره في علانيّتك .\r\n\r\n","description":"","footnote":"","page_name":" 26 ","page_number":30},
  {"content":"\r\n\r\nاز افزونترين پرهيزگارى اينست كه ظاهر نكنى در خلوت خود آنچه را شرم مىدارى از اظهار آن در آشكارا يعنى نكنى در خلوت آنچه را شرم مىدارى از كردن آن در آشكار .\r\n\r\n9343 من النّبل أن يبذل الرّجل ما له ويصون عرضه .\r\nاز افزونى مرتبه اينست كه عطا كند مرد مال خود را ونگاهدارد عرض خود را .\r\n\r\n9344 من اللّؤم أن يصون الرّجل ماله ويبذل عرضه .\r\nاز دنائت وپستى مرتبه اينست كه نگاهدارد مرد مال خود را واز دست دهد عرض خود را .\r\n\r\n9345 من شقاء المرء أن يفسد الشّك يقينه .\r\nاز بدبختى مرد اينست كه فاسد كند شكّ يقين أو را ، يعنى اين كه از براي أغراض دنيوي كه شكّ دارد در حصول آنها فاسد وتباه كند آخرت خود را كه يقين دارد بآن .\r\n\r\n9346 من الشّقاء أن يصون المرء دنياه بدينه .\r\nاز بدبختيست اين كه نگاهدارد مرد دنياي خود را بدين خود ، يعنى اين كه از دست دهد دين خود را از براي نگاهدارى دنياي خود .\r\n\r\n9347 من أعظم اللّؤم احراز المرء نفسه واسلامه عرسه .\r\nاز بزرگترين دنائت وپستى مرتبه اينست كه نگاهدارد مرد نفس خود را وواگذارد زن خود را ، يعنى جان ندهد از براي حفظ ناموس أو هر گاه محتاج شود بآن .\r\n\r\n","description":"","footnote":"","page_name":" 27 ","page_number":31},
  {"content":"\r\n\r\n\r\n9348 من أقبح الكبر تكبّر الرّجل على ذوى رحمه وأبناء جنسه .\r\nاز زشتترين تكبّر تكبّر كردن مردست بر صاحبان خويشى خود وأبناى جنس خود يعنى أمثال واقران خود .\r\n\r\n9349 من طبائع الأغمار اتعاب النّفوس في الاحتكار .\r\nاز خصلتهاى أغمارست تعب فرمودن مردم در احتكار ، مراد به « أغمار » عوامّ مردمست مقابل خواصّ ايشان يا آنان كه تجربهء كارها نكرده باشند ، و « احتكار » بمعنى جمع كردن طعامست يعنى خوردنى يا گندم ونگاهداشتن آن تا اين كه گران شود ومراد مذمّت احتكارست واين كه تعب فرمودن مردم بسبب آن از خصلتهاى عوام النّاس است وخواصّ آنرا قبيح مىدانند يا اين كه از خصلتهاى آنانست كه تجربهء أمور نكرده باشند وآنان كه تجربه كرده باشند مىدانند بدى عاقبت آنرا واين كه قطع نظر از آخرت بحسب دنيا نيز خير وبركتي ندارد بلكه زيان وخسران در عقب دارد وقبل از اين مجملى از احكام احتكار مذكور شد وتفصيل آن در كتب فقهيّه است .\r\n\r\n9350 من شيم الأبرار حمل النّفوس على الايثار .\r\nاز خصلتهاى نيكوكارانست واداشتن نفسهاى خود بر ايثار ، يعنى برگزيدن ديگران بر خود ودادن چيزى بايشان با وجود حاجت خود بآن .\r\n\r\n9351 من طبائع الجهّال التّسرّع إلى الغضب في كلّ حال .\r\nاز خصلتهاى نادانانست شتاب كردن بخشم در هر حالي .\r\n\r\n9352 من سوء الاختيار مغالبة الأكفاء ، ومعاداة الرّجال .\r\nاز بدى اختيارست غلبه جستن بر أمثال خود ودشمنى كردن با مردان ، يعنى اختيار وبرگزيدن اين خو وخصلت اختيار بديست .\r\n\r\n","description":"","footnote":"","page_name":" 28 ","page_number":32},
  {"content":"\r\n\r\n\r\n9353 من كفّارات الذّنوب العظام اغائة الملهوف .\r\nاز كفّاره‌هاى گناهان بزرگست بفرياد رسيدن ستمديدهء فريادرس طلب كننده ، مراد به « كفّارهء گناه » چيزيست كه بپوشاند آنرا وساقط كند عقاب آنرا .\r\n\r\n9354 من أفضّل المكارم تحمّل المغارم ، واقراء الضّيوف .\r\nاز افزونترين مكرمتهاست بر خود گرفتن ديون مردم ومهمانى كردن مهمانان .\r\n\r\n9355 من أفضل الفضائل اصطناع الصّنائع وبثّ المعروف .\r\nاز افزونترين فضيلتهاست اكرام كردن احسانها وپهن نمودن احسان .\r\n\r\n9356 من علامات النّبل العمل بسنّة العدل .\r\nاز علامتهاى نبل است عمل كردن بطريقهء عدل ، « نبل » بضمّ نون وسكون باء يك نقطه چنانكه مكرّر مذكور شد بمعنى نجابتست يا تندى فطنت ، يا فضل وافزونى مرتبه ، ومراد به « عدل » مقابل ستم وجوريست چنانكه مكرّر مذكور شد .\r\n\r\n9357 من كمال الشّرف الأخذ بجامع « 1 » الفضل « 2 » .\r\nاز كمال بلندى مرتبه است فرا گرفتن بجمع كنندهء فضل ، يعنى فرا گرفتن تفضّل واحسان عامّ كه جمع كند مردم را وشامل ايشان باشد ، يا فرا گرفتن هر چه جمع كند فضل را يعنى تمامى وزوال نقص را يعنى سبب آن شود از اخلاق واعمال .\r\n\r\n9358 من كرم النّفس العمل بالطّاعة .\r\nاز گرامى بودن نفس است عمل كردن بطاعت ، يعنى فرمانبردارى حق تعالى .\r\n.\r\n\r\n\r\n","description":"","footnote":"\r\n( 1 ) كذا بخطّ شارح ( ره ) صريحا ليكن در هر دو نسخهء چاپى : « بجوامع » ( رجوع شود بچاپ بمبئي ، ص 348 : س 1 ، وبچاپ صيدا ، ص 225 ، س 17 ) .\r\n( 2 ) در چاپ صيدا : « الفضائل » ( رجوع شود بصفحهء 225 ، س 17 )\r\n","page_name":" 29 ","page_number":33},
  {"content":"\r\n\r\n\r\n9359 من أكرم الخلق التّحلّى بالقناعة .\r\nاز گرامىترين خصلتهاست زيور يافتن بقناعت .\r\n\r\n9360 من أمارات « 1 » الدّولة اليقظة « 2 » لحراسة الأمور .\r\nاز نشانهاى دولت است بيدارى از براي حراست ونگهبانى كارها .\r\n\r\n9361 من كمال السّعادة السّعى في صلاح الجمهور .\r\nاز كمال نيكبختيست سعى كردن در آنچه صلاح حال معظم مردم وعامّهء ايشان باشد .\r\n\r\n9362 من الواجب على الغنىّ أن لا يضنّ على الفقير بماله .\r\nاز واجب بر توانگر اينست كه بخيلى نكند بر درويش بمال خود ، مراد به « واجب » ثابت لازمست كه ترك آن زشت باشد هر چند واجب شرعي نباشد كه ترك آن سبب عقاب شود وهمچنين در فقره‌هاى بعد .\r\n\r\n9363 من الواجب على الفقير أن لا يبذل من غير اضطرار سؤاله .\r\nاز واجب بر درويش اينست كه بذل نكند بي اضطراري سؤال خود را .\r\n\r\n9364 من الواجب على ذي الجاه أن يبذله لطالبه .\r\nاز واجب بر صاحب جاه يعنى قدر ومنزلت اينست كه بذل كند آنرا از براي طلب كنندهء آن ، يعنى كسى كه از أو طلب جاه كند وخواهد كه أو را صاحب جاه كند بذل كند جاه خود را در آن يعنى كار فرمايد آنرا در آن وسعى كند باعتبار جاهى\r\n\r\n\r\n","description":"","footnote":"\r\n( 1 ) شارح ( ره ) اين كلمه را بكسر الف ضبط كرده وبطور حتم ناشى از طغيان قلم است ، در معيار اللغة گفته : « والامارة يعنى العلامة وزنا ومعنى » ودر أقرب الموارد گفته :\r\n« الامارة ( بفتح الهمزة ) العلامة ج امارات وعليه قوله :\r\n « إذا طلعت شمس النهار فانّها * أمارة تسليمي عليك فسلّمى » \r\n( 2 ) در هر دو نسخهء چاپى : « التّيقّظ » ( بلفظ مصدر باب تفعّل » .\r\n","page_name":" 30 ","page_number":34},
  {"content":"\r\n\r\nكه دارد در صاحب جاه گردانيدن أو نيز ، وممكن است كه ضمير « لطالبه » راجع بصاحب جاه باشد نه بجاه ، وترجمه اين باشد كه : بذل كند جاه خود را از براي طلب كننده از أو يعنى از براي كسى كه طلب حاجتي از أو كند يعنى كار فرمايد جاه خود را در بر آوردن حاجت أو وسعى كند باعتبار جاهى كه دارد در آن .\r\n\r\n9365 من المفروض على كلّ عالم أن يصون بالورع جانبه ، وأن يبذل علمه لطالبه .\r\nاز جملهء فرض كرده شده بر هر عالمي اينست كه نگاهدارد بپرهيزگارى جانب خود را واين كه عطا كند علم خود را از براي طلب كنندهء آن ، مراد به « نگاهداشتن » جانب خود بپرهيزگارى اينست كه رعايت جانب خود بكند وآنرا عزيز دارد بپرهيزگارى كه سبب عزّت نزد خدا وخلق مىگردد ، وپوشيده نيست كه اين مفروض وواجب شرعي است وامّا « عطا كردن علم خود بطلب كنندهء آن يعنى تعليم آن باو » پس بقدرى معرفت كه بر همه كس واجبست تعليم آن نيز واجبست باين معنى اگر ديگرى نباشد كه تعليم آن كند باو ، ويا كفائي اگر ديگرى باشد باين معنى كه تعليم آن بر هر يك از آنها واجب باشد وهمين كه يكى تعليم كند از ديگران ساقط شود ، واگر هيچيك تعليم نكنند همه معاقب گردند ، وامّا تعليم زيادة بر آن ، پس اگر چه فرض وواجب شرعي نباشد امّا از سنّتيهاى مؤكّدست هر گاه آن طلب كننده قابليّت آموختن آن داشته باشد واطلاق « مفروض » بر « مستحبّات مؤكّده » شايعست .\r\n\r\n9366 من هوان الدّنيا على اللَّه أن لا يعصى الّا فيها .\r\nاز خوارى دنياست بر خدا اين كه عصيان كرده نمىشود خدا مگر در آن ، يعنى اين معنى از جمله خواريهاى دنياست نزد خدا واز أسباب آنست ، يا اين كه از علامات خوارى وبي اعتباري دنيا نزد خدا اينست كه عصيان كرده نمىشود خدا مگر در آن ،\r\n\r\n","description":"","footnote":"","page_name":" 31 ","page_number":35},
  {"content":"\r\n\r\nپس اگر آنرا عزّت واعتباري مىبود عاصيان را جا نمىداد در آن وبهرهء نبود ايشان را از آن مانند بهشت چنانكه در بعضي أحاديث وارد شده كه : اگر دنيا را اعتبار پر پشهء مىبود نزد حق تعالى بكافران نمىداد از آن شربت آبى .\r\n\r\n9367 من ذمامة الدّنيا عند اللَّه أن لا ينال ما عنده الّا بتركها .\r\nاز عهد وپيمان دنيا نزد خدا اينست كه رسيده نشود آنچه نزد اوست مگر بترك آن يعنى از جملهء عهدها وپيمانها كه حق تعالى با دنيا كرده اينست كه نرسد كسى به آن چه نزد خداست از كمال فضل أو مگر بترك دنيا وبي رغبتي در آن .\r\n\r\n9368 من أفضل الدّين المروّة ، ولا خير في دين ليس له « 1 » مروّة .\r\nاز افزونترين دين مروّتست ونيست خيرى در ديندارى كه نباشد از براي أو مروّتى ، « مروّت » بمعنى آدميّتست ، ومراد بآن هر فعل وتركيست كه عقل آدمي آن را خوب داند وخلاف آن را قبيح شمارد مثل اخلاق حميده وترك ظلم وستم ومانند آنها ، وظاهرست كه آن از افزونترين چيزهائيست كه در هر ديني ترغيب بآن شده واين كه كسى كه آنرا نداشته باشد خيرى در أو نيست هر چند صاحب دين باشد ودر ساير شرايع دين تقصيري نكند .\r\n\r\n9369 من تمام المروّة التّنزّه عن الدّنيّة .\r\nاز تمامى مروّت پاكيزگى جستن از خويهاى پست خسيس است .\r\n\r\n9370 من الحزم التّأهّب والاستعداد .\r\nاز دورانديشيست تهيّه گرفتن وآماده شدن ، يعنى از براي سفر آخرت واز براي هر امرى كه گمان ورود آن باشد .\r\n\r\n\r\n","description":"","footnote":"\r\n( 1 ) در هر دو نسخهء چاپى : « فيه » ( رجوع شود بص 348 چاپ هند ، وص 225 چاپ صيدا ) .\r\n","page_name":" 32 ","page_number":36},
  {"content":"\r\n\r\n\r\n9371 من العقل التّزوّد ليوم المعاد .\r\nاز زيركى وعقلست توشه گرفتن از براي روز باز گشت .\r\n\r\n9372 من أفضل المعروف إغاثة الملهوف .\r\nاز افزونترين احسان بفرياد رسيدن ستمديدهء فرياد رس طلبنده است .\r\n\r\n9373 من أحسن المكالم بثّ المعروف .\r\nاز بهترين مكرمتها پهن كردن احسانست .\r\n\r\n9374 من أفضل الأعمال اكتساب الطّاعات .\r\nاز افزونترين عملها كسب كردن طاعتهاست .\r\n\r\n9375 من أفضل الورع اجتناب المحرّمات .\r\nاز افزونترين ترس از خدا ، دورى گزيدن از حرام گردانيده شده‌هاست .\r\n\r\n9376 من أعظم الشّقاوة القساوة .\r\nاز بزرگترين بدبختى سخت دلى وبىرحمى است .\r\n\r\n9377 من أقبح الشّيم الغباوة .\r\nاز زشتترين خويها كودنى وكم فهميست .\r\n\r\n9378 من أحسن الدّين النّصح .\r\nاز بهترين دين نصح است ، « نصح » بضمّ نون وسكون صاد بي نقطه بمعنى خالص وصاف بودنست وغشّ نكردن يا نصيحت كردن .\r\n\r\n9379 من أفضل النّصح الإشارة بالصّلح .\r\n\r\n","description":"","footnote":"","page_name":" 33 ","page_number":37},
  {"content":"\r\n\r\nاز افزونترين نصح اشاره كردن بصلح است يعنى اشاره كردن كسيست بآشتى كردن با كسى كه دشمنى وعنادى با أو داشته باشد ، وپوشيده نيست كه « نصح » در اينجا بمعنى دويم كه در فقرهء سابق مذكور شد انسب است .\r\n\r\n9380 من أقبح الخلائق الشّحّ .\r\nاز زشتترين خويها شحّ است يعنى بخيليى كه با حرص باشد .\r\n\r\n9381 من أعود الغنائم دولة الأكارم .\r\nاز نفع دهنده‌ترين غنيمتها دولت مردم گرامى بلند مرتبه است .\r\n\r\n9382 من أحسن المكارم تجنّب المحارم .\r\nاز بهترين مكرمتها دورى گزيدن از حرامهاست .\r\n\r\n9383 من تمام الكرم اتمام النّعم .\r\nاز تمامى كرم تمام كردن نعمتهاست ، يعنى اين كه نعمتي كه بكسى بدهند تمام باشد وناقص نباشد ، يا اين كه اگر ناقص بوده تمام كنند آنرا .\r\n\r\n9384 من أفضل المروّة صلة الرّحم .\r\nاز افزونترين مروّت وآدميّت صله رحم است يعنى پيوند كردن با خويش يعنى دوستى واحسان كردن با أو ونبريدن خود از أو .\r\n\r\n9385 من أحسن الأمانة رعى الذّمم .\r\nاز بهترين امين بودن رعايت كردن عهدها وپيمانهاست .\r\n\r\n9386 من أحسن الاحسان الايثار .\r\nاز نيكوترين احسان ايثارست يعنى برگزيدن كسى بر خود ودادن چيزى باو با وجود حاجت خود بآن .\r\n\r\n","description":"","footnote":"","page_name":" 34 ","page_number":38},
  {"content":"\r\n\r\n\r\n9387 من أحسن الاختيار صحبة الأخيار .\r\nاز بهترين اختيار مصاحبت اخيارست ، زيرا كه خوبى اختيار باعتبار خوبى امريست كه اختيار آن مىشود ، وظاهرست كه مصاحبت با اخيار يعنى نيكان باعتبار كثرت منافع أخروي ودنيوي آن از بهترين چيزهائيست كه اختيار كرده مىشود پس اختيار آن از بهترين اختيارهاست ، يا اين كه أصل مصاحبت با ايشان چون متضمّن اختيار ايشانست از براي صحبت پس آن از بهترين اختيارهاست .\r\n\r\n9388 من اللّؤم سوء الخلق .\r\nاز پستى ودنائت مرتبه است بدى خوى .\r\n\r\n9389 من الفحش كثرة الخرق .\r\nاز جملهء فحش است بسيارى بدخوئى ، مراد به « فحش » هر گناهيست كه از حدّ در گذشته باشد وبسيار زشت وقبيح باشد .\r\n\r\n9390 من السّعادة نجح الطّلبة .\r\nاز نيكبختى است فيروزى يافتن بمطلب ، يعنى كامروائى وفيروزى يافتن بمطالب كه در كسى باشد سعادت ونيكبختى است كه حق تعالى باو داده واز جملهء نعمتهاى اوست كه شكر آن بايد ، وممكن است كه ترجمه اين باشد كه : از نيكبختى است كه سهل بودن مطلب يعنى اين كه مطالبى كه كسى طلب كند سهل وآسان باشد وبي تعب وزحمتى حاصل تواند شد ومطالب سخت ودشوار پيش نگيرد كه حاصل نشود يا بعد از رنج وزحمت زياد حاصل شود .\r\n\r\n9391 من الحزم حفظ التّجربة .\r\nاز دور انديشى است نگاهداشتن آزمايش ، يعنى اين كه تجربه كه كرده باشد آنرا در ياد نگاه دارد تا در وقت ضرورت عمل كند بآن .\r\n\r\n","description":"","footnote":"","page_name":" 35 ","page_number":39},
  {"content":"\r\n\r\n\r\n9392 من سعادة المرء أن يضع معروفه عند أهله .\r\nاز نيكبختى مردست اين كه بگذارد احسان خود را نزد أهل آن ، يعنى اين كه احسانى كه كند بأهل آن باشد .\r\n\r\n9393 من توفيق الحرّ « 1 » اكتسابه المال من حلّه .\r\nاز توفيق مرد آزاده است كسب كردن أو مال را از ممرّ حلال آن .\r\n\r\n9394 من الحمق العجلة قبل الامكان .\r\nاز حماقتست شتاب كردن در كارى پيش از مقدور بودن آن .\r\n\r\n9395 من الحمق الدّالّة على السّلطان .\r\nاز حماقتست ناز كردن بر پادشاه ، زيرا كه طبع پادشاهان بسيار نازكست وناز كسى را نمىكشند ، كسى هر چند عزيز وبزرگ مرتبه باشد نزد پادشاه ممكن است كه بيك ناز كردن در معرض غضب در آيد .\r\n\r\n9396 من الكرم حسن الشّيم .\r\nاز كرم وبلندى مرتبه است نيكوئى خويها وخصلتها .\r\n\r\n9397 من أشرف الشّيم حياطة الذمّم .\r\nاز بلند مرتبه‌ترين خويها نگهدارى عهد وپيمانهاست .\r\n\r\n9398 من أفضل المروّة صيانة الحزم .\r\nاز افزونترين مروّت وآدميّت نگهدارى ورعايت دور انديشى است .\r\n\r\n9399 من الحزم صحّة العزم .\r\n\r\n\r\n","description":"","footnote":"\r\n( 1 ) در نسخهء بمبئي بجاى « الحرّ » : « المرء » ضبط شده ( ص 349 ، س 1 ) .\r\n","page_name":" 36 ","page_number":40},
  {"content":"\r\n\r\nاز دور انديشيست صحيح بودن عزم ، يعنى اين كه عزمي كه كسى كند قوى باشد وسست وعليل نباشد .\r\n\r\n9400 من الدّين التّجاوز عن الجرم .\r\nاز دينست در گذشتن از گناه ، يعنى از دينداريست در گذشتن آدمي از گناه كسى كه نسبت باو كرده باشد يا از شرايع دينست امر بآن وترغيب در آن .\r\n\r\n9401 من البليّة سوء الطّويّة .\r\nاز بليّه است بدى باطن ، يعنى از جملهء بليّه‌هاست ، زيرا كه منشأ بلاهاى أخروي ودنيوي مىگردد .\r\n\r\n9402 من الشّقاء فساد النّيّة .\r\nاز بدبختيست فاسد بودن قصد ونيّت ، زيرا كه أصل آن هر چند مقصود را بعمل نياورد از صفات ذميمه است نهايت هر گاه آنرا بعمل نياورد عقابي بر آن مترتّب نشود چنانكه از أحاديث ظاهر مىشود ، باعتبار عفو حق تعالى وفضل وكرم أو تعالى شأنه .\r\n\r\n9403 من الحزم الوقوف عند الشّبهة .\r\nاز دور انديشيست ايستادن نزد شبهه ، يعنى ترك چيزى كه اشتباهى در حلّيّت آن باشد يا ترك حكم وفتوى هر گاه اشتباهى در آن باشد وظاهر وواضح نباشد .\r\n\r\n9404 من الغرّة باللَّه سبحانه أن يصرّ المرء على المعصية ويتمنّى المغفرة .\r\nاز مغرور شدن بخداى سبحانه است اين كه اصرار كند مرد بر گناه وآرزو كند آمرزش را ، مراد به « مغرور شدن بخداى سبحانه » اينست كه مغرور شود بفضل وبخشايش أو وبآن اعتبار باكى از أو نداشته باشد ونترسد از أو ، وابن بغايت مذمومست ،\r\n\r\n","description":"","footnote":"","page_name":" 37 ","page_number":41},
  {"content":"\r\n\r\nبلكه چنانكه همواره اميد فضل وكرم أو بايد داشت بيم وترس از أو نيز بهمان نحو بايد داشت چنانكه در أحاديث بسيار وارد شده وقبل از اين بعضي از آنها نقل شد .\r\n\r\n9405 من علامات الخذلان استحسان القبيح .\r\nاز نشانهاى خذلانست نيكو شمردن قبيح ، « خذلان كسى » بمعنى ترك يارى اوست ومراد اينست كه از علامات ترك يارى حق تعالى كسى را وا گذاشتن أو بخود اينست كه أو نيكو شمارد زشت وقبيح را وخوب داند آنرا .\r\n\r\n9406 من علامات الادبار سوء الظّنّ بالنّصيح .\r\nاز علامات ادبارست بدگمانى بنصيحت كننده ، يعنى از علامات ادبار وپشت گردانيدن دولت از كسى اينست كه كسى كه أو را نصيحت كند وآنچه خير وصلاح أو باشد باو بگويد أو بدگمان شود ونصيحت أو را معلل بغرض شمارد وعمل نكند بآن .\r\n\r\n9407 من النّبل أن تتيقّظ لا يجاب حقّ الرّعيّة إليك وتتغابى عن الجناية عليك .\r\nاز نبل يعنى بلندى مرتبه يا نجابت يا تندى فطنت اينست كه بيدار باشى از براي ثابت كردن حقّ رعيّت بسوى تو ، وتغافل كنى از گناه بر تو ، خطاب بأمرا وحكّام است و « بيدار باشى از براي ثابت كردن حقّ رعيّت بسوى تو » يعنى از براي اين كه رعيّت حقوقى كه بر يكديگر داشته باشند وثابت كنند نزد تو وتو احقاق حقوق ايشان بكنى ، يا اين كه از براي اين كه كارگزارى كنى حقوقى را كه رعيّت بر تو داشته باشند از رسيدن بأحوال ايشان ودفع ظلم وستم از ايشان ورسيدن بشكوه‌هاى ايشان ومانند اينها ، « وتغافل كنى از گناه بر تو » يعنى دانسته خود را بغفلت اندازى از آن ، وأصلا اظهار آن نكنى كه گويا آگاه نشدى\r\n\r\n","description":"","footnote":"","page_name":" 38 ","page_number":42},
  {"content":"\r\n\r\nبآن وغافل بودهء از آن .\r\n\r\n9408 من الكرم أن تتجاوز عن الإساءة إليك .\r\nاز كرم وبلندى مرتبه اينست كه درگذرى از بدى بسوى تو ، يعنى از بديى كه كسى كرده باشد نسبت به تو .\r\n\r\n9409 من تمام المروّة أن تنسى الحقّ لك وتذكر الحقّ عليك .\r\nاز تمامى مروّت وآدميّت اينست كه فراموش كنى حقّى را كه از براي تو باشد وياد نگهدارى حقّى را كه بر تو باشد ، يعنى حقّ احسانى را كه تو بر كسى داشته باشى أصلا اظهار آن نكنى كه گويا فراموش كرده آنرا ، وياد نگهدارى حقّ احسانى را كه ديگرى بر تو داشته باشد باين كه شكر آن كنى ودر پى تلافى آن باشى .\r\n\r\n9410 من دلائل الدّولة قلّة الغفلة .\r\nاز دلايل دولت كمي غفلت است يعنى كمي غفلت كسى دليل دولت اوست ، يعنى بقاى دولت أو اگر از أهل دولت باشد ، ورو آوردن دولت باو اگر از أهل آن نباشد .\r\n\r\n9411 من كمال الحزم الاستعداد للنّقلة والتّأهّب للرّحلة .\r\nاز كمال دور انديشى است آماده شدن از براي نقل كردن ، وتهيّه گرفتن از براي كوچ كردن ، يعنى از براي هر سفري وكوچى خصوصا سفر پر خطر آخرت .\r\n\r\n9412 من دلائل الخذلان الاستهانة بحقوق الاخوان .\r\nاز دلايل خذلانست خوار كردن حقّهاى برادران ، چند فقره قبل از اين مذكور شد كه « خذلان كسى » ترك يارى اوست ، ومراد اينست كه از دلايل\r\n\r\n","description":"","footnote":"","page_name":" 39 ","page_number":43},
  {"content":"\r\n\r\nترك يارى حق تعالى كسى را وواگذاشتن أو بخود اينست كه أو خوار كند حقهاى برادران را ورعايت آنها نكند .\r\n\r\n9413 من كمال الايمان مكافاة المسيىءبالاحسان .\r\nاز كمال ايمانست جزا دادن گنهكار باحسان .\r\n\r\n9414 من دلائل الايمان الوفاء بالعهد .\r\nاز دلايل ايمانست وفا كردن بعهد وپيمان .\r\n\r\n9415 من تمام المروّة انجاز الوعد .\r\nاز تمامى مروّت وآدميّت است بجا آوردن وعده .\r\n\r\n9416 من دلائل العقل النّطق بالصّواب .\r\nاز دلايل عقل وزيركى سخن گفتن بصواب است يعنى درست سخن گفتن .\r\n\r\n9417 من برهان الفضل صائب الجواب .\r\nاز برهان ودليل افزونى مرتبه است جواب درست ، يعنى جواب سخنى را درست گفتن بعنوانى كه غلطى وزياد وكمي در آن نباشد .\r\n\r\n9418 من دلائل الحمق دالّة بغير آلة وصلف بغير شرف .\r\nاز حماقتست ناز كردن بغير آلتى ، ولاف زدن بغير شرفى ، « آلت » افزار « 1 » كار را گويند مثل ارّه وتيشه از براي نجار ، وستون خيمه را نيز گويند ، وبمعنى حالت نيز آمده ، وهر يك در اينجا مناسبست يعنى ناز كردن بي أسباب وآلاتى از براي آن كه به آنها آنرا پيش تواند برد تا بسبب آنها مردم ناز أو را كشند مثل كمالى\r\n\r\n\r\n","description":"","footnote":"\r\n( 1 ) در برهان قاطع گفته : « افزار بر وزن رفتار آلات پيشه‌وران باشد عموما ، ودفتين جولاهكان را گويند خصوصا » .\r\n","page_name":" 40 ","page_number":44},
  {"content":"\r\n\r\nيا بلندى مرتبهء ، يا بي ستونى كه تكيه كند بر آن از براي كشيدن مردم ناز أو را ، يا بي حالتي كه در أو باشد كه بآن اعتبار مردم ناز أو را كشند وحاصل همه يكيست و « لاف زدن بغير شرفى » يعنى بي بلندى مرتبهء كه بآن اعتبار لاف از أو چندان زشت وقبيح نباشد .\r\n\r\n9419 من الاقتصاد سخاء بغير سرف ، ومروّة من غير تلف .\r\nاز ميانه رويست سخاوتى بي اسرافى ، ومروّتى بغير تلفى ، يعنى سخاوتى كه بمرتبهء اسراف نرسد از جملهء ميانه رويست واز افراد آنست ، يا در آن معتبرست واز اجزاى آنست ، وهمچنين مروّتى كه سبب تلف وهلاكت خود نگردد يعنى باعث فقر ودرويشى خود نشود واين نيز قريب بآن سخاوتست وبمنزلهء تأكيد آنست .\r\n\r\n9420 من فضل علمك استقلالك لعلمك .\r\nاز افزونى علم تست كم شمردن تو علم خود را ، يعنى اين كم شمردن از افزونى علم كسى ناشى مىشود وافزونى علم بسبب اين مىشود كه آدمي داند كه آنچه مىداند كم است وزياد بر آن بايد ، يا اين كه آنچه ميداند نسبت به آن چه نمىداند كم است ومجهولات أو بمراتب زيادة است از معلومات أو ، بلكه نسبت ميانهء آنها نسبت متناهي بغير متناهيست ، ودر بعضي نسخه‌ها « لعملك » بجاى « لعلمك » است وبنا بر اين ترجمه اينست كه : از افزونى علم تست كم شمردن تو عمل خود را ، يعنى افزونى علم كسى سبب اين مىشود كه عمل خود را كم شمارد وزيادة بر آن خواهد ، يا اين كه سبب اين مىشود كه آنرا كم وحقير شمارد وبر آن اعتمادي نكند بلكه اعتماد أو بر فضل ورحمت حق تعالى باشد .\r\n\r\n9421 من كمال عقلك استظهارك على عقلك .\r\nاز كمال عقل وزيركى تست احتياط تو بر عقل خود ، يعنى بر رعايت آن\r\n\r\n","description":"","footnote":"","page_name":" 41 ","page_number":45},
  {"content":"\r\n\r\nوعمل بمقتضاى آن نه بمقتضاى هوا وهوس ، يا احتياط در كارها ببنا گذاشتن آن بر عقل خود نه بر هوا وهوس .\r\n\r\n9422 من الحكمة طاعتك لمن فوقك ، واجلالك من في طبقتك ، وانصافك لمن دونك .\r\nاز حكمت است فرمانبردارى تو مر كسى را كه بالاتر از تو باشد ، وتعظيم - كردن تو كسى را كه در مرتبهء تو باشد ، وانصاف وعدل تو از براي كسى كه پست‌تر از تو باشد ، « حكمت » چنانكه مكرّر مذكور شد بمعنى علم راست است يا با عمل درست نيز ، وبنا بر اوّل آنها از حكمت است يعنى ناشى مىشود از حكمت ، وبنا بر دويم از اجزاى يك جزو آنست وناشى از جزو ديگر .\r\n\r\n9423 من أشرف الشّرف الكفّ عن التّبذير والسّرف .\r\nاز بلند مرتبه‌ترين شرف يعنى بلندى مرتبه باز ايستادن از تبذير وسرفست ، « تبذير » و « سرف » هر دو بمعنى اسرافست وپراكنده كردن مال زياد از اندازه .\r\n\r\n9424 من المروّة أنّك إذا سئلت أن تتكلّف ، وإذا سألت أن تخفّف .\r\nاز مروّت اينست كه تو هر گاه سؤال كرده شوى اين كه تكلف كنى ، وهر گاه سؤال كنى اين كه سبك گيرى ، يعنى از جملهء مروّت وآدميّت اينست كه هر گاه كسى سؤالي از تو كند وحاجتي طلبد كلفت وزحمت بر خود گذارى از براي بر آوردن حاجت أو ، وهر گاه تو از كسى سؤالي كنى وحاجتي طلبي سبك گيرى وسؤالي نكنى كه گران ودشوار باشد بر أو .\r\n\r\n9425 من المروّة أن تقتصد فلا تسرف ، وتعد فلا تخلف .\r\nاز مروّتست اين كه ميانه‌روى كنى پس اسراف نكنى ، ووعده كنى پس خلف\r\n\r\n","description":"","footnote":"","page_name":" 42 ","page_number":46},
  {"content":"\r\n\r\nنكنى ، يعنى واين كه هر گاه وعده كنى خلف آن نكنى .\r\n\r\n9426 من أشرف العلم التّحلّى بالحلم .\r\nاز بلند مرتبه‌ترين علم زيور يافتن بحلم است يعنى علميست كه منشأ آن شود يا علميست كه با آن باشد .\r\n\r\n9427 من أشرف الشّيم الوفاء بالذّمم .\r\nاز بلندترين خويها وفا كردن بعهدهاست وپيمانها .\r\n\r\n9428 من أفضل الاختيار وأحسن الاستظهار أن تعدل في الحكم « 1 » وتجريه في الخاصّة والعامّة على السّواء .\r\nاز افزونترين اختيار ونيكوترين استظهار اينست كه عدل كنى در حكم وروان كنى آنرا در خواصّ وعوامّ بر يك روش يعنى از افزونترين چيزهائى كه اختيار كنى وبرگزينى از براي خود ونيكوترين احتياط وپشت خود را قوى كردن اينست كه عدل كنى در حكم ، وجور وميل نكنى در آن بيك طرف ، وروان كنى حكم عدل را در خواصّ وعوامّ بر يك روش بي اين كه ترجيح دهى خواصّ را بر عوامّ ، يا احدى را بر ديگرى باعتبار جهتي از جهات مثل مال وجاه يا دوستى ومحبّت يا غير آنها بلكه قطع نظر از جميع جهات كرده آنچه حكم عدل باشد نسبت بهمه بيك نحو جارى كن .\r\n\r\n9429 من سوء الاختيار مغالبة الأكفاء ، ومكاشفة الأعداء ، ومناواة من يقدر على الضّرّاء .\r\nاز بدى اختيارست غلبه جستن بر أمثال واقران ، وآشكار كردن دشمنى\r\n\r\n\r\n","description":"","footnote":"\r\n( 1 ) در هر دو نسخهء چاپى « القضاء » بجاى « الحكم » ( ص 350 چاپ هند ، س 4 ، وص 227 چاپ صيدا ، س 3 ) .\r\n","page_name":" 43 ","page_number":47},
  {"content":"\r\n\r\nدشمنان ، ودشمنى كردن با كسى كه قادر باشد بر رسانيدن ضرر ونقصان .\r\n\r\n9430 من علامات العقل العمل بسنّة العدل .\r\nاز علامتهاى عقلست عمل كردن بطريقهء عدل .\r\n\r\n9431 من علامات الاقبال سداد الأقوال ، والرّفق في الأفعال .\r\nاز علامات اقبالست درستى در سخنان ونرمى در افعال ، يعنى اينها در كسى علامت واقبال ورو آوردن دولتست باو ، ومراد به « نرمى در افعال » سخت نگرفتن بر مردم است در معاملات ومسامحه كردن در آنها .\r\n\r\n9432 من أفضل الاسلام الوفاء بالذّمام .\r\nاز افزونترين اسلام وفا كردن بعهدها وپيمانهاست يعنى آن از افزونترين شرايع اسلام است يا از افزونترين اخلاقيست كه امر شده به آنها در دين اسلام .\r\n\r\n9433 من أفضل البرّ برّ الأيتام .\r\nاز افزونترين نيكوئيست نيكوئى كردن بيتيمان .\r\n\r\n9434 من تقوى النّفس العمل بالطّاعة .\r\nاز تقواى نفس است عمل كردن بفرمانبردارى يعنى تقوى وترس از خدا منشأ عمل كردن بطاعت وفرمانبردارى أو شود پس هر كه عمل نكند بآن اين دليل خوف وترس نداشتن اوست از خدا .\r\n\r\n9435 من شرف الهمّة لزوم القناعة .\r\nاز بلندى مرتبهء عزم وهمّت است لازم بودن قناعت وجدا نشدن از آن .\r\n\r\n9436 من أفضل الاختيار التّحلّى بالايثار .\r\nاز افزونترين اختيار زيور يافتن بايثارست يعنى آنرا زيور خود ساختن و « ايثار »\r\n\r\n","description":"","footnote":"","page_name":" 44 ","page_number":48},
  {"content":"\r\n\r\nچنانكه مكرّر مذكور شد اختيار كردن كسيست بر خود ودادن چيزى باو با وجود حاجت خود بآن .\r\n\r\n9437 من حسن الاختيار مقارنة الأخيار ، ومفارقة الأشرار .\r\nاز نيكوئى اختيارست همراهى نمودن با نيكان وجدا شدن از بدان .\r\n\r\n9438 من أفضل الاحسان الاحسان إلى الأبرار .\r\nاز افزونترين احسانست احسان بسوى نيكوكاران .\r\n\r\n9439 من أفضل الأعمال ما أوجب الجنّة وآنجا من النّار .\r\nاز افزونترين عملهاست آنچه واجب سازد بهشت را ورستگارى دهد از آتش .\r\n\r\n9440 من الحمق الدّالة على السّلطان .\r\nاز حماقتست ناز كردن بر پادشاه چنانكه قبل از اين مذكور شد .\r\n\r\n9441 من الخرق ترك الفرصة عند الامكان .\r\nاز حماقتست واگذاشتن فرصت نزد مقدور بودن آن .\r\n\r\n9442 من كمال الانسان ووفور فضله استشعاره بنفسه النّقصان .\r\nاز كمال آدمي وبسيارى افزونى مرتبهء اوست استشعار أو بنفس خود نقصان را ، يعنى اين كه نقصان را شعار نفس خود گرداند وبمنزلهء جامهء ملاصق آن سازد ، يا در خاطر خود مركوز گرداند يعنى اين كه نفس خود را چنين كند كه همواره خود را ناقص داند وسعى كند در تكميل خود وخود را كامل نداند كه باز دارد آنرا از ترقّى وعجب وخودبينى باشد كه بغايت مذمومست ، وممكن است كه « استشعار » در اينجا بمعنى دريافت باشد وترجمه اين باشد كه : از كمال آدمي ووفور فضل أو دريافت اوست نقصان را در نفس خود يعنى اين كه متوجّه أحوال نفس خود باشد ودريابد\r\n\r\n","description":"","footnote":"","page_name":" 45 ","page_number":49},
  {"content":"\r\n\r\nنقصانى را كه در نفس أو باشد تا اين كه تدارك آن كند .\r\n\r\n9443 من السّؤدد الصّبر لاستماع شكوى الملهوف .\r\nاز مهمتريست صبر كردن از براي گوش انداختن بشكوهء ستمديدهء فريادرس طلبنده ، يعنى مهتر وسركردهء هر قومي بايد كه صبر كند بر اين .\r\n\r\n9444 من المروّة احتمال جنايات الاخوان .\r\nاز مروّتست تحمّل كردن گناهان برادران يعنى در گذشتن از آنها وتلافى - نكردن ، ودر بعضي نسخه‌ها « المعروف » بجاى « الاخوان » است وبنا بر اين أخت فقره سابق باشد نهايت معنى محصّلى ندارد زيرا كه « معروف » بمعنى « احسان » است وترجمهء اين مىشود كه از مروّتست تحمّل كردن گناهان احسان ، واين معنى معقولى ندارد مگر اين كه حذف مضافى شده باشد ومراد گناهان أهل احسان باشد وظاهر نسخهء اوّليست نهايت بنا بر آن فقرهء مفرده باشد بي أخت مانند فقرهء بعد .\r\n\r\n9445 من أمارات الأحمق كثرة تلوّنه .\r\nاز علامات أحمق بسيارى رنگ برنگ گشتن اوست يعنى اين كه عزم أو ثابت نباشد وهر عزم كه كند زود ترك دهد وعزم ديگر بر خلاف آن كند .\r\n\r\n9446 من علامات حسن السّجيّة الصّبر على البليّة .\r\nاز علامات نيكوئى خوى صبر كردن بر بلاست .\r\n\r\n9447 من سعادة المرء أن تكون صنائعه عند من يشكره ، ومعروفة عند من لا يكفره .\r\nاز نيكبختى مرد اينست كه احسانهاى أو نزد كسى باشد كه شكر كند أو را ، وانعامى كه كند نزد كسى باشد كه كفران نكند آنرا ، يعنى هر كه نيكبخت باشد\r\n\r\n","description":"","footnote":"","page_name":" 46 ","page_number":50},
  {"content":"\r\n\r\nاحسانها وانعام أو چنين باشد وبكسى نباشد كه شكر أو نكند وكفران نعمت أو كند .\r\n\r\n9448 من توفيق الرّجل وضع سرّه عند من يستره ، واحسانه عند من ينشره .\r\nاز توفيق مردست گذاشتن سرّ خود نزد كسى كه بپوشاند آنرا ، وگذاشتن احسان خود نزد كسى كه پهن كند آنرا ، يعنى هر كه چنين باشد اين نشان اينست كه توفيق حق تعالى با اوست وآن منشأ اين شده .\r\n\r\n9449 من أعظم مصائب الأخيار حاجتهم إلى مداراة الأشرار « 1 » .\r\nاز بزرگترين مصيبتهاى نيكان محتاج شدن ايشانست بمدارا كردن با بدان ، يعنى مسلّط شدن بدان بر نيكان بعنوانى كه بايد كه مدارا كنند با ايشان .\r\n\r\n9450 من الحكمة أن لا تنازع من فوقك ، ولا تستذلّ من دونك ، ولا تتعاطى ما ليس في قدرتك ، ولا يخالف لسانك قلبك ، ولا قولك فعلك ، ولا تتكلّم فيما لا تعلم ، ولا تترك الأمر عند الاقبال ، وتطلبه عند الادبار .\r\n\r\n\r\n","description":"","footnote":"\r\n( 1 ) گويا متنبي از اين حديث مضمون اين بيت معروف خود را فرا گرفته است\r\n « ومن نكد الدّنيا على الحرّ أن يرى * عدوّا له ما من صداقته بدّ » \r\nوشاعر ديگر نيز در نظير اين مورد گفته است :\r\n « تلجى الضرورات في الأمور إلى * سلوك ما لا يليق بالأدب » \r\nوشاعرى ديگر گفته است :\r\n « كم من يد قبلهتا ولو أنّنى * أستطيع كنت قطعتها بالمبضع » \r\nدر غياث اللغة گفته :\r\n« مبضع بكسر ميم وفتح ضاد معجمه نيشتر فصّاد ، از منتخب وصراح » .\r\nواز اشعار سائره در أفواه است اگر چه مصراع دوم چندان فصاحتى ندارد .\r\n « وربّ يد قبّلتها عن ضرورة * وكان منائى قطعها لو أمكّن » \r\nواشعار در اين مضمون فراوانست واينجا گنجايش خوض بيشتر از اين را كه گفتيم ندارد .\r\n","page_name":" 47 ","page_number":51},
  {"content":"\r\n\r\nاز حكمت اينست يعنى از علم راست وكردار درست كه نزاع نكنى با كسى كه بالاتر از تو باشد ، وخوار نگردانى كسى را كه پست‌تر از تو باشد ، وفرا نگيرى چيزى را كه نباشد در قدرت تو يعنى متصّدى كردن كارى نشوى كه نتوانى كرد ، ومخالفت نكند زبان تو با دل تو ، ونه گفتار تو با كردار تو ، وسخن نگوئى در آنچه ندانى ، ووانگذارى كار را نزد اقبال ، وطلب كنى نزد ادبار ، يعنى چنين نكنى كه واگذارى كار را نزد اقبال وطلب كنى نزد ادبار بلكه بر عكس آن عمل كنى كه در اقبال طلب كنى ، ونزد ادبار واگذارى ، ودور نيست كه « ولا تطلبه » بوده باشد و « لا » در نسخهء أصل سهوا افتاده باشد وبنا بر اين ترجمه اين باشد كه :\r\nوا نگذارى كار را نزد اقبال وطلب نكنى نزد ادبار ، وبنا بر اين محتاج بتوجيهى نيست .\r\n\r\n9451 من فضيلة النّفس المسارعة إلى الطّاعة .\r\nاز افزونى مرتبهء نفس است شتاب كردن بسوى طاعت .\r\n\r\n9452 من عزّ النّفس لزوم القناعة .\r\nاز عزّت نفس است لازم بودن قناعت وجدا نشدن از آن .\r\n\r\n","description":"","footnote":"","page_name":" 48 ","page_number":52},
  {"content":"\r\n\r\n\r\n[ حرف ميم مفتوحه بلفظ « ما » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف ميم مفتوحه بلفظ « ما » كه گاهى بمعنى نفى است ، وگاهى از براي استفهام ، وگاهى بمعنى تعجّب ، وگاهى بمعنى آنچه وآن چيز ، چنانكه اشارهء بهر يك در محلّ آن خواهد شد . ) فرموده است آن حضرت عليه السّلام :\r\n\r\n9453 ما ندم من استخار .\r\nپشيمان نشود هر كه استخاره كند يعنى هر كه با خدا استخاره كند يعنى طلب خير نمايد از أو در كارى پشيمان نشود در آن كار ، بدانكه استخاره بدو نحو وارد شده :\r\nيكى - اين كه در كارى متوسّل بحق تعالى شود واز أو طلب كند كه آنچه خير اوست در آن باب از فعل وترك پيش أو آورد پس حق تعالى آنچه خير أو باشد پيش أو آورد وپشيمان نگردد از آن ، ودعاها در اين باب در أحاديث وارد شده بعضي با نمازى وبعضي بغير آن .\r\nدويم - استخاره بطريقى چند كه در آنها اشاره مىشود بخوبى كردن آن يا نكردن آن ، وبايد كه بر وفق آن عمل كند مثل استخاره بقرآن مجيد واستخارهء ذات الرّقاع واستخاره بتسبيح چنانكه در كتب ادعيه وأحاديث طريق هر يك مذكور شده واينجا جاى تفصيل آن نيست پس هر كه بر وفق آن عمل كند پشيمان نگردد .\r\n\r\n","description":"","footnote":"","page_name":" 49 ","page_number":53},
  {"content":"\r\n\r\n\r\n9454 ما ضلّ من استشار .\r\nگمراه نشود هر كه مشورت كند ، ممكن است مراد باين نيز مشورت با خداى سبحانه باشد بنحو دويم استخاره ، وممكن است مراد مشورت عقلا باشد واين ظاهرترست .\r\n\r\n9455 ما أذنب من اعتذر .\r\nگناه نكردن كسى كه عذر گويد يعنى بايد عذر أو را پذيرفت وبعد از عذر گفتن بمنزلهء اينست كه گناه نكرده .\r\n\r\n9456 ما أعتب من افتقر .\r\nراضى گردانيده نشده كسى كه بپوشاند گناه را يعنى عفو كند آنرا ودر گذرد از آن ، ممكنست كه مراد اين باشد كه : كسى كه گناهى كرد نسبت بكسى وأو عفو كرد ودرگذشت از آن ، مجرّد اين دليل رضا وخشنودى أو نمىشود بسيارست كه با وجود آزردگى از أو عفو ميكند وانتقام نمىكشد پس اگر ممكن باشد راضى گردانيدن أو بعذر خواهى يا غير آن بايد كرد وممكنست كه « أعتب » بصيغهء معلوم خوانده شود ترجمه اين باشد كه : راضى نگردانيده كسى كه درگذرد از گناه يعنى مجرّد همين سبب رضا وخشنودى كامل حق تعالى يا آن گنهكار نمىشود رضا وخشنودى كامل حق تعالى يا آن گنهكار وقتيست كه احسانى نيز باو بشود تا در عوض بدى أو نيكى باو كرده باشد كه اين كمال مروّت واحسانست .\r\n\r\n9457 ما أصيب من صبر .\r\nمصيبت زده نشده كسى كه صبر كند يعنى در حقيقت مصيبتى باو نرسيده زيرا كه از عهدهء مفاسد مصيبتها مثل شماتت أعداء وتعب وزحمت وسبكى وخفّت جزع وقلق واضطراب فارغ باشد وبازاى أصل آن مصيبت وصبر بر آن چندان اجر\r\n\r\n","description":"","footnote":"","page_name":" 50 ","page_number":54},
  {"content":"\r\n\r\nوثواب تحصيل كند كه با وجود آن مصيبت أو مصيبت نباشد بلكه رحمتي عظيم شمرده شود .\r\n\r\n9458 ما ذلّ من أحسن الفكر .\r\nخوار نگردد كسى كه نيكو كند فكر را .\r\n\r\n9459 ما خاب من لزم الصّبر .\r\nنوميد نشود كسى كه لازم باشد صبر را واز آن جدا نشود .\r\n\r\n9460 ما كلّ طالب يخيب .\r\nنيست چنين كه هر طلب كنندهء نوميد شود ، ممكنست كه مراد ترغيب در طلب وسعى باشد در مطالب مهمّه واين كه بمجرّد اين كه كسى طلب آن كرده باشد ونوميد شده باشد نوميد نبايد شد چنين نيست كه هر طلب كننده نوميد شود بسيار باشد كه أو نوميد شده باشد وديگرى اميدوار گردد .\r\n\r\n9461 ما كلّ رام يصيب .\r\nنيست چنين كه هر تير اندازى بزند نشانه را ظاهر اينست كه غرض از اين عكس مضمون فقره سابق باشد واين كه باين كه كسى در مطلبي سعى كرده باشد وبمطلب رسيده باشد مغرور نبايد شد وبسبب آن اعتقاد اين نبايد داشت كه هر كه در مثل آن سعى كند بمطلب برسد چنين نيست چنانكه چنين نيست كه هر تيراندازى بزند نشانه را .\r\n\r\n9462 ما كلّ غائب يئوب .\r\nنيست چنين كه هر غايبى برگردد غرض اينست كه كسى كه ارادهء سفر وغيبتي داشته باشد بايد كه بمهمّات خود از ديون مردم بر أو وديون أو بر ايشان وغير\r\n\r\n","description":"","footnote":"","page_name":" 51 ","page_number":55},
  {"content":"\r\n\r\nآنها برسد وقطع وفصل آنها بكند وتحقيق آنها را حواله ببرگشتن خود نكند ، نيست چنين كه هر غايبى برگردد .\r\n\r\n9463 ما كلّ مفتون يعاتب .\r\nنيست چنين كه هر بفتنه افتاده شدهء ملامت كرده شود يعنى با اين كه تقصير كرده كه خود را در آن فتنه انداخته بسيار مىشود كه آدمي بي تقصير در فتنهء مىافتد .\r\n\r\n9464 ما كلّ مذنب يعاقب .\r\nنيست چنين كه هر گنهكارى عقاب كرده شود ممكنست مراد گنهكار در درگاه حق تعالى باشد واين كه چنين نيست كه هر گنهكارى در آن درگاه عقاب كرده شود بسا باشد كه توبه كند وبآن عقاب أو ساقط شود ، يا حق تعالى بفضل كرم خود عفو كند ، وبنا بر اين ممكنست كه غرض از اين ردّ بر جمعى باشد كه عفو را جايز نمىدانسته‌اند مانند معتزله ، وممكنست كه مراد گنهكار نسبت بمردم باشد واين كه چنين نيست كه هر گنهكار را عقوبت بايد كرد گاه باشد كه عذرى داشته باشد تحقيق آن بايد كرد وبر تقديرى كه عذرى نداشته باشد بسيار گناهى باشد كه عفو آن ودر گذشتن از آن أولى وأفضل باشد .\r\n\r\n9465 ما فوق الكفاف اسراف .\r\nنيست بالاتر از كفاف اسرافى ، « كفاف » بفتح كاف قدرى از مال را گويند كه بس باشد از براي آدمي وما يحتاج أو وعيال أو بعنوان ميانه روى ومراد اينست كه : كسى كه آن قدر را نگاه دارد وزيادة بر آن را صرف كنده بزيادة روى در أمور مشروعه مثل بخششها ودهشها ومهمانيها وأمثال آنها ، اسرافى در آن نيست اسراف در زيادة رويست كه بسبب آن قدر كفاف خود وعيال خود را نگاه ندارد وخود را محتاج گرداند .\r\n\r\n","description":"","footnote":"","page_name":" 52 ","page_number":56},
  {"content":"\r\n\r\n\r\n9466 ما دون الشّره عفاف .\r\nنيست نزد غلبهء حرص عفافى ، « عفاف » و « عفّت » بمعنى باز ايستادن از حرام است ومراد اينست كه آن با غلبهء حرص جمع نمىشود وغلبهء حرص نمىشود كه صاحب خود را در حرامى نيندازد .\r\n\r\n9467 ما تكبّر الّا وضيع .\r\nتكبّر نكند مگر شخص پست مرتبه .\r\n\r\n9468 ما تواضع الّا رفيع .\r\nتواضع وفروتنى نكند مگر شخص بلند مرتبه « 1 » .\r\n\r\n9469 ما حقّر نفسه الّا عاقل .\r\nكوچك نشمارد نفس خود را مگر عاقلى .\r\n\r\n9470 ما نقّص نفسه الّا كامل .\r\nناقص نشمارد نفس خود را مگر كاملى .\r\n\r\n9471 ما أعجب برأيه الّا جاهل .\r\nخود بيني نكند برأي خود مگر جاهلي .\r\n\r\n9472 ما أضرّ المحاسن كالعجب .\r\nضرر نرساند نيكوئيها را چيزى مانند خودبينى ، يعنى ضرر آن به آنها زيادة از ضرر هر چيزست .\r\n\r\n\r\n","description":"","footnote":"\r\n( 1 ) در روايات ديگر نيز وارد است كه : « ما تواضع عبد الّا رفعه اللّه وما تكبّر عبد الّا وضعه اللّه » وگويا باين روايت ناظر است قول سعدى :\r\n « تواضع سر رفعت افرازدت * تكبر بخاك اندر اندازدت » \r\n","page_name":" 53 ","page_number":57},
  {"content":"\r\n\r\n\r\n9473 ما جمّل الفضائل كاللّبّ .\r\nزيبا نگرداند فضائل وافزونيهاى مرتبه را چيزى مثل عقل ، يعنى زيبايى كه عقل وزيركى دهد آنها را زيادة است از هر چيز زيبا گرداند آنها را .\r\n\r\n9474 ما أصلح الدّين كالتّقوى .\r\nبصلاح نياورد دين را چيزى مانند پرهيزگارى .\r\n\r\n9475 ما ضادّ العقل كالهوى .\r\nدشمنى نكند عقل را چيزى مانند هوى وهوس .\r\n\r\n9476 ما أفسد الدّين كالدّنيا .\r\nفاسد وتباه نكند دين را چيزى مانند دنيا يعنى خواهش آن واشتغال بآن .\r\n\r\n9477 ما زنى غيور قطّ .\r\nزنا كند صاحب غيرتى هرگز يعنى هر كه را غيرتى باشد آنرا ننگ خود داند وارتكاب آن نكند ، وممكن است كه اين باعتبار اين باشد كه وارد شده كه : هر كه زنا كند نمىشود كه زنا واقع نشود بزوجهء أو يا يكى از أولاد أو ، يا باعتبار اين كه عقل صحيح حكم ميكند باين كه كسى كه چاهى نكنده باشد از براي ديگرى ، خود بچاهى نمىافتد ، پس صاحب غيرت ارتكاب آن نمىكند كه مبادا نسبت باهل أو نيز چنين امرى واقع شود .\r\n\r\n9478 ما أفحش كريم قطّ .\r\nفحش نگويد كريمى هرگز يعنى كسى كه گرامى وبلند مرتبه باشد .\r\n\r\n9479 ما أقلّ راحة الحسود .\r\nچه كم كرده است راحت حسود را ، مراد تعجّبست از كمي راحت وآسايش أو واز براي تأكيد ومبالغه در آن تعبير مىشود باستفهام از اين كه آيا چه چيز باشد\r\n\r\n","description":"","footnote":"","page_name":" 54 ","page_number":58},
  {"content":"\r\n\r\nسبب كمي آن كه آنرا چنين كم كرده .\r\n\r\n9480 ما أنكد عيش الحقود .\r\nچه تيره كرده عيش وزندگانى كينه‌ور را ، اين نيز تعجب است از زيادتى تيرگى عيش وزندگانى أو ومبالغه وتأكيد در آن بتعبير باستفهام از سبب آن كه آنرا چنين تيره كرده .\r\n\r\n9481 ما أنكرت اللَّه تعالى منذ عرفته .\r\nانكار نكردم خداى بلند مرتبه را از آن وقتي كه تصوّر كردم أو را ، مراد اظهار پاكيزگى خودست از آلودگى بكفر واين كه هرگز مثل ديگران كه غصب حقّ أو كردند آلوده بآن نشده .\r\n\r\n9482 ما شككت في الحقّ مذ أريته .\r\nشكّ نكردم در حقّ از آن وقت كه نموده شدم آنرا ، اين نيز مضمون فقرهء سابقست ، ومراد به « حق » حق تعالى است ، واين كه هرگز شكّ نكرده در أو از آن وقتي كه پيغمبر صلى اللّه عليه وآله نموده أو را باو يعنى وصف أو كرده از براي أو ودعوت كرده أو را بسوى أو .\r\n\r\n9483 ما كذبت ولا كذّبت .\r\nدروغ نگفته‌ام وتكذيب كرده نشده‌ام يعنى هرگز كسى تكذيب من نكرده در چيزى كه نقل كنم .\r\n\r\n9484 ما ضللت « 1 » ولا ضلّ بي .\r\nگمراه نشده‌ام وگمراه كرده نشده بمن يعنى هرگز كسى را گمراه نكرده‌ام .\r\n\r\n\r\n","description":"","footnote":"\r\n( 1 ) در أقرب الموارد گفته : « ضلّ الرجل ( كضرب وعلم ) ضدّ اهتدى اى جار عن دين أو حقّ أو طريقّ ، وضلّ فلان الطريق وعن الطريق ( كعلم ) لم يهتد اليه ، وكذا الدار والمنزلّ وكلّ شيء مقيم لا يهتدى له ، وضلّ الرجل في الدين ( كضرب وعلم ) ضلالا وضلالة ضدّ اهتدى » .\r\n","page_name":" 55 ","page_number":59},
  {"content":"\r\n\r\n\r\n9485 ما سعد من شقى « 1 » إخوانه .\r\nنيكبخت نگردد كسى كه بدبخت كند برادران خود را يعنى ظلم وستم كند بر ايشان يا واگذارد ايشان را ورعايت ايشان نكند با وجود قدرت بر آن .\r\n\r\n9486 ما عزّ من ذلّ جيرانه .\r\nعزيز نگردد كسى كه خوار كند همسايگان خود را .\r\n\r\n9487 ما أقرب الحياة من الموت .\r\nچه نزديك كرده است حيات را از مرگ ، مراد تعجّب است از كمال نزديكى حيات بمرگ ومبالغه وتأكيد در آن باستفهام وسؤال از سبب آن ، كه آيا چه سبب دارد كه اين همه نزديك شده بآن ، واين بنا بر مذهب فرّاء است كه ظاهرترين مذاهب است در فعل تعجّب چنانكه شيخ رضى تحقيق كرده وبنا بر مذهب سيبويه ترجمه اينست كه : چيز عظيمى نزديك كرده حيات را از مرگ ، وبنا بر مذهب اخفش اين كه آنچه نزديك كرده حيات را از مرگ چيزى عظيمى است وحاصل همه اينست كه : چه نزديك است حيات بمرگ ، زيرا كه هرگاه مراد اين باشد مىتوان گفت كه آيا چه چيز چنين نزديك كرده اين را بآن ، ومىتوان گفت كه : البتة چيز عظيمى چنين نزديك كرده اين را بآن ، يا اين كه آنچه نزديك كرده اين را بآن البتة چيز عظيمى باشد كه چنين نزديك كرده وچون حاصل همه يكيست وقول اوّل ظاهرترست ما در ترجمه در فقرات نظائر اين بعد از اين اكتفا مىنمائيم بوجه اوّل وآن دو وجه ديگر در همهء آنها جاريست .\r\n\r\n\r\n","description":"","footnote":"\r\n( 1 ) كلمهء « شقى » بخط شارح بفتح شين وكسر قاف كه معتل اللام يائى است ثبت شده وباين وزن فعل « شقى » فقط لازم استعمال شده پس « اخوانه » فاعل آن ومرفوع خواهد بود نه مفعول آن ومنصوب چنانكه شارح ( ره ) اعراب گذاشته وترجمه كرده ، بلى « شقا » كه معتل اللام واوى واز باب نصر ينصر بكار رفته بمعنى متعدي است گويند « شقى اللّه فلانا إلى جعله شقيا » ليكن فقرهء « ما عزّ من ذلّ جيرانه » كه شارح ( ره ) در آن نيز اشتباه كرده ( زيرا « ذلّ » فعل لازم است و « جيرانه » فاعل آنست وبايد مرفوع باشد در صورتي كه وى منصوب خوانده است ) مؤيّد وجه اوّل است ، فتبصّر .\r\n","page_name":" 56 ","page_number":60},
  {"content":"\r\n\r\n\r\n9488 ما أبعد الاستدراك من الفوت .\r\nچه چيز دور كرده است باز يافت را از فوت ، مراد اينست كه كارى كه بايست بشود وفوت شود بسيار دورست كه تدارك وباز يافت شود پس سعى بايد كرد كه آن فوت نشود واز راه مبالغه در اين بفعل تعجّب ادا شده كه مفاد آن تعجّب است از دورى آن از آن ، وسؤال از سبب آن كه چنان دوركرده آن را از آن ، « 1 » اين بنا بر مذهب فرّاء است وبنا بر مذهب سيبويه ترجمه اينست كه : چيز عظيمى دور كرده بازيافت را از فوت وبنا بر مذهب اخفش اين كه : آنچه دور كرده بازيافت را از فوت چيز عظيمى است وحاصل هر سه يكيست وبر اين قياس در ساير فقرات نظاير اين .\r\n\r\n9489 ما تزيّن متزيّن بمثل طاعة اللَّه .\r\nزينت نيافته زينت جويندهء بچيزى مانند فرمانبردارى خدا .\r\n\r\n9490 ما تقرّب متقرّب بمثل عبادة اللَّه .\r\nنزديكى نجسته يعنى بسوى حق تعالى نزديكى جويندهء بمثل عبادت وبندگى خدا يعنى بچيزى ديگر مثل آن .\r\n\r\n9491 ما أقرب الأجل من الأمل .\r\nچه چيز نزديك كرده است اجل را از امل ، مراد تعجّب است از نزديكى مرگ باميد ، واستفهام وسؤال از سبب آن از براي تأكيد ومبالغه در آن ، وغرض منع از اميدهاست واين كه دنيا قابل قرار دادن آنها نيست بسبب كمال نزديكى مرگ .\r\n\r\n9492 ما أفسد الأمل للعمل .\r\nچه چيز فاسد كرده است اميد را از براي عمل يعنى نهايت فساد دارد آيا چه سبب داشته باشد كه چنان فاسد كرده آن را از براي عمل ، ومراد اينست كه\r\n\r\n\r\n","description":"","footnote":"\r\n( 1 ) از عبارت « اين بنا بر مذهب فرّاء است » تا آخر در حاشية مندرج است ولفظ « منه » در آخر دارد تا اشاره باشد كه اين حاشية نيز از خود شارح است ، رحمة اللّه تعالى .\r\n","page_name":" 57 ","page_number":61},
  {"content":"\r\n\r\nكسى كه خواهد عمل كند از براي آخرت اميدهاى دنيوي از أو فاسدست ومانع از آن مىشود بايد كه ترك آنها كند وپوشيده نماند كه اين ترجمه بنا بر مشهورست كه « افعل التّعجب » از غير فعل ثلاثي مجرّد بنا نمىشود وبنا بر مذهب سيرافى كه تجويز بناى آن از « أفعل » كرده ترجمه اينست كه : چه فاسد كننده است اميد از براي عمل ، واين ظاهرترست .\r\n\r\n9493 ما أقطع « 1 » الأجل للأمل .\r\nچه چيز برنده كرده است اجل را از براي اميد ، مراد تعجّب است از برندگى اجل از براي اميد ومبالغه وتأكيد در آن بتعبير از آن بسؤالى از سببي كه چنين آن را برنده كرده از براي آن .\r\n\r\n9494 ما أطال أحد في الأمل الّا قصّر في العمل .\r\nدراز نكشد يكى در امل مگر اين كه كوتاهى كند در عمل ، يعنى نمىشود كه طول امل كسى باعث كوتاهى أو در عمل نشود .\r\n\r\n9495 ما شر بعده الجنّة بشرّ .\r\nنيست شرّى كه بعد از آن بهشت باشد شرّى ، يعنى هر شرّى كه بآدمى رسد وجزاى آن بهشت باشد آن شرّ نيست بلكه خير محض است كه بسبب چنان شرّى فانى مستحقّ چنان خيرى باقي گردد .\r\n\r\n9496 ما خير بعده النّار بخير .\r\nنيست خيرى كه بعد از آن آتش باشد خيرى ، يعنى هر خيرى از خيرات دنيوي كه سبب آتش شود آن خير نيست بلكه شرّ محض است ، بر قياس فقرهء سابق .\r\n\r\n9497 ما اكتسب الشّرف بمثل التّواضع .\r\n\r\n\r\n","description":"","footnote":"\r\n( 1 ) در غالب نسخ « ما أقرب » بجاى « ما أقطع » ذكر شده است وبنا بر اين ترجمه اين مىشود كه : چه چيز نزديك كرده است اجل را از براي اميد .\r\n","page_name":" 58 ","page_number":62},
  {"content":"\r\n\r\nكسب كرده نشده شرف وبلندى مرتبه بمثل تواضع ، يعنى سببي از براي كسب آن مثل تواضع وفروتنى نيست ، آن قويترين أسباب آنست .\r\n\r\n9498 ما أصلح الدّين كالورع .\r\nبصلاح نياورده دين را چيزى مثل پرهيزگارى ، يعنى چيزى مثل پرهيزگارى سبب صلاح ديندارى نشود ، آن قويترين أسباب آنست .\r\n\r\n9499 ما اجتلب المقت بمثل الكبر .\r\nكشيده نشده دشمنى بچيزى مثل تكبّر ، يعنى سببي از براي جلب دشمنى خدا وخلق مثل تكبّر نباشد ، آن قويترين أسباب آنست .\r\n\r\n9500 ما حصّنت النّعم بمثل الشّكر .\r\nمحكم نگاهداشته نشده نعمتها بچيزى مثل شكر ، يعنى سببي از براي محكم نگاهداشتن نعمتها مثل شكر نباشد ، آن قويترين أسباب آنست .\r\n\r\n9501 ما حصل الأجر بمثل إغاثة الملهوف .\r\nحاصل نشده اجر وثواب بچيزى مثل فرياد رسيدن ستمديدهء فرياد رس طلب - كننده ، يعنى اجر وثواب سببي مثل آن ندارد ، آن قويترين أسباب آنست .\r\n\r\n9502 ما اكتسب الشّكر بمثل بذل المعروف .\r\nكسب كرده نشده شكر بچيزى مثل بذل عطا ، يعنى چيزى سبب شكر مردم مثل بذل عطا نمىشود ، آن قويترين أسباب آنست .\r\n\r\n9503 ما استرقّت الأعناق بمثل الاحسان .\r\nبنده گردانيده نشده گردنها بمثل احسان ، يعنى سببي از براي بنده گردانيدن گردنها ومطيع گردانيدن آنها مثل احسان نباشد ، آن قويترين أسباب آنست .\r\n\r\n","description":"","footnote":"","page_name":" 59 ","page_number":63},
  {"content":"\r\n\r\n\r\n9504 ما كدّرت الصّنائع بمثل الامتنان .\r\nتيره نشده احسانها بمثل منّت گذاشتن ، يعنى سببي از براي كدورت وتيره شدن آنها مثل آن نباشد ، آن قويترين أسباب آنست .\r\n\r\n9505 ما أحسن الوفاء وأقبح الجفاء .\r\nچه چيز نيكو كرده وفادارى را وزشت كرده جفا را ، يعنى چه نيكوست آن وزشت است اين ، بر قياس نظائر آن كه قبل از اين مذكور شد ، و « جفاء » بضمّ جيم بمعنى باطل است وبفتح آن بمعنى بي خيرى وترك احسان يا دورى از آداب يا درشتى خلق وخوى .\r\n\r\n9506 ما أقبح السّخط وأحسن الرّضى .\r\nچه چيز زشت كرده سخط را ونيكو گردانيده رضا را ، يعنى چه زشت است سخط ونيكوست رضا ، ومراد به « رضى » خشنودى بنصيب وبهرهء خودست از دنيا ، وبه « سخط » بضمّ سين وسكون خاء نقطه‌دار يا فتح هر دو خلاف آن وخشمناك بودن بر آن .\r\n\r\n9507 ما افتقر من ملك فهما .\r\nفقير ودرويش نشده كسى كه مالك شده فهمي را ، يعنى كسى كه مالك فهمي شده أو درويش وبي چيز نيست هر چند مالك چيز ديگر نباشد همان ملك كه دارد كافيست واشرف املاكست ، يا اين كه نگذارد كه أو فقير ودرويش باشد .\r\n\r\n9508 ما مات من أحيى علما .\r\nنمرده كسى كه زنده كرده علمي را ، مراد به « زنده كردن علمي » اينست كه تحقيق كرده باشد مسئلهء علمي را وبماند آن در ميان مردم از آثار أو بنقل بيكديگر\r\n\r\n","description":"","footnote":"","page_name":" 60 ","page_number":64},
  {"content":"\r\n\r\nبزبانها ، يا نوشتن در كتابها ، و « نمردن چنين كسى » باعتبار اينست كه ذكر أو بخوبى باقيست پس گوئيا زنده است ونمرده .\r\n\r\n9509 ما يعطى البقاء من أحبّه .\r\nداده نمىشود بقا كسى را كه دوست دارد آن را .\r\n\r\n9510 ما ينجو من الموت من طلبه .\r\nرستگارى نيابد از مرگ كسى كه طلب آن كند ، مراد از اين دو فقرهء مباركه اينست كه دنيا محلّ بقا نيست ، نه بدوستى وخواهش آن بقا داده مىشود كه بر وفق خواهش كسى عمل شود ، ونه بطلب كردن مرگ وخواستن آن كه بر خلاف خواهش أو عمل شود ، چنانكه دنيا شتاب كند بسوى هر كه بگريزد از آن پس چارهء در آن از براي مرگ نيست .\r\n\r\n9511 ما ظفر من ظفر الاثم به .\r\nفيروزى نيافته كسى كه فيروزى يافته گناه باو ، يعنى بايد كه راه گناه بخود نداد وخود را پاك از آن نگاهداشت كه همين كه گناه فيروزى يابد بر كسى ، ديگر أو فيروزى نيابد .\r\n\r\n9512 ما علم من لم يعمل بعلمه .\r\nندانسته كسى كه عمل نكرد بعلم خود ، يعنى آن علم أو در حقيقت علم نيست وبمنزلهء جهل است .\r\n\r\n9513 ما عقل من أطال أمله .\r\nدريافت نكرده كسى كه طول داده اميد خود را ، يعنى عقل ودريافتى از براي أو نبوده .\r\n\r\n","description":"","footnote":"","page_name":" 61 ","page_number":65},
  {"content":"\r\n\r\n\r\n9514 ما أحسن من أساء عمله .\r\nخوب نكرده هر كه بد كرده عمل خود را .\r\n\r\n9515 ما هلك من عرف قدره .\r\nهلاك نشده هر كه شناخته قدر خود را ، يعنى اندازه ومرتبهء خود را بر وفق آن سلوك كرده با مردم وتجاوز نكرده از آن ، وهمچنين خود را از آن مرتبهء نينداخته وخفيف وخوار نكرده بگناهان وطمعها ومانند آنها .\r\n\r\n9516 ما عقل من عدا طوره .\r\nدريافت نكرده كسى كه در گذشته از طور خود ، يعنى عقل ودريافتنى نبوده از براي كسى كه تجاوز كرده از حدّ خود ومرتبهء خود .\r\n\r\n9517 ما كان الرّفق في شيء الّا زانه .\r\nنبوده نرمى وهموارى در چيزى مگر اين كه زينت وآرايش داده آن را .\r\n\r\n9518 ما كان الخرق في شيء الّا شانه .\r\nنبوده خرق در چيزى مگر اين كه عيبناك كرده آن را ، « خرق » بضمّ خاء نقطه‌دار وسكون راء بي نقطه بمعنى درشتى خوى است ، وبمعنى حماقت وكم عقلي ، ودر اينجا معنى اوّل بقرينهء مقابله با فقره سابق ظاهرترست .\r\n\r\n9519 ما أنقض النّوم لعزائم اليوم .\r\nچه چيز شكننده كرده خواب را از براي عزيمتهاى امروز ، يعنى چه شكننده است خواب از براي آنها ، ومراد اينست كه بسيارست كه عزمها كه امروز مىشود كه فردا بجا آورده شود خواب امشب مىشكند آنها را ، يعنى فردا بعد از بيدار شدن از خواب تغييرى يابد آن عزمها ، يا اين كه عزمها كه در روز شود كه شب بجا آورده شود\r\n\r\n","description":"","footnote":"","page_name":" 62 ","page_number":66},
  {"content":"\r\n\r\nمثل مسافري كه عزم طىّ منزل در شب كند چون شب شود خواب غلبه كند ومانع شود از آنها ودرهم شكند آنها را واين كالمثلي است كه گاهى مىگويند در مقامي كه غرض تعبير وسرزنش كسى باشد بعدم ثبات عزم أو واين كه عزمهاى خود را زود بر هم مىزند بكاهلى ، يا باندك سببي ، وگاه باشد كه در مقامي گويند كه غرض تحريص كسى باشد بر كردن كارى كه عزم آن كرده باشد واين كه تأخير آن بسيار مىشود كه سبب فوت آن مىشود بكاهلى يا باندك سبى ، وگاه باشد كه در مقامي گويند كه غرض تسلّى كسى باشد از عزم بدى كه كسى نسبت باو كرده باشد باين كه انديشهء زياد از آن نبايد داشت بسيار مىشود كه خواب امشب عزم امروز را بر هم شكند بسبب سانحهء كه در اين شب روى دهد يا بتغيّر رائى بي آن واين بنا بر اين نزديكست بمثل مشهور « الليل حبلى » « 1 » يعنى شب آبستن است كه در مقام تسلّى مىگويند ، وگاه باشد كه آن را نيز در مقام تحريص گويند .\r\n\r\n9520 ما أهدم التّوبة لعظيم الجرم .\r\nچه چيز خراب كننده كرده توبه را از براي گناه بزرگ ، يعنى چه خراب كننده است توبه از براي گناه بزرگ ، ومراد به « توبه » چنانكه قبل از اين مذكور شد پشيمانى از گناهست از صميم قلب وعزم جزم بر عدم رجوع بآن ، وهمهء گناهان بزرگ باين آمرزيده گردد مگر اين كه حقّ النّاس باشد كه در آنجا اداى حقّ أو يا استرضاى أو بايد كرد .\r\n\r\n9521 ما أكثر من يعترف بالحقّ ولا يطيعه .\r\nچه چيز بسيار كرده كسى را كه اعتراف ميكند بحقّ وفرمانبردارى نمىكند آن را ، يعنى چه بسيارست چنين كسى وغرض تعجّب از بسيارى آنست .\r\n\r\n\r\n","description":"","footnote":"\r\n( 1 ) اشاره است بمثل معروف « الليل حبلى لست تدرى ما تلد » يعنى « شب آبستن است تا چه زايد سحر » ودر مثنويات حافظ است :\r\n « فريب جهان قصهء روشن است * سحر تا چه زايد شب آبستن است » \r\n","page_name":" 63 ","page_number":67},
  {"content":"\r\n\r\n\r\n9522 ما أكثر من يعلم العلم ولا يتّبعه .\r\nچه چيز بسيار كرده كسى را كه ميداند علم را وپيروى نمىكند آن را ، يعنى چه بسيارست چنين كسى ، وغرض تعجّب از بسيارى چنين كسى است .\r\n\r\n9523 ما أقرب النّقمة من الظّلوم .\r\nچه چيز نزديكى كرده انتقام را از ستم كننده ، يعنى چه نزديكست انتقام باو ، وغرض تعجّب از كمال نزديكى آنست وترسانيدن أو از آن .\r\n\r\n9524 ما أقرب النّصرة من المظلوم .\r\nچه چيز نزديك كرده يارى را بستمكرده شده ، يعنى چه نزديكست يارى باو ، وغرض تعجّب از كمال نزديكى آنست باو وبشارت تسلّى أو بآن .\r\n\r\n9525 ما أعظم عقاب الباغي .\r\nچه چيز بزرگ كرده عقاب باغي را ، يعنى چه بزرگست عقاب آن ، ومراد به « باغي » هر ظالميست يا كسى كه بر امام زمان خروج كند .\r\n\r\n9526 ما أسرع صرعة الطّاغى .\r\nچه چيز شتاب فرموده افتادن طاغى را ، يعنى چه شتاب ميكند آن وزود مىرسد . ومراد به « طاغى » طغيان كننده است يعنى كسى كه از حدّ درگذرد در عصيان .\r\n\r\n9527 ما استنبط الصّواب بمثل المشاورة .\r\nاستنباط كرده نشده صواب بمثل مشورت كردن ، « استنباط » بمعنى بيرون آوردن چيزيست از چيزى ، ومراد به « صواب » راه درست است ، ومراد آنستكه استنباط راه درست در هر باب بچيزى مثل مشورت كردن با عقلا نمىتواند باشد .\r\n\r\n","description":"","footnote":"","page_name":" 64 ","page_number":68},
  {"content":"\r\n\r\n\r\n9528 ما تأكّدت الحرمة بمثل المصاحبة والمجاورة .\r\nسخت نمىشود حرمت بمثل مصاحبت وهمسايگى ، يعنى هيچ چيز سبب سختى وشدّت احترام ورعايت حرمت مثل مصاحبت وهمسايگى نمىشود ورعايت حرمت مصاحب وهمسايه زيادة از ديگران بايد داشت .\r\n\r\n9529 ما نال المجد من عداه الحمد .\r\nنرسد شرف ومجد را كسى كه درگذرد از أو حمد ، يعنى كسى كه احسان أو بمردم نرسد كه بسبب آن حمد وستايش أو كنند أو بشرف ومجد وبلندى مرتبه نرسد .\r\n\r\n9530 ما أدرك المجد من فاته الجدّ .\r\nدر نيابد شرف وبلندى مرتبه را كسى كه فوت شود أو را جدّ ، يعنى جدّى از براي أو نباشد ، و « جدّ » بفتح جيم وتشديد دال بي نقطه بمعنى بخت وطالعست ، وبمعنى توانگرى نيز آمده ، وظاهر در اينجا معنى آخرست ، وبنا بر معنى اوّل محصّلى ندارد مگر اين كه بخت وطالع را كسى از أسباب وقوع حوادث داند چنانكه شايعست ميان عوام وآن بحسب ظاهر صورتي دارد واللّه تعالى يعلم ، وممكن است كه « جدّ » بكسر جيم خوانده شود ومعنى اين باشد كه : نرسد بشرف كسى كه فوت شود أو را جدّ وبذل جهد در تحصيل كمالات وأسباب آن .\r\n\r\n9531 ما كذب عاقل ولا زنى مؤمن .\r\nدروغ نگفته هيچ عاقلى ، وزنا نكرده هيچ مؤمني ، مراد عاقل كامل است وهمچنين مؤمن كامل است بقرينهء جزو اوّل ، وبعضي أحاديث دلالت بر آن دارد ، وظاهر بعضي ديگر اينست كه زنا منافى أصل ايمانست بلكه دزدى نيز ، ودر بعضي نسخه‌ها « خان » بجاى « زنى » است وبنا بر اين ترجمه اينست كه : وخيانت نكرده هيچ مؤمني ، ومراد همان مؤمن كامل مىتواند بود ، ونسخهء اوّل ظاهرترست باعتبار\r\n\r\n","description":"","footnote":"","page_name":" 65 ","page_number":69},
  {"content":"\r\n\r\nموافقت با أحاديث ديگر كه در باب زنا واقع شده .\r\n\r\n9532 ما ارتاب مخلص ولا شكّ موقن .\r\nشكّ نكرده هيچ مخلصي ، وشكّ نكرده هيچ صاحب يقيني ، يعنى مخلصان حقّ تعالى كه خود را خالص گردانيده‌اند از براي بندگى أو ، وهمچنين آنانكه يقين كامل دارند در معارف أو هرگز ايشان را ريبى وشكّى نبوده در معرفت حقّ تعالى وكسى را كه يك وقتي ريبى وشكّى بوده باشد در آن بمرتبهء اخلاص وايقان نمىتواند رسيد ، واز اينجا ظاهر مىشود كه خليفه وامام كه بايد كه از مخلصان وموقنان باشد نمىشود كه يك وقتي كافر ومشرك بوده باشد مانند خلفاى ثلاثة كه باتّفاق خاصّه وعامّه قبل از اسلام كافر ومشرك بوده‌اند .\r\n\r\n9533 ما آمن باللَّه من سكن الشّكّ قلبه .\r\nايمان نياورده بخدا كسى كه ساكن باشد شكّ در دل أو ، ظاهر اينست كه مراد اين باشد كه در ايمان يقيني بايد كه أصلا احتمال خلاف در آن ندهد وظنّ وگمان كه احتمال خلاف در آن باشد هر چند احتمال بعيدى باشد كافى نيست ، وبنا بر اين مراد به « شكّ » مطلق تردّد باشد ودادن احتمال خلاف هر چند احتمال مرجوحى باشد چنانكه آن يكى از معاني « شكّ » است نه « شكّ » بمعنى تردّدى كه طرفين آن مساوى باشد چنانكه معنى مشهورتر آنست زيرا كه ايمان نياوردن صاحب شكّ باين معنى ظاهرست وقابل بيان نيست ، مگر اين كه بر اين حمل شود كه كسى كه شكّ در دل أو يك وقتي ساكن شده باشد وقرار گرفته باشد هرگز ايمان نياورد واين از أموري باشد كه آن حضرت صلوات اللّه وسلامه عليه از راه علم بغيب آن را داند چنانكه فقرهء سابق نيز بايد كه بر اين حمل شود واللّه تعالى يعلم .\r\n\r\n9534 ما أنجز الوعد من مطل به .\r\n\r\n","description":"","footnote":"","page_name":" 66 ","page_number":70},
  {"content":"\r\n\r\nبجا نياورده وعده را كسى كه پس انداخته باشد آن را ، مراد اينست كه وفاى بوعده كه مدح آن شده اينست كه از وقت وعده نگذراند پس كسى كه پس اندازد از آن وبعد از آن بجا آورد أو در حقيقت وفاى بوعده نكرده ومدح آن از براي أو نباشد ، اين در وعده‌ايست كه وقت خاصّى از براي آن كرده باشد واگر وعدهء مطلقى باشد ممكن است كه مراد اين باشد كه : بجا آوردن آن اينست كه تعجيل كند در آن وزود بعمل آورد ، وكسى كه پس اندازد آن را ودير كند هر چند بعمل آورد آن را أو در حقيقت وفا نكرده بوعده .\r\n\r\n9535 ما أهنأ العطاء من منّ به .\r\nگوارا نكرده عطا را كسى كه منّت گذاشت بآن .\r\n\r\n9536 ما أقرب النّجاح ممّن عجّل السّراح .\r\nچه چيز نزديك كرده فيروزى را بكسى كه شتاب كرده شده سراح را يعنى چه نزديكست فيروزى باو ، « سراح » بمعنى رهائيست ومراد در اينجا اينست كه كسى كه حاجت بكسى داشته باشد هر گاه برنياورد آن را وتعجيل كند نوميد ساختن أو را ورهائى أو را اين هم در حكم فيروزى يافتن أو بمطلوبست وكمال نزديكى دارد بآن باعتبار فارغ شدن از تعب وزحمت انتظار وتردّد وتشويش خاطر ومانند آنها چنانكه مشهورست كه : نوميدى يكى از دو راحت است .\r\n\r\n9537 ما أبعد الصّلاح من ذي الشّرّ الوقاح .\r\nچه چيز دور كرده است صلاح را از صاحب شرّ بىحيا ، يعنى چه دور است صلاح از أو ، وچنين كسى دورست كه بصلاح آيد وشايسته گردد .\r\n\r\n9538 ما أحسن الجود مع الإعسار .\r\n\r\n","description":"","footnote":"","page_name":" 67 ","page_number":71},
  {"content":"\r\n\r\nچه چيز نيكو كرده است بخشندگى را با پريشانى ، يعنى چه نيكوست بخشندگى با آن .\r\n\r\n9539 ما أقبح البخل مع الإكثار .\r\nچه زشت است بخيلى با بسيارى مال ، اين ترجمه بنا بر حاصل معنى است بنا بر همهء مذاهب در « افعل تعجّب » ، وهمچنين در فقرات بعد از اين .\r\n\r\n9540 ما أحسن العفو مع الاقتدار .\r\nچه نيكوست در گذشتن از گناه با قدرت بر انتقام .\r\n\r\n9541 ما أقبح العقوبة مع الاعتذار .\r\nچه زشت است عقوبت گنهكار با وجود عذر گفتن أو .\r\n\r\n9542 ما أكثر العبر وأقلّ الاعتبار .\r\nچه بسيارست چيزها كه عبرت توان گرفت به آنها وكم است عبرت گرفتن ، غرض تعجّب است از هر يك از بسيارى آنها وكمي اين ، يا از كمي اين با وجود بسيارى آنها .\r\n\r\n9543 ما عمرت البلدان بمثل العدل .\r\nآباد كرده نشده شهرها بمثل عدل ، يعنى هيچ چيز در آباد كردن شهرها مثل عدالت پادشاه وحكّام نيست .\r\n\r\n9544 ما حصّنت الأعراض بمثل البذل .\r\nمحكم نگاهداشته نشده عرضها بمثل بذل ، يعنى چيزى از براي محكم - نگاهداشتن عرضها مثل بذل وعطا نمىباشد .\r\n\r\n9545 ما شكرت النّعم بمثل بذلها .\r\n\r\n","description":"","footnote":"","page_name":" 68 ","page_number":72},
  {"content":"\r\n\r\nشكر كرده نشده نعمتها بمثل بذل آنها ، يعنى شكري از براي آنها مثل بذل آنها نيست ، آن بهترين شكرهاى آنهاست ، ومراد به « بذل آنها » صرف آنهاست در مصارف آنها ونگاه نداشتن آنها .\r\n\r\n9546 ما حصّنت النّعم بمثل الانعام بها .\r\nمحكم نگاهداشته نشده نعمتها بمثل انعام به آنها ، يعنى چيزى از براي محكم نگاهداشتن آنها مثل انعام از آنها نيست ، هر كه از نعمتهاى خود بديگران نيز انعام كند نعمتهاى أو پاينده ماند وبيفزايد .\r\n\r\n9547 ما حصل الأجر بمثل الصّبر .\r\nحاصل نشده اجر وثواب بمثل صبر ، يعنى صبر قويترين أسباب اجر وثوابست وسببي از براي آن در مرتبهء آن نيست .\r\n\r\n9548 ما حرست النّعم بمثل الشّكر .\r\nحراست كرده نشده نعمتها بمثل شكر ، يعنى از براي حراست ونگهبانى آنها چيزى مثل شكر نيست ، شكر آنها سبب پايندگى وافزونى آنها مىگردد چه سبب ديگر مثل اين مىتواند بود . ! ؟\r\n\r\n9549 ما شاع الذّكر بمثل البذل .\r\nشايع نگردد ذكر بمثل بذل ، يعنى شايع وفاش نگردد ذكر وياد كسى بخوبى بچيزى مثل بذل وعطا ، آن قويترين أسباب آنست .\r\n\r\n9550 ما أذلّ النّفس كالحرص ، ولا شان العرض كالبخل .\r\nخوار نكرده نفس را چيزى مثل حرص ، وعيبناك نكرده عرض را چيزى مثل بخيلى .\r\n\r\n","description":"","footnote":"","page_name":" 69 ","page_number":73},
  {"content":"\r\n\r\n\r\n9551 ما أقبح الكذب بذوي الفضل .\r\nچه زشت است دروغ بصاحبان فضل ، يعنى افزونى مرتبه يعنى بمردم بزرگ مرتبه .\r\n\r\n9552 ما أقبح البخل بذوي النّبل .\r\nچه زشت است بخيلى بصاحبان نبل ، يعنى نجابت يا بلندى مرتبه يا تندى فطنت .\r\n\r\n9553 ما آمن المؤمن حتّى عقل .\r\nايمان نياورد مؤمن تا اين كه عالم شد .\r\n\r\n9554 ما كفر الكافر حتّى جهل .\r\nكافر نشد كافر تا اين كه جاهل شد ، مراد از اين دو فقرهء مباركه مدح علم وذمّ جهل است ، واين كه مؤمن كه مؤمن شده مؤمن نشده تا عالم نشده وكافر كه كافر شده كافر نشده مگر بسبب اين كه جاهل برآمده وعالم نشده .\r\n\r\n9555 ما بقاء فرع بعد ذهاب أصل .\r\nچيست بقاى فرعى بعد از رفتن اصلى ، استفهام انكاريست يعنى نيست ونمىتواند بود ومراد ترغيب بر محافظت بر أصل است در هر باب ، واين كه بعد از اين كه أصل از دست برود فرع را بقائى نباشد مثل اين كه كسى درخت ميوهء خود را ببرّد وميوهء آن را ضبط كند وحراست نمايد واز اين ظاهر مىشود كه اهتمام در حفظ أصول دين وتصحيح آنها بايد داشت نه اين كه مانند بسيارى از مردم آنها را مهمل گذارند وبفروع پردازند چه هر گاه آنها را از دست داده باشند فروع را چه بقائى باشد ، وسابق بر اين كلام معجز نظام چنانكه در نهج البلاغة نقل شده قدرى مذمّت دنياست بعد از آن فرموده‌اند : « وقد مضت أصول نحن فروعها فما بقاء\r\n\r\n","description":"","footnote":"","page_name":" 70 ","page_number":74},
  {"content":"\r\n\r\nفرع بعد ذهاب أصله » يعنى وبتحقيق گذشته‌اند اصلهائى كه ما فرعهاى آنهائيم پس چيست بقاى فرعى بعد از رفتن أصل آن ، وبنا بر اين مراد اينست كه پدران ما كه اصلهاى ما بوده‌اند رفته‌اند پس چيست بقاى ما كه فروع ايشانيم بعد از رفتن ايشان كه أصول بودند يعنى ما را نيز بقائى نخواهد بود يا چه قدر باشد بقاى ما بعد از ايشان ؟ ! يعنى چندان قدرى نخواهد داشت .\r\n\r\n9556 ما أعظم سعادة من بوشر قلبه ببرد اليقين .\r\nچه بزرگست نيكبختى كسى كه رسيده شده باشد پوست دل أو بسردى يقين ، يعنى سردى يقين رسيده باشد بپوست دل أو ، يعنى يقين بمعارف إلهيّه دل أو را خنك كرده باشد وسردى آن بأصل پوست آن رسيده باشد .\r\n\r\n9557 ما أعظم فوز من اقتفى أثر النّبيّين .\r\nچه بزرگست فيروزى كسى كه پيروى كرده باشد اثر ونشان پيغمبران را .\r\nما آمن باللَّه من سكن الشّكّ قلبه .\r\nايمان نياورده بخدا كسى كه ساكن باشد شكّ در دل أو ، اين فقره چند فقره قبل از اين مذكور وشرح شد « 1 » .\r\n\r\n9558 ما ظفر بالآخرة من كانت الدّنيا مطلبه .\r\nفيروزى نيابد بآخرت كسى كه بوده باشد دنيا مطلب أو .\r\n\r\n9559 ما أقبح بالانسان ظاهرا موافقا وباطنا منافقا .\r\nچه زشت است در آدمي ظاهري موافق وباطني منافق ، يعنى اين كه در ظاهر موافق باشد با كسى ودر باطن بر خلاف آن باشد ونفاق كند با أو .\r\n\r\n\r\n","description":"","footnote":"\r\n( 1 ) چون اين حديث در نسخهء شارح ( ره ) مكرّر بوده چنانكه در اينجا تصريح كرده ودر صفحهء 66 تحت شمارهء « 9533 » گذشته است ودر نسخ چاپى نيز تكرار نشده است ما آنرا بشمار نياورديم وبدون شماره درج وضبط كرديم .\r\n","page_name":" 71 ","page_number":75},
  {"content":"\r\n\r\n\r\n9560 ما أعظم وزر من ظلم واعتدى وتجبّر وطغى .\r\nچه بزرگست گناه كسى كه ستم كند وظلم كند وتكبّر كند وطغيان كند ، يعنى از حدّ درگذرد در نافرمانى حقّ تعالى يا در همان ظلم وستم وتكبّر .\r\n\r\n9561 ما استجلبت المحبّة بمثل السّخاء والرّفق وحسن الخلق .\r\nكشيده نشده دوستى بمثل سخاوت ونرمى ونيكوئى خوى ، يعنى جلب محبّت ودوستى مردم را بچيزى نمىتوان كرد مثل اينها ، اينها قويترين أسباب آنست .\r\n\r\n9562 ما أعظم وزر من طلب رضى المخلوقين بسخط الخالق .\r\nچه عظيم است گناه كسى كه طلب كند خشنودى آفريده شدگان را بغضب آفريدگار يعنى كارى كند از براي رضاى مخلوقين كه حقّ تعالى را بسبب آن بخشم آورد .\r\n\r\n9563 ما أصلح الدّين كالتّقوى .\r\nبصلاح نياورده دين را چيزى مثل پرهيزگارى .\r\n\r\n9564 ما أهلك الدّين كالهوى .\r\nهلاك نكرده دين را چيزى مثل هوى وهوس .\r\n\r\n9565 ما اتّقى أحد الّا سهّل اللَّه مخرجه .\r\nپرهيزگار نشد هيچ كس مگر اين كه آسان گردانيده خدا بدر شد أو را يعنى از هر تنگيى .\r\n\r\n9566 ما اشتدّ ضيق الّا قرّب اللَّه فرجه .\r\nسخت نشده هيچ تنگيى مگر اين كه نزديك گرداند خدا گشايش آن را .\r\n\r\n9567 ما عفا عن الذّنب من قرّع به .\r\n\r\n","description":"","footnote":"","page_name":" 72 ","page_number":76},
  {"content":"\r\n\r\nدر نگذشته از گناه كسى كه سرزنش كند بآن ، مراد اينست كه كسى كه سرزنش كند كسى را كه گناهى نسبت باو كرده باشد وعفو كند أو در حقيقت عفو نكرده ودر نگذشته از گناه أو همان سرزنش ايذاء وآزار كمي نيست ، كسى كه خواهد كه عفو كند بايد كه آن گناه را أصلا بروى أو نياورد ودر گذرد از آن .\r\n\r\n9568 ما أكمل المعروف من منّ به .\r\nكامل نكرده احسان را كسى كه منّت گذارد بآن .\r\n\r\n9569 ما زكا العلم بمثل العمل به .\r\nفزايش نمىكند علم يا پاكيزه نمىگردد بچيزى مثل عمل بآن يعنى عمل بآن قويترين أسباب فزايش آن يا پاكيزگى آنست .\r\n\r\n9570 ما عقد ايمانه من بخل باحسانه .\r\nنبسته ايمان خود را كسى كه بخيلى كرده باحسان خود ، مراد به « نبستن ايمان خود » محكم نكردن آنست يا اين كه تشبيه شده بشترى يا نحو آن كه آنرا نبسته باشند ومراد اين باشد كه ايمان أو را ثباتى نباشد ودر معرض زوال باشد مانند آن شتر .\r\n\r\n9571 ما هنأ بمعروفه من كثر امتنانه .\r\nگوارا نكرده احسان خود را كسى كه بسيار باشد منّت گذاشتن أو وتقييد ببسيارى با وجود زشتى مطلق منّت گذاشتن وناگوارى احسان با آن ممكن است كه باعتبار اين باشد كه أصل احسان منّتى را لازم دارد كه آن را علاج نتوان كرد مراد بمنّت زياد منّت است كه زيادة بر آن باشد ويا باعتبار زيادتى ناگوارى آن باشد با منّت زياد پس بآن اعتبار تخصيص يافته باشد بذكر در معرض ذمّ .\r\n\r\n9572 ما أمر اللَّه سبحانه بشئ الّا وأعان عليه .\r\n\r\n","description":"","footnote":"","page_name":" 73 ","page_number":77},
  {"content":"\r\n\r\nامر نكرده خداى سبحانه بچيزى مگر اين كه ويارى كرده بر آن .\r\n\r\n9573 ما نهى اللَّه سبحانه عن شيء الّا وأغنى عنه .\r\nنهى كرده خداى سبحانه از چيزى مگر اين كه وبي نياز كرده از آن .\r\n\r\n9574 ما حصّن الدّول بمثل العدل .\r\nمحكم نگاهداشته نشده دولتها بچيزى مثل عدل .\r\n\r\n9575 ما اجتلب سخط اللَّه بمثل البخل .\r\nكشيده نشده خشم خدا بچيزى مثل بخيلى يعنى جلب خشم خدا بآن زيادة از هر خويى مىشود زيرا كه آن مانع از اداى حقوق مردم وبسيارى از حقوق الهى مىشود ودر اخلاق ديگر چنين خلقي نيست .\r\n\r\n9576 ما آمن باللَّه من قطع رحمه .\r\nايمان نياورده بخدا كسى كه ببرّد از خويش خود يعنى صلهء أو را بجا نياورد وبنا بر مشهور كه أعمال داخل در ايمان نباشد مراد ايمان كامل است .\r\n\r\n9577 ما أيقن باللَّه من لم يرع عهوده وذمّته .\r\nيقين نكرده بخدا كسى كه رعايت نكرده عهدهاى خود را وپيمانهاى خود را .\r\n\r\n9578 ما حفظت الاخوّة بمثل المواساة .\r\nنگاهداشته نشده برادرى بچيزى مثل مواسات ، مراد به « مواسات » چنانكه مكرّر مذكور شد برابر دانستن كسيست با خود در مال خود ومضايقه نكردن آن از أو بهر نحو كه خواهد وظاهرست كه هر كه با كسى اين نحو سلوك كند برادرى ميانهء ايشان محكم باشد وخللى بآن نرسد .\r\n\r\n9579 ما أقرب البؤس من النّعيم ، والموت من الحياة .\r\n\r\n","description":"","footnote":"","page_name":" 74 ","page_number":78},
  {"content":"\r\n\r\nچه نزديكست سختى حاجت بنعمت ومرگ بزندگى ، مراد اينست كه بفراوانى نعمت مغرور نبايد شد وشكر آن را بايد بجا آورد واگر نه باندك چيزى مبدّل شود بسختى حاجت وتنگى حال ، وهمچنين در هر حال از مرگ غافل نبايد بود ودر تهيّهء آن بايد بود زيرا كه كمال نزديكى دارد بزندگى وهر لحظه احتمال آن مىرود .\r\n\r\n9580 ما أخلص المودّة من لم ينصح .\r\nخالص نكرده دوستى را كسى كه نصيحت نكرده يعنى در جائى كه حاجتي بنصيحت بوده .\r\n\r\n9581 ما أكمل السّيادة من لم يسمح .\r\nكامل نكرده مهترى را كسى كه جود وكرم نكرده .\r\n\r\n9582 ما أفحش حليم .\r\nفحش نگفته هيچ بردبارى .\r\n\r\n9583 ما أوحش كريم .\r\nرم نداده هيچ كريمى ، يعنى رم نداده مردم را از خود ببد سلوكى ، يا اين كه وحشى نگشته هيچ كريمى ، يعنى چنين نشود كه مردم از دور أو روند وتنها ماند ، ومراد به « كريم » صاحب جودست يا شخص گرامى بلند مرتبه .\r\n\r\n9584 ما جار شريف .\r\nستم نكرده هيچ شريفى ، يعنى بلند مرتبهء .\r\n\r\n9585 ما زنى عفيف .\r\nزنا نكرده هيچ عفيفي ، « عفيف » كسى را گويند كه از حرام باز ايستد ،\r\n\r\n","description":"","footnote":"","page_name":" 75 ","page_number":79},
  {"content":"\r\n\r\nوپوشيده نيست كه زنا نكردن چنين كسى در وقتي كه عفيف باشد امريست ظاهر وقابل بيان نيست ، وممكن است كه مراد اين باشد كه زنا چنان فاحشهء قبيحى است كه هر كه زنا كرده باشد هرگز توفيق عفّت وبازايستادن از حرام نيابد ، پس هر كه يك وقتي عفيف گردد بايد كه أو زنا نكرده باشد .\r\n\r\n9586 ما أوقح الجاهل .\r\nچه بيحياست جاهل ، يعنى نادان .\r\n\r\n9587 ما أقبح الباطل .\r\nچه زشت است باطل ، يعنى آنچه حق نباشد از گفتار وكردار .\r\n\r\n9588 ما عقل من بخل بإحسانه .\r\nعقل ودريافت نكرده كسى كه بخيلى كرده باحسان خود ، يعنى بخيلى باحسان خود عاقلى نيست .\r\n\r\n9589 ما عقد أيمانه من لم يحفظ لسانه .\r\nنبسته سوگندهاى خود را كسى كه نگاه نداشته زبان خود را ، ممكن است مراد اين باشد كه كسى كه زبان خود را نگاه ندارد سوگندهاى خود را نمىتواند كه محكم نگاهدارد كه خلاف نباشد يا خلف نشود زيرا كه چنين كسى در گفتگوها قسم بسيار ياد كند وكم است كه پارهء از آنها خلاف نباشد يا خلف نشود ، وممكن است كه « ايمان » بكسر همزه خوانده شود وترجمه اين باشد كه : نبسته ومحكم نكرده ايمان خود را كسى كه نگاه نداشته زبان خود را ، زيرا كه چنين كسى نمىشود كه سخنى چند نگويد كه ضرر بايمان أو داشته باشد مثل دشنام وغيبت وفاش - كردن اسرار مردم .\r\n\r\n9590 ما ظلم من خاف المصرع .\r\n\r\n","description":"","footnote":"","page_name":" 76 ","page_number":80},
  {"content":"\r\n\r\nستم نكرده كسى كه ترسيده از افتادن ، يعنى افتادن در هلاكت وعذاب وعقاب ، يا ترسيده از محلّ افتادن كه جهنّم باشد زيرا كه بر همه كس ظاهرست كه ستم سبب آن افتادن مىشود پس كسى كه از آن ترسد خود را باز دارد از ستم .\r\n\r\n9591 ما غدر من أيقن بالمرجع .\r\nبي وفائى نكرده كسى كه يقين كرده ببازگشت يا بمحلّ بازگشت كه قيامت باشد ، زيرا كه كسى را كه يقين بآن باشد بدى عاقبت بي وفائى را داند پس جرأت بر آن نكند .\r\n\r\n9592 ما اختلفت دعوتان الّا كانت إحداهما ضلالة .\r\nمختلف نمىشود دو دعوت مگر اين كه بوده باشد يكى از آنها گمراهى ، مراد اينست كه نمىشود كه دو كس مردم را دعوت كنند وخوانند هر يك بامامت وپيشوائى خود وهر دو بر حق باشند با وجود اختلاف ميانهء ايشان ، چنانكه أهل سنّت قائل شده‌اند از امامت آن حضرت صلوات اللَّه وسلامه عليه وامامت معاوية نيز ، با وجود كمال مخالفت ميانهء ايشان وجدال وقتال ، زيرا كه هر عاقلى كه اندك تأمّل كند ميداند كه معقول نيست وقبيح است از حق تعالى تجويز چنين اختلاف وجدال وقتال براي دو كس كه هر دو را امام وپيشوا گردانيده باشد ومردم را بايد كه أطاعت ايشان كنند .\r\n\r\n9593 ما تواضع أحد الّا زاده اللَّه تعالى جلالة .\r\nتواضع وفروتنى نكرد هيچ كسى مگر اين كه زياد گردانيد أو را خداى بلند مرتبه بلندى مرتبهء ، مراد تواضع وفروتنى است در درگاه حق تعالى وبا مردم نيز .\r\n\r\n9594 ما أعظم نعم اللَّه سبحانه في الدّنيا وما أصغرها في نعم الآخرة .\r\nچه بزرگست نعمتهاى خداى سبحانه در دنيا ، وچه كوچك است آنها در جنب\r\n\r\n","description":"","footnote":"","page_name":" 77 ","page_number":81},
  {"content":"\r\n\r\nنعمتهاى آخرت ، مراد تعجّب است از بزرگى نعمتهاى حقّ تعالى در دنيا وكوچكى آنها با وجود آن بزرگى در جنب نعمتهاى آخرت ونسبت به آنها .\r\n\r\n9595 ما ساد من احتاج إخوانه إلى غيره .\r\nمهتر نبوده كسى كه محتاج باشند برادران أو بسوى غير أو ، مراد اينست كه مهتر وبزرگ هر قومي بايد كه بأحوال برادران خود برسد وايشان را محتاج بديگرى نگذارد پس كسى كه برادران أو محتاج بغير أو باشند أو در حقيقت مهتر وسركرده نبوده .\r\n\r\n9596 ما استغنيت عنه خير ممّا استغنيت به .\r\nآنچه بي نياز گردى از آن بهترست از آنچه بي نياز گردى بآن ، يعنى بي نيازى از چيزى باعتبار ترك آن ومحتاج نبودن بآن بهترست از بي نيازى بسبب آن ، يعنى از احتياج بآن وبي نيازى بسبب داشتن آن ، زيرا كه در بي نيازى اوّل نه تعب وزحمتى باشد ونه بيم افتادن در گناهى ، وبي نيازى دوّيم بي تعب وزحمت در تحصيل آن يا محافظت آن نباشد وبسيار باشد كه بسبب آن در وزر ووبالى افتد .\r\n\r\n9597 ما صبرت عنه خير ممّا التذذت به .\r\nآنچه صبر كنى از آن بهترست از آنچه لذّت يأبى بآن ، يعنى صبر از چيزى هر گاه نبوده باشد بهترست از لذّت يافتن بآن بسعى كردن در تحصيل آن ولذّت يافتن بآن بعد از آن ، چنانكه از شرح فقرهء سابق ظاهر شد ، يا اين كه آنچه را نداشته باشى وصبر كنى از آن بهترست از آنچه داشته باشى ولذّت يأبى بآن ، زيرا كه در عوض صبر مذكور اجر وثوابي باشد كه آن را نسبتي نباشد بلذّتهاى دنيوي .\r\n\r\n9598 ما أقرب الحىّ من الميّت للحاقه به .\r\nچه نزديكست زنده بمرده از براي لاحق شده أو باو .\r\n\r\n","description":"","footnote":"","page_name":" 78 ","page_number":82},
  {"content":"\r\n\r\n\r\n9599 ما أبعد الميّت من الحىّ لانقطاعه عنه .\r\nچه دور است مرده از زنده از براي بريده شدن أو از أو ، مراد از اين دو فقرهء مباركه تعجّب است از كمال نزديكى زنده بمرده باعتبار لاحق شدن باو ورسيدن باو از عقب أو بزودى زود ، وكمال دورى مرده از زنده باعتبار بريده شدن أو از أو بالكلّيّه بعنوانى كه خبري هم از أو نمىتواند گرفت .\r\n\r\n9600 ما أمن عذاب اللَّه من لم يأمن النّاس شرّه .\r\nأيمن نباشد از عذاب خدا كسى كه أيمن نباشند مردم شرّ أو را .\r\n\r\n9601 ما أغشّ نفسه من ينصح غيره .\r\nغشّ نكرده با نفس خود كسى كه نصيحت كند غير خود را ، مراد مدح كسيست كه غير خود را نصيحت كند باين كه البتة با نفس خود نيز غشّ نخواهد كرد وصاف خواهد بود با أو ومنع خواهد كرد أو را از آنچه ضرر رساند باو ، پوشيده نيست كه اين در وقتيست كه در واقع غرض أو نصيحت أو باشد ومنع أو از گناهى جهت خلاصي أو از عذاب وعقاب آن ، نه از براي مصلحتى از براي خود در كردن آن نصيحت ، زيرا كه كسى كه غم غير خود خورد ونخواهد كه أو گرفتار گناهى گردد پس بطريق أولى غم خود خواهد خورد وخود را از آن باز خواهد داشت ، وامّا اگر نصيحت أو از براي مصلحتى باشد از براي خودش در كردن آن نصيحت مثل شهرت بخوبى وبأمر بمعروف ونهى از منكر وفرمانفرمائى مردم وأمثال آنها پس آن دليل غشّ نداشتن با خود نمىشود بلكه آن عين غشّ با خودست پس بنا بر اين اگر واعظى عمل بموعظهء خود نكند مناط اعتراضى بر اين كلام معجز نظام نخواهد بود .\r\n\r\n9602 ما تسابّ اثنان الّا غلب ألأمهما .\r\n\r\n","description":"","footnote":"","page_name":" 79 ","page_number":83},
  {"content":"\r\n\r\nدشنام نداده‌اند دو كس يكديگر را مگر اين كه غالب شده لئيم‌تر آنها ، مراد اينست كه دشنام دادن كار مردم لئيم يعنى دنىّ پست مرتبه است ، پس هر گاه دو كس دشنام بيكديگر دهند هر يكى كه دنىتر وپست مرتبه‌تر باشد أو غلبه كند .\r\n\r\n9603 ما تلاحى اثنان فظهر الّا أسفههما .\r\nمنازعه نكرده‌اند دو كس با يكديگر پس غلبه آورده باشد مگر سفيه‌تر آنها ، مراد بر قياس فقرهء سابق اينست كه منازعه كردن كار مردم سفيه كم عقل است پس هر گاه دو كس با يكديگر منازعه كنند غلبه نكند مگر احمق‌تر آنها .\r\n\r\n9604 ما من شيء أحبّ إلى اللَّه سبحانه من أن يسأل .\r\nنيست چيزى « 1 » دوست‌تر بسوى خداى سبحانه از اين كه سؤال كرده شود ، يعنى نيست چيزى از چيزها دوست‌تر بسوى خداى سبحانه از اين كه كسى حاجت خود را از أو سؤال كند .\r\n\r\n9605 ما قسم اللَّه سبحانه بين عباده شيئا أفضل من العقل .\r\nقسمت نكرده خداى سبحانه ميانه بندگان خود چيزى را افزون مرتبه‌تر از عقل وزيركى ، زيرا كه آن منشأ سعادات أخروي ودنيوي مىشود وكدام نعمت افزون - مرتبه‌تر از اين تواند بود ؟ !\r\n\r\n9606 ما خلق اللَّه سبحانه أمرا عبثا فيلهو .\r\nنيافريده خداى سبحانه چيزى را عبث پس بازى كند ، مراد اينست كه هر چه را خداى سبحانه آفريده حكمتى ومصلحتى در خلق آن بوده وچنين نيست كه چيزى را\r\n\r\n\r\n","description":"","footnote":"\r\n( 1 ) در أصل : « از چيزى » ونظر بمعنى من زائده ميباشد كه شارح ( ره ) بجهت دقت غالب اين قبيل كلمات را نيز ترجمه ميكند چنانكه از ملاحظهء سراسر شرحش معلوم مىشود .\r\n","page_name":" 80 ","page_number":84},
  {"content":"\r\n\r\nعبث وبىفايده ومصلحت آفريده باشد پس بازى كرده باشد در آفريدن آن مانند جمعى كه كارهاى عبث را بعنوان بازى ميكنند ، واين بنا بر اينست كه « أمرا » بفتح همزهء اوّل باشد بي همزه در آخر چنانكه در نسخه‌ها بنظر رسيد وظاهرتر اينست كه « امرأ » بكسر همزه باشد با همزه در آخر ، وترجمه اين باشد كه نيافريده خداى سبحانه مردى را عبث پس بازى كند ، يعنى هيچ مردى را عبث نيافريده تا اين كه مشغول لهو وبازى تواند شد بلكه از براي عبادت وفرمانبردارى آفريده چنانكه در قرآن مجيد فرموده « 1 » پس بايد كه مشغول آن بود .\r\n\r\n9607 ما ترك اللَّه سبحانه أمرا سدى فيلغو .\r\nوا نگذاشته خداى سبحانه كارى را مهمل پس بكند باطلى را ، يعنى هر كارى چنانكه بايد پرداخته وهيچ كارى را مهمل وانگذاشته اگر چنان بود ميكرد باطلى ، يعنى آن كارى را كه مهمل گذاشته بود وآن را بكمال آن نرسانيده بود باطل مىبود كه كرده بود خدا ، نهايت چنين نيست ، هر چه را تقدير كرده بر نظامى تقدير كرده كه از براي مصلحت كلّ نظامى ديگر بهتر از آن يا مثل آن متصوّر نيست ودر هر يك از آنها چندين حكمت ومصلحت رعايت شده كه عقول علما در آن حيران وقاصر از احاطه بآن ، واين نيز بنا بر اينست كه « امرا » بي همزه در آخر باشد چنانكه در نسخه‌ها بنظر رسيده وظاهرتر در اينجا نيز اينست كه با همزه باشد وترجمه اين باشد :\r\nوانگذاشته خداى سبحانه مردى را مهمل پس باطل كند ، يعنى چنين نيست كه كسى را مهمل گذاشته باشد وواگذاشته باشد كه هر چه خواهد كند يا اين كه أو لغو وباطل تواند كرد بلكه از هر كسى طاعت وبندگى خواسته وبايد كه بآن پرداخت وبنا بر اين هر دو فقرهء مباركه مضمون يك فقرهء مباركه است كه در نهج البلاغة نقل شده وآن اينست :\r\n« ما خلق امرء عبثا فيلهو ، ولا ترك سدى فيلغو »\r\n\r\n\r\n","description":"","footnote":"\r\n( 1 ) مراد آيهء  « وَما خَلَقْتُ الْجِنَّ وَالْإِنْسَ إِلَّا لِيَعْبُدُونِ »  است كه آيهء پنجاه ششم سورهء مباركهء « الذّاريات » است .\r\n","page_name":" 81 ","page_number":85},
  {"content":"\r\n\r\nآفريده نشده هيچ مردى عبث پس بازى كند . ونه واگذاشته شده مهمل پس باطل كند .\r\n\r\n9608 ما انقضت ساعة من دهرك الّا بقطعة من عمرك .\r\nنگذشته ساعتي از روزگار تو مگر با قطعهء از عمر تو ، غرض اينست كه هر ساعتي كه مىگذرد با پارهء از عمر آدمي مىگذرد پس قدر آن را بايد دانست وبعبث نبايد گذرانيد بلكه در اعمال وافعال خير صرف بايد نمود .\r\n\r\n9609 ما قدّمت اليوم تقدم عليه غدا ، فامهد لقدمك وقدّم ليومك .\r\nآنچه پيش فرستى امروز قدم خواهى گذاشت بر آن فردا ، پس بگستران از براي قدم خود ، وپيش انداز از براي روز خود يعنى روز فرداى خود .\r\n\r\n9610 ما دنياك الّتى تجبّبت إليك بخير من الآخرة الّتى قبّحها سوء النّظر عندك .\r\nنيست دنياي تو كه دوستى ميكند بسوى تو بهتر از آخرتى كه زشت گردانيده آنرا بدى نظر نزد تو ، خطاب با كسيست كه دنيا را بر آخرت اختيار كرده وترجيح داده باعتبار اين كه رو آورده باو ودوستى ميكند باو ، وحاصل كلام اينست كه :\r\nنيست دنيائى كه دوستى ميكند با تو بهتر از آخرت كه بدى نظر وتأمّل تو زشت گردانيده آنرا نزد تو تا اين كه ترجيح دادهء دنيا را بر آن ، وغرض تخطئهء اوست واين كه چنين نيست كه تو گمان كردهء از بهترى دنيا كه دوستى ميكند بسوى تو وزشتى آخرت كه زشت كرده آنرا نزد تو بدى نظر وتأمّل تو ، مثل ملاحظهء عاجل بودن دنيا ودوستى كردن بالفعل وآجل بودن آخرت ومعلوم نبودن سلوك آن ، يا از اين قبيل خيالات وأوهام وچون مخاطب در اينجا كسيست كه اصرار دارد بر ترجيح دنيا باعتبار خيالات مذكوره اقتصار شده بر مجرّد ردّ معتقد أو واين كه چنين نيست كه تو خيال كردهء تا اين كه أو را تزلزلى حاصل شود در معتقد\r\n\r\n","description":"","footnote":"","page_name":" 82 ","page_number":86},
  {"content":"\r\n\r\nخود بي اين كه مبالغه شود در ترجيح آخرت وذمّ دنيا كه معلوم بوده كه قبول آنها نخواهد كرد .\r\n\r\n9611 ما ذا بعد الحقّ الّا الضّلال .\r\nچه چيزست آنچه بعد از حق است مگر گمراهى . يا چه چيزست بعد از حقّ مگر گمراهى ، وبر هر تقدير استفهام انكاريست وبنا بر اوّل « ما » استفهام است يعنى چه چيزست و « ذا » موصول است ، وبنا بر دويم مجموع « ما ذا » استفهام است وبمعنى چه چيزست يا اين كه ما استفهام است بآن معنى و « ذا » زائده است « 1 » ومراد اينست كه : نيست آنچه بعد از حقّ است مگر گمراهى ، يا نيست چيزى بعد از حقّ مگر گمراهى ، ومراد ترغيب در ملازمت حقّ است وتجاوز نكردن از آن بهيچ وجه ، زيرا كه بعد از تجاوز از آن نباشد مگر گمراهى ، واين آيهء كريمه است « 2 » وبايد كه اقتباس شده باشد از براي أخت فقرهء بعد ، بنا بر اين تمام آن از كلمات آن حضرت صلوات اللّه وسلامه عليه نقل شده باشد .\r\n\r\n9612 ما ضادّ العلماء كالجهّال .\r\nدشمنى نكرده علما را كسى مثل جاهلان .\r\n\r\n9613 ما بعد النبيّين الّا اللّبس .\r\nنيست بعد از واضح كردن مگر خلط كردن ودر هم آميختن ، ممكنست كه مراد بر قياس فقرهء سابق سابق ترغيب در واضح كردن كلام وأحكام باشد واين كه بعد از تجاوز از آن نيست مگر مخلوط كردن ودر هم آميختن مطالب بعنوانى كه فهميده\r\n\r\n\r\n","description":"","footnote":"\r\n( 1 ) از « وبنا بر أول » تا « ذا ، زائده است » در حاشية نوشته شده است وامضاء « منه » نيز دارد .\r\n( 2 ) وسط آيهء 32 سورهء مباركهء « يونس » وتمام آن اين است  « فَذلِكُمُ اللَّهُ رَبُّكُمُ الْحَقُّ فَما ذا بَعْدَ الْحَقِّ إِلَّا الضَّلالُ فَأَنَّى تُصْرَفُونَ »  .\r\n","page_name":" 83 ","page_number":87},
  {"content":"\r\n\r\nنشوند ، يا در هم آميختن تفاصيل احكام بعنوانى كه از يكديگر ممتاز بگردند وزشتى آنها ظاهرست ، و « لبس » بمعنى مخلوط شدن تاريكى نيز آمده وبنا بر اين معنى بر قياس سابق اينست كه ايضاح كلام يا احكام بايد زيرا كه نيست بعد از تجاوز از آن مگر اختلاط تاريكى جهالت وگمراهى ، وبر هر تقدير ممكن است كه مراد همان مضمون فقرهء سابق سابق باشد واين كه ملازمت حق بايد . زيرا كه نيست بعد از حقّ كه حق تعالى ايضاح آن كرده وروشن نموده مگر مخلوط كردن گمراهى بآن وتصوير آن بصورت آن ، يا اختلاط تاريكى گمراهى .\r\n\r\n9614 ما من جهاد أفضل من جهاد النّفس .\r\nنيست هيچ جهادي افزون مرتبه‌تر از جهاد با نفس خود چنانكه مكرّر مذكور شد .\r\n\r\n9615 ما قدّمت من دنياك فلنفسك ، وما أخرت منها فللعدو .\r\nآنچه پيش فرستى از دنياي خود پس از براي نفس توست ، وآنچه پس اندازى از آن پس از براي دشمنست ، « بودن آنچه پس اندازد از براي دشمن » يا باعتبار اينست كه گاهى بدشمن مىرسد ، ويا باعتبار اين كه دشمنان أو از شيطان وغير أو مسرور مىشوند بآن كه أو بهرهء از آن نبرد وحساب وكتاب آن با أو باشد .\r\n\r\n9616 ما قال النّاس لشيء طوبى الّا وقد خبأ له الدّهر يوم سوء .\r\nنگفته‌اند مردم از براي چيزى « خوشا » مگر اين كه وبتحقيق پنهان كرده باشد از براي آن روزگار روز بدى ، مراد اينست كه هيچ نعمتي از دنيا نيست كه آميخته بألمى نباشد حتّى اين كه هر حالي را كه كسى خوش يابد وگويد كه : خوشا ، اين نمىشود كه روزگار در برابر آن روز بدى از براي أو پنهان نكرده باشد كه بآن برسد وتلافى آن فرح وشادى بشود .\r\n\r\n","description":"","footnote":"","page_name":" 84 ","page_number":88},
  {"content":"\r\n\r\n\r\n9617 ما مزح امرء مزحة الّا مجّ من عقله مجّة .\r\nمزاح نكند هيچ مردى مزاحى را مگر اين كه بيرون كند از دهن خود از عقل خود مجّهء يعنى بقدر آب دهن كه يك بار از دهن بيرون اندازد ، مراد مذمّت مزاح است واين كه هر مزاحى كه كسى بكند نمىشود قدرى باعث نقصان عقل أو نباشد و « بيرون كردن عقل از دهن » استعاره است از براي ناقص كردن آن بنا بر تشبيه آن بآب دهن كه يك مجّه از آن بيرون اندازد ، وپوشيده نيست كه هيچ حكمي نيست كه تخصيصى نداشته باشد يا مشروط بشرايطى نباشد كه بي يكى از آنها حكم چنان نباشد وبنا بر اين اين منافاة ندارد با آنچه مشهورست كه آن حضرت صلوات اللّه وسلامه عليه گاهى مزاح مىفرموده‌اند چه مىتواند بود كه آن مزاحها باعتبار جهت حسنى كه در آنها بوده تخصيصى داده باشد حكم مذكور را ، يا شرايط زشتى وضرر مزاح در آنها نبوده باشد واللّه تعالى يعلم .\r\n\r\n9618 ما التذّ أحد من الدّنيا لذّة الّا كانت له يوم القيامة غصّة .\r\nلذّت نبرد هيچ كس از دنيا لذّتى مگر اين كه بوده باشد آن از براي أو روز قيامت غصّهء ، واين باعتبار اينست كه أكثر لذّتهاى دنيا بي وزر ووبالى نباشد وآن لذّتى كه شائبهء آنها در آن نباشد ممكن است كه غصّه بر آن باعتبار اين باشد كه در قيامت بر أو ظاهر شود كه اگر آن لذّت را نمىبرد در قيامت بعوض آن نعمتي مىيافت بهتر از آن پس غصّهء أو بر فوت آن باشد .\r\n\r\n9619 ما زاد في الدّنيا نقص في الآخرة .\r\nآنچه زياد كرده در دنيا كم كرده در آخرت .\r\n\r\n9620 ما نقص في الدّنيا زاد في الآخرة .\r\nآنچه كم كرده در دنيا زياد كرده در آخرت ، از آنچه در شرح فقرهء سابق سابق\r\n\r\n","description":"","footnote":"","page_name":" 85 ","page_number":89},
  {"content":"\r\n\r\nمذكور شد توجيه اين دو فقرهء مباركه ظاهر مىشود وحاجت اعاده وبيان نيست .\r\n\r\n9621 ما أقرب الرّاحة من التّعب .\r\nچه نزديكست راحت از تعب ، يعنى تعبى كه در دنبال آن باشد .\r\n\r\n9622 ما أجلب الحرص للنّصب .\r\nچه كشنده است حرص مر تعب را .\r\n\r\n9623 ما أقرب النّعيم من البؤس .\r\nچه نزديكست نعمت بسختى حاجت ، يعنى بسختى حاجتي كه در دنبال آن باشد ، يا بسختى حاجتي كه اگر شكر آن نعمت نكند مبدّل شود بآن .\r\n\r\n9624 ما أقرب السعود من النّحوس .\r\nچه نزديكست سعادتها بنحوستها ، مراد نزديكى دولت دنياست بنكبت آن بتغيير يافتن بآن بالفعل ، يا باين كه اگر رعايت آن دولت نشود وشكر آن بعمل نيايد مبدّل شود بآن .\r\n\r\n9625 ما أخسر من ليس له في الآخرة نصيب .\r\nچه زيانكارست كسى كه نبوده باشد أو را در آخرت بهرهء .\r\n\r\n9626 ما أشجع البرىء وأجبن المريب .\r\nچه دليرست بيگناه وترسناكست صاحب شكّ ، مراد اينست كه هر گاه كسى در امرى بيگناه باشد أو دليرست در حرف زدن در آن باب ، واز دليرى أو بيگناهى أو را مىتوان يافت ، وكسى كه صاحب شكّ باشد يعنى شكّى در خود داشته باشد يعنى در آن باب گناهى داشته باشد وبآن اعتبار أو را شكّى باشد\r\n\r\n","description":"","footnote":"","page_name":" 86 ","page_number":90},
  {"content":"\r\n\r\nدر خود واحتمال دهد كه پى برده باشند بآن ، أو ترسناك ميباشد واز ترسناكى أو در سخن گفتن استنباط گنهكارى أو مىتوان كرد ، وممكن است كه غرض مجرّد ترغيب در بيگناهى باشد در هر باب تا هميشه دلير باشد وشكّ زده وترسناك نباشد .\r\n\r\n9627 ما كان اللَّه سبحانه ليضلّ أحدا وليس اللَّه بظلّام للعبيد .\r\nنيست خداى سبحانه چنين كه گمراه كند كسى را ونيست خدا بسيار ظلم كننده براي بندگان ، مراد اينست كه حق تعالى هيچ كس را گمراه نمىكند بلكه دليل وراهنما از براي هر كس تعيين كرده بنصب پيغمبران وائمّه حق در هر عصر وزمان ، پس هر كه گمراه مىشود خود أو خود را گمراه كرده بترك متابعت ايشان ، يا دانسته بسبب خواهشها وهواها ، ويا ندانسته بسبب تقصير در سعى وطلب راه حق واعتماد در آن بر مجرّد دين پدران يا أمثال آن ، ونيست خدا بسيار ظلم كننده براي بندگان ، اقتباس شده از قرآن مجيد از براي اشاره باين كه اگر أو گمراه كند كسى را وبا وجود اين عذاب كند أو را بر آن ، اين نهايت ظلم است بر أو وحق تعالى منزّه است از آن ، اگر كسى گويد كه : حق تعالى منزّه است از ظلم ، قليل آن وكثير آن ، پس تخصيص نفى ببسيار از آن در آيهء كريمه چه وجه مىتواند داشت ؟\r\nجواب گوئيم كه : تخصيص مذكور دو وجه مىتواند داشت ، يكى اين كه حق تعالى هر صفتي كه داشته باشد بايد كه كمال آن را داشته باشد چنانكه در علم وقدرت ورحم كمال آنها را دارد پس اگر - نعوذ باللَّه - ظالم مىبود بايست كه كمال آن را نيز داشته باشد پس وجه تخصيص آن بنفي اشاره باين معنى مىتواند بود . دويم اين كه حق تعالى با وجود كمال قدرت وتوانائى أو بر هر چيز وعدم احتياج بچيزى از هيچ راه اگر - نعوذ باللَّه - اندك ظلمي كند ، آن هر چند كم واندك باشد از آن ذات با آن صفات كمال ظلم خواهد بود پس وجه تخصيص مذكور اشاره باين معنى\r\n\r\n","description":"","footnote":"","page_name":" 87 ","page_number":91},
  {"content":"\r\n\r\nنيز مىتواند شد « 1 » .\r\n\r\n9628 ما كان اللَّه سبحانه ليفتح على أحد باب الشّكر ويغلق عليه باب المزيد .\r\nنيست خداى سبحانه چنين كه بگشايد بر كسى در شكر را وببندد بر أو در زيادتى را ، يعنى حق تعالى چنين نيست كه كسى را توفيق شكر بدهد وأو شكر أو كند وحق تعالى در زيادتى نعمت را بر روى أو ببندد بلكه البتة هر كه شكر أو كند در زيادتى نعمت را بر روى أو بگشايد .\r\n\r\n9629 ما زالت عنكم نعمة ولا غضارة عيش الّا بذنوب اجترحتموها وما اللَّه بظلّام للعبيد .\r\nزايل نشده از شما نعمتي ونه خوشى زندگانيى مگر بسبب گناهانى كه كسب كرده باشيد آنها را ، ونيست خدا بسيار ظلم كننده از براي بندگان ، اقتباس آيهء كريمه جهت اشاره باينست كه اگر بي گناهى از جانب ايشان ، نعمت ايشان وخوشى زندگانى ايشان زايل شود با كمال جود وكرم حق تعالى ، اين ظلمي است بر ايشان وحق تعالى منزّه است از آن .\r\n\r\n9630 ما أنزل الموت منزله من عدّ غدا من أجله .\r\n\r\n\r\n","description":"","footnote":"\r\n( 1 ) اصحّ اين است كه « ظلّام » در اين قبيل موارد صيغهء نسبت است ، سيوطى در البهجة المرضيّة در شرح اين بيت ابن مالك .\r\n « ومع فاعل وفعّال فعل * في نسب أغنى عن اليا فقبل » \r\nگفته : « كقولهم : لابن ، وتمّار ، وطعم ، اى صاحب لمن وتمر وطعم ، وليس في هذين الوزنين معنى المبالغة الموضوعين له وخرّج عليه قوله تعالى : بظلّام للعبيد ، أي بذى ظلم » .\r\n","page_name":" 88 ","page_number":92},
  {"content":"\r\n\r\nفرود نياورده مرگ را در جايگاه خود هر كه شمرده باشد فردا را از اجل خود ، يعنى زمان حيات خود ، مراد اينست كه آدمي بايد كه رعايت مرگ چنان بكند كه هر لحظه احتمال قدوم آن بدهد وتهيّهء آن را گرفته باشد حتّى اين كه اگر كسى فردائى را از مدّت حيات خود شمارد ومنتظر مرگ نباشد در آن ، مرگ را در جايگاه خود فرود نياورده وتقصير كرده در رعايت احترام أو .\r\n\r\n9631 ما آمن بما حرّمه القرآن من استحلّه .\r\nايمان نياورده به آن چه حرام گردانيده آن را قرآن كسى كه حلال شمرده آن را ، پوشيده نيست كه اين بحسب ظاهر كلام مفيدى نباشد چه ظاهرست كه كسى كه حلال شمرد آنچه را قرآن مجيد حرام گردانيده ايمان نياورده بآن تحريم قرآن ، وممكن است كه مراد به « من استحلّه » اين نباشد كه حلال شمرده ، يعنى اعتقاد حلّيّت آن داشته باشد بلكه اين كه مرتكب آن گردد پس گويا حلال ميداند آن را وبنا بر اين معنى اين خواهد بود كه ايمان نياورده به آن چه قرآن مجيد حرام گردانيده كسى كه مرتكب آن گردد يعنى اين مجرّد فسق نيست بلكه عدم ايمان بقرآنست وبنا بر اين بايد كه بر نفى ايمان كامل حمل شود ، وممكن است كه از عبارت چيزى در نسخهء أصل افتاده باشد وعبارت چنين باشد : « ما آمن بما حرّمه القرآن من لم يستحلّ ما استحلّه » وترجمه اين باشد كه « ايمان نياورده به آن چه حرام گردانيده قرآن كسى كه حلال نشمرد آنچه را قرآن حلال شمرده » ومراد اين باشد كه ايمان بقرآن كسى دارد كه همهء حرام وحلال آن را بهمان نحو حرام وحلال داند وكسى كه بعضي حلالهاى آن را حلال نداند مثل آن كس كه منع كرد از بسيارى از حلالهاى قرآن مثل متعهء نساء ، ومتعهء حجّ ، ومغالاة در مهر ، پس أو أصلا ايمان بقرآن ندارد وحرامهاى آن را هم در واقع حرام نداند هر چند\r\n\r\n","description":"","footnote":"","page_name":" 89 ","page_number":93},
  {"content":"\r\n\r\nاظهار نكند زيرا كه با وجود ايمان بآن انكار بعضي از احكام آن معقول نمىشود واللَّه تعالى يعلم .\r\n\r\n9632 ما أعظم المصيبة في الدّنيا مع عظم الفاقة غدا .\r\nچه بزرگست ماتم در دنيا با وجود درويشى بزرگ در آخرت ، مراد اينست كه ماتم در دنيا با وجود اجر وثواب در آخرت در حقيقت ماتم نيست ماتم بزرگ ماتم دنياست با وجود تهيدستى در آخرت كه آن درويشى بزرگست .\r\n\r\n9633 ما نلت من دنياك فلا تكثير به فرحا ، وما فاتك منها فلا تأس عليه حزنا .\r\nآنچه برسى بآن از دنياي خود پس بسيار مكن بآن شادى را ، وآنچه فوت شود ترا از آن پس اندوهناك مشو بر آن اندوهى .\r\n\r\n9634 ما أكلته راح وما أطعمته فاح .\r\nآنچه خوردى آنرا رفت ، وآنچه خورانيدى آنرا پهن شد بوى خوش آن .\r\n\r\n9635 ما لي أراكم اشباحا بلا أرواح ، وأرواحا بلا فلاح ، ونسّاكا بلا صلاح ، وتجّارا بلا أرباح .\r\nچيست مرا كه مىبينم شما را صورتي چند بي روحها ، وروحي چند بي رستگارى ، وعبادت كنندهء چند بي صلاح ، وبازرگانى چند بي سودها ، غرض تشنيع بر جمعى از أصحاب خود بوده باين كه چيست مرا كه مىبينم شما را چنين وچنان يعنى چرا شما چنينيد كه من شما را چنين مىبينم . . . ؟ ! نهايت باين عبارت تعبير شده [ جهت 
  ] اشاره باين كه معقول نيست كه شما چنين باشيد ونمىدانم كه مرا چه شده كه شما را چنين مىبينم « صورتي چند بي روحها » يعنى بي جان باعتبار اين كه اثر خيرى بر ايشان مترتّب نمىشده پس گويا بي جان بوده‌اند ، و « روحي چند » يعنى مىبينم شما را\r\n\r\n","description":"","footnote":"","page_name":" 90 ","page_number":94},
  {"content":"\r\n\r\nصورتي چند بي جان يا جاندارى چند بي فيروزى ورستگارى ، پس اين وأو بمعنى « أو » است ، يا اين كه يك بار چنان مىبينم ويك بار چنين مىبينم ، وباقي كلام ظاهرست ومحتاج ببيان نيست .\r\n\r\n9636 ما لا ينبغي أن تفعله في الجهر فلا تفعله في السّرّ .\r\nچيزى كه سزاوار نباشد كه بكنى آن را در آشكار پس مكن آن را در نهان يعنى هر كار بدى را كه در آشكار نكنى باعتبار شرم از مردم پس در نهان نيز مكن وشرم كن از خدا كه حاضرست در همه جا .\r\n\r\n9637 ما أسرع السّاعات في الايّام ، وأسرع الأيّام في الشّهور ، وأسرع الشّهور في السّنة ، وأسرع السّنة في العمر .\r\nچه شتاب ميكند ساعتها در روزها ، وشتاب ميكند روزها در ماهها ، وشتاب ميكند ماهها در سال ، وشتاب ميكند سال در عمر ، غرض اينست كه عمر در نهايت شتاب مىگذرد پس در تهيّه گرفتن از براي رفتن نيز شتاب بايد كرد وتأخير نبايد كرد وچندان باكى از شدّت وسختى عيش آن نبايد داشت وبرفاهيت وسعت آن نيز چندان شاد نبايد بود .\r\n\r\n9638 ما أنفع الموت لمن أشعر الايمان والتّقوى قلبه .\r\nچه سودمندست مرگ از براي كسى كه فرو گيرد بايمان وپرهيزگارى دل خود را ، وممكن است كه ترجمه اين باشد كه : از براي كسى كه بگرداند ايمان وپرهيزگارى را شعار دل خود يعنى بمنزلهء جامهء ملاصق آن ، وممكن است كه « أشعر » بصيغهء مجهول خوانده شود و « قلبه » بضمّ باء وترجمه اين باشد : از براي كسى كه بچسبد ايمان وپرهيزگارى بدل أو ، وحاصل هر سه يكيست .\r\n\r\n","description":"","footnote":"","page_name":" 91 ","page_number":95},
  {"content":"\r\n\r\n\r\n9639 ما أخلق من عرف ربّه أن يعترف بذنبه .\r\nچه سزاوارست كسى كه شناخته باشد پروردگار خود را باين كه اعتراف كند بگناه خود ، يا اين كه چه سزاوارست كسى كه شناخته باشد پروردگار خود را اين كه اعتراف كند بگناه خود ، زيرا كه كسى كه شناخته باشد أو را ميداند كه هيچ چيز پنهان نيست از أو وأو آگاهست بر همه ، وبا وجود آن از غايت فضل وجود اعتراف بگناه را با وجود اطلاع بر آن وسيله وبهانهء بخشايش آن گردانيده پس با وجود اينها كسى چرا اعتراف بگناهان خود در آن درگاه نكند . . . !\r\n\r\n9640 ما خير دار تنقض نقض البناء وعمر يفنى فناء الزّاد .\r\nچيست خير سرائى كه خراب شود مانند خراب شدن عمارت ساخته شده ، وعمرى كه فانى شود مانند فانى شدن توشه ، تشبيه شده فانى شدن عمر بفانى شدن توشه كه روز بروز كم مىشود تا در اندك وقتي بالكليّه فانى شود ، واين استفهام انكاريست ومراد اينست كه چنين سرا وعمرى را خيرى نباشد ، خير از براي سراى آخرتست كه خرابى را بآن راهى نيست واز براي عمر در آن سراست كه جاويد وپاينده است .\r\n\r\n9641 ما أعظم حلم اللَّه سبحانه عن أهل العناد ، وما أكثر عفوه عن مسر في العباد .\r\nچه عظيمست حلم خداى سبحانه از أهل عناد ، وبسيارست در گذشتن أو از اسراف كنندگان بندگان ، غرض اظهار تعجّب است از عظمت حلم وبردبارى حق تعالى از جمعى كه أهل عناد ودشمنى با اويند ومستحقّ آن حلم وبردبارى نيستند ، وهمچنين از بسيارى عفو ودر گذشتن أو از بندگانى كه از حدّ تجاوز كرده‌اند در گناه وعصيان ، واستحقاق عفو وغفران ندارند .\r\n\r\n","description":"","footnote":"","page_name":" 92 ","page_number":96},
  {"content":"\r\n\r\n\r\n9642 ما أبعد الخير ممّن همّته بطنه وفرجه .\r\nچه دورست خير از كسى كه عزم وهمّت أو شكم أو وفرج أو باشد يعنى عزم أو مقصور بر آنها باشد ودر غم تهيّه وتدارك آخرت نباشد ، يا اين كه اهتمامى به آنها داشته باشد چه همين نشان دورى خيرست از آن كسى كه خير نزديك باشد باو [ واو 
  ] اهتمام واعتنائى نمىدارد به آنها .\r\n\r\n9643 ما أعمى النّفس الطّامعة عن العقبى الفاجعة .\r\nچه كورست نفس طمع كننده از عاقبت درد آورنده ، غرض اظهار تعجّب است از نهايت كورى نفسي كه طمع كننده در دنيا باشد از عاقبت درد آورنده كه جهنّم وعذابهاى آن باشد ، واين كه تا كسى نهايت كورى از آن نداشته باشد طمع در دنيا كه بآن عاقبت مىكشد نكند .\r\n\r\n9644 ما الانسان لولا اللّسان الّا صورة ممثّلة أو بهيمة مهملة .\r\nنيست آدمي اگر نباشد زبان مگر صورتي كشيده شده يا جانورى واگذاشته شده ، مراد ترغيب آدميست در اهتمام در اصلاح زبان خود ، واين كه امتياز آدمي به آنست ، واگر آن نباشد بمنزله صورتيست كشيده شده يا جانور جنبندهء كه مهمل واگذاشته شده باشد وتربيتى نيافته باشد .\r\n\r\n9645 ما أصدق الانسان على نفسه وأىّ دليل عليه كفعله .\r\nچه راستگوست آدمي بر نفس خود ، وكدام دليلست بر أو مانند كار أو ، غرض اينست كه خوبى وبدى آدمي را از افعال واعمال أو مىتوان يافت وآنها عجب گواهى راستند ودليلي بر آن مانند آنها نباشد .\r\n\r\n9646 ما أعظم الّلهم ما نرى من خلقك ، وما أصغر عظيمه في جنب ما غاب عنّا من قدرتك .\r\n\r\n","description":"","footnote":"","page_name":" 93 ","page_number":97},
  {"content":"\r\n\r\nچه بزرگست خداوندا آنچه مىبينيم ما از خلق تو ، وچه كوچكست بزرگ آن در پهلوى آنچه پنهانست از ما از قدرت تو ، مراد اظهار تعجّب است از بزرگى آنچه ما مىبينيم از مخلوقات خدا ، وبا وجود آن از كوچكى بزرگ آنها در جنب آنچه پنهانست از ما از قدرت أو ، يعنى از مخلوقات عوالم ديگر كه نمىبينيم ، نهايت بوصف دانسته‌ايم ، يا اين كه از آنچه پنهانست از ما از قدرت تو يعنى از آنچه نمىبينيم ، نهايت مىدانيم كه قدرت بر آن دارى هر چند بوجود نيامده باشد .\r\n\r\n9647 ما أهول الّلهمّ ما نشاهده من ملكوتك ، وما أحقر ذلك فيما غاب عنّا من عظيم سلطانك .\r\nچه هولناكست خداوندا آنچه مشاهده مىكنيم ما از پادشاهى تو ، وچه حقيرست آن در جنب آنچه پنهانست از ما از سلطنت بزرگ تو ، اين نيز نزديك بمضمون فقرهء سابقست .\r\n\r\n9648 ما أحسن بالانسان أن يصبر عمّا يشتهى .\r\nچه نيكوست بآدمى اين كه صبر كند از آنچه خواهش آن داشته باشد .\r\n\r\n9649 ما أحسن بالانسان أن لا يشتهى ما لا ينبغي .\r\nچه نيكوست بآدمى اين كه نخواهد آنچه را سزاوار نباشد .\r\n\r\n9650 ما أخذ اللَّه سبحانه على الجاهل أن يتعلّم حتّى أخذ على العالم أن يعلّم .\r\nفرا نگرفته خداى سبحانه بر جاهل اين كه بياموزد تا اين كه فرا گرفته بر عالم اين كه بياموزاند ، يعنى حق تعالى اوّلا تعليم را بر عالم واجب كرده وبعد از آن تعلّم را بر جاهل ، يا اين كه در روز ألست يا بتوسّط پيغمبران اوّلا آن عهد وپيمان را\r\n\r\n","description":"","footnote":"","page_name":" 94 ","page_number":98},
  {"content":"\r\n\r\nاز عالم گرفته بعد از آن اين عهد وپيمان را از جاهل .\r\n\r\n9651 ما أفاد العلم من لم يفهم ، ولا نفع الحلم من لم يحلم .\r\nنبخشد علم را كسى كه نفهميده باشد ، ونفع نرساند حلم را كسى كه حليم نباشد ، يعنى چنانكه تا كسى خود چيزى را نفهميده باشد نتواند كه علم آن را افاده كند بديگرى ، يعنى ببخشد باو وأو را عالم گرداند بآن ، همچنان تا كسى خود حليم وبردبار نشده باشد نتواند كه نفع رساند حلم وبردبارى را بديگرى ، يعنى نتواند كه بموعظه ونصيحت ديگرى را حليم وبردبار گرداند وموعظه ونصيحت أو سود ندهد .\r\n\r\n9652 ما بالكم تفرحون باليسير من الدّنيا تدركونه ، ولا يحزنكم الكثير من الآخرة تحرمونه .\r\nچيست حال شما كه شادمان مىگرديد باندكى از دنيا كه دريابيد آنرا ، واندوهناك نمىگرداند شما را بسيارى از آخرت كه محروم شويد آنرا . غرض اظهار تعجّب است از حال أكثر مردم كه چنين باشند .\r\n\r\n9653 ما لكم تؤمّلون ما لا تدركونه ، وتجمعون ما لا تأكلونه ، وتبنون ما لا تسكنونه .\r\nچيست شما را كه اميد مىداريد آنچه را كه در نمىيابيد آن را ، وفرآهم مىآوريد آنچه را كه نمىخوريد آن را ، وبنا مىكنيد آنچه را كه ساكن نمىگرديد در آن ، غرض اظهار تعجّب است از حال أكثر مردم كه چنين باشند .\r\n\r\n9654 ما الدّنيا غرّتك ولكن بها اغتررت .\r\nنيست دنيا چنين كه فريب داده باشد ترا بلكه بآن فريب خوردهء تو ، غرض\r\n\r\n","description":"","footnote":"","page_name":" 95 ","page_number":99},
  {"content":"\r\n\r\nردّ سخن جمعيست كه عذر مىگويند كه دنيا ما را فريب داد ، باين كه : دنيا چنين نيست كه مضطرّ سازد كسى را در فريب خوردن ، هر كه فريب آن را نخورد أو نمىتواند أو را فريب دهد ، پس كسى كه فريب دنيا خورد گناه اوست كه فريب آن خورده نه گناه دنيا كه فريب داده آن را .\r\n\r\n9655 ما العاجلّة خدعتك ولكن بها انخدعت .\r\nنيست عاجله يعنى دنيا چنين كه مكر كرده باشد با تو بلكه تو بآن مكر پذيرفتهء ، اين هم مضمون فقرهء سابق وتأكيد آنست .\r\n\r\n9656 ما أقلّ الثقة المؤتمن وأكثر الخوّان .\r\nچه كمست معتمد امين وبسيارست خيانت كننده ، مراد اظهار كمي آن وبسيارى اينست وتعجّب از آن .\r\n\r\n9657 ما أكثر الاخوان عند الجفان ، وأقلّهم عند عادثات الزّمان .\r\nچه بسيارست برادران نزد كاسه‌ها ، وكم است نزد حوادث روزگار ، مراد اظهار بسيارى برادرانست در وقتي كه كسى آشى داشته باشد وكمي آن نزد حوادث روزگار كه أو را فقير ودرويش گردانيده باشد تا اين كه آدمي بر برادرى آن برادران اعتماد نكند وكسى را كه در اين وقت برادرى كند بر أو اعتماد نمايد .\r\n\r\n9658 ما حمل الرّجل حملا أثقل من المروّة .\r\nبر نداشته مرد بارى سنگينتر از مروّت ، يعنى آدميّت ، غرض اشاره بدشوارى بجا آوردن لوازم آنست .\r\n\r\n9659 ما تزيّن الانسان بزينة أجمل من الفتوّه .\r\n\r\n","description":"","footnote":"","page_name":" 96 ","page_number":100},
  {"content":"\r\n\r\nآرايش نيافته آدمي بزينتى زيباتر از جوانمردى .\r\n\r\n9660 ما أحسن بالانسان أن يقنع بالقليل ويجود بالجزيل .\r\nچه نيكوست بآدمى اين كه قناعت كند باندك وبخشش كند ببسيار .\r\n\r\n9661 ما أقبح بالانسان باطنا عليلا وظاهرا جميلا .\r\nچه زشت است بآدمى باطني بيمار وظاهري زيبا .\r\n\r\n9662 ما أهمّنى ذنب أمهلت فيه حتّى أصلّى ركعتين .\r\nغمناك نمىسازد مرا گناهى كه مهلت داده شوم در آن تا اين كه بگزارم دو ركعت نماز ، مراد اينست مرا كه نماز كفّارهء گناهان مىشود پس كسى كه گناهى بكند اگر اين قدر مهلت يابد كه بعد از آن دو ركعت نماز كند چندان غمناك از آن گناه نباشد اميد آنست كه آن نماز كفّارهء آن شده باشد ، اندوه زياد بر گناهى بايد كه بعد از آن توفيق نماز نيابد .\r\nپوشيده نيست كه نسبت دادن اين معنى بخود بر فرض وتقدير وقوع گناهيست از أو مانند ساير رعيّت ، ولازم نيست كه اين معنى تحقّق تواند يافت ، با اين كه نسبت چيزى بخود در جائى كه غرض نسبت بديگران باشد در كلام عرب متعارف وشايعست .\r\n\r\n9663 ما أقبح بالانسان أن يكون ذا وجهين .\r\nچه زشت است بآدمى اين كه بوده باشد صاحب دو رو ، يعنى نفاق كند با مردم ، وظاهر وباطن أو موافق نباشد ، يا در حضور وغيبت كسى مخالف باشد .\r\n\r\n9664 ما لابن آدم والفخر واوّله نطفة وآخره جيفة ، لا يرزق نفسه ولا يدفع حتفه .\r\n\r\n","description":"","footnote":"","page_name":" 97 ","page_number":101},
  {"content":"\r\n\r\nچيست از براي پسر آدم با فخر كردن يعنى نسبتي ندارد باو وحال آنكه اوّل أو نطفه است كه آبيست گنديده وآخر أو مرداريست وروزى ندهد نفس خود را ودفع نكند مرگ خود را ، يعنى فخر كردن با وجود اين مراتب بسيار قبيح وزشت است .\r\n\r\n9665 ما قصمّ ظهري الّا رجلان عالم متهتّك وجاهل متنسّك ، هذا ينفر عن حقّه بهتكه ، وهذا يدعو إلى باطله بنسكه .\r\nنشكسته است پشت مرا مگر دو مرد ، عالمي بيباك وجاهلي عبادت كننده ، آن رم مىدهد از حقّ خود بسبب بىباكى خود واين مىخواند بباطل خود بسبب عبادت خود ، مراد به « عالم بيباك » عالميست كه باكى نداشته باشد از گناه وهتك عرض خود ، ومراد به « حقّى كه رم مىدهد از آن » علم اوست كه حقّ است ومردم را رم مىدهد از آن باعتبار اين كه مىگويند كه اگر علم خوب مىبود أو چنين بيباك ونا مقيّد نمىبود ، ومراد به « باطلى كه آن جاهل مىخواند بآن » جهل اوست كه باطلست ومردم رغبت ميكنند بآن بسبب عبادتي كه مىبينند در أو .\r\n\r\n9666 ما لابن آدم والعجب واوّله نطفة مذرة وآخره جيفة قذرة وهو بين ذلك يحمل العذرة .\r\nچيست از براي پسر آدم با خودبينى ، يعنى نسبتي ندارد با أو وحال آنكه اوّل أو نطفه‌ايست فاسد وآخر أو مرداريست گنديده ، وأو در ميان اين دو حال بر مىدارد عذره را يعنى فضلهء خود را كه هميشه با خود دارد .\r\n\r\n9667 ما شيء من معصية اللَّه سبحانه يأتي الّا في شهوة .\r\nنيست چيزى از معصيت ونافرمانى خدا چنين كه بيايد مگر در شهوت ، يعنى\r\n\r\n","description":"","footnote":"","page_name":" 98 ","page_number":102},
  {"content":"\r\n\r\nخواهش وميل نفس بآن .\r\n\r\n9668 ما من شيء من طاعة اللَّه سبحانه يأتي الّا في كره .\r\nنيست چيزى از طاعت وفرمانبردارى خداى سبحانه چنين كه بيايد مگر در كراهتى يعنى مشقّت واباى نفس از آن ، وظاهر اينست كه غرض از اين دو فقرهء مباركه تغيير وسرزنش آدمي باشد با اين كه هر معصيتي را از روى شهوت وخواهشى ميكند وهر طاعتي را از روى كراهت وناخوشى ، يا اشاره باشد بعلّت ترتّب ثواب بر ترك معاصي وفعل طاعات .\r\n\r\n9669 ما قضى اللَّه سبحانه على عبد قضاء فرضى به الّا كانت الخيرة له فيه .\r\nحكم نكرده خداى سبحانه بر بندهء حكمي پس راضى باشد بآن مگر اين كه بوده باشد خير از براي أو در آن ، يعنى هر چه حق تعالى از براي هر بندهء تقدير كرده هر گاه راضى شود بآن البتّه خير أو در آن باشد .\r\n\r\n9670 ما أعطى اللَّه سبحانه العبد شيئا من خير الدّنيا والآخرة الّا بحسن خلقه وحسن نيّته .\r\nنبخشيده خداى سبحانه بنده را چيزى از خير دنيا وآخرت مگر با نيكوئى خوى أو ونيكوئى نيّت وقصد أو ، يعنى تا يكى از آن نيكوئيها با بنده نباشد حق تعالى هيچ خيرى از خيرات دنيا وآخرت باو عطا نكند .\r\n\r\n9671 ما دفع اللَّه سبحانه عن المؤمن شيئا من بلاء الدّنيا وعذاب الآخرة الّا برضاه بقضائه وحسن صبره على بلائه .\r\n\r\n","description":"","footnote":"","page_name":" 99 ","page_number":103},
  {"content":"\r\n\r\nدفع نكند خداى سبحانه از مؤمن چيزى از بلاى دنيا وعذاب آخرت را مگر بسبب خشنودى أو بقاضى خدا ونيكوئى صبر أو بر بلاى أو ، يعنى بلائي كه از جانب خدا باشد ، وممكن است مراد به « أو » در آخر نيز همان مؤمن باشد يعنى صبر أو بر بلائي كه وارد شود بر أو « 1 » .\r\n\r\n9672 ما تواخى قوم على غير ذات اللَّه سبحانه الّا كانت أخوّتهم عليهم ترة يوم العرض على اللَّه سبحانه .\r\nبرادر يكديگر نشده هيچ قومي بر غير راه خداى سبحانه مگر اين كه بوده باشد برادرى ايشان برايشان نقصى روز عرض بر خداى سبحانه ، يعنى بردارى ايشان سبب نقص مراتب وكمي بهره‌هاى ايشان مىگردد در آن روز بخلاف برادرى كه در راه خدا باشد كه سبب بلندى مرتبه وزيادتى اجر وثواب مىگردد در آن روز .\r\n\r\n9673 ما أحسن تواضع الأغنياء للفقراء طلبا لما عند اللَّه سبحانه . وما أحسن تيه الفقراء على الأغنياء اتّكالا على اللَّه سبحانه .\r\nچه نيكوست فروتنى توانگران از براي درويشان براي طلب آنچه نزد خداى سبحانه است ، يعنى از اجر وثواب آن ، وچه نيكوست تكبّر كردن درويشان بر توانگرى از روى اعتماد بر خداى سبحانه ، وواگذاشتن أمور خود باو .\r\n\r\n9674 ما توسّل أحد الىّ بوسيلة أجلّ عندي من يد سبقت منّى اليه لا ربّيها عنده باتباعها أختها فأنّ منع الأواخر يقطع شكر الأوائل .\r\nوسيلهء نجسته كسى بسوى من وسيلهء كه بوده باشد بزرگتر نزد من از نعمتي كه پيشى گرفته باشد از من بسوى أو تا اين كه تربيت نمايم آن نعمت را نزد أو\r\n\r\n\r\n","description":"","footnote":"\r\n( 1 ) يعنى ضمير « بلائه » بلفظ « المؤمن » برگردد وبر فرض اوّل بلفظ « اللَّه » بر مىگردد .\r\n","page_name":" 100 ","page_number":104},
  {"content":"\r\n\r\nباين كه در پى آن كنم خواهر آن را يعنى تاى آن را ، پس بدرستى كه منع كردن آخرها قطع ميكند شكر اوّلها را ، مراد ترغيب در اينست كه كسى كه احسانى بكسى كرده باشد قطع احسان باو نكند وآن را مستمرّ دارد تا اين كه شكر أو ودعاى أو قطع نشود وشكر نعمت سابق ولاحق هر دو بكند واگر ترك احسان باو بشود در آخر أو قطع شكر نعمت اوّل نيز بكند پس احسان باو سبب شكر بر آن وتجديد شكر نعمت سابق نيز مىشود پس هر كه در سابق نعمتي باو داده شده باشد اين وسيلهء خويشست از براي أو از براي طلب إحسان ديگر حتّى اين كه فرموده‌اند كه : وسيلهء بزرگتر از اين نيست نزد من .\r\n\r\n9675 ما يمنع أحدكم أن يلقى أخاه بما يكره من عيبه الّا مخافة أن يلقاه بمثله ، قد تصافيتم على حبّ العاجل ورفض الآجل .\r\nمنع نمىكند هيچ يك از شما را اين كه برخورد برادر خود را به آن چه ناخوش مىدارد از عيب أو مگر ترس اين كه أو نيز ملاقاة كند أو را بمثل آن بتحقيق كه صاف شده‌ايد با يكديگر بر دوستى دنيا وترك آخرت ، مراد ترغيب در اينست كه كسى كه در برادر مؤمن خود عيبى ببيند كه ناخوش دارد آن را اظهار كند آن را باو تا أو زايل كند آن را از خود ، وفرموده كه شما كه اين را نمىكنيد مانع ديگر نداريد از اين مگر ترس اين كه هر گاه يكى از شما چنين كند با برادر خود أو نيز چنين كند با أو وعيب أو را باو اظهار كند وأو خود راضى نيست بآن ، پس همه با يكديگر صلح كرده‌ايد بر دوستى دنيا واين كه مكروهى در دنيا بيكديگر نرسانيد وترك كرده‌ايد آخرت را وباكى نداريد از اين كه عيبهاى شما كه باعث زيان آخرت شما باشد در شما بماند واصلاح آنها نكنيد .\r\n\r\n9676 ما أطال أحد الأمل إلّا نسي الأجل وأساء العمل .\r\nدراز نكشد هيچ يك از شما اميد را مگر اين كه فراموش كند اجل را وبد كند\r\n\r\n","description":"","footnote":"","page_name":" 101 ","page_number":105},
  {"content":"\r\n\r\nعمل را ، مراد منع از اميدهاى درازست واين كه باعث فراموش كردن اجل وبد كردن عمل مىشود ، زيرا كه صاحب اميدهاى دراز مشغول مىگردد بسعى از براي آنها وبفكر اجل وتهيّهء آن نمىافتد واعمال را چنانكه بايد بجاى نمىآورد .\r\n\r\n9677 ما نزلت آية الّا وقد علمت فيما نزلت وأين نزلت في نهار أو ليل ، في جبل أو سهل ، وانّ ربّى وهب لي قلبا عقولا ولسانا قؤولا « 1 » .\r\nفرود نيامده آيهء مگر اين كه وبتحقيق دانسته‌ام كه در چه باب فرود آمده وكجا فرود آمده ، در روز يا شب ، در كوه يا هموارى ، وبدرستى كه پروردگار من بخشيده مراد دلى بسيار دريافت كننده وزبانى كامل در گويندگى ، علم بآيات قرآن مجيد بر وجهي كه فرموده‌اند از جملهء مزايائيست كه مخصوص آن حضرت صلوات اللَّه وسلامه عليه بوده بعد از نبي صلى اللَّه عليه وآله وآنچه آخر فرموده‌اند از وصف دل خود وزبان خود اگر چه أصل آنها را اختصاص بآن حضرت صلوات اللَّه وسلامه عليه نبوده وجمعى ديگر نيز شريك بوده‌اند در آن ، نهايت مرتبهء كمالى كه در هر يك از آنها در آن حضرت بوده مخصوص آن حضرت بوده وديگرى از أصحاب را آن مرتبه نبوده ، زيرا كه كسى را نزاعي نيست در افزونى علم آن حضرت بر ساير ايشان ، وهمچنين در اين كه در فصاحت وبلاغت بر همه فائق بوده چنانكه مشهورست كه كلام آن حضرت فوق كلام مخلوق وتحت كلام خالقست .\r\n\r\n9678 ما المبتلّى الّذى قد اشتدّ به البلاء أحوج إلى الدّعاء من المعافى الّذى لا يأمن البلاء .\r\nنيست مبتلائى كه سخت شده باشد باو بلا محتاج‌تر بسوى دعا از عافيت داده شدهء كه أيمن نباشد از بلا ، ممكن است كه مراد به « عافيت داده شدهء كه أيمن نباشد از بلا » كسى باشد كه همواره در عافيت باشد وأيمن نباشد از اين كه همين\r\n\r\n\r\n","description":"","footnote":"\r\n( 1 ) در منتهى الإرب گفته : « قؤول كصبور بهمزة وواو گوينده » .\r\n","page_name":" 102 ","page_number":106},
  {"content":"\r\n\r\nبلائي باشد واز راه استدراج باشد چنانكه مكرّر مذكور شد وبنا بر اين ظاهرست كه آن مبتلى محتاج‌تر نيست بدعا از اين عافيت داده شده ، زيرا كه بلاى أو بلائيست دنيوي كه باعث اجر وثواب اخروى باشد وبلاى اين اگر چنان باشد بلائيست اخروى - نعوذ باللَّه منه - پس أو محتاج‌ترست بدعا ، از براي اين كه عافيت أو چنين عافيتى نباشد ، وممكن است كه مراد ترغيب در دعا باشد در جميع أحوال واين كه در حال عافيت نيز احتياج بدعا كمتر از حال بلا نيست ، زيرا كه أو نيز أيمن نيست از اين كه ببلائى گرفتار گردد مثل آن بلكه بدتر از آن ، پس همواره متوسّل بدعا بايد بود .\r\n\r\n9679 ما استودع اللَّه سبحانه امرأ عقلا الّا ليستنقذه به يوما .\r\nامانت نسپرده خداى سبحانه مردى را عقلي مگر از براي اين كه خلاص گرداند أو را بآن يك روزى ، مراد اينست كه هر مرتبهء از عقل وزيركى كه حق تعالى بكسى داده از براي اينست كه يك روزى أو محتاج باشد بآن عقل وزيركى از براي خلاصي از بلائي از بلاهاى دنيوي يا اخروى ، نهايت گاهى أو آن را كار برد وخود را خلاص گرداند از آن ، وگاهى بكار نبرد ومبتلا شود بآن .\r\n\r\n9680 ما جالس أحد هذا القرآن إلّا قام بزيادة أو نقصان ، زيادة في هدى أو نقصان في عمى .\r\nهمنشينى نكند هيچ كس از شما با اين قرآن مگر اين كه برخيزد با زيادتيى يا نقصانى ، زيادتيى در راه يافتن يا نقصانى در كورى ، مراد ترغيب در همنشينى با قرآن مجيد وتلاوت آنست ، واين كه آن باعث زيادتى راه يافتن بحق باشد اگر راه يافته باشد بحق ، واگر نه باعث كمي كورى أو گردد .\r\n\r\n9681 ما آنسك أيّها الانسان بهلكة نفسك أما من دائك بلول ، أم ليس لك من نومتك يقظة ، أما ترحم من نفسك ما ترحم من غيرك .\r\n\r\n","description":"","footnote":"","page_name":" 103 ","page_number":107},
  {"content":"\r\n\r\nچه چيز انس وخو داده ترا اى آدمي بهلاكت خود ، آيا نيست از درد تو شفائي ، يا نيست مر ترا از خواب خود بيداريى ، آيا رحم نمىكنى از نفس خود آنچه را رحم ميكنى از غير خود . . . ! مراد سرزنش آدميست بر اين خو گرفتن واين كه آيا چه سبب داشته باشد چنين امر قبيحى ، ومراد به « هلاكت أو » گناهانست كه باعث هلاك أو مىشود ، و « آيا نيست » يعنى آيا اين خو گرفتن تو بآن باعتبار اينست كه درد ترا شفائي نيست پس لاعلاج بآن خو گرفتهء ، يا اين كه خوابى كه رفتهء بيداريى ندارد كه چون بيدار شوى علاج آن توانى كرد ، و « آيا رحم نمىكنى » يعنى اين هلاكت را اگر در ديگرى ببينى رحم ميكنى وتأسّف مىخورى بر أو ، چرا خود را رحم نمىكنى ونجات نمىدهى از آن ؟ !\r\n\r\n9682 ما صبّرك أيّها المبتلى على دائك ، وجلّدك على مصائبك ، وعزّاك عن البكاء على نفسك .\r\nچه صبر دارى اى گرفتار بلا بر درد خود ، ودليرى بر مصيبتهاى خود ، وتسلّى يافتهء از گريه كردن بر نفس خود ، مراد تعجب است از صبر آدمي كه گرفتار درد گناهان شده باشد بر درد خود ، واز دليرى أو بر مصيبتهاى خود كه همان گناهان باشد كه هر يك در حقيقت مصيبتىاند از براي أو يا عذابها وعقابها كه بر آنها مترتّب خواهد شد ، وهمچنين از تسلّى يافتن أو از گريه كردن بر خود ، يعنى أو بايست كه مدام گريه كند بر خود چگونه تسلّى شده از آن وگريه نكند .\r\n\r\n9683 ما لك وما إن أدركته شغلك بصلاحه عن الاستمتاع به ، وإن تمتّعت به نغّصه عليك ظفر الموت بك .\r\nچيست ترا وآنچه اگر دريابى آن را مشغول سازد ترا بصلاح خود از بهره يافتن\r\n\r\n","description":"","footnote":"","page_name":" 104 ","page_number":108},
  {"content":"\r\n\r\nبآن ، واگر بهره بيابى بآن تيره كند آن را بر تو فيروزى يافتن مرگ بتو ، مراد منع آدميست از طلب دنيا واين كه چيست ترا با آن وچه نسبت دارد بتو چيزى كه اگر دريابى آن را مشغول سازد ترا بسعى در صلاح ونظم ونسق آن ، وباز دارد از بهره يافتن بآن ، واگر بالفرض بهره بيابى بآن تيره سازد آن را بر تو فيروزى يافتن مرگ بتو ، پس بايد كه آدمي طلب آخرت ونعمتهاى آن كند كه در آنجا شغلى نباشد كه مانع شود از بهره يافتن به آنها وپاينده ومستدام باشد ، ومرگى نباشد كه تيره سازد آن را .\r\n\r\n9684 ما أحقّ الانسان أن تكون له ساعة لا يشغله عنها شاغل يحاسب فيها نفسه فينظر فيما اكتسب لها وعليها في ليلها ونهارها .\r\nچه سزاوارست آدمي باين كه بوده باشد از براي أو ساعتي كه مشغول نسازد أو را از آن هيچ مشغول كنندهء محاسبه كند در آن ساعت نفس خود را ، پس نگاه كند در آنچه كسب كرده از براي نفع آن وضرر بر آن در روز آن وشب آن .\r\n\r\n9685 ما المغبوط الّا من كانت همّته نفسه لا يغبّها عن محاسبتها ومطالبتها ومجاهدتها .\r\nنيست مغبوط مگر كسى كه بوده باشد همّت أو نفس أو ، وانگذارد آن را يك در ميان از محاسبهء آن ومطالبهء آن وجنگ كردن با آن ، « مغبوط » كسى را گويند كه كسى تمنّاى حال أو كند نه باين نحو كه خواهد از أو زايل شود وباو برسد كه آن را حسد گويند ومذموم است بلكه مثل حال أو را از براي خود هم خواهد ، ومراد اينست كه مغبوط نيست مگر كسى كه عزم وهمّت أو همواره اصلاح نفس خود باشد وچنان نباشد كه يك در ميان واگذارد آن را از محاسبه ومطالبه ومجاهده آن بلكه هر روز بپردازد به آنها ، يعنى كسى كه تمنّاى مثل حال أو\r\n\r\n","description":"","footnote":"","page_name":" 105 ","page_number":109},
  {"content":"\r\n\r\nتوان كرد چنين كسيست وبس وديگر كسى نيست كه تمنّاى مثل حال أو بايد كرد .\r\n\r\n9686 ما المغرور الّذى ظفر من الدّنيا بأدنى سهمته كالآخر الّذى ظفر من الآخرة بأعلى همّته .\r\nنيست فريب خورده شدهء كه فيروزى يافته باشد از دنيا بكمترين حصّهء خود مثل آن ديگرى كه فيروزى يافته باشد از آخرت ببالاترين همّت خود ، مراد اينست كه كسى كه فريب خورده باشد وطلب دنيا كند اگر فيروزى يابد بآن فيروزى يابد از آن بكمترين حصّهء از آن ، وكسى كه طلب آخرت كند مىتواند ببالاترين مرتبهء همّت خود برسد وظاهرست كه كسى را كه فيروزى بدنيا يابد اگر همه بسيار باشد نسبتي نيست بكسى كه فيروزى بآخرت يابد اگر همه اندكى باشد چه جاى اين كه آن اندك باشد واين زياد .\r\nودر كتاب مستطاب نهج البلاغة چنين نقل شده :\r\n« ما المغرور الّذى ظفر من الدّنيا بأعلى همّته كالآخر الّذى ظفر من الآخرة بأدنى سهمته » .\r\nنيست فريب خورده شدهء كه فيروزى يافته باشد از دنيا ببالاترين همّت خود مثل آن ديگرى كه فيروزى يافته باشد از آخرت بكمترين حصّهء خود ، وبنا بر اين مراد اينست كه : كسى كه بالاترين آنچه همّت وعزم آن داشته باشد از دنيا مثل كسى كه رسيده باشد از آخرت بكمترين حصهء كه از آن داشته باشد ، زيرا كه اندكى از آخرت چون دائمي باشد زيادة است از دنيا هر چند بسيار باشد ، باعتبار عدم ثبات وبقاى آن ، با آنكه كمترين حصّهء كه بمؤمنى داده شود از آخرت زيادة از تمام دنياست چنانكه در بعضي أحاديث واقع شده .\r\n\r\n9687 ما المغبوط الّذى فاز من دار البقاء ببغيته كالمغبون الّذى فاته النّعيم بسوء اختياره وشقاوته .\r\n\r\n","description":"","footnote":"","page_name":" 106 ","page_number":110},
  {"content":"\r\n\r\nنيست مغبوطى كه فيروزى يافته باشد از سراى بقا بمطلب خود مانند مغبونى كه فوت شده باشد أو را نعمت بهشت بسبب بدى اختيار أو وبدبختى أو ، معنى « مغبوط » در فقرهء سابق سابق مذكور شد ، و « مغبون » كسى را گويند كه در خريدى يا فروختى زيان زيادى كرده باشد ، ومراد اينست كه : كسى كه طلب آخرت كرده باشد وبمطلب خود رسيده باشد أو مغبوط است كه بايد مردم تمنّاى مثل حال أو كنند ، وكسى كه طلب دنيا كرده باشد وآخرت را از دست گذاشته باشد أو مغبون است كه كمال زيان كرده ونعمت بهشت را از دست گذاشته بسبب بدبختى خود وبدى اختيار خود كه آن اختيار دنيا باشد بر آخرت ، وظاهرست كه آن مغبوط را بچنين مغبونى نسبتي نيست .\r\n\r\n9688 ما ولدتم فللتّراب ، وما بنيتم فللخراب ، وما جمعتم فللذّهاب ، وما عملتم ففي كتاب مدّخر ليوم الحساب .\r\nآنچه زائيده‌ايد از براي خاك است ، وآنچه بنا كرده‌ايد از براي خرابيست ، وآنچه فرآهم آورده‌ايد از براي رفتن است ، وآنچه عمل كرده‌ايد پس آن در نامه‌ايست ذخيرة گذاشته شده از براي روز حساب ، مراد اينست كه فرزندان وبناها وأموال را از براي شما بقائى نباشد ، عاقبت فرزندان خاك است ، وعاقبت بناها خرابى ، وعاقبت مال رفتن است ، آنچه باقي مىماند از براي شما عملهاى شماست كه در نامهء اعمال نوشته مىشود وذخيرة مىشود تا روز حساب ، پس در آن بايد سعى كرد كه آنچه نوشته شود در آن طاعت باشد نه معصيت .\r\n\r\n9689 ما أقرب الدّنيا من الذّهاب ، والشّيب من الشّباب ، والشّكّ من الارتياب .\r\nچه نزديكست دنيا از رفتن ، وپيرى از جوانى ، وشكّ از ارتياب ، ظاهر\r\n\r\n","description":"","footnote":"","page_name":" 107 ","page_number":111},
  {"content":"\r\n\r\nاينست كه مراد به « شكّ » تردّد در چيزيست بعنوانى كه طرفين آن مساوى باشد چنانكه معنى مشهور « شكّ » است ، وبه « ارتياب » مطلق تردّد هر چند يك طرف احتمال بسيار مرجوحى باشد ، ومراد اين باشد كه در عقايد دينيّه يقين بايد وبايد كه راه تردّد واحتمال خلاف أصلا در آن نرود كه همين كه في الجملة تردّدى راه يابد زود بمرتبهء شكّ وتساوى طرفين مىرسد ، وظاهرست كه با وجود شكّ ايمانى نباشد .\r\n\r\n9690 ما أودع أحد قلبا سرورا الّا خلق اللَّه من ذلك السّرور لطفا فإذا نزلت به نائبة جرى إليها كالماء في انحداره حتّى يطردها عنه كما تطرد الغريبة من الإبل .\r\nبامانت نگذاشته هيچ كسى دلى را شادمانيى مگر اين كه آفريده باشد خدا بسبب آن شادمانى لطفى با امانت سپارندهء آن ، پس هر گاه فرود آيد باو مصيبتى روان گردد آن لطف خدا بسوى آن مانند آب در وقت سراشيب آمدن يعنى در كمال تندى تا اين كه دور كند آن مصيبت را از أو چنانكه دور كرده مىشود غريب از شتران ، يعنى چنانكه شتر غريبى كه در ميان چند نفر شتر آيد كه با هم باشند بزودى دور كنند آن را از ميان خود ونگذراند كه با آنها باشد .\r\n\r\n9691 ما من عمل أحبّ إلى اللَّه تعالى من ضرّ يكشفه رجل عن رجل .\r\nنيست هيچ عملي دوستر بسوى خدا از بدى حالي كه زايل كند آنرا مردى از مردى .\r\n\r\n9692 ما بات لرجل عندي موعد قطّ فبات يتململ على فراشه ليغدو بالظّفر بحاجته أشدّ من تململى على فراشي حرصا على الخروج اليه من دين عدته وخوفا من عائق يوجب الخلف ، فانّ خلف الوعد ليس من أخلاق الكرام .\r\n\r\n","description":"","footnote":"","page_name":" 108 ","page_number":112},
  {"content":"\r\n\r\nشب بروز نياورده از براي مردى نزد من وعدهء هرگز پس شب بروز آورده باشد آن مرد اضطراب وبيقرارى كننده « 1 » بر رختخواب خود از براي اين كه صبح كند با فيروزى يافتن بحاجت خود سختتر از اضطراب وبيقرارى من بر رختخواب خود از براي حرص بر بيرون آمدن بسوى أو از وعدهء أو ، واز راه ترس از مانعى كه سبب شود خلف آنرا پس بدرستى كه خلف وعده نيست از خويهاى كريمان ، مراد اينست كه هرگز وعده نكرده‌ام بكسى كه وفا نكرده باشم بآن تا روز ديگر پس آن وعده شب بروز آورده باشد نزد من وآن مرد شب بروز آورده باشد وبيقرار باشد بر رختخواب خود كه كي باشد كه صبح كند با فيروزى بحاجت خود ، يا اين كه بيقرار باشد از انديشهء اين كه آيا صبح كند با فيروزى بحاجت خود يا نه ، زيادة از اضطراب وبيقرارى من از براي حرص بر اين كه بيرون روم بسوى أو از قرض وعدهء أو ووفا كنم بآن ، واز جهت ترس از اين كه مبادا مانعى روى دهد كه باعث خلف آن وعده شود ، وحاصل كلام اينست كه : چون وعده كردن بكسى ووفا نكردن بآن تا روز ديگر باعث اضطراب وبيقرارى أو مىشد در آن شب زيادة از اضطراب وبي قراريى كه من را نيز بود از براي اين كه كي باشد كه از قرض وعدهء أو برآيم ومبادا كه مانعى روى دهد كه باعث خلف آن شود پس بسبب احتراز از اين دو اضطراب وبيقرارى « 2 » من وعدهء كسى را پيش خود نگذاشته‌ام تا روز ديگر خصوصا اضطراب وبيقرارى آن كس كه آن زيادة باشد از اضطراب وبيقرارى من ، « پس بدرستى كه خلف وعد » بيان وجه ترس از آن مانعيست كه موجب خلف شود ، واين كه ترس از آن باعتبار اينست كه خلف وعده زشت است واز خويهاى كريمان نيست .\r\n\r\n9693 ما فرار الكرام من الحمام كفرارهم من البخل ومقارنة اللّئام .\r\n\r\n\r\n","description":"","footnote":"\r\n( 1 ) در أصل : « ميكننده » .\r\n( 2 ) مراد به « دو اضطراب » اضطراب وبيقرارى كسى است كه وعده باو شده ، واضطراب وبيقرارى خود آن حضرت عليه السلام .\r\n","page_name":" 109 ","page_number":113},
  {"content":"\r\n\r\nنيست گريختن كريمان از مرگ مانند گريختن ايشان از بخيلى وهمراهى لئيمان ، يعنى از آنها بيشتر مىگريزند .\r\n\r\n9694 ما أصدق المرء على نفسه ، وأىّ شاهد عليه كفعله ، ولا يعرف الرّجل الّا بعلمه كما لا يعرف الغريب من الشّجر الّا عند حضور الثّمر فتدلّ الأثمار على أصولها ، ويعرف لكلّ ذي فضل فضله كذلك يشرف الكريم بآدابه ويفتضح اللّئيم برذائله .\r\nچه راستگوست مرد بر نفس خود ، وكدام گواه بر أو مانند كار اوست ؟ ! وشناخته نمىشود مرد مگر بعلم أو ، چنانكه شناخته نمىشود غريب از درخت مگر نزد حاضر شدن ميوه ، پس راه مىنمايد ميوه‌ها بر أصلهاى آنها ، وشناخته مىشود از براي هر صاحب افزونى افزونى آن ، همچنان بلند مرتبه مىگردد كريم بآداب خود ، ورسوا مىگردد لئيم برذايل خود ، يعنى چه راستگوست هر كس در گواهى بر نفس خود ، زيرا كه از كارهاى هر كس خوبى وبدى أو ظاهر مىشود وگواهى بر آن مانند آنها نيست ، وشناخته نمىشود قدر ومرتبهء هر كس مگر بعلم أو ، چنانكه شناخته نمىشود درخت غريب وخوبى وبدى آن مگر بميوهء آن ، پس ميوه‌ها راه مىنمايند بر خوبى وبدى اصلهاى آنها ، وبه آنها دانسته مىشود از براي هر صاحب افزونى مرتبهء افزونى مرتبهء آن ، چه هر يك كه ميوهء آن بهتر باشد مرتبهء درخت آن افزونتر باشد ، پس همچنان ظاهر مىشود بلندى مرتبهء كريم يعنى شخص گرامى بلند مرتبه بآداب أو ، ورسوا مىگردد لئيم يعنى دنى پست مرتبه برذايل أو ، يعنى بصفات نكوهيدهء أو ، ودر بعضي نسخه‌ها « بأدائه » بجاى « بآدابه » است ، وبنا بر اين ترجمهء اينست كه : بلند مرتبه مىگردد كريم باداى أو سخن را وبگفتار أو كه از آن مرتبهء علم أو ظاهر مىشود « 1 » .\r\n\r\n\r\n","description":"","footnote":"\r\n( 1 ) اشاره باين مضمونست :\r\n « تا مرد سخن نگفته باشد * عيب وهنرش نهفته باشد » \r\n","page_name":" 110 ","page_number":114},
  {"content":"\r\n\r\n\r\n9695 ما استعطف السّلطان ، ولا استسلّ سخيمة الغضبان ، ولا استميل المهجور ، ولا استنجحت صعاب الأمور ، ولا استدفعت الشّرور بمثل الهديّة .\r\nمهربان گردانيده نشده پادشاه ، وبيرون كرده نشده كينهء خشمناك ، وميل فرموده نشده مهجور ، وبر آورده نشده سختهاى كارها ، ودفع كرده نشده شرور بمثل هديّه ، يعنى هديّه فرستادن از براي همهء اين أمور قويتر از همهء أسباب آنهاست ، ومراد به « مهجور » كسيست كه ترك شده باشد وربطى با أو نباشد ، ومراد اينست كه چنين كسى را با عدم ربط اگر خواهد استمالت فرمايند وبجانب خود ميل فرمايند بهديّه فرستادن از براي أو مىشود وسببي ديگر مثل هديّه ندارد ، وممكن است كه « مهجور » در اينجا بمعنى اسم فاعل باشد يعنى كسى كه ترك اين كس كرده باشد وبريده باشد از اين كس بسبب عداوتى يا مانند آن .\r\n\r\n9696 ما عسى أن يكون بقاء من له يوم لا يعدوه ، وطالب حثيث من أجله يحدوه .\r\nچه نزديكست كه بوده باشد بقاى كسى كه بوده باشد از براي أو يك روز كه در نگذرد از آن ، وطلب كنندهء شتاب كنندهء از اجل أو كه بخواند أو را ، مراد اينست كه [ اجل 
  ] آدمي را در هر وقت نزديكست واحتمال اين باشد كه بوده باشد باقي أو بقاى چنين كسى كه بوده باشد از براي أو همين يك روز كه درنگذرد از آن ، ومرگ أو طلب كنندهء شتاب كنندهء باشد كه بخواند أو را ، يا اين كه از براي هر كس اين نزديكست ، باعتبار اين كه روز آخر عمر أو كه چنين روزى باشد نزديكست وبزودى برسد ، وبر هر تقدير غرض آگاه گردانيدن آدميست بر نزديكى مرگ أو تا اين كه در فكر وتهيّهء آن باشد .\r\n\r\n","description":"","footnote":"","page_name":" 111 ","page_number":115},
  {"content":"\r\n\r\n\r\n9697 ما أوهن الدّين كترك إقامة دين اللَّه وتضييع الفرائض .\r\nخوار نكرده دين را مثل ترك بر پاى داشتن دين خدا وضايع كردن فرايض ، يعنى هيچ چيز مثل اين دو أمر سبب ضعف وخوارى دين كسى نمىشود ، ومراد به « پاى داشتن دين خدا » امر بمعروف ونهى از منكرست وجارى كردن احكام دين خدا ميانهء مردم ، وبه « ضايع كردن فرايض » ظاهر اينست كه مراد خصوص نمازهاى فريضهء شبانه روزى باشد ، وضايع كردن آنها بعدم رعايت حدود وآداب وأوقات آنها .\r\n\r\n9698 ما صان الأعراض كالاعراض عن الدّنايا وسوء الأغراض .\r\nنگاه نداشته عرضها را چيزى مثل رو گردانيدن از دنايا وبدى غرضها ، مراد به « دنايا » أخلاق وأعمال دنى پست است .\r\n\r\n9699 ما من شيء أجلب لقلب الانسان من لسان ، ولا أخدع للنّفس من شيطان .\r\nنيست هيچ چيز كشنده‌تر مر دل آدمي را از زبان ، ونه فريب دهنده‌تر مر نفس را از شيطانى ، يعنى هيچ چيز نيست كه جلب قلوب مردم زيادة از زبان خوش بكند « 1 » ، وهيچ چيز نيست فريب دهنده‌تر مر نفس را از شيطانى ، يعنى كسى از شياطين ، ومراد يا شياطين حقيقي است كه إبليس وأتباع أو باشند ، ويا أعمّ از آنها وشياطين انس نيز كه مردم را فريب دهند وبمحرّمات ترغيب كنند ، وخصوص شياطين أنس نيز مراد مىتواند بود .\r\n\r\n9700 ما من شيء يحصل به الأمان أبلغ من ايمان وإحسان .\r\nنيست هيچ چيز كه حاصل شود بآن ايمنى كاملتر از ايمانى واحسانى ، مراد ايمنى در دنيا وآخرتست .\r\n\r\n\r\n","description":"","footnote":"\r\n( 1 ) در اين باب گفته‌اند :\r\n « درشتى وتندى نيايد بكار * بنرمى در آيد ز سوراخ مار » \r\n","page_name":" 112 ","page_number":116},
  {"content":"\r\n\r\n\r\n9701 ما استعبد الكرام بمثل الاكرام « 1 » .\r\nبنده گردانيده نشوند كريمان بمثل اكرام ، مراد به « كريمان » مردم گرامى بلند مرتبه است واين كه چيزى مثل اكرام واحسان ايشان را بنده وفرمانبردار نكند .\r\n\r\n9702 ما أقبح شيم اللّئام وأحسن سجايا الكرام .\r\nچه زشت است خويهاى لئيمان ، ونيكوست اخلاق كريمان ، مراد به « كريمان » مردم گرامى بلند مرتبه است ، وبه « لئيمان » مقابل ايشان ، يا اسخيا وبخيلان ، واوّل ظاهرترست .\r\n\r\n9703 ما حفظ غيبك من ذكر عيبك .\r\nحفظ غيب تو نكرده كسى كه ذكر كرده عيب ترا ، مراد اينست كه كسى كه غايبانه تو ذكر عيب تو بكند أو بجا نياورده حفظ غيب ترا كه بايد كرد وتأكيد شده در آن .\r\n\r\n9704 ما ألاك جهدا في النّصيحة من دلّك على عيبك وحفظ غيبك .\r\nكوتاهى نكرده ومنع نكرده ترا جهدي در نصيحت كسى كه راه نموده ترا بر عيب تو ، ونگاهداشته غايبانهء ترا يعنى چنين كسى تقصير نكرده وكمال بذل جهد خود يعنى طاقت خود كرده يا كمال تحمّل مشقت نموده در نصيحت تو يعنى پند دادن تو وخالص وصاف بودن با تو ، وهيچ مرتبهء از آن را منع نكرده از تو يعنى از براي تو ، ودر أكثر نسخه‌ها بجاى « ما ألاك » : « ما آل » واقع شده وظاهر اينست كه سهوى باشد از نسّاخ وبر تقدير صحّت آن ممكن است كه از « آل » بمعنى « رجع » باشد ومعنى اين باشد كه : برنگشته بي جهدي در نصيحت از هيچ مرتبهء آن يعنى كمال\r\n\r\n\r\n","description":"","footnote":"\r\n( 1 ) اين قول متنبي كه در اين باب شاهكار است شايد مأخوذ از اين حديث باشد :\r\n « إذا أنت أكرمت الكريم ملكته * وان أنت أكرمت الليئم تمرّدا »\r\n« فوضع الندى في موضع السيف بالعى * مضرّ كوضع السيف في موضع الندى » \r\n","page_name":" 113 ","page_number":117},
  {"content":"\r\n\r\nجهد كرده وبر نگشته از هيچ مرتبه از بذل طاقت يا تحمّل مشقّت ، يا از « آل » بمعنى « نقص » باشد ومعنى اين باشد كه : ناقص نيست بحسب جهد در نصيحت بلكه بكمال آن رسيده ، يا اين كه تضمين معنى « منع » نيز در آن بشود ومعنى اين باشد كه : ناقص نيست ومنع نكرده جهدي را در نصيحت ، واللَّه تعالى يعلم .\r\n\r\n9705 ما قدّمته من خير فعند من لا يبخس الثّواب ، وما ارتكبته من شرّ فعند من لا يعجزه العقاب .\r\nآنچه پيش فرستادهء از خيرى پس نزد كسيست كه كم نمىكند ثواب را ، وآنچه ارتكاب كردهء آنرا از شرّى پس نزد كسيست كه عاجز نمىگرداند أو را عقاب ، يعنى عاجز نمىشود از عقاب كردن ، يا عاجز نمىيابد أو را عقاب ، وقادر وتوانا مىيابد بر خود ، يا فوت نمىشود أو را عقاب يعنى چنين نيست عقاب كه فوت شود از أو ، وأو را قدرتى نباشد بر آن ، وحاصل هر سه يكيست .\r\n\r\n9706 ما لمت أحدا على إذاعة سرّى إذ كنت به أضيق منه .\r\nملامت نكرده‌ام كسى را بر فاش كردن سرّ من چون بودم من تنگتر از آن .\r\nمراد اينست كه كسى كه سرّ كسى را فاش كند أو ملامت أو نمىتواند كرد ، زيرا كه أو خود از أو تنگ حوصله‌تر باشد كه سرّ خود از نگاه نداشته وباو اظهار كرده پس هر گاه أو تنگ حوصله باشد از نگاهداشتن سرّ ديگرى اين سهلست نسبت باو ، وأو را نرسد كه ملامت وسرزنش أو كند .\r\n\r\n9707 ما رفع امرأ كهمّته ، ولا وضعه كشهوته .\r\nبلند نكرده مردى را چيزى مثل همّت وعزم أو ، وپست نكرده أو را چيزى مثل شهوت وخواهش أو .\r\n\r\n9708 ما أخلق من غدر أن لا يوفى له .\r\n\r\n","description":"","footnote":"","page_name":" 114 ","page_number":118},
  {"content":"\r\n\r\nچه سزاوارست كسى كه بيوفائى كند اين كه وفا كرده نشود از براي أو ، يعنى مردم نيز بيوفائى كنند با أو .\r\n\r\n9709 ما أقبح القطيعة بعد الصّلة ، والجفاء بعد الإخاء ، والعداوة بعد الصّفاء ، وزوال الألفة بعد استحكامها .\r\nچه زشت است بريدن بعد از صله وپيوند ، وصله نكردن بعد از برادرى ، ودشمنى بعد از صفا ودوستى ، وزايل شدن الفت بعد از مستحكم شدن آن .\r\n\r\n9710 ما أنعم اللَّه على عبد نعمة فظلم فيها الّا كان حقيقا أن يزيلها عنه .\r\nانعام نكرده خدا بر بندهء نعمتي پس أو ستم كرده باشد در آن مگر اين كه سزاوار باشد كه زايل كند خدا آنرا از أو ، مراد نعمتيست كه ستم در آن توان كرد مثل دولتها .\r\n\r\n9711 ما كرمت على عبد نفسه الّا هانت الدّنيا في عينه .\r\nگرامى نباشد بر هيچ بندهء نفس أو مگر اين كه خوار گردد دنيا در چشم أو ، يعنى هر كه خواهد كه نفس أو عزيز وگرامى باشد خوار گردد دنيا در چشم أو ، زيرا كه ميداند كه عزيز داشتن دنيا باعث خفّت وخوارى أو در دنيا وآخرت مىگردد .\r\n\r\n9712 ما أقرب النّقمة من أهل البغى والعدوان .\r\nچه نزديكست انتقام از أهل ظلم وعدوان ، مراد اخبار مردم است بنزديكى انتقام بأهل ظلم وعدوان ، تا اين كه ترس از آن گاه باشد كه مانع گردد ايشان را از آن .\r\n\r\n","description":"","footnote":"","page_name":" 115 ","page_number":119},
  {"content":"\r\n\r\n\r\n[ حرف ميم بلفظ مطلق 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف ميم بلفظ مطلق يعنى بألفاظ مختلف . ) از آن جمله است قول آن حضرت عليه السّلام :\r\n\r\n9713 ملاك الأمر العقل .\r\nملاك أمر عقلست ، « ملاك چيزى » چيزى را گويند كه بآن بر پاى ماند آن چيز ، وبآن مالك آن تواند شد ، ومراد اينست كه ملاك هر كارى عقل است وبآن بر پاى ماند ومالك آن توان شد .\r\n\r\n9714 ملاك السّياسة العدل .\r\nملاك سياست عدلست ، مراد به « سياست » رعيّت پروريست ونظم ونسق أحوال ايشان ، وظاهرست كه ملاك آن عدل ميانهء ايشانست .\r\n\r\n9715 ملاك العلم نشره .\r\nملاك علم پهن كردن آنست ، « بودن پهن كردن علم ملاك آن » باعتبار اينست كه اگر عالم علم خود را پهن نكند وبديگران نياموزد آن علم بموت أو از ميان مىرود پس بر پاى ماندن آن بتعليم آن وپهن كردن آن مىشود ، وممكن است كه باعتبار اين باشد كه ملاك فضيلت وكمال علمست ، زيرا كه تعليم بر عالم واجبست چنانكه تعلّم بر تعلّم ، بلكه تا آن واجب نشده اين واجب نشده ، چنانكه قبل از اين مذكور شد ، پس علمي كه تعليم نشود ناقص باشد .\r\n\r\n","description":"","footnote":"","page_name":" 116 ","page_number":120},
  {"content":"\r\n\r\n\r\n9716 ملاك السّرّ ستره « 1 » .\r\nملاك سرّ پوشيدن آنست يا پردهء آنست ، وبنا بر اوّل « ستر » بفتح سين باشد وبنا بر دويم بكسر آن .\r\n\r\n9717 ملاك الوعد إنجازه .\r\nملاك وعده بجاى آوردن آنست ، يعنى أصل آن بجاى آوردن آنست چه وعدهء كه وفا بآن نشود فضيلتى با آن نباشد بلكه قبيح وزشت باشد .\r\n\r\n9718 ملاك الخير مبادرته .\r\nملاك كار خير پيشى گرفتن به آنست ، يعنى فضل وكمال آن در آنست .\r\n\r\n9719 ملاك الدّين الورع .\r\nملاك دين پرهيزگاريست ، زيرا كه كسى كه پرهيزگارى نداشته باشد اگر دين أو باقي ماند ناقص وناتمام باشد .\r\n\r\n9720 ملاك الشّرّ الطّمع .\r\nملاك شرّ طمع است ، زيرا كه أكثر شرّها وضرر رسانيدنها از طمع ناشى مىشود .\r\n\r\n9721 ملاك التّقى رفض الدّنيا .\r\nملاك پرهيزگارى ترك دنياست .\r\n\r\n9722 ملاك الدّين مخالفة الهوى .\r\nملاك ديندارى مخالفت كردن هوى وهوس است .\r\n\r\n9723 ملاك العلم العمل به .\r\nملاك علم عمل به آنست يعنى ملاك فضل وكمال آنست ، زيرا كه علمي\r\n\r\n\r\n","description":"","footnote":"\r\n( 1 ) قرائت كلمهء « ستر » هم بفتح سين وهم بكسر آن جايز است چنانكه شارح ( ره ) گفته .\r\n","page_name":" 117 ","page_number":121},
  {"content":"\r\n\r\nكه عمل با آن نباشد اجر وثوابي نداشته باشد بلكه وبال ونكالى باشد ، يا اين كه ملاك أصل آنست باعتبار اين كه علمي كه عمل بآن نشود باقي نماند در صاحب آن ورحلت كند از أو ، چنانكه در بعضي أحاديث وارد شده « 1 »\r\n\r\n9724 ملاك المعروف ترك المنّ به .\r\nملاك احسان ترك منّت گذاشتن به آنست چه احسانى كه بآن منّت گذارند احسان نيست ، چنانكه مكرّر مذكور شد .\r\n\r\n9725 ملاك العمل الاخلاص فيه .\r\nملاك عمل اخلاص در آنست يعنى خالص گردانيدن آن از براي حق تعالى وآميخته نساختن بغرضى ديگر ، زيرا كه عملي كه خالص نباشد از براي خدا مقبول نشود بلكه اگر آميخته بريا ومانند آن باشد سبب عذاب وعقاب گردد .\r\n\r\n9726 ملاك الايمان حسن الايقان .\r\nملاك ايمان نيكوئى يقين داشتن است ، مراد به « ايمان » در اينجا أطاعت وپيرويست ، وظاهرست كه نيكوئى يقين ملاك آن باشد ، وممكن است كه مراد اين باشد كه أصل ايمان نيكوئى يقين است وتا آن باقي باشد مالك أصل ايمان باشد واعمال جزو أصل ايمان نباشد چنانكه مشهورست ، بلكه سبب فضل وكمال آن باشد .\r\n\r\n9727 ملاك الاسلام صدق اللّسان .\r\nملاك مسلمانى راستى زبانست ، يعنى ملاك كمال مسلمانى راستى زبانست كسى كه دروغ گويد مسلمانى أو ناقص است وگوئيا مسلمان نيست .\r\n\r\n\r\n","description":"","footnote":"\r\n( 1 ) اشاره باين حديث معروف است : « العلم يهتف بالعمل فان أجابه والّا ارتحل » .\r\n","page_name":" 118 ","page_number":122},
  {"content":"\r\n\r\n\r\n9728 ملاك الورع الكفّ عن المحارم .\r\nملاك ورع باز ايستادن از حرامهاست ، ممكن است كه مراد به « ورع » در اينجا ترس از خدا باشد ومراد اين باشد كه باز ايستادن از حرامها ملاك دانستن قدر واندازهء آنست وهر كه اين در أو كاملتر باشد ترس أو از خدا بيشتر باشد ، يا اين كه ملاك أصل آنست وهمين كه كسى مرتكب حرامى گردد آن ترس أو باقي نماند ، وممكن است كه مراد به « ورع » پرهيزگارى باشد وبه « باز ايستادن از حرام » باز ايستادن از خصوص خوردن حرام باشد ، ومراد اين باشد كه اين بالخاصيّة سبب بر پاى بودن پرهيزگارى ومالك شدن آن وقيام بهمهء واجبات وباز ايستادن از همهء محرّمات كه حقيقت پرهيزگاريست مىشود .\r\n\r\n9729 ملاك الأمور حسن الخواتم .\r\nملاك كارها نيكوئى عاقبتهاست يعنى ملاك نيكوئى كارها نيكوئى عاقبت آنهاست هر چه عاقبت آن نيكو باشد آن خير ونيكو باشد هر چند در ابتدأ مشتمل بر ضررى باشد ، وآنچه عاقبت آن بد باشد آن بد باشد هر چند نفع عاجلى در آن باشد « 1 » .\r\n\r\n9730 ملاك الخواتم ما أسفر عن رضى اللَّه سبحانه .\r\nملاك عاقبتها چيزيست كه گشوده شود از خشنودى خداى سبحانه ، ظاهر\r\n\r\n\r\n","description":"","footnote":"\r\n( 1 ) ناظر باينست ادعيهء كه مضمون آنها اينست كه : اللّهمّ اجعل عاقبة أمرى خيرا ، اللّهمّ اجعل عواقب أمورنا خيرا ، واشاره بمضمون آنهاست اين شعر :\r\n « الهى عاقبت محمود گردان * بحقّ صالحان ونيكمردان » \r\nواين بيت نظامى در اين باب شاهكار است :\r\n « رهى پيشم آور كه فرجام كار * تو خشنود باشى ومن رستگار » \r\nودر سابق تحقيق بسيار نفيسى در بارهء مضمون اين بيت نظامى بعمل آمده است هر كه طالب باشد بحواشى جلد أول يا دوم مراجعه كند .\r\n","page_name":" 119 ","page_number":123},
  {"content":"\r\n\r\nاينست كه مراد اين باشد كه ملاك خوبى عاقبتها اينست كه گشوده چيزى از خشنودى خداى سبحانه ، يعنى ظاهر ونمايان شود از آن اين كه سبب آن مىشود ، هر چه چنين باشد عاقبت آن خوبست .\r\n\r\n9731 ملاك كلّ خير طاعة اللَّه سبحانه .\r\nملاك هر خيرى فرمانبردارى خداى سبحانه است .\r\n\r\n9732 مع الشّكر تدوم النّعمة .\r\nبا شكر پاينده مىماند نعمت .\r\n\r\n9733 مع البرّ تدرّ الرّحمة .\r\nبا نيكوئى روان مىشود رحمت ، يعنى رحمت خدا از براي صاحب آن .\r\n\r\n9734 مع الزّهد تثمر الحكمة .\r\nبا زهد يعنى بي رغبتي در دنيا ميوه مىدهد حكمت ، يعنى علم راست درست ، ومراد اينست كه حكمت تا با زهد نباشد ثمرهء بر آن مترتّب نشود ، وهر گاه با آن باشد ميوه دهد سعادت دنيا وآخرت را .\r\n\r\n9735 مع الثّروة تظهر المروّة .\r\nبا مالدارى ظاهر مىشود مروّت ، يعنى تا كسى مالدار نباشد مروّت أو ظاهر نمىشود ودرويش بسا باشد كه صاحب مروّت باشد واز تنگدستى مروّت أو ظاهر نشود .\r\n\r\n9736 مع الانصاف تدوم الاخوّة .\r\nبا انصاف پاينده مىماند برادرى ، يعنى تا كسى با دوست وبرادر خود با انصاف وعدل سلوك كند دوستى وبرادرى ميان ايشان پاينده ماند ، وهمين كه نا انصافى وجورى بشود دوستى وبرادرى باقي نماند .\r\n\r\n","description":"","footnote":"","page_name":" 120 ","page_number":124},
  {"content":"\r\n\r\n\r\n9737 مع الاخلاص ترفع الأعمال .\r\nبا اخلاص بلند گردانيده مىشود أعمال ، يعنى أعمال تا با اخلاص نباشد بلند گردانيده نشود بجانب حق تعالى وقبول نشود ، ومراد به « اخلاص » چنانكه مكرّر مذكور شد خالص گردانيدن عمل است از براي رضاى حق تعالى وآميخته نساختن آن بغرضى ديگر كه منافى آن باشد مثل ريا .\r\n\r\n9738 مع السّاعات تفنى الآجال .\r\nبا ساعتها فانى مىشود أجلها ، مراد به « أجل » در اينجا مدّت عمرست ومقصود اينست كه قدر هر ساعتي را بايد دانست وبعبث نبايد گذرانيد ، زيرا هر ساعتي كه مىگذرد از عمرست وبساعتها فانى مىشود عمرها .\r\n\r\n9739 مع الورع يثمر العمل .\r\nبا پرهيزگارى ميوه دهد عمل ، ظاهر اينست كه مراد اين باشد كه ميوهء كامل هر عملي وقتيست كه با پرهيزگارى باشد وهر عملي كه پرهيزگار كند ثواب آن زيادة باشد از همان عمل كه غير پرهيزگار كند نه اين كه از غير پرهيزگار أصلا ثمرهء نداشته باشد وثمرهء هر عملي مشروط باشد بپرهيزگارى مطلق ، وممكن است كه مراد اين باشد كه با پرهيزگارى در هر عملي ميوه دهد آن عمل ومقصود اين باشد كه هر عملي كه از روى پرهيزگارى وفرمانبردارى حق تعالى كرده شود ثمره دارد ، وهر گاه از براي أغراض ديگر كرده شود ثمره ندارد .\r\n\r\n9740 مع العجل يكثر الزّلل .\r\nبا تعجيل كردن در كارها بسيار مىشود لغزشها .\r\n\r\n9741 مع العقل يتوفّر الحلم .\r\nبا عقل وزيركى بسيار مىشود حلم وبردبارى .\r\n\r\n","description":"","footnote":"","page_name":" 121 ","page_number":125},
  {"content":"\r\n\r\n\r\n9742 مع الصّبر يقوى الحزم .\r\nبا صبر قوى مىشود دور انديشى ، مراد صبر در كارهاست وتعجيل نكردن در آنها .\r\n\r\n9743 مع الفراغ تكون الصّبوة .\r\nبا فارغ بودن ميباشد صبوه ، مراد به « صبوه » ميل بجاهليست يعنى هواها وهوسها كه جاهلان وجوانان را باشد وغرض ترغيب در مشغول شدن بكارهاست وفارغ نبودن واين كه آن منشأ آن ميلها وهوسها مىشود .\r\n\r\n9744 مع الشّقاق تكون النّبوّة .\r\nبا دشمنى ومخالفت ميباشد نبوة ، مراد به « نبوة » كندى وبرش نداشتن است ، ومراد اينست كه دوستى وموافقت نكردن با مردم باعث برش در كارها وپيش رفتن آنها مىشود ، ودشمنى كردن باعث كندى در آنها واز پيش نرفتن آنها مىشود .\r\n\r\n9745 مع الاحسان تكون الرّفعة .\r\nبا احسان كردن ميباشد بلندى مرتبه .\r\n\r\n9746 مع الفوت تكون الحسرة .\r\nبا فوت ميباشد حسرت ، يعنى فوت مطلب بي حسرت نمىباشد پس فرصت را بايد غنيمت شمرد واز وقت فرصت پس نبايد انداخت تا اين كه حسرتي بار نياورد .\r\n\r\n9747 مع الإنابة تكون المغفرة .\r\nبا انابت ميباشد آمرزش ، يعنى انابت سبب آمرزش مىشود ، و « انابت » بمعنى توبه است يعنى پشيمانى از گناه وبازگشت بسوى خدا .\r\n\r\n9748 مكروه تحمد عاقبته خير من محبوب تذمّ مغبّته .\r\n\r\n","description":"","footnote":"","page_name":" 122 ","page_number":126},
  {"content":"\r\n\r\nناخوش داشته شدهء كه ستوده شود عاقبت آن بهترست از دوست داشته شدهء كه نكوهش كرده شود عاقبت آن .\r\n\r\n9749 ميزة الرّجل عقله ، وجماله مروّته .\r\nامتياز دهندهء مرد عقل اوست وزيبائى أو مروّت اوست ، يعنى امتياز هر كس بحسب مرتبهء از ديگرى بعقل وزيركى اوست ، هر كه عقل وزيركى أو كاملتر باشد مرتبهء أو بلندتر باشد ، وهر كه عقل وزيركى أو ناقصتر باشد مرتبهء أو پست‌تر باشد ، و « مروّت » چنانكه مكرّر مذكور شد بمعنى آدميّت است ومراد بآن داشتن چيزى چندست كه مقتضاى آدميّت باشد از اخلاق حميده وافعال پسنديده .\r\n\r\n9750 منازع الحقّ مخصوم .\r\nنزاع كننده با حقّ دشمنى كرده شده است ، مراد به « حقّ » در اينجا هر امر حقيّست ، و « دشمنى كرده شده است » يعنى حق تعالى با أو خصومت ودشمنى كند .\r\n\r\n9751 مصاحب الّلؤم مذموم .\r\nمصاحب لئيمى يعنى صاحب آن نكوهش كرده شده است ، ومراد به « لئيمى » چنانكه مكرّر مذكور شد دنائت وپستى مرتبه است يا بخيلى .\r\n\r\n9752 محن القدر تسبق الحذر .\r\nمحنتهاى قدر پيشى مىگيرد بر حذر ، يعنى محنتها كه در قضا وقدر حق تعالى تقدير شده باشد حذر وانديشه از آنها سودى ندهد وآنها پيشى گيرند بر حذر وغالب شوند بر آن ، يا اين كه واقع شوند پيش از اين كه حذر واقع شود .\r\n\r\n9753 مرارة الصّبر تثمر الظّفر .\r\nتلخى صبر ميوه دهد فيروزى را يعنى بارور گردد بفيروزى مطالب ومآرب ، با أجر وثواب .\r\n\r\n","description":"","footnote":"","page_name":" 123 ","page_number":127},
  {"content":"\r\n\r\n\r\n9754 مجلس الحكمة غرس الفضلاء .\r\nمجلس حكمت غرس فضلاست ، « حكمت » چنانكه مكرّر مذكور شد علم راست درست را گويند ، ومراد به « مجلس حكمت » مجلسي است كه يكى از آن علوم حقّه در آن مذكور شود و « غرس » بفتح غين با نقطه چنانكه در أكثر نسخه‌هاست بمعنى درخت كاشتن است وبنا بر اين بايد كه مراد اين باشد كه جاى درخت كاشتن فضلاست واين كه هر يك نهال فكرى كه داشته باشند در آنجا بكارند تا بزرگ شود وبارور گردد . و « عرس » بضمّ عين بي نقطه بمعنى طعام وليمهء عروسى است ، وممكنست كه در اينجا چنين باشد ومعنى اين باشد كه بمنزلهء مجلس وليمهء عروسيست از براي فضلا ، وتحقيقاتى كه در آن مذكور شود از براي ايشان بمنزلهء طعامهاى الوانست كه در ولائم ميباشد .\r\n\r\n9755 مدارسة العلم لذّة العلماء .\r\nدرس گفتن علم لذّت علماست .\r\n\r\n9756 مجاهدة النّفس شيمة النّبلاء .\r\nجنگ كردن با نفس خوى نبيلانست يعنى مردم تند فطنت يا بلند مرتبه .\r\n\r\n9757 مداومة الذّكر خلصان الأولياء .\r\nدايم داشتن ذكر يعنى ذكر خدا يا آخرت دوست خالص اولياست يعنى أوليا ودوستان حق تعالى بآن انس مىگيرند چنانكه كسى با دوست خالص خود انس گيرد ، يا اين كه آن نفع مىرساند بايشان مانند نفع رسانيدن دوست خالص كسى باو .\r\n\r\n9758 ملازمة الخلوة دأب الصّلحاء .\r\nملازمت خلوت عادت وشأن صالحانست .\r\n\r\n","description":"","footnote":"","page_name":" 124 ","page_number":128},
  {"content":"\r\n\r\n\r\n9759 مذيع الفاحشة كفاعلها .\r\nفاش كنندهء فاحشة مثل كنندهء آنست ، يعنى نقل كنندهء آن وپهن كنندهء آن در وزر ووبال مثل كنندهء آنست ، ومراد به « فاحشهء » زناست يا هر گناهى كه از حدّ درگذشته باشد در بدى .\r\n\r\n9760 مستمع الغيبة كقائلها .\r\nگوش اندازنده بغيبت مثل گويندهء اوست يعنى در وزر ووبال .\r\n\r\n9761 موت وحىّ خير من عيش شقىّ « 1 » .\r\nمردن شتابان بهترست از زندگانى كه بدبخت باشد .\r\n\r\n9762 مركب الهوى مركب مرد .\r\nمركب هوى مركبى است اندازنده يا هلاك كننده ، يعنى هوى وهوس مركبيست كه نمىشود كه سوار خود را نيندازد ، يعنى در هلاكت يا زيان ونقصان ، يا هلاك نكند .\r\n\r\n9763 منع الكريم أحسن من اعطاء اللّئيم .\r\nمنع كردن كريم وعطا نكردن أو بهترست از عطا كردن لئيم ، مراد به « كريم » صاحب جودست يا هر شخص بلند مرتبه ، وبه « لئيم » بخيل يا هر شخص پست مرتبه ، و « بهترى منع آن از عطاياى اين » باعتبار اينست كه منع أو اگر منع كند با عذرخواهى وعزّت واحترام باشد وعطاى اين با منّت وخفّت وخوارى .\r\n\r\n9764 معاداة الكريم أسلم من مصادقة اللّئيم .\r\nدشمنى كردن كريم سالمترست از دوستى كردن لئيم ، ظاهر اينست كه مراد\r\n\r\n\r\n","description":"","footnote":"\r\n( 1 ) نظير اين حديث است حديثي كه از سيّد الشهداء عليه السلام مأثور است باين عبارت :\r\n« موت في عزّ خير من حياة في ذلّ » يعنى مردن بعزّت به كه زندگانى بذلت .\r\n","page_name":" 125 ","page_number":129},
  {"content":"\r\n\r\nبه « كريم » و « لئيم » در اينجا معنى دويم باشد و « بهترى دشمنى أو از دوستى اين » باعتبار اينست كه كريم هر چند با كسى دشمنى كند ضرر وزيان زياد باو نرساند وأو را خفيف وذليل نكند بخلاف لئيم كه در دوستى واحسانى كه بكند چندان منّت گذارد وسلوك ناهموار كند كه آدمي را خوار وسبك گرداند وكمال زيان وضرر رساند .\r\n\r\n9765 مجالس العلم غنيمة .\r\nمجالس علم غنيمت است ، مراد به « غنيمت » هر چيزيست كه نفع زيادى بي زيان در آن باشد .\r\n\r\n9766 مصاحبة العاقل مأمونة .\r\nمصاحبت عاقل مأمونست ، يعنى آدمي ايمنست از ضرر وزيان آن .\r\n\r\n9767 مجالسة الأبرار توجب الشّرف .\r\nهمنشينى با نيكوكاران واجب سازد بلندى مرتبه را ، يعنى سبب آن شود وآن را ثابت گرداند .\r\n\r\n9768 مصاحبة الأشرار توجب التّلف « 1 » .\r\nمصاحبت بدان واجب سازد تلف را ، يعنى سبب تلف دين يا صلاح وتقوى گردد ، وبسيار باشد كه سبب تلف مال وعزّت وجاه دنيوي نيز شود .\r\n\r\n9769 معاشرة ذوى الفضائل حيوة القلوب .\r\nاختلاط وآميزش با صاحبان فضايل زندگى دلهاست ، مراد به « فضائل » هر صفتي است كه باعث افزونى مرتبه شود .\r\n\r\n9770 مجالسة السّفل تضنى القلوب .\r\n\r\n\r\n","description":"","footnote":"\r\n( 1 ) در اين باب نيكو سروده‌اند :\r\n « تا توانى ميگريز از يار بد * يار بد بدتر بود از مار بد »\r\n« مار بد تنها ترا از جان زند * يار بد بر جان وبر ايمان زند » \r\n","page_name":" 126 ","page_number":130},
  {"content":"\r\n\r\nهمنشينى مردم دنى پست مرتبه بيمار ميكند دلها را بيماريى كه بهبودى نباشد آن را .\r\n\r\n9771 مداومة المعاصي تقطع الرّزق .\r\nمداومت گناهان مىبرد روزى را ، يعنى كم ميكند آن را وتنگ مىگرداند يعنى حقّ تعالى بجزاى آن چنان كند .\r\n\r\n9772 مقارنة السّفهاء تفسد الخلق .\r\nهمراهى با سفها تباه ميكند خوى وخصلت را ، ومراد به « سفهاء » آنانند كه سبك باشند وحلم وبردباريى نداشته باشند .\r\n\r\n9773 مواصلة الأفاضل توجب السموّ .\r\nپيوستن با أفاضل يعنى معاشرت واختلاط با ايشان واجب مىسازد بلندى مرتبه را ، يعنى سبب آن مىشود .\r\n\r\n9774 مباينة الدّنايا تكبت العدوّ .\r\nجدائى كردن از « دنايا » يعنى از صفات واعمال دنيّهء پست مرتبه خوار مىگرداند دشمن را يا برميگرداند أو را از دشمنى .\r\n\r\n9775 مباينة العوامّ من أفضل المروّة .\r\nجدائى كردن از عوام از افزونترين مروّت وآدميّت است ، مراد به « عوامّ » مقابل « خواصّ » است يعنى غالب مردم كه بمزيّتى اختصاص نيافته‌اند .\r\n\r\n9776 مجانبة الرّيب من أحسن الفتوّة .\r\nدورى كردن از تهمتها از نيكوترين جوانمرديست ، مراد به « دورى كردن از تهمتها » دورى كردن از اموريست كه سبب تهمت ميشوند مثل اختلاط وآميزش\r\n\r\n","description":"","footnote":"","page_name":" 127 ","page_number":131},
  {"content":"\r\n\r\nبا فاسقان كه سبب تهمت أو بفسق مىشود هر چند برى باشد از آن .\r\n\r\n9777 مروّة الرّجل على قدر عقله .\r\nمروّت وآدميّت مرد بر اندازهء عقل اوست ، هر چند عقل أو كاملتر باشد مروّت أو بيشتر باشد .\r\n\r\n9778 مزيّن الرّجل علمه وحلمه .\r\nزينت دهندهء مرد دانش اوست وبردبارى أو .\r\n\r\n9779 مروّة العاقل دينه ، وحسبه أدبه .\r\nمروّت عاقل ديندارى اوست ، وحسب أو أدب اوست ، يعنى مروّت وآدميّت عاقل اينست كه ديندار باشد وكامل باشد در آن ، وحسب أو يعنى مزّيت أو كه از جانب نفس أو باشد نه باعتبار نسب أو أدب اوست يعنى اين كه با أدب باشد .\r\n\r\n9780 مادح الرّجل بما ليس فيه مستهزئ به .\r\nمدح كننده مرد به آن چه نبوده باشد در أو تمسخر كننده است باو ، يعنى در واقع تمسخر ميكند باو ، يا اينكه بمنزله تمسخر باوست هر چند أو قصد تمسخر نداشته باشد .\r\n\r\n9781 مربّة المعروف أحسن من ابتدائه .\r\nتربيت كردن احسان نيكوترست از ابتدأ كردن بآن ، يعنى هر گاه كسى احسانى بكسى كرده باشد تربيت كردن آن احسان بمستمرّ داشتن آن وتمام گردانيدن آن نيكوترست از اين كه ابتداى احسانى بديگرى بشود .\r\n\r\n9782 منزع الكريم أبدا إلى شيم آبائه .\r\nشوق كريم هميشه بسوى خويهاى پدران اوست ، مراد به « كريم »\r\n\r\n","description":"","footnote":"","page_name":" 128 ","page_number":132},
  {"content":"\r\n\r\nشخص گرامى بلند مرتبه است يا صاحب سخاوت وجود ، واز اين معلوم مىشود كه پدران كريم نيز بايد كه كريم باشند وفرزند غير كريم كريم نشود .\r\n\r\n9783 منع خيرك يدعو إلى صحبة غيرك .\r\nمنع خير تو مىخواند بسوى صحبت غير تو ، يعنى هر گاه خير خود را منع كنى از كسى اين باعث اين مىشود كه ترك مصاحبت با تو كند وبا ديگرى مصاحبت كند ، پس كسى كه مصاحبت أو را خواهى بايد كه خير خود را از أو منع نكنى .\r\n\r\n9784 منع أذاك يصلح لك قلوب عداك .\r\nمنع اذيّت وآزار تو شايسته ميكند از براي تو دلهاى دشمنان ترا ، يعنى هر گاه منع اذيّت وآزار خود بكنى از مردم وبكسى آزار نرسانى ، همين باعث اين مىشود كه دلهاى دشمنان تو بصلاح بيايند نسبت بتو ودوست گرداند .\r\n\r\n9785 معاداة الرّجال من شيم الجهّال .\r\nدشمنى كردن با مردان از خصلتهاى نادانانست .\r\n\r\n9786 مداراة الرّجال من أفضل الأعمال .\r\nمدارا كردن با مردان از افزونترين ، عملهاست ، مراد مدارائى است كه در چيزى باشد كه خلاف شرعي در آن نباشد ، يا در آن هم هر گاه تقيّه باشد .\r\n\r\n9787 مداراة الأحمق من أشدّ العناء .\r\nمدارا كردن با أحمق از سختترين تعب است ، وظاهرست كه معارضه كردن با أو نيز صورتي ندارد پس چارهء بغير از مصاحبت نكردن با أو نيست .\r\n\r\n9788 مصاحبة الجاهل من أعظم البلاء .\r\nمصاحبت كردن با نادان از بزرگترين بلاست چنانكه گفته‌اند :\r\n\r\n","description":"","footnote":"","page_name":" 129 ","page_number":133},
  {"content":"\r\n\r\n صد سال أسير بند زندان بودن * بهتر ز دمى همدم نادان بودن \r\n\r\n9789 متّقى الشّرّ كفاعل الخير .\r\nپرهيز كننده از شرّ مثل فاعل خيرست يعنى كسى كه بپرهيزد از اين كه شرّ أو بكسى برسد أو در اجر وثواب مثل كسيست كه خير بمردم رساند .\r\n\r\n9790 متّقى المعصيّة كفاعل البرّ .\r\nپرهيزكننده از گناه مثل كنندهء كار خوبست يعنى در اجر وثواب .\r\n\r\n9791 مخالفة الهوى شفاء العقل .\r\nمخالفت كردن هوى وهوس شفاى عقل وزيركيست .\r\n\r\n9792 مجاهدة النّفس عنوان النّبل .\r\nجنگ كردن با نفس عنوان بلندى مرتبه يا تندى فطنت است ، يعنى دليل آنست يا سر سخن آنست .\r\n\r\n9793 مرارة الدّنيا حلاوة الآخرة .\r\nتلخى دنيا شيرينى آخرتست ، يعنى سبب آن مىشود .\r\n\r\n9794 موتات الدّنيا أهون من موتات الآخرة .\r\nمردنهاى دنيا سبكتر وسهلترست از مردنها آخرت ، مراد به « مردنهاى دنيا وآخرت » مصيبتهاى آنهاست كه هر يك بمنزلهء مردنى باشد ، وممكن است كه مراد به « مردنهاى دنيا » مردنهاى ظاهري در آن باشد .\r\n\r\n9795 مرارة اليأس خير من التّضرّع إلى النّاس .\r\nتلخى نوميدى بهترست از تضرّع وزارى كردن بسوى مردم .\r\n\r\n","description":"","footnote":"","page_name":" 130 ","page_number":134},
  {"content":"\r\n\r\n\r\n9796 مداومة الوحدة أسلم من خلصة النّاس .\r\nمداومت تنهائى سالمترست از آميزش با مردم .\r\n\r\n9797 مرارة الصّبر تذهبها حلاوة الظّفر .\r\nتلخى صبر مىبرد آنرا شيرينى فيروزى يافتن ، يعنى فيروزى يافتن بمطالب ومقاصد ، يا بأجر وثواب كه بر صبر مترتّب مىشود .\r\n\r\n9798 مصاحب الدّنيا هدف النّوائب والغير .\r\nمصاحب دنيا نشانهء مصيبتها وحوادث است ، يعنى نمىشود كه بر أو وارد نشوند .\r\n\r\n9799 مرارة النّصح أنفع من حلاوة الغشّ .\r\nتلخى نصيحت سودمندترست از شيرينى غشّ كردن يعنى از شيرينى سخنانى كه بر وفق خواهش اين كس گفته شود از روى غشّ وناصافى با أو .\r\n\r\n9800 ملازمة الوقار تؤمن من دناءة الطّيش .\r\nملازمت وقار وجدا نشدن از آن أيمن مىسازد از دنائت طيش ، يعنى سبكى كردن واز جا بر آمدن .\r\n\r\n9801 معالجة النّزال تظهر شجاعة الأبطال .\r\nورزيدن نزال ظاهر مىسازد شجاعت شجاعان را ، « نزال » بكسر نون بمعنى پائين آمدن هر دو فرقه است از شتران وزد وخورد كردن با يكديگر بر اسبان ، چنانكه بعضي از أهل لغت گفته‌اند ، يا دست وگريبان شدن كسى با هم آورد « 1 » خود پياده ، چنانكه ظاهر كلام بعضي ديگريست .\r\n\r\n9802 مقاساة الاقلال ولا ملاقاة الاذلال .\r\n\r\n\r\n","description":"","footnote":"\r\n( 1 ) در برهان قاطع گفته : « هماورد ( هم آورد ) چون دو كس با هم جنگ كنند هر يك مر ديگر را هماورد باشد يعنى همتا وهم كوشش » .\r\n","page_name":" 131 ","page_number":135},
  {"content":"\r\n\r\nرنج كشيدن درويشى ونه بر خوردن خوارى ، يعنى بآن راضيم وبمالداريى كه با خوارى باشد راضى نيستم .\r\n\r\n9803 مقاربة الرّجال في خلائقهم أمن من غوائلهم .\r\nنزديكى كردن با مردان در خويها وخصلتهاى ايشان ايمنيست از مصيبتهاى ايشان ، يعنى مدارا كردن با ايشان ونزديك بطور ايشان سلوك كردن ، ودر بعضي نسخه‌ها « مقارنه » بنون است نه ببا ، وبنا بر اين ترجمه اينست كه : همراهى كردن با مردان در خويهاى ايشان ، وحاصل هر دو يكيست .\r\n\r\n9804 مناقشة العلماء تنتج فوائدهم وتكسب « 1 » فضائلهم .\r\nمناقشه با علما نتيجة مىدهد فوايد ايشان را وكسب مىفرمايد فضايل ايشان را ، ومراد به « مناقشه » خرده گيرى كردن وكنجكاوى نمودنست ومراد اينست كه هر چند كسى با علما در مسائل علميّه كنجكاوى بيشتر كند وسخن را بنهايت رساند از فوايد ايشان بيشتر بهره‌مند گردد واز فضايل ايشان زيادتر كسب كند ، ودر بعضي نسخه‌ها « منافسه » بفاء وسين بي نقطه است نه بقاف وشين با نقطه وآن بمعنى رغبت كردن دو كس است در چيزى از براي معارضه كردن در كرم ومفاخرت نمودن بآن ، وبنا بر اين معنى اينست كه : منافسهء علما با يكديگر باعث زيادتى فوايد ايشان وزيادى كسب فضايل از براي ايشان مىشود ونسخهء اوّل ظاهرترست .\r\n\r\n9805 مودّة الآباء نسب بين الأبناء .\r\nدوستى پدران نسبى است ميانهء پسران ، يعنى بمنزلهء نسب وخويشى است از براي پسران ، وبايد كه خود را با يكديگر بمنزلهء خويشان دانند .\r\n\r\n9806 مودّة ذوى الدّين بطيئة الانقطاع دائمة الثّبات والبقاء .\r\n\r\n\r\n","description":"","footnote":"\r\n( 1 ) كذا بخط شارح ( ره ) ، ودر سابق خلاف لغويان را در اين موضوع نقل كرديم كه آيا اين صيغه را مضارع از باب افعال از مادّهء « ك س ب » بايد خواند يا بصيغهء ثلاثي مجرّد ، فراجع ان شئت .\r\n","page_name":" 132 ","page_number":136},
  {"content":"\r\n\r\nدوستى صاحبان دين دير برنده شونده است وپاينده ثبات وبقاء ، زيرا كه دوستى ايشان معلّل بعرضي نيست بغير رضاى حق تعالى وظاهرست كه چنين دوستى پاينده ماند .\r\n\r\n9807 مسرّة الكرام في بذل العطاء ، ومسرّة اللّئام في سوء الجزاء .\r\nشادمانى كريمان در بذل عطاست كه بكنند وشادمانى لئيمان در بدى جزاست يعنى در اين كه بجزاى نيكى كه كسى بايشان بكند بدى بكنند باو ، ومراد به « كريمان » چنانكه مكرّر مذكور شد مردم گرامى بلند مرتبه است يا أهل سخاوت وجود ، وبه « لئيمان » مردم دنى پست مرتبه يا بخيلان .\r\n\r\n9808 مفتاح الخير التّبرّى من الشّرّ .\r\nكليد خير بيزارى جستن از شرّست ، يعنى از اين كه شرّ أو بكسى برسد ، هر كه اين معنى را بدست آورد در هر خير بر أو بگشايد .\r\n\r\n9809 مفتاح الظّفر لزوم الصّبر .\r\nكليد فيروزى لازم بودن با صبرست وجدا نشدن از آن .\r\n\r\n9810 منازعة الملوك تسلب النّعم .\r\nنزاع كردن با پادشاهان زايل ميكند نعمتها را .\r\n\r\n9811 مجاهرة اللَّه سبحانه بالمعاصي تعجّل النّقم .\r\nآشكار كردن با خداى سبحانه بگناهان تعجيل مىفرمايد انتقامها را ، يعنى آشكارا گناهان كردن وپنهان نداشتن آنها وبيباك بودن از آن تعجيل مىفرمايد انتقامهاى خداى عزّ وجلّ را وسبب اين مىشود كه حق تعالى بزودى از أو انتقام بكشد .\r\n\r\n9812 مجالسة العوامّ تفسد العادة .\r\n\r\n","description":"","footnote":"","page_name":" 133 ","page_number":137},
  {"content":"\r\n\r\nهمنشينى عوام تباه ميكند عادت را يعنى باعث عادتهاى فاسد تباه مىشود ، ومراد به « عوامّ » چنانكه در همين فصل مذكور شد غالب مردم است كه مخصوص بمزيّتى وشرفى نيستند .\r\n\r\n9813 منازعة السّفل تشين السّادة .\r\nنزاع كردن با مردم پست مرتبه عيبناك مىگرداند بزرگان را .\r\n\r\n9814 مجالس الأسواق محاضر الشّيطان .\r\nمجلسهاى بازارها جايگاههاى حضور شيطانست ، غرض كراهت نشستن در آن مجلسهاست ، باعتبار اين كه شيطان در آن جاها حاضر ميباشد از براي فريب دادن معاملين وانداختن ايشان در حرامى .\r\n\r\n9815 مجالس اللّهو تفسد الايمان .\r\nمجلسهاى بازى تباه ميكند ايمان را ، زيرا كه آدمي را مشغول ميكند بآن واز ذكر وفكرى كه مؤمن را بايد باز مىدارد هر چند خود مشغول نشود بآن بازى ، با آنكه ممكن است كه أصل نشستن در مجالسى كه بازيهاى حرام شود حرام باشد هر چند مشغول بذكر وفكر باشد .\r\n\r\n9816 ملوك الدّنيا والآخرة الفقراء الرّاضون .\r\nپادشاهان دنيا وآخرت درويشانند كه راضى باشند بحال خود .\r\n\r\n9817 ملوك الجنّة الأتقياء والمخلصون .\r\nپادشاهان بهشت پرهيزگاران ومخلصانند ، يعنى آنانكه اعمال خود را خالص كرده‌اند از براي رضاى خدا وخشنودى أو .\r\n\r\n9818 مثل الدّنيا كظلّك إن وقفت وقف ، وإن طلبته بعد .\r\n\r\n","description":"","footnote":"","page_name":" 134 ","page_number":138},
  {"content":"\r\n\r\nمثل دنيا مانند سايهء تست اگر بايستى مىايستد واگر طلب كنى آن را دور مىشود ، يعنى چنانكه سايهء تو اگر بايستى واز پى آن نروى مىايستد نزد تو واگر از پى آن بر روى آن هم مىرود ونمىايستد ، دنيا هم همچنانست اگر بايستى واز پى آن نروى آن هم مىايستد نزد تو ، واگر از پى آن بروى هر چند بر وى آن هم مىرود وبآن نمىرسى .\r\n\r\n9819 مجاهدة النّفس أفضل جهاد .\r\nجهاد كردن با نفس افزونترين جهاديست چنانكه مكرّر مذكور شد .\r\n\r\n9820 ملازمة الطّاعة خير عتاد .\r\nملازمت طاعت يعنى لازم بودن فرمانبردارى حق تعالى وجدا نشدن از آن بهترين تهيّه وتوشه است يعنى از براي آخرت .\r\n\r\n9821 موت الوالد قاصمة الظّهر .\r\nمردن پدر شكنندهء پشت است .\r\n\r\n9822 موت الولد صدع في الكبد .\r\nمردن فرزند شكافيست در جگر .\r\n\r\n9823 موت الأخ قص الجناح واليد .\r\nمردن برادر كندن بال ودست است ، يعنى آدمي را بي بال وپر وبي دست ميكند .\r\n\r\n9824 موت الزّوجة حزن ساعة .\r\nمردن زن اندوه ساعتيست ، يعنى غالب اينست كه زيادة بر آن اثرى نمىكند .\r\n\r\n9825 مروّة الرّجل صدق لسانه .\r\nمروّت مرد راستى زبان اوست ، يعنى عمدهء مروّت وآدميّت اينست .\r\n\r\n","description":"","footnote":"","page_name":" 135 ","page_number":139},
  {"content":"\r\n\r\n\r\n9826 مروّة الرّجل في احتمال عثرات إخوانه .\r\nمروّت مرد در برداشتن لغزشهاى برادران اوست يعنى گذرانيدن گناهان وبي ادبيهاى ايشان وتلافى نكردن آنها ، واين هم مانند راستى زبان عمده است در مروّت وآدميّت .\r\n\r\n9827 مودة الأحمق كشجرة النّار يأكل بعضها بعضا .\r\nدوستى أحمق مانند درخت آتش است مىخورد بعضي از آن بعضي ديگر را ، يعنى چنانكه درختى كه آتش گرفت مىخورد بعضي از آن بعضي ديگر را تا اين كه همه بسوزد وخاكستر شود دوستى أحمق نيز با كسى چنانست ، بسيارست كه ندانسته بگمان دوستى آتش در أو اندازد تا أو را تمام بسوزد وفاسد وتباه كند .\r\n\r\n9828 مودّة أبناء الدّنيا تزول لأدنى عارض يعرض .\r\nدوستى ابناي دنيا زايل مىشود از براي پست‌ترين عارضى كه عارض شود يعنى از براي اندك امرى كه رو دهد مثل اندك جلب نفعي كه در خلاف آن باشد بلكه بمجرّد اين كه جلب نفع دنيوي ديگر در آن نباشد .\r\n\r\n9829 مودّة الحمقى تزول كما يزول السّراب ، وتقشع كما يقشع الضّباب .\r\nدوستى احمقان زايل مىشود چنانكه زايل مىشود سراب ، وگشوده مىشود چنانكه گشوده مىشود ابرهاى تنگ كه روى زمين را فرو گيرند مانند دود .\r\n\r\n9830 مغرس الكلام القلب ، ومستودعه الفكر ، ومقوّيه العقل ، ومبديه اللّسان ، وجسمه الحروف ، وروحه المعنى ، وحلية الاعراب ، ونظامه الصّواب .\r\n\r\n","description":"","footnote":"","page_name":" 136 ","page_number":140},
  {"content":"\r\n\r\nجايگاه كاشتن سخن دل است ، ومحلّ امانت سپردن آن فكرست ، وقوّت دهندهء آن عقل است ، وظاهر كنندهء آن زبانست ، وتن آن حرفهاست ، وجان آن معنيست ، وزيور آن اعرابست ، ورشتهء آن صوابست ، « بودن دل محلّ كاشتن سخن » ظاهرست ، و « بودن فكر محلّ امانت سپردن آن » باعتبار اينست كه بايد آن را بعد از كاشتن در دل مدّتى بامانت سپرد بفكر تا اين كه ملاحظهء عيب وهنر آن بكند وبعد از آن بدل پس دهد تا اين كه اگر هنرى در آن باشد نگاهدارد واگر لغو وباطل باشد از خود دور كند ، ووجه باقي تشبيهات نيز تا رشته ظاهرست ومحتاج ببيان نيست ، و « بودن رشتهء آن درستى » باعتبار اينست كه چنانكه رشتهء مرواريد نگاه مىدارد آنرا از پراكنده شدن وتلف گشتن ، درستى سخن نيز بمنزلهء آن رشته حفظ ميكند آنرا ونگاه مىدارد از پراكنده شدن واز هم پاشيدن ونمىگذارد كه تلف وضايع گردد .\r\n\r\n9831 مقاساة الأحمق عذاب الرّوح .\r\nتعب ورنج كشيدن أحمق عذاب روح است « 1 » ، مراد منع از مصاحبت با احمقانست واين كه كشيدن رنج وتعب صحبت ايشان عذاب روح وشكنجهء جان است .\r\n\r\n9832 مداومة الذّكر قوت الأرواح ومفتاح الصّلاح .\r\nدايم داشتن ذكر قوت جانها وكليد صلاح است ، مراد به « ذكر » ياد حق تعالى است خواه بدل باشد وخواه بزبان ، و « قوت » قدرى از طعام را گويند كه بدن بخوردن آن بر پاى بماند ومراد اينست كه ذكر خدا از براي جانها\r\n\r\n\r\n","description":"","footnote":"\r\n( 1 ) گويا حافظ مضمون اين بيت معروف خود را :\r\n « چاك خواهم زدن اين دلق ريائى چه كنم * روح را صحبت نا جنس عذابيست اليم » \r\nاز اين حديث ونظاير آن كه در ساير موارد نيز بنظر رسيده فرا گرفته است .\r\n","page_name":" 137 ","page_number":141},
  {"content":"\r\n\r\nبمنزلهء قوت آنهاست وكليد صلاح حال وشايستگى آنست .\r\n\r\n9833 مودّة الجهّال متغيّرة الأحوال وشيكة الانتقال .\r\nدوستى نادانان متغيّر أحوال وزود انتقالست ، يعنى اعتمادي بر آن نيست وباندك سببي تغيير مىكند وزود انتقال وزوال مىيابد .\r\n\r\n9834 مثل الدّنيا كمثل الحيّة ليّن مسّها ، والسّمّ القاتل في جوفها ، يهوى إليها الغرّ الجاهل ، ويحذرها اللّبيب العاقل .\r\nمثل دنيا مانند مثل مارست كه نرم است دست ماليدن آن وزهر كشنده در اندرون آنست ، وميل ميكند بسوى آن فريب خوردهء نادان ، وحذر مىكند از آن زيرك عاقل ، يعنى چنانكه ظاهر بدن مار كه دست ماليده مىشود نرم است ودر اندرون آن زهر كشنده است ، دنيا هم ظاهر آن نرم وزيباست امّا در باطن آن زهر كشنده است هر كه را گرفتار أو شد هلاك ميكند .\r\n\r\n9835 مصاحب الأشرار كراكب البحر ، ان سلم من الغرق لم يسلم من الفرق .\r\nمصاحب بدان مانند سوار شوندهء درياست اگر سالم بماند از غرق شدن سالم نماند از خوف ، مراد منع از مصاحبت با مردم بدست واين كه كسى كه با ايشان مصاحبت كند اگر بالفرض سالم بماند از ضرر ايشان از خوف وترس خود سالم نماند وهمواره از ايشان خوف وترس خواهد داشت .\r\n\r\n9836 مغلوب الشّهوة أذلّ من مملوك الرّقّ .\r\nمغلوب شهوت خوارترست از مملوك بندگى ، زيرا كه كسى كه مغلوب شهوت باشد يعنى شهوت وخواهش بر أو غالب باشد وأو را در فرمان خود كرده باشد\r\n\r\n","description":"","footnote":"","page_name":" 138 ","page_number":142},
  {"content":"\r\n\r\nهمواره در دنيا در خوارى سعى وطلب ورنج وتعب آن باشد وخوارى اخروى أو خود ظاهرست ، ومملوك بندگى خوارى اخروى را ندارد ودر دنيا نيز تعب وزحمت أو وخوارى أو بسبب آنها آن قدر نباشد .\r\n\r\n9837 مغلوب الهوى دائم الشّقاء مؤبّد الرّقّ .\r\nمغلوب هوى وهوس دايم بدبختى وپاينده بندگيست يعنى بدبختى أو دائميست وبندگى أو پاينده ، يعنى ما دام كه مغلوب باشد بدبختى لازم اوست وهمواره در بندگى وخدمت هوى وهوس باشد ، بخلاف بندگان ديگر كه بدبختى لازم ايشان نباشد ودر شبانه روز اگر قدرى مشغول خدمت صاحب خود باشند قدرى ديگر فارغ باشند .\r\n\r\n9838 مادحك بما ليس فيك مستهزئ بك ، فإن لم تسعفه بنوالك بالغ في ذمّك وهجائك .\r\nستايش كنندهء تو به آن چه نيست در تو تمسخر كننده است بتو ، پس اگر بر نياورى حاجت أو را بعطاى خود مبالغه كند در مذمّت تو وهجو تو يعنى ستايش أو در حقيقت ستايش نيست بلكه تمسخريست كه بتو ميكند در لباس ستايش از براي اين كه عطائي باو بكنى ، پس اگر حاجت أو را بر نياورى بعطاى خود مبالغه كند در مذمّت تو وهجو تو ، و « هجو » نيز بمعنى مذمّت است وتأكيد . است .\r\n\r\n9839 مناصحك مشفق عليك محسن إليك ناظر في عواقبك مستدرك فوارطك ، ففي طاعته رشادك وفي مخالفته فسادك .\r\nنصيحت كنندهء تو مشفق است بر تو ، احسان كننده است بسوى تو ، نظر كننده است در عاقبتهاى تو ، باز يافت كننده است تقصيرات ترا ، پس در فرمانبردارى أو راه يافتن تست براه راست ، ودر مخالفت أو فساد وتباهى تست ، « مشفق است\r\n\r\n","description":"","footnote":"","page_name":" 139 ","page_number":143},
  {"content":"\r\n\r\nبر تو » يعنى شفقت دارد بر تو واز ترس ضرر وزيان تو نصيحت تو ميكند به آن چه سبب دفع آنها شود ، و « بازيافت كننده است تقصيرات ترا » يعنى راه مىنمايد ترا به آن چه سبب تدارك وبازيافت آنها شود .\r\n\r\n9840 ماضي يومك فائت ، وآتيه متّهم ، ووقتك مغتنم ، فبادر فيه فرصة الامكان ، وايّاك أن تثق بالزّمان .\r\nگذشتهء روز تو فوت شده است ، وآيندهء آن تهمت زده شده ، ووقت تو غنيمت شمرده شده ، پس پيشى گير در آن فرصت توانائى را ، وبپرهيز از اين كه اعتماد كنى بروزگار . مراد اينست كه آنچه گذشته پيش از امروز گذشته ورفته وديگر در آن كارى نمىتوان كرد ، وآنچه بيايد در محلّ تهمت است يعنى علمي نيست باين كه تو باقي باشى در آن وكارى بيايد از تو در آن ، پس در اين روز بايد كه پيشى گيرى بفرصت توانائى كه داشته باشى وبجا آورى آنچه را قادر بر آن باشى از خيرات ، و « بپرهيز از اين كه اعتماد كنى » يعنى هر گاه روزگار رو بتو آورد بپرهيز از اين كه پشت بر تو نمايد ورفاهيت ترا بنكبت وبدبختى بدل كند .\r\n\r\n9841 مواقف الشّنآن تسخط الرّحمن ، وترضى الشّيطان ، وتشين الانسان .\r\nايستادنگاههاى دشمنى بغضب مىآورد خداى تبارك وتعالى را ، وخشنود مىگرداند شيطان را ، وعيبناك مىگرداند انسان را ، مراد اينست كه نبايد انسان در جايگاههايى كه مظانّ حصول عداوت ودشمنى وپديد آمدنگاههاى خصومت ميباشد توقّف نكند ودر آن جاها پايدارى ننمايد از بيم اين كه مبادا منتهى بدشمنى شود وأموري پديد آيد كه بغض وعداوت را بار آورد ودر واقع اين عبارت شبيه به « اتّقوا مواضع التّهم » است كه معنى آن اينست كه : از جايگاههاى تهمتها بپرهيزيد يعنى بجاهائى كه رفتن بآن جايها سبب بهمرسيدن بدگمانى مردم در حقّ تردّد كننده ميباشد نرويد واز آن قبيل جايها بپرهيزيد .\r\n\r\n","description":"","footnote":"","page_name":" 140 ","page_number":144},
  {"content":"\r\n\r\n\r\n9842 متى أشفى غيظي إذا غضبت ، أحين أعجز ، فيقال لي : لو صبرت ، أم حين أقدر ، فيقال لي : لو عفوت .\r\nچه وقتي شفا بخشم خشم خود را هر گاه خشمناك كردم ، آيا در وقتي كه عاجز باشم پس گفته مىشود مرا كه : كاش صبر كرده بودى ، يا در وقتي كه قادر باشم پس گفته مىشود كه : كاش عفو كرده بودى ، مراد ترغيب در فرو خوردن خشم است باين كه كسى كه خشمناك گردد وخواهد كه بانتقام خشم خود را فرو نشاند هيچ وقتي نيست از براي آن كه نيكو باشد آن در آن ، زيرا كه اگر عاجز باشد از آن ونتواند كه تلافى كند ودر صدد آن در آيد وظاهر شود عجز أو ، مردم مىگويند :\r\nكاش صبر كرده بودى وچنين خفيف نمىشدى ، واگر قادر باشد بر آن وانتقام بكشد ، مردم مىگويند كه : كاش عفو كرده بودى واجر وثواب آن را در مىيافتى ، پس از براي هر كس فرو خوردن خشم ودر صدد انتقام در نيامدن بهترست .\r\n\r\n9843 مدمن الشّهوات صريع الآفات مقارن السّيئات موقن بالثّبات .\r\nدايم دارندهء خواهشها انداخته شدهء آفتهاست ، همراه گناهانست ، يقين دارنده بمظلمه‌هاست ، يعنى آفتها أو را بر زمين مىاندازند مانند كسى كه در كشتى أو را بيندازند ، وهميشه همراه است با گناهان واز آنها جدا نشود ، ويقين دارنده است بمظلمه‌ها كه بر گردن أو افتد بسبب پيروى آن خواهشها .\r\n\r\n9844 مسكين ابن آدم مكتوم الأجل ، مكنون العلل ، محفوظ العمل ، تولمه البقّة ، وتنتنه العرقة ، وتقتله الشّرقة .\r\nمسكين بي نوا پسر آدم پنهان كرده شده اجل ، نهان گردانيده شده علل ، حفظ كرده شده عمل است ، ألم مىرساند باو پشهء ، ومىگنداند أو را يك عرقى ، ومىكشد أو را يك گلو گيرندهء ، مراد بيان بيچارگى وعجز وناتوانى آدميست باين كه\r\n\r\n","description":"","footnote":"","page_name":" 141 ","page_number":145},
  {"content":"\r\n\r\nپنهانست از أو وقت مرگ أو ، وهر لمحه احتمال آن مىدهد ، وپنهانست از أو علل وبيماريها كه عارض أو مىشود تا اين كه يك بار مبتلى مىشود بيكى از آنها ، وهر چه ميكند نوشته مىشود وحفظ كرده مىشود تا بجزاى آن برسد ، وپشه با آن همه حقارت ألم مىرساند باو ، ويك عرقى مىگنداند أو را ، واندك چيزى كه در گلوى أو ماند مىكشد أو را ، پس با اين همه عجز وناتوانى تكبّر وتبختر أو ودعويهاى زيادة از اندازهء أو بسيار قبيح ورسواست .\r\n\r\n9845 ما لمت أحدا على إذاعة سرّى إذ كنت به أضيق .\r\nملامت نكردم هرگز احدى را بر فاش كردن سرّ خود چون بودم من بآن تنگ حوصله‌تر ، مراد اينست كه كسى كه سرّ خود را بكسى گويد وأو فاش كند گنجايش آن ندارد كه ملامت أو كند ، خود سزاوار ملامت بيش از اوست كه تنگ حوصله‌تر از أو بوده ، زيرا كه حوصلهء أو اين قدر تنگ بوده كه سرّ خود را نگاه نداشته پس هر گاه حوصلهء أو تنگى كرده باشد از نگاهداشتن سرّ خود ، ديگرى سهلتر باشد نسبت بآن ، وغرض از اين تأكيد در نگاهداشتن سرّ خودست واظهار نكردن آن بكسى .\r\n\r\n9846 مجاملة أعداء اللَّه في دولتهم تقيّة من عذاب اللَّه وحذر من معارك البلاء في الدّنيا .\r\nنيكو سلوك كردن با دشمنان خدا در زمان دولت ايشان تقيّه ونگاهداشتن خودست از عذاب خدا ، وانديشه كردنست از معركه‌هاى بلا در دنيا ، مراد ترغيب در نيكو سلوك كردن با مخالفانست در زمان دولت ايشان ، واين كه اين نگاهداشتن خودست از عذاب خدا در آخرت ، زيرا كه حق تعالى آنرا واجب كرده پس ترك آن سبب استحقاق عقاب وعذاب مىشود وبجا آوردن آن سبب نگاهداشتن خود مىشود از آن ، و « حذر كردن از معركه‌هاى بلاست در دنيا » واين ظاهرست .\r\n\r\n","description":"","footnote":"","page_name":" 142 ","page_number":146},
  {"content":"\r\n\r\n\r\n9847 مجاهدة الأعداء في دولتهم ، ومناضلتهم مع قدرتهم ترك لأمر اللَّه وتعرّض لبلاء الدّنيا .\r\nجنگ كردن با دشمنان در دولت ايشان ومدافعه كردن ايشان با قدرت ايشان ترك كردنست مر فرمان خدا را ودر عرضه در آمدنست مر بلاى دنيا را ، مراد اينست كه حق تعالى از براي دولت وقدرت دشمنان دين زمان ومدّتى قرار داده وامر كرده ما را كه در آن زمان جنگ وجدال با ايشان نكنيم كه سودى ندارد پس مجاهده ومجادله ايشان در آن مدّت واگذاشتن امر خداست ودر آوردن خودست در عرضهء بلاى دنيا .\r\n\r\n9848 معرفة المرء بعيوبه أنفع المعارف .\r\nمعرفت مرد بعيبهاى خود سودمندترين معرفتهاست ، زيرا كه باعث تدارك آنها وسعادت آخرت ودنيا مىگردد .\r\n\r\n9849 معرفة العالم دين يدان ، به يكسب الإنسان الطّاعة في حياته وجميل الأحدوثة بعد وفاته .\r\nمعرفت دانا دينيست كه عبادت كرده مىشود ، بآن كسب مىفرمايد آدمي طاعت را در حيات خود ، وحكايت نيكو را از خود بعد از وفات خود ، مراد اينست كه تحصيل أصل معرفت ودانش كه دانا كرده دينيست يعنى عبادت وبندگيست كه عبادت كرده مىشود خدا بآن ، وبا وجود آن كسب مىفرمايد از براي آدمي فرمانبردارى خدا را در أعمال وافعال در حيات أو ، وحكايت نيكو از أو وذكر أو بخوبى بعد از وفات أو .\r\n\r\n9850 ما رفع امرأ كهمّته ، ولا وضعه كشهوته .\r\n\r\n","description":"","footnote":"","page_name":" 143 ","page_number":147},
  {"content":"\r\n\r\nبلند مرتبه نكرده مردى را هيچ چيز مانند همّت وعزم أو ، وپست مرتبه نكرده أو را چيزى مثل شهوت وخواهش أو .\r\n\r\n9851 متاع الدّنيا حطام موبىء فتجنّبوا مرعاة قلعتها أحظى من طمأنينتها ، وبلغتها أزكى من ثروتها .\r\nمتاع دنيا حطاميست وبادار ، پس كناره كنيد از چراگاهى كه رحلت از آن سودمندترست از آرام در آن ، وبلغهء آن پاكيزه‌ترست از ثروت آن ، « متاع دنيا » يعنى آنچه از دنيا بهرهء از آن مىتوان يافت ، « حطاميست وبادار » : « حطام » بضمّ حاء بي نقطه شكستهء ريزه را گويند كه از گياه خشك شده بريزد ، ومتاع دنيا را « حطام » گويند باعتبار تشبيه بآن در كم قدرى وبي اعتباري ، و « وبا » بيمارى عامّ را گويند ودر اينجا متاع دنيا تشبيه شده به « حطام وبادار » يعنى حطامى كه مورث وبا مىشود جهت اشاره باين كه چنان بي قدريست با چنين عيبى ، « پس كناره كنيد از چراگاهى » مراد به « آن چراگاه » همان دنياست كه وصف متاع آن شد ، و « بلغه بضمّ باي يك نقطه وسكون لام وفتح غين با نقطه قدرى را گويند از روزى كه اكتفاى بآن توان كرد در زندگانى ، و « ثروت » بفتح ثاء سه نقطه بمعنى بسيارى مال است .\r\nوفرموده است آن حضرت عليه السّلام در بارهء جمعى كه مذمّت فرموده ايشان را :\r\n\r\n9852 منهم تخرج الفتنة ، وإليهم تأوى الخطيئة ، يردّون من شذّ عنها فيها ، ويسوقون من تأخّر عنها إليها .\r\nاز ايشان بيرون مىآيد فتنه ، وبسوى ايشان فرود مىآيد گناه ، بر مىگردانند\r\n\r\n","description":"","footnote":"","page_name":" 144 ","page_number":148},
  {"content":"\r\n\r\nهر كه را بيرون باشد از آن در آن ، وميرانند هر كه را پس مانده باشد از آن بسوى آن ، « برميگردانند هر كه را بيرون باشد از آن در آن » يعنى اگر كسى بيرون مانده باشد از جايگاه گناه ومنزل آن برميگردانند ايشان أو را بآن جايگاه ومنزل ، واگر كسى پس مانده باشد از آن ونرسيده باشد بآن ميرانند أو را بسوى آن ومىرسانند بآن .\r\nوفرموده است نيز در بارهء كسى كه مذمّت فرموده أو را نيز .\r\n\r\n9853 ماتحا في غرب هواه كادحا سعيا لدنياه .\r\nكشنده در دلو بزرگ خواهش خود ، جهد كننده از براي سعى از براي دنياي خود ، اين تتمهء كلاميست كه سابق آن مذكور نيست « 1 » ومىبايد كه قدرى وصف آن مرد كرده شده باشد ببدى ودر وصف أو بحرص فرموده باشند اين كلام را ، يعنى : در حالي كه كشنده است آب را در دلو بزرگ خواهش خود ، يعنى طلب ميكند هر چيز را باندازهء دلو خواهش خود ، وجهد كنندهء تعب كشنده است از براي سعى از براي دنياي خود .\r\n\r\n9854 ما أخلق من غدر أن لا يوفى له .\r\nچه سزاوارست كسى كه بيوفائى كند اين را كه وفا كرده نشود از براي أو ، يعنى اين را كه مردم نيز با أو بيوفائى كنند .\r\n\r\n9855 مصيبة في غيرك لك أجرها خير من مصيبة بك لغيرك ثوابها وأجرها .\r\nمصيبتى در غير تو كه بوده باشد از براي تو اجر آن بهترست از مصيبتى بسبب تو كه بوده باشد از براي غير تو ثواب آن وأجر آن ، غرض تسلّى كسيست كه مصيبت غير أو باو برسد مثل موت ولدى يا مثل آن كه باعث ثواب واجر أو باشد باين كه اين مصيبت را بايد كه بسنجى با مصيبتى كه بسبب تو بديگرى\r\n\r\n\r\n","description":"","footnote":"\r\n( 1 ) طالب سابق اين كلام رجوع كند بأواخر خطبهء غرّاء ( شرح ابن الحديد ج 2 چاپ مصر ، ص 95 ) .\r\n","page_name":" 145 ","page_number":149},
  {"content":"\r\n\r\nبرسد ، يعنى با اين كه تو فوت شده باشى وديگرى اجر وثواب آن مصيبت را داشته باشد يقين آن بهترست از براي تو از اين ، پس شكر اين بايد كرد كه آن واقع شده نه اين .\r\n\r\n9856 مصيبة يرجى خيرها خير من نعمة لا يؤدّى شكرها .\r\nمصيبتى كه اميّد داشته شده باشد خير آن بهترست از نعمتي كه ادا نشود شكر آن ، زيرا كه هر دو فانى وزايل شوند وآن سبب ثواب پايندهء اخرويست واين اگر سبب عقاب نشود باعث ثوابي خود نخواهد بود وظاهرست كه آن بهترست از اين .\r\n\r\n9857 ما أقبح القطيعة بعد الصّلة ، والجفاء بعد الإخاء ، والعداوة بعد الصّفاء ، وزوال الألفة بعد استحكامها « 1 » .\r\nچه زشت است بريدن بعد از پيوند كردن ، واحسان نكردن بعد از برادرى ، ودشمنى بعد از صافي ، وزايل شدن الفت بعد از استحكام آن ، مراد به « بريدن بعد از پيوند كردن » قطع صله واحسانيست كه كرده باشد بخويشان يا غير ايشان .\r\n\r\n9858 مشاورة الحازم المشفق ظفر .\r\nمشورت كردن با دور انديش مهربان فيروزيست ، يعنى سبب فيروزى بخير مىگردد .\r\n\r\n9859 مشاورة الجاهل المشفق خطر .\r\nمشورت كردن با نادان مهربان خطرست يعنى مشرف شدن بر هلاكتست ،\r\n\r\n\r\n","description":"","footnote":"\r\n( 1 ) اين حديث شريف اندكى پيش در همين مجلد ياد شده است هر كه طالب باشد خودش مراجعه كند وگويا تكرار آن در نظر شارح ( ره ) نيز نبوده است واگر نه مطابق سيرهء جاريهء خود در ساير مواضع شرح اشاره بآن مىفرمود .\r\n","page_name":" 146 ","page_number":150},
  {"content":"\r\n\r\nزيرا كه هر چند مهربان باشد باعتبار ناداني بسيار مىشود كه آدمي را در هلاكت آن اندازد .\r\n\r\n9860 ما أنعم اللَّه سبحانه على عبد نعمة فظلم فيها الّا كان حقيقا أن يزيلها عنه .\r\nانعام نكرده خداى سبحانه بر بندهء نعمتي پس ستم كرده باشد در آن مگر اين كه بوده باشد سزاوار اين كه زايل كند آنرا از آن ، مراد منع از ستم كردن در دولتهاست وأمثال آنها از نعمتها واين كه ستم كردن كسى كه در چنين نعميت سبب اين مىگردد كه سزاوار گردد بر خداى سبحانه زايل كردن آن از أو ، يا اين كه سبب اين مىگردد كه بوده باشد أو سزاوار باين كه زايل كند خدا آنرا از أو ، يا بوده باشد خدا سزاوار باين كه زايل كند آنرا از أو .\r\n\r\n9861 ما كرمت على عبد نفسه الّا هانت الدّنيا في عينه .\r\nنباشد گرامى بر بندهء نفس أو مگر اين كه خوار گردد دنيا در چشم أو ، يعنى هر كه نفس خود را عزيز وگرامى دارد دنيا خوار گردد در چشم أو ، زيرا كه داند كه طلب آن وحرص در آن منافى عزّت وگرامى بودن اوست وباعث خوارى أو مىگردد .\r\n\r\n9862 ما أقرب النّقمة من أهل الظّلم والعدوان .\r\nچه نزديكست انتقام وجزاى بد باهل ظلم وعدوان ، يعنى ستم كه همان تأكيد ظلم باشد .\r\n\r\n9863 مجالسة أبناء الدّنيا منساة للايمان قائدة إلى طاعة الشّيطان .\r\nهمنشينى ابناي دنيا جايگاه فراموشيست مر ايمان را يا فراموشيست مر ايمان را ، وممكن است كه « منساة » بكسر ميم خوانده شود وترجمه اين باشد كه : آلت\r\n\r\n","description":"","footnote":"","page_name":" 147 ","page_number":151},
  {"content":"\r\n\r\nفراموشيست مر ايمان را ، « كشنده است بسوى فرمانبردارى شيطان » يعنى سبب غفلت از ايمان يا فراموشى لوازم وآداب آن مىشود ، ومىكشاند صاحب خود را بفرمانبردارى شيطان بروش همنشينان أو .\r\n\r\n9864 معرفة اللَّه سبحانه أعلى المعارف .\r\nمعرفت خداى سبحانه بلند مرتبه‌ترين معرفتهاست .\r\n\r\n9865 معرفة النّفس أنفع المعارف .\r\nمعرفت نفس خود « 1 » سودمندترين معرفتهاست ، مراد معرفت قدر وپايهء نفس خودست واستعداد آن را از براي مراتب عاليهء أخروي ، و « بودن آن سودمندترين معرفتها » باعتبار اينست كه باعث اين مىشود كه تجاوز از حدّ خود نكند وخود را سبك وخوار نيز نكند وسعى كند در آنچه قابليّت واستعداد آن دارد .\r\n\r\n9866 ملاك المروّة صدق اللّسان وبذل الاحسان .\r\nملاك مروّت وآدميّت راستى زبانست وبذل احسان ، و « ملاك چيزى » چنانچه مكرّر مذكور شد آنست كه بآن آن چيز بر پا ماند وبآن مالك آن چيز توان شد .\r\n\r\n9867 ملاك النّجاة لزوم الايمان وصدق الايقان .\r\nملاك نجات ورستگارى لازم بودن ايمانست يعنى جدا نشدن از آن ،\r\nو \r\n\r\n","description":"","footnote":"\r\n( 1 ) در باب معرفت نفس بطور كلّى اين ابيات كه صاحب تاريخ معجم در كتاب خود ياد كرده قابل نقل است .\r\n « دو عالمي تو وخود را نكو نمىدارى * ترا رسد بجهان سركشى وجبّارى »\r\n« همّت ز عالم امرست جان روحاني * همت ز عالم خلقست جسم مقدارى »\r\n« ستارگانت قواها وآسمان اعضاست * بجسم خاكى وبادي وآبى وناري »\r\n« ز جوهر وكم وكيف ومتاع ووضع وجده * ز اين وفعل وقبول ومضاف حظ دارى »\r\n« هزار سال اگر مدح خويشتن گوئى * بجان تو كه حق خود تمام نگزارى » \r\n","page_name":" 148 ","page_number":152},
  {"content":"\r\n\r\n« راستى يقين داشتن » يعنى بأحوال مبدأ ومعاد .\r\n\r\n9868 مستعمل الباطل معذّب ملوم .\r\nكار فرمايندهء باطل يعنى ارتكاب كنندهء آن عذاب كرده شدهء ملامت كرده شده است .\r\n\r\n9869 مستعمل الحرص شقىّ مذموم .\r\nكار فرمايندهء حرص بدبخت مذمّت كرده شده است .\r\n\r\n9870 معاجلة الانتقام من شيم اللّئام .\r\nشتاب كردن در انتقام از خصلتهاى لئيمانست يعنى مردم دنى پست مرتبه .\r\n\r\n9871 معاجلة الذّنوب بالغفران من أخلاق الكرام .\r\nشتاب كردن گناهان را ببخشش را خويهاى كريمانست يعنى مردم شريف بلند مرتبه .\r\n\r\n9872 مودّة العوامّ تنقطع كانقطاع السّحاب ، وتنقشع كما ينقشع السّراب .\r\nدوستى عوام بريده مىشود مانند بريده شدن ابر ، وزايل مىشود چنانكه زايل مىشود سراب ، مراد به « عوام » عامهء مردم وأكثر ايشانست كه مخصوص نباشند بفضل ومزيّتى وغرض اينست كه اعتمادي نيست بر دوستى ايشان ، بزودى باندك سببي بريده شود مانند سحاب ، وزايل گردد مثل سراب .\r\n\r\n9873 موافقة الأصحاب تديم الاصطحاب ، والرّفق في المطالب يسهّل الأسباب .\r\n\r\n","description":"","footnote":"","page_name":" 149 ","page_number":153},
  {"content":"\r\n\r\nموافقت كردن با مصاحبان دايم مىدارد همصحبتى را ، ونرمى كردن در مطالب آسان مىگرداند أسباب را ، مراد به « نرمى كردن در مطالب » اينست كه در مطالبى كه داشته باشد بنرمى طلب كند وحرص تمام در آن نداشته باشد ، و « آسان گردانيدن اين أسباب را » يعنى أسباب حصول مطالب أو را بايد كه از جانب حق تعالى باشد بازاى آن نرمى أو ، ويا مراد نرمى كردن با مردم است در مطالبى كه با ايشان رودهد از معاملات وغير آنها وسخت گيرى نكردن با ايشان در آنها ، وآسان گردانيدن اين معنى أسباب مطالب صاحب آن را ظاهرست باعتبار معاونت حق تعالى چنين كسى را ورعايت مردم نيز .\r\n\r\n9874 وسئل عليه السّلام عن مسافة ما بين المشرق والمغرب فقال : مسير يوم للشّمس .\r\nوسؤال كرده شده آن حضرت عليه السّلام از مسافت ميان مشرق ومغرب پس فرمود آن حضرت عليه السلام كه : بقدر سير يك روز آفتابست ، ودر اين جواب اشاره است سائل را باين كه تحديد قدر آن از براي تو مناسب نيست كافيست ترا همين كه بدانى كه بقدر سير يك روز آفتابست ، يا اين كه اين تحديد بعنوان خوش طبيعيست با أو ، وغرض همانست كه تحديد از براي تو نمىتوان كرد نهايت اين معنى را بعنوان لطيفى فرموده باشند كه هم تحديد شده باشد وهم نشده باشد ، واز اين قبيل سؤال وجواب باشد آنچه در قرآن مجيد فرموده‌اند كه : « ويسألونك عن الاهلّة قل هي مواقيت للنَّاس والحجّ « 1 » خطاب بحضرت رسالت صلى اللَّه عليه وآله است كه سؤال ميكنند ترا از ماهها بگو كه : آنها ميقات چندست از براي مردم وحجّ ، « ميقات » وقتي را يا مكاني را گويند كه از براي كارى قرار\r\n\r\n\r\n","description":"","footnote":"\r\n( 1 ) صدر آيهء 189 سورهء مباركهء بقره است .\r\n","page_name":" 150 ","page_number":154},
  {"content":"\r\n\r\nداده شده باشد ودر اينجا مراد وقت است چه ظاهرست كه سؤال ايشان از علّت وكيفيّت روشن شدن آنها بتدريج تا بدر شدن ، وتاريك شدن بتدريج تا پنهان شدن ، وباز عود بحالت اوّلست ، ودر جواب آن همين مذكور شده كه : اين ماهها ميقاتى چندست از براي مردم در معامله‌ها واز براي حجّ واين جواب سؤال ايشان نمىشود وبايد برين حمل شود كه سؤال شما وجواب آن مناسب شما نيست وتحقيق آن نمىتوانيد كرد شما را همين كافيست كه منفعت آنها را از براي شما بگوئيم ، يا اين كه غرض همانست كه آن مناسب شما نيست نهايت اشاره باين نحو شده كه بحسب ظاهر منع ايشان نباشد بلكه جواب ايشان گفته شده باشد ودر واقع گفته نشده باشد واللَّه تعالى يعلم .\r\n\r\n9875 مجالسة الحكماء حياة العقول وشفاء النّفوس .\r\nهمنشينى با حكما يعنى صاحبان علم وعمل راست درست حيات عقلها وشفاى نفسهاست زيرا كه باعث كسب علم وعمل مىشود از ايشان ، وبآن آدمي زندگى جاويد وشفاى از جهل وبدبختى يابد .\r\n\r\n9876 مسوّف نفسه بالتّوبة من هجوم الاجل على أعظم الخطر .\r\nپس اندازندهء نفس خود بتوبه از ناگاه رسيدن أجل بر بزرگترين خطرست ، مراد ترغيب در شتاب كردن در توبه است از گناهان واين كه كسى كه پس اندازد آن را از براي نفس خود ووعده دهد آنرا بكردن ونكند در حال مشرف بر بزرگترين خطرست ، باعتبار آنكه ممكن است كه ناگاه مرگ أو در رسد وتوبه نكرده برود .\r\n\r\n9877 معاشر النَّاس انّ النّساء نواقص الايمان ، نواقص العقول ، نواقص الحظوظ ، فامّا نقص ايمانهنّ فقعودهنّ في أيّام الحيض عن الصّلوة والصّيام ، وأمّا نقصان حظوظهنّ فمواريثهنّ على نصف مواريث الرّجال ، وأمّا نقصان عقولهنّ فشهادة امرأتين كشهادة رجل ، فاتّقوا شرار النّساء وكونوا من خيارهنّ على حذر .\r\n\r\n","description":"","footnote":"","page_name":" 151 ","page_number":155},
  {"content":"\r\n\r\nاى گروههاى مردمان بدرستى كه زنان ناقصان ايمان ناقصان عقلهاى ، ناقصان بهره‌هايند ، پس أمّا نقصان ايمان ايشان پس نشستن ايشانست در أيّام حيض از نماز وروزه ، وأمّا نقصان بهره‌هاى ايشان پس ميراثهاى ايشان بر نصف ميراثهاى مردانست ، وامّا نقصان عقلهاى ايشان پس گواهى دو زن مثل گواهى مرديست ، پس بپرهيزيد از زنان بد ، وباشيد از خوبان ايشان بر حذر .\r\nمراد به « نقصان ايمان زنان » نقصان عبادات ايشانست يا بنا بر آنكه عبادات جزء ايمان باشند ، ويا بنا بر اين كه باعث كمال ايمان ميشوند پس نقصان آنها نقصان ايمانست وبر هر تقدير دليل مذكور منطبق بر آن مىشود ، و « دليل نقصان بهره‌هايشان » ظاهرست ومحتاج ببيان نيست ، و « دليل نقصان عقلهاى ايشان » همين است كه حق تعالى گواهى دو زن را بمنزلهء گواهى يك مرد قرار داده واين وجهي ندارد مرگ نقصان عقل ايشان واين كه عقل دو تاى ايشان بمنزلهء عقل يك مرد باشند و « تفريع پرهيز كردن از زنان بد بر سابق » باعتبار كمي عقل ايشان بلكه كمي ايمان ايشان نيز ظاهرست ، وامّا « بر حذر بودن از خوبان ايشان » پس آن نيز باعتبار كمي عقل ايشانست ، زيرا كه با وجود نقصان عقل از خوبان ايشان نيز بدى دور نيست باعتبار كم عقلي مانند أحمق ، ويا تغيير حال ايشان از خوبى ببدى .\r\n\r\n9878 مثل المنافق كالحنظلة الخضرة أوراقها ، المرّ مذاقها .\r\n\r\n","description":"","footnote":"","page_name":" 152 ","page_number":156},
  {"content":"\r\n\r\nمثل منافق مانند بوتهء حنظل است كه سبز وخرّمست برگهاى آن وتلخ است چشيدن آن ، مراد به « منافق » چنانكه مكرّر مذكور شد كسيست كه باطن أو موافق ظاهر أو نباشد ودر ظاهر محبّت ودوستى كند ودر باطن بر خلاف آن باشد ، وگاهى استعمال مىشود در خصوص كسى كه اظهار ايمان كند ودر باطن ايمان نداشته باشد .\r\n\r\n9879 مثل المؤمن كالأترجّة طيّب طعمها وريحها .\r\nمثل مؤمن مانند ترنج است كه خوش است مزهء آن وبوى آن ، ومقابلهء مؤمن با منافق يا باعتبار معنى دويم منافق است ، ويا باعتبار مبالغه در نقصان ايمان بانفاق حتّى اين كه بمنزلهء عدم ايمانست ، واللَّه تعالى يعلم .\r\n\r\n","description":"","footnote":"","page_name":" 153 ","page_number":157},
  {"content":"\r\n . \r\n","description":"","footnote":"","page_name":" 154 ","page_number":158},
  {"content":"\r\n\r\n\r\nحرف نون\r\n\r\n[ حرف نون بلفظ « نعم » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف نون بلفظ « نعم » كه فعل مدح است . )\r\n\r\n","description":"","footnote":"","page_name":" 155 ","page_number":159},
  {"content":"\r\n\r\nاز آن جمله است قول آن حضرت عليه السّلام :\r\n\r\n9880 نعم الدّليل الحقّ .\r\nخوب راهنمائيست حقّ ، يعنى هر كه در هر باب بر حقّ باشد همان بر حقّ بودن أو راهنماى خوبيست از براي أو بسوى نجات ورستگارى أو در آن باب .\r\n\r\n9881 نعم الرّفيق الرّفق .\r\nخوب رفيقيست رفق ، يعنى نرمى كردن با مردم ، و « خوب رفيق بودن آن » باعتبار اينست كه كسى كه نرمى كند با مردم در هر جا مردم با أو رام شوند ورفيق أو گردند ومهربانى كنند با أو .\r\n\r\n9882 نعم الحسب حسن الخلق .\r\nخوب حسبي است نيكوئى خوى ، مراد به « حسب » چنانكه مكرّر مذكور شد مزيّت وافزونى مرتبه است كه در كسى باشد باعتبار نفس خود نه باعتبار نسب أو .\r\n\r\n9883 نعم البركة سعة الرّزق .\r\nخوب بركتيست فراخى روزى ، « بركت » بمعنى فزايش وزيادتيست ومراد اينست كه از زيادتيهاى خوب زيادتى وفراخى روزيست كه آدمي از براي آن تنگى نكشد وبفراغ بال بطاعات وعبادات مشغول تواند شد وقادر بر خيرات واحسانها باشد .\r\n\r\n","description":"","footnote":"","page_name":" 156 ","page_number":160},
  {"content":"\r\n\r\n\r\n9884 نعم الهديّة الموعظة .\r\nخوب هديّه است موعظه ، يعنى موعظه كردن كسى وپند دادن أو هديّهء خوبيست كه برده شود از براي أو .\r\n\r\n9885 نعم العبادة الخشية .\r\nخوب عبادتيست ترس ، يعنى ترس از خدا ، زيرا كه نفس آن عبادت نيكوئيست وباعث طاعات وعبادات ديگر نيز مىشود .\r\n\r\n9886 نعم الشيمة السّكينة .\r\nخوب خوئيست آرام ووقار .\r\n\r\n9887 نعم الحظّ القناعة .\r\nخوب بهره است قناعت ، يعنى هر كه را از قناعت بهره ونصيبي باشد آن خوب بهره است ، زيرا كه باعث ساير بهره‌هاى أخروي ودنيوي أو گردد .\r\n\r\n9888 نعم المظاهرة المشاورة .\r\nخوب يارى كردنيست يكديگر را مشورت كردن با يكديگر ، زيرا كه بمشورت با يكديگر هر يك ديگرى را به آن چه صلاح أو باشد راه نمايد پس هر يك يارى نيكو كند آن ديگرى را .\r\n\r\n9889 نعم العبادة العزلة .\r\nخوب عبادتيست عزلت ، يعنى گوشه گيرى يعنى آميزش زياد با مردم نكردن وكناره جستن از اختلاط با أكثر ايشان كه اختلاط با ايشان بغير زيان وخسران آخرت ثمره ندارد چنانكه مكرّر مذكور شد .\r\n\r\n9890 نعم المرء المعروف .\r\n\r\n","description":"","footnote":"","page_name":" 157 ","page_number":161},
  {"content":"\r\n\r\nخوب مرديست احسان « احسان را مرد خوب گفتن » از براي مبالغه در خوبى آنست واين كه آن بمنزلهء مرد باهوش خوبيست كه البتة خير أو باين كس برسد ، ودر بعضي نسخه‌ها « الرّؤف » بجاى « المعروف » است وبنا بر اين ترجمه اينست كه : خوب مرديست بسيار مهربان يعنى مردى كه بسيار مهربانى كند با مردم ، واين ظاهرترست .\r\n\r\n9891 نعم الذّخر المعروف .\r\nخوب ذخيرة وپس اندوزيست « 1 » احسان ، زيرا كه ذخيرة وپس اندوزيست « 2 » از براي دنيا وآخرت .\r\n\r\n9892 نعم القرين الدّين .\r\nخوب همراهيست دين ، يعنى ديندارى كه همراهى با آن باعث نيكبختى دنيا وآخرت باشد .\r\n\r\n9893 نعم الطّارد للشّك اليقين .\r\nخوب دور كننده است مر شكّ را يقين ، ظاهر اينست كه مراد به « يقين » در اينجا اعتقاد جزميست كه از روى دليل وبرهان باشد چنانكه اصطلاح مشهوريست ومراد اين باشد كه : اگر كسى خواهد كه شكّ را خوب از خود دور كند در مسئلهء بايد كه تحصيل يقين بآن كند از روى دليل وبرهان اگر ممكن باشد تا ديگر شكّ را راهى نباشد باو ، واگر نه ظنّ وگمان وجزمى كه از روى دليل نباشد مثل اين كه از راه تقليد باشد بسيار مىشود كه زايل مىگردد بشكّ وتردّد در آن .\r\n\r\n9894 نعم قرين العقل الأدب .\r\n\r\n\r\n","description":"","footnote":"\r\n( 1 ) كذا بخطّه ( ره ) صريحا بواو ، ودر اين زمان معروف « پس انداز » است بألف .\r\n( 2 ) كذا بخطّه ( ره ) صريحا بواو ، ودر اين زمان معروف « پس انداز » است بألف .\r\n","page_name":" 158 ","page_number":162},
  {"content":"\r\n\r\nخوب همراهيست از براي عقل وزيركى أدب ، يعنى هميشه همراه آنست وهمراه خوبيست از براي آن ، يا اين كه همراه خوبيست از براي آن بايد كه آن را همراه خود سازد .\r\n\r\n9895 نعم النّسب حسن الأدب .\r\nخوب نسبى است نيكوئى أدب ، يعنى منسوب بودن آدمي بنيكوئى أدب وصاحب آن بودن نسب شريف بلنديست از براي أو ، واين معنى منافاة ندارد با اين كه آن در اصطلاح حسب باشد نه نسب .\r\n\r\n9896 نعم قرين الحلم الصّمت .\r\nخوب همراهيست از براي بردبارى خاموشى ، غرض ترغيب در جمع كردن خاموشيست با حلم وبردبارى .\r\n\r\n9897 نعم الدّلالة حسن السّمت .\r\nخوب راهنمائيست نيكوئى هيئت يعنى نيكوئى هيئت وسيماى آدمي خوب دليل وراهنماينده است بسوى خوبى آن ، واز آنها استنباط آن مىتوان كرد .\r\n\r\n9898 نعم قرين الحلم العلم .\r\nخوب همراهيست از براي بردبارى علم ، غرض ترغيب در جمع كردن علمست با حلم .\r\n\r\n9899 نعم قرين الايمان العلم .\r\nخوب وزيريست از براي ايمان علم ، غرض ترغيب در جمع كردن علم ودانش است با ايمان وگردانيدن علم وزير آن كه كارگزارى أمور آن بكند وأفعال وأعمالى را كه با ايمان بايد خوب بجا آورد .\r\n\r\n","description":"","footnote":"","page_name":" 159 ","page_number":163},
  {"content":"\r\n\r\n\r\n9900 نعم قرين السّخاء الحياء .\r\nخوب همراهيست از براي سخا حياء غرض ترغيب در جمع كردن حيا وشرمست با سخاوت وكرم .\r\n\r\n9901 نعم قرين الايمان الرّضا .\r\nنيكو همراهيست از براي ايمان رضا ، يعنى خشنودى به آن چه حق تعالى تقدير كرده از براي اين كس در هر باب .\r\n\r\n9902 نعم السّجيّة السّخاء .\r\nخوب خصلتيست سخاوت .\r\n\r\n9903 نعم الخليقة الوفاء .\r\nخوب خوئيست وفادارى .\r\n\r\n9904 نعم الزّاد حسن العمل .\r\nخوب توشه‌ايست نيكوئى عمل ، يعنى از براي سفر آخرت .\r\n\r\n9905 نعم الدّواء الأجل .\r\nخوب دوائيست أجل ، يعنى از براي دردهاى مؤمنان وصالحان كه همه بآن رفع شود وديگر ألمى نماند .\r\n\r\n9906 نعم عون العمل قصر الأمل .\r\nخوب يارى كننده‌ايست از براي عمل كوتاهى اميد ، زيرا كه كسى كه اميدهاى خود را از دنيا كوتاه كند ، بعمل چنانكه بايد ، تواند پرداخت ، وديگر اين كه چون عمر درازى از براي خود قرار نداده در هر عبادتي احتمال اين مىدهد كه\r\n\r\n","description":"","footnote":"","page_name":" 160 ","page_number":164},
  {"content":"\r\n\r\nعبادت آخر أو باشد وكمال سعى ميكند در نيكو كردن آن بخلاف كسى كه عمر درازى از براي خود قرار دهد كه چندان اهتمام نمىكند باميد اين كه بعد از آن خواهد كرد .\r\n\r\n9907 نعم الشّفيع الاعتذار .\r\nخوب شفاعت كننده است عذر خواستن ، يعنى هر گاه كسى گناهى كرده باشد نسبت بكسى وعذر خواهد از آن ، همان عذر خواستن آن شفاعت كنندهء خوبيست از براي أو ، بايد بآن عفو كرد گناه أو را ودر گذشت از آن .\r\n\r\n9908 نعم الشّيمة الوقار .\r\nخوب خصلتيست وقار وسبكى نكردن .\r\n\r\n9909 نعم الطّارد للهمّ الرّضا بالقضاء .\r\nخوب دور كننده است مر اندوه را راضى شدن بقضا وتقدير حق تعالى ، چنانكه مكرّر شرح شد .\r\n\r\n9910 نعم عون الشّيطان اتّباع الهوى .\r\nخوب يارى كننده است از براي شيطان پيروى هوى وهوس .\r\n\r\n9911 نعم الاعتذار العمل للمعاد .\r\nخوب تهيّه گرفتنيست عمل كردن از براي روز بازگشت .\r\n\r\n9912 نعم زاد المعاد الاحسان إلى العباد .\r\nخوب توشه است از براي روز بازگشت احسان كردن بسوى بندگان خدا .\r\n\r\n9913 نعم الحاجز عن المعاصي الخوف .\r\n\r\n","description":"","footnote":"","page_name":" 161 ","page_number":165},
  {"content":"\r\n\r\nخوب منع كننده است از نافرمانيها ترس يعنى ترس از حق تعالى ، غرض اشاره است باين كه كسى را كه ترس از حق تعالى باشد عصيان بسيار نكند عصيان بسيار از كسى نشان اينست كه خوف وترس نيست أو را از خدا .\r\n\r\n9914 نعم مطيّة الأمن الخوف .\r\nخوب مطيّهء ايمنيست خوف ، « مطيّه » شتر سواري يا بارى را گويند يا هر چارواى تندروى را ، ومراد اينست كه خوف وترس حق تعالى مطيّهء خوبيست از براي ايمنى ، هر كه را آن خوف باشد گوئيا شترى يا مركب تندروى از براي ايمنى خود مهيّا كرده وآنرا بر آن سوار كرده وهمراه مىروند ، يا آن را بر شترى بار كرده وهمراه مىبرد .\r\n\r\n9915 نعم الورع غضّ الطّرف .\r\nخوب پرهيزگاريست پائين انداختن چشم ، مراد به « پائين انداختن چشم » نگاهداشتن آنست از نگاههاى حرام ، وهمچنين از نگاه كردن بزينتهاى أهل دنيا كه باعث رغبت در آنها مىشود وبر ارتكاب محرّمات مىدارد ، وپوشيده نيست كه اين باعث پرهيزگارى از بسيارى از گناهان مىشود پس خوب پرهيزگاريست .\r\n\r\n9916 نعم الصّهر القبر .\r\nخوب صهريست قبر ، « صهر » بكسر صاد بي نقطه وسكون هاء بمعنى دامادست ودامادى وهر قرابتي كه باعتبار نكاح وتزويج باشد وبمعنى قبر نيز آمده ، ومراد اينست كه دخول قبر دامادى خوبيست از براي مؤمنان وصالحان ، زيرا كه بسبب پيوند بآن از همهء دردها وكدورات وآلام فارغ گردند ، يا اين كه صهر خوب از براي ايشان ، « صهر » بمعنى قبرست نه بمعنى دامادى بهمان اعتبار كه مذكور شد ، واگر اين كلام غير معصوم باشد كه غلط نسبت بآن حضرت عليه السّلام داده شده باشد ظاهر\r\n\r\n","description":"","footnote":"","page_name":" 162 ","page_number":166},
  {"content":"\r\n\r\nآن اينست كه خوب داماديست قبر يعنى دختران را بقبر فرستادن بهتر از شوهردادنست ، نهايت حمل حديث بر اين خالى از اشكالى نيست مگر اين كه باز بر دختران صالحه حمل شود واللَّه تعالى يعلم .\r\n\r\n9917 نعم الظّهير الصّبر .\r\nخوب يارى كننده است صبر يعنى يارى كننده بر گشايش وفرج وفيروزى بسعادت ونيكبختى .\r\n\r\n9918 نعم الادام الجوع .\r\nخوب نانخورشيست گرسنگى ، مراد اينست كه كسى كه خوب گرسنه شود نان خالى از براي أو لذّت نان با نانخورش دارد بلكه لذيذتر از آن باشد پس گرسنگى خوب نانخورشيست بي مؤنتى وبي تعبى از براي تحصيل آن .\r\n\r\n9919 نعم عون الامل الطّمع .\r\nخوب يارى كننده است از براي اميد طمع ، زيرا كه كسى را كه طمع باشد همواره اميد حصول طمعهاى خود باشد .\r\n\r\n9920 نعم عون العبادة السّهر .\r\nخوب يارى كننده است از براي عبادت بيدارى .\r\n\r\n9921 نعم الطّارد للهمّ الاتّكال على القدر .\r\nخوب دور كننده است مر اندوه را اعتماد كردن بر قدر ، يعنى راضى شدن به آن چه تقدير حق تعالى شده باشد چنانكه مكرّر شرح آن شد .\r\n\r\n9922 نعم عون المعاصي الشّبع « 1 » .\r\n\r\n\r\n","description":"","footnote":"\r\n( 1 ) در منتهى الإرب گفته : « شبع بالكسر وكعنب مقدار سيرى از طعام » .\r\n","page_name":" 163 ","page_number":167},
  {"content":"\r\n\r\nخوب يارى كننده است از براي معاصي سيرى ، زيرا كه كسى كه سير شد بفكر آنها افتد .\r\n\r\n9923 نعم عون الورع التّجوّع .\r\nخوب يارى كننده است از براي پرهيزگارى خود را گرسنه نگاهداشتن .\r\n\r\n9924 نعم صارف الشّهوات غضّ الأبصار .\r\nخوب برگرداننده است خواهشها را پائين انداختن چشم ، يعنى خوب سببي است آن از براي نيامدن آنها بجانب اين كس ، چنانكه مكرّر بيان شد واگر آن را نكند آنها بيايند بجانب أو ، پس گويا آن بر گردانندهء آنهاست از أو .\r\n\r\n9925 نعم الحزم الاستظهار .\r\nخوب دور انديشى است احتياط ، يعنى در هر باب .\r\n\r\n9926 نعم العون المظاهرة .\r\nخوب يارى كننده است معاونت ، يعنى معاونت ويارى كردن دوستان يكديگر را ، زيرا كه آن پشت قوى كردن ويارى كننده است بر انتظام أحوال همهء ايشان .\r\n\r\n9927 نعم الاستظهار المشاورة .\r\nخوب احتياط وقوى پشت كردنيست مشورت كردن .\r\n\r\n9928 نعم دليل الايمان العلم .\r\nخوب راهنمائيست از براي ايمان علم ، يعنى راهنماى مردم است بسوى ايمان .\r\n\r\n9929 نعم وزير العلم الحلم .\r\nخوب وزيريست از براي علم حلم ، « وزير كسى » كسيست كه متكفّل\r\n\r\n","description":"","footnote":"","page_name":" 164 ","page_number":168},
  {"content":"\r\n\r\nأمور أو شود ومتحمّل گرانيهاى كارهاى أو گردد ، وچون أهل علم را دشمنان نادان بسيار باشد كه ايذاء وآزار ايشان كنند واز وجوه ديگر نيز تعبها وزحمتها بايد كشيد وتا حلم وبردبارى با آن نباشد متحمّل آنها نتوانند شد پس حلم بمنزلهء وزيريست از براي علم .\r\n\r\n9930 نعم الرّفيق الورع ، وبئس القرين الطّمع .\r\nخوب رفيقيست پرهيزگارى ، وبد همراهيست طمع .\r\n\r\n9931 نعم قرين الصّدق الوفاء ، ونعم رفيق التّقوى الورع .\r\nخوب همراهيست از براي راستى وفادارى ، وخوب رفيقيست از براي تقوى يعنى ترس از خدا پرهيزگارى .\r\n\r\n9932 نعم قرين الايمان الحياء .\r\nخوب همراهيست از براي ايمان شرم .\r\n\r\n9933 نعم قرين الأمانة الوفاء .\r\nخوب همراهيست از براي امين بودن وفادارى .\r\n\r\n9934 نعم الشّيمة حسن الخلق .\r\nخوب خصلتيست نيكوئى خوى .\r\n\r\n9935 نعم الخليقة استعمال الرّفق .\r\nخوب خصلتيست كار فرمودن نرمى وهموارى با مردم .\r\n\r\n9936 نعم الوسيلة الاستغفار .\r\nخوب وسيله است استغفار وطلب آمرزش ، يعنى خوب وسيله است از براي\r\n\r\n","description":"","footnote":"","page_name":" 165 ","page_number":169},
  {"content":"\r\n\r\nرفع گناهان هر گاه با توبه وپشيمانى باشد ، وهر گاه باشد كه بعضي از گناهان بمجرّد استغفار نيز بخشيده شود .\r\n\r\n9937 نعم شافع المذنب الاقرار .\r\nخوب شفاعت كننده است از براي گنهكار اقرار ، يعنى همين كه گنهكار اقرار بگناه خود كرد بايد كه در گذشت از گناه أو واقرار أو را شفيع خوبى دانست از براي أو .\r\n\r\n9938 نعم السّلاح الدّعاء .\r\nخوب سلاحيست دعا ، زيرا كه دفع دشمنان وتيرها وضربتهاى بلاها وآفات بآن بيش از هر سلاحي مىتوان كرد .\r\n\r\n9939 نعم المعونة الصّبر على البلاء .\r\nخوب يارى كننده است صبر بر بلا ، يعنى يارى كننده است بر دفع آن بلا واز براي نازل نشدن بلاى ديگر .\r\n\r\n9940 نعم الوسيلة الطّاعة .\r\nخوب وسيله است طاعت وفرمانبردارى خدا ، يعنى از براي نجات ورستگارى أخروي بلكه سعادت دنيوي نيز .\r\n\r\n9941 نعم الخليقة القناعة .\r\nخوب خصلتيست قناعت .\r\n\r\n9942 نعم العون على أشر النّفس وكسر عادتها التّجوع .\r\nخوب يارى كننده است بر فرحناكى نفس وشكستن عادت آن خود را گرسنه نگاهداشتن ، يعنى خوب يارى كننده است بر دفع فرحناكى نفس وبر شكستن اين\r\n\r\n","description":"","footnote":"","page_name":" 166 ","page_number":170},
  {"content":"\r\n\r\nعادت ذميمهء آن ، يا بر شكستن بسيارى از عادتهاى ذميمهء ديگر آن نيز .\r\n\r\n9943 نعم الطّاعة الانقياد والخضوع .\r\nخوب طاعت وفرمانبرداريست خضوع وفروتنى كردن ، يعنى در درگاه حق تعالى وبا مردم نيز .\r\n\r\n9944 نعم العبادة السّجود والرّكوع .\r\nخوب عبادتيست سجود وركوع ، يعنى در جائى كه شرعا مقرّر شده كه آن سجود وركوع در نمازهاست وسجود در سجده‌هاى شكر نيز .\r\n\r\n9945 نعم عون الدّعاء الخشوع .\r\nخوب يارى كننده است از براي دعا خشوع ، يعنى اين كه از روى خضوع وفروتنى كرده شود .\r\n\r\n9946 نعم الايمان جميل الخلق .\r\nخوب ايمانيست خوى نيكو ، يعنى ايمانى كه با خوى نيكو باشد ، يا اين كه آن از اجزاى ايمان باشد ، وغرض بيان افزونى مرتبهء اين جزء باشد بر ساير اجزاى ديگر از اعمال .\r\n\r\n9947 نعم السّياسة الرّفق .\r\nخوب سياستيست نرمى ، « سياست رعيّت » چنانكه مكرّر مذكور شد بمعنى تربيت وامر ونهى ايشانست ومراد اينست كه خوب سياستيست سياستى كه با نرمى وهموارى باشد ، يا اين كه أصل نرمى وهموارى كردن با مردم خوب سياستيست از براي ايشان ، باعتبار اين كه ايشان نيز رغبت ميكنند در آن وفرا مىگيرند آن را ، يا اين كه باعث اين مىشود كه أطاعت وانقياد أو كنند واز امر ونهى أو بيرون نروند .\r\n\r\n9948 نعم المحدّث الكتاب .\r\n\r\n","description":"","footnote":"","page_name":" 167 ","page_number":171},
  {"content":"\r\n\r\nخوب سخنگوئيست كتاب « 1 » ، زيرا كه كم است كه سخن أو بي فايده باشد .\r\n\r\n9949 نعم الطّهور التّراب .\r\nخوب پاك كننده است تراب ، يعنى خاك ، ممكن است مراد اين باشد كه آن هم خوب پاك كننده است در جائى كه شرع آن را پاك كننده قرار داده كه حدث باشد در جائى كه آب نباشد ، يا باشد واستعمال آن ضرر كند ، وهمچنين اثر خبث در بعضي جاها وغرض اين باشد كه آن هم خوب پاك كننده است در آن جاها ونقصى ندارد چنانكه أكثر عوام گمان دارند ، يا اين كه مراد اين باشد كه آن خوب پاك كننده است باعتبار اين كه أكثر أوقات ميسّر مىشود وكم مىشود كه ميسّر نباشد بخلاف آب كه بسيار مىشود كه بهم نمىرسد يا ضرر ميكند ، وبنا بر اين غرض ترجيح آن باشد بر آب از اين راه ، يا بيان لطف ومرحمت حق تعالى باشد كه آن را پاك كننده قرار داده وكار را بر بندگان آسان نموده .\r\n\r\n\r\n","description":"","footnote":"\r\n( 1 ) جامى در اين باره نيكو سروده است :\r\n « بكن زين كارخانه در كتب روى * خيال خويش را ده با كتب خوى »\r\n« ز دانايان بود اين نكته مشهور * كه دانش در كتب ، داناست در گور »\r\n« أنيس گنج تنهائى كتابست * فروغ صبح دانائى كتابست »\r\n« بود بي مزد ومنّت اوستادى * ز دانش بخشدت هر دم مرادي »\r\n« نديمى مغزدارى پوست پوشى * بسرّ كار گويائى خموشى »\r\n« درونش همچو غنچه از ورق پر * بقيمت هر ورق زان يك طبق در »\r\n« عمارتكرده از رنگين اديمست * دو صد گل پيرهن دروى مقيمست »\r\n« همه مشكين غزالان توى بر توى * ز بس رقّت نهاده روى بر روى »\r\n« ز يكرنگى همه يك روى وهمپشت * گر ايشان را زند كس بر لب انگشت » \r\n( تا آخر ) طالب فضايل ومناقب كتب ودفاتر بشرح وبسط لازم رجوع كند بتعليقات نگارنده بر زاد السالك تأليف عالم جليل مولى محسن فيض معروف بمحدّث كاشاني - رضوان اللَّه عليه - ( ص 41 - 51 ) .\r\n","page_name":" 168 ","page_number":172},
  {"content":"\r\n\r\n\r\n[ حرف نون بلفظ مطلق 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف نون بلفظ مطلق يعنى بألفاظ مختلف نه اين كه همهء فقرات بيك لفظ باشد چنانكه در فصل سابق بود كه همهء فقرات بلفظ « نعم » بود . ) فرموده است آن حضرت عليه السّلام .\r\n\r\n9950 نال الغنى من رضى بالقضاء .\r\nرسيده بتوانگرى هر كه راضى شده بتقدير خدا ، زيرا كه هر كه راضى شود به آن چه خدا از براي أو تقدير كرده ونصيب وبهره أو نموده ديگر أو را حاجتي نباشد وتعب وزحمت سعيى نبايد واين حقيقت توانگريست ، وممكن است نيز كه آن باعث ومورث توانگرى ظاهري نيز باشد چنانكه مكرّر مذكور شد .\r\n\r\n9951 نال المنى من عمل لدار البقاء .\r\nرسيده است باميدها كسى كه عمل كرده از براي سراى بقا يعنى آخرت كه باقي وپاينده است ، ومراد اميدهاى اخرويست بلكه دنيوي نيز ، زيرا كه هر كه عمل أو از براي آخرت باشد حق تعالى دنيا وآخرت أو را آباد گرداند چنانكه قبل از اين مذكور شد .\r\n\r\n9952 نيل المآثر ببذل المكارم .\r\n\r\n","description":"","footnote":"","page_name":" 169 ","page_number":173},
  {"content":"\r\n\r\nرسيدن بمآثر ببذل مكارم است ، مراد به « مآثر » فضايليست كه مردم ذكر كنند ومدح كسى كنند به آنها ، ومراد به « مكارم » احسانها وعطاهاست .\r\n\r\n9953 نيل الجنّة بالتّنزّه عن المآثم .\r\nرسيدن ببهشت بپاكيزگى جستن از گناهانست .\r\n\r\n9954 نال الجنّة من اتّقى عن المحارم .\r\nرسيده است ببهشت هر كه پرهيزگارى كرده از حرامها .\r\n\r\n9955 نفس المرء خطاه إلى أجله .\r\nنفسهاى مرد گام برداشتنهاى اوست بسوى مرگ ، يعنى هر نفسي گام برداشتنى است بسوى مرگ ، پس هيچ نفسي را ضايع نبايد كرد ودر آن كار خيرى كه توان كرد بايد كرد .\r\n\r\n9956 نعم الجهّال كروضة على مزبلة .\r\nنعمتهاى جاهلان مانند باغيست بر أطراف مزبلهء ، مراد مذمّت جهلست وترغيب مردم در تحصيل علم ودانش .\r\n\r\n9957 نفسك أقرب أعدائك إليك .\r\nنفس تو نزديكترين دشمنان تست بسوى تو ، پس دفع دشمنى أو ونگاهداشتن خود از فرمانبردارى آن وپيروى هواها وهوسهاى أو ضرورترست از دفع هر دشمنى .\r\n\r\n9958 نوم على يقين خير من صلاة في شكّ .\r\nخوابى بر يقيني بهترست از نمازى در شكّى ، يعنى خوابى با يقين بأحوال مبدأ ومعاد بهترست از نمازى كه با شكّ در بعضي از آنها باشد .\r\n\r\n9959 نعمة لا تشكر كسيّئة لا تغفر .\r\n\r\n","description":"","footnote":"","page_name":" 170 ","page_number":174},
  {"content":"\r\n\r\nنعمتي كه شكر كرده نشود مانند گناهيست كه آمرزيده نشود ، يعنى مثل آنست در قبح وزشتى وضرر وزيان .\r\n\r\n9960 نزول القدر يسبق الحذر .\r\nفرود آمدن قدر پيشى مىگيرد بر حذر ، يعنى هر گاه تقدير حتمي حق تعالى بوقوع مصيبتى يا بلائي تعلّق گرفته باشد نزول آن امر پيشى مىگيرد بر حذر ، يعنى غلبه ميكند بر حذر ، وهر انديشه وتدبيري كه بشود از براي دفع آن ، سودى ندهد ، يا اين كه نگذارد كه حذر از آن واقع شود ، وغرض از اين دفع حسرت وندامت بعضي مردم است كه در هر مصيبت وبلائي مىكشند بگمان اين كه اگر فلان تدبير مىكرديم آن واقع نمىشد ، وبيان اين كه چنين نيست وگاه هست كه هيچ تدبيري سود ندهد ، يا اين كه حق تعالى چنان كند كه تدبير در آن واقع نشود .\r\n\r\n9961 نزول القدر يعمى البصر .\r\nفرود آمدن قدر كور مىگرداند بينائى را ، اين هم نزديك بمضمون فقرهء سابقست ومراد اينست كه هر گاه تقدير حتمي حق تعالى شده باشد بنزول امرى ، بينائى در آن كور مىگردد واز تدبير دفع آن فرو مىماند وراه چارهء آن را نمىبيند وبفكر آن نمىافتد ، يا اين كه در هر تدبيري كه بكند خطا كند وسودى ندهد بلكه ضرر كند .\r\n\r\n9962 نزّه نفسك عن كلّ دنيّة وان ساقتك إلى الرّغائب .\r\nپاكيزه گردان نفس خود را از هر دنيّه واگر چه براند ترا بسوى عطاهاى بسيار ، مراد به « دنيّه » هر صفت پستى است كه آدمي را خفيف وسبك وپست مرتبه گرداند .\r\n\r\n9963 نكير الجواب من نكير الخطاب .\r\nناخوش داشتن جواب از ناخوش داشتن خطابست ، يعنى غالب اينست كه\r\n\r\n","description":"","footnote":"","page_name":" 171 ","page_number":175},
  {"content":"\r\n\r\nجواب ناخوشى كه كسى مىشنود از سؤالي باعتبار اينست كه سؤال وخطابي كه أو كرده ناخوش بوده باعتبار اين كه آن كسى كه سؤال از أو كرده وخطاب باو كرده از أهل آن نبوده ، ويا اين كه سؤال وخطاب را بر نحو ناخوشى كرده ، ومراد ترغيب مردم است در اين كه در سؤالي كه بكنند رعايت اين أمور بكنند تا جواب ناخوشى نشنوند .\r\n\r\n9964 نظر النّفس للنّفس العناية بصلاح النّفس .\r\nنظر كردن نفس از براي نفس اهتمام داشتن است بصلاح نفس ، يعنى مراد به « نظر كردن نفس از براي نفس » كه مىبايد ودر كارست آنست كه اهتمام داشته باشد بصلاح نفس خود وسعى كند در اصلاح آن ، يا اين كه از نفس غافل نبايد بود همين كه كسى غافل نمىشود از آن همان اهتمام است بصلاح آن وباعث اين مىشود كه آن را بصلاح آورد .\r\n\r\n9965 نال الفوز الأكبر من ظفر بمعرفة النّفس .\r\nرسيده است بفيروزى بزرگتر كسى كه فيروزى يافته بشناخت نفس ، مراد معرفت وشناخت أصل نفس وأحوال آنست واين كه آن فوز اكبرست ، باعتبار اين كه باعث معرفت أكثر أحوال مبدأ ومعاد مىشود چنانكه مكرّر مذكور شد ، وظاهرست كه آن فوز وفيروزى اكبرست ، وممكن است كه مراد معرفت قدر وپايهء نفس خود باشد واين كه آن فوز اكبرست ، باعتبار اين كه باعث اين مىشود كه تجاوز از آن نكند بنافرمانى حق تعالى ، يا بتكبّر وتبختر وسلوك بد با مردم ، وظاهرست كه اين نيز فوز اكبرست ، ويا مراد معرفت قابليّت واستعداد آن باشد از براي مراتب عاليه واين نيز فوز اكبرست ، باعتبار اين كه باعث اين مىشود كه سعى كند در آنچه باعث ترقّى آن مىشود بآن مراتب ، ومنع كند خود را از آنچه مانع از آن گردد .\r\n\r\n9966 نصحك بين الملأ تقريع .\r\n\r\n","description":"","footnote":"","page_name":" 172 ","page_number":176},
  {"content":"\r\n\r\nنصيحت كردن تو در جماعت سرزنش كردنست ، مراد اينست كه نصيحت را در خلوت بايد كرد نصيحت كسى در جماعت سرزنش اوست وايذا وآزار أو .\r\n\r\n9967 نكد الدّين الطّمع ، وصلاحه الورع .\r\nتيرگى دين طمع است ، وصلاح آن پرهيزگاريست .\r\n\r\n9968 نصف العاقل احتمال ونصفه تغافل .\r\nنصف عاقل احتمالست ، ونصف آن تغافل ، غرض مبالغه در مدح آنهاست ، حتّى اين كه گوئيا تمام عقل وزيركى همانهاست نصفى آنست ونصفى اين ، ومراد به « احتمال » تحمّل گناهان وبي ادبيهاى مردم است ، وبه « تغافل » تغافل از آنها يعنى خود را بغفلت انداختن از آنها وچنين نمودن كه آگاه بر أو نشده ، پس حاصل هر دو در گذشتن از آنهاست ، نهايت هر جا تغافل ممكن باشد بتغافل ، وهر جا ممكن نباشد واحتمال غفلت أو بهيچ وجه نرود بعفو صريح ، واحتمال دارد كه مراد به « احتمال » تحمّل ديون ومؤنات واخراجات مردم باشد وبنا بر اين مغايرت نصفين ظاهرست .\r\n\r\n9969 نحن أقمنا عمود الحقّ ، وهزمنا جيوش الباطل .\r\nما بر پا داشته‌ايم ستون حقّ را ، وهزيمت داده‌ايم لشكرهاى باطل را ، مراد به « حقّ » اسلام است يا هر حقّى ، وبه « باطل » كفر يا هر باطلى ، ومراد به « ما » حضرت رسالت پناهى - صلى اللَّه عليه وآله - وآن حضرت صلوات اللَّه وسلامه عليه وخلّص أصحاب ايشانست .\r\n\r\n9970 نزّهوا أنفسكم عن دنس اللّذّات وتبعات الشّهوات .\r\nپاكيزه نگهداريد نفسهاى خود را از چرك لذّتها ، ومظلمه‌هاى خواهشها ،\r\n\r\n","description":"","footnote":"","page_name":" 173 ","page_number":177},
  {"content":"\r\n\r\nودر بعضي نسخه‌ها « طلب » بجاى « دنس » واقع شده وبنا بر اين ترجمه اينست كه : پاكيزه داريد نفسهاى خود را از طلب لذّتها ومظلمه‌هاى خواهشها .\r\n\r\n9971 نزّهوا أديانكم عن الشّبهات ، وصونوا أنفسكم عن مواقع الرّيب الموبقات .\r\nپاكيزه داريد دينهاى خود را از شبهه‌ها ، ونگاهداريد نفسهاى خود را از جايگاههاى ريب كه هلاك كننده‌اند ، جمعيّت دينها يا باعتبار تعدّد أشخاص است مانند نفسها ، ويا باعتبار تعدّد مسائل دينيّه ، وبر هر تقدير مرا به « پاكيزه - داشتن آن از شبهه‌ها » اينست كه تحصيل يقين كنند در آن بعنوانى كه شكّ وشبهه را در آن راه نباشد وبنا بر اوّل ممكن است مراد پاكيزه داشتن دين باشد از أمور شبهه‌ناك مثل مالهاى مخلوط از حلال وحرام ، يا كردن فعلى كه شبههء باشد در حليّت آن واحتمال حرمتي در آن رود ، يا پاكيزه نگاهداشتن آن باشد از حكم وفتوى در امرى كه در حكم آن شبهه باشد وواضح نباشد ، و « ريب » بمعنى شكّ است يا بد گمانى ، وبنا بر اوّل مراد به « نگاهداشتن نفس خود از جايگاههاى شكّ » همانست كه در احتمال اوّل سابق بر آن مذكور شد ، وهر گاه مراد از « سابق » نيز آن باشد اين تأكيد خواهد بود ، وبنا بر دويم مراد نگاهداشتن نفس خودست از جايگاههائى كه محلّ تهمت باشد مثل اختلاط ومصاحبت با بدان وفاسقان ، و « بودن آنها هلاك كننده » يا باعتبار اينست كه گاهى باعث هلاكت اين كس نيز مىشود بتبعيّت ايشان يا از جانب مردم ، ويا بفرود آمدن عذاب الهى وسرايت كردن بهمهء ايشان ، ويا باعتبار اين كه گاه هست كه رفتن به آنها باعث فسق وفجور اين كس نيز مىشود ، ويا باعتبار اين كه أصل رفتن به آن جاها بديست كه هلاك كنندهء دين باشد يعنى أصل آن را يا فضيلت وكمال آن را ، واللَّه تعالى يعلم .\r\n\r\n9972 نظر البصر لا يجدي إذا عميت البصيرة .\r\n\r\n","description":"","footnote":"","page_name":" 174 ","page_number":178},
  {"content":"\r\n\r\nنگاه چشم سود نمىدهد هر گاه كور باشد بينائى .\r\n\r\n9973 ندم القلب يكفّر الذّنب ويمحّص الجريرة .\r\nپشيمانى دل مىپوشد گناه را ومىبرد جريره را « جريره » نيز بمعنى گناهست ومراد به « پوشانيدن آن وبردن آن » اينست كه عذاب وعقاب آن را ساقط ميكند وپاك ميكند أو را از آن ، بمرتبهء كه گوئيا گناهى نكرده وغرض ترغيب در توبه است باين كه آن محو ميكند گناه را با بيان حقيقت آن واين كه آن پشيمانى از گناهست در دل ، وپوشيده نيست كه اين لازم دارد كه ديگر عزم آن نداشته باشد چه ظاهرست كه كسى كه باز عزم آن داشته باشد در دل پشيمان از آن نشده واگر اظهار آن كند مجرّد اظهار بزبان باشد .\r\n\r\n9974 نعوذ باللَّه من المطامع الدّنيّة ، والهمم الغير المرضيّة .\r\nپناه مىبريم بخدا از طمعهاى پست ، وعزمهاى غير مرضى ، يعنى عزمهائى كه رضا وخشنودى حق تعالى در آنها نباشد .\r\n\r\n9975 نعوذ باللَّه من سيّئات العقل وقبح الزّلل وبه نستعين .\r\nپناه مىبريم بخدا از بديهاى عقل وزشتى لغزشها ، وباو يارى مىجوئيم ، مراد به « بديهاى عقل » بديهائيست كه آدمي دانسته وبا وجود عقل وشعور بكند ، وتخصيص به آنها وباعتبار اينست كه بدى كه سهوا از اين كس صادر شود مؤاخذه بر آن نيست وچندان محتاج بپناه جستن از آن نه ، ودور نيست كه « العقل » چنانكه در نسخه‌ها كه بنظر رسيد واقع شده تصحيف باشد وصحيح « الفعل » باشد وترجمه اين باشد كه : پناه مىبريم بخدا از بديهاى كردار ، ودر بعضي نسخه‌هاى كتاب مستطاب نهج البلاغة « من سيّئات العمل » است يعنى از بديهاى كردار ،\r\n\r\n","description":"","footnote":"","page_name":" 175 ","page_number":179},
  {"content":"\r\n\r\nواين موافقست با « الفعل » كه احتمال آن داديم وبحسب لفظ أنسب است ، ودر بعضي نسخه‌هاى آن « من سبات العقل » است يعنى از خواب غفلت عقل ، واين هم بحسب معنى أعلى است امّا نسخهء اوّل بحسب لفظ أنسب است وظاهر اينست كه صحيح يكى از اين دو نسخه است وآنچه در اينجاست از سهو نسّاخست .\r\n\r\n9976 نظام المروّة حسن الأخوّة ، ونظام الدّين حسن اليقين .\r\nنظام مروّت وآدميّت نيكوئى برادريست ، ونظام دين نيكوئى يقين ، « نظام » رشتهء مرواريد ومانند آن را گويند واثبات آن از براي مروّت ودين بر سبيل تشبيه است .\r\n\r\n9977 نحمد اللَّه سبحانه على ما وفّق له من الطّاعة ، وذاد عنه من المعصية .\r\nسپاس مىكنيم خداى - سبحانه - را بر آنچه توفيق داده از براي آن از طاعت وفرمانبردارى وآنچه دور كرده از آن از معصيت ونافرمانى ، در اين اشاره است باين كه هر طاعتي را كه آدمي ميكند بتوفيق حق تعالى است ونعمتيست از أو كه بسبب آن مستحقّ حمد وسپاس مىگردد ، وهمچنين هر معصيتي را كه نمىكند بلطفيست از جانب أو كه منع ميكند ودور مىگرداند أو را از آن وبآن نيز سزاوار حمد وسپاس مىشود .\r\n\r\n9978 نعم اللَّه سبحانه أكثر من أن تشكر الّا ما أعان اللَّه عليه ، وذنوب ابن آدم أكثر من أن تغفر الَّا ما عفا اللَّه عنه .\r\nنعمتهاى خداى - سبحانه - زيادة است از اين كه شكر كرده شود مگر آنچه يارى كند خدا بر آن ، وگناهان پسر آدم زيادة است از اين كه آمرزيده شود مگر آنچه عفو كند ودرگذرد خدا از آن .\r\n\r\n9979 نسأل اللَّه سبحانه لمنّته تماما وبحبله اعتصاما .\r\n\r\n","description":"","footnote":"","page_name":" 176 ","page_number":180},
  {"content":"\r\n\r\nسؤال مىكنيم خداى - سبحانه - را از براي نعمت أو تماميى وبريسمان أو چنگ در زدني ، يعنى درخواست مىكنيم از خداى سبحانه اين كه نعمت خود را بر ما تمام كند وناقص نگذارد ، واين كه چنين كند كه چنگ در زنيم بريسمان أطاعت وفرمانبردارى أو ، ودست برنداريم از آن .\r\n\r\n9980 نحن أعوان المنون ، وأنفسنا نصب الحتوف ، فمن أين نرجو البقاء وهذا اللّيل والنّهار لم يرفعا من شيء شرفا « 1 » الّا أسرعا الكرّة في هدم ما بنيا ، وتفريق ما جمعا .\r\nما يارى كنندگان مرگيم ونفسهاى ما نشانهء مرگ‌هاست ، پس از كجا اميد مىداريم باقي بودن را ، واين شب وروز بلند نكرده‌اند از چيزى شرفى را مگر اين كه شتاب كرده‌اند در برگشتن در خراب كردن آنچه بنا كرده‌اند وپراكنده ساختن آنچه جمع كرده‌اند ، مراد اينست كه آدميان أصحاب مرگند وچون أصحاب كسى يارى - كنندگان اويند پس گويا ايشان يارى كنندگان مرگند ، يا اين كه يارى كنندگان آنند بر زيادتى قوّت وعدّت آن ، و « نشانهء مرگ‌هايند » يعنى نشانه‌اند از براي تيرهاى مرگ واز براي اين نصب شده‌اند پس با وجود اين از كجا اميد باقي بودن توان داشت ؟ ! و « اين شب وروز » ظاهر اينست كه بيان امرى ديگر باشد وشكوه باشد از روزگار باين كه بلند نمىكند از براي چيزى شرف ورفعتى مگر اين كه شتاب ميكند در برگشتن در هدم آنچه بنا گذاشته باشد از شرف ورفعت أو ، وپراكنده كردن آنچه جمع كرده باشد از أسباب آن .\r\n\r\n9981 نظام الدّين مخالفة الهوى والتّنزّه عن الدّنيا .\r\nنظام دين ورشتهء پيوستگى آن مخالفت كردن خواهش است وپاكيزگى جستن از دنيا .\r\n\r\n\r\n","description":"","footnote":"\r\n( 1 ) بقرينهء « هدم » و « بنيا » بنظر مىرسد كه اين كلمه جمع شرفه باشد بضمّ شين وسكون راء كه بمعنى كنگره است نه بفتح شين چنانكه شارح ( ره ) قرائت وشرح كرده است .\r\n","page_name":" 177 ","page_number":181},
  {"content":"\r\n\r\n\r\n9982 نافحوا بالظّبى ، وصلوا السّيوف بالخطى ، وطيبوا عن أنفسكم نفسا ، وامشوا إلى الموت مشيا سجحا .\r\nاين از جمله كلاميست كه در بعضي روزهاى جنگ صفّين بأصحاب خود فرموده‌اند مشتمل بر بعضي از آداب جنگ وقبل از اين در فصل ضاد « ضاربوا عن دينكم بالظّبى » نقل شده بود ودر اين جا « نافحوا بالظبى » است واين موافق كتاب مستطاب نهج البلاغة است و « نافحوا » نيز همان بمعنى « ضاربوا » است يعنى بزنيد دشمنان خود را بطرفهاى شمشيرها ، نهايت ابن أثير در كتاب نهاية گفته : كه « أصل منافحه اينست كه هر يك نزديك باشند بديگرى بعنوانى كه برسد نفح هر يك بديگرى يعنى بوى أو ونفس أو » وظاهر اينست كه مراد به « طرف شمشير » دم آن باشد ومراد تحريص بر جنگ بشمشير باشد چنانكه در نهاية گفته واز كلام بعضي از شارحان نهج البلاغة ظاهر مىشود كه « طرف شمشير » را بر نوك آن حمل كرده واين كه فايدهء اين اينست كه پر نزديك دشمن نروند تا اين كه توسعهء مجالي باشد ومؤيّد اين مىتواند بود آنچه در كتاب صحاح گفته كه : « ظبهء شمشير وتير طرف آنست » زيرا كه مراد به « طرف تير » خود البتّه پيكانست پس ظاهر اينست كه در شمشير نيز نوك آن باشد نه دم آن نهايت آنچه از نهاية نقل شد ظاهر در خلاف آنست واين كه مراد دم شمشير باشد ، وظاهر بعضي موارد استعمالات آن نيز اينست چنانكه در صحيفهء كامله در دعاى دفاع كليد أعداء « 1 » فرموده‌اند : « واشحذ لي ظبة مديته وتيز كرده از براي من ظبهء كارد بزرگ خود را » چه ظاهر اينست كه مراد دم كارد باشد نه نوك آن ، و « صلوا السّيوف بالخطى » يعنى « پيوند كنيد شمشيرها را بگامها » ودر آنجا شرح اين وبيان فايدهء آن شد وحاجت اعاده نيست ، و « طيبوا عن أنفسكم نفسا وامشوا إلى الموت مشيا سجحا « 2 » » يعنى نيكو باشيد\r\n\r\n\r\n","description":"","footnote":"\r\n( 1 ) اين دعا دعاى چهل ونهمين از ادعيهء صحيفهء سجاديّه است على منشئها السلام .\r\n( 2 ) در فصل طاء ( ج 4 ، ص 256 ) دو وجه قرائت براي اين كلمه ذكر شده است .\r\n","page_name":" 178 ","page_number":182},
  {"content":"\r\n\r\nاز نفسهاى خود بحسب نفس وبرويد بسوى مرگ رفتن نرم هموارى ، واين فقره در فصل طاء بي تغييرى نقل شده وشرح آن در آنجا شد واعادهء آن در كار نيست .\r\n\r\n9983 نظام الدّين خصلتان ، انصافك من نفسك ، ومواساة إخوانك .\r\nنظام دين ورشتهء پيوستگى آن دو خصلت است ، انصاف آوردن تو از جانب نفس خود ، ومواسات كردن با برادران خود ، « مواساة » چنانكه مكرّر مذكور شد شريك وسهيم دانستن كسيست با خود در مال خود ومضايقه نكردن آن از أو .\r\n\r\n9984 نفسك عدو محارب وضدّ موائب إن غفلت عنها قتلتك .\r\nنفس تو دشمنيست جنگ كننده وعدوّيست بر جهنده ، اگر غافل شوى از آن بكشد ترا .\r\n\r\n9985 نزّل نفسك دون منزلتها تنزّلك النّاس فوق منزلتك .\r\nفرود آور نفس خود را پائين‌تر از منزلت آن تا فرود آورند ترا مردم بالاتر از منزلت تو ، مراد ترغيب در تواضع وفروتنى كردنست با مردم واين كه اين سبب اين مىشود كه مردم أو را اعزاز واحترام كنند وبالاتر از منزلت أو فرود آورند .\r\n\r\n9986 ناظر قلب اللّبيب به يبصر رشده ، ويعرف غوره ونجده .\r\nناظر دل عاقل بآن مىبيند رشد خود را ، ومىشناسد مرتبهء پست خود را ومرتبهء بلند خود را ، « ناظر » بمعنى چشم است يا مردمك آن ، وبنا بر اوّل اثبات چشم از براي دل باعتبار بينائى معنوي آنست مانند بينائى صوري چشم ، پس گويا چشمى دارد كه بينائى آن به آنست ، يا اين كه خودش چشم است وبنا بر اين مشابهت صوري نيز باعتبار سويداى آن يعنى نقطهء سياهى كه در آنست مانند چشم منظور مىتواند بود ، وبنا بر دويم نيز اثبات مردمك از براي دل يا همان باعتبار بينائى آنست پس گوئيا مردمكى دارد كه بآن مىبيند ، ويا باعتبار تشبيه سويداء است\r\n\r\n","description":"","footnote":"","page_name":" 179 ","page_number":183},
  {"content":"\r\n\r\nبمردمك باعتبار بينائى معنوي يا مشابهت صوري نيز .\r\nوبعضي از شارحان كتاب مستطاب نهج البلاغة « ناظر دل عاقل را » بفكر آن تفسير كرده وظاهر اينست كه أو « ناظر » را بمعنى « نگاه كننده » گرفته نه بمعنى چشم يا مردمك ، وپوشيده نماند كه اثبات بينائى يا فكر از براي دل در اينجا ودر ساير نظاير آن از آيات واخبار بر سبيل حقيقت است بنا بر مذهب متكلّمين كه محلّ ادراكات را دل مىدانند ، وبنا بر مذهب حكما كه محلّ آنها نفس مجرّد را مىدانند وآلت آنها را دماغ يعنى مغز سر بنا بر شيوع نسبت آنهاست بدل نزد عامّهء مردم ، واجراى كلام بر طريقهء ايشان هر چند بر خلاف تحقيق باشد « 1 » ، يا اين كه مراد به « دل » در همهء آنها نفس مجرّدست نه صاحب سويداء واللَّه تعالى يعلم ، « بآن مىبيند رشد خود را » يعنى راه راست درست خود را ، ودر نهج البلاغة « أمده » بجاى « رشده » است وبنا بر آن ترجمه اينست كه : بآن مىبيند غايت ومنتهاى حال خود را كه آن مرگ وأحوال بعد از آن باشد ، و « مىشناسد مرتبهء پست خود را ، ومرتبهء بلند\r\n\r\n\r\n","description":"","footnote":"\r\n( 1 ) شبيه بوجهيست كه عالم جليل القدر آقا محمد على كرمانشاهى - قدّس سرّه - در توجيه اين عبارت دعاى ندبه « وعرجت بروحه إلى سمائك » فرموده‌اند ونصّ عبارت أو اينست كه : « آنچه بخاطر داعى در اين باره مىرسد آنست كه حضرت جهت توافق ميان مذهب متكلمين وحكما چنين فرموده ومتفقّ عليه على المشربين را بيان نموده واثبات الشيء نفى ما عداه نمىكند ومفهوم لقب حجت نيست ، ونيز احتمال دارد كه از جهت فهم أكثر عوام بلكه أكثر خواص نيز فرموده كه في الجملة ملائم اعتقاد واذعان قلبي ايشان باشد چنانكه حكيم على الاطلاق على الاحتمال بل على الظاهر اين حكمت را مراعاة فرموده ومقدمهء معراج أو را از مسجد الأقصى كه مسجد بيت المقدس است على الظاهر المتبادر تجاوز ننموده ( تا آخر كلام أو ) ونظير اين بيانات را صاحب مقابيس - أعلى اللَّه درجته - وغير أو نيز ذكر فرموده‌اند كه ما آنها را در كتاب شريف « كشف الكربة في شرح دعاء الندبه » نقل كرده‌ايم وفّقنا اللَّه بفضله لطبعه ونشره ، وباندكى از آنها نيز در مجلد پنجم تفسير شريف گازر « جلاء الأذهان وجلاء الأحزان » كه چاپ شده اشاره كرده‌ايم فمن شاء فليراجعه ( ص 251 - 249 ) .\r\n","page_name":" 180 ","page_number":184},
  {"content":"\r\n\r\nخود را » يعنى آنچه را باعث پستى مرتبهء أو مىشود ، وآنچه را باعث بلندى مرتبهء أو مىگردد .\r\n\r\n9987 نعمّا للعبد أن يعرف قدره ، ولا يتجاوز حدّه .\r\nنيكو چيزيست از براي بنده اين كه بشناسد قدر خود را ، ودر نگذرد از حدّ خود .\r\n\r\n9988 نفاق المرء من ذلّ يجده في نفسه .\r\nنفاق مرد از خوارييست كه مىيابد آن را در نفس خود ، « نفاق » چنانكه مكرّر مذكور شد اينست كه باطن كسى بالظاهر أو موافق نباشد ودر ظاهر چاپلوسى واظهار محبّت ودوستى كند با كسى ودر باطن بر خلاف آن باشد ، ومراد مذمّت اين معنيست واين كه از اين ناشى مىشود كه آدمي در نفس خود ذلّت وخوارى بيابد وكسى كه نفس خود را شريف وبلند مرتبه يابد اين را ننگ وعار خود داند .\r\n\r\n9989 نزّه عن كلّ دنيّة نفسك ، وابذل في المكارم جهدك تخلص من المآثم وتحرز المكارم .\r\nپاكيزه گردان از هر صفت پستى نفس خود را ، وبذل كن در كسب مكارم طاقت خود را ، تا اين كه خالص گردى از مآثم ، وجمع كنى مكارم را ، « مآثم » بمعنى گناهانست ، و « مكارم » أخلاق وافعال نيكوست كه آدمي به آنها عزيز وگرامى گردد .\r\n\r\n9990 نسيتم ما ذكّرتم ، وأمنتم ما حذّرتم ، فتاه عليكم رأيكم ، وتشتّت عليكم أمركم .\r\nفراموش كرديد آنچه را ياد آورده شديد ، وأيمن گشتيد از آنچه ترسانيده شديد ، پس حيران شد بر شما رأى شما ، وپراكنده شد بر شما كار شما ، ظاهر اينست كه اين كلامي باشد كه بأصحاب خود فرموده باشند بعد از اين كه مكرّر ايشان را نصيحت\r\n\r\n","description":"","footnote":"","page_name":" 181 ","page_number":185},
  {"content":"\r\n\r\nكرده باشند در باب جهاد با دشمنان وتحريص بر آن ، وترسانيده باشند از كاهلي در آن واين كه باعث غلبه دشمنان مىگردد وگرفتن بلاد از ايشان ، وايشان أطاعت نكرده باشند وأيمن نشسته باشند تا اين كه دشمنان غلبه كرده باشند چنانكه معاوية وأصحاب أو كردند وبعضي بلاد را كه از آن جمله مصر بود از ايشان گرفتند وبعد از آن ايشان حيران شده باشند در رأى وتدبير آن وپراكنده شده باشد بر ايشان كار ايشان .\r\n\r\n9991 نال العزّ من رزق القناعة .\r\nرسيده است عزّت را كسى كه روزى كرده شده قناعت را .\r\n\r\n9992 نال الفوز من وفّق للطّاعة .\r\nرسيده فيروزى را كسى كه توفيق داده شده از براي طاعت يعنى فرمانبردارى حق تعالى .\r\n\r\n9993 نال الغنى من رزق اليأس عمّا في أيدي النَّاس ، والقناعة بما أوتى ، والرّضا بالقضاء .\r\nرسيده است توانگرى را كسى كه روزى كرده شده نوميدى را از آنچه در دستهاى مردم باشد ، وقناعت به آن چه عطا كرده شده ، وخشنودى بحكم وتقدير حق تعالى ، زيرا كه چنين كسى حاجتي أو را بمردم نيفتد واين حقيقت توانگريست ، وممكن است كه اين معنى سبب توانگرى ظاهري نيز شود چنانكه مكرّر مذكور شد .\r\nوفرموده است آن حضرت عليه السّلام در وصف قرآن مجيد :\r\n\r\n9994 نور لمن استضاء به ، وشاهد لمن خاصم به ، وفلج لمن حاجّ به ، وعلم لمن وعى ، وحكم لمن قضى .\r\n\r\n","description":"","footnote":"","page_name":" 182 ","page_number":186},
  {"content":"\r\n\r\nنوريست از براي كسى كه روشنى جويد بآن ، وگواهيست از براي كسى كه دشمنى كند بآن ، وفيروزييست از براي كسى كه خواهد غلبه كند بآن ، وعلميست از براي كسى كه نگاهدارد ، وحكميست از براي كسى كه حكم كند ، يعنى كسى كه خواهد كه از تاريكيهاى جهالت وضلالت بيرون آيد وطلب روشنى كند از قرآن از براي آن : قرآن نوريست از براي أو كه روشن ميكند از بريا أو راه حق را ، وكسى كه دشمنى كند با كسى كه بر حق نباشد وخصومت كند با أو ومتمسّك شود بقرآن ، قرآن گواهى دهد از براي أو بحقّيت أو وبطلان آن ، وكسى كه خواهد غلبه كند بر كسى كه بر حق نباشد وحجت ودليل گويد بقرآن ، قرآن فيروزيست از براي أو كه بآن غالب شود بر أو وفيروزى يابد بر أو ، واين بمنزلهء تأكيد سابقست ، و « علميست از براي كسى كه نگاهدارد » يعنى حفظ كند ودر ياد نگاهدارد حقايق ومعارفى را كه مستفاد مىشود از آن ، و « حكميست از براي كسى كه حكم كند » يعنى هر كه خواهد كه حكم كند بأحكام شرعيّه ، از روى آن حكم مىتواند كرد .\r\nوفرموده است در وصف جهنّم :\r\n\r\n9995 نار شديد كلبها ، عال لجبها ، ساطع لهبها ، متاجّج سعيرها ، متغيّظ زفيرها ، بعيد خمودها ، ذاك وقودها ، متخوّف وعيدها .\r\nآتشيست سخت شدّت آن ، بلند آواز آن ، بالا رونده زبانهء آن ، فروزنده شعلهء آن ، خشمناك زفير آن ، دور خاموشى آن ، شعله زننده هيمهء آن ، كم كننده وعيد آن ، « زفير » بمعنى اوّل آواز الاغست وآواز آتش جهنّم را نيز « زفير » فرموده‌اند باعتبار تشبيه بآن در منكر بودن ، و « خشمناك بودن آن » باعتبار تشبيه آنست بكسى كه از روى غيظ وخشم در صدد ايذا وآزار كسى در آيد ، و « دور بودن خاموشى آن » نسبت بفاسقانست كه بعد از مدّتى دراز بيرون آيند از آن ، وامّا\r\n\r\n","description":"","footnote":"","page_name":" 183 ","page_number":187},
  {"content":"\r\n\r\nواز براي بعضي ديگر مثل كفّار ، پس أصلا خاموشيى نباشد ، ودور نيست كه دورى بر أعمّ از آن حمل شود ومراد به « هيمهء آن » بدنهاى أهل آنست كه بمنزلهء هيمهء آنست ، و « وعيد » وعده بچيز بد را گويند ومراد به « كم كننده بودن وعيد آن » اينست كه وعيد بآن كه شده كسى را كه غفلتى نباشد مىگدازد أو را وكم ميكند بدن أو را از خوف وترس آن ، وممكن است كه « متخوّف » بمعنى « كم كننده » نباشد بلكه بمعنى « ترسناك » باشد وترجمه اين باشد كه : ترسناك وعيد آن ، ومراد به « ترسناك بودن وعيد آن » ترسناك بودن مردم باشد از آن ، وممكنست كه مبالغه نيز در آن منظور باشد كه چنان ترسناكى باشد كه گوئيا أصل آن وعيد نيز ترسناك گردد ، واللَّه تعالى يعلم .\r\n\r\n9996 نجا من صدق ايمانه ، وهدى من حسن اسلامه .\r\nنجات يافته هر كه راست باشد ايمان أو ، وراه راست يافته هر كه نيكو باشد مسلمانى أو .\r\n\r\n9997 نظام المروّة في مجاهدة أخيك على طاعة اللَّه سبحانه ، وصدّه عن معاصيه ، وأن يكثر على ذلك ملامه .\r\nنظام آدميّت ورشتهء پيوستگى آن در جنگ كردن برادر تست بر فرمانبردارى خداى سبحانه ، ومنع أو از معاصي أو واين كه بسيار كنى بر اين ملامت أو را ، يعنى در اينست كه جنگ كنى با برادر خود بر سر داشتن أو بر فرمانبردارى حق تعالى ومنع أو از معاصي ونافرمانيهاى أو .\r\n\r\n9998 نظام الكرم موالاة الاحسان ، ومواساة الاخوان .\r\nنظام كرم ورشتهء پيوستگى آن پى در پى كردن احسانست ومواسات كردن با برادران ، مراد به « كرم » سخاوت وجودست يا گرامى وبلند مرتبه بودن ، وبه « مواسات »\r\n\r\n","description":"","footnote":"","page_name":" 184 ","page_number":188},
  {"content":"\r\n\r\nبرابر دانستن كسى با خود در مال خود ومضايقه نكردن آن از أو چنانكه مكرّر مذكور شد .\r\n\r\n9999 نظام الفتوّة احتمال عثرات الاخوان ، وحسن تعهد الجيران .\r\nنظام جوانمردى ورشتهء پيوستگى آن تحمّل كردن لغزشهاى برادرانست ، ونيكوئى باز رسيدن بهمسايگان .\r\n\r\n10000 نكد العلم الكذب ، ونكد الجدّ اللّعب .\r\nنقص علم دروغگوئيست ، ونقص جدّ بازيست ، يعنى عمده چيزى كه مرتبهء علم را ناقص مىگرداند دروغگوئى صاحب آنست . وعمده چيزى كه جدّ در سخنان يا در كارها را ناقص مىگرداند اينست كه صاحب آن بسيار سخنى را ببازى گويد يا كارى را ببازى كند ، چه هر كه چنين باشد گاهى اگر چيزى را بجدّ گويد يا در كارى جدّ داشته باشد مردم باز بر بازى حمل كنند وسخن أو را باور نكنند ومعاونت أو در آن كار نكنند .\r\n\r\n10001 نحن دعاة الحقّ ، وأئمّة الخلق ، وألسنة الصّدق ، ومن أطاعنا ملك ، ومن عصانا هلك .\r\nما خوانندگان حقّيم ، وپيشوايان خلقيم ، وزبانهاى صدقيم ، هر كه أطاعت كند ما را ، مالك شود ، وهر كه نافرمانى كند ما را ، هلاك گردد يعنى ما خوانندگانيم مردم را بسوى حقّ يا براه راست از جانب حق تعالى ، و « زبانهاى صدقيم » چون « زبان » آلت بيان هر مطلب ومرام است وايشان نيز صلوات اللَّه وسلامه عليهم بيان كنندهء هر امر راست درستند ، پس بمنزلهء « زبانهاى صدق وراستند » يعنى زبانهاى امرهاى راست‌اند وبيان كننده‌هاى آن ، و « مالك شود » يعنى سعادت ونيكبختى را .\r\n\r\n","description":"","footnote":"","page_name":" 185 ","page_number":189},
  {"content":"\r\n\r\n\r\n10002 نحن باب حطّة وهو باب السّلام ، من دخله سلم ونجا ، ومن تخلّف عنه هلك .\r\nمائيم باب حطّه وآن باب سلامتيست هر كه داخل شود در آن سالم ماند ورستگارى يابد ، وهر كه تخلّف كند از آن هلاك گردد ، « باب حطّه » در گاهى بود كه بني إسرائيل مأمور شدند باين كه داخل شوند در آن ساجدين يعنى از روى خضوع وخشوع يا سجده كننده وسؤال كنند از خدا حطّهء گناهان خود را يعنى پائين آوردن وساقط نمودن آنها را تا اين كه بيامرزد خدا گناهان ايشان را ، ومراد اينست كه ما بمنزلهء آن درگاهيم كه هر كه پناه آورد بما ، آمرزيده شود گناهان أو ، واز براي تأكيد وتوضيح اين معنى فرموده‌اند كه ، وآن باب يعنى آن باب حطّه كه مائيم چنان باب سلامتيست كه هر كه داخل شود در آن وپناه آورد بآن سالم ماند ورستگار گردد در آخرت ، وهر كه تخلّف كند از آن هلاك گردد در آن .\r\n\r\n10003 نحن النّمرقة « 1 » الوسطى بها يلحق التّالى ، وإليها يرجع الغالي .\r\nما بالش ميانه‌ايم بآن لاحق مىشود تالي ، وبسوى آن بر مىگردد غالى ، تشبيه فرموده‌اند خود را وساير ائمّهء طاهرين از أولاد خود را صلوات اللَّه عليهم أجمعين ببالش باعتبار اين كه تكيه گاه خلايق‌اند مانند بالشئ كه كسى تكيه كند بآن وبه « بالش ميانه » يعنى بالشئ كه در ميانهء دو كس باشد وهر يك بيك طرف آن تكيه كنند باعتبار اين كه خلق از هر جانب بايد كه تكيه كنند بر ايشان مانند آن بالش ، ويا باعتبار آنچه بعد از آن فرموده‌اند كه تالي بايد كه بايشان لاحق شود وغالى بسوى ايشان برگردد پس هر كه از هر جانب باشد بايد كه تكيه كند بر ايشان\r\n\r\n\r\n","description":"","footnote":"\r\n( 1 ) شارح ( ره ) در حاشية گفته : « نمرقة بضمّ نون وراء وكسر هر دو ( است ) چنانكه در نهاية گفته » .\r\n","page_name":" 186 ","page_number":190},
  {"content":"\r\n\r\nمانند آن بالش ، وممكن است كه تشبيه ببالش ميانه باعتبار اين باشد كه بالشئ كه در ميانهء صف بالشها مىگذارند در متعارف بهترين بالشهاست ، وممكن است نيز كه « وسطى » بمعنى ميانه نباشد بلكه بمعنى بهترين باشد ومراد اين باشد كه : ما بهترين تكيه گاهيم ، وممكن است كه تشبيه همين ببالش باعتبار تكيه گاه بودن باشد ، و « ميانه بودن » وصفى ديگر باشد از براي ايشان ، ومراد اين باشد كه :\r\nما تكيه گاه ميانه‌ايم باعتبار يكى از آن دو وجه وبنا بر اين لازم نيست كه مشبّه به بالش ميانه باشد ، ومراد به « تالي » كسيست كه در عقب مانده باشد وبايشان رسيده باشد واعتراف بحقيّت ايشان نكرده باشد وبه « غالى » كسيست كه از حدّ در گذشته باشد واعتراف بحقيّت ايشان كرده باشد امّا زيادة بر مرتبهء ايشان از براي ايشان قرار داده باشد مانند جمعى كه بألوهيّت آن حضرت صلوات اللَّه وسلامه عليه قائل شده‌اند وحاصل معنى اينست كه : آن بالش ميانه كه مائيم لاحق مىشود بآن تالي يعنى بايد كه لاحق شود بآن كسى كه در عقب مانده باشد ونرسيده باشد بآن ، و « بر مىگردد بآن غالى » يعنى كسى كه از حدّ در گذشته باشد در بارهء ايشان بايد كه برگردد بايشان وقائل شود به آن چه خود در بارهء خود فرموده‌اند ، ودر بعضي روايات اين كلام معجز نظام « بنا » بجاى « بها » و « الينا » بجاى « إليها » واقع شده ، وبنا بر اين ترجمه اينست كه : بما لاحق مىشود تالي ، وبسوى ما برميگردد غالى ، واين ظاهرترست .\r\n\r\n10004 نحن أمناء اللَّه على عباده ، ومقيمو الحقّ في بلاده ، بنا ينجو الموالى وبنا يهلك المعادى .\r\nمائيم أمينان خدا بر بندگان أو ، وبر پاى دارندگان حق در شهرهاى أو ، بما رستگار مىگردد دوست ، وبسبب ما هلاك مىگردد دشمن .\r\n\r\n","description":"","footnote":"","page_name":" 187 ","page_number":191},
  {"content":"\r\n\r\n\r\n10005 نحن شجرة النبوّة ، ومحطّ الرّسالة ، ومختلف الملائكة ، وينابيع الحكم « 1 » ، ومعادن العلم ، ناصرنا ومحبّنا ينتظر الرّحمة وعدوّنا ومبغضينا ينتظر السّطوة .\r\nمائيم درخت نبوّت ، ومحلّ فرود آمدن رسالت ، وجايگاه آمد وشد ملائكة ، وچشمه‌هاى حكمتها ومعدنهاى علم ، يارى كنندهء ما ودوست ما انتظار مىكشد رحمت را ، ودشمن ما وعدوّ ما انتظار مىكشد قهر را ، « بودن ايشان صلوات اللَّه عليهم درخت نبوّت ، ومحلّ فرود آمدن رسالت » باعتبار قرابت ايشانست با حضرت رسالت پناه صلى اللَّه عليه وآله ، و « نبوّت » و « رسالت » گاهى هر دو بيك معنى استعمال مىشود يعنى اين كه وحى شده باشد يعنى اعلام شده باشد خواه بنزول ملك خواه بالهام والقاء در دل ، از جانب حق تعالى بسوى كسى شرعي ، هر چند أمر نشده باشد بتبليغ آن بديگرى ، وگاهى نبوّت در اين معنى استعمال مىشود ورسالت در أخصّ از اين كه آن اينست كه امر شده باشد بتبليغ آن يا اين كه با نبوّت كتابي از جانب حق تعالى يا دين تازهء داشته باشد ، ودر بعضي أحاديث وارد شده كه :\r\nرسول آنست كه ملك بر أو نازل شود وأو را در بيدارى ببيند وكلام أو را بشنود ، ونبي لازم نيست كه چنين باشد بلكه گاهى همين در خواب ببيند وبشنود ، وبر هر تقدير آن حضرت صلوات اللَّه عليه وآله نبوّت ورسالت را بهمهء معاني داشت ، و « بودن ايشان جايگاه آمد وشد ملائكة » نيز باعتبار قرابت مذكوره است با آن حضرت صلّى اللَّه عليه وآله كه جايگاه آن بود ، ويا باعتبار اين كه ملائكة نزد ايشان نيز آمد وشد مىنموده‌اند وحديث مىكرده‌اند نهايت ايشان آنها را بصورت نمىديده‌اند چنانكه در أحاديث ديگر تصريح بآن شده ، ومراد به « حكمتها » علوم حقّه است ، و « بودن ايشان چشمه‌هاى آنها » ظاهرست ، و « معادن علم » تأكيد همانست ، و « انتظار كشيدن يارى كنندگان ودوستان ايشان رحمت را » ظاهرست ،\r\nو \r\n\r\n","description":"","footnote":"\r\n( 1 ) بهتر آنست كه « حكم » را بضمّ حاء وسكون كاف كه بمعنى حكمت است بخوانيم تا با « العلم » مزدوج باشد .\r\n","page_name":" 188 ","page_number":192},
  {"content":"\r\n\r\n« انتظار كشيدن دشمنان ايشان قهر را ، يعنى قهر وغضب حق تعالى را » باعتبار اينست كه عاقبت حال ايشان آن خواهد بود پس گويا انتظار آن مىكشند .\r\n\r\n10006 نحن الشّعار والأصحاب ، والسّدنة والأبواب ، ولا يؤتى البيوت الّا من أبوابها ، ومن أتاها من غير أبوابها كان سارقا لا تعدوه العقوبة .\r\nمائيم شعار وأصحاب ، وسدنه وأبواب ، وآمده نمىشود خانه‌ها مگر از أبواب آنها ، وهر كه بيايد آنها را از غير أبواب آنها بوده باشد دزدى كه در نگذرد از أو عقوبت . « شعار » چنانكه مكرّر مذكور شد جامهء را گويند كه ملاصق بدن وموى آن باشد ، و « سدنه » خدمهء كعبه معظّمه را گويند ، و « أبواب » بمعنى درهاست ومراد اينست كه : مائيم پيراهن تن حضرت رسالت پناهى صلى اللَّه عليه وآله ، وأصحاب آن حضرت ، وخدمهء أو ، ودرهاى رسيدن باو ، وبخانه‌ها بايد كه از درهاى آن داخل شد چنانكه حق تعالى در قرآن مجيد امر بآن كرده ، وهر كه بيايد بخانه‌ها از غير درهاى آنها ، آن دزدست يا بمنزلهء آن ، ومستحقّ عقوبت وجزاست ، پس هر كه خواهد كه بخانهء أطاعت وفرمانبردارى آن حضرت داخل شود بايد كه بنزد ما آيد واز آن درها داخل شود واگر از غير آن درها بيايد مستحقّ عقوبت باشد مانند كسى كه خانه را از غير در آن داخل شود .\r\n\r\n10007 نسأل اللَّه سبحانه منازل الشّهداء ومعايشة السّعداء ومرافقة الأنبياء والأبرار .\r\nسؤال ميكنم خداى سبحانه را منزلهاى شهيدان ، ومعايشت نيكبختان ، ومرافقت پيغمبران ونيكوكاران ، يعنى درخواست مىكنيم از خدا كه پاكست أو اين كه بگرداند ما را از جملهء شهيدان ، وفرود آورد در بهشت در منازل ايشان ، واين كه بگرداند ما را همعيش وزندگانى با نيكبختان باين كه بگرداند ما را هم از جملهء\r\n\r\n","description":"","footnote":"","page_name":" 189 ","page_number":193},
  {"content":"\r\n\r\nايشان با ايشان در آخرت ، يا دنيا وآخرت هر دو ، واين كه رفيق گرداند ما را در آخرت با پيغمبران ونيكوكاران .\r\n\r\n10008 نفوس الأبرار نافرة من نفوس الأشرار .\r\nنفسهاى نيكوكاران نفرت كننده وگريزنده‌اند از نفسهاى بد كاران ، يعنى نيكوكاران بالطّبع نفرت كنند وبگريزند از مصاحبت وآميزش با بدكاران .\r\n\r\n10009 نفوس الأبرار تأبى أفعال الفجّار .\r\nنفسهاى نيكوكاران هميشه ابا كنند از كارهاى فاسقان يعنى بالطّبع ابا وامتناع كنند از آنها وخود را نيالايند به آنها يعنى بعد از اين كه كسى نيكوكار شد وعادت كرد بآن ، نفس أو ابا وامتناع كند از كارهاى فاسقان وبالطّبع متنفّر گردد از آنها ، يا اين كه بحسب أصل خلقت نفوس ايشان ابا وامتناع كنند از آنها وناخوش دارند آنها را ، بنا بر اختلاف نفوس بحسب خلقت چنانكه از أحاديث طينت مستفاد مىشود ، وفقير وتوجيه تصحيح اين معنى را نموده در رسالهء « 1 » كه در آن باب نوشته است پس هر كه خواهد رجوع بآن نمايد .\r\n\r\n\r\n","description":"","footnote":"\r\n( 1 ) از اين كلام صريحا بر مىآيد كه شارح ( ره ) رسالهء در توجيه وتصحيح أحاديث طينت داشته است ليكن نگارنده تا كنون بزيارت آن نائل نگرديده است ، رزقه اللَّه زيارتها .\r\n","page_name":" 190 ","page_number":194},
  {"content":"\r\n\r\n\r\nحرف هاء\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف هاء ، در أكثر نسخه‌ها اين فصل بر فصل « واو » مقدّم شده ووجه آن ظاهر نيست ، ودر بعضي نسخه‌ها فصل واو مقدّم است بر اين فصل موافق ترتيب الف با تا )\r\n\r\n","description":"","footnote":"","page_name":" 191 ","page_number":195},
  {"content":"\r\n\r\nاز آن جمله است قول آن حضرت عليه السّلام :\r\n\r\n10010 هدى اللَّه أحسن الهدى .\r\nراهنمائى خدا بهترين راهنمائيست ، ممكن است مراد اين باشد كه اگر چه پيغمبران وأوصياء صلوات اللَّه وسلامه عليهم أجمعين واتباع ايشان راهنماينده‌اند امّا بهترين راهنمائيها آن راهنمائيست كه حقّ تعالى بلطف خود كسى را باعتبار خوبى كه در أو باشد راهنمائى كند بالهاى يا مانند آن چه آن راهنمائيست كه البتّه أو را براه حقّ رساند وديگر گمراهى در عقب آن نباشد ، بخلاف راهنمائيهاى ديگران كه گاه هست كه اثر نمىكند در كسى وبآن براه نمىآيد يا بعد از آن باز مىگردد وگمراه مىشود .\r\n\r\n10011 هدى من أشعر التّقوى قلبه .\r\nهدايت كرده شده يعنى براه راست رسانده شده يا راه نموده شده بآن كسى كه گردانيده پرهيزگارى را شعار دل خود يعنى لازم آن مانند جامهء ملاصق بدن كه لازم آنست واز آن جدا نشود .\r\n\r\n10012 هدى من تجلبب جلباب الدّين .\r\nهدايت كرده شده كسى كه در پوشيده پيراهن دين را يعنى ديندارى را بمنزلهء پيراهن خود كرده واز خود جدا نكند .\r\n\r\n10013 هدى من ادّرع لباس الصّبر واليقين .\r\nهدايت كرده شده كسى كه در بر كردهء زره جامهء صبر ويقين را ، يعنى جامهء صبر\r\n\r\n","description":"","footnote":"","page_name":" 192 ","page_number":196},
  {"content":"\r\n\r\nبر مصائب ويقين بأحوال مبدأ ومعاد را در پوشيده ولازم خود ساخته وآن را بمنزلهء زره گردانيده از براي دفع گزند بلاهاى دنيوي وأخروي .\r\n\r\n10014 هدى من حسن اسلامه .\r\nهدايت كرده شده كسى كه نيكو باشد مسلمانى أو يعنى رسانده شده بحقّ يا براه درست ، يا نموده شده آنرا .\r\n\r\n10015 هدى من أخلص ايمانه .\r\nهدايت كرده شده كسى كه خالص گردانيده ايمان خود را يعنى خالص وصاف گردانيده از براي خداى سبحانه وآميخته بغرضى ديگر نساخته .\r\n\r\n10016 هدى من سلّم مقادته إلى اللَّه ورسوله وولىّ أمره .\r\nهدايت كرده شده كسى كه تسليم كرده باشد كشيدن خود را بسوى خدا ورسول أو ومتوّلى أمر أو ، يعنى امامي كه خدا أو را متوّلى أمور مردم كرده ، ومراد به « تسليم كردن » كشيدن خود بايشان باطاعت وانقياد ايشانست ودادن عنان اختيار خود بايشان كه بهر جانب كه خواهند بكشند أو را .\r\n\r\n10017 هدى من أطاع ربّه وخاف ذنبه .\r\nهدايت كرده شده كسى كه فرمانبردارى كند پروردگار خود را ، وترس داشته باشد از گناه خود .\r\nوفرموده است آن حضرت عليه السّلام در وصف فرشتگان عليهم السّلام :\r\n\r\n10018 هم أسراء ايمان « 1 » لم يفكّهم منه زيع ولا عدول .\r\nايشان أسيران ايمانند رها نمىكند ايشان را از آن ميلى ونه عدولى ، يعنى ايشان همواره در بند ايمانند وهرگز رها نشوند از آن بميل وعدول از آن .\r\n\r\n\r\n","description":"","footnote":"\r\n( 1 ) كذا أيضا در چاپ بمبئي ( ص 375 ) ليكن در چاپ صيدا ( ص 244 ) : « الايمان » .\r\n","page_name":" 193 ","page_number":197},
  {"content":"\r\n\r\n\r\n10019 هلك فىّ رجلان ، محبّ غال ومبغض قال .\r\nهلاك شده در بارهء من دو كس ، دوستى غالى ودشمنى قالى ، « غالى » بمعنى از حدّ درگذرنده است ومراد به « دوست از حدّ در گذرنده » كسيست كه در بارهء آن حضرت از حدّ تجاوز كرده باشد وبمرتبهء زياد قائل شده باشد مانند آنان كه نعوذ باللَّه بألوهيّت آن حضرت قائل شده‌اند ، و « قالى » هم بمعنى دشمن است ووصف « دشمن » بآن از براي تأكيد ولطف عبارتست ودشمنى نواصب وخوارج ظاهرست ، وأكثر أهل سنّت نيز بي قدرى دشمنى نيستند چنانكه از آميزش ومعاشرت با ايشان ظاهر مىشود وممكن است كه همهء ايشان داخل در آن باشند زيرا كه مرتبهء آن حضرت را پست دانستن بمرتبهء كه خلفاى ثلاثة را با همه عيوب ومثالب ايشان بر حضرت أو مقدّم دارند در واقع كمال دشمنيست با آن حضرت هر چند ايشان خود ندانند اين را .\r\n\r\n10020 هلك من لم يعرف قدره .\r\nهلاك شده كسى كه ندانسته قدر خود را ، ظاهر اينست كه مراد أعمّ از كسى باشد كه تجاوز كند از حدّ خود ومرتبهء زياد از قدر خود از براي خود قرار دهد ، وكسى نيز كه قدر ومرتبهء خود را نداند وخود را خفيف وسبك گرداند بمعاصى وحرص وطمع ومانند آنها .\r\n\r\n10021 هلك من لم يحرز أمره .\r\nهلاك شد كسى كه جمع نكرده كار خود را يعنى نپرداخته بكارهاى ضروري خود از أمور معاش ومعاد .\r\nوفرموده در وصف منافقين يعنى جمعى كه باطن ايشان با ظاهر موافق نبوده ودر ظاهر اظهار اسلام مىكرده‌اند ودر باطن اعتقاد بآن نداشته‌اند ويا أعمّ از ايشان وهر كه در ظاهر با مردم دوستى ومحبّت كند ودر باطن بر خلاف آن باشد :\r\n\r\n","description":"","footnote":"","page_name":" 194 ","page_number":198},
  {"content":"\r\n\r\n\r\n10022 هم لمّة الشّيطان وحمّة النّيران  أُولئِكَ حِزْبُ الشَّيْطانِ أَلا إِنَّ حِزْبَ الشَّيْطانِ هُمُ الْخاسِرُونَ  .\r\nايشان لمّهء شيطانند وحمّهء نيران ، ايشانند گروه شيطان ، آگاه باشيد بدرستى كه گروه شيطان ، ايشانند زيانكاران ، « لمّه » بضمّ لام وتشديد ميم بمعنى جماعتست وبمعنى رفيقان نيز آمده ، وهر يك در اينجا مناسب است ، و « حمّهء چيزى » بضمّ حاء بي نقطه وتشديد ميم بمعنى معظم آنست يا شدّت وسختى آن ، و « نيران » بمعنى آتشهاست وايشان را معظم آتشها يا شدّت وسختى آتشها فرموده‌اند باعتبار اينست كه معظم أهل فتنه وشرور باشند وشدّت وسختى آتش فتنه وشرور ايشان زيادة از ديگران باشد .\r\nوروايت شده كه آن حضرت عليه السّلام گذشت بر بربخى كه گشوده شده بود ( « بر بخ » بفتح باء يك نقطه وسكون راء بي نقطه وفتح باء يك نقطه وخاء با نقطه بمعنى بالوعه است يعنى چاهى كه در خانه‌ها ميكنند از براي فضلات آبها ومراد در اينجا مزبلهء بوده كه گشوده شده بوده سر آن وفضلات بيرون آمده ) پس فرموده :\r\n\r\n10023 هذا ما كنتم عليه بالأمس تتنافسون .\r\nاينست آنچه بوديد شما بر آن ديروز چنين كه تنافس مىكرديد ، « تنافس » و « منافسه » چنانكه مكرّر مذكور شد اينست كه دو كس رغبت كنند در داشتن چيزى از براي معارضه با يكديگر ومفاخرت ومباهات بآن ، وغرض اشاره بفساد عاقبت أمور دنيويست كه مردم بر آنها منافسه كنند با يكديگر وعمدهء آنها مطمومات است كه در يك روز چنين فاسد شود\r\nوروايت شده بطريق ديگر اين كه آن حضرت عليه السلام گذشت بر مزبلهء پس فرمود :\r\n\r\n","description":"","footnote":"","page_name":" 195 ","page_number":199},
  {"content":"\r\n\r\n\r\n10024 هذا ما بخل به الباخلون .\r\nاينست آنچه بخيلى كردند بآن بخيلى كنندگان .\r\n\r\n10025 هلك من ادّعى ، وخاب من افترى .\r\nهلاك شد هر كه دعوى كرد ، ونوميد شد هر كه افترا كرد يعنى هلاك شود در آخرت هر كه دعوى كند چيزى را كه حقّ أو نباشد مثل آنان كه بنا حق دعوى خلافت وامامت كردند ، ونوميد شود در آخرت هر كه عمدا دروغ ببندد از براي چنين مطلبي يا مطلقا .\r\n\r\n10026 هلك من أضلّه الهوى واستقاده الشّيطان إلى سبيل العمى .\r\nهلاك شده هر كه گمراه كرده أو را خواهش ، وكشيده أو را شيطان بسوى راه كورى ، باب استفعال در أكثر بمعنى طلب كردن چيزيست ، وگاهى بمعنى « كردن آن » مجرّد از معنى طلب مىآيد وچون در اينجا « استقاده » بمعنى آخر ظاهرتر بود چنان ترجمه شد ، وبنا بر معنى اكثرى آن ترجمه اينست كه : طلب كرده وخواسته كشيدن أو را شيطان بسوى راه كورى .\r\n\r\n10027 هلك من رضى عن نفسه ووثق بما تسوّله له .\r\nهلاك شد هر كه راضى وخشنود شد از نفس خود واعتماد كرد بر آنچه زينت داد آن را نفس أو از براي أو ، مراد يا اعتماد بر خوبيهاست كه نفس أو از براي أو اثبات كند وبنا بر اين تأكيد وبيان سابقست ، يا اعتماد بر اميدها وآرزوها كه نفس أو زينت دهد آنها را از براي أو ، يعنى فريب خوردن به آنها واعتقاد نيكوئى آنها ، يا حصول آنها وسعى از براي آنها ، وبنا بر اين بيان امر ديگرست كه سبب هلاكت گردد .\r\n\r\n","description":"","footnote":"","page_name":" 196 ","page_number":200},
  {"content":"\r\n\r\n\r\n10028 هيهات من نيل السّعادة السّكون إلى الهوينا والبطالة .\r\nدورست از رسيدن بسعادت آرام گرفتن بسوى هوينا وبطالت ، مراد به « هوينا » أمور سهل آسانست ومراد اينست كه در رسيدن بسعادت ونيكبختى تعب وزحمت بايد باطاعت وفرمانبردارى حق تعالى در أوامر ونواهى ، وببطالت وكاهلي وتن آسائى بآن نتوان رسيد .\r\nوفرموده است در وصف بنى أميّه :\r\n\r\n10029 هي مجاجة من لذيذ العيش يتطعّمونها برهة ويلفظونها جملة .\r\nدولت ايشان مجاجه‌ايست از عيش لذيذ كه از روى حرص مىخورند آن را زماني ، واز دهن بيرون مىاندازند همه را يك بار ، « مجاجه » بضمّ ميم آب دهنيست كه از دهن بيرون اندازند وتشبيه دولت ايشان بآن باعتبار كمي قدر آنست ، ويا باعتبار خباثت آن ، « باعتبار سوء عاقبت ومآل آن ، و « مجاجه » عسل را نيز گويند باعتبار اين كه زنبور آن را از دهن بيرون مىاندازد ، وممكن است در اينجا بآن معنى باشد ، و « از دهن بيرون مىاندازند همه را يك بار » يعنى بعد از آن قطع مىشود از ايشان بالكليّه چنانكه شد ، زيرا كه تمام دولت ايشان هزار ماه كه هشتاد سال وكسرى باشد كشيد وبعد از آن بالكلّيّه از ايشان قطع شد وببنى عبّاس انتقال يافت وبعضي از أهل لغت « برهه » را بمعنى زمان دراز گفته‌اند نه مطلق زمان ، وپوشيده نيست كه هشتاد سال را كم مىتوان گفت باعتبار كمي آن در واقع وانقطاع آن بزودى ، ودراز هم مىتوان گفت باعتبار درازى آن در نظر أهل دنيا ، نهايت بنا بر اين بهتر اينست كه تشبيه آن بمجاجه باعتبار خباثت آن باشد نه كمي آن ، يا اين كه « مجاجه » بمعنى عسل باشد .\r\n\r\n","description":"","footnote":"","page_name":" 197 ","page_number":201},
  {"content":"\r\n\r\n\r\n10030 هلك من باع اليقين بالشّك ، والحقّ بالباطل ، والآجل بالعاجل .\r\nهلاك شده كسى كه فروخته يقين را بشكّ ، وحقّ را بباطل ، وآينده را بعاجل ، مراد به « يقين » و « حقّ » نعمتهاى اخرويست كه يقين است به آنها از براي أطاعت كنندگان ، وحقّ وثابت است وفنا وزوالى را راهى به آنها نيست ، وبه « شكّ » و « باطل » مطالب دنيويست كه شكّ است در حصول آنها وباطل وزايل وفا نيست ، ومراد به « آينده » و « عاجل » نيز همان آخرت ودنياست ، و « هلاك شدن فروشندهء آن باين » باز همان باعتبار يقيني بودن وحق بودن آن ، ومشكوك وباطل بودن اينست ، واين بمنزلهء تفسير آنهاست ، نه اين كه أصل آجل بودن آن ، وعاجل بودن اين سبب هلاكت باشد مانند وصفهاى سابق .\r\n\r\n10031 هل ينتظر أهل مدّة البقاء الّا آونة الفناء مع قرب الزّوال وأزوف الانتقال .\r\nآيا انتظار مىكشند أهل مدّت بقار مگر هنگامهاى فنا را با نزديكى زوال وازوف انتقال ، استفهام انكاريست يعنى انتظار نمىكشند مگر اين را ، ومراد اينست كه أهل مدّت بقا در دنيا انتظار نمىكشند مگر هنگامهاى فنا را يعنى هر يك انتظار نمىكشند مگر هنگام فناى خود را ، وعاقبت أو نيست مگر آن هر چند بعضي از ايشان غافل باشند از آن وانتظار آن نكشند ، و « با نزديكى زوال » اشاره است باين كه اين عاقبت عاقبتى نيست كه دور باشد بلكه نزديكست وزود بآن برسند ، و « ازوف » هم بمعنى انتقال وهم بمعنى نزديكيست واين بمنزلهء تأكيد سابقيست وغرض آگاه نمودن مردم است بآن معنى تا اين كه دل نبندند ببقاى خود در دنيا ، ودر تهيّهء أسباب آن سفر پر خطر باشند كه در پيش دارند وبزودى روانهء آن شوند .\r\n\r\n","description":"","footnote":"","page_name":" 198 ","page_number":202},
  {"content":"\r\n\r\n\r\n10032 هلك خزّان الأموال وهم أحياء والعلماء باقون ما بقي اللّيل والنّهار ، أعيانهم مفقودة وأمثالهم في القلوب موجودة .\r\nهلاك شده‌اند پنهان كنندگان أموال در مخزنها وحال آنكه ايشان زندگانند ، وعلما باقىاند چندان كه باقيست شب وروز ، أعيان ايشان ناياب شده‌اند وأمثال ايشان موجودند در دلها ، « أمثال » جمع مثل بكسر ميم وسكون ثاء است يا مثل بفتح هر دو بمعنى شبه ونظير ، ودويم بمعنى حجّت وحديث نيز آمده وشايع شده نيز استعمال آن در هر سخنى كه آن را شأن وغرابتى باشد وظاهر اينست كه در اينجا مراد يكى از معنيهاى آخر باشد يعنى سخنان ايشان يا حجّتها وبرهانها كه از أفكار ايشان باشد يا سخنان بلند مرتبهء ايشان ، ومعنى اوّل نيز مراد مىتواند بود باين كه مراد به « أشباه ايشان » صورتهاى ايشان باشد كه در خاطر در مىآيند نزد مذاكرهء سخنان وأفكار وآثار ايشان ، ومراد ذمّ پنهان كنندگان أموال در مخزنها ومدح علماست باين كه پنهان كنندگان أموال هلاك شده اند يعنى بهلاكت معنوي وحال آنكه هنوز زنده‌اند ، يا باعتبار اين كه حقوق شرعيّهء آنها را نمىدهند ، ويا باعتبار اين كه أصل نگاهداشتن أموال وبهره‌مند نشدن خود به آنها وگذاشتن از براي ديگران امريست مذموم ، ويا مراد اينست كه مردم نام ونشان ايشان را نمىبرند وبمنزلهء مردگانند ، ومؤيّد اينست كه در روايت شيخ صدوق ابن بابويه رحمه اللَّه « مات » بجاى « هلك » است وترجمه اينست كه : مرده‌اند خزّان أموال ، و « علماء هميشه زنده‌اند » باعتبار اين كه بعد از اين كه أعيان اشخاص مفقود وناياب مىشود باز أمثال ايشان موجودست در دلها ، بسبب مذاكرهء مردم در هر عصر وزمان سخنان وأفكار وآثار ايشان را .\r\n\r\n10033 هلك من استنام إلى الدّنيا وأمهرها دينه فهو حيثما مالت مال إليها ، قد اتخذها همّه ومعبوده .\r\n\r\n","description":"","footnote":"","page_name":" 199 ","page_number":203},
  {"content":"\r\n\r\nهلاك شده هر كه آرام گرفته بسوى دنيا وكابين آن كرده دين خود را ، پس أو هر جا كه ميل كند دنيا ، ميل كند بسوى آن ، بتحقيق كه فرا گرفته آن را اندوه خود ومعبود خود ، مراد ذمّ جمعيست كه محبّت زياد دارند بدنيا وقرار وآرام دل ايشان به آنست واز سر دين خود گذشته‌اند از براي آن ، چنانكه گويا آنرا بعقد نكاح خود در آورده‌اند وكابين آن كرده‌اند دين خود را ، وبهر طرفي كه آن ميل كند ميل كنند بسوى آن وهمهء همّ واندوه ايشان از براي آنست وباكى از فوت چيز ديگر ندارند ودر حقيقت آن را معبود خود فرا گرفته‌اند وپرستش آن ميكنند .\r\n\r\n10034 هل ينتظر أهل غضاضة الشباب الّا حوانى الهرم .\r\nآيا انتظار مىكشند أهل طراوت وتازگى جوانى مگر خم كننده‌هاى پيرى را ، استفهام انكاريست يعنى انتظار نمىكشند مگر آنها را ، ومراد اينست كه عاقبت طراوت وتازگى جوانى نيست مگر كهنگى پيرى كه خم ميكند پشت اين كس را ، پس تا آن هست وكارى از اين كس مىآيد كه سبب رستگارى أو گردد بايد كه بآن پرداخت وآن را پس نينداخت ، زيرا كه در پيرى وخم شدن پشت ديگر چندان كارى از اين كس نيايد ، ودر نهج البلاغة « بضاضه » بجاى « غضاضه » است وآن بمعنى امتلاء بدن وقوّت آنست .\r\n\r\n10035 هل ينتظر أهل غضاضة الصّحة الّا نوازل السّقم .\r\nآيا انتظار مىكشند أهل طراوت وتازگى صحّت وتندرستى مگر فرود آينده‌هاى بيمارى را ، اين هم استفهام انكاريست يعنى انتظار نمىكشند مگر آنها را وعاقبت صحّت نيست مگر بيماريى كه فرود آيد باين كس ، پس تا صحّت هست وكارى از اين كس مىآيد بايد آنرا غنيمت شمرد وبكارى پرداخت كه سبب رستگارى گردد ،\r\n\r\n","description":"","footnote":"","page_name":" 200 ","page_number":204},
  {"content":"\r\n\r\nزيرا كه بعد از فرود آمدن بيمارى ديگر چندان كارى از اين كس نيايد ، ودر نهج البلاغة « غضارة » بجاى « غضاضه » است وآن بمعنى نيكوئى عيش است يعنى أهل نيكوئى عيش بسبب صحّت .\r\n\r\n10036 هل يدفع عنكم الأقارب ، أو تنفعكم النّواحب .\r\nآيا دفع ميكنند از شما خويشان ، يا نفع مىدهند شما را بلند كنندگان آواز بگريه ؟ ! اين هم استفهام انكاريست ومراد اينست كه بعد از مرگ خويشان دفع نمىتوانند كرد از شما شدّت وسختىاى وعذاب وعقابي ، وگريه كنندگان بر شما بفرياد وفغان سودى نمىدهند شما را ، پس بايد كه تا حياتي داريد خود تدارك أحوال آن سراى خود ورستگارى در آن بكنيد .\r\n\r\n10037 هيهات ما تناكرتم الّا لما قبلكم من الخطايا والذّنوب .\r\nدورست اين ، نادان ننموده‌ايد خود را مگر از براي آنچه پيش شماست از خطاها وگناهان ، ظاهر اينست كه اين تتمهء كلامي باشد كه قبل از اين فرموده باشند ، ومراد دورى امرى باشد كه در آنجا مذكور شد ، و « نادان نمودن خود » كناية است از مكروه وناخوش بودن مرگ نزد ايشان ودوستى نكردن با آن ، چنانكه گويا آنرا نمىشناسند ومعرفتي ندارند بآن ، ومراد اينست كه اين نيست مگر بسبب آنچه كرده‌ايد از خطاها وگناهان پس ناخوش داريد مگر را از ترس جزاى آنها بعد از آن ، واگر كسى چنين نباشد مرگ محبوب أو باشد از براي رسيدن بسبب آن برحمتهاى حق تعالى وسعادت جاويدان .\r\n\r\n10038 هل من خلاص أو مناص أو ملاذ أو معاذ أو فرار أو محار .\r\nآيا هست خلاصيى يا مناصى يا ملاذى يا معاذى يا فرارى يا محارى ، « مناص » بمعنى گريختن است يا ملجأ يعنى جائى كه پناه به آنجا برده شود ، و « ملاذ » و « معاذ » هر يك بمعنى پناه بردنست يا جائى كه پناه بآن برده شود ، و « فرار »\r\n\r\n","description":"","footnote":"","page_name":" 201 ","page_number":205},
  {"content":"\r\n\r\nبمعنى گريختن است ، و « محار » بحاء ورأى بي نقطه بمعنى رجوع وبرگشتن است يا محلّ رجوع وبرگشتن ، واين استفهام انكاريست ومراد اينست كه : نيست از مرگ « 1 » يا از عذاب حق تعالى هر گاه امر شود بآن خلاصيى يا گريختنى يا پناهى يا برگشتنى از آن ، وهر چه مكرّر شده از براي تأكيدست ، چون اين استفهام انكاريست ومعنى اينست كه نيست ، پس ظاهر اينست كه « من » از براي مجرّد تأكيد نفى باشد ومعنى زايدى نداشته باشد وترجمه چنانكه شده اين باشد كه : آيا هست خلاصي ، وممكن است كه « من تبعيض » باشد وترجمه اين باشد كه : آيا هست چيزى از خلاصيى .\r\n\r\n10039 هوّن عليك فانّ الأمر قريب ، والاصطحاب قليل ، والمقام يسير .\r\nسهل وسبك گردان بر خود پس بدرستى كه كار نزديكست ، ومصاحبت كم است ، وأقامت اندك است ، مراد تحريص بر سهل وسبك گردانيدن أمور دنيويست بر خود بسبب اين كه رحلت از آن نزديكست ومصاحبت با آن كم وأقامت در آن اندك ، پس أمور آن قابل آن نيست كه كسى سخت بگيرد در آنها وتعب وزحمت كشد از براي آنها .\r\n\r\n10040 هدر فنيق الباطل بعد كظوم ، وصال الدّهر صيال السّبع العقور .\r\nبخوانندگى آمده فنيق باطل بعد از خاموشى ، وحمله كرده روزگار حمله كردن درندهء گزنده ، « فنيق » شتر نرى را گويند كه عزيز وگرامى دارند آنرا أهل آن ، وسوار\r\n\r\n\r\n","description":"","footnote":"\r\n( 1 ) در حاشية بخطّ شارح ( ره ) مذكور است : « واين ظاهرترست بنا بر عبارات سابقهء اين چنانكه در نهج البلاغة نقل شده ، منه » .\r\n","page_name":" 202 ","page_number":206},
  {"content":"\r\n\r\nنشوند وخوار نكنند ، ومراد شكوهء عصر وزمان خودست وتشبيه « باطل » بچنان شترى نزد ايشان ، واين كه آن بعد از اين كه خاموش شده بود قبل از اين در زمان حضرت رسالت پناهى صلّى اللَّه عليه وآله حالا بفرياد وخوانندگى آمده وروزگار مانند جانور درندهء گزنده حمله كند وبر جهد بر نيكان .\r\n\r\n10041 هيهات لولا التّقى لكنت أدهى العرب .\r\nدورست اين ، اگر نمىبود پرهيزگارى هر آينه مىبودم من صاحب بديهىترين عرب « دهى » بسكون هاء و « دهاء بمدّ همزه « 1 » زيركى زياديست كه آدمي با آن بمكر وغدر وأمثال آنها أمور دنيوي را انتظام دهد واين مىبايد تتمهء كلامي باشد كه قبل از اين نقل شده باشد از بعضي كه مىگفته‌اند كه : آن حضرت وقوف در أمور دنيا ونظم ونسق آنها ندارد ، پس فرموده‌اند كه : چنين نيست دورست از حق اين كه گفته‌اند ، اگر پرهيزگارى نمىبود من صاحب دهىترين عرب مىبودم ، نهايت تقوى وپرهيزگارى مانع است مرا از آن ، زيرا كه در آن حيله ومكر وغدر وأمثال آنها بايد كه منافى تقوى وپرهيزگاريست پس گمان كرده‌اند كه من آن زيركى را ندارم .\r\n\r\n10042 هيهات أن يفوت الموت من طلب ، أو ينجو منه من هرب .\r\nدورست اين كه فوت شود مرگ را كسى كه طلب كند ، يا اين كه نجات يابد از آن كسى كه بگريزد يعنى نمىشود كه كسى كه مرگ طلب كند أو را در نيابد أو را وفوت شود أو از آن ، و « يا اين كه نجات يابد از آن » همان مضمونست كه بعبارت ديگر ادا شده وأمثال اين ترديد كه هر دو شقّ آن يك معنى است واختلاف بمجرّد لفظ است در كلام عرب شايع است ، وممكن است مراد به « من طلب » كسى باشد كه\r\n\r\n\r\n","description":"","footnote":"\r\n( 1 ) در منتهى الإرب گفته : « دهى بالفتح زيركى وكاردانى وتيزى ذهن وجودت رأى وجودت فهم ، دهاء بالفتح والمدّ مثله ، والهمزة منقلبة عن الياء » .\r\n","page_name":" 203 ","page_number":207},
  {"content":"\r\n\r\nمرگ را طلب كند ومراد اين باشد كه نه طلب كردن مرگ وخواهش آن باعث اين مىشود كه آن نيايد ودر نيابد اين كس را ، ونه گريختن از آن نجات دهد از آن ، ولى احتمال اوّل باعتبار اين باشد كه بعضي أمور باشد كه كسى كه طلب كند آن را آن بگريزد از أو ونيايد نزد أو چنانكه در باب دنيا وارد شده در أحاديث كه چنين است .\r\n\r\n10043 هيهات لا يخدع اللَّه عن جنّته ، ولا ينال ما عنده إلّا بمرضاته .\r\nدورست اين ، فريب داده نمىشود خدا از بهشت أو ، ورسيده نمىشود آنچه نزد اوست مگر بخشنودى أو . مىبايد كه اين تتمهء كلامي باشد وحكم بدوري هر چيزى باشد كه در آنجا مذكور شده ووجه دورى آن اين باشد كه فرموده‌اند كه :\r\nبفريب نمىتوان بهشت را از حق تعالى گرفت يعنى تا كسى كارى نكند كه سبب رضا وخوشنودى أو شود بهشت از أو نگيرد ، و « رسيده نمىشود ( تا آخر ) » بمنزلهء بيان وتفسير سابقست .\r\n\r\n10044 هيهات أن ينجو الظّالم من أليم عذاب اللَّه وعظيم سطواته .\r\nدورست اين كه رستگارى يابد ستمكار از عذاب دردناك خدا وبزرگ خشمهاى أو .\r\n\r\n10045 هو اللَّه الّذى تشهد له أعلام الوجود على قلب ذي الجحود .\r\nاوست خدائى كه گواهى مىدهد از براي أو علمهاى هستى بر دل صاحب انكار يعنى هر چه علم هستى بر افراشته ونشان آن دارد گواهى مىدهد از براي أو بر بطلان دعويى كه در دل صاحب انكار أو باشد از انكار أو چنانكه در كتب\r\n\r\n","description":"","footnote":"","page_name":" 204 ","page_number":208},
  {"content":"\r\n\r\nحكما ومتكلّمين استدلال كرده‌اند از وجود هر ممكن موجودى بر وجود مبدأى واجب الوجود از براي آن « 1 » .\r\nوفرموده است آن حضرت عليه السّلام در وصف دنيا :\r\n\r\n10046 هي الصّدود العنود ، والحيود الميود ، والخدوع الكنود .\r\nآنست صدود عنود ، وحيود ميود ، وخدوع كنود ، « صدود » بمعنى بسيار منع كننده وبرگرداننده است ، وظاهرست كه دنيا بسيار منع كننده است از آخرت وبرگرداننده است مردم را از آن ، و « عنود » يعنى بسيار دشمنست وبسيارى دشمنى آن هم با مردم بآن منع از آخرت وبرگردانيدن از آن ظاهر مىشود ، و « حيود » بمعنى بسيار ميل كننده است وبسيارى ميل دنيا از حق بباطل ظاهرست ، و « ميود » نيز بهمان معنى است وبمعنى بسيار متكبّر نيز آمده وآن هم مناسب است ، و « خدوع » بمعنى بسيار فريب دهنده است و « بسيار فريب دهنده بودن آن » محتاج ببيان نيست ، و « كنود » زمينى را گويند كه چيزى در آن نرويد ، ودنيا كنودست باعتبار اين كه چيزى در آن نرويد وبمعنى بسيار كفران كنندهء نعمت نيز آمده ، وممكن است وصف دنيا بآن باعتبار أهل آن باشد وبمعنى بسيار قطع كننده نيز آمده واين هم مناسب است باعتبار بسيارى قطع آن عمرها ودولتها را ، يا قطع آن مردم را از آخرت وبريدن از آن .\r\nوفرموده در وصف قرآن مجيد :\r\n\r\n10047 هو الّذى لا تزيغ به الأهواء ، ولا تلتبس به الشّبه والآراء .\r\nآنست آنكه ميل نمىفرمايد آنرا خواهشها ، ومشتبه نمىگرداند آنرا شبهه‌ها\r\n\r\n\r\n","description":"","footnote":"\r\n( 1 ) در اين باب اين بيت معروف شاهكار است :\r\n « وفي كلّ شيء له آية * تدلّ على أنّه واحد » \r\n","page_name":" 205 ","page_number":209},
  {"content":"\r\n\r\nورأيها يعنى حاكميست كه بسبب خواهشها ميل نمىكند از حقّى بباطلى چنانكه در بعضي از حكّام ميباشد وهيچ شبهه ورأيي آن را مشتبه نمىگرداند بلكه همواره حقّ از آن واضح ولايح باشد از براي كسى كه عالم بتنزيل وتأويل آن باشد ، وممكن است كه ترجمه اين باشد كه : ميل نمىكند بسبب آن خواهشها ومشتبه نمىگرداند بسبب آن شبهه‌ها ورأيها ، يعنى معرفت آن وعمل بآن سبب اين مىشود كه خواهشها ميل از حق نكنند وشبهه‌ها ورأيها مشتبه نگردند زيرا كه آن در هر باب فصل ميكند ميانهء حق وباطل پس بطلان هر شبهه وهر رأى باطلى از آن ظاهر مىشود واشتباهى نمىماند .\r\n\r\n10048 هلك الفرحون بالدّنيا يوم القيامة ، ونجا المحزونون بها .\r\nهلاك شده‌اند شادمانان بدنيا در روز قيامت ، ورستگارى يافته‌اند وهنا كان بآن ، يعنى هر كه در دنيا شادمان باشد ودر غم واندوه چگونگى أحوال آخرت خود نباشد أو در روز قيامت هلاك شود ، زيرا كه اين شادمانى يا باعتبار اينست كه باكى ندارد از عذاب وعقاب حق تعالى وهر چه مىخواهد ميكند ، وهلاكت اخروى أو ظاهرست ، ويا باعتبار اينست كه باعتقاد خود آنچه بايد از أطاعت وبندگى كرده واحتمال تقصيري بخود راه نمىدهد واين عجب وخود بيني است وبغايت مذموم است وسبب هلاكت اخروى گردد ، وهر كه محزون واندوهناك باشد در دنيا از براي انديشهء آخرت خود ، أو روز قيامت رستگار گردد ، زيرا كه چنين كسى البتة بقدر مقدور سعى ميكند از براي آخرت خود ، وبا وجود آن هر گاه محزون واندوهناك نيز باشد باعتبار احتمال تقصير خود ، پس عجب وخودبينى نيز ندارد ، وظاهرست كه چنين كسى رستگار باشد .\r\n\r\n10049 هل تنظر الّا فقيرا يكابد فقرا ، أو غنيّا بدّل نعم اللَّه كفرا ، أو بخيلا اتّخذ البخل بحقّ اللَّه وفرا ، أو متمرّدا كأنّ بأذنيه عن سماع الحكمة وقرا .\r\n\r\n","description":"","footnote":"","page_name":" 206 ","page_number":210},
  {"content":"\r\n\r\nآيا نگاه ميكنى مگر درويشى را كه بكشد تعب ورنج درويشى را ، يا توانگرى را كه بدل كرده باشد نعمتهاى خدا را بكفران ، يا بخيلى را كه فرا گرفته باشد بخيلى بحقّ خدا را توانگرى ، يا سركشى را كه گويا بگوشهاى أو از شنيدن حكمت وقريست ، ظاهر اينست « 1 » كه مراد شكوهء زمان خودست واستفهام انكاريست ومعنى اينست كه در اين زمان نمىبينى مگر درويشى را كه بكشد رنج وتعب درويشى را يعنى مردم خوب آن نمىباشد مگر اين قسم ، وغير ايشان هر كه هست يا توانگريست كه بجزاى نعمتهاى خدا بر أو كفران ميكند آنها را ، ويا بخيليست كه بخيلى كردن بحقوق حق تعالى را سبب توانگر شدن خود ميداند وبآن اعتبار بخيلى ميكند در آنها ، ويا متمرّد سركشى كه گويا بگوشهاى أو از شنيدن حكمت يعنى سخن راست درست وقريست يعنى سنگينيى يا كريى كه أصلا نشنود ، ومراد اينست كه خالى از يكى از اينها نيست ، واين منافاة ندارد با اين كه در بعضي دو تاى آنها جمع شود ، وممكن است كه مراد مذمّت درويشان آن زمان نيز باشد باين كه درويشى ايشان همين مجرّد تعب ورنج كشيدن درويشى است وفضايل درويشان را ندارند وبنا بر اين مراد اينست كه أكثر مردم اين زمان همين طوايف‌اند .\r\nوفرموده است در وصف قرآن مجيد :\r\n\r\n10050 هو الفصل ليس بالهزل ، هو النّاطق بسنّة العدل ،\r\nوالآمر بالفضل ، هو حبل اللَّه المتين ، والذّكر الحكيم ، هو وحى اللَّه الأمين ، وحبله المتين ، وهو ربيع القلوب ، وينابيع العلم ، وهو الصّراط\r\n\r\n\r\n","description":"","footnote":"\r\n( 1 ) اين ظهور ممنوع است بلكه معنى ظاهر اينست كه اين كلام در ذمّ دنياست باين كه أهل آن هر يكى مبتلا بنوعى از بلاست كه بلفظ أو تقسيميه بيان فرموده‌اند پس حاجت بتكلّفات شارح ( ره ) نيست .\r\n","page_name":" 207 ","page_number":211},
  {"content":"\r\n\r\nالمستقيم ، هو هدى لمن ائتمّ به ، وزينة لمن تحلّى به ، وعصمة لمن اعتصم به ، وحبل لمن تمسّك به .\r\nآنست فصل نيست بهزل ، آنست گويا بطريقهء عدل وامر كننده بفضل ، آنست ريسمان استوار خدا وذكر حكيم ، آنست وحى أمين خدا وريسمان متين أو ، وآنست بهار دلها وچشمه‌هاى علم ، وآنست راه راست ، آنست راه نمايندهء از براي كسى كه اقتدا كند بآن ، وزينتى از براي كسى كه زيور يابد بآن ، ونگاهداريى از براي كسى كه چنگ در زند بآن ، وريسمانى از براي كسى كه دست زند بآن .\r\n« فصل » بصاد بي نقطه بمعنى جدا كردنست ومراد اينست كه : آن جدا كننده ميانهء حقّ وباطل است در هر باب ، و « هزل » سخنى يا كارى را گويند كه ببازى گفته يا كرده شود وجدّى در آن نباشد ، و « فضل » بضاد با نقطه بمعنى افزونى مرتبه است ، ومراد اينست كه : قرآن امر كننده است به آن چه سبب افزونى مرتبه گردد ، وچون ريسمان چيزيست كه مردم دست زنند بآن از براي بالا رفتن بجائى يا پائين آمدن از آن ، شايع شده استعمال آن در هر وسيله ودست آويزى از براي رسيدن بمطلبى ، ومراد اينست كه : آن وسيلهء استواريست از براي رسيدن بسعادت ونيكبختى ، و « ذكر » بمعنى يا دست ، و « حكيم » يعنى مشتمل بر حكمت يعنى علم راست درست ، يا محكم از رسيدن خللى بآن ، ومراد اينست كه : قرآن ذكر وياديست آنچه را حقّ تعالى فرموده ، وآنچه در آن مذكور شده مشتمل است بر حكمتها وعلوم حقّه ، يا محكم است از راه يافتن خللى بآن ، و « وحى » بمعنى إعلام وإلهام است ، و « أمين » است يعنى مأمونست از خطا وغلط .\r\n\r\n10051 هذا اللّسان جموح لصاحبه .\r\nاين زبان بسيار سركشى كننده است با صاحب خود ، غرض اينست كه عنان\r\n\r\n","description":"","footnote":"","page_name":" 208 ","page_number":212},
  {"content":"\r\n\r\nآنرا بايد محكم نگاهداشت واگر نه سركشى كند وغلبه كند بر صاحب خود أو را در مهلكه اندازد .\r\n\r\n10052 همّ المؤمن لآخرته ، وكلّ جدّه لمنقلبه .\r\nاندوه مؤمن از براي آخرت اوست وهمهء جدّ أو از براي بازگشت اوست يعنى از براي تهيّهء آنچه بكار أو آيد در آن وقت .\r\nوفرموده است در وصف دين اسلام :\r\n\r\n10053 هو أبلج المناهج ، نيّر الولائج ، مشرف الأقطار ، رفيع الغاية .\r\nآنست درخشنده مناهج ، روشن ولائج ، عالي نواحي ، بلند پايان ، « مناهج » جمع « منهج » است بمعنى راه واضح ، ومراد اينست كه يعنى راهها ودلايل حقّيّت آن يا راهها ودلايل عقايد وأحكام آن درخشنده است ، و « ولائج » جمع وليجة است و « وليجهء كسى » كسى را گويند كه كمال خصوصيّت باو داشته باشد وبمنزلهء آستر جامهء أو باشد ومراد به « ولائج قرآن كه روشن است » شرايع واحكاميست كه در آن مقرّر شده وخاصّهء آنست ، يا جميع آنچه از آن مستفاد مىشود وبآن اعتبار خاصّهء آنست ، يا بطون آن ، و « خاصّه بودن آنها » ظاهرست ، وبنا بر اين مراد اينست كه بطون آن هم روشن است چه جاى ظواهر آن ، ومراد روشنى آنهاست از براي كسى كه راهى بعلم به آنها داشته باشد ، وممكن است نيز كه مراد به « ولائج آن » أصحاب خاصّهء آن باشد از حمله وحفظهء آن كه ائمّه عليهم السلام باشند ومراد روشنى حقّيّت ايشان باشد . و « عالي نواحيست » يعنى همهء نواحي وأطراف آن بلندست وآن در ميانهء أديان بلندتر از همهء آنهاست بمنزلهء مكان بلندى كه همهء أطراف آن بلند باشد بر ماوراى آن ، و « بلند پايانست » يعنى پايان آن يعنى غايت وآنچه مترتّب مىشود بر آن از سعادت ونيكبختى بلند مرتبه است ، يا پايان ومنتهاى فضل وشرف آن بلندست .\r\n\r\n","description":"","footnote":"","page_name":" 209 ","page_number":213},
  {"content":"\r\n\r\nوفرموده است آن حضرت عليه السّلام در وصف مالك اشتر نخعى - رحمت خدا بر أو باد - وأو از خلّص أصحاب آن حضرت صلوات اللَّه وسلامه عليه واز شجاعان مشهور بود :\r\n\r\n10054 هو سيف اللَّه لا ينبو عن الضّرب ، ولا كليل الحدّ ، ولا تستهويه بدعة ، ولا تتيه به غواية .\r\nأو شمشير خداست نه كند مىشود از زدن ونه كند حدّ است ونه مدهوش مىگرداند أو را بدعتى ونه گمراه مىسازد أو را گمراهيى ، « حدّ » بفتح حاء وتشديد دال هر دو بىنقطه بمعنى كنار وتندى هر دو آمده وهر يك در اينجا مناسب است يعنى دم شمشير أو كند نيست يا تندى أو هرگز كند نمىشود ، و « بدعت » چيزى را گويند كه بر خلاف شرع كسى آن را شرعي قرار دهد مثل اين كه حرامى را حلال كند يا حلالى را حرام كند ، ومراد اينست كه أو خواهش هيچ بدعتى ندارد وچنين نيست كه خواهش بدعتى عقل وهوش أو را ببرد وآن را قرار دهد ومشروع نمايد ، وممكن است كه ترجمه اين باشد كه : زينت نمىدهد از براي أو خواهش أو را بدعتى يعنى هيچ بدعتى أو را بخواهش در نمىآورد ، يا اين كه حيران نمىسازد أو را بدعتى يا بهمان معنى كه اوّل مذكور شد ويا باين معنى كه حيران گردد واشتباهى باشد أو را در حقّيّت وبطلان آن بلكه بطلان هر بدعتى بر أو واضح ولايح است ، و « نه گمراه مىسازد أو را گمراهيى » يعنى هيچ امرى كه سبب گمراهى مىشود أو را گمراه نمىسازد ، يا اين كه أو بهيچ نحو گمراه نمىشود .\r\nوفرموده است در بارهء كسى كه مذمّت فرموده أو را :\r\n\r\n10055 هو بالقول مدلّ ، ومن العمل مقلّ ، وعلى النَّاس طاعن ، ولنفسه مداهن ، هو في مهلة من اللَّه يهوى مع الغافلين ، ويغدو مع المذنبين ، بلا سبيل قاصد ، ولا امام قائد ، ولا علم مبين ، ولا دين متين ، هو يخشى الموت ولا يخاف الفوت .\r\n\r\n","description":"","footnote":"","page_name":" 210 ","page_number":214},
  {"content":"\r\n\r\nأو بگفتار دلير وبا جرأت است ، واز عمل درويش وبي چيزيست ، وبر مردم طعنه زننده است ، واز براي نفس خود مساهله كننده ، أو رد مهلت است از جانب خدا ، پائين مىافتد با غافلان وبامداد ميكند با گنهكاران ، بي راه راستى ونه پيشواى كشندهء ، ونه دانش ظاهري ، ونه دين استوارى ، أو مىترسد از موت ونمىترسد از فوت .\r\nمراد به « دلير وبا جرأت بودن بگفتار » اينست كه بزبان لاف بسيار مىزند وبگزاف وصف خود بفضايل ميكند يا اين كه در دعاها بزبان دليرست برخواستن مطالب ، وممكن است كه ترجمه اين باشد كه : بگفتار نازانست بهمان معنى كه وصف خود بفضايل ميكند ومىنازد به آنها ، وبر هر تقدير « درويش وبي چيز بودن از عمل » بيان كمال قبح وزشتى آن دليرى يا ناز اوست چه با وجود تهيدستى از عمل نيك ظاهرست كه آن دليرى يا ناز كمال قبح وزشتى دارد ، و « در مهلت است از جانب خدا » يعنى حقّ تعالى أو را از نظر عنايت خود انداخته وواگذاشته در نعمت وعافيت ، وببلائى كه باعث تنبيه أو باشد مبتلا نمىسازد تا اين كه عاقبت بعذاب اخروى گرفتار گردد ، و « پائين مىافتد با غافلان » يعنى در پستى شقاوت وبدبختى مىافتد با ايشان ، وممكن است كه « يهوى » بكسر واو نباشد بلكه بفتح آن باشد وترجمه اين باشد كه : خواهش ميكند با غافلان يعنى ، « هواها وهوسهاى باطل ميكند با ايشان ، و « بامداد ميكند با گنهكاران » يعنى هر روز صبح ميكند در حالي كه از جملهء گنهكارانست ، يا اين كه روز قيامت صبح ميكند از جملهء ايشان ، و « بي راه راستى ( تا آخر ) » يعنى نه بر راه راستى است ونه امام وپيشوائى دارد كه بكشد أو را بآن ، ونه علم ظاهري دارد ونه دين محكمى ، و « مىترسد از موت » يعنى\r\n\r\n","description":"","footnote":"","page_name":" 211 ","page_number":215},
  {"content":"\r\n\r\nمرگ ، و « نمىترسد از فوت » يعنى فوت طاعات وعبادات از أو .\r\n\r\n10056 هب ما أنكرت لما عرفت ، وما جهلت لما علمت .\r\nببخش آنچه را نشناختهء از براي آنچه شناختهء ، وآنچه را ندانستهء از براي آنچه دانستهء ، ظاهر اينست كه مراد به « آنچه نشناختهء » چيزى باشد كه آنرا بد داند وناخوش أو باشد ، وبه « آنچه شناختهء آنرا » آنچه خوب داند وخوش دارد ، ومراد اين باشد كه : هر گاه كسى نسبت بتو بعضي بديها كرده باشد وبعضي نيكيها ، بديهاى أو را ببخش بنيكيهاى أو ، ومراد به « آنچه ندانستهء » و « آنچه دانستهء » نيز همين باشد وتأكيد باشد ، يا اين كه مراد بآن اين باشد كه : هر گاه بعضي كارهاى كسى را بدانى كه نيكيست بتو وبعضي را ندانى كه از راه نيكيست يا بدى ، ببخش آنچه را ندانى به آن چه دانى ، وممكن است كه ترجمه اين باشد كه : گمان كن وبشمار آنچه را نشناختهء نظيري از براي آنچه شناختهء ، وآنچه را ندانستهء نظيري از براي آنچه دانستهء ، ومراد اين باشد كه : هر گاه در عصر خود چيزى چند را ببينى وبدانى كه واقع مىشود عصرهاى گذشته را نيز كه نمىدانى نظير آن دان وتجويز وقوع أمثال آن أمور در آنها نيز بكن وإنكار آن مكن مثل اين كه هر گاه ميل مردم عصر خود را در دنيا ببينى وببينى كه از براي دنيا از سر دين مىگذرند وباكى ندارند از آن پس عصرهاى سابق را نيز بر اين قياس كن واستبعاد مكن از اين كه ايشان نيز چنين بوده باشند وامامت را مثلا غصب كرده باشند از أهل آن با وجود علم بحقّيّت ايشان ونصوص دالّه بر آن چنانكه أكثر أهل سنّت متمسّك ميشوند باين استبعاد وبسبب آن حكم ميكنند بحقّيّت خلفاى خود ، واللَّه تعالى يعلم .\r\n\r\n10057 هب اللّهم لنا رضاك ، وأغننا عن مدّ الأيدي إلى سواك .\r\nببخش ما را خداوندا خشنودى خود ، وبي نياز گردان ما را از كشيدن دستها بسوى غير تو .\r\n\r\n","description":"","footnote":"","page_name":" 212 ","page_number":216},
  {"content":"\r\n\r\n\r\n10058 هواك أعدى عليك من كلّ عدوّ فاغلبه والّا أهلكك .\r\nخواهش تو ستم كننده‌ترست بر تو از هر دشمنى ، پس غلبه كن بر أو واگر نه هلاك گرداند ترا .\r\n\r\n10059 هموم الرّجل على قدر همّته وغيرته على قدر حميّته .\r\nاندوههاى مرد بر اندازهء همّت اوست وغيرت أو بر اندازهء حميّت اوست ، « بودن اندوههاى مرد بر اندازهء همّت أو » ظاهرست ، چه هر چند همّت وعزم كسى بلندتر باشد طلب مطالب عمده‌تر ومتصدّى اشغال عظيمتر گردد ، وظاهرست كه اندوه در طلب هر مطلبي ودر هر شغلى باندازهء بزرگى آن مطلب وآن شغل ميباشد ، و « حميّت » بمعنى ننگ وعار داشته باشد از چيزيست واين نيز ظاهرست كه هر چند كسى بيشتر ننگ وعار داشته باشد از چيزى ، غيرت أو بيشترست وبيشتر سعى ميكند در رفع ودفع آن از خود .\r\n\r\n10060 همّ الكافر لدنياه ، وسعيه لعاجلته ، وغايته شهوته .\r\nاندوه كافر از براي دنياي اوست ، وسعى أو از براي سراى عاجل اوست ، وغايت أو شهوت اوست ، مراد به « غايت » چيزيست كه علّت فعلى شود يا غرض وفايدهء كه كسى كارى را از براي آن بكند يعنى علّت وسبب كارهاى أو همين شهوت وهوا وهوس اوست يا غرضى كه منظور اوست از آنها همان رسيدن بچيزهائيست كه شهوت آنها دارد ، وممكن است نيز كه بمعنى منتها وپايان باشد يعنى پايان ومنتهاى مطلب أو همين حصول مشتهيات اوست .\r\nوفرموده است آن حضرت عليه السّلام در بارهء جمعى كه ثنا فرموده بر ايشان ومراد بايشان ائمّهء طاهرين است صلوات اللَّه وسلامه عليهم\r\n\r\n","description":"","footnote":"","page_name":" 213 ","page_number":217},
  {"content":"\r\n\r\nچنانكه از بعضي عبارات آنچه در اينجا نقل شده واز سابق آن نيز كه در نهج البلاغة وغير آن مذكورست ظاهر مىشود :\r\n\r\n10061 هجم بهم العلم على حقيقة الايمان ، وباشروا روح اليقين ، فاستسهلوا « 1 » ما استوعرا المترفون ، وأنسو بما استوحش منه الجاهلون ، وصحبوا الدّنيا بأبدان أرواحها معلّقة بالمحلّ الأعلى ، أولئك خلفاء اللَّه في أرضه ، والدّعاة إلى دينه آه آه شوقا إلى رؤيتهم .\r\nداخل كرده است ايشان را دانش بر حقيقت ايمان ، ودر بر گرفته‌اند روح يقين را ، پس سهل شمرده‌اند آنچه را سخت يافته‌اند متنعّم كنندگان ، وخو گرفته‌اند به آن چه رم بكرده‌اند از آن نادانان ، ومصاحبت كرده‌اند دنيا را ببدنهايى كه روحهاى آنها آويخته شده است بمحلّ أعلى ، ايشانند جانشينان خدا در زمين أو ، وخوانندگان بسوى دين أو ، آه آه از روى شوق بسوى ديدن ايشان ، يعنى از راه علم ودانشى كه دارند داخل شده‌اند بر حقيقت ايمان ورسيده‌اند بآن ، ودر نهج البلاغة وغير آن « البصيرة » بجاى « الايمان » است ، يعنى بر حقيقت بينائى ودر روايت شيخ صدوق - رحمه اللَّه - « الأمور » است ، يعنى بر حقيقت چيزها ، وشايع‌تر در « هجم » داخل شدنيست كه ناگاه باشد ودر اينجا بر آن نيز حمل مىتوان كرد باعتبار اين كه علوم ايشان لدنّى است وفكرى نيست كه بعد از تحصيل مقدّمات وترتيب آنها باشد بلكه ناگاه ودفعيست ، و « مباشر شده‌اند روح يقين را » يعنى روح وجان يقين بأحوال مبدأ ومعاد را « در بر گرفته‌اند » بعنوانى كه گوئيا ظاهر پوست هر يك لباس آن ديگرى شده ، وممكن است كه « روح » بفتح راء خوانده\r\n\r\n\r\n","description":"","footnote":"\r\n( 1 ) شارح ( ره ) در حاشيهء اين مورد بخطّ خود نوشته : « در نهج البلاغة وغير آن بجاى « فاستسهلوا » « فاستلانوا » است ، وآن هم بهمان معنى است ، ودر بعضي نسخه‌هاى آنها بجاى « فا » « واو » است وبنا بر اين ترجمه اينست كه : « وسهل شمرده‌اند ، منه » .\r\n","page_name":" 214 ","page_number":218},
  {"content":"\r\n\r\nشود بمعنى راحت يا نسيم ، ومراد اين باشد كه : راحت ولذّت يقين را يا نسيم يقين را دريافته‌اند ، و « آنچه را سهل شمرده‌اند ، لذّتهاى دنياست كه ايشان سهل شمرده‌اند وتنعّم كنندگان آن را عظيم مىدانند ، و « آنچه خو گرفته بآن ايشان ورم كرده‌اند از آن نادانان » ذكر خدا وياد أحوال آخرتست ، وممكن است كه : مراد به « آنچه سهل شمرده‌اند ايشان وسخت يافته‌اند تنعّم كنندگان » زحمتهاى دنيا باشد كه از براي آخرت كشيده شود مثل روزهء روزها وبيدارى شبها وأمثال آنها ، وبه « آنچه خو گرفته‌اند ايشان بآن ورم كرده‌اند تنعّم كنندگان از آن » نيز همانها باشد ، ومراد به « محلّ أعلى كه روحهاى ايشان آويخته شده بآن يعنى در ذكر وفكر آنست يا عاشق وواله آن » عالم مجرّدات وروحانيانست كه مرتبهء آن بلندترست ، يا بهشت باعتبار بلندى مرتبهء آن نيز ، يا بودن آن در آسمان ، يا بالاتر از آن ، « وايشانند جانشينان خدا » يعنى امامان وپيشوايان كه حقّ تعالى ايشان را فرمانفرما وجانشين خود كرده در زمين ومردم را مىخوانند بسوى ديني كه أو قرار داده ، و « آه » بسكون هاء يا كسر آن كلمه ايست كه در وقت اظهار وجع ودردى مىگويند وغرض در اينجا اظهار وجع ودرد سوزش والتهاب شوق بسوى ديدن ايشانست واين كه اين آهها بسبب آنست وغرض شوق بديدن ما سواي خود وحسنين است عليهم السلام ، يا مراد تعليم مردم است بمشتاق بودن بديدن ايشان بآه كشيدن از براي ايشان ، واللَّه تعالى يعلم .\r\nوفرموده است آن حضرت عليه السّلام در وصف آل رسول خدا صلوات اللَّه عليهم :\r\n\r\n10062 هم دعائم الاسلام ، وولائج الاعتصام ، بهم عاد الحقّ في نصابه ، وانزاح الباطل عن مقامه ، وانقطع لسانه من منبته ، عقلوا الدّين عقل وعاية ورعاية ، لا عقل سماع ورواية .\r\n\r\n","description":"","footnote":"","page_name":" 215 ","page_number":219},
  {"content":"\r\n\r\nايشان ستونهاى اسلامند ، وولايج اعتصام ، بايشان برگشته است حقّ در أصل ومحلّ رجوع خود ، ودور شده است باطل از جايگاه خود ، بريده شده است زبان آن از رستنگاه آن ، دريافته‌اند دين را دريافتن نگاهدارى ورعايت ، نه دريافتن شنيدن وروايت . « ولائج » جمع « وليجة » است و « وليجهء كسى » مصاحب خاصّ أو را گويند كه كمال خصوصيّت با أو داشته باشد وبمنزلهء آستر جامه يا پيراهن تن أو باشد واعتماد أو بر أو باشد ، و « اعتصام » بمعنى چنگ در زدنست ، و « ايشان ولايج اعتصام‌اند » يعنى خاصّان ومحرمان اويند وبمنزلهء چنان مصاحبان‌اند از براي آن ، ومراد اينست كه مردم بايد كه بايشان اعتصام كنند ، و « بايشان برگشته است حقّ » ظاهر اينست كه مراد بآن اين باشد كه بايشان چنين وچنان خواهد شد نهايت از براي اشاره بيقين بتحقّق آن بلفظ ماضي فرموده‌اند چنانكه شايعست ، واين در زمان حضرت قائم خواهد بود صلوات اللَّه وسلامه عليه كه حقّ برگردد بأصل ومرجع خود ، وباطل دور گردد از جايگاه خود ، وبريده شود زبان آن از بيخ .\r\nوممكنست مراد اين باشد كه : بهر يك از ايشان گاهى يا هر گاه رجوع بايشان شود وايشان حكم كنند برگردد حقّ در أصل خود ودور گردد باطل از جايگاه خود وبريده شود زبان آن از بيخ ، و « دريافته‌اند دين را » يعنى عقايد وشرايع واحكام آنرا دريافتنى كه بعنوان حفظ ونگاهدارى ورعايت آنها باشد باعتقاد داشتن بعقايد آنها وعمل كردن باحكام آنها نه مجرّد شنيدن وروايت چنانكه بعضي باشند كه أحاديث بشنوند وروايت كنند بي آنكه رعايت آنها وعمل بمقتضاى آنها بكنند .\r\nهم موضع سرّ رسول اللَّه صلّى اللَّه عليه وآله ، وحماة أمره ، وعيبة علمه ، وموئل حكمه ، وكهوف كتبه ، وجبال دينه .\r\nايشان يعنى همان آل رسول خدا صلّى اللَّه عليه وآله وهمچنين تا آخر فصل همه\r\n\r\n","description":"","footnote":"","page_name":" 216 ","page_number":220},
  {"content":"\r\n\r\nأوصاف ايشانست « 1 » ، جايگاه سرّ رسول خدايند - رحمت كناد خدا بر أو وآل أو - وحمايت كنندگان فرمان اويند ، وصندوق علم اويند ، ومرجع حكم اويند ، وكهفهاى كتابهاى اويند ، وكوههاى دين اويند ، يعنى أسرار رسول خدا صلّى اللَّه عليه وآله همه بايشان سپرده شده ، وايشان حمايت كنندگان فرمانهاى اويند بعمل به آنها واجراى آنها هر گاه مسلّط باشند ، وعلوم آن حضرت همه نزد ايشانست ، وايشان بمنزلهء صندوق علوم ايوند ، مراد به « حكم أو » فرمانهاى اوست يا حكمتها وعلوم أو ، و « ايشان مرجع آنهايند » يعنى هر كه آنها را خواهد بايد كه بايشان رجوع كند ، و « كهف » بمعنى ملجأ است وغارى كه در كوه باشد يا يورتى « 2 » كه در آن كنده باشند وبنا بر اوّل مراد اينست كه ايشان ملجأ كتابهاى اويند يعنى قرآن مجيد وساير كتابهاى آسمانى وساير نوشته‌ها كه نزد آن حضرت بود ايشان ملجأ وپناه آنهايند وآنها نزد ايشان محفوظ مانند از تغيير وتحريف مانند كسى كه پناه كسى باشد وحفظ كند أو را از كسى كه خواهد كه آسيبى باو رساند ، وبنا بر دويم وسيم اين كه ايشان جايگاه محكمىاند از براي آنها وحفظ آنها ، و « ايشان كوههاى دين اويند » يعنى قرار واستقرار دين أو بايشان است مانند كوهها كه از براي قرار واستقرار زمين بر روى آن خلق شده .\r\nهم كرائم الايمان ، وكنوز الرّحمن ، ان قالوا صدقوا ، وان صمتوا لم يسبقوا .\r\nايشان كرائم ايمانند ، وگنجهاى پروردگار بسيار مهربانند ، اگر بگويند راست گويند ، واگر خاموش شوند پيشى گرفته نشوند ، « كرائم » جمع كريمه است\r\n\r\n\r\n","description":"","footnote":"\r\n( 1 ) نظر باين نكته فقرات آينده را تا آخر فصل هاء شماره نمىگذاريم با آنكه ممكن است كه أحاديث متعدّد باشند چنانكه ظاهر امر همانست .\r\n( 2 ) در لغات تاريخ وصاف مذكور است : « يورت بضمّ اوّل وواو مجهول مقام ومقرّ باشد ، تركى است » ونيز در آنجا گفته : « يرت بضمّ بتركى مقام وآرامگاه ومقرّ باشد » .\r\n","page_name":" 217 ","page_number":221},
  {"content":"\r\n\r\nبمعنى چشم يا هر عضو گرامى مثل چشم وگوش ودست يا هر شخص بسيار گرامى شريفى ، ومراد اينست كه : ايشان بمنزلهء چشمهاى ايمان يا جوارح شريفهء آنند يا بسيار گراميان أهل ايمانند ، و « گنجهاى پروردگارند » يعنى گنجهاى علوم پروردگارند ، يا گنجهاى فيضها وبركتهايند كه حقّ تعالى از براي مردم در زمين گذاشته ، و « اگر خاموش شوند پيشى گرفته نشوند » يعنى هر گاه ايشان در جائى خاموش شوند ديگرى را حدّ آن نباشد كه پيشى گيرد وپيش از اين كه ايشان سخن گويند سخن گويد .\r\nهم كنوز الايمان ، ومعادن الاحسان ، إن حكموا عدلوا ، وإن حاجّوا خصموا .\r\nايشان گنجهاى ايمانند وكانهاى احسان ، اگر حكم كنند عدل كنند ، واگر حجّت آورند غلبه كنند ، يعنى ايشان را بر حقّيّت خود يا در هر باب حجّتها وبرهانها باشد كه اگر دست زنند به آنها غلبه كنند بر خصم خود .\r\nهم أساس الّدين ، وعماد اليقين ، إليهم يفيء الغالي ، وبهم يلحق التّالى .\r\nايشان أساس دين‌اند وعماد يقين‌اند ، بسوى ايشان برميگردد از حدّ درگذرنده ، وبايشان لاحق مىشود تالي ، « أساس خانه » أصل بناى آنست ، و « عماد » چيزيست كه چيزى را بآن بر پاى دارند مثل پشتيبان ، ومراد اينست كه ايشان بمنزلهء أساس بناى دين‌اند وبمنزلهء پشتيبان يقين‌اند يعنى يقين بأحوال مبدأ ومعاد ، و « بسوى ايشان بر مىگردد » ، تا آخر شرح شد در أواخر فصل نون وحاجت اعاده نيست .\r\nهم مصابيح الظّلم ، وينابيع الحكم ، ومعادن العلم ، ومواطن الحلم .\r\nايشان چراغهاى تاريكيهااند ، وچشمه‌هاى حكمتها ، ومعادن علم ، ومواطن\r\n\r\n","description":"","footnote":"","page_name":" 218 ","page_number":222},
  {"content":"\r\n\r\nحلم ، يعنى چراغهايند در تاريكيها ، يا از براي اين كه تاريكيها به آنها روشن شود ، ومراد به « حكمت » چنانكه مكرّر مذكور شد علوم حقّه است ، و « معادن علم » تأكيد سابقست .\r\nهم عيش العلم ، وموت الجهل ، يخبركم حلمهم عن علمهم ، وصمتهم عن منطقهم ، لا يخالفون الحقّ ولا يختلفون فيه ، فهو بينهم صامت ناطق ، وشاهد صادق .\r\nايشان زندگانى علمند ومردن جهل ، خبر مىدهد شما را حلم ايشان از علم ايشان وخاموشى ايشان از گويائى ايشان ، مخالفت نمىكنند حقّ را واختلاف نمىكنند در آن ، پس آن ميان ايشان خاموشيست گويا وگواهيست راستگو ، يعنى بايشان علم زنده وباقي مىماند وجهل مىميرد وزايل مىگردد ، واز حلم وبردبارى ايشان استنباط علم ايشان مىتوان كرد ، زيرا كه تا كمال علم ودانش نباشد آن همه حلم وبردبارى نتواند بود ، واز خاموشى ايشان استنباط گويائى ايشان مىتوان كرد ، زيرا كه خاموشى در جائى كه موقع آن باشد چنانكه ايشان مىگردند دليل علم ودانش است ، ومراد به « منطق » كه به « گويائى » ترجمه شده نطق وگويائى باطنيست كه همان علم ودانش باشد وبر تقديرى كه مراد نطق وگويائى ظاهري باشد نيز هر گاه استنباط علم ودانش ايشان بشود استنباط اين مىشود كه هر جا كه گويا گردند نيكو گويند ، و « مخالفت نكردن ايشان حقّ را واختلاف نكردن در آن » ظاهرست واين ملازمت حقّ وهميشه همراه بودن با آن هر چند خاموش است وزبانى ندارد دليليست بر حقّيّت صاحب آن چنانكه مكرّر مذكور شد كه هر كه در واقع حقّ با أو باشد همين معنى سبب اين مىشود كه دلها تصديق بحقّيّت أو بكنند پس گويا آن گوياست باين وگواه راستيست بر اين .\r\n\r\n","description":"","footnote":"","page_name":" 219 ","page_number":223},
  {"content":"\r\n . \r\n","description":"","footnote":"","page_name":" 220 ","page_number":224},
  {"content":"\r\n\r\n\r\nحرف واو\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف واو « 1 » . )\r\n\r\n\r\n","description":"","footnote":"\r\n( 1 ) در چاپ صيدا در اوّل حرف هاء گفته ( ص 244 ) :\r\n« حرف الواو مقدّم على حرف الهاء في النسختين اللتين أخذنا عنهما » .\r\nودر چاپ بمبئي نيز حرف واو مقدّم بر حرف هاء چاپ شده است .\r\n","page_name":" 221 ","page_number":225},
  {"content":"\r\n\r\nفرموده است آن حضرت عليه السّلام :\r\n\r\n10063 وعد الكريم نقد وتعجيل .\r\nوعدهء كريم نقد وتعجيل است ، يعنى چون البتّه وفا ميكند بآن بمنزلهء نقد وتعجيل است ، يا اين كه أو تا تواند وعده نكند بلكه وعدهء أو اينست كه نقد دهد وتعجيل كند در آن ، ومراد به « كريم » چنانكه مكرّر مذكور شد شخص گرامى بلند مرتبه است يا صاحب جود وسخاوت .\r\n\r\n10064 وعد اللّئيم تسويف وتعليل .\r\nوعدهء لئيم پس انداختنيست ومشغول ساختنى ، يعنى قصد وفا بآن ندارد بلكه غرض أو همين پس انداختن آنست ومشغول ساختن أو بآن ، ومراد به « لئيم » مقابل « كريم » است بيكى از دو معنى كه مذكور شد .\r\n\r\n10065 ولد السّوء يهدم الشّرف ، ويشين السّلف .\r\nفرزند بد خراب ميكند شرف را ، وعيبناك مىگرداند سلف را ، يعنى خراب ميكند شرف وبلندى مرتبهء پدران خود را ، وعيبناك مىگرداند پيشينيان خود را .\r\n\r\n10066 ولد السّوء يعرّ السّلف ، ويفسد الخلف .\r\nفرزند بد آلوده ميكند پدران وپيشينيان خود را ، وفاسد مىگرداند أولاد وبازماندگان « 1 » خود را ، « آلوده وچركن ساختن پدران » ظاهرست ، و « فاسد كردن بازمانده‌گان « 2 » »\r\n\r\n\r\n","description":"","footnote":"\r\n( 1 ) كذا بخطّه ( ره ) ، پس مخفّف « بازماندگان » است .\r\n( 2 ) كذا بخطّه ( ره ) ، پس مخفّف « بازماندگان » است .\r\n","page_name":" 222 ","page_number":226},
  {"content":"\r\n\r\nيا باعتبار همان عيب وسرزنشى است كه از براي ايشان تحصيل كرده ، ويا باعتبار اينست كه غالب اينست كه ايشان نيز پيروى أو كنند وبد شوند .\r\n\r\n10067 ورع الرّجل على قدر دينه .\r\nپرهيزگارى مرد بر اندازهء ديندارى اوست ، هر چند ديندارى أو قويتر باشد پرهيزگارى أو بيشتر باشد .\r\n\r\n10068 وقار الرّجل يزينه ، وخرقه يشينه .\r\nوقار مرد زينت مىدهد أو را ، وخرق أو عيبناك مىگرداند أو را ، « خرق » بضمّ خاء با نقطه وسكون راء بي نقطه يا فتح هر دو بمعنى درشتى وبد خوئيست يا حماقت وكم عقلي .\r\n\r\n10069 وقرّوا كباركم يوقّركم صغاركم .\r\nتوقير كنيد بزرگان خود را تا توقير كنند شما را كوچكان شما ، اين يا باعتبار اينست كه حقّ تعالى چنين ميكند كه كسى كه تعظيم وتوقير بزرگان خود بكند كوچكان أو نيز تعظيم وتوقير أو بكنند ، ويا باعتبار اينست كه غالب اينست كه كوچكان پيروى بزرگان ميكنند پس هر گاه ببينند كه بزرگان تعظيم بزرگان خود ميكنند ايشان نيز تعظيم بزرگان خود بكنند .\r\n\r\n10070 وقّروا أعراضكم ببذل أموالكم .\r\nنگاهداريد عرضهاى خود را ببذل أموال خود يعنى در جائى كه حفظ عرض خود محتاج ببذل أموال باشد بذل كنيد وحفظ عرض را بهتر دانيد كه از حفظ مال واز اين جمله است نيز بذل أموال بقدرى كه مردم أو را بخيل نشمارند چه حفظ عرض خود از هر نقصى وعيبى ضرورست وبخيلى نقص وعيب عظيميست .\r\n\r\n","description":"","footnote":"","page_name":" 223 ","page_number":227},
  {"content":"\r\n\r\n\r\n10071 وفور الأموال بانتقاص الأعراض لؤم .\r\nبسيارى أموال بكم شدن عرضها لؤم است ، يعنى دنائت وپستى مرتبه است .\r\n\r\n10072 ولد عقوق محنة وشؤم .\r\nفرزند عقوق محنت است وشوم است ، مراد به « عقوق » فرزنديست كه بد سلوكى كند با پدر يا مادر وصلهء ايشان را بجا نياورد .\r\n\r\n10073 وقار الحلم زينة العلم .\r\nوقار حلم زينت علمست يعنى هر گاه با علم جمع شود زينت آن باشد .\r\n\r\n10074 وفاء بالذّمم زينة الكرم .\r\nوفا كردنى بعهدها وپيمانها زينت كرم است يعنى هر گاه با كرم جمع شود زينت آن باشد ومراد به « كرم » چنانكه مكرّر مذكور شد شرف وبلندى مرتبه است يا جود وسخاوت ، وپوشيده نيست كه « وفاء » اگر چه نكرده است نهايت چون تخصيص يافته به « الذّمم » قصورى ندارد مبتدأ شدن آن ، با آنكه مراد بآن عموم نيز مىتواند بود يعنى هر وفا كردنى بعهدها وپيمانها وبنا بر اين در حكم معرفه است مانند « تمرة خير من جرادة » يعنى خرمائى بهتر از ملخيست يعنى هر خرمائى ، ودر بعضي نسخه‌ها « وفاء الذمم » واقع شده « 1 » وبنا بر اين محتاج بعذرى نيست .\r\n\r\n10075 وقاحة الرّجل تشينه .\r\nبىحيائى مرد عيبناك مىگرداند أو را .\r\n\r\n10076 وقار الشّيب نور وزينة .\r\nوقار پيرى نوريست وزينتيست .\r\nودر بعضي نسخه‌ها چنين است :\r\n\r\n\r\n","description":"","footnote":"\r\n( 1 ) چاپ صيدا مطابق اين نسخه‌ها است ليكن چاپ هند مطابق متن وشرح بالا .\r\n","page_name":" 224 ","page_number":228},
  {"content":"\r\n\r\nوقار الرّجل نور وزينة .\r\nوقار مرد نوريست وزينتى است .\r\nوپوشيده نيست كه « نور » به « وقار پيرى » أنسب است .\r\n\r\n10077 ورع ينجى خير من طمع يردى .\r\nورعى كه رستگار گرداند بهترست از طمعى كه هلاك سازد ، يا بيندازد ، « ورع » بمعنى باز ايستادنست ، ومراد اينست كه : باز ايستادن از خواهشها ولذّتها هر چند تعب وزحمتى داشته باشد بهترست از طمع كردن از مردم از براي رسيدن به آنها چه آن رستگار مىگرداند آدمي را واين هلاك مىسازد بهلاكت معنوي ، يا مىاندازد يعنى در زيان وخسران يا خفّت وخوارى .\r\n\r\n10078 ولوع النّفس باللّذّات يغوى ويردى .\r\nحريص بودن نفس بلذّتها گمراه مىسازد وهلاك مىگرداند ، يا مىاندازد يعنى در هلاكت يا زيان وخسران .\r\n\r\n10079 ورع يعزّ خير من طمع يذلّ .\r\nورعى كه عزيز گرداند بهترست از طمعى كه خوار گرداند ، اين نزديكست بمضمون فقرهء سابق سابق ، وآنچه در شرح آن مذكور شد كافيست در شرح اين نيز .\r\n\r\n10080 وقوعك فيما لا يعنيك جهل مضلّ .\r\nافتادن تو در چيزى كه مهمّ نباشد ترا نادانييست گمراه كننده ، غرض منع از اشتغال بچيزى چندست كه ضرور نباشد واين ناداني است گمراه كننده ، زيرا كه اشتغال به آنها مانع مىشود از اشتغال ببعضى مهمّات وچيزى چند كه ضرور ودر كار باشند وباعث فوت آنها مىشود واين كمال ناداني وگمراهيست كه كسى مهمّى را\r\n\r\n","description":"","footnote":"","page_name":" 225 ","page_number":229},
  {"content":"\r\n\r\nترك كند از براي امرى كه مهمّ أو نباشد چنانكه مكرّر مذكور شد .\r\n\r\n10081 ورع المرء ينزّهه عن كلّ دنيّة .\r\nپرهيزگارى مرد پاكيزه مىسازد أو را از هر دنيّه يعنى هر صفت پستى كه نقص وعيب أو باشد .\r\n\r\n10082 وفور الدّين والعرض بابتذال الأموال موهبة سنيّة .\r\nتمامى دين وعرض بنگاه نداشتن أموال عطيّه‌ايست بلند مرتبه ، يعنى كسى كه دين وعرض خود را تمام وكامل نگه دارد باين كه بذل أموال كند از براي آنها ، اين صفت عطيّه‌ايست بلند مرتبه كه باو عطا شده .\r\n\r\n10083 وصول معدم خير من جاف مكثر .\r\nپيوند كنندهء بىچيز بهترست از قطع كنندهء مالدار ، يعنى كسى كه بقدر مقدور صله واحسان برادران بجا آورد هر چند بي چيز باشد بهترست از براي فرا گرفتن جهت دوستى ومصاحبت از مالدارى كه ببرد از دوستان وصلهء ايشان بجا نياورد .\r\n\r\n10084 وجه مستبشر خير من قطوب مؤثر .\r\nروى شكفته بهترست از درهم كشيده اكرام كننده ، يعنى روى شكفته هر چند اكرام نكند بهترست از روى درهم كشيده كه اكرام كند « 1 » .\r\n\r\n10085 وصول النَّاس من وصل من قطعه .\r\nپيوند كنندهء مردم كسيست كه پيوند كند كسى را كه بريده باشد أو را يعنى پيوند كننده واحسان كنندهء حقيقي مردم را يا از ميانهء مردم كسيست كه پيوند كند واحسان كند كسى را كه أو بريده باشد از أو وصلهء أو بجا نياورد واگر نه پيوند كردن\r\n\r\n\r\n","description":"","footnote":"\r\n( 1 ) مناسب اين مقام است گفتهء سعدى :\r\n « اگر حنظل خورى از دست خوشروى * به از شيرينى از دست ترشروى » \r\n","page_name":" 226 ","page_number":230},
  {"content":"\r\n\r\nواحسان كردن بكسى كه أو پيوند كرده باشد سهل باشد وچندان كمالى نباشد .\r\n\r\n10086 وجيه النَّاس من تواضع مع رفعة وذلّ مع منعة .\r\nبزرگ مردم كسيست كه فروتنى كند با بلندى ، ونرمى كند با عزّت ومناعت .\r\n\r\n10087 ويل لمن تمادى في غيّه ، ولم يفىء إلى الرّشد .\r\nواي از براي كسى كه بنهايت رسد در گمراهى خود ، وبرنگردد بسوى راه درست .\r\n\r\n10088 ويل لمن غلبت عليه الغفلة فنسى الرّحلة ولم يستعد .\r\nواي از براي كسى كه غلبه كند بر أو غفلت ، پس فراموش كند رحلت را وآماده نگردد .\r\n\r\n10089 ويل لمن تمادى في جهله ، وطوبى لمن عقل واهتدى .\r\nواي از براي كسى كه بنهايت رسد در ناداني خود ، وخوشى از براي كسى كه دريافت كند وراه راست يابد .\r\n\r\n10090 ويل لمن ساءت سيرته ، وجارت ملكته ، وتجبّر واعتدى .\r\nواي از براي كسى كه بد باشد طريقهء أو ، جائر باشد مالكيّت أو ، وتكبّر كند وستم كند . مراد به « جائر بودن مالكيّت أو » اينست كه بجور وميل از حقّ سلوك كند در آنچه مالك آن باشد واختيار تصرّف در آن داشته باشد مثل جور پادشاهان وحكّام در ملك خود ، واز كلام أهل لغت ظاهر مىشود كه « ملكه » بمعنى سلوك با بندگان نيز آمده چنانكه در حديثي كه وارد شده كه : داخل نمىشود بهشت را بد ملكه ، گفته‌اند كه : يعنى كسى كه بد سلوك باشد با بندگان خود ، وبنا بر آن اينجا نيز بآن معنى مىتواند بود يعنى كسى كه جائر ومايل از حقّ باشد\r\n\r\n","description":"","footnote":"","page_name":" 227 ","page_number":231},
  {"content":"\r\n\r\n- سلوك أو با بندگان أو ، ممكن است كه « ملكه » در حديث مزبور نيز بمعنى مالكيت باشد بهمان معنى كه اوّلا مذكور شد يا بآن معنى كه ايشان گفته‌اند .\r\n\r\n10091 ويح النَّائم ما أخسره ، قصر عمله وقلّ أجره .\r\nويح خوابيده چه چيز زيانكار كرده أو را ، كوتاه است عمل أو وكم است مزد أو ، « ويح » كلمهء رحمت و « ويل » كلمهء عذابست ، وبعضي گفته‌اند كه : هر دو بيك معنى است يعنى هر دو كلمهء عذابند و « ويح فلان » يا « ويل فلان » كه گويند در كلام تقديرى بايد مثل اين كه لازم سازد خدا ويح أو را يا ويل أو را ، يا طلب كن ويح أو را يا ويل أو را ، يا مىخواهم ويح أو را يا ويل أو را ، وحاصل فقرهء مباركه اينست كه : ويح از براي كسى كه در خواب باشد يعنى محلّ ترحّم است چه چيز أو را زيانكار كرده است واين تعجّب است از زيانكارى أو وسؤال از سبب آن واين كه آيا چه سبب داشته باشد كه أو را چنين زيانكار كرده وبعد از آن بيان زيانكارى أو شده باين كه « كوتاه است عمل أو وكم است مزد أو » زيرا كه تا در خوابست عملي نكند ومزدى از براي أو نباشد وغرض منع از خواب بسيارست بسبب اين كه خواب عمل را كوتاه كند ومزد را كم گرداند .\r\n\r\n10092 ويح المسرف ما أبعده عن صلاح نفسه واستدراك أمره .\r\nويح از براي اسراف كننده ، چه چيز دور كرده است أو را از صلاح نفس خود وبازيافت كار خود يعنى چه دورست از آنچه صلاح نفس أو در آنست واز بازيافت كردن كار خود وتدارك نمودن زيان وخسران آن .\r\n\r\n10093 ويح ابن آدم ما أغفله ، وعن رشده ما أذهله .\r\nويح از براي پسر آدم ، چه چيز غافل كرده أو را واز راه راست درست أو چه چيز زايل ساخته أو را ، يعنى چه غافلست واز راه راست درست خود چه ذاهل\r\n\r\n","description":"","footnote":"","page_name":" 228 ","page_number":232},
  {"content":"\r\n\r\nاست و « ذاهل » نيز بمعنى غافل است ، ومراد به « راه راست درست أو » راه نجات ورستگارى اوست كه آن أطاعت وفرمانبردارى حقّ تعالى باشد .\r\n\r\n10094 ويح المعاصي ما أجهله ، وعن حظّه ما أعدله .\r\nويح از براي عصيان كننده ، چه چيز نادان كرده أو را ، واز بهرهء خود چه چيز عدول فرموده أو را ، يعنى چه نادانست وچه عدول كرده از حظّ وبهرهء خود .\r\n\r\n10095 ويح الحسد ما أعدله ، بدأ بصاحبه فقتله .\r\nويح از براي حسد ، چه چيز عادل كرده است أو را ابتدأ كرده بصاحب خود پس كشته أو را يعنى رحمت باد بر آن چه عادل كرده است كه ضرر آن ابتدأ بصاحب آن مىرسد ومىگدازد أو را از غم واندوه تا بكشد أو را ، و « تقييد بابتداء » باعتبار اينست كه گاه باشد كه ضررى از آن بكسى كه حسد بر أو باشد نيز برسد ، باعتبار اين كه صاحب آن بسبب آن ضررى باو رساند .\r\n\r\n10096 ويح ابن آدم ، أسير الجوع ، صريع الشّبع ، غرض الآفات ، خليفة الأموات .\r\nويح از براي پسر آدم أسير گرسنگى است ، افتادهء سيريست ، نشانهء آفتهاست ، جانشين مردگانست . يعنى محلّ ترحّم است آدمي همين كه گرسنه شد در بند آن مىافتد وگرفتار آن مىشود ، وچون سير شد سيرى غلبه ميكند بر أو وأو را مىاندازد يعنى در زيان وخسران مىاندازد ، يا اين كه أو را سنگين وكاهل مىگرداند كه كارى از أو نمىآيد مانند كسى كه بر زمين افتاده باشد ونتواند برخاست ، وهدف ونشانهء تيرهاى آفتهاست ، و « جانشين مردگانست » يعنى نهايت مرتبهء أو در دنيا جانشينى مردگانست ، زيرا كه آنچه تحصيل كند در آن از مال وجاه چيزى چندست كه از جمعى\r\n\r\n","description":"","footnote":"","page_name":" 229 ","page_number":233},
  {"content":"\r\n\r\nبوده كه مرده‌اند وبعد از ايشان باو رسيده پس گويا جانشين ايشانست ، يا اين كه جانشين پدران مردهء خودست .\r\n\r\n10097 وقّروا أنفسكم عن الفكاهات ومضاحك الحكايات ، ومحال التّرّهات .\r\nبزرگ ومتين گردانيد نفسهاى خود را از مزاحها ، ومضاحك حكايتها ، ومحال باطلها ، يعنى بزرگ ومتين گردانيد نفسهاى خود را وبرتر داريد آنها را از اين أمور كه باعث حقارت ونقص آنها مىشود ، يكى مزاح كردن بسيار چنانكه مكرّر مذكور شد ، دويم حكايتها كه محلّ خنده باشد ، سيم « محال ترّهات » بتخفيف لام بمعنى باطلهاست ، ومحال بكسر ميم وتخفيف لام بمعنى مكرست ، و « محالّ » بفتح ميم وتشديد لام جمع محلّ است يعنى جايگاه ، وبنا بر اين مراد به « جايگاههاى باطل » مجالسيست كه سخنان باطل در آنها مذكور شود يا مجالس لهو ولعب ، وبنا بر اين ممكن است مراد مرگ كردن با مردم باشد بسخنان باطل يا كارهاى باطل ، و « محال » بضمّ ميم وتخفيف لام بمعنى برگشته شده است ، وبنا بر اين ممكن است مراد اين باشد كه واز آنچه برگشته شده باشد از صورت خود از باطلها يعنى از شبهه‌هاى باطله كه برگشته شده باشد از صورت خود وبصورت حقّ جلوه نمايد يعنى از تمسّك به آنها واحتجاج به آنها ، يا اين كه مراد به « محال باطلها » باطلى چند باشد كه هر كه بشنود تصديق آن نكند وآن را گزاف داند ومحال شمارد ، وتخصيص به آنها از براي زيادتى قبح آنها باشد نسبت بساير باطلها بسبب اين كه با وجود گناه كذب سبب خفّت وذلّت صاحب خود مىگردد نزد مردم نيز ، واللَّه تعالى يعلم .\r\n\r\n10098 ويح البخيل المتعجّل الفقر الّذى منه هرب ، والتَّارك الغنى الّذى ايّاه طلب .\r\n\r\n","description":"","footnote":"","page_name":" 230 ","page_number":234},
  {"content":"\r\n\r\nويح از براي بخيل تعجيل كننده درويشى را كه از آن گريخته ، وترك كننده توانگرى را كه آن را طلب كرده ، يعنى محلّ ترحّم است بخيل وبي عقلي أو ، زيرا كه بخيلى ميكند از ترس درويشى واز براي طلب توانگرى ، واز براي اين بالفعل با وجود توانگرى خود را درويش ميكند وبروش ايشان سلوك مىنمايد وترك توانگرى وسلوك ايشان ميكند پس از براي ترس از مجرّد احتمال درويشى در يك وقتي بالفعل خود را درويش ميكند واز براي طلب توانگرى بعد از اين كه آن نيز مجرّد احتماليست ترك ميكند توانگرى را كه بالفعل دارد وظاهرست كه اين محض سفاهت وبي عقليست .\r\n\r\n10099 وقار الشّيب أحبّ الىّ من نضارة الشّباب .\r\nوقار پيرى دوسترست بسوى من از خرّمى جوانى ، زيرا كه آن مانع مىگردد از بسيارى از هواها وهوسها واين بر مىانگيزاند بر آنها .\r\n\r\n10100 ويل للباغين من أحكم الحاكمين وعالم ضمائر المضمرين .\r\nواي از براي ستمگران يا سركشان از حكم كننده‌ترين حكم كنندگان وداناى ضمير مضمران ، « ضمير » چيزى را گويند كه كسى در خاطر گيرد ، و « مضمر » كسى را كه چيزى در خاطر گيرد ومراد اينست كه : واي بر ايشان از جانب حق تعالى كه حكم كننده‌ترين حكم كنندگانست ، ودر هر چيز وبر هر كس حكم تواند كرد ودر يك لمحه بر اوّلين وآخرين در حشر حكم كند وغير أو هيچ حاكمى چنين نباشد ، وداناست هر چه را هر كه در خاطر گذراند هر چند أصلا آشكار نكند .\r\n\r\n10101 ويل لمن بلى بعصيان وحرمان وخذلان .\r\nواي از براي كسى كه گرفتار شده باشد بنافرمانى ومحرومى وخذلان ، يعنى\r\n\r\n","description":"","footnote":"","page_name":" 231 ","page_number":235},
  {"content":"\r\n\r\nنافرمانى حق تعالى ومحرومى از درگاه أو ، واين كه حق تعالى واگذارد أو را بخود وترك يارى أو كند .\r\n\r\n10102 والّذى فلق الحبة وبرأ النّسمة ليظهرنّ عليكم قوم يضربون الهام على تأويل القرآن كما بدأكم محمّد على تنزيله ، ذلكم حكم من الرّحمن عليكم في آخر الزّمان .\r\nسوگند بكسى كه فلق كرده دانه را ، وآفريده تن بنده را كه هر آينه ظاهر خواهد شد بر شما قومي كه مىزنند سرها را بر تأويل قرآن چنانكه ابتدأ كرد شما را محمّد بر تنزيل آن ، اين حكميست از خداى مهربان بر شما در آخر زمان . « فلق » بمعنى « خلق » آمده ، وبنا بر اين ترجمه اينست كه : خلق كرده وآفريده دانه را ، وبمعنى شكافتن نيز آمده ، وبنا بر اين ترجمه اينست كه : شكافته دانه را ، ومراد شكافتن آنست ببيرون آوردن برگ از آن يا شكافتن بشكافى كه در ميان آن باشد يا شكافتن آن وبيرون آوردن از عدم ، يا شكافتن عدم ببيرون آوردن آن از آن ، وحاصل دو وجه آخر بمعنى خلق مىشود وبنا بر اين ممكنست كه أصل معنى آن همان شكافتن باشد واستعمال آن در خلق باعتبار يكى از آن دو وجه آخر باشد ، و « قومي كه مىزنند سرها را » يعنى بشمشير ومراد به « تأويل قرآن » معنى آنست كه عبارت صريح يا ظاهر در آن نباشد واستنباط آن از آن محتاج باشد بوحي يا آنچه منتهى شود بآن ، وبه « تنزيل آن » اين كه صريح يا ظاهر باشد در آن وخفائى نباشد در آن . وروايت شده در كافى وتهذيب وغير آنها از حضرت امام جعفر صادق كه روايت كرده آن حضرت از پدر بزرگوار خود - صلوات اللَّه وسلامه عليهما - كه فرموده كه : چون نازل شد آيهء كريمهء  « وَإِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما ، فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ »  يعنى اگر دو طايفه\r\n\r\n","description":"","footnote":"","page_name":" 232 ","page_number":236},
  {"content":"\r\n\r\nاز مؤمنان جنگ كنند با يكديگر پس اصلاح كنيد ميانهء ايشان ، پس اگر تعدّى كند يكى از ايشان بر ديگرى پس جنگ كنيد با آنكه تعدّى ميكند تا اين كه برگردد بسوى امر خدا ، پس چون نازل شد اين فرمود رسول خدا صلّى اللَّه عليه وآله :\r\nبدرستى كه از شما كسى باشد كه جنگ ميكند بعد از من بر تأويل چنانكه جنگ كردم من بر تنزيل ، پس سؤال كرده شد كه : كيست آن ؟ - فرمود كه : پينه كنندهء نعل ، اشاره بأمير المؤمنين صلوات اللَّه وسلامه عليه كه در آن وقت مشغول پينه كردن نعل خود بود .\r\nپوشيده نماند كه ممكن است كه تأويلى كه آن حضرت عليه السّلام جنگهائى كه كرد بآن كرد همين آيهء كريمه باشد بنا بر اين كه مستفاد مىشود از آن جنگ كردن يك طايفه از مسلمانان كه بر حقّ باشد با طايفهء ديگر كه سركشى كند بر ايشان ، وطايفهء حقّ آن حضرت وأصحاب أو بودند وطايفهء سركش آن طوايف كه سركشى كردند بر ايشان از أصحاب جمل وصفّين وخوارج وچون تعيين فرقهء حق وباطل در اين آيهء كريمه نشده بلكه بوحي وبيان نبوي شده پس نسبت داده شده بتأويل قرآن مجيد بخلاف جنگهاى حضرت رسالت پناهى صلّى اللَّه عليه وآله كه آنها بتنزيل قرآن مجيد بود كه در آن صريح امر شده بقتال مشركان ، وممكن است كه تأويل قرآن كه آن حضرت عليه السلام بر تأويل آن جنگها كرد آيات ديگر باشد كه تأويل آنها امر بآن جنگها باشد نهايت چون اين آيهء كريمه دلالت ميكند بر مقاتله ميان دو طايفه از مسلمانان كه يكى بر حقّ باشد وديگرى بر باطل ، آن حضرت بتقريب آن فرموده باشد كه آن طايفهء حق أصحاب أمير المؤمنين باشند كه قتال خواهند كرد بر تأويل قرآن با طوايفى كه سركشى كنند با ايشان ، وبر هر تقدير مراد در اين فقرهء مباركه به « قومي كه مىزنند تاركها را بر تأويل » ممكن است كه مطابق اين حديث شريف آن حضرت خود وأصحاب أو باشند واين را در أوايل حال فرموده باشند\r\n\r\n","description":"","footnote":"","page_name":" 233 ","page_number":237},
  {"content":"\r\n\r\nپيش از وقوع آن جنگها ، ونسبت آن بآخر الزّمان منافاتى با اين ندارد زيرا كه آن زمان نسبت به آن چه گذشته از روزگار آخر الزّمان است چنانكه شايعست كه حضرت رسالت پناهى را صلّى اللّه عليه وآله پيغمبر آخر الزّمان مىگويند ، وممكن است كه مراد به « آن قوم » در اينجا ايشان نباشند بلكه حضرت قائم صلوات اللّه وسلامه عليه وأصحاب أو باشند كه ايشان نيز جهاد خواهند كرد با مخالفان بر تأويل قرآن مجيد ، واللّه تعالى يعلم .\r\n\r\n10103 وقّروا اللَّه سبحانه ، واجتنبوا محارمه ، وأحبّوا أحبّاءه .\r\nتعظيم كنيد خداى سبحانه را ، ودورى گزينيد از حرامهاى أو ، ودوست داريد دوستان أو را .\r\n\r\n10104 وقّ نفسك نارا وقودها النَّاس والحجارة بمبادرتك إلى طاعة اللَّه ، وتجنّبك معاصيه ، وتوخّيك رضاه .\r\nنگاهدار نفس خود را از آتشى كه هيمهء آن مردم‌اند وسنگ ، بشتاب كردن تو بسوى فرمانبردارى خدا ، ودورى گزيدن تو از نافرمانيهاى أو ، وطلب كردن تو خشنودى أو را ، مراد آتش جهنّم است كه هيمهء آن آدميان باشند وسنگها كه در گيرند وبعوض هيمهء بسوزند چنانكه در قرآن مجيد فرموده ، و « بشتاب كردن » يعنى نگاهداشتن از آن آتش باينها مىشود .\r\n\r\n10105 وقر سمع لم تسمع الدّاعية .\r\nكر شده يا سنگين شده گوشى كه نشنيده دعوت را يعنى دعوت حقّ تعالى وأنبياء وأوصيا صلوات اللَّه وسلامه عليهم كه مردم را بسوى حقّ وراه نجات كرده‌اند ومراد اينست كه آن دعوتها چنان واضح ولايح است كه هر كه بشنود آنها را البتّه أجابت ميكند پس كسى كه نشنيده آنها را يعنى أجابت نكرده مىبايد كه بسبب\r\n\r\n","description":"","footnote":"","page_name":" 234 ","page_number":238},
  {"content":"\r\n\r\n- گناهان وبديها كر شده باشد گوش أو يا سنگين شده باشد بمرتبهء كه نشنود دعوت را كه اگر مىشنيد البتّه أجابت ميكرد ، وممكنست كه « وقر » بصيغهء مجهول خوانده شود يعنى كر گردانيده شده يا سنگين كرده شده گوشى ومراد اين باشد كه حق تعالى گوش أو را كر كرده يا سنگين كرده باين معنى كه بسبب گناهان وبديهاى أو أو را بخود وا گذاشته وسلب الطاف خود از أو كرده وهر كه را حقّ تعالى با أو چنان سلوك كند كر مىگردد از شنيدن دعوت يا سنگين مىگردد گوش أو از شنيدن آن ، پس گويا حقّ تعالى أو را چنان كر كرده يا گوش أو را سنگين كرده .\r\n\r\n10106 وقر قلب لم يكن له أذن واعية .\r\nكر شده دلى كه نبوده باشد از براي أو گوشى حفظ كننده ، مراد اينست كه حق تعالى هر دلى را گوشى داده كه بشنود دعوت بحق را وحفظ كند آنرا وأجابت كند آنرا ، پس دلى را كه چنين گوشى نباشد چنين نيست كه آن گوشى را نداشته باشد بلكه گوش آن بسبب گناهان وبديهاى أو كر شده كه نمىشنود دعوت را تا اين كه حفظ كند آنرا ، ودر اينجا نيز « وقر » بصيغهء مجهول خوانده مىتواند شد يعنى كر گردانيده شده يعنى حق تعالى أو را كر كرده بهمان معنى كه در شرح فقرهء سابق مذكور شد ونسبت اين أمور بدل چنانكه مكرّر مذكور شد « 1 » يا باعتبار اينست كه محلّ ادراكات دل است چنانكه مذهب متكلّمين است ، ويا باعتبار شيوع نسبت آنها بآن ميانهء مردم هر چند خلاف تحقيق باشدَ ، ويا اين كه مراد به « دل » نفس مجرّدست وبر هر تقدير اثبات گوش از براي آن بر سبيل استعاره است وتشبيه آن بكسى كه گوشى داشته باشد .\r\n\r\n10107 وقّوا دينكم بالاستعانة باللَّه .\r\nنگاهداريد دين خود را بيارى جستن بخدا .\r\n\r\n10108 وقّوا أنفسكم من عذاب اللَّه بالمبادرة إلى طاعة اللَّه .\r\n\r\n\r\n","description":"","footnote":"\r\n( 1 ) از جملهء اين موارد شرح حديث 9986 ميباشد كه در صفحهء 180 همين مجلّد است .\r\n","page_name":" 235 ","page_number":239},
  {"content":"\r\n\r\nنگاهداريد نفسهاى خود را از عذاب خدا بتند رفتن بسوى فرمانبردارى خدا .\r\n\r\n10109 وال ظلوم غشوم خير من فتنة تدوم .\r\nوالى ستمگر بسيار ظلم كننده بهترست از فتنهء كه دائمي باشد ، مراد اينست كه پادشاه وحاكم در هر ولايت هر چند بسيار ستم كننده وظالم باشد بهترست از اين كه فرمانفرما وحاكمى نباشد زيرا كه ظلم يك كس هر چند بسيار باشد سهل باشد نسبت باين كه فرمانفرما وحاكم نباشد كه آن سبب هرج ومرج مىشود وهر كه را قدرتى بر فتنه وشرّى باشد آنرا پيش گيرد وفتنه دائمي گردد .\r\n\r\n10110 وقّ عرضك بعرضك تكرم « 1 » ، وتفضّل تخدم ، واحلم تقدّم .\r\nنگاهدار عرض خود را ببذل متاع ومال « 2 » خود تا گرامى گردى ، واحسان كن تا خدمت كرده شوى ، وبردبارى كن تا پيش داشته شوى يعنى مردم ترا بر ديگران در شرف مقدّم دارند .\r\n\r\n10111 وافد الموت يقطع العمل ويفضح الأمل .\r\nوارد شوندهء مرگ مىبرد عمل را ، ورسوا مىگرداند امل را ، مراد به « وارد - شوندهء مرگ » همان مرگست كه وارد شود بر آدمي وغرض تنبيه بر اينست كه مرگ كه وارد شود قطع عمل كند وديگر عملي نتوان كرد پس بقدر مقدور در اعمال خير بايد شتاب كرد كه مبادا مرگ در رسد وقطع آنها كند ، وهمچنين تنبيه بر اين كه اميدهاى دور ودراز از براي خود قرار نبايد داد تا اين كه مرگ رسوا نكند آنها را ، ودر بعضي نسخه‌ها « الاجل » بجاى « العمل » است وبنا بر اين ترجمه اينست كه : مىبرد أجل را ، يعنى مدّت عمر را ، ومراد همان تنبيه بر آن دو امرست كه\r\n\r\n\r\n","description":"","footnote":"\r\n( 1 ) كذا وبهتر آنست كه بصيغهء مجهول از باب افعال خوانده شود يعنى « اكرام كرده شوى » .\r\n( 2 ) « متاع ومال » ترجمهء كلمه « عرض » است بفتح عين وراء ، زيرا كه آن بمعنى متاع ومال است صاحب نصاب الصبيان گفته است :\r\n « عرض خواسته طارف وتالدش * نوش با كهن دان وفاسد تباه » \r\n","page_name":" 236 ","page_number":240},
  {"content":"\r\n\r\nمذكور شد زيرا كه هر گاه مدّت عمر را ببرد پس ديگر عملي نتوان كرد ، يا غرض از تمام كلام تنبيه بر امر دويم است باين كه مرگ مدّت عمر را ببرد واميد را رسوا كند باعتبار اين كه حاصل نشده باشد واميد حصول آن هم نباشد .\r\n\r\n10112 وافد الموت يبيد المهل ، ويدنى الأجل ، ويقعد الأمل .\r\nوارد شوندهء مرگ هلاك ميكند مهلت را ، ونزديك مىگرداند اجل را ، ومىنشاند أمل را ، مراد به « أجل » پايان مدّت عمرست ومراد اينست كه همين كه مرگ رسيد وحاضر شد ديگر مهلت كارى نمىماند ، وپايان مدّت عمر نزديك مىگردد ، و « اميدها را مىنشاند » يعنى ديگر اميدى نمىماند ، وپايان مدّت عمر نزديك مىگردد ، و « اميدها را مىنشاند » يعنى ديگر اميدى نمىماند ، وغرض أزين نيز همان تنبيه بر دو امرست كه در شرح فقرهء سابق مذكور شد ، ودر بعضي نسخه‌ها « ينبذ » بجاى « يبيد » است وبنا بر اين ترجمه اينست كه : مىاندازد مهلت را ، وحاصل هر دو يكيست ، وممكنست كه مراد به « وافد » در اينجا وارد شونده نباشد بلكه بمعنى رسول وفرستاده باشد ، ومراد بآن حضرت ملك الموت باشد كه گويا رسول موت است يا هر علامتي كه پيش از آن از براي آن ظاهر مىشود وبنا بر آن « نزديك گردانيدن آن اجل را » محتاج نيست بتكليفى كه اشاره بآن شده ودر فقرهء سابق نيز « وافد » باين معنى مىتواند بود .\r\n\r\n10113 وفد الجنّة أبدا منعّمون .\r\nوارد شوندگان بهشت هميشه نعمت داده شدگانند .\r\n\r\n10114 وفد النَّار أبدا معذّبون .\r\nوارد شوندگان جهنّم هميشه عذاب كرده شدگانند .\r\n\r\n10115 وارد الجنّة مخلّد النّعماء .\r\nوارد شوندهء بهشت مخلّد نعمت است يعنى نعمت أو مخلد وپاينده است .\r\n\r\n","description":"","footnote":"","page_name":" 237 ","page_number":241},
  {"content":"\r\n\r\n\r\n10116 وارد النَّار مؤبّد الشّقاء .\r\nوارد شوندهء جهنّم مؤبّد شقاوتست يعنى شقاوت وبدبختى أو دائميست يعنى چندان كه در جهنّم است ، يا هر گاه كافر يا بي ايمان باشد ، وممكن است نيز كه مراد مبالغه در طول زمان آن باشد وبر هر تقدير منافاة ندارد با بيرون آمدن بعضي از گنهكاران از آن وزوال شقاوت وبدبختى ايشان بعد از آن .\r\n\r\n10117 ودّ أبناء الدّنيا ينقطع لانقطاع أسبابه .\r\nدوستى پسران دنيا بريده مىشود بسبب بريده شدن أسباب آن ، يعنى بريده شدن آن غرض دنيوي كه علّت آن دوستى باشد .\r\n\r\n10118 ودّ أبناء الآخرة يدوم لدوام سببه .\r\nدوستى پسران آخرت پاينده باشد از براي پاينده بودن سبب آن كه آن نفع أخروي باشد .\r\n\r\n10119 وادّوا من توادّونه في اللَّه ، وأبغضوا من تبغضونه في اللَّه سبحانه .\r\nدوست داريد هر كه را دوست مىداريد در راه خدا ، ودشمنى كنيد هر كه را دشمنى مىكنيد در راه خداى - سبحانه - يعنى دوستى ودشمنى با كسى مىكنيد مگر در راه خدا واز براي رضاى أو تعالى شأنه .\r\n\r\n10120 واصلوا من تواصلونه في اللَّه ، واهجروا من تهجرونه في اللَّه سبحانه .\r\nبپيونديد با هر كه مىپيونديد در راه خدا ، وببريد از هر كه مىبريد در راه\r\n\r\n","description":"","footnote":"","page_name":" 238 ","page_number":242},
  {"content":"\r\n\r\nخداى - سبحانه - يعنى مپيونديد با كسى وصله واحسان مكنيد مگر در راه خدا ، ومبريد از كسى وقطع صله واحسان أو مكنيد مگر در راه خدا ورضاى أو سبحانه .\r\n\r\n10121 وزراء السّوء أعوان الظّلمة واخوان الأثمة .\r\nوزراى بد يارى كنندگان ظالمان وبرادران گنهكارانند ، مراد اينست كه وزراى بد از براي ظالمان يارى كنندگان ظالمانند وبرادران گنهكارانند هر چند خود در ظلم وگناهان با ايشان شريك نباشند وهمين أعانت ايشان در أمور ديگر نمايند ، ودر اين اشاره است باين كه ايشان را وزراى خوب مىتواند بود باين كه غرض ايشان دفع ظلم ايشان باشد بقدر مقدور ، ونفع رسانيدن بمؤمنان مانند علىّ بن يقطين كه از خيار أصحاب حضرت كاظم عليه السلام بود ووزير هارون لعين .\r\n\r\n10122 ولاة الجور شرار الأمّة وأضداد الأئمّة .\r\nواليان جور بدان امّت ودشمنان ائمّه حق‌ّاند .\r\n\r\n10123 وا عجبا أن تكون الخلافة بالصّحابة ولا تكون بالصّحابة والقرابة .\r\nاى تعجّب از اين كه بوده باشد خلافت بصحابت ونبوده باشد بصحابت وقرابت ، مراد اظهار تفجّع واندوهناكيست بر نبودن اين تعجّب واين كه مردم بايست كه از اين معنى تعجّب كنند ونمىكنند ، وغرض تشنيع بر أبي بكر وعمر است كه دعوى خلافت كردند باعتبار صحابت پيغمبر صلّى اللَّه عليه وآله واين كه هر گاه خلافت بصحابت باشد پس چرا بصحابت با خويشى وقرابت نباشد ، وظاهرست كه آن حضرت صلوات اللَّه وسلامه عليه در صحابت رسول خدا صلى اللَّه عليه وآله با ايشان شريك بود بلكه مقدّم بود بر همهء صحابه ، ومدّتها پيش از همهء ايشان ايمان آورد وقبل از همه با آن حضرت نماز ميكرد وأطاعت وانقياد وى مىنمود ، وبا وجود آن خويشى وقرابت هم داشت وپسر عمّ پدر ومادرى آن حضرت بود بلكه بمقتضاى\r\n\r\n","description":"","footnote":"","page_name":" 239 ","page_number":243},
  {"content":"\r\n\r\nآيهء كريمهء مباهله بمنزلهء نفس آن حضرت بود پس چرا مجرّد صحابت سبب استحقاق خلافت شود وصحابت با آن قرابت سبب آن نگردد ؟ ! پس اين امريست كه مردم بايد كه تعجّب كنند از آن ونمىكنند ، پس اندوهناك بايد بود بر نبودن آن تعجّب وگريه بايد كرد بر آن .\r\n\r\n10124 واللَّه ما كتمت وشمة ، ولا كذبت كذبة « 1 » .\r\nسوگند بخدا كه پنهان نكرده‌ام هيچ وشمهء ودروغ نگفته‌ام هيچ دروغى ، « وشمه » بمعنى كلمه آمده وبمعنى فروبردن سوزن در بدن نيز آمده وبنا بر اوّل مراد اينست كه هيچ كلمهء حقّى را كه بايست اظهار كرد پنهان نكردم ، وبنا بر دويم اين كه بقدر جائى از بدن كه سر سوزنى بآن فرو رود از هيچ حقّى كه اظهار آن بايست كرد پنهان نكردم ودر نهج البلاغة اين كلام شريف بعد از فقرهء مباركهء « والّذى بعث محمّدا بالحقّ لتبلبلنّ بلبلة » است كه بعد از اين در همين فصل نقل خواهد شد وبنا بر اين مراد اينست كه در آنچه گفتم بشما ونقل كردم پنهان نكردم كلمهء را ودروغى نگفتم يعنى تمام آنچه رسول خدا مرا خبر داد در اين باب همين بود ودروغى هم در آن نبود .\r\n\r\n10125 وفور العرض بابتذال المال ، وصلاح الدّين بافساد الدّنيا .\r\nتمامى عرض بنگاه نداشتن مال است ، وصلاح دين بفساد كردن دنياست .\r\n\r\n10126 وقود النَّار يوم القيامة كلّ غنىّ بخل بماله على الفقراء ، وكلّ عالم باع الدّين بالدّنيا .\r\nهيمهء آتش روز قيامت هر توانگريست كه بخيلى كرده باشد بمال خود بر محتاجان ،\r\n\r\n\r\n","description":"","footnote":"\r\n( 1 ) شارح ( ره ) « كذبه » را هم بفتح كاف وهم بكسر آن ضبط كرده است تا اشاره باشد باين كه قرائت آن بهر دو وجه درست است .\r\n","page_name":" 240 ","page_number":244},
  {"content":"\r\n\r\nوهر عالميست كه فروخته باشد دين را بدنيا ، يعنى ايشان هيمهء آتش جهنّم خواهند بود وبجاى هيمه خواهند سوخت .\r\n\r\n10127 واضع العلم عند غير أهله ظالم له .\r\nگذارندهء علم نزد غير أهل آن ستم كننده بر آنست « 1 » ، مراد اينست كه علم را بايد كه بأهل آن تعليم كرد وكسى كه بغير أهل آن تعليم كند مثل جمعى كه قابليّت فهميدن آن نداشته باشند أو ستم كند بر آن .\r\n\r\n10128 واضع معروفه عند غير مستحقّه مضيّع له .\r\nگذارندهء احسان خود نزد غير مستحقّ آن ضايع كنندهء آنست .\r\n\r\n10129 ورع المؤمن يظهر في عمله .\r\nپرهيزگارى مؤمن ظاهر مىشود در عمل أو .\r\n\r\n10130 ورع المنافق لا يظهر الّا على لسانه .\r\nپرهيزگارى منافق ظاهر نمىشود مگر بر زبان أو ، يعنى بزبان اظهار پرهيزگارى ميكند واز عمل أو پرهيزگاريى ظاهر نمىشود بلكه خلاف آن معلوم مىشود .\r\n\r\n10131 واللَّه ما فجعنى من الموت وارد كرهته ، ولا طالع أنكرته ، وما كنت الّا كغارب وردّ أو طالب وجد .\r\nسوگند بخدا كه ناگاه نيامد مرا از مرگ وارد شوندهء كه ناخوش داشته باشم آنرا ، ونه طلوع كنندهء كه نشناخته باشم آنرا ، ونبودم من مگر مانند مسافري\r\n\r\n\r\n","description":"","footnote":"\r\n( 1 ) اين معنى در اخبار ديگر نيز وارد شده ودر بعضي از آنها از اين مطلب بعبارت « مثل تعليق الجواهر على أعناق الخنازير » تعبير شده است مولوى نيز اين مطلب را در اين بيت چنين پرورانده است :\r\n « تيغ دادن در كف زنگى مست * به كه افتد علم را نادان بدست » \r\n","page_name":" 241 ","page_number":245},
  {"content":"\r\n\r\nكه وارد شده باشد ، يا طلب كنندهء كه يافته باشد ، ظاهر اينست كه اين كلام معجز نظام را فرموده باشند بعد از اين كه ابن ملجم لعين ضربت زده بوده وآثار شهادت ظاهر شده ومراد اينست كه هيچ أثرى از آثار موت وارد نشد بر من كه ناخوش داشته باشم آنرا وهيچ علامتي از علامات آن ظاهر نشد كه من آنرا نشناخته باشم وبيگانهء من باشد بلكه نبودم من نزد آن مگر مانند مسافري كه وارد شده باشد بمقصد خود يا طلب كنندهء كه يافته باشد مطلوب خود را ، ودر بعضي نسخه‌ها « كعابر » بجاى « كغارب » است وآن هم بهمان معنيست .\r\n\r\n10132 واللَّه ما منع الأمن أهله ، وأزاح الحقّ عن مستحقّه الّا كلّ كافر جاحد ، ومنافق ملحد .\r\nسوگند بخدا كه منع نكرده ايمنى را از أهل آن وزايل نكرده حقّ را از مستحقّ آن مگر هر كافرى انكار كننده ومنافقى ملحد ، مراد اينست كه كسى كه اهليّت ايمنى داشته باشد يعنى أهل وسزاوار اين باشد كه أيمن باشد از ضرر رسانيدن كسى باو باين كه شرعا مستحقّ ضررى نباشد منع نمىكند ايمنى را از أو ودر صدد ايذاء واضرار أو در نمىآيد وأو را خائف وترسناك نمىسازد مگر هر كافر انكار كنندهء خدا يا روز جزا ، يعنى اين معنى همين كار ايشانست ولايق ديگرى نيست ، وهمچنين زايل كردن حقّ از مستحقّ آن نيست مگر عمل هر منافق ملحدى ولايق باو ، واز ديگرى بغايت زشت وقبيح است .\r\n\r\n10133 ولئن أمهل اللَّه تعالى الظّالم فلن يفوته أخذه ، وهو له بالمرصاد على مجاز طريقه ، وموضع الشّجا من مجاز ريقه .\r\nوسوگند بخدا كه اگر مهلت دهد خداى بلند مرتبه ستمگر را پس فوت نخواهد شد أو را گرفتن خدا أو را ، وخدا از براي أو بجايگاه انتظار اوست بر گذرگاه راه أو وجايگاه آنچه بگيرد گلو را از گذرگاه آب دهن أو . اين تتمّهء كلاميست\r\n\r\n","description":"","footnote":"","page_name":" 242 ","page_number":246},
  {"content":"\r\n\r\nكه اين عطف بر آنست وحاصل آن سوگندست بر اين كه اگر گاهى خداى تعالى مهلت دهد ظالم را وزود بلائي بر أو نفرستد چنين نيست كه أو را واگذارد وأصلا مؤاخذه نكند بلكه از براي أو بكمينگاه أو باشد بر گذرگاه راه أو وجايگاه آنچه بگيرد گلوى أو را در گذرگاه آب دهن أو تا اين كه هر گاه برسد بجائى كه جاى آن باشد كه چيزى گلوى أو را بگيرد از همان جا كه گذرگاه آب دهن اوست يعنى بجائى كه در آنجا مصلحت در هلاك أو باشد آنجا بگيرد گلوى أو را وهلاك كند .\r\n\r\n10134 وجهك ماء جامد يقطره السّؤال ، فانظر عند من تقّطره .\r\nروى تو آبيست بسته كه مىچكاند آنرا سؤال ، پس نظر كن كه نزد كه مىچكانى آنرا ، مراد منع از سؤال است ، واين كه آن آبروى خود را ريختن است واين كه بر فرض كه كسى بكند بايد كه نظر كند كه نزد أهل آن باشد ونزد لئيم نا أهلي نباشد .\r\n\r\n10135 وزر صدقة المنَّان يغلب أجره .\r\nگناه صدقهء منّت گذارنده غلبه ميكند بر اجر أو ، مراد منع از منّت گذاشتن در صدقه است واين كه گناه صاحب آن در چنين صدقه بيشترست از أجر وثواب أو .\r\n\r\n10136 وحدة المرء خير له من قرين السّوء .\r\nتنهائى مرد بهترست از براي أو از همنشين بد .\r\n\r\n10137 وضع الصّنيعة في أهلها يكبت العدوّ ويقي مصارع السّوء .\r\nگذاشتن احسان در أهل آن مىشكند دشمن را ونگاه مىدارد از افتادنهاى بد ، يا جايگاههاى افتادن بد ، وممكن است كه « يكبت » بمعنى « مىشكند » نباشد بلكه بمعنى « خوار مىگرداند » باشد يا « مىاندازد » وحاصل هر سه يكيست ،\r\n\r\n","description":"","footnote":"","page_name":" 243 ","page_number":247},
  {"content":"\r\n\r\nوممكن است كه بمعنى « برميگرداند » باشد يعنى برميگرداند أو را از دشمن ، ودوست مىگرداند .\r\n\r\n10138 وجدت المسالمة ما لم يكن وهن في الاسلام أنجع من القتال « 1 » .\r\nيافته‌ام من آشتى را ما دام كه نباشد سستيى در اسلام سودمندتر از جنگ ، غرض تحريص بر صلح وآشتيست با مردم وترجيح آن بر قتال وجدال مگر اين كه باعث سستى وضعفي گردد در اسلام كه در آن وقت قتال وجدال بايد .\r\n\r\n10139 وجدت الحلم والاحتمال أنصر لي من شجعان « 2 » الرجال .\r\nيافته‌ام من بردبارى واحتمال را يارى كننده‌تر از براي من از شجاعان مردان ، مراد به « احتمال » نيز حلم است وتحمّل كردن درشتيها وبي ادبيهاى مردم .\r\n\r\n10140 واللَّه لا يعذّب اللَّه سبحانه مؤمنا بعد الايمان الّا بسوء ظنّه وسوء خلقه .\r\nسوگند بخدا كه عذاب نمىكند خداى سبحانه مؤمني را بعد از ايمان مگر بسبب بدگمانى أو وبدى خوى أو ، مراد بدگمانى بحق تعالى است وگمان اين كردن كه بناى جزاى اعمال أو تمام بر عدل است وعفو وبخشايشى نمىباشد ، چنانكه مذهب جمعى از أهل سنّت است ، يا اين كه كم باشد وگناهان بزرگ بخشيده نشود چنانكه بعضي از جهّال گمان ميكنند ، وممكن است مراد بدگمانى بمردم باشد وسلوك با ايشان بمقتضاى آن چنانكه مكرّر مذكور شد .\r\n\r\n\r\n","description":"","footnote":"\r\n( 1 ) در اين باب نيكو سروده‌اند :\r\n « بر آن باش تا جنگ باز افكنى * اگر چند دانى كه شأن بشكنى » \r\n( 2 ) « شجعان » هم بضمّ شين وهم بكسر آن جمع « شجاع » است .\r\n","page_name":" 244 ","page_number":248},
  {"content":"\r\n\r\n\r\n10141 وصول المرء إلى كلّ ما يبتغيه من طيب عيشه وأمن سربه وسعة رزقه بحسن نيّة وسعة خلقه .\r\nرسيدن مرد بسوى هر آنچه طلب ميكند آنرا از خوشى زندگانى أو وامنيّت راه أو وفراخى روزى أو بنيكوئى نيّت اوست ووسعت خلق أو ، يعنى نيكوئى قصد ونيّت كسى ووسعت خلق أو سبب رسيدن بهمهء آنها مىشود .\r\n\r\n10142 والّذى فلق الحبّة وبرأ النّسمة ما أسلموا ولكن استسلموا وأسرّوا الكفر ، فلمّا وجدوا أعوانا عليه أعلنوا ما كانوا أسرّوا ، وأظهروا ما كانوا أبطنوا .\r\nسوگند به آن كه شكافته دانه را وآفريده تن بنده را كه ايشان اسلام نياوردند وليكن أطاعت كردند وپنهان داشتند كفر را ، پس چون يافتند يارى كنندگانى بر آن آشكار كردند آنچه را بودند كه پنهان كرده بودند وظاهر كردند آنچه را بودند كه نهان كرده بودند ، مراد بيان حال جمعيست كه غصب حقّ آن حضرت وجور وظلم بر أهل بيت صلوات اللَّه عليهم نمودند واين كه ايشان در باطن اسلام نياورده بودند بلكه بسبب قوّت وشوكت اسلام كه آثار آن ظاهر مىشد واز كهنهء خود شنيده بودند در ظاهر أطاعت وانقياد كردند وپنهان كردند كفر خود را ، پس چون مستولى شدند ويارى كنندگانى بر كفر يافتند آشكار كردند كفر خود را كه پنهان داشتند ، وظاهر كردند آنرا باين كه علانيه مخالفت خدا وأولاد حضرت رسالت پناهى صلّى اللَّه عليه وآله مىنمودند وهيچ باك نداشتند مثل غصب خلافت با آن همه نصوص حضرت رسالت پناهى بر نصب آن حضرت ، ومثل ايذاء وآزار حضرت فاطمه صلوات اللَّه وسلامه عليها با آنچه شنيده بودند از پيغمبر كه در بارهء أو فرموده كه :\r\n« فاطمه پاره‌ايست از من وهر كه ايذا كند أو را پس بتحقيق كه ايذا كرده مرا »\r\n\r\n","description":"","footnote":"","page_name":" 245 ","page_number":249},
  {"content":"\r\n\r\nومثل منع خليفهء دويم از حجّ تمتّع ومتعهء زنان با اعتراف بحليّت آنها در عهد رسول خدا - صلّى اللَّه عليه وآله - ، ومثل برگردانيدن أو مقام حضرت إبراهيم عليه السلام را بموضعى كه در جاهليّت داشته چنانكه همهء اينها وغير اينها بتفصيل در كتب أصحاب ما رضوان اللَّه عليهم مذكور ومسطورست .\r\n\r\n10143 والّذى بعث محمّدا صلّى اللَّه عليه وآله بالحقّ لتبلبلنّ بلبلة ، ولتغربلنّ غربلة ، ولتساطنّ سوط القدر حتّى يعلو أسفلكم أعلاكم وأعلاكم أسفلكم ، وليسبقنّ سابقون كانوا قصّروا ، وليقصّرنّ سابقون كانوا سبقوا .\r\nسوگند به آن كه فرستاده بحقّ محمّد را - رحمت كناد خدا بر أو وآل أو - كه هر آينه مخلوط خواهيد شد مخلوط شدني ، وغربال كرده خواهيد شد غربال كرده - شدني ، وكمچه زده خواهيد شد كمچه زده شدن ديك تا اين كه بالا رود پائين شما بالاى شما را وبالاى شما پائين شما را ، وهر آينه پيش خواهند افتاد پيش افتادگانى كه بودند چنين كه تقصير كرده بودند ، وهر آينه تقصير خواهند كرد پيش افتادگانى كه بودند چنين كه پيش افتاده بودند .\r\nاين كلاميست كه فرموده آن حضرت صلوات اللَّه وسلامه عليه بعد از بيعت كردن مردم به آن حضرت بعد از قتل عثمان ، وسابق بر اين چنانكه در نهج البلاغة نقل شده اينست :\r\nألا وانّ بليّتكم قد عادت كهيئتها يوم بعث اللَّه نبيّه .\r\nآگاه باشيد وبدرستى كه بليّهء شما يعنى امتحان وآزمايش شما بتحقيق عود كرده مانند هيئت آن روزى كه فرستاد خدا پيغمبر خود را ، وظاهر اينست كه مراد اين باشد كه چنانكه در آن وقت مردم مخلوط بيكديگر بودند وامتحان وآزمايش\r\n\r\n","description":"","footnote":"","page_name":" 246 ","page_number":250},
  {"content":"\r\n\r\nكرده شدند باطاعت آن حضرت وعصيان أو ، وجدا شدند از يكديگر بآن ، وهر كه أطاعت كرد رستگار گرديد وهر كه عصيان كرد هلاك شد باز حالا مخلوط مىشويد بيكديگر وامتحان وآزمايش كرده مىشويد باطاعات وعصيان من ، وآن امتياز سابق كافى نيست در امتياز شما ، هر كه حالا أطاعت من كند أو رستگار خواهد شد هر چند در سابق تقصير كرده باشد ، وهر كه حالا عصيان من كند أو هلاك خواهد شد هر چند در آن وقت أطاعت وانقياد كرده باشد ، پس باين نحو غربال كرده خواهيد شد يعنى جدا خواهد شد خوبان شما از بدان شما وممتاز خواهند شد از يكديگر ، مانند آرد كه غربال كرده شود وصاف آن از نخالهء آن جدا گردد .\r\nوممكن است كه ترجمهء « لتبلبلنّ بلبلة » اين باشد كه هر آينه وسوسه كرده خواهيد شد وسوسه كرده شدني ، ومراد اين باشد كه : چنانكه در آن وقت شيطان جمعى از شما را وسوسه كرد ونگذاشت كه ايمان آورند وخوب وبد ميان شما بهم رسيده وغربال كرده شديد وخوبان شما از بدان شما ممتاز گرديد ، باز در اين وقت نيز وسوسه خواهد كرد وبعضي تابع وسوسهء أو خواهند شد وبآن سبب خوبان وبدان در شما بهم برسند وغربال كرده شويد وخوبان شما از بدان شما ممتاز گردند ، وتتمّهء كلام اشاره باين باشد كه أحوال بعضي مردم بر عكس شود وجمعى باشند كه آن وقت پيشى گرفته باشند وبلند مرتبه باشند وحالا تقصير كنند وپست مرتبه گردند وبعضي بر عكس اين باشند .\r\nوممكن است كه « وغربال كرده خواهيد شد » نيز تأكيد همان مخلوط شدن ايشان باشد بيكديگر ، زيرا كه در غربال اوّلا مخلوط ميشوند اجزا بيكديگر ، وممكن است نيز كه ترجمهء « ولتغربلنّ غربلة » اين باشد كه وبريده خواهيد شد از يكديگر بريده شدني مانند بريدن گوشت وپاره پاره كردن آن ، ومراد همان جدا شدن از يكديگر باشد بعد از اختلاط وخوب شدن بعضي باطاعت وبد شدن\r\n\r\n","description":"","footnote":"","page_name":" 247 ","page_number":251},
  {"content":"\r\n\r\nبعضي بعصيان ، يا بريده شدن ايشان از يكديگر بسبب آن اختلاف ودشمنى كردن با يكديگر بسبب آن ، و « كمچه زده خواهيد شد مانند كمچه زدن ديك تا اين كه بالا آيد آنچه پائين باشد وپائين رود آنچه بالا باشد ، پس بالا رود بالاى شما پائين شما را » يعنى برتر گردد از آن ، و « بالاى شما پائين شما را » يعنى وپائين گردد بالاى شما پائين شما را ، وبقرينهء مقابله با سابق واستنباط اين معنى از آن تصريح بآن نشده ، وظاهرتر اينست كه « يعلو » چنانكه در اينجا واقع شده سهوى باشد وصحيح « يعود » باشد چنانكه در نهج البلاغة واقع شده وبنا بر اين ترجمه اينست كه : تا برگردد أعلاى شما أسفل شما وأسفل شما أعلاى شما ، يعنى جمعى از بلند مرتبه‌هاى شما پست مرتبه گردند بسبب عصيان در اين وقت ، وجمعى از پست مرتبه‌هاى شما بلند مربته گردند بسبب أطاعت وانقياد در اين وقت ، وبنا بر اين محتاج بتكلّفى نيست ، و « هر آينه پيش افتند در اين تغيير وانقلاب پيش افتادگانى » يعنى جمعى كه حالا پيش افتادگان باشند وقبل از اين تقصير كرده بودند وپس مانده بودند ، و « هر آينه تقصير خواهند كرد پيش افتادگانى » يعنى جمعى كه پيش از اين پيش افتادگان بودند وپيش افتاده بودند بر ديگران ، تقصير كنند در اين وقت وپس افتند از ديگران .\r\nوممكن است كه مراد به « سابقان » در هر دو موضع جمعى باشند كه قبل از اين بودند خواه سابق باشند در مرتبه وخواه نه ، نه خصوص پيش افتادگان بحسب مرتبه ، وحاصل اين باشد كه جمعى از ايشان كه در آن وقت تقصير كرده بودند در اين وقت پيش افتند بسبب سعى در حسن أطاعت وانقياد ، وجمعى از ايشان كه آن وقت پيش افتاده بودند در اين وقت تقصير كنند وپس افتند ، امّا در نهج البلاغة در دويم « سبّاقون » است نه « سابقون » وبنا بر اين بمعنى « پيشى گيرندگان » است نه « پيشينيان » وبايد مراد همان وجه اوّل باشد وغرض از اين كلام معجز نظام اخبار مردم است باين كه أطاعت وانقياد آن حضرت تالي أطاعت وانقياد رسول خداست\r\n\r\n","description":"","footnote":"","page_name":" 248 ","page_number":252},
  {"content":"\r\n\r\nصلوات اللَّه وسلامه عليهما وآنرا بي اين سودى نباشد وهر چند كسى در آن وقت بلند مرتبه بوده بسبب أطاعت وانقياد وحسن خدمات ، در اين وقت هر گاه أطاعت نكند همهء آنها باطل شود وپست مرتبه گردد ، واين كه اگر كسى در آن وقت تقصيري كرده باشد وپست مرتبه بوده باشد هر گاه در اين وقت أطاعت وانقياد نيكو كند تدارك آن بشود وبلند مرتبه گردد ، واللَّه تعالى يعلم .\r\n\r\n10144 واللَّه لئن أبيت « 1 » على حسك السّعدان مسهّدا وأجرّ « 2 » في الأغلال مصفّدا ، أحبّ الىّ من أن القى اللَّه ورسوله ظالما لبعض العباد ، أو غاصبا لشيء من الحطام ، وكيف أظلم لنفس يسرع إلى البلى قفولها ، ويطول في الثّرى حلولها .\r\nسوگند بخدا كه اگر شب بروز آورده شوم بر روى حسك سعدان منع كرده شده از خواب ، وكشيده شوم در غلّها وبندها محكم بسته شده ، دوسترست بسوى من از اين كه ملاقاة كنم خدا ورسول أو را ظلم كننده از براي بعضي بندگان ، يا غصب كننده مر چيزى را از حطام ، وچگونه ظلم كنم از براي نفسي كه شتاب ميكند بسوى كهنگى رجوع آن ، ودراز مىكشد در خاك فرود آمدن آن ، « سعدان » گياهيست كه خارى دارد سه گوشه وآن را « حسك سعدان » مىگويند ودر فارسي « خسك » بجاى نقطه‌دار گويند وگاهى از آهن نيز بشكل آن مىسازند ودر دور لشكر مىريزند وآنرا نيز همين نام مىگويند ، و « حطام » بضمّ حاء بي نقطه ريزهء گياه\r\n\r\n\r\n","description":"","footnote":"\r\n( 1 ) كذا ، وصحيح : « لأن أبيت » و « أجرّ » است چنانكه شارح ( ره ) خود بآن تصريح خواهد فرمود .\r\n( 2 ) در برهان قاطع ( در حرف خاء معجمه ) گفته : « خسك بفتح اوّل وثاني وسكون كاف خس وخاشاك وخارى باشد سه گوشه وخارهاى سه گوشه را نيز گويند كه از آهن سازند ودر سر راه دشمن گذارند ودر أطراف وجوانب حصار وقلعه ريزند » .\r\n","page_name":" 249 ","page_number":253},
  {"content":"\r\n\r\nخشك شده را گويند وأسباب ومتاع دنيا را « حطام » گويند باعتبار تشبيه بآن در بي قدرى وبي اعتباري ، و « چگونه ظلم كنم از براي نفسي » يعنى از براي خاطر نفسي يعنى تنى ومراد تن خودست كه شتاب ميكند بسوى كهنگى رجوع آن يعنى مرجع ومآل حال آن كهنگى وپوسيدنست وشتاب ميكند در رسيدن بآن .\r\nوبعضي گفته‌اند كه : « ذكر رجوع باعتبار اينست كه در اوّل معدوم است ونيست وبعد از كهنگى نيز معدوم مىشود پس بزودى رجوع ميكند بحال اوّل وبرميگردد بآن » ، و « دراز مىكشد در خاك » يعنى آن دراز مىكشد در خاك يعنى مدّت درازى در زير خاك بايد بماند وآثار أعمال آن بآن برسد تا ديگر بروز حساب چه رسد .\r\nودر نهج البلاغة « لأن » بجاى « لئن » است وبنا بر اين « أبيت » معلوم خوانده شود ولازم باشد وترجمه اينست كه : سوگند بخدا كه هر آينه اين كه شب بروز آورم من بر روى خسك ، تا آخر .\r\n\r\n10145 ولقد علم المستحفظون من أصحاب رسول اللَّه صلّى اللَّه عليه وآله أنّنى لم أردّ على اللَّه سبحانه ولا على رسوله ساعة قطّ ،\r\nولقد واسيته بنفسي في المواطن الّتى تنكص فيها الأبطال وتتأخّر عنها الأقدام نجدة أكرمني اللَّه بها ، ولقد بذلت في طاعته صلوات اللَّه عليه وآله جهدي وجاهدت أعداءه بكلّ طاقتى ، ووقيته بنفسي ، ولقد أفضى الىّ من علمه بما لم يفض به إلى أحد غيرى .\r\nوسوگند مىخورم كه هر آينه بتحقيق مىدانند مستحفظان از أصحاب رسول خدا - رحمت كناد خدا بر أو وآل أو - اين كه من ردّ نكردم بر خداى سبحانه ونه بر رسول أو ساعتي هرگز ، وهر آينه بتحقيق كه مواسات كردم با أو بنفس خود در همهء جايگاهها كه باز مىايستادند در آنها شجاعان وپس مىرفت از آنها قدمها ، شجاعتى\r\n\r\n","description":"","footnote":"","page_name":" 250 ","page_number":254},
  {"content":"\r\n\r\nكه گرامى گردانيده بود مرا خدا بآن ، وهر آينه بتحقيق كه بذل كردم در فرمانبردارى آن حضرت - رحمتهاى خدا بر أو وآل أو باد - جهد خود را ، وجهاد كردم با دشمنان أو بهمهء طاقت خود ، ونگاهداشتم أو را بنفس خود ، وهر آينه بتحقيق كه رسانيد بسوى من از علم خود آنچه را نرسانيد آنرا بسوى احدى غير از من .\r\nممكن است كه « مستحفظان » بفتح فاء باشد يعنى جمعى كه حق تعالى ايشان را حافظ ونگاهدار دين وعلوم گردانيده ، وحفظ ونگاهدارى آنها را از ايشان خواسته ، وممكن است كه بكسر فاء باشد يعنى حافظان ونگهداران دين وعلوم ، و « ردّ نكردم بر خدا ونه بر رسول أو ساعتي » يعنى ردّ نكردم هيچ فرمان ايشان را بر ايشان وتأخير نكردم آنرا بقدر ساعتي هرگز بلكه شتاب كردم در امتثال همهء فرمانهاى ايشان در أوقات آنها ، و « مواسات كردم با أو بنفس خود » مواسات كسى با كسى بمال خود اينست كه أو را هم شريك گرداند با خود در آن ، وأو را قدوه گرداند در آن يعنى أو را مقتدا واصل گرداند وخود را تابع أو سازد وگاهى در مطلق شريك گردانيدن أو در آن استعمال مىشود ومراد اينست كه أو را قدوه گردانيدم در نفس وجان خود ، وأو را مالكتر وصاحب اختيارتر آن گردانيدم ، ونثار مىكردم جان خود را از براي أو در مواطنى كه باز مىايستادند شجاعان در آنها ، وجرأت بر كارى نمىكردند در آنها ، و « پس مىرفت از آنها قدمها » يعنى مىگريختند مردم از آنها چنانكه مشهورست از ضربتهاى آن حضرت در جنگ أحد وبدر وحنين وغير آنها وگريختن عامّهء مسلمانان از آنها حتّى اين كه نقل كرده‌اند محدّثان شيعه وأهل سنّت هر دو كه در روز أحد چون افتاد رسول خدا صلّى اللَّه عليه وآله در ميانهء كشتگان زخمدار واندك رمقى داشت ومسلمانان گريخته بودند ديدند أو را گروهى از مشركان پس قصد أو كردند پس فرمود كه : يا علي كفايت كن از من كار اينها را ، پس حمله كرد آن حضرت بر ايشان وكشت رئيس ايشان را ، بعد از آن باز قصد كردند\r\n\r\n","description":"","footnote":"","page_name":" 251 ","page_number":255},
  {"content":"\r\n\r\nگروه ديگر ، باز فرمود : يا علي كفايت كن از من كار اينها را ، پس حمله كرد بر ايشان وگريزانيد ايشان را وكشت سركردهء ايشان را ، باز قصد كردند گروه ديگر چنان فرمود ، وچنان شد ، وبعد از آن رسول خدا مىفرموده كه : جبرئيل در آن وقت بمن گفت كه : اى محمّد بدرستى كه اين مواسات است ، پس من گفتم كه : چه منع ميكند أو را از مواسات با من وحال آنكه أو از منست ومن از اويم ، پس جبرئيل گفت كه : ومن از شما هر دوام . وروايت كرده‌اند كه مسلمانان در آن روز مىشنيدند فرياد كنندهء را از جهت آسمان كه ندا ميكرد : « لا سيف الّا ذو الفقار « 1 » ولا فتى الّا على » پس فرمود رسول خدا صلّى اللَّه عليه وآله از براي جمعى كه حاضر بودند نزد أو : آيا نمىشنويد ، اين آواز جبرئيل است . « شجاعتى كه گرامى كرده بود مرا خدا بآن » يعنى اينها بسبب شجاعتى بود كه گرامى كرده بود مرا خدا بآن ، واين بنا بر اينست كه « نجدة » منصوب خوانده شود ومفعول له باشد از قبيل « قعدت عن الحرب جبنا » وممكن است كه مرفوع خوانده شود وخبر مبتداى محذوفى باشد وترجمه اين باشد كه : اين شجاعتى است كه گرامى كرده مر خدا بآن . و « جهد » بضمّ جيم يا فتح آن بمعنى طاقت است يا مشقّت ، وبعضي گفته‌اند كه : بضمّ بمعنى طاقت است وبفتح بمعنى مشقّت ، يعنى در فرمانبردارى أو صرف طاقت خود كردم يا آنچه بايست مشقّت بر خود قرار دادم ، و « نگاهداشتم أو را بنفس خود » يعنى نفس خود را همه جا در معرض هلاكت مىانداختم از براي نگاه داشتن أو .\r\nولقد قبض رسول اللَّه صلّى اللَّه عليه وآله وانّ رأسه على صدري ، ولقد سالت نفسه في كفّى فأمررتها على وجهي ، ولقد وليت غسله\r\n\r\n\r\n","description":"","footnote":"\r\n( 1 ) در مجمع البحرين گفته : « ذو الفقار بفتح الفاء وكسرها عند العامّة اسم سيف ( تا آخر ) .\r\n","page_name":" 252 ","page_number":256},
  {"content":"\r\n\r\nصلّى اللَّه عليه وآله والملائكة أعواني ، فضجّت الدّار والأفنية ، ملأ يهبط وملأ يعرج ، وما فارقت سمعي هينمة منهم ، يصلّون عليه حتّى وأريناه صلوات اللَّه عليه في ضريحه فمن ذا أحقّ به منّى حيّا وميّتا ؟ !\r\nوهر آينه بتحقيق قبض كرده شد روح مبارك رسول خدا - رحمت كند خدا بر أو وآل أو - وحال آنكه بدرستى كه سر مبارك أو بر سينهء من بود ، وهر آينه بتحقيق روان شد نفس أو در كف دست من ، پس كشيدم آنرا بر روى خود ، وهر آينه بتحقيق كارگزارى كردم غسل أو را ، رحمت كند خدا بر أو وآل أو ، وفرشتگان يارى كنندگان من بودند ، پس بفرياد آمد از فزع وترس خانه وأطراف آن ، گروهى پائين مىآمدند وگروهى بالا مىرفتند ، وجدا نشد از گوش من آواز آهستهء از ايشان ، رحمت مىفرستادند بر أو تا اين كه پنهان كرديم أو را در ضريح مقدّس أو ، پس كيست سزاوارتر باو از من در حالي كه زنده بود ودر حالي كه رحلت فرمود .\r\nاين تتمهء كلام سابقست و « نفس » بسكون فاء بمعنى خون آمده ومراد به « نفسي كه روان شده در كف دست أو » شارحان نهج البلاغة گفته‌اند : خونست كه نقل شده كه در وقت رحلت رسول خدا صلّى اللَّه عليه وآله اندك خونى قى كردند وآن حضرت صلوات اللَّه وسلامه عليه آنرا بر روى خود ماليد . وپوشيده نيست كه اين منافاة ندارد با نجاست خون ، زيرا كه ممكنست كه از براي شرافت وبركت آن بر روى خود ماليده باشد هر چند آخر بايد شست ، يا آنكه ممكن است كه خون آن حضرت مستثنى باشد ونجس نباشد چنانكه جمعى از علما احتمال آن داده‌اند بنا بر اين كه روايت شده كه أبا ظبيهء حجّام چون حجامت كرد آن حضرت را آشاميد خون را وآن حضرت انكار نكرد بر أو وفرمود كه چون چنين كردى درد نيابد شكم تو ، وظاهر اينست كه مراد به « فرياد خانه وأطراف آن » فرياد أهل آنهاست وملائكة\r\n\r\n","description":"","footnote":"","page_name":" 253 ","page_number":257},
  {"content":"\r\n\r\nنيز كه حاضر مىشدند وگروهى پائين مىآمدند وگروهى بالا مىرفتند وترس ايشان از وقوع آن واقعه بود واين كه بعد از آن آيا چه روى دهد ، و « جدا نشد » يعنى همواره آواز ايشان را مىشنيدم كه آهسته صلوات يعنى رحمت مىفرستادند بر آن حضرت ، وممكنست نيز كه نماز مىكرده باشند بر أو ، و « ضريح » بمعنى قبرست يا لحد ، و « پس كيست سزاوارتر » استفهام انكاريست ومتفرّع است بر آنچه نقل فرمودند از خدمات وجان فشانيها در حيات آن حضرت واز متوّلى شدن تجهيز أو بعد از وفات ، ومراد اينست كه با وجود اختصاص اين فضايل بمن پس نيست كسى سزاوارتر بآن حضرت از من نه در حال حيات آن حضرت ونه بعد از رحلت أو صلّى اللَّه عليه ، ومراد باين چنانكه ابن أبي الحديد كه از أكابر أهل سنّت است گفته أحقيّت اوست بخلافت بعد از رحلت آن حضرت صلوات اللَّه وسلامه عليهما .\r\n\r\n10146 واتّقوا اللَّه الّذى أعذر ، واحتج بما نهج ، وحذّركم عدوّا نفذ في الصّدور خفيّا ، ونفث في الآذان نجيّا .\r\nوبپرهيزيد از خدائى كه زايل كرده عذر را باين كه ترسانيده ، وحجّت تمام كرده باين كه راه واضح قرار داده ، وترسانيده شما را از دشمنى كه فرو رفته در سينه‌ها پنهان ، وباد دميده در گوشها راز گوينده . اين تتمّهء كلاميست وعطف بر سابقست ومراد اينست كه : بترسيد وبپرهيزيد از نافرمانى خدائى كه نگذاشته از براي كسى عذرى باين كه ترسانيده يعنى چون مردم را از محرّمات ترسانيده ومنع كرده پس اگر كسى ارتكاب آنها كند عذرى ندارد ، بخلاف اين كه اگر نترسانيده بود كه كسى كه ارتكاب آنها ميكرد معذور بود بسبب جهل وناداني ، و « حجّت تمام كرده » يعنى چون راه وأضحى از براي رسيدن بحقّ قرار داده پس حجّت تمام كرده بر كسى كه نرسيده باشد بآن وأو را عذرى نباشد از براي نرسيدن بآن ، بخلاف اين كه اگر در راه آن خفائى مىبود كه كسى كه نمىرسيد بآن معذور مىبود ، ومراد به « دشمنى\r\n\r\n","description":"","footnote":"","page_name":" 254 ","page_number":258},
  {"content":"\r\n\r\nكه نفوذ كند در سينه‌ها پنهان » شيطانست كه در آيد در آنها پنهان ووسوسه‌ها كند ، و « باد كند در گوشها وراز گويد » واين نيز كناية از وسوسه‌هاست كه ميكند وغرض أزين نيز بر قياس سابق اينست كه حق تعالى چون ترسانيده شما را از أو پس عذرى نباشد شما را در متابعت أو بخلاف اين كه اگر نمىترسانيد كه در متابعت أو معذور مىبوديد .\r\n\r\n10147 وأيم اللَّه لئن فررتم من سيف العاجلة لا تسلموا من سيوف الآخرة ، وأنتم لهاميم العرب والسّنام الأعظم فاستحيوا من الفرار فانّ فيه ادّراع العار وولوج النَّار .\r\nسوگند بخدا كه اگر بگريزيد شما از شمشير دنيا سالم نمىمانيد از شمشيرهاى آخرت ، وشما بزرگان عربيد وسنام عظيمتريد ، پس شرم كنيد از گريختن ، پس بدرستى كه در آنست پيراهن كردن عار وداخل شدن نار .\r\nغرض تحريص بر ايستادگى در جهادست ونگريختن از آن ، واين كه اگر بگريزيد از يك شمشير دنيا ، سالم نمانيد از شمشيرهاى آخرت كه آنها بدترست ، پس مگريزيد از اين بسوى آنها ، و « سنام » بفتح سين كوهان شتر را گويند وبآن اعتبار استعمال مىشود در هر امر وهر شخص وهر گروه بلند مرتبه ، و « پيراهن كردن عار » كناية است از لازم ساختن آن از براي خود وجدا نشدن از آن مانند پيراهن تن اين كس ، ومراد به « نار » آتش جهنّم است .\r\n\r\n10148  وَسِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً  ، قدأ من العقاب وانقطع العتاب وزحزحوا عن النَّار واطمئنّت بهم الدّار ، ورضوا المثوى والقرار .\r\n\r\n","description":"","footnote":"","page_name":" 255 ","page_number":259},
  {"content":"\r\n\r\nورانده شده‌اند آنانكه پرهيزگارى كرده‌اند پروردگار خود را بسوى بهشت گروهها ، بتحقيق أيمن شده باشد عقاب ، وبريده شده عتاب ، ودور شده‌اند از آتش ، وآرام داده ايشان را سرا ، وخشنود گشته‌اند بمنزل وقرار ، اين تتمّهء كلاميست كه بعد از آن آيهء كريمه را اقتباس فرموده‌اند وبعد از آن آن تتمّه را فرموده‌اند وبآن اعتبار از كلمات آن حضرت نقل شده ومضمون آيهء كريمه اينست كه : ورانده شده‌اند آنان كه پرهيزگارى كرده‌اند وترسيده‌اند از پروردگار خود بسوى بهشت گروههاى متفرّق ، باعتبار تفاوت مراتب ايشان در شرف وبلندى طبقه ، ومراد اينست كه رانده خواهند شد ، وتعبير بلفظ ماضي از براي دلالت بر تيقّن وقوع آنست حتّى اين كه گويا واقع شده ، و « راندن ايشان » كناية از تند رفتن ايشانست مانند كسى كه بر چاروائى سوار باشد كه راننده با آن باشد ، وبعضي گفته‌اند كه سواره خواهند بود وچارواهاى ايشان رانده خواهد شد از براي تعجيل رسيدن ايشان ببهشت وبعد از آن آن حضرت صلوات اللَّه وسلامه عليه در وصف ايشان فرموده كه : « ايمنى داده شده باشد عقاب » يعنى ايمنى داده شده باشند ايشان از عقاب ، وبريده شده باشد از ايشان ملامت وعتاب ، ودور گردانيده شده باشند از آتش ، وآرام دهد ايشان را سرا ، وراضى وخشنود باشند بمنزل خود ومحلّ قرار خود .\r\n\r\n10149 والّذى فلق الحبّة وبرأ النّسمة لولا حضور الحاضر وقيام الحجة بوجود النَّاصر وما أخذ اللَّه سبحانه على العلماء أن لا يقارّوا على كظّة ظالم ولا سغب مظلوم لألقيت حبلها على غاربها ولسقيت آخرها بكأس أوّلها ، ولألفيتم دنياكم هذه عندي أزهد من عفطة عنز .\r\n\r\n","description":"","footnote":"","page_name":" 256 ","page_number":260},
  {"content":"\r\n\r\nسوگند به آن كه خلق كرده يا شكافته دانه را ، وآفريده تن بنده را كه اگر نمىبود حاضر شدن حاضر ، ويافت شدن ناصر ، وآنچه گرفته خداى سبحانه بر علما اين كه قرار نگيرند بر سيرى ستمگرى ، ونه بر گرسنگى ستم كردهء شده ، هر آينه مىانداختم ريسمان آن را بر دوش آن ، وهر آينه آب مىدادم آخر آن را بجام اوّل آن ، وهر آينه مىيافتيد دنياي شما را اين نزد من كمتر از عفطهء بزى ، مراد بيان بي رغبتي خودست در خلافت باعتبار بزرگى دنيوي آن ، واين كه قبول آن باعتبار اين بود كه حاضر شدند جمعى كه حاضر شدند از براي بيعت ، ويارى كنندگان بهم رسيد وبا وجود يارى كنندگان قبول آن شرعا لازم بود وحجّت بر من تمام بود وعذرى از براي عدم قبول آن نداشتم ، ودر اين اشاره است باين كه قبل از آن كه تقاعد فرموده بودند باعتبار عدم يارى كنندگان بوده ، وباعتبار آن قيام بآن شرعا لازم نبوده ، وديگر اين كه حق تعالى لازم كرده بر علما وگرفته از ايشان عهد وپيمان اين كه قرار نگيرند بر سيرى وامتلاى ظالمي ، ونه بر گرسنگى مظلومى ، واين كناية است از ظلم أحدى بر أحدى ، زيرا كه غالب اينست كه ظلم سبب اين مىشود كه ظالم سير شود وامتلا كند ومظلوم گرسنه ماند ، ومراد به « قرار نگرفتن بر آن » اينست كه صبر نكنند بر آن بلكه رفع كنند ظلم أو را وبازخواست آن از ظالم « 1 » بكنند با وجود قدرت بر آن ، پس بعد از وجود يارى كنندگان اين بر من لازم شد وبآن اعتبار قبول خلافت البتّه مىبايست ، وپوشيده نيست كه اين ممكن است كه وجه ديگر باشد از براي قبول چنانكه تقرير شد ، وممكن است كه تتمّهء وجه سابق باشد ودر أصل نصب خليفه در هر زمان از براي رفع ظلم وتعدّى ظالمان باشد وبآن اعتبار بر كسى كه از أهل آن باشد قيام بآن با وجود يارى كنندگان لازم باشد ، و « مىانداختم ريسمان آنرا » يعنى ريسمان خلافت را كه بقرينهء مقام ظاهرست واين كناية است از رها كردن آن وقبول نكردن وسر دادن كه بهر جا كه خواهد برود\r\n\r\n\r\n","description":"","footnote":"\r\n( 1 ) در أصل : « ظلم » .\r\n","page_name":" 257 ","page_number":261},
  {"content":"\r\n\r\nمانند شترى كه ريسمان افسار آن را بر دوش آن اندازند وسر دهند كه هر جا كه خواهد برود ، و « آب مىدادم آخر آن را بجام اوّل آن » يعنى چنانكه در اوّل مباشر آن نشدم وأو را از جام نوميدى از خود آب دادم در آخر نيز چنين مىكردم وآنرا از همان جام جرعه مىدادم ، و « هر آينه مىيافتيد دنياي شما را اين » يعنى اين دنيا را كه مىبينيد ومىدانيد و « كمتر » يعنى خوارتر وپست مرتبه‌تر از [ عفطهء بزى 
  ] و « عفطه » بمعنى ضرطهء بزست ودر نهايهء ابن أثير بر اين حمل شده وبمعنى عطسه نيز آمده وابن أبي الحديد در شرح نهج البلاغة بر اين معنى حمل كرده نهايت گفته كه : وأكثر استعمال اينست در عطسهء گوسفند نه بز ، ودر عطسهء بز شايع‌تر « نفطه » است نه « عفطه » ، وبعد از آن گفته كه : حمل بر ضرطه بز مىتوان كرد وترجيح دارد باعتبار اختصاص آن بنا بر اين معنى ببز ، نهايت حمل بر معنى اوّل أليق است بكلام أمير المؤمنين وجلالت وبزرگى أو ، واگر صحيح باشد كه عفطه بمعنى عطسه مخصوص عطسهء گوسفندست قصورى ندارد كه مجازا در عطسه نيز استعمال شده باشد .\r\n\r\n","description":"","footnote":"","page_name":" 258 ","page_number":262},
  {"content":"\r\n\r\n\r\nحرف لاء\r\nاز آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف « لا » كه از براي نهى ومنع كسى باشد از چيزى .\r\n\r\n","description":"","footnote":"","page_name":" 259 ","page_number":263},
  {"content":"\r\n\r\nاز آن جمله است قول آن حضرت عليه السّلام :\r\n\r\n10150 لا يحمد حامد الّا ربّه .\r\nستايش نكند ستايش كننده مگر پروردگار خود را ، يعنى ديگرى غير پروردگار سزاوار ستايش نيست پس بايد كه كسى ستايش ديگرى غير أو نكند .\r\n\r\n10151 لا يخف خائف الّا ذنبه .\r\nنترسد ترسندهء مگر از گناه خود ، يعنى چيزى ديگر غير گناه خود چيزى نيست كه قابل اين باشد كه كسى از آن ترسد ، پس بايد كه نترسد هيچ ترسندهء مگر از گناه خود .\r\n\r\n10152 لا يلم لائم الّا نفسه .\r\nملامت نكند ملامت كنندهء مگر نفس خود را ، يعنى هر بدى كه پيش كسى آيد از جانب نفس أو باشد پس بايد كه أو در هيچ بدى كه باو رسد ملامت نكند مگر نفس خود را كه منشأ آن شده واين باعتبار اينست كه در حقيقت بد بدى اخرويست يا بدى دنيوي كه آدمي مستحقّ آن شده باشد ، وظاهرست كه منشأ اين بديها بغير از نفس خود نمىتواند شد ، وامّا بديى كه كسى بكسى بعنوان ظلم وستم بكند پس آن در حقيقت نسبت با اين بدى نيست بلكه نيكيست ، زيرا كه حق تعالى بعوض آن چندان اجر وثواب باو بدهد كه أو كمال رضا وخشنودى بآن بهم رساند ، وممكن است كه مراد اين باشد كه هر كس چندان ملامت نفس خود\r\n\r\n","description":"","footnote":"","page_name":" 260 ","page_number":264},
  {"content":"\r\n\r\nبايد كه بكند كه اگر به آنها پردازد فرصت ملامت ديگرى نماند ، پس بايد كه ملامت نكند مگر نفس خود را .\r\n\r\n10153 لا تأس على ما فات .\r\nاندوهگين مشو بر آنچه فوت شده باشد .\r\n\r\n10154 لا تفرح بما هو آت .\r\nشاد مشو به آن چه آن آينده باشد ، در اين دو فقرهء مباركه اشاره شده بحقيقت زهد در دنيا وبي رغبتي در آن كه در شرع أقدس ترغيب وتحريص شده بر آن ، زيرا كه حقيقت وكمال آن چنانكه در بعضي أحاديث وارد شده اينست كه آدمي اندوهگين نگردد به آن چه فوت شود أو را از دنيا ، وشاد نگردد به آن چه بيايد أو را از آن .\r\n\r\n10155 لا تقولنّ ما يسوءك جوابه .\r\nمگو زينهار آنچه را اندوهگين سازد ترا جواب آن ، مثل اين كه دشنام دهى يا درشتى كنى با كسى كه جواب أو هم مثل آن باشد واندوهگين گردى از آن .\r\n\r\n10156 لا تفعلنّ ما يعرّك معابه .\r\nمكن زينهار آنچه را آلوده سازد ترا عيب آن بمكروه وناخوش داشته شدهء آن .\r\n\r\n10157 لا تطمع فيما لا تستحق .\r\nطمع مكن در آنچه مستحقّ نباشى آنرا ، مثل طمع كردن در دنيا مرتبهء را كه زياد از مرتبه وپايهء أو باشد ، وهمچنين در آخرت مراتب عاليه را بي ورع وتقوائى كه شايستهء آن گرداند .\r\n\r\n10158 لا تستطل على من لا تسترقّ .\r\nسر بلندى مكن بر كسى كه بنده نگردانى ، يعنى بر كسى كه بندهء تو نباشد .\r\n\r\n","description":"","footnote":"","page_name":" 261 ","page_number":265},
  {"content":"\r\n\r\n\r\n10159 لا تعن قويّا على ضعيف .\r\nيارى مكن صاحب قوّتى را بر ضعيفى ، يعنى بر ظلم وستم بر ضعيفى .\r\n\r\n10160 لا تؤثر دنيّا على شريف .\r\nاختيار مكن پست مرتبهء را بر بلند مرتبهء ، يعنى باين كه مسلّط گردانى آنرا بر اين ، يا ترجيح دهى ، از براي صحبت وآميزش ومانند آنها .\r\n\r\n10161 لا تخف الّا ذنبك .\r\nمترس مگر گناه خود را .\r\n\r\n10162 لا ترج الّا ربّك .\r\nاميدوار مباش مگر پروردگار خود را .\r\n\r\n10163 لا تثقنّ بعهد من لا دين له .\r\nاعتماد مكن زنهار بعهد وپيمان كسى كه نباشد ديني از براي أو .\r\n\r\n10164 لا تمنحنّ ودّك من لا وفاء له .\r\nعطا مكن زينهار دوستى خود را كسى را كه نباشد وفائى از براي أو .\r\n\r\n10165 لا تصحبنّ من لا عقل له .\r\nمصاحبت مكن زينهار كسى را كه نباشد عقلي از براي أو .\r\n\r\n10166 لا تودعنّ سرّك من لا أمانة له .\r\nمسپار زينهار سرّ خود را بكسى كه نباشد أمانتي از براي أو .\r\n\r\n10167 لا ترغبنّ في مودّة من لم تكشفه .\r\n\r\n","description":"","footnote":"","page_name":" 262 ","page_number":266},
  {"content":"\r\n\r\nرغبت مكن زينهار در دوستى كسى كه كشف نكرده باشى أو را ، يعنى نگشوده باشى باطن أو را ، وخوبى آن بر تو ظاهر نشده باشد .\r\n\r\n10168 لا تزهدنّ في شيء حتّى تعرفه .\r\nبي رغبت مباش زينهار در چيزى تا اين كه بشناسى آن را ، يعنى حكم ببدى چيزى مكن وخود را يا مردم را از آن منع مكن تا اين كه بشناسى بدى آن را بحسب شرع وحرمت يا كراهت آنرا ، وهر گاه يكى از آنها در آن معلوم نباشد آنرا بايد مباح دانست ومنع از آن وجهي ندارد ، واين موافق است با آنچه مشهورست ميانهء علما از اين كه أصل در أشياء أباحت است وبعضي آيات كريمه وأحاديث شريفه نيز دلالت بر آن دارد چنانكه فقير در حواشي شرح مختصر عضدي تفصيل آن داده .\r\n\r\n10169 لا تقدمنّ على أمر حتّى تخبره .\r\nقدم مگذار زينهار بر كارى تا اين كه بدانى آن را ، يعنى پيش از اين كه بدانى خوبى آنرا واين كه ضرر وزيانى در آن نباشد .\r\n\r\n10170 لا تستحسن من نفسك ما من غيرك تستنكره .\r\nنيكو مشمار از نفس خود آنچه را از غير خود ناخوش مىشمارى آنرا ، يعنى هر چه را از ديگران بد مىشمارى آنرا از خود نيز بد شمار ومرتكب آن مشو ، نه مانند بعضي واعظان كه مردم را منع كنند از چيزها وخود مرتكب آنها شوند .\r\n\r\n10171 لا تضيّعنّ مالك في غير معروف .\r\nضايع مكن زينهار مال خود را در غير معروفي ، يعنى در غير مصرف نيكوئى .\r\n\r\n10172 لا تضعنّ معروفك عند غير معروف .\r\nمگذار زينهار احسان خود را نزد غير شناسائى ، يعنى احسان مكن مگر\r\n\r\n","description":"","footnote":"","page_name":" 263 ","page_number":267},
  {"content":"\r\n\r\nبكسى كه بشناسد احسان را وشكر آن كند ، ودر بعضي « نسخه‌ها » بجاى « عروف » « معروف » است يعنى نزد غير كس خوبى .\r\n\r\n10173 لا تحدّث بما تخاف تكذيبه .\r\nسخن مگو بچيزى كه بترسى تكذيب آن را ، يعنى بچيزى كه مردم تكذيب آن كنند وقبول نكنند مثل أمرى كه غرابتى داشته باشد ومردم كم قبول كنند ، زيرا كه هر چند آن راست باشد چون باعث تهمت دروغگوئى مىشود اجتناب از آن بايد .\r\n\r\n10174 لا تصدق من يقابل صدقك بتكذيبه .\r\nراست مگو كسى را كه در برابر مىاندازد راستى نرا بتكذيب خود ، اين نيز مضمون فقرهء سابقست واين كه راست را هم نزد كسى كه تكذيب آن كند نبايد گفت ، وغرض تأكيد اين معنيست اگر هر دو را همراه فرموده باشند .\r\n\r\n10175 لا تسأل من تخاف منعه .\r\nسؤال مكن از كسى كه بترسى منع أو را ، يعنى احتمال اين دهى كه ردّ كند ترا وحاجت ترا بر نياورد .\r\n\r\n10176 لا تغالب من لا تقدر على دفعه .\r\nدر صدد غلبه در ميا با كسى كه قادر نباشى بر دفع آن ، يعنى چنين كسى اگر آزارى بتو رساند صبر وتحمّل كن ودر صدد دفع آن وغلبه بر أو در ميا ، كه بغير سبكى وخفّت ثمرهء ندارد .\r\n\r\n10177 لا تعد بما تعجز عن الوفاء به .\r\nوعده مكن به آن چه عاجز باشى از وفاء بآن .\r\n\r\n10178 لا تضمن ما لا تقدر على الوفاء به .\r\n\r\n","description":"","footnote":"","page_name":" 264 ","page_number":268},
  {"content":"\r\n\r\nضامن مشو آنچه را قادر نباشى بر وفاء بآن ، يعنى متعهّد مشو چيزى را كه نتوانى وفاء بآن كرد خواه ضامن مالي باشد وخواه غير آن .\r\n\r\n10179 لا تخبر بما لم تحط به علما .\r\nخبر مده بچيزى كه فرو نگرفته باشى آن را بحسب علم يعنى همهء أطراف آن را ندانى .\r\n\r\n10180 لا ترج ما تعنّف برجائك .\r\nاميد مدار چيزى را كه سرزنش كرده شوى باميد داشتن تو آن را ، مثل چيزى كه در شأن أو نباشد داشتن آن يا رسيدن بآن .\r\n\r\n10181 لا تأمن من البلاء في أمنك ورخائك .\r\nأيمن مباش از بلا در امنيّت خود وفراخى خود ، يعنى در حال امنيّت وفراخى عيش مغرور مشو به آنها وأيمن مباش از بلا ، گاه باشد كه بزودى آنها مبدّل شود بخوف وتنگى ، پس در هر حال استعاذه بحق تعالى بايد واستعانت بأسبابى كه مقرّر فرموده از دعا وتصدّق وأمثال آنها .\r\n\r\n10182 لا تقدم على ما تخشى العجز عنه .\r\nقدم مگذار بر آنچه بترسى از عاجز شدن از آن .\r\n\r\n10183 لا تعزم على ما لم تستبن الرّشد فيه .\r\nعزم مكن بر آنچه ندانى رشد را در آن ، مراد به « رشد » صواب بودنست .\r\n\r\n10184 لا تعامل من لا تقدر على الانتصاف منه .\r\nمعامله مكن با كسى كه قادر نباشى بر استيفاى حقّ خود از أو .\r\n\r\n","description":"","footnote":"","page_name":" 265 ","page_number":269},
  {"content":"\r\n\r\n\r\n10185 لا تعدّنّ شرّاً ما أدركت به خيرا .\r\nمشمار زينهار شرّ چيزى را كه دريافته باشى بآن خيرى را ، مانند مصيبتى يا بلائي كه باعث أجر وثواب باشد .\r\n\r\n10186 لا تعدّنّ خيرا ما أدركت به شرّا .\r\nمشمار زينهار خير چيزى را كه دريافته باشى بآن شرّى را ، مثل مالي را كه بظلم وستم گرفته باشى .\r\n\r\n10187 لا تتكلّم بكلّ ما تعلم ، فكفى بذلك جهلا .\r\nسخن مكن بهر چه مىدانى پس كافيست اين بحسب جهل وناداني ، يعنى كافيست از براي جهل وناداني كسى اين كه سخن گويد بهر چه ميداند ، زيرا كه بسيارست كه گفتن بعضي چيزها متضمّن مفاسد عظيم باشد ، وبعضي أمور نيز ميباشد كه غرابتى دارد كه هر گاه كسى نقل كند مردم تكذيب أو كنند وسبب خفّت وذلّت أو گردد چنانكه قبل از اين مذكور شد .\r\n\r\n10188 لا تمسك عن إظهار الحقّ إذا وجدت له أهلا .\r\nباز مايست از ظاهر كردن حقّ هر گاه بيابى از براي آن أهلي .\r\n\r\n10189 لا تنظر إلى من قال وانظر إلى ما قال .\r\nنگاه مكن به آن كه گفته ونگاه كن به آن چه گفته ، يعنى در قبول وردّ سخن يا تحسين آن وسهل شمردن آن نگاه بأصل آن سخن بايد كرد اگر حق باشد قبول بايد كرد والّا ردّ بايد كرد ، وهمچنين اگر علوّ رتبه داشته باشد تحسين بايد كرد والّا سهل بايد شمرد ، نه اين كه نگاه بگويندهء آن كنى ، اگر مرد بزرگى گفته باشد آنرا قبول كنى هر چند حق نباشد يا اين كه تحسين كنى هر چند رتبهء نداشته باشد ،\r\n\r\n","description":"","footnote":"","page_name":" 266 ","page_number":270},
  {"content":"\r\n\r\nواگر ديگرى گفته باشد بر عكس آن كنى ، زيرا كه بسيارست كه سخن حقّى بر زبان كسى كه بر باطل باشد جارى مىشود ، وهمچنين سخن بلند مرتبهء بر زبان كسى كه چندان رتبهء نداشته باشد روان مىگردد ، وهمچنين عكس آن .\r\n\r\n10190 لا ترخّص لنفسك في شيء من سىّء الأقوال والافعال .\r\nرخصت مده از براي نفس خود در چيزى از بد گفتارها وكارها ، يعنى نفس خود را أصلا رخصت سخن بدى يا كار بدى نمىبايد داد وهيچ چيزى از آنها را سهل نبايد گرفت ، زيرا كه هيچ بدى سهل نيست وسهل گرفتن هر بدى نزد خدا عظيمست ، وديگر اين كه همين كه في الجملة رخصتى يافت غالب اينست كه بهيچ مرتبهء نمىايستد واز هر مرتبهء بمرتبهء كه اندكى از آن بالاتر باشد تجاوز ميكند ، وهمچنين تا بهر مرتبهء برسد .\r\n\r\n10191 لا تفسد ما يعنيك صلاحه .\r\nفاسد مكن آنچه را مهمّ باشد ترا صلاح آن ، يعنى ضرور ودر كار باشد از براي تو صلاح آن ، مثل مال كه از براي دنيا وآخرت آدمي در كارست ، پس فاسد نبايد كرد باين كه در مصرفى صرف كند كه بكار نيايد .\r\n\r\n10192 لا تغلق بابا يعجزك افتتاحه .\r\nمبند درى را كه عاجز سازد ترا گشودن آن ، غرض اينست كه كارى را كه كسى كند بايد كه چنين باشد كه اگر پشيمان شود از آن چارهء باشد از براي آن ، وكارى نكند كه اگر بعد از آن خلاف آن را خواهد بدر شدى نباشد أو را از آن ، مثل اين كه درى را ببندد بر روى خود كه اگر بعد از آن خواهد بگشايد نتواند گشود ، مثل اين كه قفل كند قفل محكمى وكليد آن با أو نباشد .\r\n\r\n10193 لا تبد عن واضحة وقد فعلت الأمور الفاضحة .\r\n\r\n","description":"","footnote":"","page_name":" 267 ","page_number":271},
  {"content":"\r\n\r\nظاهر مكن واضحه را وحال آنكه بتحقيق كردهء أمور فاضحه ، مراد به « واضحه » دندانهاست كه در وقت خنده نمايان مىشود ، و « أمور فاضحه » يعنى كارهاى رسوا [ كننده 
  ] كه گناهان باشد ومراد اينست كه كسى كه بتحقيق گناهان كرده باشد سزاوار نيست كه بي باك باشد وخندهء دندان نما كند بلكه بايد كه همواره از براي آنها حزين وغمگين باشد ، نهايت مرتبه اين كه گاهى تبسّمى بكند كه دندانها نموده نشود .\r\n\r\n10194 لا تطمع في كلّ ما تسمع ، فكفى بذلك غرّة .\r\nطمع مكن در هر چه مىشنوى پس كافيست اين بحسب غفلت ، يعنى در غفلت آدمي همين كافيست كه چنين باشد كه هر چه بشنود طمع كند در آن وسعى كند از براي تحصيل آن ، ونداند كه بسيار باشد كه آن دروغ باشد يا اين كه تحصيل آن نتوان كرد وبر تقديرى كه توان كرد بقبح اين طمع زياد وپيروى هوا وهوس باين مرتبه نرسد ، مرد آگاه آنستكه در دنيا در هر باب بدادهء خدا راضى باشد وتمام سعى أو از براي آخرت ورستگارى در آن باشد .\r\n\r\n10195 لا ترغب في كلّ ما يفنى ويذهب ، فكفى بذلك مضرّة .\r\nرغبت مكن در هر چه فانى مىشود ومىرود پس كافيست اين بحسب مضرّت يعنى كافيست از براي مضرّت آدمي رغبت كردن أو در أمور دنيوي كه فانى مىشود ومىرود وسعى كردن از براي آن وباز ايستادن بسبب آن از سعى از براي آخرت كه پاينده وباقيست .\r\n\r\n10196 لا تقطع صديقا وان كفر .\r\nمبر از دوستى وقطع صلهء أو مكن واگر چه أو كفران كند .\r\n\r\n10197 لا تأمن عدوّا وان شكر .\r\n\r\n","description":"","footnote":"","page_name":" 268 ","page_number":272},
  {"content":"\r\n\r\nأيمن مباش از دشمنى واگر چه شكر كند ، زيرا كه ممكن است كه آن شكر أو از براي مكر وفريب باشد تا اين كه أو را از دشمنى خود أيمن گرداند ودست از حفظ وحراست خود بر دارد تا هر چه خواهد از دشمنى تواند كرد ، يا اين كه مردم أو را دوست أو گمان كنند وبعد از آن آنچه گويد در بارهء أو قبول كنند .\r\n\r\n10198 لا تشاور عدوّك واستره خبرك .\r\nمشورت مكن با دشمن خود وبپوشان از أو خبر خود را ، يعنى خبر مده أو را بچيزى از أحوال خود ، ودر بعضي نسخه‌ها « خيرك » بياء دو نقطهء زيرست وبنا بر اين ترجمه اينست كه : بپوشان از أو مال خود را .\r\n\r\n10199 لا يكن أهلك وذوودّك أشقى النَّاس بك .\r\nنبوده باشند أهل تو وصاحب دوستى تو بدبخت‌ترين مردم بتو ، يعنى چنين مكن كه أهل ودوستان خود را احسان ورعايت كمتر از ديگران كنى وايشان محروم‌تر از ديگران باشند از جانب تو ، چنانكه طريقهء بعضي از مردم دنياست كه أهل ودوستان خود را وامىگذارند وبرعايت ديگران مىپردازند ، ودر بعضي نسخه‌ها « ذووك » بجاى « ذو ودّك » است وبنا بر اين ترجمه اينست كه : نبوده باشد أهل تو ومصاحبان تو بدبخت‌ترين .\r\n\r\n10200 لا تستكثرنّ العطاء وان كثر ، فانّ حسن الثّناء أكثر منه .\r\nبسيار مشمار عطا را وهر چند بسيار باشد پس بدرستى كه نيكوئى ستايش بيشتر از آنست ، يعنى هر چند عطاى تو بسيار باشد تو آنرا بسيار مشمار زيرا كه عوضى كه تو مىگيرى بسبب آن كه آن نيكوئى ستايش است از آن عطا كرده شده يا هر كه بر آن مطّلع شده بيشترست از آن .\r\n\r\n10201 لا تستعظمنّ النّوال وان عظم ، فانّ قدر السّؤال أعظم منه .\r\n\r\n","description":"","footnote":"","page_name":" 269 ","page_number":273},
  {"content":"\r\n\r\nبزرگ مشمار عطا را وهر چند بزرگ باشد پس بدرستى كه قدر سؤال بزرگتر از آنست ، يعنى قدر سؤال وآبروئى كه أو نزد تو ريخته بزرگترست از آنچه باو عطا كنى هر چند آن بزرگ باشد .\r\n\r\n10202 لا تخاطر بشئ رجاء أكثر منه .\r\nدر هلاكت مينداز چيزى را از براي اميد زيادة بر آن چنانكه شيوهء بسيارى از مردم دنياست كه أموال خود را برشوه وأمثال آن تلف ميكنند باميد اين كه منصبى بگيرند كه زيادة بر آن تحصيل كنند وبسيارست كه نمىشود وخانه خراب مىمانند .\r\n\r\n10203 لا تمارينّ اللّجوج في محفل .\r\nجدل مكن زينهار با لجوج در محفلى يعنى در محلّ جمعيّتى ومراد به « جدل » در اينجا مطلق نزاع وبحث است ومنع از آن باعتبار اينست كه لجوج هر چند حق بر أو ظاهر شود باز لجاجت ميكند وقبول نمىكند وسخن بطول مىكشد وباعث كدورت وملالت حضّار مىشود .\r\n\r\n10204 لا تشاورنّ في أمرك من يجهل .\r\nمشورت مكن زينهار در كار خود كسى را كه نادان باشد .\r\n\r\n10205 لا تتّكل في أمورك على كسلان .\r\nاعتماد مكن در كارهاى خود بر كسلانى ، يعنى كسى كه كاهلي وسستى داشته باشد در كارها وگران باشد بر أو آنها .\r\n\r\n10206 لا ترجونّ فضل منَّان ، ولا تأتمن الأحمق والخوّان .\r\nاميد مدار زينهار احسان بسيار منّت گذارنده را ، وامين مگردان أحمق وبسيار خيانت كننده را ، مراد به « اميد نداشتن احسان بسيار منّت گذارنده » اينست كه طلب احسان از أو نكند بلكه قبول آن نيز از أو نكند .\r\n\r\n","description":"","footnote":"","page_name":" 270 ","page_number":274},
  {"content":"\r\n\r\n\r\n10207 لا تزدرينّ أحدا حتّى تستنطقه .\r\nحقير مشمار زينهار أحدى را تا اين كه بسخن در آورى أو را ، مراد اينست كه حقير كيست كه جاهل ونادان باشد پس تا كسى را بسخن در نياورى أو را حقير مشمار گاه باشد كه معرفتي داشته باشد ، وقتي حقير مىتوان شمرد كه بسخن در آيد واز سخن گفتن أو جهل وناداني أو ظاهر شود .\r\n\r\n10208 لا تستعظمنّ أحدا حتّى تستكشف معرفته .\r\nبزرگ مشمار أحدى را تا اين كه طلب كنى ظاهر ساختن معرفتش را ، مراد بر قياس فقرهء سابق اينست كه بزرگ كسيست كه علم ومعرفتي داشته باشد پس هيچ كس را تا دانش ومعرفت أو ظاهر نشود بزرگ نتوان شمرد .\r\n\r\n10209 لا تثق بمن يذيع سرّك .\r\nاعتماد مكن بكسى كه فاش كند سرّ ترا يعنى بر دوستى أو ، يا در هيچ باب .\r\n\r\n10210 لا تصطنع من يكفر برّك .\r\nاحسان مكن كسى را كه كفران كند احسان ترا ، چون چند فقره قبل از اين مذكور شد كه قطع احسان مكن از دوست هر چند كفران كند بايد كه تخصيص داد اين را بغير دوست ، تا اين كه منافى آن نباشد .\r\n\r\n10211 لا تطلع زوجك وعبدك على سرّك فيسترقّاك .\r\nآگاه مساز زن خود را وبندهء خود را بر سرّ خود پس بنده گردانند ترا ، يعنى اگر ايشان را آگاه سازى بر سرّ خود بايد كه مطيع وفرمانبردار ايشان باشى مانند بندگان از ترس اين كه مبادا سرّ ترا فاش كنند .\r\n\r\n10212 لا تسرف في شهوتك وغضبك فيزريانك .\r\n\r\n","description":"","footnote":"","page_name":" 271 ","page_number":275},
  {"content":"\r\n\r\nاز حدّ در مگذر در شهوت خود وخشم خود پس عيبناك گردانند ترا يعنى اگر از حدّ درگذرى در آنها وفرمانبردارى آنها كنى زيادة از ميانه روى عيبناك گردانند آنها ترا باين كه مرتكب محرّمات سازند .\r\n\r\n10213 لا ترغب في الدّنيا فتخسر آخرتك .\r\nرغبت مكن در دنيا پس ناقص گردانى آخرت خود را يعنى اگر رغبت كنى در دنيا ناقص گردانى آخرت خود را ، زيرا كه كم است كه رغبت در دنيا باعث ارتكاب حرامى نشود وبر تقديرى كه نشود يقين مرتبهء اين كس را در آخرت پست‌تر كند از آنكه رغبت در آن نداشته وهمين كافيست در زيان ونقصان .\r\n\r\n10214 لا تغن بالرّذائل فتسقط قيمتك .\r\nبىنياز مشو بر ذايل پس پست شود بهاى تو . « رذايل » اخلاق وصفات پست مرتبه را گويند مقابل « فضايل » كه اخلاق وصفات بلند مرتبه است ، ومراد به « بىنياز شدن برذائل » اينست كه به آنها راضى شود وسلب آنها از خود وطلب فضايل نكند ، « پس پست شود بهاى تو » يعنى اگر چنان كنى پست شود قيمت وبهاى تو ، وممكن است كه ترجمه اين باشد كه : فرود ميا در رذايل وأقامت مكن در آنها كه اگر چنين كنى پست شود قيمت تو ، وحاصل هر دو يكيست .\r\n\r\n10215 لا تعاتب الجاهل فيمقتك « 1 » ، وعاتب العاقل يحببك .\r\nعتاب مكن نادان را پس دشمن گردد ترا ، وعتاب كن عاقل را تا دوست گردد با تو ، « عتاب » بمعنى ملامتست ومراد اينست كه نادان را ملامت مكن بر كارى كه كرده باشد كه اين باعث دشمنى أو مىگردد ، بخلاف عاقل كه در أو سبب دوستى مىشود ، واين در وقتيست كه ملامت أو شرعا واجب نباشد مثل اين كه بر مخالفت بعضي از رسوم وعادات حسنهء عرفيّه باشد ، يا بر آنچه في الجملة ضرر\r\n\r\n\r\n","description":"","footnote":"\r\n( 1 ) شارح ( ره ) « فيمقتك » را بجزم مضارع يعنى بسكون تاء ضبط كرده است .\r\n","page_name":" 272 ","page_number":276},
  {"content":"\r\n\r\nدنيوي أو در آن باشد وامّا اگر بر چيزى باشد كه شرعا ملامت بر آن واجب باشد از راه أمر بمعروف ونهى از منكر پس ملامت أو بايد كرد هر چند سبب دشمنى أو گردد مگر اين كه اثرى در أو نكند ، يا اين كه دشمنى أو ضرر بحال اين كس داشته باشد ، وممكنست كه مراد بعتاب گله گزارى باشد ومراد آن باشد كه اگر خلاف آدابى از نادان ببينى أصلا گله گزارى مكن كه باعث دشمنى أو مىگردد بخلاف عاقل كه گله گزارى با أو سبب دوستى أو مىشود .\r\n\r\n10216 لا تستصغرنّ عدوّا وان ضعف .\r\nكوچك مشمار زينهار دشمن را واگر چه ضعيف باشد .\r\n\r\n10217 لا تردّنّ السّائل وان أسرف .\r\nبر مگردان زينهار سائلى را واگر چه اسراف كرده باشد يعنى واگر چه بسبب اسراف محتاج بسؤال شده باشد ، يا اين كه اگر چه بالفعل اسراف كرده باشد واز حدّ خود در گذشته باشد مثل اين كه جامهء كه زيادة باشد بر اندازهء أو پوشيده باشد يا سواره باشد .\r\n\r\n10218 لا يسترقّنّك الطّمع وكن عزوفا .\r\nبنده نگرداند ترا زينهار طمع ، وباش بىرغبت ، « بنده گردانيدن طمع أو را » كناية است از اين كه أو را مطيع وفرمانبردار خود گرداند مانند بنده .\r\n\r\n10219 لا تمنعنّ المعروف وان لم تجد عروفا .\r\nمنع مكن زينهار احسان را واگر چه نيابى شناسائى را ، يعنى كسى را كه قدر آن را بشناسد وشكر آن بكند ، وبنا بر اين آنچه قبل از اين مكرّر مذكور شد از منع احسان كردن بكسى كه نشناسد آن را وشكر آن نكند بايد كه حمل شود بر وقتي كه شناسائى يافت شود .\r\n\r\n","description":"","footnote":"","page_name":" 273 ","page_number":277},
  {"content":"\r\n\r\n\r\n10220 لا تمازح الشّريف فيحقد عليك .\r\nمزاح مكن با بلند مرتبه پس كينه‌ور گردد بر تو ، يعنى غالب اينست كه كسى كه بلند مرتبه باشد خوش نمىآيد أو را مزاح كسى با أو وباعث اين مىشود كه كينهء أو را در دل گيرد .\r\n\r\n10221 لا تلاح الدّنىّ فيجترئ عليك .\r\nمنازعه مكن با پست مرتبه پس دلير شود بر تو ، يعنى اگر منازعه كنى با أو دلير مىشود بر تو ورعايت أدب تو نكند .\r\n\r\n10222 لا يغلبنّ غضبك حلمك .\r\nغلبه نكند زينهار خشم تو بردبارى ترا ، يعنى بايد كه خشم خود را ببردبارى فرونشانى ونگذارى كه خشم بر آن غلبه كند وترا در صدد تلافى وانتقام اين كار در آورد .\r\n\r\n10223 لا يبعدنّ هواك علمك .\r\nدور نگرداند زينهار هواي تو علم ترا ، « دور كردن هوا علم را » كناية از اينست كه هوا وخواهش أو را فرمانبردار خود گردانند ونگذارند كه عمل بعلم خود كند پس گويا دور گردانيده‌اند علم أو را از أو .\r\n\r\n10224 لا تطمع العظماء في حيفك .\r\nبطمع مينداز عظما را در جور وظلم خود ، يعنى چنين مكن كه عظما بطمع افتند كه تو از براي رعايت ايشان جور وظلمي بر كسى بكنى .\r\n\r\n10225 لا تؤيس الضّعفاء من عدلك .\r\nنوميد مساز ضعفا را از عدل خود ، يعنى چنان مكن كه اگر طرف حقّ ضعيف باشد تو رعايت جانب قوى كنى وحكم بعدل نكنى از براي أو چنانكه در بسيارى\r\n\r\n","description":"","footnote":"","page_name":" 274 ","page_number":278},
  {"content":"\r\n\r\nاز حكّام ميباشد بلكه عدل تو بايد كه نسبت بقوى وضعيف يكسان باشد .\r\n\r\n10226 لا تصرّ على ما يعقب الاثم .\r\nايستادگى مكن بر چيزى كه از پى در آيد گناه را ، يعنى بر جزاى آن وانتقام از صاحب آن ، وغرض تحريص بر عفو وبخشايش است .\r\n\r\n10227 لا تفعل ما يشين العرض والاسم .\r\nمكن آنچه را زشت مىگرداند عرض را ونام را .\r\n\r\n10228 لا تضع من رفعته التّقوى .\r\nپست مگردان كسى را كه بلند كرده باشد أو را پرهيزگارى .\r\n\r\n10229 لا ترفع من رفعته الدّنيا .\r\nبلند مگردان كسى را كه بلند كرده باشد أو را دنيا ، يعنى بلندى مرتبهء أو همين از راه دنيا باشد واز راه دين وپرهيزگارى بلنديى نداشته باشد ، ومراد اينست كه أو را بلند مدان ، يا اين كه تعظيم وتكريم أو مكن مگر از راه تقيّه يا نحو آن ، يا اين كه اگر زمان اختيار بدست تو آيد تو چنين كسى را بلند مكن .\r\n\r\n10230 لا تقل ما يثقل وزرك .\r\nمگو آنچه را سنگين كند گناه ترا ، يعنى گناهى باشد كه باعث زيادتى وسنگينى گناهان تو شود .\r\n\r\n10231 لا تفعل ما يضع قدرك .\r\nمكن آنچه را پست گرداند قدر ترا .\r\n\r\n10232 لا تكونوا لنعم اللَّه عليكم أضدادا .\r\nمباشيد از براي نعمتهاى خدا بر شما دشمنان ، يعنى دشمن يكديگر مشويد\r\n\r\n","description":"","footnote":"","page_name":" 275 ","page_number":279},
  {"content":"\r\n\r\nبسبب نعمتهاى خدا بر شما يعنى بسبب رشك وحسد هر يك از شما بر نعمت ديگرى .\r\n\r\n10233 لا تكونوا لفضل اللَّه عليكم حسّادا .\r\nمباشيد از براي احسان خدا بر شما رشك برندگان ، اين هم همان مضمون فقرهء سابقيست ومراد نهى از رشك بردن هر يك است بر احسانى كه حق تعالى بآن ديگرى كرده باشد .\r\n\r\n10234 لا تخافوا ظلم ربّكم ولكن خافوا ظلم أنفسكم .\r\nمترسيد از ظلم پروردگار خود وليكن بترسيد از ظلم نفسهاى خود ، يعنى مترسيد از ظلم حق تعالى چه أو سر موئى ظلم نمىكند وليكن ترسيد از ظلم نفسهاى شما كه بر يكديگر مىكنيد يا هر يك بر خود مىكنيد .\r\n\r\n10235 لا يغلب الحرص صبركم .\r\nغلبه نكند حرص صبر شما را ، يعنى چنين كنيد كه حرص شما غلبه نكند بر صبر شما ومانع نشود از صبر شما بر تنگى معاش ودرويشى .\r\n\r\n10236 لا تنسوا عند النّعمة شكركم ،\r\nفراموش مكنيد نزد نعمت شكر خود را ، يعنى اين را كه شكر آن بكنيد .\r\n\r\n10237 لا تكرهوا سخط من يرضيه الباطل .\r\nناخوش مداريد ناخشنودى كسى را كه خشنود مىسازد أو را باطل ، يعنى كسى كه خشنودى أو از شما بكردن باطلى شود شما أو را از خود خشنود مسازيد بكردن آن باطل ، وناخوش مداريد ناخشنودى أو را وباكى نداشته باشيد از آن .\r\n\r\n10238 لا توادّوا الكافر ، ولا تصاحبوا الجاهل .\r\nدوستى مكنيد با كافر ، ومصاحبت مكنيد با نادان ، مراد به « كافر » ظاهر آنست ، يا كفران كننده نعمت واحسان .\r\n\r\n","description":"","footnote":"","page_name":" 276 ","page_number":280},
  {"content":"\r\n\r\n\r\n10239 لا تهتكوا أستاركم عند من يعلم أسراركم .\r\nمدريد پرده‌هاى خود را نزد كسى كه ميداند اسرار شما را ، يعنى حق تعالى ، ومراد منع از كردن مطلق گناهست ، زيرا كه هر گاه حق تعالى اسرار هر كس را داند پس هر گناهى كه كسى بكند خواهد دانست وپردهء أو نزد حق تعالى خواهد دريد پس ندريدن پردهء خود نزد أو باين مىشود كه أصلا گناهى نكند .\r\n\r\n10240 لا تفضحوا أنفسكم لتشفوا غيظكم ، وان جهل عليكم جاهل فليسعه حلمكم .\r\nرسوا مكنيد نفسهاى خود را از براي اين كه شفا دهيد خشم خود را ، واگر اظهار ناداني كند بر شما ناداني پس بايد كه وسعت داشته باشد آن را بردبارى شما ، مراد به « رسوا كردن نفسهاى خود از براي اين كه شفا دهند خشم خود را » اينست كه هر گاه خشمناك شوند بر كسى انتقام كشند از أو براي فرونشاندن خشم خود زيادة از قدرى كه مستحقّ آن باشد چه اين سبب رسوائى مىشود در دنيا وآخرت ، وممكن است كه مراد أصل انتقام باشد باعتبار اين كه دليل كمي حلم ونقص مرتبهء ايشان مىشود واين هم في الجملة رسوائيست ، ومراد به « اظهار ناداني كردن ناداني بر ايشان » اينست كه درشتى يا مثل آن بىآدابيى كنند كه نشان جهل وناداني صاحب آنست وكار نادانانست هر چند أو بالفرض نادان نباشد .\r\n\r\n10241 لا يستحيين أحد إذا سئل عمّا لا يعلم أن يقول : لا أعلم .\r\nشرم نكند زينهار احدى از شما هر گاه پرسيده شود از آنچه نمىداند از اين كه بگويد : نمىدانم .\r\n\r\n10242 لا يستنكفنّ من لم يكن يعلم أن يتعلّم .\r\n\r\n","description":"","footnote":"","page_name":" 277 ","page_number":281},
  {"content":"\r\n\r\nننگ نداشته باشد زينهار كسى كه نبوده باشد چنين كه بداند از اين كه تعليم بگيرد وبياموزد ، يعنى از تعليم گرفتن از ديگرى ننگ نبايد داشت ، عيب وعارى نيست ، عيب وعار جهل ونادانيست .\r\n\r\n10243 لا ترخّصوا لأنفسكم أن تذهب بكم في مذاهب الظّلمة .\r\nرخصت مدهيد مر نفسهاى خود را اين كه ببرند شما را در راههاى ظالمان ، يعنى اين كه بدارند شمار را بر ظلم وستم بر طريقهء ظالمان وستمكاران .\r\n\r\n10244 لا تداهنوا فيقتحم بكم الادهان على المعصية .\r\nمساهله مكنيد پس بر رو بيندازد شما را مساهله كردن بر معصيت ، يعنى اگر مساهله كنيد با نفس ، آن مساهله بر رو بيندازد شما را بر معصيت ، وبكشاند عاقبت بعصيان صريح .\r\n\r\n10245 لا تقولوا فيما لا تعرفون ، فانّ أكثر الحقّ فيما تنكرون .\r\nسخن مگوئيد در آنچه نمىدانيد پس بدرستى كه أكثر حقّ در آن چيزيست كه نمىشناسيد ، مراد منع از سخن گفتن در چيزيست كه ندانند بردّ وانكار آن ، زيرا كه أكثر حقّ در آن چيزهاست كه نمىدانند ، وآنچه هر كس ميداند اندكيست نسبت به آن چه نمىداند ، پس بمجرّد اين كه نداند چيزى را انكار آن نمىتوان كرد .\r\n\r\n10246 لا تعادوا ما تجهلون ، فانّ أكثر العلم فيما لا تعرفون .\r\nدشمنى مكنيد با آنچه نمىدانيد پس بدرستى كه أكثر علم در آن چيزيست كه نمىدانيد ، اين هم مضمون فقرهء سابقست ومنع مردم است از مذمّت كردن وبد شمردن علومى كه نمىدانند ، چنانكه شايع شده در اين عصر ما بلكه در هر عصري بوده .\r\n\r\n10247 لا تصدّعوا على سلطانكم فتذمّوا « 1 » غبّ أمركم .\r\n\r\n\r\n","description":"","footnote":"\r\n( 1 ) در أقرب الموارد گفته : « أذمّه وجده مذموما » .\r\n","page_name":" 278 ","page_number":282},
  {"content":"\r\n\r\nپراكنده مشويد بر سلطان خود پس نكوهيده يابيد عاقبت كار خود را ، يعنى اگر پراكنده شويد بر أو واتّفاق نكنيد بر أطاعت وفرمانبردارى أو نكوهيده ومذموم خواهيد يافت عاقبت كار خود را ، باعتبار اين كه هر گاه اتّفاق نكنيد بر أطاعت أو ضعيف گردد ودفع دشمنان نتواند كرد ودشمنان از أطراف قصد شما كنند وگرفتار ايشان گرديد ، ويا باعتبار اين كه ميانهء ايشان خود هر گاه تفرقه شود فتنه‌ها ومجادله‌ها واقع شود كه ضرر وزيان آنها بهمهء ايشان برسد ، ويا باعتبار اين كه آنان كه أطاعت نكنند كم است كه با أو توانند بر آمد وعاقبت بر ايشان دست نيابد وانتقام نكشد .\r\n\r\n10248 لا تستعجلوا بما لم يعجّله اللَّه لكم .\r\nشتاب مكنيد به آن چه شتاب نفرموده خدا براي شما ، ممكن است مراد منع از سعى از براي دولتهاى دنيوي باشد واين كه شتاب نبايد كرد در آنها بلكه بايد صبر كرد تا وقتي كه اگر خدا خواهد بدهد ، يا اين كه منع باشد از ظلم وستم ومانند آن كه باعث زوال دولت يا كمي عمر گردد پس آن شتابيست از ايشان خود به آن چه شتاب نكرده خدا از براي ايشان ، يا اين كه منع باشد از عصيان زياد كه سبب اين مىشود كه قهر وغضبى را كه حق تعالى شتاب نكرده بآن برايشان بفرستد بر ايشان ، يا منع باشد از شتاب كردن در انداختن خود در هلاكتها كه از جانب حق تعالى نباشد وخود خود را در آنها بيندازند مثل خصومتها ومحاربتها كه ضرور نباشد نهايت بنا بر احتمالات آخر ظاهرتر « عليكم » است بجاى « لكم » هر چند هر يك بمعنى يكديگر مىآيند واللَّه تعالى يعلم .\r\n\r\n10249 لا تطيعوا الأدعياء الّذين شربتم بصفوكم كدرهم ، وخلطتم بصحّتكم مرضهم ، وأدخلتم في حقّكم باطلهم .\r\n\r\n","description":"","footnote":"","page_name":" 279 ","page_number":283},
  {"content":"\r\n\r\nفرمانبردارى مكنيد ادعيائى را كه آشاميده‌ايد بصاف خود كدر وناصاف ايشان را ، وآميخته‌ايد بصحّت وتندرستى خود بيمارى ايشان را ، وداخل كرده‌ايد در حقّ خود باطل ايشان را ، « أدعياء » بمعنى پسر خوانده‌هاست يا آنها كه متّهم باشند در نسب خود ، وظاهر اينست كه مراد در اينجا چنانكه بعضي از شارحان نهج البلاغة گفته جمعىاند كه اسلام را بخود بسته‌اند ونفاق را پنهان كرده‌اند پس خود را منسوب باسلام ساخته‌اند ودر واقع منسوب بآن نيستند مانند پسر خواندهء كسى كه أو را پسر أو مىخوانند ودر واقع پسر أو نيست ، وممكن است نيز كه غرض اشاره بخلل نسب ايشان نيز باشد . و « آشاميده‌ايد بصاف خود » يعنى ببدل صاف خود وعوض آن ، يا با صاف خود ، ومراد به « صاف ايشان » دين وايمان ايشانست كه بدل كرده‌اند آن را بگل ولاي أطاعت وپيروى آن أدعياء ، وطين وحماى « 1 » محبّت ودوستى ايشان ، يا آميخته كرده‌اند آن را بآن . ومراد به « تندرستى ايشان » نيز صحّت دين ايشانست كه آميخته كرده‌اند آن را ببيمارى أطاعت آن أدعياء ودوستى ايشان ، ومراد به « حقّ » و « باطل » نيز همانهاست ، وممكن است كه مراد بيان كمال محبّت ودوستى ايشان باشد با آن أدعياء بمرتبهء كه اگر آن أدعياء را كدورتى روى دهد شما نيز مكدّر شويد وبياشاميد كدورت ايشان را بجاى عيش صاف خود ، يا آميخته كنيد آن را بآن كدورت ، واگر ايشان را بيماريى عارض شود آميخته كنيد صحّت خود را بيمارى ايشان ، باعتبار اين كه چندان غمناك واندوهگين گرديد كه گويا شما نيز با وجود صحّت ، آن بيمارى را داريد ، ومراد به « حقّ » و « باطل » همان باشد كه مذكور شد ، يا اين كه آنچه حقّ شما باشد از حقوق مسلمانان وايشان را\r\n\r\n\r\n","description":"","footnote":"\r\n( 1 ) در أقرب الموارد گفته : « الحمأ الطين الأسود ، ومنه في القرآن : ولقد خلقنا الانسان من صلصال ومن حمأ مسنون » وصاحب نصاب الصبيان گفته است :\r\n « قناة است كاريز وعذب آب خوش * چو ينبوع چشمه حمأ است لاي » \r\n","page_name":" 280 ","page_number":284},
  {"content":"\r\n\r\nدر آنها حقّى نباشد داخل كنيد ايشان را در آن وايشان را شريك وسهيم خود گردانيد ، پس باطل ايشان را در حقّ خود داخل كنيد ، واللَّه تعالى يعلم .\r\n\r\n10250 لا تحدّث النَّاس بكلّ ما تسمع ، فكفى بذلك خرقا « 1 » .\r\nخبر مده مردم را بهر چه بشنوى ، پس كافيست اين بحسب حماقت وكم عقلي ، زيرا كه از آنچه بشنوى بسيار چيزها باشد كه كذب ودروغ باشد پس هر گاه تو نقل كنى آنها را تو كاذب ودروغگو برآئى ، وبعضي ميباشد از آنها كه راست باشد امّا غرابتى داشته باشد كه از آن راه مردم آنرا تكذيب كنند پس هر گاه تو نقل كنى ترا تكذيب كنند .\r\n\r\n10251 لا تردّ على النَّاس كلّما حدّثوك ، فكفى بذلك حمقا .\r\nردّ مكن بر مردم هر چه را بشنوى پس كافيست اين بحسب حماقت ، زيرا كه بسيار چيزها باشد كه بحسب عقل تو درست نباشد باعتبار اين كه عقل تو نرسد به آنها ودر واقع درست باشد پس آنها را انكار نتوان كرد پس چيزى را كه بشنوى وبعقل تو درست نيايد بايد كه نه قبول كرد ونه انكار ، مگر اين كه مخالف بديهه يا برهاني باشد .\r\n\r\n10252 لا تذكر الموتى بسوء ، فكفى بذلك اثما .\r\nياد مكن مردگان را ببدى ، پس كافيست اين بحسب گناه .\r\n\r\n10253 لا ترغب فيما يفنى ، وخذ من الفناء للبقاء .\r\nرغبت كن در آنچه فانى مىشود وفراگير از فنا از براي بقاء ، يعنى از دنيا از براي آخرت .\r\n\r\n10254 لا تعمل شيئا من الخير رياء ، ولا تتركه حياء .\r\n\r\n\r\n","description":"","footnote":"\r\n( 1 ) در بعضي نسخ بجاى « خرقا » : « حمقا » نقل شده است .\r\n","page_name":" 281 ","page_number":285},
  {"content":"\r\n\r\nمكن چيزى از خير را از براي ريا ، وترك مكن آن را بسبب شرم وحيا ، غرض اينست كه كارهاى خير را از براي خدا وخشنودى أو بايد كرد نه از براي ريا يعنى اين كه مردم آن را ببينند وأو را بكردن آن صالح وخوب دانند ، زيرا كه چنين عملي هر چند كار خير باشد ثواب ندارد بلكه گناهست وبمنزلهء شرك بحق تعالى است چنانكه در أحاديث ديگر وارد شده ، و « كار خيرى را ترك مكن بسبب شرم از آن » مانند بعضي سنّتيها مثل تحت الحنك كه متروك شده باشد ميانهء مردم وكسى كه آن را بكند مردم آن را بر ريا حمل كنند ومذمّت كنند بلكه همين كه أو در واقع از براي خدا ميكند ثواب خواهد داشت ومذمّت مردم ضررى باو ندارد واز آن شرم نبايد كرد بلى اگر در واقع نيّت خود را در آن خالص از براي رضاى خدا نتواند كرد وآميخته بريائى باشد ترك كند آنرا چنانكه اوّلا مذكور شد .\r\n\r\n10255 لا تحلم عن نفسك إذا هي أغوتك .\r\nبردبارى مكن از نفس خود هر گاه آن گمراه سازد ترا يعنى بر معصيتي دارد بلكه كمال منع وزجر كن أو را از آن .\r\n\r\n10256 لا تعص نفسك إذا هي أرشدتك .\r\nنافرمانى مكن نفس خود را هر گاه آن ارشاد كند ترا ، يعنى هر گاه خواهد كه براه راست درست رساند .\r\n\r\n10257 لا تثق بالصّديق قبل الخبرة .\r\nاعتماد مكن بر دوست پيش از آزمايش ، يعنى كسى را دوست خود مگير پيش از آزمايش ، يا هر چند دوست تو باشد اعتماد مكن بر أو در أمور خود پيش از آزمايش .\r\n\r\n10258 لا توقع بالعدوّ قبل القدرة .\r\nجنگ مكن با دشمن پيش از توانايى وقدرت .\r\n\r\n","description":"","footnote":"","page_name":" 282 ","page_number":286},
  {"content":"\r\n\r\n\r\n10259 لا ترم سهما يعجزك ردّه .\r\nمينداز تيرى را كه عاجز سازد ترا ردّ آن ، يعنى مكن كارى را كه اگر زيانى داشته باشد نتوانى ردّ كرد زيان آن را از خود ، مانند تير كه وقتي كه انداختى ديگر نتوانى آنرا برگردانيد ، يا اين كه مينداز تيرى را كه اگر آن را ردّ كنند بر تو ودر برابر آن تيرى اندازند بتو عاجز سازد ترا ونتوانى مقاومت كرد با آن .\r\n\r\n10260 لا تعتمد على مودّة من لا يوفى بعهده .\r\nاعتماد مكن بر دوستى كسى كه وفا نمىكند بعهد وپيمان خود .\r\n\r\n10261 لا تحلّنّ عقدا يعجزك ايثاقه .\r\nوا مكن زينهار گرهى را كه عاجز سازد ترا محكم بستن آن ، يعنى وا مكن گرهى را كه اگر پشيمان شوى از واكردن آن نتوانى ديگر محكم بست آنرا .\r\n\r\n10262 لا توحشنّ امرء يسوءك فراقه .\r\nرم مده زينهار مردى را كه ناخوش آيد ترا جدائى أو ، يعنى هر گاه مصاحبت كسى را خواهى وناخوش دارى جدائى أو را پس سلوك نيكو كن با أو بنرمى ومهربانى ، تا رم نكند از تو وجدا نگردد .\r\n\r\n10263 لا تستحى من اعطاء القليل ، فانّ الحرمان أقلّ منه .\r\nشرم مكن از عطا كردن كم پس بدرستى كه محرومى كمترست از آن ، يعنى هر گاه زياد عطا نتوانى كرد كم عطا كن وشرم مكن از آن ومحروم مگردان أو را بسبب آن ، زيرا كه محروم گردانيدن كمترست از آن كم دادن وبدترست از آن ، پس چرا شرم كنى از آن وشرم نكنى از اين .\r\n\r\n10264 لا تستكثرنّ الكثير من نوالك ، فانّك أكثر منه .\r\n\r\n","description":"","footnote":"","page_name":" 283 ","page_number":287},
  {"content":"\r\n\r\nبسيار مشمار بسيار را از عطاى خود پس بدرستى كه تو بيشترى از آن ، يعنى مرتبهء آدمي شريف وبلندست وهر چند بسيار عطا كند آن در جنب شرافت وبلندى مرتبهء أو سهل باشد ومرتبهء أو بيشتر باشد از آن .\r\n\r\n10265 لا تسرّ إلى الجاهل شيئا لا يطيق كتمانه .\r\nنهان مگو بسوى نادان چيزى را كه طاقت نداشته باشد پنهان كردن آن را يعنى سرّ خود را بنادان مگو ، زيرا كه أو طاقت پنهان داشتن سرّ ندارد وزود فاش ميكند .\r\n\r\n10266 لا تردّ السّائل وصن مروّتك عن حرمانه .\r\nبر مگردان سائل را ونگاهدار مروّت خود را از محرومى أو يعنى محرومى سائل منافى مروّت وآدميّت تست پس نگاه دار مروّت خود را از آن وفاسد مكن بسبب آن .\r\n\r\n10267 لا تسىء اللّفظ ، وان ضاق عليك الجواب .\r\nبد سخن مگو وهر چند تنگ باشد بر تو جواب ، ممكن است مراد اين باشد كه هر گاه سؤالي از تو كنند بد سخن مگو يعنى تندى ودرشتى مكن در جواب هر چند تنگ باشد بر تو جواب وخوب جواب نتوانى گفت كه أو قبول كند با وجود آن نيز تندى ودرشتى مكن ، از براي اين كه بسبب آن آنچه را گوئى قبول كند يا ترك سخن كند چنانكه شايعست ميانهء مردم بلكه هر گاه عاجز شوى اعتراف كن بعجز كه اين عيب نيست بخلاف مجادله كردن وتندى ودرشتى نمودن .\r\n\r\n10268 لا تصرم أخاك على ارتياب ، ولا تهجره بعد استعتاب .\r\nمبر از برادر خود بنا بر شكّى ، ودورى مكن از أو بعد از طلب خشنوديى ،\r\n\r\n","description":"","footnote":"","page_name":" 284 ","page_number":288},
  {"content":"\r\n\r\nيعنى بسبب شكّى كه حاصل شود ترا در بارهء برادر خود در كردن بديى نسبت بتو مبر از أو وقطع برادرى مكن از أو ، مگر اين كه جزم حاصل شود ترا بآن ، وهر گاه بدى كرده باشد وعذر خواهى كند وطلب خشنودى كند خشنود شو از أو ودورى مكن از أو .\r\n\r\n10269 لا تعتذر إلى من يحبّ أن لا يجد لك عذرا .\r\nعذر مگو بسوى كسى كه دوست مىدارد كه نيابد از براي تو عذرى ، يعنى هر گاه ببينى كه كسى مىخواهد كه تو صاحب تقصير باشى نسبت باو وعذرى نداشته باشى در آن عذر مگو هر چند عذرى داشته باشى واعتراف كن بتقصير خود كه آن بهترست از براي عفو وبخشايش أو از اينك عذر بگوئى .\r\n\r\n10270 لا تقولنّ ما يوافق هواك وان قلته لهوا أو خلته لغوا ، فربّ لهو يوحش منك حرّا ، ولغو يجلب عليك شرّا .\r\nمگو زينهار آنچه را موافق باشد با خواهش تو وهر چند بگوئى آنرا از روى بازى يا گمان كنى آنرا لغوى ، پس بسا بازيى كه رم دهد از تو آزادهء را ، وبسا لغوى كه بكشد بر تو شرّى را ، يعنى مگو سخنى را كه راست نباشد وبر وفق خواهش تو باشد وهر چند آنرا بعنوان بازى بگوئى ، « يا گمان كنى آنرا لغوى » واين هم تأكيد سابقست يعنى گمان كنى كه باطلى مىگويم بعنوان بازى وقصدي ندارم زيرا كه بسيار بازيى باشد كه رم دهد از تو آزاده مردى را وبرنجاند از تو وبسيار لغوى باشد كه بكشاند بر تو شرّى را يعنى برساند بتو .\r\n\r\n10271 لا تتمسّكن بمدبر ، ولا تفارقنّ مقبلا .\r\nدست مزن زينهار بصاحب ادبارى ، وجدا مشو زينهار از صاحب اقبالى ، مراد اينست كه اگر خواهى كه متوسّل بكسى شوى بكسى دست مزن كه دنيا رو\r\n\r\n","description":"","footnote":"","page_name":" 285 ","page_number":289},
  {"content":"\r\n\r\nاز أو گردانيده باشد كه كم است كه ديگر رو باو آورد ، ومتوسّل شو بكسى كه دنيا رو باو آورده باشد كه أو در ترقّيست وممكن است كه از أو نفعي بتو برسد ، يا اين كه از چنين كسى جدائى مكن بدشمنى كردن با أو وآزرده كردن أو از خود زيرا كه دنيا رو باو دارد ومصلحت نيست در جدائى از أو .\r\n\r\n10272 لا تظنّنّ بكلمة بدرت من أحد سوء وأنت تجد لها في الخير محتملا .\r\nگمان مكن زينهار بكلمهء كه سرزند از كسى بديى را وحال اين كه تو بيابى از براي آن در خير احتمالي ، غرض اينست كه كلام كسى را بر محمل بد نبايد حمل كرد هر گاه احتمال خيرى در آن برود وهر چند آن احتمال بعيد باشد .\r\n\r\n10273 لا تجعلنّ للشّيطان في عملك نصيبا ، ولا على نفسك سبيلا .\r\nمگردان زينهار از براي شيطان در عمل خود نصيبي ، ونه از براي أو بر نفس خود راهى ، مراد از « نصيب قرار ندادن از براي شيطان در عمل خود » اينست كه خالص گرداند آن را از براي خدا وآميخته بريا وأمثال آن نسازد كه بسبب آن شيطان در آن شريك شود ، يا اين كه در آن وسواس بكند از وسواسهاى شيطانى مثل وسواس در نيّت ، ومراد از « راه قرار ندادن از براي أو » اينست كه أو را بهيچ وجه بر خود مسلّط نسازد وأطاعت أو در هيچ باب نكند .\r\n\r\n10274 لا تتكلّمنّ إذا لم تجد للكلام موقعا .\r\nسخن مگو زينهار هر گاه نيابى از براي سخن جايگاهى ، مثل موعظهء كسى كه معلوم باشد كه اثر در أو نمىكند ، يا تحقيق مسئلهء از براي كسى كه نفهمد .\r\n\r\n10275 لا تبذلنّ ودّك إذا لم تجد موضعا .\r\n\r\n","description":"","footnote":"","page_name":" 286 ","page_number":290},
  {"content":"\r\n\r\nعطا مكن دوستى خود را هر گاه نيابى موضعي ، يعنى از براي كسى كه اهليّت دوستى نداشته باشد وجاى آن نباشد .\r\n\r\n10276 لا تعدّن صديقا من لا يواسى بماله .\r\nمشمار زينهار دوست كسى را كه مواسات نمىكند بمال خود ، « مواسات كسى با كسى بمال خود » چنانكه مكرّر مذكور شد اينست كه أو را هم مثل خود شريك وسهيم داند در آن ومضايقه از أو نكند .\r\n\r\n10277 لا تعدّنّ غنيّا من لم يرزق من ماله .\r\nمشمار زينهار توانگر كسى را كه روزى كرده نشده از مال خود ، يعنى مالدارى را كه صرف نكند آن را ونگاهدارد ، ومنع از « توانگر نشمردن أو » باعتبار اينست كه وضع وسلوك أو همان وضع وسلوك درويشانست ، وثمرهء توانگرى ونشانهء ثروت وتموّل أصلا در أو نيست پس در حقيقت معنى درويشى با اوست نه توانگرى .\r\n\r\n10278 لا تستصغرنّ عندك الرّأى الخطير إذا أتاك به الرّجل الحقير .\r\nكوچك مشمار زينهار رأى شريفى را هر گاه بياورد آن را براي تو مرد حقيرى ، يعنى هر گاه رأى شريفى باشد كه عقل آن را پسندد بمجرّد اين كه آن را مرد حقيرى گفته باشد كه مرتبهء آن كوچك باشد آن رأى را كوچك مشمار چنانكه عادت مردم است كه نگاه ميكنند بگوينده نه بگفتهء ، وقبل أزين منع أزين طريقه شد .\r\n\r\n10279 لا تردّنّ على النّصيح ولا تستغّشنّ المشير .\r\nردّ مكن زينهار بر نصيحت كننده وطلب مكن زينهار غشّ كردن اشاره كننده را ، يعنى هر گاه كسى از روى خلوص وصافي با تو سخنى بگويد سخن أو را ردّ مكن ، وهر گاه با كسى مشورت بيني كه آنچه مصلحت ترا در آن داند اشاره كند بآن توقّع\r\n\r\n","description":"","footnote":"","page_name":" 287 ","page_number":291},
  {"content":"\r\n\r\nمدار از أو اين كه غشّ كند با تو وآنچه موافق خواهش تو باشد بگويد بلكه طلب كن از أو اين كه اشاره كند ترا آنچه در واقع صلاح ترا در آن داند .\r\n\r\n10280 لا تزدرين العالم وان كان حقيرا .\r\nحقير مشمار زينهار عالم را وهر چند بوده باشد حقير يعنى كوچك وپست مرتبه بحسب دنيا ، ومنع از « حقير شمردن أو » باعتبار اينست كه مرتبهء أو بسبب علم أو نزد حق تعالى بزرگست پس أو را كوچك نتوان شمرد .\r\n\r\n10281 لا تعظّمنّ الأحمق وان كان كبيرا .\r\nتعظيم مكن زينهار أحمق را وهر چند بوده باشد بزرگ يعنى بحسب مرتبهء دنيوي ، زيرا كه كم عقل را نزد حق تعالى بزرگى نباشد بلكه مرتبهء هر كس نزد حق تعالى بقدر واندازهء عقل اوست چنانكه در أحاديث ديگر وارد شده .\r\n\r\n10282 لا تبسطنّ يدك على من لا يقدر على دفعها عنه .\r\nمگشا زينهار دست خود را بر كسى كه قادر نباشد بر دفع آن از خود يعنى بر بيچارهء كه آن را از خود دفع نتواند كرد ، واين يا باعتبار اينست كه ظلم بر چنين كسى قبح آن زيادة است وكمال خسّت ودنائت مىخواهد بخلاف كسى كه أو را هم قوّت وتوانائى باشد كه دست برد چنين مردم با يكديگر در نظر مردم چندان قبحى ندارد ، ويا باعتبار اين كه چنان بيچارهء را حق تعالى مدد ميكند ودفع دست ظالم از أو ميكند پس كسى كه ظلم كند از چنين ظلمي بايد كه زيادة انديشه كند .\r\n\r\n10283 لا تسرعنّ إلى أرفع موضع في المجلس ، فانّ الموضع الّذى ترفع اليه خير من الموضع الّذى تحطّ عنه .\r\n\r\n","description":"","footnote":"","page_name":" 288 ","page_number":292},
  {"content":"\r\n\r\nشتاب مكن بسوى بلندترين موضعي در مجلس ، پس بدرستى كه موضعي كه بلند گردانيده شوى بسوى آن بهترست از موضعي كه فرود آورده شوى از آن ، يعنى هر گاه بمجلسي بروى شتاب مكن كه ببالاتر مجلس بروى بلكه صبر كن تا بهر قدر كه ترا بالا برند آنجا بنشين زيرا كه موضعي كه بلند كرده شوى بسوى آن هر چند پر بالا نباشد بهترست از آن بالائى كه خود بروى ، وبسا باشد كه پائين كنند ترا از آن .\r\n\r\n10284 لا تظلمنّ من لا يجد ناصرا الّا اللَّه .\r\nستم مكن بر كسى كه نيابد يارى كنندهء مگر خدا ، غرض اينست كه ستم اگر چه مطلق آن بد است واز آن حذر بايد كرد از راه عقوبت اخروى ، از اين ستم زيادة حذر بايد باعتبار اين كه حق تعالى نمىشود كه يارى چنين كسى نكند ودفع ظالم أو نكند يا انتقام از أو بزودى نكشد .\r\n\r\n10285 لا تجعلنّ لنفسك توكلّا الّا على اللَّه ، ولا يكن لك رجاء الّا اللَّه .\r\nمگردان زينهار از براي نفس خود توكّلى مگر بر خدا ، ونبوده باشد از براي تو اميدى مگر خدا .\r\n\r\n10286 لا يشغلنّك عن العمل للآخرة شغل ، فانّ المدّة قصيرة .\r\nمشغول نسازد ترا از عمل از براي آخرت شغلى پس بدرستى كه مدّت كوتاه است ، مراد منع از پرداختن بشغليست كه مانع شود از عمل از براي آخرت زيرا كه مدّت كوتاه است وزيادة از قدرى كه بآن تحصيل آخرت توان كردنيست ، پس بهر قدرى كه كسى مشغول شغلى ديگر شود كه مانع از آن باشد آخرت از أو فوت شود وتدارك آن نتواند كرد .\r\n\r\n10287 لا تنافس في مواهب الدّنيا ، فانّ مواهبها حقيرة .\r\n\r\n","description":"","footnote":"","page_name":" 289 ","page_number":293},
  {"content":"\r\n\r\nمنافسه مكن در بخششهاى دنيا پس بدرستى كه بخششهاى آن كوچك است ، « منافسه » چنانكه مكرّر مذكور شد اينست كه كسى رغبت كند در چيزى از براي معارضه در كرم با ديگرى ، ومراد اينست كه مواهب دنيا را دليل افزونى مرتبهء خود مگردان زيرا كه آنها كوچك وحقيرست نزد حق تعالى ، ونشان افزونى مرتبهء كسى نمىشود .\r\n\r\n10288 لا تسرعنّ إلى الغضب فيتسلّط عليك بالعادة .\r\nشتاب مكن زينهار بسوى خشم پس مسلّط كند بر تو عادت را يعنى همين كه شتاب كردى بسوى خشم وانتقام كشيدن از آن ، مسلّط ميكند بر تو اين عادت ذميمه را وعادت ميكنى بآن .\r\n\r\n10289 لا تطمعنّ نفسك فيما فوق الكفاف فيغلبك بالزيادة .\r\nبطمع مينداز نفس خود را در آنچه بالاتر باشد از كفاف پس غلبه فرمايد بر تو زيادتى را ، مراد به « كفاف » چنانكه مكرّر مذكور شد قدريست از روزى كه در ميانهء روى كافى باشد ، ومراد اينست كه نفس خود را بطمع مينداز أصلا در بالاتر از آن ، زيرا همين كه يك قدرى از بالاتر از آن طلب كنى غلبه مىفرمايد بر تو طلب زيادتى را ، پس بهر مرتبهء كه برسى طلب زيادة بر آن كنى وهميشه در تعب وزحمت باشى .\r\n\r\n10290 لا تفرحنّ بسقطة غيرك ، فانّك لا تدرى ما يحدث بك الزّمان .\r\nشاد مشو زينهار بافتادن غير خود ، پس بدرستى كه تو نمىدانى آنچه را حادث مىسازد بتو روزگار يعنى چون نمىدانى كه ترا نخواهد انداخت واحتمال آن در بارهء تو نيز هست پس شادى بچيزى كه در بارهء تو هم احتمال رود ناخوشست .\r\n\r\n10291 لا تمتنعنّ من فعل المعروف والاحسان فتسلب الامكان .\r\n\r\n","description":"","footnote":"","page_name":" 290 ","page_number":294},
  {"content":"\r\n\r\nامتناع مكن زينهار از كردن نيكوئى واحسان پس سلب كرده شوى توانائى را يعنى هر گاه قدرت بر نيكوئى واحسان داشته باشى وامتناع كنى از آن يعنى منع پذير گردى از آن ونكنى آنرا اين باعث اين مىشود كه حق تعالى توسعهء نعمت خود را از تو سلب كند وديگر قدرت وتوانائى احسان نداشته باشى .\r\n\r\n10292 لا تبطرنّ بالظّفر ، فانّك لا تأمن ظفر الزّمان بك .\r\nپر نشاط مكن زينهار بفيروزى يافتن ، پس بدرستى كه تو أيمن نيستى از فيروزى يافتن روزگار بتو ، يعنى هر گاه فيروزى يأبى بر دشمنى پر نشاط مكن بآن ، روزگار دشمن هر كس است وأيمن نيستى از فيروزى يافتن آن نيز بر تو ، بلكه غالب اينست كه فيروزى مىيابد بر دشمنان خود پس چنانكه تو بر دشمن فيروزى يا فتى بسا باشد كه آن نيز بعد از اين بر تو فيروزى يابد وترا در بلائي بيندازد پس شادمانى ونشاط زياد بر چيزى كه در بارهء خود نيز احتمال رود پسنديده نيست .\r\n\r\n10293 لا تغترنّ بالأمن فانّك مأخوذ من مأمنك .\r\nمغرور مشو زينهار بأمنيّت ، پس بدرستى كه تو گرفته شدهء از محلّ امنيّت خود ، يعنى بأمنيّت زمان مغرور نبايد شد وفريب آن نتوان خورد بسيار مىشود كه آدمي از مأمن خود گرفته مىشود پس آدمي هميشه بايد كه از بلاها وفتنه‌ها پناه بخدا برد بدعا وتصدّق وأمثال آنها ، ودر تدبير حفظ ونگهدارى خود نيز بقدر مقدور بدوستى كردن با مردم وحسن سلوك با ايشان ونظائر آنها باشد ودر امنيّت غافل از آنها نشود ، وممكن است كه مراد اين باشد كه بأمنيّتى كه در دنيا داشته باشى مغرور مشو وبسبب آن غافل از مخاوف أخروي مگرد ، زيرا كه تو ناگاه گرفته خواهى شد از مأمن خود وروانه كرده خواهى شد بسوى آن بوادي وعقبات خوفناك ، پس هميشه بايد در فكر آنها وتدارك رستگارى خود در آنها بود .\r\n\r\n","description":"","footnote":"","page_name":" 291 ","page_number":295},
  {"content":"\r\n\r\n\r\n10294 لا تبتهجنّ بخطاء غيرك ، فانّك لن تملك الإصابة أبدا .\r\nشادمان مشو زينهار بخطاى غير خود پس بدرستى كه تو مالك نباشى درستكارى را هميشه ، يعنى هيچ كس نيست بغير معصومان عليهم السلام كه هر چه كند هميشه درست باشد وخطا نكند پس چنانكه أو خطا كرده ، نمىشود كه از تو نيز خطائى سر نزند ، پس مسرّت وشادمانى بر چنين امرى با وجود بودن خود نيز در عرضهء أمثال آن قبيح است .\r\n\r\n10295 لا تتّبعنّ عيوب النَّاس ، فانّ لك من عيوبك ان عقلت ما يشغلك أن تعيب أحدا .\r\nاز پى مرو « 1 » وتفحّص مكن زينهار عيبهاى مردم را ، پس بدرستى كه ترا از عيبهاى تو اگر دريابى آن قدر هست كه مشغول سازد ترا از عيب كردن كسى .\r\n\r\n10296 لا تقاولنّ الّا منصفا ، ولا ترشدنّ الّا مسترشدا .\r\nسخن مگو مگر صاحب انصافى را ، وارشاد مكن مگر طلب كنندهء رشد را ، « ارشاد » بمعنى نمودن راه راست درست است ، و « رشد » بمعنى آن راه است ومراد اينست كه تا كسى جويا وخواهان رشد نباشد ارشاد أو مكن كه قبول نمىكند وثمرهء ندارد .\r\n\r\n10297 لا تعدنّ عدة لا تثق من نفسك بانجازها .\r\nوعده مكن زينهار وعدهء كه اعتماد نداشته باشى از نفس خود بوفا كردن بآن .\r\n\r\n10298 لا تغترّنّ بمجاملة العدوّ ، فانّه كالماء وان أطيل اسخانه بالنَّار لا يمتنع من اطفائها .\r\n\r\n\r\n","description":"","footnote":"\r\n( 1 ) كذا بخطّه ( ره ) صريحا متنا وترجمة ، وبهتر آنست كه « لا تتبعنّ » خوانده شود ( بصيغهء نهى از باب تفعّل ) يعنى تتبع وتفحّص مكن ، وهر دو معنى با هم نزديكند .\r\n","page_name":" 292 ","page_number":296},
  {"content":"\r\n\r\nمغرور مشو بنيكوئى كردن دشمن پس بدرستى كه آن مانند آبست وهر چند دراز كشد گرم كردن آن بآتش منع پذير نشود از فرونشاندن آن ، يعنى مغرور مشو بنيكوئى كه كرده باشى بدشمن وخاطر جمع مكن از آن بآن ، زيرا كه گاه هست كه دشمن هر چند كرم ونيكوئى كنند باو ، دست از دشمنى بر نمىدارد مانند آب كه هر چند زمان درازى گرم كرده شود بآتش ، ترك دشمنى آن نكند ، واگر دست يابد بر آن خاموش كند آن را .\r\n\r\n10299 لا تعوّد نفسك اليمين ، فانّ الحلّاف لا يسلم من الاثم .\r\nعادت مفرما نفس خود را بسوگند پس بدرستى كه بسيار سوگند خورنده سالم نمىماند از گناه ، زيرا كه كم است كه در سوگند بسيار سوگند دروغى نباشد اگر بر ماضي باشد ، واگر بر مستقبل باشد كمست كه وفا بهمهء آنها بشود .\r\n\r\n10300 لا تعوّد نفسك الغيبة ، فانّ معتادها عظيم الجرم .\r\nعادت مفرما نفس خود را غيبت ، پس بدرستى كه عادت كنندهء آن عظيم گناهست يعنى گناه أو عظيمست .\r\n\r\n10301 لا تأمن صديقك حتّى تختبره ، وكن من عدوّك على أشدّ الحذر .\r\nأيمن مگردان دوست خود را تا آزمايش كنى أو را ، وباش از دشمن خود بر سخت‌ترين حذر وانديشه كردن ، مراد از جزء اوّل اينست كه : هر چند كسى دوست تو باشد تا آزمايش نكنى أو را وامانت أو بر تو ظاهر نشود أو را امين مگردان در أموال ومعاملات خود ، وممكن است ترجمهء آن اين باشد كه :\r\nأيمن مباش از دوست خود تا اين كه آزمايش كنى أو را ومراد اين باشد كه بمجرّد اين كه كسى اظهار دوستى كند أيمن مباش از أو تا اين كه آزمايش كنى ودوستى أو\r\n\r\n","description":"","footnote":"","page_name":" 293 ","page_number":297},
  {"content":"\r\n\r\nبر تو ظاهر شود ، يا اين كه هر چند دوست باشد أيمن مباش از أو ، چه بسيار دوستى باشد كه از براي اندك چيزى برگردد ودشمنى كند تا اين كه آزمايش كنى أو را وثبات قدم أو در دوستى بر تو ظاهر شود ، وپوشيده نيست كه يكى از اين دو معنى آخر أنسب است با جزء دوّم .\r\n\r\n10302 لا تيأس من الزّمان إذا منع ، ولا تثق به إذا أعطى ، وكنّ منه على أعظم الحذر .\r\nنوميد مشو از روزگار هر گاه منع كند ، واعتماد مكن بر آن هر گاه عطا كند ، وباش از آن بر بزرگترين حذر ، مراد اينست كه مدار روزگار در هيچ حال بر يك قرار نيست پس اگر منع كند كسى را وعطا نكند نوميد نبايد شد بسيارست كه بعد از آن بر مىگردد ورو باو مىآورد ، واگر عطا كند اعتماد بر آن نبايد كرد بسيارست كه بعد از آن بر مىگردد ومنع ميكند ، بلكه در اين حال بر سخت‌ترين حذر از آن بايد بود زيرا كه غالب اينست كه بعد از اقبال بكسى هر گاه پشت برگرداند باو ، أو را در كمال نكبت مىاندازد .\r\n\r\n10303 لا يؤنسنّك الّا الحقّ ، ولا يوحشنّك الّا الباطل .\r\nانس ندهد ترا مگر حقّ ، ورم نفرمايد ترا مگر باطل يعنى انس وآرام مگير مگر بحقّ ، ورم مكن مگر از باطل .\r\n\r\n10304 لا تجعل عرضك غرضا لقول كلّ قائل .\r\nمگردان عرض خود را هدف گفتار هر گويندهء ، مراد ترغيب در نگهدارى عرض خودست بهر نحو كه ميسّر شود اگر همه محتاج ببذل أموال باشد تا اين كه هدف تيرهاى بدگوئى هر گويندهء نشود كه آن بدترين خفّتها وخواريهاست .\r\n\r\n","description":"","footnote":"","page_name":" 294 ","page_number":298},
  {"content":"\r\n\r\n\r\n10305 لا تجر لسانك الّا بما يكتب لك أجره ويجمل عنك نشره .\r\nروان مگردان زبان خود را مگر به آن چه نوشته شود از براي تو اجر آن ونيكو باشد از تو پهن شدن آن ، يعنى پهن شدن آن از تو نيكو باشد ودر مقام مدح وخوبى تو آنرا از تو نقل كنند .\r\n\r\n10306 لا تعرّض لعدوّك وهو مقبل ، فانّ اقباله يعينه عليك ، ولا - تعرّض له وهو مدبّر ، فانّ ادباره يكفيك أمره .\r\nمتعرّض مشو مر دشمن خود را وحال آنكه أو مقبل باشد يعنى هنگام اقبال أو باشد ، پس بدرستى كه اقبال أو يارى ميكند أو را بر تو يعنى بر دفع تو ، ومتعرّض مشو مر أو را وحال آنكه أو مدبر باشد يعنى در وقت ادبار أو ، پس بدرستى كه ادبار أو كفايت ميكند از براي تو كار أو را يعنى همان ادبار أو كارگزارى ميكند از براي تو كار أو را ومحتاج بزحمت وتعب تو نيست در اين كه متعرّض أو شوى .\r\n\r\n10307 لا تخل نفسك من فكرة تزيدك حكمة ، وعبرة تفيدك عصمة .\r\nخالى مگذار نفس خود را از فكرى كه زياد كند ترا حكمتى ، واز عبرتي كه عطا كند ترا عصمتي . « فكرت » اسميست بمعنى تفكّر وتأمّل ، و « حكمت » چنانكه مكرّر مذكور شد علم راست درست را گويند ، يا هر گاه با عملي درست نيز باشد ، و « عبرت » بمعنى پى بردن از چيزيست بچيز ديگر واستنباط آن از آن ، و « عصمت » بمعنى نگهداريست يعنى عبرتي كه باعث نگهدارى تو شود از بلائي يا بديى در اخلاق يا اعمال .\r\n\r\n10308 لا تصحب المائق فيزيّن لك فعله ، ويودّ أنّك مثله .\r\n\r\n","description":"","footnote":"","page_name":" 295 ","page_number":299},
  {"content":"\r\n\r\nمصاحبت مكن أحمق را پس زينت دهد از براي تو كار خود را ، ودوست دارد بودن ترا مثل خود أو ، يعنى اگر مصاحبت كنى با أحمق زينت دهد از براي تو كارهاى خود را وخواهد كه ترا نيز مثل خود كند ، ونمىشود كه قدرى اثرى نكند در تو .\r\n\r\n10309 لا تكثر فتضجر ، ولا تفرط « 1 » فتسقط .\r\nبسيار مگو پس غمگين گردانى ، وتقصير مكن پس بيفتى ، يعنى سخن بسيار مگو كه مردم را ملول گردانى بآن ، وپر كم هم مگو كه نادان نمائى وبيفتى از مرتبهء كه داشته باشى .\r\n\r\n10310 لا تبخل فتقتّر « 2 » ، ولا تسرف فتفرط .\r\nبخيلى مكن پس تنگ گيرى كنى ، واسراف مكن پس از حدّ درگذرى .\r\n\r\n10311 لا تستبدّ برأيك ، فمن استبدّ برأيه هلك .\r\nمنفرد نباش برأي خود ، پس هر كه منفرد باشد برأي خود هلاك گردد .\r\n\r\n10312 لا تتّبع الهوى ، فمن تبع هواه ارتبك .\r\nپيروى مكن خواهش را ، پس هر كه از پى رود خواهش خود را در گل فرو رود يعنى در مهلكهء افتاد كه در نتواند آمد از آن مانند كسى كه در گل فرو رود .\r\n\r\n10313 لا تسرع إلى النَّاس بما يكرهون ، فيقولوا فيك ما لا يعلمون .\r\nشتاب مكن بسوى مردم به آن چه ناخوش دارند ، پس بگويند در تو آنچه را\r\n\r\n\r\n","description":"","footnote":"\r\n( 1 ) در أقرب الموارد گفته : « فرط ( كنصر ) في الامر فرطا قصّر فيه وضيّعه حتّى فات » .\r\n( 2 ) شارح ( ره ) « تقتر » را باعراب صريح از باب تفعيل ضبط كرده است ليكن چون تقتير واقتار بيك معنى است و « تفرط » در آخر جزء دوم بطور حتم از باب افعال است پس اگر نظر برعايت مشاكله وازدواج از باب افعال گرفته شود مناسب‌تر است فتفطّن .\r\n","page_name":" 296 ","page_number":300},
  {"content":"\r\n\r\nندانند ، مراد منع از شتاب كردن در رسانيدن خبرهاى بد است بسوى مردم يعنى رسانيدن آنها بايشان پيش از اين كه بايشان رسيده باشد واين كه اين باعث اين مىشود كه تهمت زنند ترا ونسبت دهند به آن چه نمىدانند مثل دشمنى با ايشان وبد ذاتي وأمثال آنها .\r\n\r\n10314 لا تجزعوا من قليل ما أكرهكم ، فيوقعكم ذلك في كثير ممَّا تكرهون .\r\nجزع وبي تأبى مكنيد از اندك آنچه ناخوش داريد ، پس بيندازد اين شما را در بسيارى از آنچه ناخوش داريد يعنى اگر جزع كنيد پس مىاندازد شما را در بسيارى از آنچه ناخوش داريد چنانكه مكرّر مذكور شد كه جزع كردن در معصيت باعث نزول مصيبت ديگر مىشود وپوشيده نماند كه آنچه ترجمه وشرح شد بنا بر اينست كه بجاى « أكرهكم » « كرهتم » باشد نهايت در أكثر نسخه‌ها كه بنظر رسيد « أكرهكم » است ودر بعضي « أكرهتم » است وظاهر اينست كه هر دو سهو ناسخين است وصحيح « كرهتم » است چنانكه ترجمه شد .\r\n\r\n10315 لا تسئلنّ عمَّا لم يكن ففي الّذى قد كان علم كاف .\r\nسؤال مكنيد از آنچه نبوده پس در آنچه بتحقيق بوده علميست كافى ، ممكن است مراد اين باشد كه سؤال مكنيد ما را از آنچه واقع نشد از ما از سعى زياد از براي طلب حقّ خود ، زيرا كه در آن قدرى كه واقع شد وپيش نرفت علميست كافى از براي عذر ما ، زيرا كه كسى كه تأمّل كند در آنها ميداند كه اگر زيادة بر آن هم سعى مىكرديم پيش نمىرفت وسودى نداشت .\r\nوآنچه در نهج البلاغة نقل شده اينست :\r\n« لا تسئل عمَّا لم يكن ففي الّذى قد كان لك شغل » .\r\n\r\n","description":"","footnote":"","page_name":" 297 ","page_number":301},
  {"content":"\r\n\r\nودر بعضي نسخه‌ها « عمّا لا يكون » است يعنى : سؤال مكن از آنچه نبوده يا نمىباشد ( بنا بر اختلاف نسخه‌ها ) پس در آنچه بتحقيق بوده از براي تو شغليست . وشارح بحراني ( ره ) گفته كه « امر فرموده‌اند بتسلّى شدن از آنچه ميباشد از زيادتى روزى ومانند آن از مطالب دنيوية به آن چه بوده وواقع شده از مطالبى كه عطا شده وترغيب فرموده‌اند در آنچه امر كرده‌اند بآن باين كه در آنچه داده شده شغليست از براي تو كه آن ضبط آن وشكر آن وكار فرمودن آن در أطاعت خداست ، پس همان كافيست از براي شغل تو وطلب زيادتى سزاوار نيست ، وپوشيده نيست كه آن عبارت نيز بر معنيى كه در شرح عبارت اينجا مذكور شد محمول مىتواند شد بلكه آن ظاهرترست واين كه حمل عبارت اينجا بر آن معنى بغايت بعيدست ، واللَّه تعالى يعلم .\r\n\r\n10316 لا تستشفينّ بغير القرآن ، فانّه من كلّ داء شاف .\r\nشفا مجوئيد بغير قرآن پس بدرستى كه آن از هر دردى شفا دهنده است ، يعنى در كار نيست شفا جستن بغير قرآن مجيد ، زيرا كه آن كافيست از براي شفا جستن بآن از هر دردى . واين يا باعتبار اينست كه هر سوره يا هر قدرى را كه از آن بخوانند از براي شفاء از هر دردى شفا دهنده باشد از آن بشرط اخلاص وباقي شرائط أجابت دعاء ، يا باعتبار اين كه شفاى هر دردى در جاى خاصّى از اين باشد كه أهل آن عالم باشند بآن ، وبنا بر اين بايد كه مراد اين باشد كه در كار نيست شفا جستن بغير آن بلكه رجوع كنيد بما در هر دردى تا ما خبر دهيم شما را بشفا دهندهء آن از قرآن .\r\n\r\n10317 لا يسترقّنّك الطّمع وقد جعلك اللَّه حرّا .\r\nبنده نگرداند زينهار ترا طمع وحال اين كه بتحقيق گردانيده ترا خدا آزاد يعنى\r\n\r\n","description":"","footnote":"","page_name":" 298 ","page_number":302},
  {"content":"\r\n\r\nمعقول نيست كه كسى كه حق تعالى أو را آزاد گردانيده باشد أو خود را بندهء طمع گرداند يعنى مطيع وفرمانبردار آن باشد مانند بندگان .\r\n\r\n10318 لا تعرّض لمعاصى اللَّه سبحانه واعمل بطاعته يكن لك ذخرا .\r\nفرا پيش ميا نافرمانيهاى خداى سبحانه را وعمل كن بفرمانبردارى أو تا بوده باشد از براي تو ذخيرهء ، يعنى اگر چنين كنى بوده باشد آن از براي تو ذخيرهء وپس اندوزى از براي آخرت .\r\n\r\n10319 لا تند منّ على عفو ، ولا تبهجنّ بعقوبة .\r\nپشيمان مشو زينهار بر بخشايشى ، وشادمان مشو زينهار بر عقوبت كردنى .\r\n\r\n10320 لا تهتمّنّ الّا فيما يكسبك « 1 » أجرا ، ولا تسع الّا في اغتنام مثوبة .\r\nاهتمام مكن زينهار مگر در آنچه كسب فرمايد ترا اجرى ، وروى مكن مگر در غنيمت يافتن ثوابي .\r\n\r\n10321 لا تكثرنّ الدّخول على الملوك ، فانّهم ان صحبتهم ملّوك ، وان نصحتهم غشّوك .\r\nبسيار مكن زينهار داخل شدن بر پادشاهان را ، پس بدرستى كه ايشان اگر صحبت دارى با ايشان ملول گردند از تو ، واگر نصيحتى كنى ايشان راغش كنند با تو وصاف نباشند .\r\n\r\n\r\n","description":"","footnote":"\r\n( 1 ) شارح ( ره ) « يكسب » را بضبط صريح از باب افعال ضبط كرده وما در سابق صحّت « يكسب » را ( كيضرب ) وكلمات لغويان را نيز در اختلاف استعمال آن از باب افعال نقل كرده‌ايم ، فراجع ان شئت .\r\n","page_name":" 299 ","page_number":303},
  {"content":"\r\n\r\n\r\n10322 لا تصحبنّ أبناء الدّنيا ، فانّك ان أقللت استثقلوك ، وان أكثرت حسدوك .\r\nمصاحبت مكن زينهار با پسران دنيا ، پس بدرستى كه تو اگر بي چيز باشى كم مىشمارند ، ترا واگر مالدار باشى رشك برند بر تو .\r\n\r\n10323 لا ترغب في خلطة الملوك ، فانّهم يستكثرون من الكلام ردّ السّلام ، ويستقلّون من العقاب ضرب الرّقاب .\r\nرغبت مكن در اختلاط پادشاهان ، پس بدرستى كه ايشان بسيار مىشمارند از كلام جواب دادن سلام را ، وكم مىشمارند از عقاب ضرب رقاب را يعنى زدن گردنها را .\r\n\r\n10324 لا تسىء الخطاب فيسوءك نكير الجواب .\r\nبد مكن خطاب را پس بد آيد ترا جواب بد ، يعنى اگر خطاب بد كنى جواب بد شنوى وبد آيد ترا آن .\r\n\r\n10325 لا تسرعنّ إلى بادرة وجدت عنها مندوحة .\r\nشتاب مكن بسوى تنديى كه يافته باشى از آن توسعهء يعنى ضرور نباشد آن از براي تو وبي آن توانى چارهء كار خود كرد .\r\n\r\n10326 لا تطلبنّ طاعة غيرك وطاعة نفسك عليك ممتنعة .\r\nطلب مكن زينهار فرمانبردارى غير خود را وحال آنكه فرمانبردارى نفس تو بر تو ممتنع باشد يعنى منع پذير باشد مراد اينست كه كسى كه نفس أو فرمانبردار أو نباشد ديگران كي فرمانبردار أو گردند ، پس اگر كسى خواهد كه مردم فرمانبردار أو\r\n\r\n","description":"","footnote":"","page_name":" 300 ","page_number":304},
  {"content":"\r\n\r\nگردند بايد كه نفس خود را فرمانبردار خود گرداند تا مردم نيز بفرمان خدا فرمانبردار أو گردند .\r\n\r\n10327 لا تعجلنّ إلى تصديق واش وان تشبّه بالنَّاصحين ، فانّ السّاعى ظالم لمن سعى به ، غاشّ لمن سعى اليه .\r\nتعجيل مكن زينهار بسوى تصديق واشى وهر چند خود را شبيه ساخته باشد بنصيحت كنندگان ، پس بدرستى كه ساعى ستم كننده است از براي كسى كه سعايت كرده أو را ، وغشّ كننده است مر كسى را كه سعايت بسوى أو كرده ، « واشى » و « ساعى » سخن چينيست كه بدگويئى كه كسى كسى را كرده باشد باو نقل كند ومراد اينست كه تعجيل نبايد كرد در تصديق أو هر چند خود را شبيه بدوستان صاف ساخته واين سخن چينى را از براي اظهار اين ميكند ، زيرا كه چنين كس نسبت بهر دو طرف بد ميكند ، ستم كننده است نسبت بكسى كه سعايت أو كرده وسخن أو را نقل كرده زيرا كه أو را بعقوبتي گرفتار مىسازد ، وصاف نيست نسبت بكسى كه سعايت بسوى أو ميكند زيرا كه أو را بخشم مىآورد ومتصدّى انتقام مىسازد ، اگر صاف مىبود با أو اظهار نمىكرد باو تا أو آلودهء آن نشود ، زيرا كه انتقام اگر زيادة از گناه أو باشد ظلم وستم باشد واگر به آن قدر يا كمتر باشد اگر چه جايز باشد نقص وناخوش باشد پس كسى كه با كسى صاف باشد چرا أو را بر چنين كارى دارد .\r\n\r\n10328 لا تمنعنّكم رعاية الحقّ لاحد عن إقامة الحقّ عليه .\r\nمنع نكند شما را زينهار رعايت حقّ از براي احدى از بر پا داشتن حقّ بر أو ، يعنى چنين مكنيد زينهار كه از براي رعايت حقّى كه كسى بر شما داشته باشد أقامت نكنيد حقّى را كه بر أو باشد از حقوق حق تعالى يا ديگران ، وباز خواست نكنيد آنرا از أو بسبب آن رعايت .\r\n\r\n","description":"","footnote":"","page_name":" 301 ","page_number":305},
  {"content":"\r\n\r\n\r\n10329 لا تستبطىء إجابة دعائك وقد سددت طريقة بالذّنوب .\r\nدير مشمار أجابت دعاى خود را وحال آنكه بتحقيق بستهء تو راه آنرا بگناهان .\r\nيعنى اگر دعاى تو دير باجابت رسد آنرا دير مشمار ، سبب آن اينست كه گناهان تو راه آن را بسته ، نه اين كه در جود وكرم حق تعالى تأخيرى شده با وجود اهليّت واستحقاق تو .\r\n\r\n10330 لا تحارب من يعتصم بالدّين ، فانّ مغالب الدّين محروب .\r\nجنگ مكن با كسى كه چنگ در مىزند بدين ، پس بدرستى كه كسى كه خواهد غلبه كند بر دين محروبست يعنى ربوده شده از اوست يعنى ربوده شود از أو آنچه دارد از دين وخيرات مانند كسى كه در جنگ ربوده شود از أو أموال أو وبي چيز ماند .\r\n\r\n10331 لا تغالب من يستظهر بالحقّ ، فانّ مغالب الحقّ مغلوب .\r\nغلبه مجو بر كسى كه پشت قوى كند بحقّ ، پس بدرستى كه غلبه جوينده بر حق مغلوبست ، « پشت قوى كند بحق » يعنى حق با أو باشد وتكيهء أو بر آن باشد .\r\n\r\n10332 لا تأمننّ ملولا وان تحلّى بالصّلة ، فانّه ليس في البرق الخاطف مستمتع لمن يخوض الظّلمة .\r\nأيمن مشو زينهار از ملولى وهر چند زيور يافته باشد باحسان ، پس بدرستى كه شأن اينست كه نيست در برق خاطف بهره يافتنى از براي كسى كه داخل مىشود در تاريكى ، مراد اينست كه كسى كه ملول وآزرده باشد از تو أيمن مشو از أو بمجرّد اين كه احسانى بكنى باو وزيور يابد أو بآن ، زيرا كه أو بمنزلهء كسيست كه در تاريكى برود وناگاه برق خاطفى بجهد بر آن پس چنانكه أو بآن برق بهرهء نيابد وبآن بينا نگردد مگر يك لمحه وبعد از آن باز در تاريكى باشد پس كسى كه ملول وآزرده باشد از تو أو نيز بمجرّد يك احسانى كه برسد از تو باو بينا نگردد مگر يك لمحه\r\n\r\n","description":"","footnote":"","page_name":" 302 ","page_number":306},
  {"content":"\r\n\r\nواز تاريكى جهل عداوت ودشمنى بر نمىآيد پس همان در صدد تلافى وانتقام باشد واز أو أيمن نتوان شد ، و « خاطف » بمعنى رباينده است وبرق را « خاطف » گويند باعتبار اين كه غلبه كند بر نور چشم وگويا بربايد آنرا .\r\n\r\n10333 لا يكن المضمون لك طلبة أولى بك من المفروض عليك عمله .\r\nنبوده باشد ضامن گشته شده از براي تو طلب آن أولى بتو از فرض كرده شده بر تو عمل آن ، مراد اينست كه حق تعالى ضامن شده از براي آدمي روزى را وفارغ كرده أو را از طلب آن چنانكه مكرّر مذكور شد وفرض وواجب كرده بر أو طاعات وعبادات را پس بايد كه آن أولى نگردد باو از اين يعنى چنين نشود كه مشغول شود بطلب آنچه خدا ضامن شده آنرا از براي أو ، وواگذارد آنچه را فرض وواجب كرده بر أو .\r\n\r\n10334 لا تمهر الدّنيا دينك ، فانّ من مهر الدّنيا دينه زفّت اليه بالشّقاء والعناء والمحنة والبلاء .\r\nمكن كابين دنيا دين خود را پس بدرستى كه كسى كه كابين دنيا كند دين خود را زفاف كرده شود بسوى أو دنيا همراه با بدبختى وتعب ومحنت وبلا ، تشبيه شده دنيا بعروس چنانكه شايعست ، وكسى كه بذل كند دين خود را از براي آن بكسى كه خواستگارى نمايد آنرا وكابين آن كند دين خود را ، و « زفاف » بكسر زاء با نقطه بردن عروس است از براي داماد ، و « بودن چنين عروسى همراه بدبختى وتعب ومحنت وبلا بحسب آخرت ودنيا » ظاهرست ومحتاج ببيان نيست .\r\n\r\n10335 لا تبيعوا الآخرة بالدّنيا ، ولا تستبدلوا الفناء بالبقاء .\r\nمفروشيد آخرت را بدنيا ، وفرا مگيريد فنا را عوض بقاء .\r\n\r\n","description":"","footnote":"","page_name":" 303 ","page_number":307},
  {"content":"\r\n\r\n\r\n10336 لا تجعلوا يقينكم شكّا ، ولا علمكم جهلا .\r\nمگردانيد يقين خود را شكّى ونه علم خود را جهلي ، غرض تحريص مردم است بعمل كردن بمقتضاى يقين وعلم خود بأحوال مبدأ ومعاد واين كه با يقين وعلم به آنها عمل نكردن بآن معقول نيست پس كسى كه عمل نكند بآن گوئيا يقين خود را شكّ گردانيده وعلم خود را جهل .\r\n\r\n10337 لا تجهل نفسك ، فانّ الجاهل معرفة نفسه جاهل بكلّ شيء .\r\nمباش نادان نفس خود را پس بدرستى كه نادان شناخت نفس خود را نادانست بهر چيز ، مراد به « نادان نفس خود » اينست كه قدر ومرتبهء خود را نداند باين كه تجاوز كند از حدّ ورتبهء خود ، يا اين كه خود را از رتبهء خود بيندازد باخلاق وصفات نكوهيده يا افعال واعمال ناشايست ، و « بودن چنين كسى بمنزلهء نادان بهر چيز » ظاهرست ، زيرا كه دانائيى كه كار كسى مىآيد اين دانائيست پس كسى كه اين را نداشته باشد گويا أصلا دانائى ندارد وهيچ چيز نمىداند .\r\nوممكن است كه مراد شناختن نفس خود باشد ودانستن عيبهاى آن تا اين كه سعى كند در ازالهء آنها از خود ، يا شناختن نفس خود باشد ودانستن عيبهاى آن تا اين كه سعى كند در ازاله آنها از خود ، يا شناختن نفس خود باشد باين نحو كه خود بخود يافت نتواند شد وناچارست أو را از مبدئى كه أو را موجود كرده باشد وبر هر تقدير « بودن نادان آن ، نادان بهرهيز » بر سبيل مبالغه است ومراد اينست كه بمنزلهء اينست كه هيچ چيزى را نداند .\r\n\r\n10338 لا تفتننّكم الدّنيا ، ولا يغلبنّكم الهوى ، ولا يطولنّ عليكم الأمد ، ولا يغرّنّكم الأمل ، فانّ الأمل ليس من الدّين في شيء .\r\nبفتنه نيندازد زينهار شما را دنيا ، وغلبه نكند زينهار بر شما هوا ، ودراز نكشد زينهار بر شما أمد ، وفريب ندهد زينهار شما را اميد ، پس بدرستى كه اميد\r\n\r\n","description":"","footnote":"","page_name":" 304 ","page_number":308},
  {"content":"\r\n\r\nنيست از دين در چيزى ، « أميد » بمعنى پايانست وبمعنى مدّت وزمان نيز مستعمل مىشود ، ومراد به « دراز نكشيدن أمد » اينست كه مدّت درازى از براي عمر خود يا پايان دورى از براي آن قرار ندهند واين كناية است از اين كه اميدهاى دور ودراز از براي خود قرار ندهند ، چه هر كه اميدهاى دور ودراز از براي خود قرار دهد گويا مدّت عمر خود را دراز وپايان آنرا دور قرار داده ، و « نيست اميد از دين » يعنى داخل نيست در آن در چيزى يعنى در هيچ چيز از دين يعنى اميد داخل نيست در دين أصلا وبهيچ وجه ، يعنى ديندار اميدهاى دنيوي أصلا از براي خود قرار نمىدهد .\r\n\r\n10339 لا تقولنّ ما لا تفعله ، فانّك لن تخلو في ذلك من عجز يلزمك وذمّ تكسبه .\r\nمگو زينهار آنچه را نمىكنى آن را ، پس بدرستى كه تو خالى نمىشوى در اين حال از عاجزيى كه لازم باشد ترا ، ومذمّتى كه كسب كنى تو آن را ، يعنى وعده مكن چيزى را كه وفا مكنى بآن ، زيرا كه اگر چنين كنى خالى نخواهى بود در آن حال از عجزي كه لازم تو شود يعنى حق تعالى ترا بجزاى آن عاجز وناتوان گرداند وقدرت واستطاعتي كه بتو عطا كرده بود كه وفا بأمثال آن مىتوانستى كرد از تو زايل كند ، « وخالى - نبودن أو از مذمّتى كه كسب كند آنرا » ظاهرست ، چه خلف كنندهء وعده را همه كس مذمّت كند ، وممكن است مراد به « عجز » عجز نفس أو باشد يعنى خالى نخواهى شد از اين كه منسوب شوى ولازم تو شود صفت ذميمهء عجز نفس وناتوانى آن بمرتبهء كه نتوانى كه بدارى أو را بر وفا بوعدهء كه خود كرده باشى ، واز مذمّتى كه كسب كنى آنرا بسبب اين .\r\n\r\n10340 لا تعتذر من أمر أطعت اللَّه سبحانه فيه ، فكفى بذلك منقبة .\r\n\r\n","description":"","footnote":"","page_name":" 305 ","page_number":309},
  {"content":"\r\n\r\nعذر مگو از كارى كه أطاعت كرده باشى خداى سبحانه را در آن پس كافيست آن بحسب منقبت ، يعنى هر گاه كارى را از براي أطاعت وفرمانبردارى حق تعالى كرده باشى وموافق رضاى كسى نباشد لازم نيست كه از براي آن عذر بخواهى از أو كافيست همين در فضيلت ومنقبت تو ، وتقصيري نيست تا عذرى از آن بايد خواست .\r\n\r\n10341 لا تكثرنّ صحبة اللّئيم فانّه ان صحبتك نعمة حسدك ، وان طرقتك نائبة قذفك .\r\nبسيار مكن مصاحبت لئيم را ، پس بدرستى كه أو اگر همراه شود ترا نعمتي رشك برد بر تو ، واگر بيايد ترا مصيبتى بيندازد ترا ، مراد به « لئيم » شخص دنىّ پست مرتبه است يا بخيل چنانكه مكرّر مذكور شد ، و « بيندازد ترا » يعنى واگذارد وترك مصاحبت تو ميكند ، وممكن است كه ترجمهء « قذفك » اين باشد كه « دشنام دهد ترا » نه اين كه « بيندازد ترا » .\r\n\r\n10342 لا تتّخذنّ عدوّ صديقك صديقا ، فتعادى صديقك .\r\nفرا مگير زينهار دشمن دوست خود را دوست پس دشمنى كنى دوست خود را ، يعنى اگر أو را دوست خود فرا گيرى اين دشمنى كردنيست با دوست خود .\r\n\r\n10343 لا تعاجل الذّنب بالعقوبة ، واترك بينهما للعفو موضعا تحرز به الأجر والمثوبة .\r\nتعجيل مكن گناه را بعقوبت كردن وبگذار ميانهء آنها از براي بخشايش موضعي كه جمع كنى بآن اجر وثواب را ، يعنى هر گاه كسى گناهى نسبت بتو بكند تعجيل مكن وبگذار ميانهء آن گناه وعقوبتي كه خواهى بكنى فاصلهء تا اين كه خشم تو\r\n\r\n","description":"","footnote":"","page_name":" 306 ","page_number":310},
  {"content":"\r\n\r\nفرو نشيند در آن وعفو كنى وجمع كنى بسبب آن اجر وثواب را ، وممكن است كه « تحرز » مجزوم خوانده شود ومعنى اين باشد كه هر گاه چنين كنى جمع كنى بسبب آن أجر وثواب را .\r\n\r\n10344 لا يدعونّك ضيق لزمك في عهد اللَّه إلى النّكث ، فانّ صبرك على ضيق ترجو انفراجه وفضل عاقبته خير لك من عذر تخاف تبعته وتحيط بك من اللَّه لأجله العقوبة .\r\nنخواند ترا زينهار تنگييى كه لازم آيد ترا در عهد خدا بسوى شكستن آن عهد ، پس بدرستى كه صبر تو بر تنگيى كه اميد داشته باشى گشايش آن را وافزونى عاقبت آن را بهترست از براي تو از عذرى كه بترسى از دنبالهء آن وفرو گيرد ترا از جانب خدا از براي آن عقوبت ، يعنى هر گاه عهد وپيمانى با حق تعالى كرده باشى در كردن كارى يا نكردن آن ، بمجرّد اين كه تنگ ودشوار شود بر تو آن ، مشكن آنرا واين تنگى را عذر خود مساز زيرا كه صبر تو بر تنگيى كه اميد گشايش آن وافزونى عاقبت آن داشته باشى كه تنگيهاى دنيوي همه چنانست زيرا كه آخر البتّه گشايش يابد اگر همه بمرگ باشد وعاقبت آن افزون باشد باعتبار اجر وثواب آن بهترست از براي تو از اين كه عذر خود سازى آن تنگى را وبترسى از دنبالهء آن ، و « فرو گيرد ترا بسبب آن از جانب خدا عقوبت » باعتبار اين كه چنان تنگيى نباشد كه تحمّل نتوان كرد وبسبب آن معذور باشى ، وممكن است كه « عذر » بعين بي نقطه وذال نقطه‌دار چنانكه در نسخه‌ها بنظر رسيد نباشد بلكه بعكس آن باشد يعنى « غدر » بغين نقطه‌دار ودال بي نقطه ، وبنا بر اين ترجمه اينست كه : بهترست از براي تو از بيوفائيى كه بترسى از دنبالهء آن ، تا آخر ، واين ظاهرترست .\r\n\r\n10345 لا تسرعنّ إلى بادرة ، ولا تعجّلنّ بعقوبة وجدت عنها مندوحة ، فانّ ذلك منهكة للدّين مقرّب من الغير .\r\n\r\n","description":"","footnote":"","page_name":" 307 ","page_number":311},
  {"content":"\r\n\r\nشتاب مكن زينهار بسوى تندى خشمى ، وتعجيل مكن زينهار بعقوبتي كه يافته باشى از آن توسعه ، پس بدرستى كه اين منهكة دينست ونزديك گردانندهء غيرست ، مراد منع از شتاب كردن بسوى تندى خشم وتعجيل كردن بسوى عقوبت - كردنيست كه توسعهء از آن باشد يعنى ضرور ولازم نشود ووسعت گذشتن از آن باشد ، و « منهكه » بمعنى لاغر وضعيف كردنست يا كهنه كردن واين نيز كناية از آنست ، و « غير » بكسر غين با نقطه وفتح ياى دو نقطهء زير بمعنى حوادث تغيير دهنده است يعنى نزديك مىگرداند حوادثى را كه تغيير دهند دولت ونعمت أو را .\r\n\r\n10346 لا تطيعوا النّساء في المعروف حتّى لا يطمعن في المنكر .\r\nفرمانبردارى مكنيد زنان را در كار خوب تا اين كه طمع نكنند در كار بد ، يعنى تكليفي كه زنان بشما بكنند هر چند كار مشروعى باشد فرمانبردارى ايشان مكنيد تا اين كه ايشان قطع طمع از فرمانبردارى شما بالكلّيّه بكنند وطمع نكنند در تكليفهاى نامشروع مثل رخصت دادن ايشان برفتن بسيرها وگشتها ومانند آن .\r\n\r\n10347 لا تستعملوا الرّأى فيما لا يدركه البصر ، ولا تتغلغل فيه الفكر .\r\nبكار مفرمائيد رأى وانديشه را در آنچه در نمىيابد آنرا چشم ، وداخل نمىشود در آن فكرتها ، مراد منع از كار فرمودن رأى وانديشهء خودست در معارف الهيّه واعتماد بر آن بلكه بايد رجوع در آنها بأخبار أنبياء وأوصياء عليهم السلام ، ومراد فكر وانديشه‌ايست كه دليل وبرهان عقلي قايم نشود بر آن بلكه بناى آن بر ظنّ وتخمين وقياس باشد .\r\n\r\n10348 لا تدخلنّ في مشورتك بخيلا فيعدل بك عن القصد ، ويعدك الفقر .\r\n\r\n","description":"","footnote":"","page_name":" 308 ","page_number":312},
  {"content":"\r\n\r\nداخل مگردان زينهار در مشورت خود بخيلى را ، پس عدول فرمايد ترا از ميانه روى ، ووعده دهد ترا درويشى ، يعنى اگر داخل كنى بخيلى را ميل فرمايد ترا از ميانه روى بتنگ گيرى ، ووعده مىدهد ترا كه اگر تنگ گيرى نكنى وميانه روى كنى عاقبت درويش وبي چيز گردى ، وچنين نيست بلكه عاقبت ميانه روى كه حق تعالى امر بآن كرده محمودست وضرر وزيانى بر آن مترتّب نشود .\r\n\r\n10349 لا تشركنّ في رأيك جبانا يضعّفك عن الأمر ويعظّم عليك ما ليس بعظيم .\r\nشريك مگردان زينهار در رأى وانديشهء خود ترسناكى را كه ضعيف گرداند رأى ترا از كار ، وعظيم گرداند بر تو آنچه را نباشد عظيم ، يعنى در كارها با ترسناك مشورت مكن وأو را شريك مگردان با خود در رأى وانديشه ، زيرا كه اگر شريك گردانى أو را أو بسبب ترسناكى كه دارد ضعيف گرداند رأى ترا از كارها هر چند مصلحت تو در آنها باشد ، وچيزى را كه عظيم نباشد عظيم گرداند در نظر تو وبترساند ترا از آن .\r\n\r\n10350 لا تقدم ولا تجحم الّا على تقوى اللَّه وطاعته تظفر بالنّجح والنّهج القويم .\r\nاقدام مكن وباز مايست مگر بر پرهيزگارى خدا وفرمانبردارى أو تا فيروزى يأبى بر آن مطالب وراه راست يعنى اقدام مكن بر هيچ كارى وباز مايست از هيچ كارى مگر اين كه بناى هر يك از آنها بر پرهيزگارى خدا وفرمانبردارى أو باشد ، واگر چنين كنى فيروزى يأبى برسيدن بمطالب وراه راست ، « تجحم » بتقديم جيم بر حاء وعكس آن هر دو بيك معنيست .\r\n\r\n","description":"","footnote":"","page_name":" 309 ","page_number":313},
  {"content":"\r\n\r\n\r\n10351 لا تستشر الكذّاب ، فانّه كالسّراب يقرّب عليك « 1 » البعيد ، ويبعّد عليك القريب .\r\nمشورت مكن با بسيار دروغگو ، پس بدرستى كه أو مانند سراب نزديك مىگرداند بر تو دور را ودور مىگرداند بر تو نزديك را يعنى چيزى را كه دورست از تو بدروغ نزديك وا مىنمايد آنرا بتو وتحريص ميكند ترا بر طلب آن ، وچيزى را كه نزديكست بتو بدروغ دور وامىنمايد آن را بتو ومنع ميكند ترا از آن ، و « تشبيه بسراب » ممكن است كه همين باعتبار جزء اوّل باشد كه گمان مىشود كه آب است ونزديك است پس آبى را كه دورست نزديك مىنمايد ، وممكن است كه باعتبار جزء دويم نيز باشد زيرا كه بسيار مىشود كه آدمي بتوّهم اين كه آن آبى نزديك نموده است بطلب آن مىرود ودور مىشود از آبى كه نزديك آن بوده .\r\n\r\n10352 لا تكوننّ ممّن لا تنفعه الموعظة الّا إذا بالغت في ايلامه ، فانّ العاقل يتّعظ بالأدب ، والبهائم لا ترتدع الّا بالضّرب .\r\nمباش زينهار از آن كسى كه نفع نمىدهد أو را موعظه مگر هر گاه مبالغه كنى در ألم رسانيدم باو ، پس بدرستى كه عاقل پند مىگيرد بادب وچارپايان باز نمىايستند مگر بزدن . « عاقل پند مىگيرد بأدب » يعنى بدرس وخواندن يا علم ودانش ، وغرض اينست كه اگر كسى از آنها باشد كه سود ندهد أو را موعظه مگر با مبالغه در ألم رسانيدن باو ، أو در حقيقت عاقل نباشد بلكه داخل چارپايان باشد .\r\n\r\n10353 لا تشركنّ في مشورتك حريصا يهوّن عليك الشّرّ ، ويزيّن لك الشّره .\r\nشريك مگردان زينهار در مشورت خود حريصى را تا سهل كند بر تو شرّ را ، وزينت دهد از براي تو شره را يعنى اگر شريك گردانى أو را سهل وا نمايد بر تو\r\n\r\n\r\n","description":"","footnote":"\r\n( 1 ) در چاپ صيدا در اين مورد « إليك » بجاى « عليك » ياد شده است .\r\n","page_name":" 310 ","page_number":314},
  {"content":"\r\n\r\nشرّ وبدى را وجرأت دهد ترا بر آن ، وزينت دهد از براي تو سختى حرص را وتحريص كند ترا بر آن .\r\n\r\n10354 لا يكبرنّ عليك ظلم من ظلمك ، فانّه يسعى في مضرّته ونفعك ، وما جزاء من يسرّك أن تسوؤه .\r\nبزرگ ننمايد بر تو ستم كسى كه ستم كند ترا ، پس بدرستى كه أو سعى ميكند در مضرّت خود ونفع تو ، ونيست جزاى كسى كه خشنود مىگرداند ترا اين كه بد كنى با أو ، يعنى بايد كه بزرگ وگران ننمايد بر تو ستم كسى كه ستم كند بر تو ، زيرا كه أو در حقيقت سعى ميكند در مضرّت خود ونفع تو ، زيرا كه أو بسبب آن بعذاب گرفتار خواهد شد وبتو اجر وثواب اضعاف مضاعفهء آنچه ستم بر تو كرده داده خواهد شد پس همچو چيزى بايد كه گران نباشد بر تو وجزاى چنين كسى كه در حقيقت شادمان مىگرداند ترا اين نيست كه تو بد كنى با أو بلكه گنجايش اين دارد كه نيكوئى كنى باو .\r\n\r\n10355 لا يكوننّ أفضل ما نلت من دنياك بلوغ لذّة وشفاء غيظ ، وليكن احياء حقّ وإماتة باطل .\r\nنبوده باشد زينهار افزونترين آنچه برسى بآن از دنياي خود رسيدن بلذّتى وشفاى خشمى ، وبايد كه بوده باشد آن زنده گردانيدن حقّى وميراندن باطلى ، يعنى زينهار كه افزونترين آنچه برسى بآن از دنيا رسيدن بلذّتى وشفاى خشمى را مدان ، زيرا كه آنها بر تقديرى كه ضرر اخروى نداشته باشد لذّتيست فانى وچندان مرتبهء ندارد بلكه زنده گردانيدن حقّى وميراندن باطلى را بدان كه بآن اجر وثواب اخروى دريابى كه پاينده وباقيست .\r\n\r\n10356 لا يقنّطنّك « 1 » تأخير إجابة الدّعاء ، فانّ العطيّة على قدر النّيّة ،\r\n\r\n\r\n","description":"","footnote":"\r\n( 1 ) معروف در قرائت « يقنطنك » قرائت آن از باب افعال است نه تفعيل .\r\n","page_name":" 311 ","page_number":315},
  {"content":"\r\n\r\nوربّما تأخّرت الإجابة ليكون ذلك أعظم لاجر السّائل ، وأجزل لعطاء النَّائل .\r\nنوميد نسازد زينهار ترا تأخير كردن أجابت دعا ، پس بدرستى كه عطيّه بر اندازهء عزم است ، وبسا باشد كه پس افتد أجابت تا بوده باشد عظيم‌تر از براي اجر سائل وبيشتر از براي عطاى نائل يعنى نوميد نسازد ترا پس انداختن حق تعالى أجابت دعا را ، ودر بعضي نسخه‌ها بجاى « تأخير » « تأخّر » است وترجمه اينست كه : نوميد نسازد ترا پس افتادن أجابت دعا ، پس بدرستى ( تا آخر ) يعنى نوميد مشو از آن وترك آن دعا مكن بسبب آن ، زيرا كه عطيّهء حق تعالى بر اندازه عزم دعا كننده است هر چند عزم أو قويتر باشد وطلب أو بيشتر باشد عطيّه حق تعالى بيشتر باشد واين باعتبار اينست كه عطيّه حق تعالى بكسى كه چيزى از أو سؤال كند همان نيست كه آن را باو عطا كند بلكه با أجر وثوابي هم باشد باعتبار اين كه آنرا از أو سؤال كرده ومتوسّل شده در آن باو پس بسا باشد كه پس افتاد أجابت تا اين كه بوده باشد عظيم‌تر از براي اجر سائل وعظيم‌تر از براي عطاى نائل يعنى بخشش عطيّهء « 1 » كه باو كرده مىشود بسبب كثرت وزيادتى دعا وطلب أو ، ودر بعضي أحاديث وارد شده كه : گاه هست كه تأخير أجابت دعا از براي اينست كه حق تعالى دوست مىدارد سؤال آن سائل را وآواز أو را پس تأخير ميكند در أجابت آن تا بطول انجامد دعاى أو وآواز أو ، وهمچنين وارد شده كه سرعت أجابت دعا گاه هست كه باعتبار لطف بآن دعا كننده نيست بلكه باعتبار اينست كه حق تعالى دوست نمىدارد دعاى أو را وناخوش دارد آواز أو را پس زود أجابت ميكند دعاى أو را تا ديگر دعا نكند وآواز أو را نشنود پس بنا بر اين\r\n\r\n\r\n","description":"","footnote":"\r\n( 1 ) اين توجيه بجهت آنست كه بحسب ظاهر اضافه از قبيل إضافة الشيء إلى نفسه ميباشد كه درست نيست وحاجتي بآن نيست ، زيرا صحيح همانست كه در نهج البلاغة نقل شده است بعبارت « لعطاء الامل » ( رجوع شود بوصيت أمير المؤمنين بامام حسن عليهما السلام ) .\r\n","page_name":" 312 ","page_number":316},
  {"content":"\r\n\r\nبسرعت أجابت دعا مغرور نبايد شد وآن را دليل لطف حق تعالى نتوان كرد واز تأخير أجابت آن نيز نوميد نباشد وآنرا دليل بي لطفى أو نتوان ساخت بلكه در هر دو حال مانند ساير أحوال در ميانهء اميد وبيم بايد بود .\r\n\r\n10357 لا تضع نعمة من نعم اللَّه سبحانه عندك ، ولير عليك أثر ما أنعم اللَّه به عليك .\r\nضايع مكن نعمتي از نعمتهاى خداى سبحانه را نزد تو ، وبايد كه ديده شود بر تو نشان آنچه انعام كرده بآن بر تو ، مراد به « ضايع كردن آن » اينست كه در غير مصرف آن صرف كند ، وبه « ديده شدن نشان آن بر أو » اينست كه شكر آن بكند ودر مصارف آن صرف كند ، وپنهان ندارد مانند بخيلان .\r\n\r\n10358 لا تنابذ عدوّك ، ولا تقرّع صديقك ، واقبل العذر وان كان كذبا ، ودع الجواب عن قدرة وان كان لك .\r\nآشكار مكن دشمنى را با دشمن خود ، وسرزنش مكن دوست خود را ، وقبول كن عذر را واگر چه دروغ بوده باشد ، وواگذار جواب را از روى قدرت وتوانائى ، واگر چه بوده باشد از براي تو . « سرزنش مكن دوست خود را » يعنى اگر بدى نسبت بتو كرده باشد سرزنش مكن أو را بآن وبگذران از أو . وممكن است كه ترجمه بدل آن اين باشد كه : درشتى وناهموارى مكن دوست خود را ، و « واگذار جواب را از روى قدرت » يعنى جواب گفتن از عذر أو را وردّ كردن آن را با وجود قدرت وتوانائى بر آن ، « واگر چه بوده باشد از براي تو » يعنى واگر چه بوده باشد از براي تو جواب آن واين بمنزلهء تأكيد از روى قدرتست يا اين كه واگر چه بوده باشد آن جواب نافع از براي تو ونفعي از آن بتو برسد واللَّه تعالى يعلم .\r\n\r\n10359 لا تذكر اللَّه سبحانه ساهيا ، ولا تنسه لاهيا ، واذكره كاملا يوافق فيه قلبك لسانك ، ويطابق إضمارك اعلانك ، ولن تذكره حقيقة - الذّكر حتّى تنسى نفسك في ذكرك ، وتفقدها في أمرك .\r\n\r\n","description":"","footnote":"","page_name":" 313 ","page_number":317},
  {"content":"\r\n\r\nذكر مكن خداى سبحانه را در حالي كه ساهى باشى ، وفراموش مكن أو را در حالي كه لاهى باشى ، وذكر كن أو را ذكرى كامل كه موافق باشد در آن دل تو زبان ترا ، ومطابق باشد نهان كردن تو آشكار نمودن ترا ، وذكر نمىكنى أو را حقيقت ذكر تا اين كه فراموش كنى نفس خود را در ذكر خود ، ونيابى آن را در كار خود . « در حالي كه ساهى باشى » يعنى بزبان ذكر كنى ودر دل غافل باشى از ياد أو ، و « در حالي كه لاهى باشى » كننده باشى يعنى فراموش مكن أو را باعتبار اين كه مشغول لهو وبازى گردى ، و « مطابق باشد نهان كردن تو » تأكيد سابقست يعنى مطابق باشد آنچه در دل كنى كه پنهانست با آنچه در زبان كنى كه آشكارست ، و « تا اين كه فراموش كنى خود را » يعنى بغير خدا چيزى در ياد تو نباشد حتّى اين كه فراموش كنى خود را چه جاى ديگرى ، و « در ذكر خود » يعنى در وقت ذكرى كه ميكنى تو خدا را ، « ونيابى آن را در كار خود » تأكيد سابقيست يعنى نيابى نفس خود را وغافل باشى از آن در وقت كار خود كه آن ذكر باشد .\r\n\r\n10360 لا تفن عمرك في الملاهي ، فتخرج من الدّنيا بلا أمل .\r\nفانى مكن عمر خود را در بازيها پس بيرون روى از دنيا بي اميدى ، مراد به « بازيها » همهء أمور دنيويست كه ضرور نباشد ، و « پس بيرون روى » يعنى اگر فانى كنى در آنها بيرون روى از دنيا بي اميدى در آخرت .\r\n\r\n10361 لا تصرف مالك في المعاصي ، فتقدم على ربّك بلا عمل .\r\nصرف مكن مال خود را در معصيتها ، پس برگردى پيش پروردگار خود بي عملي ،\r\n\r\n","description":"","footnote":"","page_name":" 314 ","page_number":318},
  {"content":"\r\n\r\nيعنى اگر صرف كنى در آنها برميگردى بسوى پروردگار خود بي عملي كه وسيلهء رستگارى تو باشد .\r\n\r\n10362 لا تفتننّك دنياك بحسن العوارى ، فعوارى الدّنيا ترتجع ويبقى عليك ما احتقبته من المحارم .\r\nبفتنه نيندازد ترا زينهار دنياي تو بنيكوئى عاريتها ، پس عاريتهاى دنيا پس گرفته مىشود ، وباقي مىماند بر تو آنچه كسب كرده باشى آنرا از حرامها .\r\n\r\n10363 لا تغرّنّك العاجلة بزور الملاهي ، فانّ اللّهو ينقطع ويلزمك ما اكتسبت من المآثم .\r\nفريب ندهد زينهار ترا دنيا بزور ملاهي ، پس بدرستى كه آن بريده مىشود ولازم مىماند ترا آنچه كسب كرده باشى از گناهان ، « زور » بضمّ زاء با نقطه وسكون واو وراء بي نقطه بمعنى دروغ است ، و « ملاهي » أسباب لهو ولعب يعنى بازى ، وأسباب دنيا را « زور وملاهي » فرموده‌اند باعتبار اين كه در حقيقت أسباب وآلات لهو ولعب چندند ودروغ‌اند واصلى ندارند مانند دروغ .\r\n\r\n10364 لا تؤخّر انالة المحتاج إلى غد ، فانّك لا تدرى ما يعرض لك وله في غد .\r\nپس مينداز عطا كردن محتاج را بسوى فردا ، پس بدرستى كه تو نمىدانى آنچه را عارض مىشود مر ترا ومر أو را فردا ، يعنى تو نمىدانى كه فردا چه رو مىدهد گاه باشد كه فردا ديگر آن ميسّر نشود باعتبار مانعى مثل مردن يكى از آنها يا هر دو پس محروم گردى از آن اجر وثواب .\r\n\r\n10365 لا تترك الاجتهاد في اصلاح نفسك ، فانّه لا يعينك الّا الجدّ .\r\n\r\n","description":"","footnote":"","page_name":" 315 ","page_number":319},
  {"content":"\r\n\r\nوامگذار جدّ را در اصلاح كردن نفس خود پس بدرستى كه يارى نمىكند ترا مگر جدّ يعنى تا جدّ تمام نداشته باشى در آن اصلاح آن نتوانى كرد .\r\n\r\n10366 لا تضيّعنّ حقّ أخيك اتّكالا على ما بينك وبينه ، فليس لك بأخ من أضعت حقّه .\r\nضايع مكن زينهار حقّ برادر خود را از روى اعتماد بر آنچه ميانهء تو وميانهء اوست ، پس نيست از براي تو برادر كسى كه ضايع كرده باشى حقّ أو را ، مراد اينست كه حقّ برادر را ضايع نبايد كرد از راه اعتماد بر برادرى ودوستى كه ميانهء ايشانست واين كه أو را مضايقه از آن نيست ، زيرا كه چنين نيست ، هر برادرى كه رعايت حقوق أو نشود ديگر برادرى ودوستى أو باقي نماند .\r\n\r\n10367 لا تحدّث الجهّال بما لا يعلمون فيكذّبوك به ، فانّ لعلمك عليك حقّا وحقّه عليك بذله لمستحقّه ، ومنعه من غير مستحقّه .\r\nسخن مگو نادانان را به آن چه نمىدانند پس تكذيب كنند ترا بآن ، پس بدرستى كه از براي علم تو بر تو حقّيست وحقّ آن بر تو اينست كه عطا كنى آنرا از براي مستحقّ آن ومنع كنى آن را از غير مستحقّ آن . مراد به « آنچه نمىدانند » چيزيست كه نتوانند فهميد ودانست آنرا وبآن اعتبار انكار كنند آنرا وتكذيب كنند گويندهء آنرا .\r\n\r\n10368 لا يكوننّ أخوك على الإساءة إليك أقوى منك على الاحسان اليه .\r\nنبوده باشد زينهار برادر تو بر بدى كردن بسوى تو قويتر از تو بر احسان كردن بسوى أو ، مراد تحريص بر مقابلهء بد كردن برادرست باحسان باو ، واين كه هر چند\r\n\r\n","description":"","footnote":"","page_name":" 316 ","page_number":320},
  {"content":"\r\n\r\nأو بد كند در برابر احسان كنند باو ونگذارند كه بدى أو زيادة شود از احسان باو .\r\n\r\n10369 لا يكوننّ أخوك على قطيعتك أقوى منك على صلته .\r\nنبوده باشد زينهار برادر تو بر بريدن از تو قويتر از تو بر صلهء أو ، مراد بدستور فقرهء سابق تحريص بر صله واحسان برادرست هر چند ببرد أو وقطع صله واحسان كند واين كه هر چند أو قطع كند در برابر صله كنند ونگذارند كه قطع أو زيادة شود از صله واحسان باو .\r\n\r\n10370 لا تغدرنّ بعهدك ، ولا تخفرنّ ذمّتك ، ولا تختل عدوّك فقد جعل اللَّه سبحانه عهده وذمّته أمنا له .\r\nبيوفائى مكن زينهار بعهد خود ، ومشكن زينهار پيمان خود را ، ومكر مكن با دشمن خود پس بتحقيق كه گردانيده خداى سبحانه عهد أو را وپيمان أو را أيمنى از براي أو ، مراد منع از مكر كردن با دشمن است به آن چه اشاره بآن شد از عهد وپيمان كردن با أو وبعد از آن بيوفائى كردن بعهد وشكستن پيمان واستدلال بر آن باين كه حق تعالى عهد وپيمان با دشمن را ايمنى گردانيده از براي أو پس بعد از عهد وپيمان بيوفائى بعهد وشكستن پيمان وايذا وآزار كردن أو جايز نباشد .\r\n\r\n10371 لا تكوننّ عبد غيرك وقد جعلك اللَّه سبحانه حرّا ، فما خير خير لا ينال الّا بشرّ ، ويسر لا ينال الَّا بعسر .\r\nمباش زينهار بندهء غير خود وحال اين كه بتحقيق گردانيده است ترا خداى سبحانه آزاد ، پس چيست خير خيرى كه رسيده نشود مگر بشرّى وخير آسانئى كه رسيده نشود مگر بدشواريى ، غرض منع از مطيع وفرمانبردار كسى شدنست مانند بندگان از براي أمور دنيوي ، و « چيست خير خيرى » استفهام انكاريست ومراد اينست\r\n\r\n","description":"","footnote":"","page_name":" 317 ","page_number":321},
  {"content":"\r\n\r\nكه خيرى كه رسيده نشود مگر بارتكاب شرّى ، وهمچنين آسانيى كه رسيده نشود مگر بارتكاب دشواريى ، خيرى ندارد ، پس خيرى يا آسانيى كه از كسى برسد بتو باين كه بندگى أو بكنى خيرى نيست واز براي آنها ارتكاب آن نتوان كرد .\r\n\r\n10372 لا تملك « 1 » المرأة ما جاوز نفسها ، فانّ المرأة ريحانة وليست بقهرمانة .\r\nمالك نشود زن آنچه را درگذرد از نفس أو ، پس بدرستى كه زن ريحانه است نه قهرمانه ، يعنى كارگزارى مراد اينست كه زن كسى بايد كه متصدّى نشود مگر أموري را كه متعلّق بنفس أو باشد از پاكيزه نگاهداشتن خود وزينت كردن وأمثال آنها ، وخدمات ديگر خانهء أو مثل طبّاخى ورختشوئى وجاروب كردن وأمثال آنها ، در عهدهء أو نشود زيرا كه زن ريحانيست كه بايد بوئيد أو را نه كارگزار وخدمتكار ، پس أو را باين خدمات پژمرده وافسرده نبايد كرد .\r\n\r\n10373 لا تقل ما لا تعلم ، فانّ اللَّه سبحانه قد فرض على كلّ جوارحك فرائض يحتجّ بها عليك .\r\nمگو آنچه را نمىدانى پس بدرستى كه خداى سبحانه بتحقيق فرض كرده بر همهء اعضاى تو فريضه‌هايى كه حجّت ميكند به آنها بر تو ، يعنى سؤال ميكند ترا از آنها وهر گاه بجا نياورده باشى حجّت ميكند آن را بر تو از براي عقاب تو\r\n\r\n\r\n","description":"","footnote":"\r\n( 1 ) اين ترجمه مبنى بر آنست كه « لا تملك » بصيغهء مفرد مؤنث غائب ثلاثي مجرّد از باب ضرب يضرب خوانده شود وصحيح ومعروف در قرائت اين كلمه آنست كه بصيغهء مخاطب مذكر از باب تفعيل خوانده شود ابن أبي الحديد گفته ( ج 4 ص 47 چاپ أول مصر ) :\r\n« ولا تمّلك المرأة من أمرها ما جاوز نفسها ، اى لا تدخلها معك في تدبير ولا مشورة ولا تتعدّيّن حال نفسها وما يصلح شأنها فانّ المرأة ريحانة وليست بقهرمانة اى انّما تصلح للمتعة واللذة وليست وكيلا في مال ولا وزيرا في رأى ( تا آخر گفتار أو ) پس « المرأة » را نيز بايد منصوب خواند تا مفعول به « لا تملّك » باشد .\r\n","page_name":" 318 ","page_number":322},
  {"content":"\r\n\r\nومراد اينست كه از جملهء آن فريضه‌ها اينست كه بر زبان فرض كرده كه نگويد چيزى را كه نداند .\r\n\r\n10374 لا تنصبنّ نفسك لحرب اللَّه فلا يد لك بنقمته ، ولا غنى بك عن رحمته .\r\nبر پاى مدار زينهار نفس خود را از براي جنگ با خدا ، پس نيست دستى مر ترا بانتقام أو ، ونيست بي نيازى مر ترا از رحمت أو مراد به « جنگ با خدا مخالفت ونافرمانى اوست ، و « نيست مر ترا دستى بانتقام أو » يعنى بر دفع آن از خود ، وممكنست كه معنى اين باشد كه نيست مر ترا قوّت وتاب تحمّل انتقام أو ومراد اينست كه هر گاه تو دستى بر دفع انتقام أو نداشته باشى يا اين كه تاب تحمّل آن نداشته باشى وبي نياز از رحمت أو نباشى بلكه محتاج باشى بآن پس چگونه نافرمانى أو ميكنى واز آن نمىترسى .\r\n\r\n10375 لا يكن المحسن والمسىء عندك سواء ، فانّ ذلك يزهّد المحسن في الاحسان ، ويتايع « 1 » المسىء إلى الإساءة .\r\nنبوده باشد احسان كننده وبد كننده نزد تو مساوى وبرابر ، پس بدرستى كه اين بي رغبت ميكند احسان كننده را در احسان ، وتند مىگرداند بد كننده را بسوى بد كردن .\r\n\r\n10376 لا تحاسدوا ، فانّ الحسد يأكل الايمان كما تأكل النَّار الحطب ، ولا تباغضوا فانّها الحالقة .\r\nرشك مبريد بر يكديگر پس بدرستى كه رشك مىخورد ايمان را چنانكه مىخورد آتش چوب را ، ودشمنى مكنيد با يكديگر پس بدرستى كه دشمنى شوم است .\r\n\r\n\r\n","description":"","footnote":"\r\n( 1 ) در منتهى الإرب گفته : « متايعه ( از مادّهء ت ى ع ) بر روى در افتادن در بدى » .\r\n","page_name":" 319 ","page_number":323},
  {"content":"\r\n\r\n\r\n10377 لا تنقضنّ سنّة صالحة عمل بها واجتمعت الألفة لها وصلحت الرّعيّة عليها .\r\nمشكن زينهار طريقهء شايسته را كه عمل كرده شده بآن ، وجمع شده باشد الفت مردم از براي آن ، وبصلاح باشد حال ورعيّت بر آن ، اين خطاب بامراء وحكّام بوده كه تعيين مىفرموده‌اند ، و « جمع شده باشد الفت از براي آن » يعنى مردم الفت بآن گرفته باشند .\r\n\r\n10378 لا يسوءنّك ما يقول النَّاس فيك ، فانّه ان كان كما يقولون كان ذنبا عجّلت عقوبته ، وان كان على خلاف ما قالوا كانت حسنة لم تعملها .\r\nبد نيايد ترا زينهار آنچه مىگويند مردم در تو ، پس بدرستى كه آن اگر بوده باشد چنانكه مىگويند بوده باشد آن گناهى كه تعجيل كرده شده عقوبت آن ، واگر بوده باشد بر خلاف آنچه گفته‌اند بوده باشد حسنهء كه نكردى تو آن را « آنچه مىگويند مردم در تو » يعنى در ذمّ تو ومراد اينست كه اگر آنچه گويند راست باشد پس اين مذمّت ايشان عقوبتي باشد از براي گناه تو كه تعجيل كرده شده در دنيا وتو مستحقّ آن بودهء پس بيجا نبوده كه ترا از آن بد آيد ، يا اين كه آن عقوبت گناه تو حساب شود وباعث رفع آن يا تخفيف در آن شود پس بايد كه بآن راضى بود ، واگر بوده باشد بر خلاف آنچه گفته باشند پس آن حسنهء باشد از براي تو كه تو نكرده باشى آنرا وايشان تحصيل كرده باشند از براي تو پس بايد كه خشنود باشى بآن .\r\n\r\n10379 لا تقتحموا ما استقبلتم من فور الفتنة ، وأميطوا عن سننها ، وخلّوا قصد السّبيل لها .\r\n\r\n","description":"","footnote":"","page_name":" 320 ","page_number":324},
  {"content":"\r\n\r\nداخل مشويد بي فكرى آنچه را رو بآن كرده باشيد از فور فتنه ، وكناره كنيد از راه آشكار آن ، وخالى گذاريد ميانهء راه را از براي آن ، مراد به « فور فتنه » روى آنست يا پهن شدن آن يعنى آنچه را رو بآن كرده باشيد از روى فتنه كه رو بشما كرده باشد وبجانب شما آيد يا فتنهء كه خواهد كه پهن شود ومراد اينست كه اگر براهى برويد كه فتنهء بر سر راه باشد بي رويّه داخل در آن مشويد بلكه كناره كنيد از جادّهء راه ، وخالى گذاريد ميانهء راه را از براي آن واين باعتبار اينست كه غالب اينست كه : صاحب فتنه متوّجه جادّهء را هست واز آن راه مىآيد پس هر كه از آن راه برود گرفتار أو مىشود واگر كناره كند از آن غالب اينست كه بآن برنخورد ، وممكن است مراد اين باشد كه : هر گاه رو بفتنه كرده باشيد يعنى فتنه رو بشما آيد مثل اين كه لشكر دشمنى متوجّه بلدي باشد كه در آنجا باشيد يا وبا وطاعونى در آنجا پيدا شود شما بي فكرى خود را در آن داخل مكنيد هر گاه ميسّر باشد نقل از آن ، نقل كنيد وكناره كنيد از آن ، وراهى كه آن دارد خالى گذاريد از براي آن .\r\n\r\n10380 لا تدعونّ إلى مبارزة ، وان دعيت إليها فأجب ، فانّ الدّاعى إليها باغ ، والباغي مصروع .\r\nمخوان زينهار بسوى مبارزت ، واگر خوانده شوى بسوى آن أجابت كن پس بدرستى كه خواننده بسوى مبارزت سر بلندى كننده است وسر بلندى كننده افتاده شده است . مراد اينست كه در جنگ مخوان كسى را بمبارزت يعنى باين كه بيرون آيد بجنگ با تو چنانكه ميانهء شجاعان شايعست ، زيرا كه اين سربلندى كردنست ونازيدن بخودست ، وهر كه چنين كند مغلوب شود وبيفتد ، بلى اگر كسى ترا بخواند بمبارزت ، بيرون رو بسوى أو ، زيرا كه نرفتن در اين صورت ترسناكى وننگ است .\r\n\r\n","description":"","footnote":"","page_name":" 321 ","page_number":325},
  {"content":"\r\n\r\n\r\n10381 لا تستكثرنّ من إخوان الدّنيا ، فانّك إن عجزت عنهم تحوّلوا أعداء ، وإنّ مثلهم كمثل النَّار ، كثيرها يحرق وقليلها ينفع .\r\nبسيار مگير برادران دنيا را ، پس بدرستى كه تو اگر عاجز شوى از ايشان برگردند دشمنان ، وبدرستى كه مثل ايشان مثل آتش است بسيار آن مىسوزاند وكم آن نفع بخشد ، « اگر عاجز شوى از ايشان » يعنى از رعايت ايشان وبر آوردن مطالب ايشان ، و « برگردند دشمنان » يعنى بدل شود دوستى ايشان بدشمنى ، و « نافع بودن كم ايشان » باعتبار اينست كه نعمت در دنيا بي معاونت جمعى از أمثال اين مردم دشوارست .\r\n\r\n13082 لا تحمل همّ يومك الّذى لم يأتك على يومك الّذى قد أتاك ، فانّه إن يكن من عمرك يأتك اللَّه سبحانه فيه برزقك ، وإن لم يكن من عمرك فما همّك بما ليس من أجلك .\r\nبار مكن اندوه روز خود را كه نيامده باشد ترا بر روز تو كه بتحقيق آمده ترا ، پس بدرستى كه آن اگر بوده باشد از عمر تو مىآورد براي تو خداى سبحانه در آن روزى ترا ، واگر نبوده باشد از عمر تو ، پس چيست اندوه تو به آن چه نيست از اجل تو يعنى از مدّت عمر تو .\r\n\r\n10383 لا تصحب من فاته العقل ، ولا تصطنع من خانه الأصل ، فانّ من لا عقل له يضرّك من حيث يرى أنّه ينفعك ، ومن لا أصل له يسئ إلى من يحسن اليه .\r\nمصاحبت مكن كسى را كه فوت شده باشد أو را عقل ، واحسان مكن كسى را\r\n\r\n","description":"","footnote":"","page_name":" 322 ","page_number":326},
  {"content":"\r\n\r\nكه خيانت كرده باشد أو را أصل ، پس بدرستى كه كسى كه نيست عقلي از براي أو ضرر مىرساند ترا از آنجا كه گمان ميكند كه آن نفع مىدهد ترا ، وكسى كه نيست اصلى از براي أو بدى ميكند بسوى كسى كه نيكوئى ميكند بسوى أو ، « فوت شده باشد أو را عقل » يعنى در نيافته باشد عقل را وعقلي نباشد از براي أو ، و « خيانت كرده باشد أو را أصل » يعنى أصل شريف ونژاد بلندى نداشته باشد .\r\n\r\n10384 لا تعب غيرك بما تأتيه ، ولا تعاقب غيرك بذنب ترخّص لنفسك فيه .\r\nعيب مكن غير خود را به آن چه ميكنى تو آنرا ، وعقاب مكن غير خود را بگناهى كه رخصت دهى از براي نفس خود در آن ، ودر بعضي نسخه‌ها بجاى « تعاقب » بقاف « تعاتب » بتاى دو نقطهء بالاست وبنا بر اين ترجمه اينست كه :\r\nوملامت مكن .\r\n\r\n10385 لا تجعل ذرب لسانك على من أنطقك ، ولا بلاغة قولك على من سدّدك .\r\nمگردان تندى زبان خود را بر كسى كه گويا كرده ترا ، ونه بلاغت گفتار خود را بر كسى كه براه درست آورده ترا ، مراد منع از وانمودن تندى زبان خودست وإظهار كند نبودن آن در بحث واعتراض بر معلّم خود واين كه بر أو بحث واعتراض نكند ، يا از روى عجز وانكسار وكندى زبان سخن گويد ، وهمچنين منع از بلاغت بكار بردنست در اعتراض بر أو وبر هر كه أو را براه درستى رسانيده باشد .\r\n\r\n10386 لا تشتغل بما لا يعنيك ، ولا تتكلّف فوق ما يكفيك ، واجعل كلّ همّك لما ينجيك .\r\n\r\n","description":"","footnote":"","page_name":" 323 ","page_number":327},
  {"content":"\r\n\r\nمشغول مشو به آن چه مهمّ وضرور نباشد ترا ، وبر خود مگذار زحمت بالاتر از آنچه را بس باشد ترا ، وبگردان همهء اندوه خود را از براي آنچه رستگار مىگرداند ترا .\r\n\r\n10387 لا تصعّرنّ خدّك ، وألن جانبك ، وتواضع للَّه الّذى رفعك .\r\nميل مفرما زينهار گونهء خود را ، ونرم كن جانب خود را وروى خود را ، وفروتنى كن از براي خدايى كه ترا بلند كرده ، « ميل فرمودن گونه » كناية از تكبّر كردن با مردم است چنانكه عادت متكبّرانست كه گونهء خود را مىگردانند از مردم ، و « نرمى جانب » كناية از هموارى كردن با مردم است چنانكه مكرّر مذكور شد .\r\n\r\n10388 لا يزهدنّك في اصطناع المعروف قلّة من يشكره فقد يشكرك عليه من لا ينفع بشئ منه ، وقد يدرك من شكر الشّاكر أكثر ممَّا أضاع الكافر .\r\nبي رغبت نسازد ترا زينهار كردن احسان كمي كسى كه شكر كند آنرا ، پس بتحقيق كه شكر ميكند ترا بر آن كسى كه منتفع نمىشود بچيزى از آن ، وبتحقيق كه دريافته مىشود از شكر آن شكر كنندهء بيشتر از آنچه ضايع كرده كفران كننده . مراد به « كسى كه شكر ميكند بر آن ومنتفع نمىشود بچيزى از آن ، حق تعالى است وشكر أو جزاى خيريست كه مىدهد بعوض آن وظاهرست كه آنچه دريافته مىشود از شكر اين شكر كننده بيشتريست از شكري كه نكرده آن را كفران كننده اگر ميكرد وهر قدر كه ميكرد ، وممكن است كه مراد بآن كسى جمعى ديگر باشند كه احسان را خوب مىدانند وشكر ميكنند هر كه را بشنوند كه أهل آنست هر چند احسان بايشان نكرده باشد وغالب اينست كه شكر ايشان سودمندترست از شكر\r\n\r\n","description":"","footnote":"","page_name":" 324 ","page_number":328},
  {"content":"\r\n\r\nآنكه احسان باو مىشود ، وبنا بر اين « قد » را در هر دو موضع بر تقليل چنانكه شايع استعمال آنست با فعل مضارع حمل مىتوان كرد .\r\n\r\n10389 لا تؤيسنّ مذنبا فكم عاكف على ذنبه ختم له بالمغفرة ، وكم مقبل على عمل هو مفسد له ختم له في آخر عمره بالنَّار .\r\nنوميد مگردان زينهار گنهكارى را ، پس بسا رو آورندهء بر گناه خود مواظبت كننده كه ختم كرده شود از براي أو بآمرزش ، وبسا رو آورندهء بر عملي كه فاسد - كننده باشد آنرا وختم شود از براي أو در آخر عمرش بآتش ، مراد اينست كه گنهكار را نوميد نبايد ساخت از رحمت خدا بلكه أو را بايد اعلام كرد كه اگر توبه كند رستگار گردد ، واين كه بسا گنهكارى كه رو آورده باشد بگناه ومواظبت ومداومت كرده باشد بر آن وآخر بتوبه وپشيمانى ختم شود عاقبت أو بمغفرت وآمرزش تا اين كه أو باعتبار نوميدى ترك توبه نكند پس بسا باشد كه توبه كند ورستگار گردد بلكه أصل نوميدى از رحمت حق تعالى بدترين گناهانست وهر چند آدمي گنهكار باشد بايد كه اميد رحمت أو داشته باشد واحتمال آن بدهد پس از اين راه نيز نوميد گردانيدن أو جايز نباشد وغرض از تتمّهء كلام اينست كه چنانكه نوميدى باعتبار گناه خوب نيست مغرور شدن بطاعت وفرمانبردارى وأيمن بودن بآن نيز خوب نيست ، بسا كسى باشد كه همواره در طاعت وفرمانبردارى باشد وعاقبت فاسد كند آنها را بارتكاب گناهى وختم شود عاقبت أو بآتش ، پس با وجود أطاعت وفرمانبردارى باز خوف وترس آن معنى بايد داشت واستعاذه از آن بدرگاه حق تعالى بايد كرد .\r\n\r\n10390 لا تركنوا إلى جهّالكم ، ولا تنقادوا لأهوائكم ، فانّ النَّازل بهذا المنزل على شفا جرف هار .\r\n\r\n","description":"","footnote":"","page_name":" 325 ","page_number":329},
  {"content":"\r\n\r\nميل مكنيد بسوى نادانان خود ، وفرمانبردارى مكنيد خواهشهاى خود را پس بدرستى كه فرود آينده باين منزل بر كنار جرفيست هار « جرف » بضمّ جيم ورأى بىنقطه يا سكون راء از براي تخفيف زمينى را گويند كه ته آن را سيلها خورده باشد وبرده باشد وروى آن مانده باشد واگر آن شكافى هم خورده باشد آن را « هار » نيز گويند ، و « بودن بر كنار چنين زمينى » كناية است از كمال مشرف - بودن بر افتادن در هلاكت يا زيان وخسران .\r\n\r\n10391 لا يقولنّ أحدكم إنّ أحدا أولى بفعل الخير منّى فيكون واللَّه كذلك ، انّ للخير والشّرّ أهلا ، فمهما تركتموه كفا كموه أهله .\r\nنگويد زينهار أحدى از شما اين كه أحدى سزاوارترست بكردن خير از من پس بوده باشد واللّه چنين ، بدرستى كه از براي خير وشرّ اهليست پس هر گاه ترك كنيد شما آن را كفايت كنند از شما آنرا أهل آن ، مراد منع بعضي مردم است كه در كردن كار خير مىگويند كه : چرا خير را ما بكنيم ؟ چرا فلانيان نكنند كه اولىاند بكردن آن از ما ؟ باعتبار زيادتى مال ايشان يا جاه ايشان يا نظاير آنها ، وحاصل كلام اينست كه : در دنيا نمىشود كه خير وشرّ هر دو واقع نشود وهر يك از آنها را أهلي نباشد هر چند هر يك از ايشان باختيار خود را أهل آن كنند وهر كس بايد كه سعى كند كه أو از أهل خير باشد واز أهل شرّ نباشد پس اگر كسى خير را نكند وگويد كه : ديگرى سزاوارترست بكردن آن ، آخر چنين خواهد شد وديگرى خواهد كرد وأو محروم خواهد شد وعاقبت اجر وثواب أو را كه بيند پشيمان خواهد بود كه : چرا من چنين نكردم وپشيمانى أو سودى نخواهد داشت ، وهمچنين در شرّ هر كس بايد كه سعى كند كه أو از أهل آن نشود واگر نه عاقبت كه بعقاب آن گرفتار شود ورستگارى جمعى را كه خود را از أهل آن نكرده‌اند مشاهده كند پشيمان خواهد شد كه : من چرا خود را از أهل آن كردم ومثل ايشان نكردم تا رستگار مىشدم ،\r\n\r\n","description":"","footnote":"","page_name":" 326 ","page_number":330},
  {"content":"\r\n\r\nو « كفايت كنند از شما آن را أهل آن » يعنى آن را جمعى ديگر بجاى شما بكنند وأهل آن گردند ، پس گويا كارگزارى آن كنند از براي شما باعتبار اين كه شما نمىخواستيد كه از أهل آن باشيد وايشان خود را از أهل آن كردند وشما از أهل آن نشديد پس گويا ايشان كارگزارى كار آن كردند از براي شما وشما را فارغ كردند از آن ، واللّه تعالى يعلم .\r\n\r\n10392 لا تجعل أكبر همّك بأهلك وولدك ، فانّهم إن يكونوا أولياء اللَّه سبحانه فانّ اللَّه لا يضيّع وليّه ، وإن يكونوا أعداء اللَّه فما همّك بأعداء اللَّه .\r\nمگردان بزرگترين اندوه خود را براي أهل خود وفرزند خود ، پس بدرستى كه ايشان اگر بوده باشند دوستان خداى سبحانه پس بدرستى كه خدا ضايع نخواهد كرد دوست خود را ، واگر بوده باشند دشمنان خدا پس چيست اندوه تو از براي دشمنان خدا . « مگردان بزرگترين اندوه خود را » درين اشاره است باين كه اندوه زياد از براي ايشان نبايد داشت بنا بر وجهي كه فرموده‌اند ، واين كه في الجملة در اندوه وفكر ايشان وتدبير معاش ايشان بودن بعد از خود قصورى ندارد ، زيرا كه حق تعالى با وجود اين كه متكفّل روزى هر كسى شده رخصت داده در سعى في الجملة از براي آن بلكه امر فرموده بآن ، نهايت منع كرده از سعى زياد از براي آن ، پس از براي ايشان نيز اندوه زياد در كار نيست ومنعى از غمخوارى ايشان في الجملة نيست اندوه زياد بايد كه از براي آخرت خود ورستگارى در آن باشد .\r\n\r\n10393 لا يحنّنّ أحدكم حنين الأمة على ما زوى عنه من الدّنيا .\r\nنگريد سخت زينهار أحدى از شما مانند كنيز بر آنچه دور كرده شده باشد\r\n\r\n","description":"","footnote":"","page_name":" 327 ","page_number":331},
  {"content":"\r\n\r\nاز أو از دنيا ، مراد منع از اينست كه كسى بسبب فوت دنيا از أو سخت گريه كند مانند كنيزى كه گريه كند بر فوت آقاى خود ، وتشبيه بكنيز باعتبار اينست كه گريهء آن سخت‌تر وسوز وگداز آن بيشتر از غلام است واز براي اين كه تنفّر مردم از آن باعتبار زيادتى خسّت ودنائت مشبّه به بيشتر مىشود ، غرض تخصيص منع بچنين گريهء نيست بلكه سرزنش جمعيست كه گريهء سخت ميكنند بر آن بتشبيه ايشان بآن كنيزان ومنع أصحاب خود از آن .\r\n\r\n10394 لا تفرح بالغناء والرخاء ، ولا تغتمّ بالفقر والبلاء ، فانّ الذّهب يجرّب بالنَّار ، والمؤمن يجرّب بالبلاء « 1 » .\r\nشاد مشو بتوانگرى وفراخى ، وغمگين مشو بدرويشى وبلا ، پس بدرستى كه طلا آزموده مىشود بآتش ، ومؤمن آزموده مىشود ببلا ، اين وجه وجه غمگين نشدن بدرويشى وبلاست واين كه گرفتار شدن مؤمن بآن از راه ذلّت وخوارى أو نيست تا اين كه كسى غمگين گردد بسبب آن بلكه چنانكه طلا با كمال عزّت وشرافت آزموده مىشود بآتش ، مؤمن نياز آزموده مىشود ببلا ودرويشى كه آنهم بلائيست ، وباين اعتبار اكتفا شده بذكر آن تا اين كه كامل وغير كامل آن بصبر بر آن وعدم آن معلوم وممتاز گردد ووجه شادمان نشدن بتوانگرى وفراخى مذكور نشده بنا بر ظهور آن ، چه ظاهرست كه توانگرى وفراخى دنيا قابل اين نيست كه كسى بآن شادمان گردد ، وممكن است كه وجه مذكور وجه آن نيز باشد چه هر گاه بلا\r\n\r\n\r\n","description":"","footnote":"\r\n( 1 ) در اين باب نيكو سروده‌اند :\r\n « نه در غنچه كامل شود پيكر گل * نه در بوته ظاهر شود صفوت زر »\r\n« ز احداث چرخ است تهذيب مردم * چو از زخم خايسك تيزىّ خنجر » \r\nوبعربي نيز خوب سروده‌اند :\r\n « للَّه درّ النّائبات فانّها * صدأ اللّئام وصيقل الأحرار » \r\n","page_name":" 328 ","page_number":332},
  {"content":"\r\n\r\nاز براي آزمايش مؤمن باشد پس از آن شاد بايد بود كه بمنزلهء تحفه‌ايست از براي أو نه از خلاف آن .\r\n\r\n10395 لا تصحب الّا عاقلا تقيّا ، ولا تعاشر الّا عالما زكيّا ، ولا تودع سرّك الّا مؤمنا وفيّا .\r\nمصاحبت مكن مگر عاقل بسيار پرهيزگارى را ، وآميزش مكن مگر عالم بسيار پاكيزهء را ، ومسپار سرّ خود را مگر مؤمن بسيار وفا كنندهء را .\r\n\r\n10396 لا تحمل على يومك همّ سنتك ، كفاك كلّ يوم ما قدّر لك فيه ، فان تكن السّنة من عمرك فانّ اللَّه سبحانه سيأتيك في كلّ غد جديد بما قسم لك ، وان لم تكن من عمرك فما همّك بما ليس لك .\r\nبار مكن بر روز خود اندوه سال خود را ، كافيست ترا در هر روز آنچه تقدير كرده شده از براي تو در آن ، پس اگر بوده باشد سال از عمر تو پس بدرستى كه خداى كه پاكست أو بزودى مىآورد براي تو در هر فرداى تازهء آنچه را قسمت كرده از براي تو ، واگر نبوده باشد از عمر تو پس چيست اندوه تو براي آنچه نيست از براي تو .\r\n\r\n10397 لا تقض نافلة في وقت فريضة ، ابدأ بالفريضة ثمّ صلّ ما بدا لك .\r\nقضا مكن نماز نافله را در وقت نماز فريضهء ، ابتدأ كن بنماز فريضة بعد از آن نماز بگزار آنچه را پديد آيد در آن رأى وعزم تو ، ممكن است مراد به « قضاء » معنى اصطلاحى آن باشد ومراد منع از قضاى نافله باشد كه فوت شده باشد در\r\n\r\n","description":"","footnote":"","page_name":" 329 ","page_number":333},
  {"content":"\r\n\r\nوقت آن در خارج وقت آن هر گاه داخل شود وقت نماز واجب پيش از گزاردن آن ، وممكن است مراد معنى لغوى آن باشد كه مطلق بجا آوردن باشد كه شامل ادا وقضاى اصطلاحى هر دو باشد ومراد منع از كردن نماز سنّت باشد مطلقا در وقت نماز واجب پيش از كردن آن ، وبر هر تقدير ممكن است نهى از براي تحريم باشد چنانكه مذهب جمعى از علماى ماست رضوان اللَّه تعالى عليهم أجمعين كه جايز نمىدانند آن را ، وممكن است كه از براي كراهت باشد چنانكه مذهب جمعيست از محقّقان ايشان كه تجويز ميكنند گزاردن نافله را در وقت فريضة هر گاه تنگ نشده باشد نهايت مكروه مىدانند ، ووقت فريضة بايد كه بر وقت فضيلت آن حمل شود زيرا كه شكّى نيست كه وقت نافلهء ظهر وعصر بعد از دخول وقت فريضهء آنهاست وظاهر اينست كه نافلهء ديگر نيز در آن وقت پيش از دخول وقت فضيلت فريضة قصورى نداشته باشد وتفصيل مسئله در كتب فقهيّه است .\r\n\r\n10398 لا تخلّفنّ وراءك شيئا من الدّنيا ، فانّك تخلّفه لأحد رجلين ، إمّا رجل عمل فيه بطاعة اللَّه فسعد بما شقيت به ، وإمّا رجل عمل فيه بمعصية اللَّه فكنت عونا له على المعصية ، وليس أحد هذين حقيقا أن تؤثره على نفسك .\r\nپس مينداز زينهار پشت سر خود چيزى را از دنيا ، پس بدرستى كه پس مىاندازى تو آنرا از براي يكى از دو مرد ، يا مردى كه عمل كند در آن بطاعت خدا ، پس نيكبخت گردد به آن چه بدبخت شدهء تو بآن ، ويا مردى كه عمل كند در آن بمعصيت خدا ، پس بوده باشى تو يارى كننده مر أو را بر معصيت ، ونيست يكى أزين دو تا سزاوار اين را كه اختيار كنى تو أو را بر نفس خود .\r\n\r\n","description":"","footnote":"","page_name":" 330 ","page_number":334},
  {"content":"\r\n\r\n\r\n10399 لا تنتصح بمن فاته العقل ، ولا تثق بمن خانه الأصل ، فانّ من فاته العقل يغشّ من حيث ينصح ، ومن خانه الأصل يفسد من حيث يصلح .\r\nپند پذير مشو بكسى كه فوت شده باشد أو را عقل ، واعتماد مكن بكسى كه خيانت كرده باشد أو را أصل ، پس بدرستى كه كسى كه فوت شده باشد أو را عقل ، غشّ ميكند از آنجا كه نصيحت ميكند ، وكسى كه خيانت كرده أو را أصل ، فاسد ميكند از آنجا كه اصلاح ميكند ، « فوت شده باشد أو را عقل » يعنى در نيافته باشد عقل را وعقلي نداشته باشد ، و « خيانت كرده باشد أو را أصل » يعنى أصل ونژاد بلندى نداشته باشد در خور مرتبهء كه از دنيا يافته پس گويا أصل أو خيانت كرده با أو ومرتبهء أو را باطل كرده ، و « غشّ ميكند از آنجا كه نصيحت ميكند » يعنى از همان راه كه نصيحت ميكند وباعتقاد أو نصيحت است وپنديست از روى خلوص دوستى ودر واقع غشّ با تست وضرر تو در آنست كه أو از راه كم عقلي آنرا نصيحت ميداند ، و « فاسد ميكند از آنجا كه اصلاح ميكند » يعنى آنچه را أو اصلاح ميداند باعتبار بد ذاتي كه دارد در واقع افسادست وباعث فساد مىشود .\r\n\r\n10400 لا ترخّص لنفسك في مطاوعة الهوى وايثار لذّات الدّنيا ، فيفسد دينك ولا يصلح ، وتخسر نفسك ولا تربح .\r\nرخصت مده مر نفس خود را در موافقت كردن خواهش واختيار لذّتهاى دنيا ، پس فاسد شود دين تو وشايسته نگردد ، وزيان كند نفس تو وسود نكند .\r\n\r\n10401 لا تسىء إلى من أحسن إليك ، فمن أساء إلى من أحسن اليه منع الاحسان .\r\n\r\n","description":"","footnote":"","page_name":" 331 ","page_number":335},
  {"content":"\r\n\r\nبدى مكن بسوى كسى كه نكوئى كرده باشد بسوى تو ، پس كسى كه بدى كند بسوى كسى كه نكوئى كرده باشد بسوى أو منع كرده مىشود احسان را ، يعنى مردم احسان باو نكنند يا حق تعالى نيز .\r\n\r\n10402 لا تعن على من أنعم عليك ، فمن أعان على من أنعم عليه سلب الامكان .\r\nيارى مكن بر ضرر كسى كه انعام كرده باشد بر تو ، پس كسى كه يارى كند بر كسى كه انعام كرده باشد بر أو ربوده شود از أو قدرت وتوانائى ، يعنى حق تعالى قدرت وتوانائى أو را از أو زايل كند .\r\n\r\n10403 لا تدلّنّ بحالة بلغتها بغير آلة ، ولا تفحزنّ بمرتبة نلتها من غير منقبة ، فانّ ما يبنيه الاتّفاق يهدمه الاستحقاق .\r\nناز مكن بحالتى كه رسيده باشى آنرا بي آلتى ، وفخر مكن بمرتبهء كه دريافته باشى آنرا بي منقبتى ، پس بدرستى كه آنچه بنا مىگذارد آن را اتّفاق خراب ميكند آنرا استحقاق . مراد منع از نازيدن وفخر كردن بحالت ومرتبهء دنيويست كه رسيده باشد كسى بآن بمجرّد اتّفاق بي مزيّت وفضيلتى كه آلت وسبب آن شده باشد ، وبي منقبتى كه باعث آن گشته باشد ، واين كه آنرا ثبات وبقائى نباشد زيرا كه هر چه بنا ميكند آن را اتّفاق خراب ميكند آن را استحقاق خرابى وسزاوارى آن .\r\n\r\n10404 لا تكن ممّن يرجو الآخرة بغير عمل ، ويسوّف التّوبة بطول الأمل ، يقول في الدّنيا بقول الزّاهدين ، ويعمل فيها بعمل الرّاغبين .\r\n\r\n","description":"","footnote":"","page_name":" 332 ","page_number":336},
  {"content":"\r\n\r\nمباش از آن كسى كه اميد مىدارد آخرت را بي عملي ، وپس مىاندازد توبه را بدرازى امل ، مىگويد در دنيا بگفتهء زاهدان ، وعمل ميكند در آن بعمل رغبت كنندگان .\r\n« بي عملي » يعنى بي عملي از براي آخرت كه في الجملة شايستهء آن گرداند ، و « پس مىاندازد توبه را بدرازى أمل » يعنى بسبب اين كه اميدهاى دراز مىدارد وسعى ميكند از براي آنها وبسبب اين مشغولى به آنها پس مىاندازد توبه را وبفكر آن نمىافتد ، يا اين كه پس مىاندازد آن را ببعد از رسيدن به آنها ومىگويد يا با خود قرار مىدهد كه : بعد از انجام آنها توبه خواهم كرد ، و « مىگويد در دنيا » يعنى در بارهء دنيا بگفتهء زاهدان يعنى بي رغبتان در دنيا يعنى در گفتار مذمّت آن ميكند مانند ايشان ، ودر كردار عمل ميكند عمل رغبت كنندگان در آن .\r\n\r\n10405 لا تلتمس الدّنيا بعمل الآخرة ، ولا تؤثر العاجلة على الآجلة ، فانّ ذلك شيمة المنافقين وسجيّة المارقين .\r\nطلب مكن دنيا را بعمل آخرت ، واختيار مكن دنيا را بر آخرت ، پس بدرستى كه اين خوى منافقان وخصلت مارقانست ، مراد منع از ريا كردن در طاعات وعباداتست وكردن آنها از براي أغراض دنيوي ، و « منافقان » يعنى آنانكه در ظاهر اظهار ايمان ميكنند ودر باطن ايمانى ندارند ، و « مارفان » يعنى آنانكه از دين بدر روند .\r\n\r\n10406 لا يغرّنّك ما أصبح فيه أهل الغرور بالدّنيا ، فانّما هو ظلّ ممدود إلى أجل محدود .\r\nفريب ندهد ترا آنچه صبح كرده‌اند در آن أهل غرور بدنيا ، پس نيست آن\r\n\r\n","description":"","footnote":"","page_name":" 333 ","page_number":337},
  {"content":"\r\n\r\nمگر سايهء كشيده شده تا پايانى معيّن ، مراد به « آنچه صبح كرده‌اند در آن أهل فريب بدنيا » متاع وأسباب دنياست كه نزد أهل دنياست ومراد اينست كه فريب آنها را مخور وطمع در آنها مكن ، آنها چيزى نيست كه كار كسى آيد ، و « نيست مگر سايهء كشيده شده تا پايانى معيّن » يعنى حقيقتي واصلى ندارد بلكه بمنزلهء سايه است وبا وجود اين پاينده ودائمي هم نيست بلكه تا پايانيست معيّن وبعد از آن بالكلّيه زايل شود پس كسى فريب چنين چيزى را چرا بخورد .\r\n\r\n10407 لا تكن غافلا عن دينك حريصا على دنياك ، مستكثرا ممَّا لا يبقى عليك مستقلّا ممَّا يبقى لك ، فيوردك ذلك العذاب الشّديد .\r\nمباش غافل از دين خود ، حريص بر دنياي خود ، طلب كنندهء بسيار از آنچه باقي نمىماند بر تو طلب كنندهء كم از آنچه باقي مىماند براي تو ، پس وارد سازد ترا آن بر عذاب سخت ، يعنى اگر چنان باشى وارد سازد ترا آن بر عذاب سخت .\r\n\r\n10408 لا تلتبس بالسّلطان في وقت اضطراب الأمور عليه ، فانّ البحر لا يكاد يسلم منه راكبه مع سكونه ، فكيف مع اختلاف رياحه واضطراب أمواجه .\r\nاختلاط مكن با پادشاه در وقت اضطراب كارها بر أو ، پس بدرستى كه دريا نزديك نيست كه سالم ماند از آن سوار شوندهء آن با آرام آن ، پس چگونه با اختلاف بادهاى آن واضطراب موجهاى آن ، مراد اينست كه پادشاه مانند درياست پس چنانكه سوار شدن بر آن در وقت آرام آن خطر دارد چه جاى وقت تلاطم وطوفان آن پس اختلاط با پادشاه نيز در وقت آرام أو خطر دارد چه جاى وقت تشويش أو واضطراب كارها بر أو .\r\n\r\n","description":"","footnote":"","page_name":" 334 ","page_number":338},
  {"content":"\r\n\r\n\r\n10409 لا تحقّرنّ صغائر الآثام ، فانّها الموبقات ، ومن أحاطت به محقّراته أهلكته .\r\nكوچك مشمار زينهار كوچكهاى گناهان را ، پس بدرستى كه آنهاست هلاك كننده‌ها ، وهر كه فرو گيرد باو كوچك شمرده‌هاى أو هلاك كنند أو را .\r\nمشهور ميانهء علما رضوان اللَّه تعالى عليهم اينست كه گناهان پارهء كبيره است وپارهء صغيره ، وآنچه كبيره است كردن يكى از آنها منافى عدالت است هر چند اصرار نكند ، وآنچه صغيره است منافى عدالت نيست مگر اين كه اصرار كند كه باصرار هر گناهى كبيره است ومنافى عدالت است ، واصرار يا فعليست وآن اينست كه مواظبت كند بر كردن يك نوع آنها يا بر كردن مطلق آنها هر چند هر نوعي را بيش از يك بار نكند ، ويا حكميست وآن اينست كه گناهى را از آنها بكند وعزم بر كردن آن يا كردن گناه ديگر باز داشته باشد هر چند هنوز نكرده باشد ، ومشهور اينست كه « كبيره » آنست كه بر خصوص آن وعدهء آتش شده باشد در قرآن يا سنّت ، مثل قتل ناحق وربا وزنا وبسيارى از گناهان ديگر ، و « صغيره » آنكه حرام باشد امّا بخصوص وعدهء آتش بر آن نشده باشد ، وبعضي از علما گفته‌اند كه : همهء گناهان كبيره است نهايت بعضي از آنها بزرگتر از بعضي است مانند بوسيدن حرام كه صغيره است نسبت بزنا ، وكبيره است نسبت بنگاه حرام ، وبر هر تقدير در تفاوت ميانهء گناهان در كوچكى وبزرگى خلافي وشكّى نيست ومراد از اين فقرهء مباركه اينست كه گناهان صغيره را هم بهر وجه كه باشد سهل وكوچك نبايد شمرد كه همين كه كسى سهل شمارد آنها را جرأت كند بر آنها ويك بار خبردار شود كه اصرار كرده بر آنها وكبيره شده‌اند وهلاك كنند أو را ، و « بدرستى كه آنهاست هلاك كننده » دور نيست كه اشاره باشد باين كه غالب اينست كه هلاك كنندهء مؤمن اينهاست باعتبار اين كه مساهله ميكند در آنها واصرار ميكند بخلاف كبيره كه مؤمن كم مرتكب آن مىشود ، واللَّه تعالى بعلم .\r\n\r\n","description":"","footnote":"","page_name":" 335 ","page_number":339},
  {"content":"\r\n\r\n\r\n10410 لا تمازحنّ صديقا فيعاديك ، ولا عدوّا فيرديك .\r\nمزاح مكن زينهار با دوستى پس دشمن گردد ترا ، ونه با دشمنى پس هلاك كند ترا ، يعنى اگر مزاح كنى با دوست گاه هست كه دشمن مىشود ترا ، باعتبار تندى كه در آن باشد يا اين كه بسيار شود كه باعث خفّت وسبكى أو گردد ، واگر مزاح كنى با دشمن ، گاه هست كه هلاك مىگرداند ترا ، باعتبار اين كه هيبت تو كم مىشود وسبك مىگردى در نظر أو ودلير مىشود بر آنچه خواهد كه بكند نسبت بتو ، وممكن است كه ترجمهء « فيرديك » اين باشد : « پس بيندازد ترا » يعنى در هلاكت يا زيان وخسران ، وحاصل همه يكيست .\r\n\r\n10411 لا تكثرنّ الضّحك فتذهب هيبتك ، ولا المزاح فيستخفّ بك .\r\nبسيار مكن زينهار خنده را پس برود هيبت تو ، ونه مزاح را پس سبك شمرده شوى ، يعنى اگر بسيار كنى خنده را هيبت تو در نظرها برود ، واگر بسيار كنى مزاح را سبك شمرده شوى .\r\n\r\n10412 لا تكثرنّ العتاب ، فانّه يورث الضّغينة ، ويدعو إلى البغضاء ، واستعتب لمن رجوت اعتابه .\r\nبسيار مكن زينهار ملامت را ، پس بدرستى كه آن از پى مىآورد كينه را ، ومىخواند بسوى دشمنى ، وبده خشنودى هر كسى را كه اميد داشته باشى خشنود گردانيدن أو را يعنى هر گاه تو اميد داشته باشى از كسى كه أو خشنود گرداند ترا پس تو نيز خشنود گردان أو را پس هر گاه از حق تعالى آن اميد دارى پس كارى بكن كه سبب رضا وخشنودى أو شود از تو ، وممكن است كه ترجمه اين باشد كه : طلب كن\r\n\r\n","description":"","footnote":"","page_name":" 336 ","page_number":340},
  {"content":"\r\n\r\nخشنودى را از براي كسى كه اميد داشته باشى خشنود گردانيدن أو را يعنى طلب كن اين را كه خشنود گردانى أو را از خود ، وحاصل هر دو يكيست ، وممكن است بنا بر دويم كه مراد اين باشد كه : طلب خشنودى كن از براي كسى كه اميد داشته باشى خشنود گردانيدن أو را يعنى تا بكسى اميد اين نداشته باشى كه ترا خشنود كند طلب مكن از أو اين كه خشنود كند ترا وآبروى خود نزد هر كسى مريز .\r\n\r\n10413 لا تزلّوا عن الحقّ وأهله ، فانّه من استبدل بنا أهل البيت هلك وفاتته الدّنيا والآخرة .\r\nملغزيد از حقّ وأهل آن ، پس بدرستى كه هر كه فرا گيرد ديگرى را بدل ما أهل بيت ، هلاك شود وفوت شود أو را دنيا وآخرت ، يعنى ملغزيد از پيروى حقّ وأهل آن كه ما باشيم زيرا كه هر كه پيروى ما نكند وديگرى را امام وپيشواى خود سازد بدل ما يعنى أهل بيت رسول خدا صلّى اللَّه عليه وعليهم هلاك شود وفوت شود أو را دنيا وآخرت ، ومراد به « دنيا » دنيا بر وجه حلال است يعنى حلال دنيا را نيابد .\r\n\r\n10414 لا تكثرنّ الخلوة بالنّساء فيمللنك وتملّهنّ ، واستبق من نفسك وعقلك بالابطاء عنهنّ .\r\nبسيار مكن زينهار خلوت كردن با زنان را پس ملول گردند از تو وملول گردى تو از ايشان ، وباقي گذار از نفس خود وعقل خود بد رنگ كردن از ايشان يعنى اگر بسيار كنى خلوت با ايشان را ملول گردند ايشان از تو وملول گردى تو از ايشان ، و « باقي گذار از نفس خود » يعنى قدرى از نفس خود وعقل خود را باقي بگذار ، « بد رنگ كردن از ايشان » يعنى باين كه پيش ايشان نروى وتأخير كنى آن را كه اگر درنگ نكنى نفس تو وعقل تو باقي نماند وتلف شود ، و « تلف شدن نفس »\r\n\r\n","description":"","footnote":"","page_name":" 337 ","page_number":341},
  {"content":"\r\n\r\nنيز يا باعتبار تلف شدن عقل است وبا باعتبار تلف شدن جانست بمباشرت زياد .\r\n\r\n10415 لا تحملوا النّساء أثقالكم واستغنوا عنهنّ ما استطعتم ، فانّهنّ يكثرن الامتنان ، ويكفرن الاحسان .\r\nبار مكنيد بر زنان گرانيهاى خود را ، وبي نياز گرديد از ايشان بقدر توانائى خود ، پس بدرستى كه ايشان بسيار ميكنند منّت گذاشتن را ، وكفران ميكنند احسان را ، مراد اينست كه خدمات وكارهاى خود را بار ايشان مكنيد وتا توانيد خود را محتاج ايشان مسازيد ، زيرا كه ايشان كارى كه بكنند منّتى بسيار مىگذارند بر آن ومنّت - كشيدن از كسى ناخوش است ، و « كفران ميكنند احسان را » ممكن است كه مذمّتى ديگر باشد از ايشان كه بتقريب مذمّت سابق مذكور شده باشد هر چند آنرا دخلى در وجه منع مذكور نباشد ، وممكن است نيز كه تتمّهء وجه مذكور باشد باعتبار اين كه هر گاه كفران احسان كنند هر چند كسى بتلافى آن كارها احسان كند بايشان ، شكر آن نمىكنند وباز همان منّت بسيار مىگذارند .\r\n\r\n10416 لا تكن فيما تورد كحاطب ليل وغثاء سيل .\r\nمباش در آنچه وارد مىسازى مانند فرآهم آورندهء هيمه در شب وآنچه سيل برميدارد يعنى چنان باش كه آنچه بگوئى نيكو باشد وتر وخشك در هم مگو مانند كسى كه در شب هيمه فرآهم مىآورد كه نمىبيند وآنچه بدستش آيد در ريسمان مىبندد ، وهمچنين آنچه سيل برميدارد كه بهر چه برخورد بر مىدارد خواه خوب باشد وخواه بد .\r\n\r\n10417 لا تملّك نفسك بغرور الطّمع ، ولا تجب دواعي الشّره ، فانّهما يكسبانك الشّقاء والذّلّ .\r\n\r\n","description":"","footnote":"","page_name":" 338 ","page_number":342},
  {"content":"\r\n\r\nتمليك مكن نفس خود را بفريب طمع ، وأجابت مكن خواننده‌هاى غلبهء حرص را ، پس بدرستى كه اينها كسب مىفرمايند ترا بدبختى وخوارى ، يعنى نفس خود را تمليك مردم مكن وبمنزلهء بندهء ايشان مگردان بسبب فريب طمع ، و « أجابت مكن خواننده‌هاى غلبهء حرص را » يعنى أمرى چند را كه مىخوانند ترا بغلبهء حرص ودعوت ميكنند بآن ، يا خواننده‌هائى كه ناشى شده‌اند از غلبهء حرص ، ومىخوانند ترا بأمورى كه مقتضاى غلبهء حرص باشد .\r\n\r\n10418 لا تخن من ائتمنك وإن خانك ، ولا تشن عدوّك وإن شانك .\r\nخيانت مكن كسى را كه امين كرده باشد ترا وهر چند أو خيانت كرده باشد ترا ، وزشت مگردان دشمن خود را وهر چند أو زشت كرده باشد ترا ، مراد منع از خيانت در امانتيست كه كسى سپرده باشد باين كس هر چند صاحب آن خيانت كرده باشد با أو ، چنانكه مكرّر مذكور شد ودر أحاديث ديگر نيز وارد شده ، وهمچنين منع از بدى كردن بدشمنى وزشت كردن باشد أو در نظرها بگفتار يا كردار هر چند أو بدى كرده باشد با أو وزشت كرده باشد أو را ، بلكه أولى اينست كه در عوض بدى أو احسان كند با أو واين در وقتيست كه تحمّل ضرر أو تواند كرد واحتمال آن رود كه أو باين سلوك ترك دشمنى وايذا واضرار كند ، امّا اگر ايذا واضرار زياد كند كه تحمّل آن نتوان كرد وبسلوك نيكو دست بر ندارد از آن پس دفع أو وبدى كردن با أو بقدرى كه زياد نباشد از آنچه أو كرده قصورى ندارد بلكه ضرور ولازم است .\r\n\r\n10419 لا تصحب من يحفظ مساويك ، وينسى فضائلك ومعاليك .\r\n\r\n","description":"","footnote":"","page_name":" 339 ","page_number":343},
  {"content":"\r\n\r\nمصاحبت مكن با كسى كه بخاطر نگه مىدارد بديهاى ترا ، وفراموش ميكند فضايل ترا ومعالى ترا يعنى افزونيهاى ترا وبلنديهاى ترا .\r\n\r\n10420 لا تواخ من يستر مناقبك وينشر مثالبك .\r\nبرادرى مكن با كسى كه بپوشاند مناقب ترا وپهن كند مثالب ترا ، يعنى عيبهاى ترا .\r\n\r\n10421 لا تطلبنّ الإخاء عند أهل الجفاء ، واطلبه عند أهل الحفاظ والوفاء .\r\nطلب مكن زينهار برادرى را نزد أهل جفا ، وطلب كن آن را نزد أهل حفاظ ووفا ، « جفا » مقابل صله واحسانست ، و « حفاظ » بكسر حاء بي نقطه بمعنى نگهبانيست يعنى نگهبان خود بودن ونگاهداشتن از بديها وحرامها وننگ داشتن از آنها .\r\n\r\n10422 لا تنازع السّفهاء ، ولا تستهتر بالنّساء ، فانّ ذلك يزرى بالعقلاء .\r\nمنازعه مكن با سفها ومگرد شيفتهء زنان ، پس بدرستى كه اين عيبناك مىگرداند عاقلان را ، مراد به « سفها » نادانان وكم عقلانست ، ومراد به « شيفته شدن بزنان » عاشقى وتعلّق زيادست بايشان بمرتبهء كه باك نداشته باشد از آنچه بگويند در مذمّت أو بآن اعتبار .\r\n\r\n10423 لا تكونوا عبيد الأهواء والمطامع .\r\nمباشيد بندگان خواهشها وطمعها .\r\n\r\n10424 لا تكونوا مساييح ولا مذاييع .\r\n\r\n","description":"","footnote":"","page_name":" 340 ","page_number":344},
  {"content":"\r\n\r\nمباشيد روندگان در زمين بسخن چينى وفساد وشرّ « 1 » ، ونه فاش كنندگان سرّ « 2 » .\r\n\r\n10425 لا تسألوا الّا اللَّه سبحانه ، فانّه إن أعطاكم أكرمكم ، وإن منعكم خار لكم .\r\nسؤال مكنيد مگر از خداى سبحانه ، پس بدرستى كه أو اگر عطا كند شما را گرامى گرداند شما را ، واگر منع كند شما را بگرداند در آن خير شما را .\r\n\r\n10426 لا تقل ما لا تعلم فتتّهم باخبارك بما تعلم .\r\nمگو آنچه را نمىدانى پس تهمت زده شوى در خبر دادن تو به آن چه مىدانى يعنى اگر بگويى چيزى را كه علم بآن نداشته باشى گاه هست كه دروغ بر مىآيد وسبب اين مىشود كه مردم اعتماد بر خبر تو نكنند وتهمت زده شوى در خبري كه بدهى از آنچه علم داشته باشى بآن باين كه آن نيز دروغست .\r\n\r\n10427 لا تحرم المضطرّ وإن أسرف .\r\nمحروم مگردان بيچاره را وهر چند اسراف كند يعنى زيادة از اندازهء خود خرج كند هر گاه چيزى داشته باشد واضطرار وبيچارگى آن از آن ناشى شود .\r\n\r\n10428 لا تخيبّ المحتاج وإن ألحف .\r\n\r\n\r\n","description":"","footnote":"\r\n( 1 ) در أقرب الموارد گفته : « المذياع الذي لا يكتم السرّج مذاييع ، يقال :\r\nهو للاسرار مذياع وللأسباب مضياع » ودر منتهى الإرب گفته : « مذياع بالكسر آنكه راز نتواند نگاهداشت » .\r\n( 2 ) ترجمهء « مسياح » است ، در أقرب الموارد گفته : « المسياح من يسيح بالنّميمة والشّرّ في الأرض ج مساييح » ودر منتهى الإرب گفته : « مسياح بالكسر رونده در زمين بسخن چينى وفتنه » .\r\n","page_name":" 341 ","page_number":345},
  {"content":"\r\n\r\nنوميد مگردان محتاج را اگر چه مبالغه كند در سؤال ، چون مردم را از ابرام ومبالغه در سؤال خوش نمىآيد وغالب اينست كه سؤال كنندگان بسبب آن محروم ميشوند فرموده‌اند كه محتاج را محروم نبايد كرد هر چند اين شيوهء ناخوش با أو باشد .\r\n\r\n10429 لا تخبرنّ الّا عن ثقة فتكون كذّابا وإن أخبرت عن غيره ، فانّ الكذب مهانة وذلّ .\r\nخبر مده زينهار مگر از روى اعتماد پس بوده باشى دروغگو وهر چند خبر دهى از غير آن ، پس بدرستى كه دروغ سبكى وخواريست يعنى تا اعتماد بر خبري نداشته باشى خبر مده از آن كه اگر چنين نكنى نمىشود كه پارهء خبرهاى تو دروغ بر نيايد وهمين كه چند خبر تو دروغ بر آيد مردم ترا بسيار دروغگو گويند وهر خبر ترا بر دروغ حمل كنند وهر چند خبر بدهى از چيزى كه دروغ نباشد وچون از اين كلام مستفاد شد كه دروغ مفسده‌ايست كه از آن احتراز بايد اشاره بوجه آن شده باين كه « دروغ سبكى وخواريست » وچون اين وجه از براي احتراز أكثر مردم قويترست از عذاب وعقاب ، اكتفا بهمين شده ، وممكن است كه مراد سبكى وخوارى دنيوي واخروى هر دو باشد پس محتاج بعذرى نباشد ، ودر بعضي نسخه‌ها بجاى « فتكون » كه بنصب است « فتكن » بجزم واقع شده وظاهر اينست كه سهوى باشد .\r\n\r\n10430 لا تشتدّنّ عليكم فرّة بعدها كرّة ، ولا جولة بعدها صولة ، وأعطوا السّيوف حقوقها ، وقصّوا للحرب مصارعها ، واذمروا أنفسكم على الطّعن الدّعسىّ ، والضّرب الطّلخفى ، وأميتوا الأصواب ، فانّه أطرد للفشل .\r\nسخت نباشد زينهار بر شما فرّه كه بعد از آن كرّه باشد ، ونه جولهء كه بعد از آن\r\n\r\n","description":"","footnote":"","page_name":" 342 ","page_number":346},
  {"content":"\r\n\r\nصولهء باشد ، وبدهيد شمشيرها را حقهاى آنها را ، واز پى برويد از براي جنگ جايگاههاى افتادن آن را ، وبر انگيزيد نفسهاى خود را بر طعن دعسىّ وضرب طلخفى ، وآهسته كنيد آوازها را پس بدرستى كه اين دور كننده‌ترست مر ترس را .\r\nاين كلاميست كه مىفرمودند بأصحاب خود در جنگ ، « فرّه » بمعنى گريختن است ، و « كرّه » بمعنى حمله كردن ، و « جوله » بمعنى جولانست ودوره زدني در ميدان ، وبعضي از شارحان نهج البلاغة گفته‌اند : كه جوله گريختنيست كه نزديك باشد ودور نشود ، و « صوله » نيز بمعنى حمله كردنست ومراد اينست كه سخت وگران مدانيد وعيب وعار مشماريد گريختنى را كه بعد از آن حمله كردنى باشد يعنى گريختنى را كه از موضعي باشد بموضعى ديگر كه آن اصلح باشد از براي جنگ وحمله كردن ، عيب وعار گريختنى است كه از أصل آن جنگ باشد نه از خصوص مكاني بمكان ديگر كه أصلح باشد ، وشارحان نهج البلاغة برين حمل كرده‌اند كه : اگر اتّفاق افتد از شما گريختنى وبعد از آن باز برويد وحمله كنيد آن گريختن سخت ودشوار نباشد بر شما آن حملهء بعد جبر آن گريختن ميكند ، « گريختن سخت وگران » گريختنيست كه تلافى آن بعد از آن بحمله نشود . وگفته‌اند كه : غرض أزين تحريص ايشانست بر معاودت بجنگ هر گاه بگريزند واين كه بآن تلافى آن عيب وعار مىشود ، وهمچنين سخت وگران مدانيد جولانى را كه در ميدان بكنيد ودورهء كه بزنيد در آن بي جنگ از براي مصلحتى مثل تعيين موضعي كه أصلح باشد يا از براي فرا گرفتن أهبه واستعداد جنگ وقوى نمودن توطين نفس بر آن وأمثال اينها هر گاه خواهيد كه بعد از آن حمله كنيد ، سخت وگران همانا رفتنى است كه از براي حمله نباشد وخواهند كه بآن اكتفا شود ، واگر مراد به « جوله » گريختن نزديك باشد بمنزلهء تأكيد حكم سابق خواهد بود ، ومراد به « حقوق شمشيرها كه بايد داد\r\n\r\n","description":"","footnote":"","page_name":" 343 ","page_number":347},
  {"content":"\r\n\r\nبه آنها » كار فرمودنهاى آنهاست در جنگ دشمنان واعداى دين وبيكار ومعطّل نگذاشتن آنها ، و « پيروى كنيد » شايد مراد اين باشد كه از براي جنگ از پى برويد وتتبّع كنيد جايگاههاى افتادن كه در آن معركه باشد از كوهها وأمثال آنها تا احتراز كنيد از آنها يا هر جا كه مظنّهء مغلوب شده باشد وافتادن در آن در زيان وخسران ، ودر نهج البلاغة « ووطنّوا للجنوب » بجاى « وقصّوا للحرب » است وبنا بر اين ترجمه اينست كه : وبگسترانيد از براي پهلوها جايگاههاى افتادنهاى آنها را يعنى دل بگذاريد بر افتادن پهلوها بر زمين وكشته شدن وهموار سازيد آنرا بر خود تا خوف مكنيد يا از براي اين كه غلبه كنيد ، زيرا كه غالب اينست كه هر كه اعتقاد غلبهء خود داشته باشد مغلوب گردد وهر كه گمان مغلوبيت خود داشته باشد غالب شود ، و « بر انگيزانيد وتحريص كنيد نفسهاى خود را بر طعن دشمنان بنيزهء « طعن دعسى » يعنى طعنى كه خوب كارگر شود واثر كند يا طعنى كه پر كند جوف دشمن را ، و « ضرب » بمعنى زدنست ، و « طلخفى » « 1 » بكسر طاء بي نقطه وفتح لام وسكون خاء با نقطه وبي آن نيز بمعنى سخت شديدست ومراد زدن دشمنانست بشمشير زدن سخت ، و « آهسته كنيد آوازها را » ظاهر اينست كه از براي اين باشد كه فرياد ونعره منشأ خوف وترس شود يعنى خوف وترس آدمي خود يا ساير مجاهدان ، وبعضي گفته‌اند كه : مراد اينست كه فرياد ونعره امارت وعلامت خوف وترس است .\r\n\r\n10431 لا تطمعنّ في مودّة الملوك ،\r\nفانّهم يوحشونك آنس ما تكون\r\n\r\n\r\n","description":"","footnote":"\r\n( 1 ) ابن أبي الحديد گفته : والطّعن الدّعسىّ الذي يحشى به أجواف الأعداء ، وأصل الدعس الحشو ، دعست الوعاء حشوته ، و « ضرب طلحفى بكسر الطّاء وفتح اللام اى شديد واللام زائدة » ليكن پوشيده نماند كه در زيادت واصالت لام در ميان علماى لغت وأدب اختلاف است طالب تفصيل بمواضع آن رجوع كند زيرا كه اينجا گنجايش آنرا ندارد .\r\n","page_name":" 344 ","page_number":348},
  {"content":"\r\n\r\nبهم ، ويقطعونك أقرب ما تكون إليهم .\r\nطمع مدار زينهار در دوستى پادشاهان ، پس بدرستى كه ايشان رم مىفرمايند ترا در آرامترين بودن تو بايشان ، ومىبرند ترا در نزديكترين بودن تو بسوى ايشان ، يعنى اعتمادي بر دوستى ايشان نيست گاه هست كه رم مىفرمايند ترا در وقتي كه آرام دارترين أوقات تو باشد بايشان يعنى در وقتي كه آرام تو بايشان در آن زيادة از همهء أوقات باشد ، و « مىبرند از تو در وقتي كه نزديكترين أوقات تو باشد بسوى ايشان » يعنى تو در آن نزديكتر ومقرّب‌تر باشى بايشان از ساير أوقات .\r\n\r\n10432 لا تطمع في كلّ ما تسمع ، فكفى بذلك حمقا .\r\nطمع مكن در هر چه بشنوى ، پس كافيست اين از روى حماقت .\r\n\r\n10433 لا تغرّنّك الأمانىّ والخدع ، فكفى بذلك خرقا .\r\nفريب ندهد زينهار ترا آرزوها ومكرها ، پس كافيست اين از روى بي عقلي ، مراد به « مكرها » مكرهاى دنياست كه با مردم ميكند وبزينتهاى خود ايشان را فريب مىدهد .\r\n\r\n10434 لا تشعر قلبك الهمّ على ما فات ، فيشغلك عمَّا هو آت .\r\nمگردان شعار دل خود اندوه را بر آنچه فوت شده پس مشغول سازد ترا از آنچه آن آينده است ، « شعار » چنانكه مكرّر مذكور شد جامهء را گويند كه ملاصق بدن وموى آن باشد ، و « شعار كردن چيزى از براي چيزى » كناية است از لازم ساختن آن از براي آن وجدا نكردن از آن ، ومراد اينست كه اندوه را بر آنچه فوت شده باشد از تو از أمور دنيوي لازم دل خود مساز چنانكه شيوهء أكثر أهل دنياست كه اگر چنان كنى مشغول سازد آن غم واندوه ترا از تدبير أحوال آيندهء خود از أمور دنيوي وأخروي ، وباعث فساد آنها شود .\r\n\r\n","description":"","footnote":"","page_name":" 345 ","page_number":349},
  {"content":"\r\n\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف « لا » بلفظ نفى يعنى لائى كه از براي نفى وجود وتحقّق چيزى باشد . ) فرموده است آن حضرت عليه السّلام .\r\n\r\n10435 لا راحة لحسود .\r\nنيست آسايشى از براي هيچ پر رشك برنده .\r\n\r\n10436 لا مودّة لحقود .\r\nنيست دوستيى از براي هيچ كينه‌ورى يعنى كينه‌ور هر گاه كينهء كسى را در دل گرفت ديگر نمىشود كه با أو دوست شود .\r\n\r\n10437 لا أخوّة لملول .\r\nنيست برادريى از براي هيچ ملولى ، غرض اينست كه برادر ودوست خود را از خود ملول وآزرده نبايد كرد كه هر گاه ملول شود برادرى ودوستى أو باقي نماند واين كه هر گاه ملول شود اعتماد بر برادرى ودوستى أو مكنيد .\r\n\r\n10438 لا مروّة لبخيل .\r\nنيست مروّت وآدميّتى از براي هيچ بخيلى .\r\n\r\n","description":"","footnote":"","page_name":" 346 ","page_number":350},
  {"content":"\r\n\r\n\r\n10439 لا حياء لكذّاب .\r\nنيست شرمى از براي هيچ بسيار دروغگوئى .\r\n\r\n10440 لا دين لمرتاب ، ولا مروّة لمغتاب .\r\nنيست ديني از براي هيچ مرتابى ، ونه مروّت وآدميّتى از براي هيچ غيبت كنندهء ، « مرتاب » كسى را گويند كه شكّ داشته باشد در چيزى ، ومراد اينست كه در دين يقين بايد وكسى كه شكّ داشته باشد در دين خود ، أو را دين نباشد ، ومراد به « غيبت كننده » ظاهر اينست كه غيبت كننده بحرام است پس غيبتهاى جايز چنانكه در كتب فقهيّه تفصيل داده شده نفى مروّت وآدميّت نمىكند .\r\n\r\n10441 لا أمانة لمكور .\r\nنيست أمانتي از براي هيچ بسيار مكر كنندهء .\r\n\r\n10442 لا ايمان لغدور .\r\nنيست ايمانى از براي هيچ بسيار بيوفائى .\r\n\r\n10443 لا خلّة لملول .\r\nنيست دوستيى از براي هيچ ملولى ، چنانكه گذشت .\r\n\r\n10444 لا إصابة لعجول .\r\nنيست درست كردنى از براي هيچ بسيار تعجيل كنندهء .\r\n\r\n10445 لا عقل كالتّدبير .\r\nنيست عقلي مانند تدبير ، يعنى تدبير أمور دنيوي واخروى خود واصلاح آنها .\r\n\r\n10446 لا جهل كالتّبذير .\r\n\r\n","description":"","footnote":"","page_name":" 347 ","page_number":351},
  {"content":"\r\n\r\nنيست نادانيى مانند تبذير واسراف كردن .\r\n\r\n10447 لا عبادة كالتّفكير .\r\nنيست عبادتي مانند تفكير يعنى فكر كردن در حقايق ومعارف إلهيّه ودر آنچه بكشاند به آنها .\r\n\r\n10448 لا نصح كالتّحذير .\r\nنيست نصيحتى مانند تحذير يعنى ترسانيدن از معاصي وگناهان .\r\n\r\n10449 لا فقر لعاقل .\r\nنيست درويشيى از براي هيچ عاقلى ، زيرا كه هيچ مالي بعقل نمىرسد پس كسى كه عقل داشته باشد بهترين مالها را دارد پس چگونه درويش باشد .\r\n\r\n10450 لا غنى لجاهل .\r\nنيست توانگريى از براي هيچ جاهلي ، يعنى بي عقلي ، بقرينهء مقابله با فقرهء سابق ، واين باعتبار اينست كه حقيقت توانگرى بي نيازى از مردم ومحتاج نبودن بايشانست وكسى را كه عقل نباشد هر چند أموال ديگر باشد بىنياز نمىگردد از ايشان بلكه با وجود أموال احتياج أو بايشان بيشتر باشد پس حقيقت توانگرى نباشد از براي أو .\r\n\r\n10451 لا عمل لغافل .\r\nنيست عملي از براي هيچ غافلى ، مراد اينست كه در عبادات حضور قلب وتوجّه تامّ مىبايد ، وعبادتي كه با غفلت كرده شود يعنى بي اين كه توجّه وحضور قلب باشد عملي نيست كه بكار آيد چنانكه در أحاديث وارد شده كه : نماز قبول\r\n\r\n","description":"","footnote":"","page_name":" 348 ","page_number":352},
  {"content":"\r\n\r\nنمىشود مگر آنچه از آن با حضور قلب باشد وهر قدرى از آن كه بىحضور قلب كرده شود قبول نمىشود .\r\n\r\n10452 لا ورع كالكفّ .\r\nنيست پرهيزگاريى مانند بازداشتن ، يعنى بازداشتن خود از حرامها ومراد اينست كه بهترين پرهيزگارى اينست ، پس در كسى اگر آن نباشد هر چند عبادت واعمال خير بسيار كند برابرى با آن نكند كه خود را از حرام نگاهدارد وبأقلّ واجبي در طاعات وعبادات اكتفا كند .\r\n\r\n10453 لا مروّة كغضّ الطّرف .\r\nنيست مروّتى وآدميّتى مانند پائين انداختن چشم ، يعنى منع آن از نگاههاى حرام يا بزينتهاى دنيا ومتاعهاى آن .\r\n\r\n10454 لا حلم كالصّمت .\r\nنيست حلمى مانند خاموشى ، يعنى تحمّل آن بهترين حلمهاست .\r\n\r\n10455 لا قحة كالبهت .\r\nنيست بىشرميى مانند بهتان ، يعنى نسبت دادن كسى بكار بدى كه نكرده باشد آنرا .\r\n\r\n10456 لا عزّ كالطّاعة .\r\nنيست عزّتى مانند طاعت ، يعنى فرمانبردارى حق كه سبب عزّت دنيوي وأخروي گردد .\r\n\r\n10457 لا كنز كالقناعة .\r\nنيست گنجى مانند قناعت ، يعنى قناعت بهترين گنجهاست زيرا كه بهيچ وجه\r\n\r\n","description":"","footnote":"","page_name":" 349 ","page_number":353},
  {"content":"\r\n\r\nشبههء در آن نيست وبا نفاق كم نمىشود وآفتى راه بآن ندارد وهيچ گنجى نيست كه چنين باشد .\r\n\r\n10458 لا ذخر كالعلم .\r\nنيست ذخيرهء مانند علم ، يعنى علم بهترين ذخيره‌هاست از براي آخرت .\r\n\r\n10459 لا فضيلة كالحلم .\r\nنيست فضيلتى مانند حلم ، يعنى بردبارى بهترين فضيلتها وافزونيهاست .\r\n\r\n10460 لا هداية كالذّكر .\r\nنيست هدايتي مانند ذكر ، « هدايت » بمعنى راهنمائيست يا رسانيدن بمطلب ، ومراد اينست كه نيست راهنمايندهء يا رسانندهء بمطلب مانند ذكر خداى عزّ وجلّ .\r\n\r\n10461 لا رشد كالفكر .\r\nنيست رشدى مانند فكر ، « رشد » بمعنى بر راه درست بودنست ومراد اينست كه نيست سببي از براي آن مانند فكر .\r\n\r\n10462 لا حسب كالأدب .\r\nنيست حسبي مانند أدب ، مراد به « حسب » چنانكه مكرّر مذكور شده .\r\nمزيّتيست كه در كسى باشد باعتبار خود نه از راه نسب .\r\n\r\n10463 لا ذلّ كالطّلب .\r\nنيست خواريى مانند طلب .\r\n\r\n10464 لا كرم كالتّقوى .\r\nنيست كرمى مانند پرهيزگارى يعنى نيست سببي از براي گرامى بودن نزد\r\n\r\n","description":"","footnote":"","page_name":" 350 ","page_number":354},
  {"content":"\r\n\r\nخدا مانند پرهيزگارى چنانكه فرموده :  « يا أَيُّهَا النَّاسُ إِنَّا خَلَقْناكُمْ »  يعنى بدرستى كه گرامىترين شما نزد خدا پرهيزگارتر شماست .\r\n\r\n10465 لا عدوّ كالهوى .\r\nنيست دشمنى مانند هوا وهوس .\r\n\r\n10466 لا زينة كالآداب .\r\nنيست زينتى مانند آداب .\r\n\r\n10467 لا ربح كالثّواب .\r\nنيست سودى مانند ثواب .\r\n\r\n10468 لا ورع كغلبة الشّهوة .\r\nنيست پرهيزگاريى مانند غلبه كردن بر شهوت وپيروى نكردن آن .\r\n\r\n10469 لا علم كالخشيّة .\r\nنيست علمي مانند خشيت يعنى مانند علمي كه سبب خشيت شود يعنى ترس از خدا .\r\n\r\n10470 لا حسرة كالفوت .\r\nنيست حسرتي مانند فوت ، ظاهر اينست كه مراد به « فوت » در اينجا موتست چنانكه در بعضي أحاديث تفسير شده بآن ومراد اينست كه : نيست حسرتي مانند حسرتي كه بعد از موت رو مىدهد ، زيرا كه گنهكار حسرت مىخورد بر آنچه كرده ، ونيكوكار حسرت مىخورد بر كمي آنچه كرده ، واين كه چرا زيادة بر آن نكرده .\r\n\r\n10471 لا عبادة كالصّمت .\r\n\r\n","description":"","footnote":"","page_name":" 351 ","page_number":355},
  {"content":"\r\n\r\nنيست عبادتي مانند خاموشى در هر جائى كه بايد واين باعتبار اينست كه وسيلهء ذكر وفكر وباعث ترك بسيارى از محرّمات مىشود مانند غيبت ودشنام ودرشتى با مردم .\r\n\r\n10472 لا غنى كالعقل .\r\nنيست توانگريى مانند عقل .\r\n\r\n10473 لا فقر كالجهل .\r\nنيست فقر وبي چيزى مانند جهل ، يعنى بي عقلي يا ناداني .\r\n\r\n10474 لا حلم كالصّفح .\r\nنيست حلمى مانند صفح ، يعنى در گذشتن از گناه وتقصير كسى .\r\n\r\n10475 لا مسبّة كالشّحّ .\r\nنيست مسبّهء مانند بخيلى ، مراد به « مسبّه » عارست وچيزى كه مردم دشنام دهند بآن .\r\n\r\n10476 لا ايمان كالصّبر .\r\nنيست ايمانى مانند صبر ، يعنى مانند ايمانى كه سبب صبر بر مصائب ونوائب وتنگى معاش وأمثال آنها شود .\r\n\r\n10477 لا نعمة مع كفر .\r\nنيست نعمتي با كفران ، زيرا كه نعمتي كه كفران آن كنند سبب عذاب وعقاب شود وچنان نعمتي در حقيقت نعمت نباشد ، يا اين كه نعمت نيست ، بسبب اين كه زايل مىشود بسبب كفران وباعث حسرت وندامت مىشود .\r\n\r\n","description":"","footnote":"","page_name":" 352 ","page_number":356},
  {"content":"\r\n\r\n\r\n10478 لا داء كالحسد .\r\nنيست دردى مانند رشك .\r\n\r\n10479 لا شرف كالسّودد .\r\nنيست شرفى مانند سؤدد ، يعنى اين كه كسى بزرگ ومهتر قوم وقبيلهء خود باشد .\r\n\r\n10480 لا ميراث كالأدب .\r\nنيست ميراثي مانند أدب ، يعنى ميراثي نيست كه كسى از براي أولاد خود بگذارد مانند اين كه أدب تعليم ايشان كند اين بهترين ميراثهاست .\r\n\r\n10481 لا جمال كالحسب .\r\nنيست زيبايى مانند حسب ، يعنى افزونى مرتبهء كه كسى تحصيل كند بكسب فضايل وكمالات .\r\n\r\n10482 لا معونة كالتّوفيق .\r\nنيست ياريى مانند توفيق يعنى يارى كنندهء نيست مثل توفيق حق تعالى وتهيّهء أو أسباب خير را از براي اين كس ، پس آدمي بايد كه سعى واهتمام در طلب توفيق بتوسّل بدرگاه أو ومسئلت آن وأطاعت وانقياد كه سبب آن مىشود زيادة باشد از سعى در تحصيل ساير أسباب آنها .\r\n\r\n10483 لا عمل كالتّحقيق .\r\nنيست عملي مثل تحقيق ، يعنى تحقيق علوم شرعيّه ومسائل دينيّه .\r\n\r\n10484 لا شرف كالعلم .\r\nنيست شرفى مثل علم .\r\n\r\n","description":"","footnote":"","page_name":" 353 ","page_number":357},
  {"content":"\r\n\r\n\r\n10485 لا ظهير كالحلم .\r\nنيست يارى كنندهء مانند بردبارى .\r\n\r\n10486 لا زاد كالتّقوى .\r\nنيست توشهء مانند پرهيزگارى .\r\n\r\n10487 لا اسلام كالرّضا .\r\nنيست مسلمانيى مانند رضا ، يعنى مانند مسلمانيى كه سبب رضا وخشنودى باشد بنصيب وبهرهء كه حق تعالى تقدير كرده در هر باب .\r\n\r\n10488 لا شيمة كالحياء .\r\nنيست خوبى مانند حيا .\r\n\r\n10489 لا فضيلة كالسّخاء .\r\nنيست فضيلتى مانند سخا .\r\n\r\n10490 لا ذخر كالثّواب .\r\nنيست ذخيرهء مانند ثواب .\r\n\r\n10491 لا حلل كالآداب .\r\nنيست زيورهائى مانند آداب .\r\n\r\n10492 لا نزاهة كالتّورع .\r\nنيست پاكيزگيى مانند تورّع يعنى باز ايستادن از حرامها .\r\n\r\n10493 لا شرف كالتّواضع .\r\n\r\n","description":"","footnote":"","page_name":" 354 ","page_number":358},
  {"content":"\r\n\r\nنيست شرفى مانند تواضع يعنى فروتنى در درگاه حق تعالى واز براي خلق نيز .\r\nوپوشيده نيست كه در مقام مدح چيزى يا ذمّ آن هر گاه گويند كه : مثل ومانند ندارد در خوبى يا بدى ، مراد اينست كه مثل ومانند آن كم است نه اين كه أصلا يافت نشود وبنا بر اين منافاتى نيست ميانهء اين فقره‌هاى مباركه كه در بعضي فرموده‌اند كه : نيست شرفى مانند سؤدد ، ودر بعضي : مانند علم ، ودر بعضي :\r\nمانند تواضع ، زيرا كه هر يك از آنها كمال شرف دارند وشرفى مثل آن كم است هر چند بعضي از آنها مانند بعضي باشند يا برتر باشند ، وممكن است كه هر يك از وجهي وبيك اعتباري مانند نداشته باشند وهمين كافيست در مدح هر يك ولازم نيست كه بحسب جميع جهات بي مانند باشند .\r\n\r\n10494 لا سوءة كالظّلم .\r\nنيست خوى بدى مانند ستم .\r\n\r\n10495 لا سمير كالعلم .\r\nنيست افسانه گوئى در شب مانند علم ، چون شايع بوده كه مردم در شبها مشغول شنيدن افسانه‌ها وحكايات مىشده‌اند فرموده‌اند كه : افسانه گوئى در شب مانند علم نمىباشد بايد كه مشغول تفكّر در آن وتذكّر آن شد .\r\n\r\n10496 لا وقار كالصّمت .\r\nنيست وقارى مانند خاموشى .\r\n\r\n10497 لا مريح كالموت .\r\nنيست راحت دهندهء مانند مرگ يعنى از براي مؤمنان ونيكوكاران .\r\n\r\n10498 لا لذّة بتنغيص .\r\n\r\n","description":"","footnote":"","page_name":" 355 ","page_number":359},
  {"content":"\r\n\r\nنيست لذّتى با مكدّر كردن ، مراد اينست كه لذّتهاى دنيوي كه غالب اينست كه آميخته بكدوراتند وعاقبت البتّه مكدّر وتيره ميشوند بزوال ومرگ « 1 » ، لذّتى نيست ، لذّت لذّتهاى اخرويست كه آميخته بكدورات وتيرگى نيست واز عقب نيز كدورتى ندارند .\r\n\r\n10499 لا حياء لحريص .\r\nنيست شرمى از براي هيچ حريصى .\r\n\r\n10500 لا حقّ لمحجوج .\r\nنيست حقّى از براي محجوجى ، « محجوج » كسيست كه مغلوب باشد بحجّت ومراد اينست كه هر گاه دو كس با يكديگر نزاع داشته باشند ويكى غلبه كند بر ديگرى بحجّت وحجّتى بر أو تمام كند حق با آن غالب باشد ومغلوب را حقّى نباشد .\r\n\r\n10501 لا رأى للجوج .\r\nنيست رائى از براي لجوجى ، يعنى اعتمادي بر رأيهاى أو نيست زيرا كه باعتبار لجاجتى كه دارد هر كارى را كه پيش گرفت رأى أو انجام رسانيدن آنست خواه صواب باشد وخواه باطل ، يا اين كه أو را رأيي نمىباشد بلكه باعتبار لجاجتى كه دارد هر كارى را كه پيش گرفت بىاختيار سعى ميكند در انجام آن وتأمّل وتفكّرى نمىكند در آن باب كه أو را رأيي در آن باب بهم رسد .\r\n\r\n10502 لا حلم كالتّغافل .\r\nنيست حلمى مانند تغافل يعنى بهترين حلم تغافل كردنست از گناه وتقصير كسى وخود را چنان نمودن كه غافلست از آن وآگاه نشده بر آن .\r\n\r\n10503 لا عقل كالتّجاهل .\r\n\r\n\r\n","description":"","footnote":"\r\n( 1 ) مناسب اين سخن است قول شاعر :\r\n « لا طيب للعيش ما دامت منغّصة * لذّاته بادّكار الموت والهرم » \r\n","page_name":" 356 ","page_number":360},
  {"content":"\r\n\r\nنيست عقلي مانند تجاهل ، « تجاهل » بمعنى إظهار جهل وناداني خودست بچيزى كه عالم بآن باشد ومراد همان تغافلست كه در فقرهء سابق مذكور شد .\r\n\r\n10504 لا اخلاص كالنّصح .\r\nنيست اخلاصي مانند نصيحت ، يعنى بهترين أنواع خالص وصاف بودن با كسى نصيحت كردن اوست وتغافل نكردن از بدى وعيبى كه در أو باشد .\r\n\r\n10505 لا غربة كالشّحّ .\r\nنيست غربتي مانند بخيلى ، زيرا كه بخيل مردم از أو دورى كنند وهر جا كه باشد غريب ماند .\r\n\r\n10506 لا عبادة كالخضوع .\r\nنيست عبادتي مانند فروتنى ، يعنى در درگاه حق تعالى وبا خلق نيز .\r\n\r\n10507 لا غنى كالقنوع .\r\nنيست توانگريى مانند رضا وخشنودى بنصيب وبهرهء خود ، يعنى اين بهترين توانگريهاست چنانكه مكرّر مذكور شد .\r\n\r\n10508 لا ظفر مع بغى .\r\nنيست فيروزيى با سربلندى كردنى ، يعنى هر گاه كسى بر دشمن خود سربلندى كند وأو را ضعيف وحقير شمارد فيروزى نيابد بر أو باعتبار آن عجب وخودبينى كه دارد ، وممكن است كه مراد به « بغى » ظلم وستم باشد ومراد اين باشد كه فيروزى بآخرت يا نيكبختى نمىباشد با آن .\r\n\r\n10509 لا ورع مع غىّ .\r\nنيست پرهيزگاريى با گمراهيى ، مراد اينست كه تا كسى بر دين حقّ نباشد\r\n\r\n","description":"","footnote":"","page_name":" 357 ","page_number":361},
  {"content":"\r\n\r\nپرهيزگارى أو سودى ندارد ، هر كه گمراه باشد هر چند در دين خود كمال تقوى وپرهيزگارى داشته باشد پرهيزگارى أو سودى ندهد باو .\r\n\r\n10510 لا بيان مع عىّ .\r\nنيست بيانى با جهلي « 1 » ، « بيان » بمعنى فصاحت وزبان آوريست يا واضح - كردن چيزى وظاهر ساختن آن ، وبر هر تقدير مراد اينست كه در آن علم ودانش مىبايد وبا جهل وناداني نمىشود پس كسى كه آنرا خواهد بايد كه تحصيل علم ودانش كند .\r\n\r\n10511 لا دين لمسيء الظّنّ .\r\nنيست ديني از براي بدگمان ، مراد يابد گمان بحق تعالى است واين كه أو را در كمال رحم وبخشايش نداند وبناى همهء مجازات أو را بر عدل گذارد نه بر تفضّل ، ويا بدگمان بمردم است هر گاه عمل كند با ايشان بر وفق آن وايذاء وآزارى رساند بايشان بسبب آن ، چنانكه مكرّر تفصيل داده شد .\r\n\r\n10512 لا صنيعة للممتنّ .\r\nنيست احسانى از براي منّت گذارنده ، يعنى احسان أو احسان نيست ومنّت گذاشتن آنرا باطل وفاسد كند .\r\n\r\n10513 لا ندم لكثير الرّفق .\r\nنيست پشيمانيى از براي بسيار نرمى ، يعنى از براي كسى كه نرمى وهموارى أو با مردم بسيار باشد .\r\n\r\n\r\n","description":"","footnote":"\r\n( 1 ) در منتهى الإرب گفته : « عىّ بالامر ( كسمع ) عيّا بالكسر در ماند در كار خود يا بمراد خود راه نيافت واستواريش را نتوانست عيى بفكّ ادغام مثله ، وكذلك عيى في الكلام وعيى في منطقه يعنى بسته شد بروى سخن وبيان نكردن نتوانست ، وپوشيده نيست كه مراد در اينجا معنى دوم است يعنى عاجز در گفتار نمىتواند مقصد خود را درست بيان كند وبطرف بفهماند .\r\n","page_name":" 358 ","page_number":362},
  {"content":"\r\n\r\n\r\n10514 لا عيش لسىّء الخلق .\r\nنيست زندگانيى از براي بد خو ، يعنى لذّتى از زندگانى نبرد .\r\n\r\n10515 لا دعواء لمشغوف بدائه .\r\nنيست دوائى از براي كسى كه دوستى درد أو در غلاف دل أو جا كرده باشد ، ممكن است مراد تعريض بأكثر جهّال ونادانان باشد كه دوستى جهل وناداني خود در دل ايشان جا كرده ، واين كه دوائى از براي درد جهل ايشان نباشد ، وقتي از براي آن دوائى باشد كه ايشان آنرا درد دانند وخواهند كه علاج آن بكنند ، ودر بعضي نسخه‌ها « مشعوف » بعين بي نقطه است وحاصل آن هم همانست زيرا كه مشعوف بچيزى كسيست كه كمال دوستى آنرا داشته باشد چنانكه گويا دوستى آن دل أو را سوزانده .\r\n\r\n10516 لا شفاء لمن كتم طبيبه داءه .\r\nنيست شفائي از براي كسى كه پنهان كند از طبيب خود درد خود را ، ممكن است كه مراد ظاهر آن باشد واين كه از طبيب درد خود را پنهان نبايد داشت باعتبار شرمى يا غير آن ، يا اين كه غرض از آن اين باشد كه در دردهاى ديگر نيز چنين باشد پس كسى را كه درد فقر ودرويشى باشد بايد كه آنرا پنهان نكند از كسى كه طبيب آن باشد وعلاج آن تواند كرد واگر نه شفائي از براي درد أو نباشد .\r\n\r\n10517 لا بشاشة مع ابرام .\r\nنيست شكفته رويى با ابرامى ، يعنى كسى كه ابرام كند در سؤال وطلب ، مردم از أو ملول گردند وبا أو شكفته روئى نكنند .\r\n\r\n10518 لا سؤدد مع انتقام .\r\nنيست بزرگيى با انتقامى ، يعنى كسى كه انتقام كشد از گناهى كه نسبت باو\r\n\r\n","description":"","footnote":"","page_name":" 359 ","page_number":363},
  {"content":"\r\n\r\nكنند أو بزرگى ندارد ، بزرگى كسى دارد كه عفو كند ودر گذرد .\r\n\r\n10519 لا عثار مع صبر .\r\nنيست لغزشى با هيچ صبري .\r\n\r\n10520 لا ثناء مع كبر .\r\nنيست ستايشى با هيچ تكبّرى .\r\n\r\n10521 لا مروّة مع شحّ .\r\nنيست مروّت وآدميّتى با هيچ شحّى ، يعنى بخيليى كه با حرص باشد .\r\n\r\n10522 لا عداوة مع نصح .\r\nنيست دشمنييى با هيچ نصيحتى ، يعنى هر نصيحتى وپندى كه خير آدمي در آن باشد دوستيست ودشمنى با آن نيست واز آن آزرده نبايد شد .\r\n\r\n10523 لا سخاء مع عدم .\r\nنيست سخاوتى با بىچيزى يعنى معلوم نمىشود سخاوت با درويشى ، بسيار هست كه درويش دهش بر أو سهل وآسان مىنمايد وچون صاحب چيز شد بخيل مىشود ، وممكن است مراد مذمّت درويشى باشد باين كه آدمي با آن از فضل سخاوت محروم باشد .\r\n\r\n10524 لا صحّة مع نهم .\r\nنيست تندرستيى با حرص ، مراد حرص در خوردنست يا حرص در جمع مال ودنيا ، واين كه آن بسبب تعبها وزحمتها كه لازم دارد هميشه آدمي را بيمار دارد وبعضي أهل لغت « نهم » را بمعنى افراط در شهوت طعام گفته‌اند وبنا بر اين محتاج بتوجيهى نيست .\r\n\r\n","description":"","footnote":"","page_name":" 360 ","page_number":364},
  {"content":"\r\n\r\n\r\n10525 لا قناعة مع شره .\r\nنيست قناعتي با غلبهء حرص ، يعنى كسى كه غلبهء حرص داشته باشد بهيچ مرتبه قناعت نمىكند بهر مرتبهء كه برسد سعى ميكند از براي زيادة بر آن .\r\n\r\n10526 لا عقل مع شهوة .\r\nنيست عقلي با شهوتي ، يعنى كسى كه شهوت وخواهش چيزى داشته باشد عقل أو در آن باب سالم نماند وهر چند قبيح باشد قبح آن را نيابد ، وقتي اعتماد بر حكم عقل مىتوان كرد كه هر دو طرف در نظر صاحب آن مساوى باشد وخواهش يك طرف نداشته باشد .\r\n\r\n10527 لا حزم مع غرّة .\r\nنيست دور انديشيه‌اى با غفلتى ، يعنى دورانديشى با غفلت جمع نمىشود هر كه خواهد كه دور انديشى كند بايد كه هميشه با خبر باشد از خود ، وغفلت را بخود راه ندهد .\r\n\r\n10528 لا فطنة مع بطنة .\r\nنيست فطنت وفهمي با امتلاى شكم ، چنانكه مكرّر مذكور شد .\r\n\r\n10529 لا أدب مع غضب .\r\nنيست أدبي با خشمى ، يعنى كسى كه خواهد با أدب باشد بايد كه خشم را فرو خورد كه هر كه خشم بر أو غلبه كند رعايت آداب نمىتواند كرد ونمىشود كه سبكيها وبىادبيها نكند .\r\n\r\n10530 لا شرف مع سوء أدب .\r\nنيست شرفى وبلندى مرتبهء با بىأدبى .\r\n\r\n","description":"","footnote":"","page_name":" 361 ","page_number":365},
  {"content":"\r\n\r\n\r\n10531 لا دين مع هوى .\r\nنيست ديني با هوائى ، يعنى با هوا وهوس ومتابعت آن .\r\n\r\n10532 لا محبّة مع كثرة مراء .\r\nنيست دوستيى با بسيارى جدالى ، يعنى كسى كه با كسى نزاع وجدال بسيار كند محبّت ودوستى أو باقي نمىماند بايد كه با دوست چنين سلوك نكرد .\r\n\r\n10533 لا معروف مع منّ .\r\nنيست احسانى با منّت گذاشتنى ، زيرا كه منّت آن را باطل كند .\r\n\r\n10534 لا ايمان مع سوء ظنّ .\r\nنيست ايمانى با بدگمانيى يعنى بحق تعالى يا بمردم ، چنانكه مكرّر شرح شد .\r\n\r\n10535 لا ضلال مع ارشاد .\r\nنيست گمراهيى با ارشادي ، يعنى كسى كه گمراهى داشته باشد ارشاد ديگران نمىتواند كرد واين اشاره است باين كه امام وپيشواى مردم كه كار أو ارشاد ايشانست بايد كه معصوم باشد وبهيچ وجه گمراهيى بر أو روا نباشد چنانكه مذهب فرقهء ناجيهء اماميّه است .\r\nوممكن است كه غرض تحريص مردم باشد بر متابعت مرشدى كه ارشاد كند ايشان را ونگذارد كه گمراه شوند .\r\n\r\n10536 لا هلاك مع اقتصاد .\r\nنيست هلاكتى با ميانه رويى ، يعنى در معاش يا در هر باب چنانكه مكرّر مذكور شد .\r\n\r\n10537 لا صلاح مع افساد .\r\n\r\n","description":"","footnote":"","page_name":" 362 ","page_number":366},
  {"content":"\r\n\r\nنيست صلاحى با افسادى يعنى صلاحى كه متضمّن افسادى باشد آن صلاح نيست مانند آنان كه از براي صلاح دنياي خود آخرت خود را فاسد كنند .\r\n\r\n10538 لا غنى مع اسراف .\r\nنيست توانگريى با اسرافى ، يعنى توانگرى با اسراف باقي نمىماند وهر چند توانگرى زياد باشد با اسراف زود زايل مىشود .\r\n\r\n10539 لا فاقة مع عفاف .\r\nنيست درويشيى با عفافى ، « عفاف » بمعنى باز ايستادن از حرام است ومراد اينست كه درويشيى كه با عفافى باشد وصاحب آن صبر كند بر آن وبسبب آن خود را در حرامى نيندازد آن درويشى نيست بلكه بهترين توانگريست زيرا كه توانگرى اخرويست .\r\n\r\n10540 لا ضلال مع هدى .\r\nنيست گمراهيى با هدايى ، « هدى » بضمّ هاء بمعنى راه يافتنيست ومراد اينست كه كسى كه راه حق را يافت ديگر گمراه نمىشود واز آن برنمىگردد ، واينست كه مردم از هر ديني بدين ديگر مىروند بغير دين حقّ كه دين اماميّه باشد كه هرگز شنيده نشده كه كسى از آن بدين ديگر رود .\r\n\r\n10541 لا عقل مع هوى .\r\nنيست عقلي با هوائى ، اين همان مضمون « لا عقل مع شهوة » است كه چند فقره قبل از اين مذكور وشرح شد .\r\n\r\n10542 لا يزكو مع الجهل مذهب .\r\nپاكيزه نمىشود با ناداني هيچ مذهبي ، يعنى هر گاه كسى جاهل ونادان باشد\r\n\r\n","description":"","footnote":"","page_name":" 363 ","page_number":367},
  {"content":"\r\n\r\nبر هر مذهبي كه باشد وبهر راهى كه رود مذهب وراه أو پاكيزه نباشد راه پاكيزه راهيست كه با علم ودانش باشد .\r\n\r\n10543 لا يدرك مع الحمق مطلب .\r\nدريافته نمىشود با حماقت وكم عقلي هيچ مطلبي .\r\n\r\n10544 لا يثوب العقل مع اللّعب .\r\nجمع نمىشود عقل با بازى .\r\n\r\n10545 لا تجارة كالعمل الصّالح .\r\nنيست سوداگريى مانند عمل صالح ، زيرا كه آن سودائيست كه البتّه سود كند وسود آن اخروى باشد كه پاينده وباقيست وكدام سوداى دنيوي چنين تواند بود . . . !\r\n\r\n10546 لا شفيق كالودود النَّاصح .\r\nنيست شفيقى مانند دوست نصيحت كننده ، « شفيق » كسى را گويند كه حريص باشد بر اصلاح حال كسى وترسد از رسيدن ضررى باو .\r\n\r\n10547 لا قرين كحسن الخلق .\r\nنيست همراه ورفيقي مانند نيكوئى خوى ، زيرا كه هر كه با أو رفيق وهمراه باشد هميشه در راحت باشد .\r\n\r\n10548 لا ورع كتجنّب الآثام .\r\nنيست پرهيزگاريى مانند اجتناب كردن از گناهان ، يعنى پرهيزگاريى كه در آن اجتناب از گناهان باشد هر چند با عبادات واعمال خير زياد نباشد بهترست از پرهيزگاريها كه با آنها باشد امّا آميخته بارتكاب بعضي گناهان باشد .\r\n\r\n","description":"","footnote":"","page_name":" 364 ","page_number":368},
  {"content":"\r\n\r\n\r\n10549 لا زهد كالكفّ عن الحرام .\r\nنيست زهدى مانند باز ايستادن از حرام ، « زهد » بمعنى بي رغبتيست در چيزى ، وشايع شده استعمال آن در بي رغبتي در دنيا وترك آن ، ومراد اينست كه بهترين زهدها ترك حرام است وهيچ زهدى بآن نمىرسد پس اگر كسى ترك حرامها كند هر چند مشغول دنيا ولذّتهاى آن باشد بهترست از اين كه ترك دنيا بالكليّه كند نهايت مرتكب بعضي حرامها گردد .\r\n\r\n10550 لا غرّة كالثّقة بالأيَّام .\r\nنيست غفلتى مانند اعتماد كردن بر روزگار ، يعنى بدترين غفلتهاست ومراد به « اعتماد بر روزگار » اينست كه اگر روزگار رو باو آورد وبدولتى برسد اعتماد كند بر آن وگمان كند كه هميشه چنين خواهد بود وباين سبب عجب وتكبّرى بهم رساند وسر بلندى كند بر مردم وتواضع وفروتنى نكند .\r\n\r\n10551 لا جهاد كجهاد النّفس .\r\nنيست جهادي مانند جهاد با نفس ، يعنى آن بهترين جهادهاست چنانكه مكرّر مذكور شد .\r\n\r\n10552 لا فقه لمن لا يديم الدّرس .\r\nنيست فقهى از براي كسى كه دايمى ندارد درس را ، « فقه » در لغت بمعنى فهم است وشايع شده استعمال آن در علم بأحكام شرعيّه ودر اينجا هر يك از آنها مراد مىتواند بود .\r\n\r\n10553 لا عبادة كأداء الفرائض .\r\nنيست عبادتي مانند اداى فرايض ، مراد به « فرائض » ممكن است نمازهاى\r\n\r\n","description":"","footnote":"","page_name":" 365 ","page_number":369},
  {"content":"\r\n\r\nواجبي شبانه روزى باشد ومراد اين باشد كه : آنها بهترين عبادتهاست چنانكه در أحاديث ديگر نيز وارد شده ، وممكن است كه مراد مطلق واجبيها باشد ومراد اين باشد كه اداى همهء آنها بهترين عبادتهاست واگر كسى اداى همهء آنها كند ودر سنّتيها اهتمامى نكند بهترست از اين كه در سنّتيها اهتمام زياد كند نهايت بعضي واجبها را فوت كند .\r\n\r\n10554 لا قربة بالنّوافل إذا أضرّت بالفرائض .\r\nنيست قربتى بنوافل هر گاه ضرر رسانند بفرائض ، مراد به « فرائض » و « نوافل » فرايض ونوافل شبانه روزى باشد واين كه هر گاه نوافل آنها ضرر رساند بفرايض آنها ، مثل اين كه باعث تأخير آنها شود از وقت فضيلت آنها قربتى نيست در گزاردن نوافل در اين صورت يعنى باعث تقرّب ونزديكى بدرگاه حق تعالى نمىشود بلكه بايد ترك كرد آنها را وبفرائض پرداخت ، وممكن است مراد مطلق واجبيها وسنّتيها باشد واين كه كردن هر سنّتى كه ضرر رساند بيك واجبي وباعث فوت آن شود قربتى نيست در آن بايد واجبي را كرد هر چند آن سنّتى بسبب آن فوت شود .\r\n\r\n10555 لا وقاية أمنع من السّلامة .\r\nنيست نگهداريى منيع‌تر از سلامتى ، يعنى نيست از نگهداريها كه حقّ تعالى كسى را بكند نگهداريى بلند مرتبه‌تر از سلامتى يعنى سلامتى از أمراض وبيماريها يا از خوفها وفتنه‌ها يا از همهء آنها ومراد اظهار اينست كه سلامتى از نعمتهاى عظيمه است ومستحقّ شكر زياد .\r\n\r\n10556 لا سبيل أشرف « 1 » من الاستقامة .\r\n\r\n\r\n","description":"","footnote":"\r\n( 1 ) شارح ( ره ) بر روى عين « أمنع » وهمچنين بر روى فاء « أشرف » هم ضمّه وهم فتحه گذاشته وبر روى هر يك از دو كلمه « معا » نوشته يعنى قرائت هر يك از اين دو كلمه بهر يك از دو وجه مذكور درست است واين اشاره بقاعدهء مسلمّه در نحو است چنانكه ابن مالك گفته :\r\n « ومفردا نعتا لمبنىّ يلي * فافتح أو انصبن أو ارفع تعدل » \r\nوسيوطى در شرح بيت گفته : « الفتح على بنائه مع اسم لا ( نحو : لا رجل ظريف في الدّار ) والنّصب على اتباعه لمحلّ اسم لا ( نحو : لا رجل ظريفا فيها ) والرّفع على اتباعه لمحلّ لا مع اسمها ( نحو : لا رجل ظريف فيها ) » .\r\n","page_name":" 366 ","page_number":370},
  {"content":"\r\n\r\nنيست راهى شريفتر وبلند مرتبه‌تر از راستى يعنى راستى در گفتار باين كه دروغ نباشد ودر كردار باين كه مكر وحيله در آن نباشد .\r\n\r\n10557 لا يفسد الدّين كالطّمع .\r\nفاسد نمىكند دين را چيزى مانند طمع .\r\n\r\n10558 لا يصلح الدّين كالورع .\r\nبصلاح نمىآورد دين را چيزى مانند پرهيزگارى .\r\n\r\n10559 لا يؤتى العلم الّا من سوء فهم السّامع « 1 » .\r\nآمده نمىشود علم مگر از بدى فهم شنونده يعنى آفتى بپيش آن نمىآيد وبآن نمىرسد مگر از راه بدى فهم شنونده كه بسبب آن نفهمد آنرا يا غلط فهمد .\r\n\r\n10560 لا يلفى المريب صحيحا .\r\nيافت نمىشود صاحب شكّ صحيح ، ظاهر اينست كه مراد به « صاحب شكّ » كسيست كه خاطر از راستى ودرستى خود جمع نداشته باشد وخيانتى كرده\r\n\r\n\r\n","description":"","footnote":"\r\n( 1 ) در اين باب نيكو سروده‌اند :\r\n « وكم من عائب قولا صحيحا * وآفته من الفهم السّقيم » \r\nوحافظ نيز در اين باره خوب گفته است :\r\n « چو بشنوى سخن أهل دل مگو كه خطاست * سخن شناس نه جان من خطا اينجاست » \r\n","page_name":" 367 ","page_number":371},
  {"content":"\r\n\r\nباشد واين كه چنين كسى هرگز صحيح وتندرست نباشد بلكه همواره عليل ورهين « 1 » خيانت خود وخوف وترس از آن باشد .\r\n\r\n10561 لا يلفى الحريص مستريحا .\r\nيافت نمىشود حريص راحت جوينده ، يعنى بسبب حرصي كه دارد هميشه در رنج وتعب سعى وطلب است وهرگز استراحتى ندارد .\r\n\r\n10562 لا يوجد الحسود مسرورا .\r\nيافت نمىشود حسود شادمان ، زيرا كه در هر وقتي نمىشود كه كسى نباشد كه نعمتي باو رسيده باشد وأو رشك برد باو واندوهگين گردد بسبب آن .\r\n\r\n10563 لا يلفى العاقل مغرورا .\r\nيافت نمىشود عاقل فريب خورده شده ، يعنى بدينا وزينتهاى آن .\r\n\r\n10564 لا يكون الكريم حقودا .\r\nنمىباشد كريم كينه‌ور ، مراد به « كريم » در اينجا شخص گرامى بلند مرتبه است .\r\n\r\n10565 لا يكون المؤمن حسودا .\r\nنمىباشد مؤمن حسود ، ظاهر اينست كه مراد به « مؤمن » كامل باشد .\r\n\r\n10566 لا تحصل الجنّة بالتّمنّى .\r\nحاصل نمىشود بهشت بآرزو كردن ، يعنى از براي حصول آن عمل صالح مىبايد وغرض ردّ بر جمعيست كه آرزوى بهشت ميكنند بي عمل صالح ، واميد رسيدن بآن دارند بمجرّد همان آرزو .\r\n\r\n\r\n","description":"","footnote":"\r\n( 1 ) « رهين » يعنى در گرو .\r\n","page_name":" 368 ","page_number":372},
  {"content":"\r\n\r\n\r\n10567 لا ينال الرّزق بالتّعنّى .\r\nرسيده نمىشود روزى بتعب كشيدن ، مراد تعب كشيدن زيادست واين كه بآن بروزى زياد نمىتوان رسيد بلكه آنچه را حق تعالى تقدير كرده بي سعى يا بسعى بقدر معروف حاصل شود وبزيادة بر آن هر چند تعب وزحمت كشند نتوان رسيد ، وممكن است مراد اين باشد كه : در كار نيست در رسيدن بروزى تعب وزحمت بلكه قدرى از آن بىتعب وزحمت البتّه مىرسد بخلاف بهشت كه از براي رسيدن بآن تعب ورنج عمل ضرورست بر عكس آنچه أكثر مردم ميكنند .\r\n\r\n10568 لا تجتمع الشّبع « 1 » والقيام بالمفترض .\r\nجمع نمىشود سيرى وايستادگى به آن چه واجب كرده شده ، مراد منع از سيريست واين كه مانع مىشود از ايستادگى به آن چه حق تعالى واجب كرده از علم وعمل بر وجهي كه بايد .\r\n\r\n10569 لا يجتمع الجوع والمرض .\r\nجمع نمىشود گرسنگى وبيمارى ، مراد ترغيب در گرسنگيست واين كه مانع مىشود از بيماريها .\r\n\r\n10570 لا تجتمع الصّحّة والنّهم .\r\nجمع نمىشود تندرستى وحرص ، اين همان مضمون « لا صحّة مع نهم » است كه قبل از اين در همين فصل مذكور وشرح شد .\r\n\r\n\r\n","description":"","footnote":"\r\n( 1 ) در منتهى الإرب گفته : « شبع بالفتح وكعنب سيرى ضدّ گرسنگى وسير شدن والفعل من ( سمع ) يقال : شبع خبزا ولحما وكذا شبع من خبز ولحم يعنى سير شد از نان وگوشت ، وبستوه آمدن از چيزى يقال : شبعت من هذا الامر ورويت اى سئمته وكرهته ( تا آخر گفتار أو ) » .\r\n","page_name":" 369 ","page_number":373},
  {"content":"\r\n\r\n\r\n10571 لا تجتمع الشّبيبة والهرم .\r\nجمع نمىشود جوانى وپيرى ، ممكنست مراد منع هر يك از پير وجوان باشد از سلوك بطور وطرز ديگرى واين كه اين بمنزلهء جمع كردن جوانى وپيريست با هم ، پوشيده نماند كه « شبيبه » بدو باء وياء در ميان بمعنى جوانيست ودر نسخه‌ها كه بنظر رسيد « الشّيبة » بي باي اوّل است واين از سهو ناسخينست زيرا كه « شيبه » و « هرم » هر دو بمعنى پيرىاند .\r\n\r\n10572 لا تجتمع الفطنة والبطنة .\r\nجمع نمىشود فهم وامتلاى شكم .\r\n\r\n10573 لا تجتمع الشّهوة والحكمة .\r\nجمع نمىشود شهوت وحكمت ، يعنى دوستى لذّتها وترغيب در آنها وعلم وعمل راست درست .\r\n\r\n10574 لا يجتمع العقل والهوى .\r\nجمع نمىشود عقل وهوى وهوس .\r\n\r\n10575 لا تجتمع الآخرة والدّنيا .\r\nجمع نمىشود آخرت ودنيا ، ظاهر اينست كه مراد كامل هر يك از آنها باشد با كامل ديگرى .\r\n\r\n10576 لا يجتمع الفناء والبقاء .\r\nجمع نمىشود فنا وبقا ، مراد أزين نيز جمع نشدن دنياست با آخرت .\r\n\r\n10577 لا يجتمع حبّ المال والثّناء .\r\n\r\n","description":"","footnote":"","page_name":" 370 ","page_number":374},
  {"content":"\r\n\r\nجمع نمىشود دوستى مال وثنا ، يعنى مدح وستايش مردم .\r\n\r\n10578 لا يجتمع الورع والطّمع .\r\nجمع نمىشود پرهيزگارى وطمع .\r\n\r\n10579 لا يجتمع الصّبر والجزع .\r\nجمع نمىشود صبر وجزع ، پوشيده نيست كه جزع بي تأبى وقلق واضطرابست كه مقابل صبرند وجمع نشدن آن با صبر ظاهرست وقابل بيان نيست مگر اين كه تتمّهء فقرهء سابق باشد ومراد اين باشد كه چنانكه صبر وجزع با هم جمع نمىشوند ، باعتبار اين كه ضدّ يكديگرند ، ورع وطمع نيز نظير آنهااند وبا هم جمع نمىشوند ، يا اين كه مراد تعريض بجمعى باشد كه جزع ميكنند در مصيبتها وبا وجود آن دعوى صبر ميكنند وخود را صابر مىدانند .\r\n\r\n10580 لا تجتمع عزيمة ووليمة .\r\nجمع نمىشود عزيمه ووليمه ، « عزيمه » قصد راسخ وارادهء جازم است و « وليمه » طعام عروسيست ، ومراد اينست كه : صاحب عزم راسخ وارادهء جازم بايد مراتب بلند ومقامات ارجمند را دنبال كند كه همّت بر آنها گمارده است نه اين كه در مجالس مهمانى بخوش گذرانى وعيش ونوش وكامرانى پردازد ، زيرا كه گنج بي رنج ميسّر نمىشود « مزد آن گرفت جان برادر كه كار كرد » .\r\nودر بعضي نسخه‌ها بجاى « عزيمة » : « عزيّة » است وظاهر از آن بقرينهء « وليمه » اينست كه « عزّية » طعام عزا باشد ومراد اينست كه يك اطعام اطعام عزا وعروسى هر دو نمىباشد وپوشيده نيست كه اين معنى امرى نيست كه قابل بيان باشد مگر اين كه تمثيلى باشد از براي فقرهء بعد\r\nكه فرموده‌اند :\r\n\r\n","description":"","footnote":"","page_name":" 371 ","page_number":375},
  {"content":"\r\n\r\n\r\n10581 لا تجتمع أمانة ونميمة .\r\nجمع نمىشود امانت وسخن چينى ، ومراد اين باشد كه چنانكه عزيّه ووليمه ضدّ يكديگرند وبا هم جمع نمىشوند سخن چينى وامانت نيز چنانند ، يا اين كه مراد اين باشد كه در هر مجلسي رعايت مقتضاى آن بايد مثل اظهار سرور وشادى در عروسيها ، وحزن واندوه در عزاها ، وغرض تعريض بجمعى باشد كه گاهى بر خلاف آن ميكنند .\r\n\r\n10582 لا يجتمع الكذب والمروّة .\r\nجمع نمىشوند دروغگوئى ومروّت يعنى آدميّت .\r\n\r\n10583 لا تجتمع الخيانة والاخوّة .\r\nجمع نمىشود خيانت وبرادرى ، يعنى با كسى كه خيانت كنند برادرى أو باقي نماند ، يا اين كه كسى كه خيانت كند ديگر قابل برادرى نيست .\r\n\r\n10584 لا يجتمع الباطل والحقّ .\r\nجمع نمىشود باطل وحقّ ، ظاهر اينست كه مراد به « باطل وحقّ » دنيا وآخرت باشد واين كه آنها را با هم جمع نتوان كرد ، يعنى كامل آنها را چنانكه قبل از اين مذكور شد .\r\n\r\n10585 لا يجتمع العنف والرّفق .\r\nجمع نمىشود درشتى ورفق ، يعنى نرمى وپوشيده نيست كه اين نيز ظاهرست وقابل بيان نيست مگر اين كه تمثيلى باشد از براي سابق ومراد اين باشد كه :\r\nچنانكه درشتى ونرمى با هم جمع نمىشوند دنيا وآخرت با هم جمع نمىشوند ، يا اين كه « رفق » در اينجا بمعنى نيكويى احسان باشد ومراد اين باشد كه از درشتخوى\r\n\r\n","description":"","footnote":"","page_name":" 372 ","page_number":376},
  {"content":"\r\n\r\nنيكويى احسان نمىآيد واز آن توقّع آن نبايد داشت ، يا اين كه مراد برفق رفق حق تعالى ولطف أو باشد ومراد اين باشد كه : با درشتخوئى كسى لطف حق تعالى با أو جمع نمىشود ، واللّه تعالى يعلم .\r\n\r\n10586 لا يتعلّم من يتكبّر .\r\nتعليم نمىگيرد كسى كه تكبّر كند ، مراد منع از تكبّرست واين كه باعث اين مىشود كه از تعليم گرفتن علم ننگ داشته باشد وجاهل بماند .\r\n\r\n10587 لا يزكو عمل متجبّر .\r\nپاكيزه نمىباشد عمل متكبّرى ، يا اين كه فزايش نمىكند عمل متكبّرى ، وبر هر تقدير مراد اينست كه مقبول نمىشود قبول كاملى .\r\n\r\n10588 لا أشجع من برئ .\r\nنيست دليرتر از بي گناهى ، مراد اينست كه كسى كه در واقعهء بي گناه باشد أو دلير ميباشد وخوف وترس واضطرابى أو را نباشد بخلاف كسى كه گنهكار باشد كه ترسان ولرزان باشد واز اين استنباط بىگناهى وگنهكارى هر يك مىتوان كرد .\r\n\r\n10589 لا أوقح من بذىّ .\r\nنيست بيحياتر از كسى كه فحش گويد .\r\n\r\n10590 لا أجبن من مريب .\r\nنيست ترسناك‌تر از شكّ زدههء ، يعنى كسى كه در واقعهء كه شكّى در خود داشته باشد وخاطرش از بيگناهى خود جمع نباشد چنانكه در شرح فقرهء سابق سابق مذكور شد .\r\n\r\n10591 لا أشجع من لبيب .\r\n\r\n","description":"","footnote":"","page_name":" 373 ","page_number":377},
  {"content":"\r\n\r\nنيست دليرتر از كسى كه عاقل باشد زيرا كه عاقل كارى نكند كه از آن خوف وترسى داشته باشد .\r\n\r\n10592 لا أعزّ من قانع .\r\nنيست عزيزتر از قناعت كنندهء .\r\n\r\n10593 لا أذلّ من طامع .\r\nنيست خوارتر از طمع كنندهء .\r\n\r\n10594 لا ترعوى المنيّة اختراما .\r\nترك نمىدهد مرگ هلاك كردنى را ، يعنى همه كس را هلاك ميكند وباز نمىايستد از هلاك كردن هيچ كس .\r\n\r\n10595 لا يرعوى الباقون اجتراما .\r\nترك نمىدهند باقيماندگان گناهى را ، يعنى چنانكه مرگ ترك نمىدهد هلاك كردن كسى را همچنان جمعى كه باقي مىمانند بعد از آن هلاك شده با وجود مشاهدهء مرگ أو بفكر خود نمىافتند وترك نمىدهند كردن گناهى را .\r\n\r\n10596 لا أدب لسىء النّطق .\r\nنيست أدبي از براي بدگفتار .\r\n\r\n10597 لا سؤدد لسىّء الخلق .\r\nنيست بزرگيى از براي بدخوى .\r\n\r\n10598 لا تحلو مصاحبة غير أريب .\r\nشيرين نيست مصاحبت غير عاقلى .\r\n\r\n","description":"","footnote":"","page_name":" 374 ","page_number":378},
  {"content":"\r\n\r\n\r\n10599 لا تصفو الخلّة مع غير أديب .\r\nصاف نمىباشد دوستى با غير بسيار با أدبي .\r\n\r\n10600 لا تزكو الصّنيعة مع غير أصيل .\r\nپاكيزه نمىباشد احسان با غير أصيلى ، يا فزايش نمىكند احسان با غير أصيلى ، يعنى نفعي وسودى بر آن مترتّب نمىشود ومراد به « غير أصيل » كسيست كه نكوئى ندارد ، يعنى حسب ونسبى وشرافتى ونجابتى نداشته باشد .\r\n\r\n10601 لا تدوم مع الغدر صحبة خليل .\r\nپاينده نمىماند با بيوفائى مصاحبت هيچ دوستى .\r\n\r\n10602 لا يوادّ الأشرار الّا أشباههم .\r\nدوستى نمىكند با بدان مگر أشباه ايشان ، يعنى بايد كه دوستى نكنند با بدان مگر أشباه ايشان ، وبنا بر اين ممكن است كه « يوادّ » بكسر دال خوانده شود كه لاي نهى باشد نهايت مؤلّف چنين نخوانده واگر نه بايست كه در فصل سابق نقل كند ، يا اين كه غرض إخبار از اين معنى باشد وبيان علامتي از براي بدى كسى ، وممكن است كه « الأشرار » بضمّ خوانده شود و « أشباههم » بفتح ، وترجمه اين باشد كه : دوستى نمىكنند بدان مگر با أشباه ايشان ومراد خبر باشد تا اين كه نيكان توقّع دوستى از بدان نداشته باشند .\r\n\r\n10603 لا يصطنع اللّئام الّا أمثالهم .\r\nاحسان نمىكند لئيمان را مگر أمثال ايشان ، يعنى بايد كه احسان نكند بايشان غير أمثال ايشان وبنا بر اين ممكن است كه « يصطنع » بكسر عين خوانده شود كه نهى صريح باشد نهايت مؤلّف چنين نخوانده ، يا اين كه غرض اخبار از اين\r\n\r\n","description":"","footnote":"","page_name":" 375 ","page_number":379},
  {"content":"\r\n\r\nمعنى باشد وبيان اين كه دوستى كردن با لئيمان علامت لئيمى است ، وممكن است كه « اللّئام » بضمّ خوانده شود و « أمثالهم » بفتح وترجمه اين باشد كه : احسان نمىكنند لئيمان مگر با أمثال ايشان ، ومراد خبر باشد تا اين كه غير لئيم توقّع احسان از لئيم نداشته باشد .\r\n\r\n10604 لا يصحب الأبرار الّا نظراؤهم .\r\nمصاحبت نمىكند نيكوكاران را مگر نظاير ايشان ، ومراد إخبار از اين معنى است ، وممكن است « الأبرار » بضمّ خوانده شود ، و « نظراءهم » بفتح وترجمه اين باشد كه : مصاحبت نمىكنند نيكوكاران مگر نظاير خود را ، يعنى بايد كه چنين كنند وبنا بر اين ممكن است « لا يصحب » بكسر باء خوانده شود كه نهى صريح باشد نهايت مؤلّف چنين نخوانده واگر نه بايست كه در فصل سابق نقل كند .\r\n\r\n10605 لا تنال الصّحّة الّا بالحمية .\r\nرسيده نمىشود صحّت مگر بپرهيز .\r\n\r\n10606 لا يفسد التّقوى الّا غلبة الشّهوة .\r\nفاسد نمىگردد پرهيزگارى را مگر غلبهء شهوت ، زيرا كه ظاهرست كه سببي از براي فساد آن نيست مگر شهوت يا غضب ودر حقيقت غضب نيز كه فاسد ميكند باعتبار شهوت انتقام وخواهش آنست كه بعد از آن ميباشد پس در آنجا نيز سبب شهوت باشد .\r\n\r\n10607 لا تدفع المكاره الّا بالصّبر .\r\nدفع كرده نمىشود مكروهها مگر بصبر .\r\n\r\n10608 لا تحاط النّعم الّا بالشّكر .\r\n\r\n","description":"","footnote":"","page_name":" 376 ","page_number":380},
  {"content":"\r\n\r\nنگاهداشته نمىشود نعمتها مگر بشكر .\r\n\r\n10609 لا تكمل المروّة الّا للّبيب .\r\nكامل نمىشود مروّت وآدميّت مگر از براي عاقلى .\r\n\r\n10610 لا يصبر على الحقّ الّا الحازم الأريب .\r\nصبر نمىكند بر حقّ مگر دور انديشى عاقل ، يعنى بر ضررى كه در حقّ باشد .\r\n\r\n10611 لا تقوى كالكفّ عن المحارم .\r\nنيست پرهيزگاريى مانند باز ايستادن از حرامها چنانكه مكرّر مذكور شد .\r\n\r\n10612 لا مروّة كالتّنزّه عن المآثم .\r\nنيست مروّت وآدميّتى مانند پاكيزگى جستن از گناهان .\r\n\r\n10613 لا جنّة أوقى من الأجل .\r\nنيست سپرى نگاهدارنده‌تر از أجل ، يعنى مدّت عمر يا مرگ باعتبار اين كه مكرّر مذكور شد كه تا مدّتى كه از براي عمرى تقدير شده بسر نيايد ومرگ نرسد رشتهء باريك هيچ عمرى را تيغهاى تيز نتوان بريد .\r\n\r\n10614 لا غارّ أخدع « 1 » من الأمل .\r\n\r\n\r\n","description":"","footnote":"\r\n( 1 ) پوشيده نماند كه شارح ( ره ) همهء نظائر اين كلمه را كه صفت اسم لاء نافية للجنس باشد هم بفتح ضبط كرده وهم بضمّ وبر روى كلمات « معا » نوشته است مطابق سيرهء جاريهء خود در سراسر اين شرح تا اشاره باشد باين كه قرائت آنها بهر دو وجه جايز است وچنانكه در سابق مكرّر نوشته‌ايم اين توضيح اشاره بقاعدهء ثابت در نحو است چنانكه ابن مالك در الفيه در باب صفت مفرد لاء نافيه للجنس گفته :\r\n « ومفردا نعتا لمبنىّ يلي * فافتح أو انصبن أو ارفع تعدل » \r\nوما در اين مورد وموارد آينده بر روى حرف آخر هر يك از اين كلمات يكى را از فتحه يا ضمه مىگذاريم وديگر كلمهء « معا » نمينويسيم وبجواز هر دو وجه باين بيان اكتفا مىكنيم .\r\n","page_name":" 377 ","page_number":381},
  {"content":"\r\n\r\nنيست فريب دهندهء فريب دهنده‌تر از اميد .\r\n\r\n10615 لا ذخر أنفع من صالح العمل .\r\nنيست ذخيرهء سودمندتر از عمل صالح .\r\n\r\n10616 لا حسب أرفع من الأدب .\r\nنيست حسبي بلندتر از أدب .\r\n\r\n10617 لا نسب أوضع من الغضب .\r\nنيست نسبى پست‌تر از خشم ، يعنى آن پست‌تر از هر نسب پستيست هر چند آن خود نسب نباشد .\r\n\r\n10618 لا مال أعود من العقل .\r\nنيست مالي نفع دهنده‌تر از عقل .\r\n\r\n10619 لا فقر أشدّ من الجهل .\r\nنيست فقرى وبىچيزيى سخت‌تر از جهل ، يعنى بىعقلى يا ناداني .\r\n\r\n10620 لا حافظ أحفظ من الصّمت .\r\nنيست نگاهدارندهء نگاهدارنده‌تر از خاموشى .\r\n\r\n10621 لا قادم أقرب من الموت .\r\nنيست از سفر آيندهء نزديكتر از مرگ ، زيرا كه در آمدن آن شكّى نيست بخلاف هر مسافري .\r\n\r\n10622 لا واعظ أبلغ من النّصح .\r\nنيست پند دهندهء رساتر از نصيحت ، ممكن است مراد ترغيب در پند گرفتن\r\n\r\n","description":"","footnote":"","page_name":" 378 ","page_number":382},
  {"content":"\r\n\r\nبنصيحت دوستان باشد واين كه موعظهء واعظان رساتر از آن نباشد كسى كه پند نگيرد بنصيحت دوستان پند نگيرد به آنها نيز ، وهرگز اصلاح حال أو نشود .\r\n\r\n10623 لا سوءة أسوأ من الشحّ .\r\nنيست خوى بدى بدتر از بخيلى با حرص .\r\n\r\n10624 لا شرف أعلى من الايمان .\r\nنيست شرفى بلندتر از ايمان .\r\n\r\n10625 لا فضيلة أجلّ من الاحسان .\r\nنيست افزونى مرتبهء بزرگتر از احسان .\r\n\r\n10626 لا ضمان على الزّمان .\r\nنيست ضمانى بر روزگار ، يعنى هر چه خواهد ميكند وباكى ندارد وكسى از آن تاوانى نمىتواند گرفت وقبل از اين توجيه اين قسم سخنان مذكور شد .\r\n\r\n10627 لا رسول أبلغ من الحقّ .\r\nنيست پيغام آورى رساتر از حقّ ، يعنى حقّ خود پهن مىشود وبمردم مىرسد وهيچ پيغام آورى چنان نمىتواند رسانيد .\r\n\r\n10628 لا ترجمان « 1 » أوضح من الصّدق .\r\nنيست ترجمانى واضح‌تر از راستى ، « ترجمان » كسى را گويند كه كلام كسى را بزبان ديگر تفسير كند وظاهر اينست كه مراد اينجا كسى باشد كه راستى كلامي را خاطر نشين مردم كند بشاهد وبينّه ومراد اين باشد كه : سخن راست\r\n\r\n\r\n","description":"","footnote":"\r\n( 1 ) در منتهى الإرب گفته : « ترجمان كعنفوان وزعفران وأيهقان تيلماچى ، تراجم جمع ، ترجم كلامه وعن كلامه بيان كرد سخن أو را بزبان ديگر » .\r\n","page_name":" 379 ","page_number":383},
  {"content":"\r\n\r\nهمان راستى أو آن را خاطر نشين مردم ميكند ودلها گواهى براستى آن مىدهند وهيچ خاطر نشين كنندهء واضحتر از آن خاطر نشين نتواند كرد .\r\n\r\n10629 لا داء أدوأ « 1 » من الحمق .\r\nنيست دردى دردناك‌تر از حماقت .\r\n\r\n10630 لا خلق أشين من الخرق .\r\nنيست خوئى زشت‌تر از درشتى .\r\n\r\n10631 لا كنز أنفع من العلم .\r\nنيست گنجى سودمندتر از علم .\r\n\r\n10632 لا عزّ أرفع من الحلم .\r\nنيست عزّتى بلندتر از حلم .\r\n\r\n10633 لا وحشة أوحش من العجب .\r\nنيست وحشتي وحشت دارتر از خودبينى ، يعنى هيچ چيز سبب وحشت ورميدن مردم مثل آن نمىشود باعتبار تكبّرى كه صاحب آن ميكند واين كه خود را محتاج بكسى نمىداند والفتى نمىكند بكسى پس مردم نيز مىرمند از أو .\r\n\r\n10634 لا شيمة أقبح من الكذب .\r\nنيست خوئى زشت‌تر از دروغگوئى .\r\n\r\n10635 لا لباس أجمل من السّلامة .\r\n\r\n\r\n","description":"","footnote":"\r\n( 1 ) روى اين قبيل أوصاف عموما فتحه وضمّه گذاشته شده ونوعا « معا » نوشته شده يعنى قرائت آن بهر دو وجه جائز وصحيح است چنانكه در سابق مكرّر در مكرّر بيان كرديم .\r\n","page_name":" 380 ","page_number":384},
  {"content":"\r\n\r\nنيست جامهء زيباتر از سلامتى ، يعنى از عيبها وگناهان يا دردها وبيماريها ، وبر هر تقدير اطلاق جامه بر آن باعتبار تشبيه آنست بجامه در فرو گرفتن بدن .\r\n\r\n10636 لا مسلك أسلم من الاستقامة .\r\nنيست طريقهء سالمتر از راستى .\r\n\r\n10637 لا نعمة أفضل من التّوفيق .\r\nنيست نعمتي افزونتر از توفيق ، يعنى اين كه حق تعالى أسباب خير را از براي كسى آماده كند .\r\n\r\n10638 لا سنّة أفضل من التّحقيق .\r\nنيست طريقهء افزونتر از تحقيق يعنى تحقيق علوم ومسائل دينيّه .\r\n\r\n10639 لا جمال أزين من العقل .\r\nنيست زيباييى زينت دارتر از عقل ، يعنى زيركى يا دانائى .\r\n\r\n10640 لا سوأة أشين من الجهل .\r\nنيست خوى بدى زشت‌تر از جهل ، يعنى بي عقلي يا ناداني .\r\n\r\n10641 لا مخبر أفضل من الصّدق .\r\nنيست خبر داده شدهء افزونتر از راستى ، يعنى از آنچه راست باشد ، يا نيست خبري افزونتر از راستى يعنى از خبر راست .\r\n\r\n10642 لا ناصح أنصح من الحقّ .\r\nنيست ناصحى ناصح‌تر از حقّ ، « ناصح » كسى را گويند كه با كسى صاف باشد وغشّ نكند با أو وظاهرست كه هر چه حق باشد با همه كس صاف وبىغشّ است\r\n\r\n","description":"","footnote":"","page_name":" 381 ","page_number":385},
  {"content":"\r\n\r\nوهر كه پيروى آن كند ضرر وزيانى نيابد .\r\n\r\n10643 لا سجيّة أشرف من الرّفق .\r\nنيست خوئى بلند مرتبه‌تر از نرمى وهموارى .\r\n\r\n10644 لا معقل أحرز من الورع .\r\nنيست پناهى محكمتر از پرهيزگارى .\r\n\r\n10645 لا شيمة أذلّ من الطّمع .\r\nنيست خوئى خوارتر از طمع .\r\n\r\n10646 لا حصن أمنع من التّقوى .\r\nنيست حصارى منيع‌تر از پرهيزگارى .\r\n\r\n10647 لا دليل أرشد من الهدى .\r\nنيست راهنمائى بر راه راست‌تر از گمراه نبودن ، يعنى از اين كه كسى بر دين حق باشد اين بهترين راهنماهاست ، زيرا كه راهنماست بسعادت اخروى وبهشت جاويد .\r\n\r\n10648 لا شيء أصدق من الأجل .\r\nنيست چيزى راست‌تر از مرگ .\r\n\r\n10649 لا شيء أكذب من الأمل .\r\nنيست چيزى دروغ‌تر از اميد .\r\n\r\n10650 لا فاقة أشدّ من الحمق .\r\nنيست بي چيزئى واحتياجى سخت‌تر از حماقت .\r\n\r\n","description":"","footnote":"","page_name":" 382 ","page_number":386},
  {"content":"\r\n\r\n\r\n10651 لا خلّة أزرى من الخرق .\r\nنيست خوئى خوارتر از درشتى .\r\n\r\n10652 لا عون أفضل من الصّبر .\r\nنيست يارى كنندهء افزونتر از صبر .\r\n\r\n10653 لا خلق أقبح من الكبر .\r\nنيست خويى زشت‌تر از تكبّر .\r\n\r\n10654 لا جهل أعظم من تعدّى القدر .\r\nنيست نادانيى بزرگتر از در گذشتن از قدر واندازهء خود .\r\n\r\n10655 لا حمق أعظم من الفخر .\r\nنيست حماقتى بزرگتر از فخر كردن .\r\n\r\n10656 لا عزّ أشرف من العلم .\r\nنيست عزّتى بلند مرتبه‌تر از علم .\r\n\r\n10657 لا شرف أعلى من الحلم .\r\nنيست بلندى مرتبه بلندتر از حلم .\r\n\r\n10658 لا شفيع أنجح من الاستغفار .\r\nنيست شفاعت كنندهء فيروزى يابنده‌تر از استغفار ، يعنى طلب آمرزش .\r\n\r\n10659 لا وزر أعظم من الاصرار .\r\nنيست گناهى عظيم‌تر از اصرار ، يعنى اصرار بر گناه هر چند گناهان صغيره باشد .\r\n\r\n","description":"","footnote":"","page_name":" 383 ","page_number":387},
  {"content":"\r\n\r\n\r\n10660 لا دين لمسوّف بتوبته .\r\nنيست ديني از براي پس اندازندهء توبهء خود .\r\n\r\n10661 لا عيش لمن فارق أحبّته .\r\nنيست زندگانيى از براي كسى كه جدا شده باشد از دوستان خود .\r\n\r\n10662 لا وسيلة أنجح من الايمان .\r\nنيست وسيلهء فيروزى يابنده‌تر از ايمان .\r\n\r\n10663 لا منقبة أفضل من الاحسان .\r\nنيست منقبتى افزونتر از احسان .\r\n\r\n10664 لا ايمان أفضل من الاستسلام .\r\nنيست ايمانى افزون‌تر از أطاعت وانقياد .\r\n\r\n10665 لا معقل أمنع من الاسلام .\r\nنيست پناهى منيع‌تر از اسلام ، يعنى محكمتر ومنع كننده‌تر از آفات .\r\n\r\n10666 لا سبيل أنجى من الصّدق .\r\nنيست راهى رستگارتر از راستى ، واسناد رستگارى براه بر سبيل مجاز عقليست باعتبار اين كه سبب رستگارى مىگردد .\r\n\r\n10667 لا صاحب أعزّ من الحقّ .\r\nنيست مصاحبى عزيزتر از حقّ ، مراد ترغيب در اينست كه آدمي هميشه با حقّ باشد وجدا نشود از آن بارتكاب باطلى .\r\n\r\n","description":"","footnote":"","page_name":" 384 ","page_number":388},
  {"content":"\r\n\r\n\r\n10668 لا دليل أنجح من العلم .\r\nنيست راهنمايى فيروزى يابنده‌تر از علم .\r\n\r\n10669 لا عاقبة أسلم من عواقب السّلم .\r\nنيست عاقبتى سالمتر از عاقبتهاى آشتى ، يعنى آشتى بودن با مردم ودشمنى وجنگ نكردن با ايشان .\r\n\r\n10670 لا شافع أنجح من الاعتذار .\r\nنيست شفاعت كنندهء فيروزى يابنده‌تر از عذر خواستن .\r\n\r\n10671 لا اعتذار أمحى للذّنب من الاقرار .\r\nنيست عذر خواستنى محو كننده‌تر از براي گناه از اقرار ، يعنى اعتراف بگنهكارى خود .\r\n\r\n10672 لا نعمة أفضل من عقل .\r\nنيست نعمتي افزونتر از عقلي .\r\n\r\n10673 لا مصيبة أشدّ من جهل .\r\nنيست مصيبتى سخت‌تر از جهلي ، يعنى بي عقلي يا ناداني .\r\n\r\n10674 لا زلّة أشدّ من زلّة عالم .\r\nنيست لغزشى سخت‌تر از لغزش عالمي ، زيرا كه عذاب وعقاب عالم بر گناه زيادة باشد از جاهل چنانكه مكرّر مذكور شد .\r\n\r\n10675 لا جور أفظع من جور حاكم .\r\n\r\n","description":"","footnote":"","page_name":" 385 ","page_number":389},
  {"content":"\r\n\r\nنيست ستمى شنيع‌تر از ستم حاكمى ، زيرا كه نصب حاكم از براي رفع ستم است پس ستم كردن أو خود بغايت شنيع است .\r\n\r\n10676 لا حرز لمن لا يسع سرّه صدره .\r\nنيست جاى محكمى از براي كسى كه گنجايش نداشته باشد سرّ أو را سينهء أو ، يعنى كسى كه سينهء أو سرّ أو را نگاه نتواند داشت جاى محكمى ديگر ندارد كه سرّ أو را نگاه دارد يا جاى محكمى ندارد كه پناه به آنجا برد وزود گرفتار نشود ، در بعضي نسخه‌ها « حزم » بجاى « حرز » است وبنا بر اين ترجمه اينست كه : نيست دورانديشى از براي كسى كه گنجايش ندارد سرّ أو را سينهء أو ، يعنى سرّ خود را نگاه نمىتواند داشت .\r\n\r\n10677 لا عقل لمن يتجاوز حدّه وقدره « 1 » .\r\nنيست عقلي از براي كسى كه در گذرد از حدّ خود واندازهء خود .\r\n\r\n10678 لا يؤخذ العلم إلّا من أربابه .\r\nفرا گرفته نمىشود علم مگر از أرباب آن ، غرض اينست كه : كسى كه خواهد كه علم فرا گيريد بايد تفحّص كند واز كسى فرا گيرد كه از أرباب علم باشد وعلم أو حق باشد كه در واقع عالم همانست واز جمعى نباشد كه دعوى علم ميكنند وعلمي ندارند يا اين كه علم ايشان علم نيست بلكه جهلي چند است كه ايشان اعتماد به آنها كرده‌اند .\r\n\r\n10679 لا ينفع الحسن بغير نجابة .\r\nسود نمىدهد حسن بي نجابتى ، مراد اينست كه حسن صورت يا وضع سودى نمىدهد هر گاه نجابتى نباشد با آن ، ومراد به « نجابت » اصالت وآزادگيست يا گرامى بودن نفس وبلند مرتبه بودن آن .\r\n\r\n\r\n","description":"","footnote":"\r\n( 1 ) در نسخهء چاپ صيدا حرف عطف در ميان « حده » و « قدره » نيست .\r\n","page_name":" 386 ","page_number":390},
  {"content":"\r\n\r\n\r\n10680 لا ينفع علم بغير توفيق .\r\nسود نمىدهد علمي بي توفيقي ، يعنى بي اين كه توفيق از حق تعالى با آن باشد از براي عمل بمقتضاى آن .\r\n\r\n10681 لا ينفع اجتهاد بغير تحقيق .\r\nسود نمىدهد اجتهادي بغير تحقيقى ، يعنى سود نمىدهد بذل جهد وطاقت خود در اعمال هر گاه تحقيق دين خود نشده باشد ، يعنى بناى آن بر يقين گذاشته نشده باشد بلكه بر ظنّ يا تقليد باشد .\r\n\r\n10682 لا خير في عزم بلا حزم .\r\nنيست خيرى در عزمي كه بر حز مىباشد ، يعنى دور انديشى وملاحظه نيكوئى عاقبت آن نشده باشد .\r\n\r\n10683 لا خير في عمل بلا علم .\r\nنيست خيرى در عملي كه بي علم ودانش باشد .\r\n\r\n10684 لا يدرك العلم براحة الجسم .\r\nدريافت نمىشود علم با راحت بدن « 1 » ، يعنى تحصيل آن بي تعب وزحمت دادن بدن نمىشود چنانكه قبل أزين قدرى تفصيل داده شد .\r\n\r\n10685 لا يغلب من يستظهر بالحقّ .\r\nمغلوب نمىشود كسى كه پشت قوى ميكند بحق ، يعنى اين كه حقّ با أو باشد .\r\n\r\n10686 لا يخصم من يحتجّ بالحقّ .\r\n\r\n\r\n","description":"","footnote":"\r\n( 1 ) مناسب مقام است اين دو بيت كه در تاريخ معجم بنظر رسيده است :\r\n « كس بآسايش تن فاضل وفرزانه نشد * مرد فرزانه وفاضل ببسى رنج شود »\r\n« چوب بيجان وجماد ار چه تحرّك نكند * سختى خرط كشد تا شه شطرنج شود » \r\n","page_name":" 387 ","page_number":391},
  {"content":"\r\n\r\nغلبه كرده نمىشود كسى كه حجّت گويد بحقّ ، يعنى حجّت حقّى داشته باشد يا اين كه بر حق بودن حجّت أو باشد .\r\n\r\n10687 لا يفلح من يسرّه ما يضرّه .\r\nرستگار نمىشود كسى كه شادمان مىگرداند أو را آنچه ضرر ميكند أو را ، مثل آنانكه شاد مىگردند بدنيائى كه آخرت ايشان را فاسد ميكند .\r\n\r\n10688 لا يسلم من أذاع سرّه .\r\nسالم نمىماند كسى كه فاش كند سرّ خود را .\r\n\r\n10689 لا يزكو العلم بغير ورع .\r\nپاكيزه نمىباشد يا فزايش نمىكند علم بغير پرهيزگارى ، يعنى غير پرهيزگارى چيزى سبب پاكيزگى علم يا فزايش آن نمىشود ، يا علمي كه بوده باشد بي پرهيزگارى پاكيزه نمىشود يا فزايش نمىكند .\r\n\r\n10690 لا يسلم الدّين مع الطّمع .\r\nسالم نمىماند دين با طمع .\r\n\r\n10691 لا يشبع المؤمن وأخوه جائع .\r\nسير نمىشود مؤمن وبرادر أو گرسنه باشد ، يعنى مؤمن كامل چنين نمىكند ، يا اين كه مؤمن بايد كه چنين نكند .\r\n\r\n10692 لا تزكوا الّا عند الكرام الصّنائع .\r\nپاكيزه نمىشود يا فزايش نمىكند احسانها مگر نزد كريمان ، يعنى مردم گرامى بلند مرتبه ومراد اينست كه احسانهاى پاكيزه يا فزايش كنندهء احسانهائيست كه بكريمان بشود كه ايشان اهليّت آن را دارند وباعث اجر وثواب فزايش كننده مىشود ، يا اين كه ايشان تلافى آنها ميكنند نه احسانهائى كه بلئيمان بشود كه\r\n\r\n","description":"","footnote":"","page_name":" 388 ","page_number":392},
  {"content":"\r\n\r\nبيجاست واجر وثوابي ندارد ويا چندان اجر وثوابي ندارد وايشان نيز تلافى آنها نمىكنند بلكه بسيار مىشود كه در برابر بدى ميكنند .\r\n\r\n10693 لا يستغنى العاقل عن المشاورة .\r\nبي نياز نمىشود عاقل از مشورت كردن ، يعنى خود را محتاج ميداند بآن در مهمّات وهيچ مهمّى را بي آن نمىكند .\r\n\r\n10694 لا مظاهرة أوثق من مشاورة .\r\nنيست احتياط وپشت قوى كردنى محكم‌تر از مشورت كردن .\r\n\r\n10695 لا يستفزّ خدع الدّنيا العالم .\r\nسبك وبي آرام نمىكند فريبهاى دنيا دانا را .\r\n\r\n10696 لا يدهش « 1 » عند البلاء الحازم .\r\nمدهوش نمىشود نزد بلا دور انديش ، يعنى حيران نمىشود يا نمىرود عقل أو بلكه صبر ميكند وعاقبت خود را بآن نيكو مىگرداند .\r\n\r\n10697 لا يرى الجاهل الّا مفرّطا .\r\nديده نمىشود نادان مگر تقصير كننده ، وممكن است كه « مفرطا » خوانده شود بتخفيف راء از باب افعال وترجمه اين باشد كه : مگر از حدّ در گذرنده .\r\n\r\n10698 لا يغشّ العقل من انتصحه .\r\nغشّ نمىكند عقل كسى را كه نصيحت جويد از آن .\r\n\r\n10699 لا يسلم الدّين من تحصّن به .\r\nوانمىگذارد دين كسى را كه حصار خود كرده باشد آنرا .\r\n\r\n\r\n","description":"","footnote":"\r\n( 1 ) در أقرب الموارد گفته : « دهش كعلم دهشا ودهش بالبناء للمفعول تحيّر وقيل : ذهب عقله من ذهول أو وله فهو دهش ومدهوش » .\r\n","page_name":" 389 ","page_number":393},
  {"content":"\r\n\r\n\r\n10700 لا تعصم الدّنيا من لجأ إليها .\r\nنگاهدارى نمىكند دنيا كسى را كه پناه برده باشد بسوى آن .\r\n\r\n10701 لا تفي الأمانىّ لمن عوّل عليها .\r\nوفا نمىكند آرزوها از براي كسى كه اعتماد كرده باشد بر آنها .\r\n\r\n10702 لا يدرك من اعتزّ بالحقّ .\r\nدريافته نمىشود كسى كه عزيز گشته باشد بحقّ ، يعنى دريافته نمىشود براي رسانيدن خواريى باو ، ودر بعضي نسخه‌ها « لا يذلّ » است يعنى خوار نمىگردد ، واين ظاهرست .\r\n\r\n10703 لا يغلب من يحتجّ بالصّدق .\r\nمغلوب نمىشود كسى كه حجّت گويد براستى ، يعنى حجّت راستى داشته باشد يا راستى را حجّت گرداند ، يعنى آن در واقع دليل حقّيّت أو باشد .\r\n\r\n10704 لا يعزّ من لجأ إلى الباطل .\r\nعزيز نمىشود كسى كه پناه برد بسوى باطل .\r\n\r\n10705 لا يفلح من يتبجّح بالرّذائل .\r\nرستگار نگردد كسى كه شاد گردد برذائل ، يعنى صفات نكوهيده .\r\n\r\n10706 لا خير في المعروف المحصى .\r\nنيست خيرى در احسان شمرده شده ، يعنى احسانى كه صاحب آن بشمارد آنرا ومنّت گذارد بآن ، يا احسان كم كه توان شمرد آنرا ، وبنا بر اين ممكنست كه مراد مطلق احسان غير خدا باشد .\r\n\r\n","description":"","footnote":"","page_name":" 390 ","page_number":394},
  {"content":"\r\n\r\n\r\n10707 لا خير في لذّة لا تبقى .\r\nنيست خيرى در لذّتى كه باقي نماند كه همهء لذّتهاى دنيوي باشد .\r\n\r\n10708 لا خير في العمل الّا مع العلم .\r\nنيست خيرى در عمل مگر با علم .\r\n\r\n10709 لا خير في خلق لا يزينه حلم .\r\nنيست خيرى در خوئى كه زينت ندهد آنرا با حلمى .\r\n\r\n10710 لا خير في معين مهين .\r\nنيست خيرى در يارى كنندهء خوار كنندهء ، مانند كسى كه منّت گذارد بياريى كه كند ، وممكن است كه « مهين » بفتح ميم خوانده شود وترجمه اين باشد كه :\r\nنيست خيرى در يارى كنندهء خوار ، ومراد منع از يارى جستن بآن باشد باعتبار اين كه باعث خوارى اين كس مىشود كه از چنين كسى يارى جويد .\r\n\r\n10711 لا خير في صديق ضنين .\r\nنيست خيرى در دوستى بخيل ، ودر بعضي نسخه‌ها « ظنين » بظاء دسته دارست وبنا بر اين ترجمه اينست كه : نيست خيرى در دوستى متّهم ، يعنى دوستى كه متّهم باشد بنفاق ، باعتبار اين كه اعتمادي بر دوستى أو نمىماند هر چند در واقع دوست باشد .\r\n\r\n10712 لا خير في حكم جائر .\r\nنيست خيرى در حكم جور كنندهء ، يعنى در حكمي كه در آن جورى شده باشد وبر خلاف حق باشد ، وممكن است كه « حكم » بفتح حاء وكاف خوانده شود بمعنى حاكم ، وترجمه اين باشد كه : نيست خيرى در حاكمى جائر .\r\n\r\n","description":"","footnote":"","page_name":" 391 ","page_number":395},
  {"content":"\r\n\r\n\r\n10713 لا شيء أحسن من عفو قادر .\r\nنيست چيزى نيكوتر از در گذشتن قادرى ، يعنى از عفو ودرگذشتن كسى كه قادر بر انتقام باشد .\r\n\r\n10714 لا خير في شهادة خائن .\r\nنيست خيرى در گواهى خيانت كنندهء ، يعنى گواهى كسى كه خيانت كرده باشد در آن گواهى ، وحيف وميلى كرده باشد در آن .\r\n\r\n10715 لا خير في قول الأفّاكين .\r\nنيست خيرى در سخن گفتن دروغگويان .\r\n\r\n10716 لا خير في علم الكذّابين .\r\nنيست خيرى در علم دروغگويان ، زيرا كه بكار ديگرى نمىآيد باعتبار اين كه اعتمادي بر قول وخبر ايشان نتوان كرد وبكار خود أو هم نمىآيد باعتبار اين كه عمل بآن نمىكند واز چنان گناهى باز نمىايستد .\r\n\r\n10717 لا لذّة لصنيعة منَّان .\r\nنيست لذّتى از براي احسان بسيار منّت گذارندهء .\r\n\r\n10718 لا تذمّ أبدا عواقب الاحسان .\r\nمذمّت كرده نمىشود هرگز عاقبتهاى احسان .\r\n\r\n10719 لا تملك عثرات اللّسان .\r\nمملوك نمىشود لغزشهاى زبان ، يعنى مالك آنها نمىتوان شد وكمست كه زبان لغزشى نكند وسخنى را كه نبايد گفت نگويد .\r\n\r\n","description":"","footnote":"","page_name":" 392 ","page_number":396},
  {"content":"\r\n\r\n\r\n10720 لا عزّ الّا بالطّاعة .\r\nنيست عزّتى مگر بطاعت وفرمانبردارى حق تعالى .\r\n\r\n10721 لا غنى الّا بالقناعة .\r\nنيست توانگريى مگر بقناعت ، زيرا كه كسى كه قناعت نكند بهيچ مرتبهء نمىايستد وهميشه در طلب زيادتى وتعب وزحمت آن باشد ومعنى توانگرى وبي نيازى در أو نباشد .\r\n\r\n10722 لا رأى لمن لا يطاع .\r\nنيست رأيي از براي كسى كه أطاعت كرده نمىشود ، يعنى هر پادشاه وحاكمى كه أطاعت أو نكنند رأى وتدبيري از براي أو نباشد زيرا كه هر چند رأى وتدبير أو صواب باشد هر گاه أطاعت أو نكنند بعمل نمىتواند آورد وخلل در ملك وحكومت أو بهم رسد واين كلاميست كه آن حضرت صلوات اللّه وسلامه عليه در وصف خود وشكوه لشكر خود فرموده .\r\n\r\n10723 لا دين لخدّاع .\r\nنيست ديني از براي بسيار فكر كنندهء .\r\n\r\n10724 لا لؤم أشدّ من القسوة .\r\nنيست لئيميى وپست مرتبتيى سخت‌تر از قساوت وسخت دلى .\r\n\r\n10725 لا فتنة أعظم من الشّهوة .\r\nنيست فتنهء بزرگتر از شهوت ، يعنى خواهش .\r\n\r\n10726 لا رزيّة أعظم من دوام سقم الجسد .\r\n\r\n","description":"","footnote":"","page_name":" 393 ","page_number":397},
  {"content":"\r\n\r\nنيست مصيبتى بزرگتر از دائمي بودن بيمارى بدن .\r\n\r\n10727 لا لذّة في شهوة فانية .\r\nنيست لذّتى در شهوتي فانى شونده ، يعنى در مشتهيات دنيوي كه فانى شوند .\r\n\r\n10728 لا عيش أهنأ من العافية .\r\nنيست زندگانيى گواراتر از عافيت ، يعنى عافيت از بيماريها وخوفها وفتنه‌ها .\r\n\r\n10729 لا غائب أقدم من الموت .\r\nنيست غائبى وارد شونده‌تر از مرگ ، زيرا كه ورود آن قطعي است بخلاف غايبهاى ديگر .\r\n\r\n10730 لا خازن أفضل من الصّمت .\r\nنيست خازنى افزونتر از خاموشى ، « خازن » بمعنى خزانه‌دار وجمع كنندهء مال وپنهان كنندهء سرّست ، وخاموشى را « خازن » گفتن باعتبار اينست كه اسرار را در خزانهء خاطر نگاه مىدارد يا پنهان كنندهء آنهاست ، يا اين كه پنهان - كنندهء بسيارى از عيبهاست ، يا اين كه جمع كنندهء فضايل است ، و « خازن » بمعنى زبان نيز آمده وبنا بر اين ممكنست مراد اين باشد كه : نيست زبانى ، يعنى گويائى افزونتر از خاموشى .\r\n\r\n10731 لا ينتصر المظلوم بلا ناصر .\r\nانتقام نمىكشد مظلوم بىيارى كنندهء ، يعنى نمىتوان كشيد وغرض بيان عذر خودست از انتقام نكشيدن از آنان كه ظلم حقّ أو صلوات اللّه وسلامه عليه كردند .\r\n\r\n10732 لا ينتصف البرّ من الفاجر .\r\n\r\n","description":"","footnote":"","page_name":" 394 ","page_number":398},
  {"content":"\r\n\r\nانتقام نمىكشد نيكوكار از فاسق ، واين باعتبار اينست كه فاسق بىباك مىباشد وهر گاه از أو انتقام بكشند ديگر بدتر ميكند يا باعتبار اين كه نيكوكار مرتبهء خود را برتر ميداند از اين كه معارضه با أو كند .\r\n\r\n10733 لا ينتصف عالم من جاهل .\r\nانتقام نمىكشد عالمي از جاهلي ، اين نيز باعتبار يكى از آن دو وجه است كه در فقرهء سابق مذكور شد .\r\n\r\n10734 لا يحلم عن السّفيه الّا العاقل .\r\nبردبارى نمىكند از سفيه مگر عاقل ، « سفيه » بمعنى بي حلم يا كم حلم است يا نادان چنانكه مكرّر مذكور شد .\r\n\r\n10735 لا ينتصف الكريم من اللّئيم .\r\nانتقام نمىكشد كريم از لئيم ، يعنى گرامى بلند مرتبه از دنى پست مرتبه ، واين نيز باعتبار يكى از آن دو وجه است كه در فقره‌هاى سابق سابق مذكور شد .\r\n\r\n10736 لا يعرف السّفيه حقّ الحليم .\r\nنمىشناسد سفيه حقّ حليم بردبار را ، مراد اينست كه حليم بردبار را بر سفيه حقّيست كه بردبارى ميكند از أو وانتقام نمىكشد از أو ، أمّا أو حقّ أو را نمىشناسد .\r\n\r\n10737 لا مركب أجمح من اللّجاج .\r\nنيست مركبى سركش‌تر از لجاجت ، يعنى زود أو خود را در هلاكت مى اندازد .\r\n\r\n10738 لا وزر أعظم من وزر غنىّ منع المحتاج .\r\nنيست گناهى بزرگتر از گناه توانگرى كه منع كند محتاج را ، يعنى چيزى باو ندهد .\r\n\r\n","description":"","footnote":"","page_name":" 395 ","page_number":399},
  {"content":"\r\n\r\n\r\n10739 لا ينبغي لمن عرف اللَّه أن يتعاظم .\r\nنيست سزاوار از براي كسى كه شناخته باشد خدا را اين كه بزرگ نمايد ، يعنى بزرگى وعظمتي از براي خود قرار دهد كه بسبب آن در نظر مردم بزرگ نمايد ، وممكن است كه « يتعاظم » بمعنى « يتكبر » آمده باشد ومعنى اين باشد كه : سزاوار نيست از براي أو اين كه تكبّر كند نهايت در كتب لغت اين معنى بنظر نرسيد .\r\n\r\n10740 لا يستطيع أن يتّقى اللَّه من خاصم .\r\nندارد استطاعت وتوانائى پرهيزگارى خدا كسى كه خصومت وجدال كند با مردم ، زيرا كه چنين كسى نمىشود كه در بعضي حرامها نيفتد .\r\n\r\n10741 لا خير فيمن يهجر أخاه من غير جرم .\r\nنيست خيرى در كسى كه ببرّد از برادر خود وترك كند أو را ببيگناهى .\r\n\r\n10742 لا خير في عقل لا يقارنه حلم .\r\nنيست خيرى در عقلي كه همراه نباشد با آن بردباريى .\r\n\r\n10743 لا بقاء للأعمار مع تعاقب اللّيل والنّهار .\r\nنيست بقايى از براي عمرها با از پى يكديگر در آمدن شب وروز .\r\n\r\n10744 لا شيء أوجع من الاضطرار إلى مسئلة الأغمار .\r\nنيست چيزى دردناكتر از مضطرّ شدن بسوى سؤال كردن از اغمار ، يعنى آنانكه تجربهء أمور نكرده باشند واين كناية است از اين كه تازه بدولت رسيده باشند .\r\n\r\n10745 لا تكمل المكارم الّا بالعفاف والايثار .\r\n\r\n","description":"","footnote":"","page_name":" 396 ","page_number":400},
  {"content":"\r\n\r\nكامل نمىشود نيكو كاريها مگر بعفاف وايثار ، « عفاف » بمعنى بازايستادن از محرّمات است ، و « ايثار » بمعنى برگزيدن ديگريست بر خود ودادن چيزى باو با وجود حاجت خود بآن چنانكه مكرّر مذكور شد .\r\n\r\n10746 لا فخر في المال الّا مع الجود .\r\nنيست فخرى در مال مگر با جود وبخشش .\r\n\r\n10747 لا عيش أنكد من عيش الحسود والحقود .\r\nنيست زندگانيى سخت‌تر از زندگانى حسود وكينه‌ور .\r\n\r\n10748 لا يصبر للحقّ الّا من يعرف فضله .\r\nصبر نمىكند از براي حقّ مگر كسى كه بشناسد افزونى آن را از براي حقّ ، يعنى از براي آخرت كه حقّ وثابتست ، يا از براي حق تعالى مگر كسى كه بشناسد افزونى آن را ، يعنى افزونى مرتبهء آن صبر را وغرض اشارهء بسختى ودشوارى آن صبرست واين كه تا كسى نداند فضل وثواب آن را نمىكند آن را .\r\n\r\n10749 لا يحرز الأجر الّا من أخلص عمله .\r\nجمع نمىكند اجر وثواب را مگر كسى كه خالص گرداند عمل خود را ، يعنى از براي خداى عزّ وجلّ .\r\n\r\n10750 لا يحوز الشّكر الّا من بذل ماله .\r\nجمع نمىكند شكر را مگر كسى كه بذل كند مال خود را ، غرض اينست كه اگر كسى خواهد كه مردم شكر أو كنند بايد كه بذل كند مال خود را ، زيرا كه آن بي اين نمىشود .\r\n\r\n10751 لا يستحقّ اسم الكرم الّا من بدأ بنواله قبل سؤاله .\r\n\r\n","description":"","footnote":"","page_name":" 397 ","page_number":401},
  {"content":"\r\n\r\nسزاوار نمىگردد نام كرم را مگر كسى كه ابتدأ كند عطاى خود را پيش از سؤال أو ، يعنى تا كسى ابتدأ نكند بعطا پيش از اين كه سؤال وطلب كنند از أو سزاوار اين نمىگردد كه أو را « كريم » گويند كريم حقيقي آنست كه عطاى أو پيش از سؤال باشد .\r\n\r\n10752 لا ينعم بنعيم الآخرة الّا من صبر على بلاء الدّنيا .\r\nانعام كرده نمىشود بنعمت آخرت مگر كسى كه صبر كرده باشد بر بالاى دنيا .\r\n\r\n10753 لا ايمان كالحياء والسّخاء .\r\nنيست ايمانى مانند شرم وسخاوت ، يعنى مانند ايمانى كه با شرم وسخاوت باشد يا اين كه از آثار ايمان يا لوازم آن چيزى مثل آنها نيست .\r\n\r\n10754 لا يسود من لا يحتمل إخوانه .\r\nبزرگ ومهتر نمىگردد كسى كه بر ندارد برادران خود را ، يعنى متحمّل مؤنات ايشان نشود .\r\n\r\n10755 لا يحمد الّا من بذل احسانه .\r\nستوده نمىشود مگر كسى كه بذل كند احسان خود را .\r\n\r\n10756 لا يحوز الغفران الّا من قابل الإساءة بالاحسان .\r\nفرآهم نمىآورد آمرزش را مگر كسى كه در برابر بدى اندازد احسان را .\r\n\r\n10757 لا يفوز بالنّجاة الّا من قام بشرائط الايمان .\r\nفيروزى نمىيابد برستگارى مگر كسى كه بر پاى دارد شرايط ايمان را .\r\n\r\n","description":"","footnote":"","page_name":" 398 ","page_number":402},
  {"content":"\r\n\r\n\r\n10758 لا يحرز العلم الّا من يطيل درسه .\r\nفرآهم نمىآورد علم را مگر كسى كه دراز كشاند درس خود را ، يعنى مدّتى دراز درس بخواند وبگويد .\r\n\r\n10759 لا يسلم على اللَّه من لا يملك نفسه .\r\nسالم نمىماند بر خدا كسى كه مالك نشود نفس خود را ، يعنى سالم نمىماند از عذاب سلامتيى كه لازم باشد بر خدا واز راه استحقاق باشد نه مجرّد تفضل كسى كه مالك نباشد نفس خود را ، يعنى آن را در فرمان خود ندارد مانند بنده .\r\n\r\n10760 لا عدوّ أعدى على المرء من نفسه .\r\nنيست دشمنى ستم كننده‌تر بر مرد از نفس أو .\r\n\r\n10761 لا معروف أضيع من اصطناع الكفور .\r\nنيست احسانى ضايع‌تر از احسان كردن بكفران كننده .\r\n\r\n10762 لا وزر أعظم من التّبجّح بالفجور .\r\nنيست گناهى عظيم‌تر از شاد شدن بفسق وبيرون رفتن از فرمان پروردگار خود .\r\n\r\n10763 لا مرض أضنى من قلّة العقل .\r\nنيست بيماريى بهبودى ندارنده‌تر از كمي عقل ، وممكن است كه « أضنى » بمعنى سنگينى كننده‌تر باشد .\r\n\r\n10764 لا سوأة أسوأ من البخل .\r\nنيست خوى بدى بدتر از بخيلى .\r\n\r\n10765 لا عيش أهنأ من حسن الخلق .\r\n\r\n","description":"","footnote":"","page_name":" 399 ","page_number":403},
  {"content":"\r\n\r\nنيست زندگانيى بي تعب‌تر از نيكوئى خلق ، يعنى از زندگانى صاحب آن .\r\n\r\n10766 لا وحشة أوحش من سوء الخلق .\r\nنيست وحشتي صاحب وحشت‌تر « 1 » از بدى خوى ، « وحشت » بمعنى رميدنست ومراد اينست كه نيست در آدمي چيزى كه سبب رميدن مردم شود از أو زيادة از رميدنى كه از بد خوئى ميكنند ، وممكن است كه « أوحش » بمعنى وحشت دهنده‌تر باشد بنا بر اين كه گاهى أفعل تفضيل از فعل مزيد نيز آمده .\r\n\r\n10767 لا ايمان لمن لا أمانة له .\r\nنيست ايمانى از براي كسى كه نباشد أمانتي از براي أو .\r\n\r\n10768 لا دين لمن لا عقل له .\r\nنيست ديني از براي كسى كه نباشد عقلي از براي أو .\r\n\r\n10769 لا عقل لمن لا أدب له .\r\nنيست عقلي از براي كسى كه نباشد أدبي از براي أو .\r\n\r\n10770 لا ثواب لمن لا عمل له .\r\nنيست ثوابي از براي كسى كه نباشد عملي از براي أو ، يعنى عمل خيرى .\r\n\r\n10771 لا عمل لمن لا نيّة له .\r\nنيست عملي از براي كسى كه نباشد نيّتى از براي أو ، يعنى آن را بقصد أطاعت وفرمانبردارى حق تعالى نكرده باشد .\r\n\r\n\r\n","description":"","footnote":"\r\n( 1 ) شارح ( ره ) در حاشية ( بخطّ خود ) گفته : « اشاره است باين كه اشتقاق ( أوحش ) اشتقاق ( جعلى ) است از قبيل ( تأمر ) و ( لابن ) كه بمعنى صاحب تمر وصاحب شير مىباشند ، منه » .\r\n","page_name":" 400 ","page_number":404},
  {"content":"\r\n\r\n\r\n10772 لا نيّة لمن لا علم له .\r\nنيست نيّتى از براي كسى كه نباشد علمي از براي أو ، يعنى نيّت كاملى نباشد از براي أو .\r\n\r\n10773 لا علم لمن لا بصيرة له .\r\nنيست علمي از براي كسى كه نباشد بيناييى از براي أو ، يعنى بيناييى كه بآن حقّ را از باطل جدا كند واگر نه علم أو جهل باشد مانند علم علماى غير مذهب حقّ .\r\n\r\n10774 لا بصيرة لمن لا فكر له .\r\nنيست بصيرتي از براي كسى كه نباشد فكرى از براي أو .\r\n\r\n10775 لا فكر لمن لا اعتبار له .\r\nنيست فكرى از براي كسى كه نباشد عبرت گرفتنى از براي أو ، يعنى از چيزها بچيزهاى ديگر پى نبرد .\r\n\r\n10776 لا اعتبار لمن لا ازدجار له .\r\nنيست عبرت گرفتنى از براي كسى كه ازدجارى نباشد از براي أو ، « ازدجار » بمعنى قبول منع از چيزى وباز ايستادن از آنست ومراد اينست كه عبرت گرفتن آنست كه بر وفق آن عمل شود پس اگر كسى پى برد ببدى چيزى واستنباط آن بكند از چيزى وبا وجود اين ممنوع نشود از آن وباز نايستد ، آن عبرت نيست وبكار أو نيايد .\r\n\r\n10777 لا ازدجار لمن لا اقلاع له .\r\nنيست ازدجارى از براي كسى كه نباشد اقلاعى از براي أو ، « اقلاع » ،\r\n\r\n","description":"","footnote":"","page_name":" 401 ","page_number":405},
  {"content":"\r\n\r\nبمعنى باز ايستادن از چيزيست وظاهر اينست كه مراد در اينجا باز ايستادن بالكليّه است ودل كندن از آن واين كه عزم اين داشته باشد كه هرگز ديگر مرتكب آن نگردد .\r\n\r\n10778 لا مروّة لمن لا همّة له .\r\nنيست آدميّتى از براي كسى كه نباشد همّتى از براي أو ، يعنى نباشد عزمي از براي أو ، يعنى عزمهاى أو ثابت نباشد وزود بر هم خورد .\r\n\r\n10779 لا ظفر لمن لا صبر له .\r\nنيست فيروزيى از براي كسى كه نباشد صبري از براي أو .\r\n\r\n10780 لا نجاة لمن لا ايمان له .\r\nنيست رستگاريى از براي كسى كه نباشد ايمانى از براي أو .\r\n\r\n10781 لا ايمان لمن لا يقين له .\r\nنيست ايمانى از براي كسى كه نباشد يقيني از براي أو ، يعنى ايمان أو از روى يقين وجزم از روى دليل نباشد بلكه از راه تقليد باشد يا ظنّ وگمان ، وممكن است مراد بيقين مطلق جزم باشد ويقين مقابل ظنّ باشد .\r\n\r\n10782 لا صيانة لمن لا ورع له .\r\nنيست صيانتى از براي كسى كه نباشد پرهيزگاريى از براي أو ، « صيانت » بمعنى نگهداريست ومراد در اينجا نگهدارى خودست از آفات أخروي بلكه دنيوي نيز .\r\n\r\n10783 لا إصابة لمن لا أناة له .\r\nنيست بصواب درست رسيدنى از براي كسى كه نباشد أناتى از براي أو ،\r\n\r\n","description":"","footnote":"","page_name":" 402 ","page_number":406},
  {"content":"\r\n\r\n« أناة » بمعنى حلم ووقار وتأنّى كردن در كارها وتعجيل نكردن در آنهاست .\r\n\r\n10784 لا علم لمن لا حلم له .\r\nنيست علمي از براي كسى كه نباشد حلمى از براي أو .\r\n\r\n10785 لا هداية لمن لا علم له .\r\nنيست هدايتي از براي كسى كه نباشد علمي از براي أو ، « هدايت » بمعنى راه نمودن بحقّ است يا رساندن بآن ، ومراد اينست كه كسى را كه علمي نباشد هدايتي نشده ، يا اين كه أو هدايت ديگرى نمىتواند كرد .\r\n\r\n10786 لا سيادة لمن لا سخاء له .\r\nنيست مهترى وبزرگيى از براي كسى كه نباشد سخاوتى از براي أو .\r\n\r\n10787 لا حميّة لمن لا أنفة له .\r\nنيست حميّتى از براي كسى كه نباشد أنفهء از براي أو ، « حميّت » و « أنفه » هر دو چنانكه از كتب لغت ظاهر مىشود بمعنى ننگ داشتن از چيزى وعار دانستن آنست وظاهر اينست كه مراد به « حميّت » در اينجا رعايت نام وناموس ونگهدارى آنهاست ومراد اينست كه رعايت نام وناموس ونگهدارى آنها نيست از براي كسى كه ننگ وعارى نداشته باشد از عيبها ونقصها .\r\n\r\n10788 لا عهد لمن لا وفاء له .\r\nنيست عهدي از براي كسى كه نباشد وفائى از براي أو ، يعنى اعتمادي بر عهد وپيمان أو نيست .\r\n\r\n10789 لا أمانة لمن لا دين له .\r\nنيست أمانتي از براي كسى كه نيست ديني از براي أو ، يعنى اعتمادي\r\n\r\n","description":"","footnote":"","page_name":" 403 ","page_number":407},
  {"content":"\r\n\r\nبر امانت أو نيست وباكى از خيانت ندارد .\r\n\r\n10790 لا دين لمن لا تقيّة له .\r\nنيست ديني از براي كسى كه تقيّهء از براي أو نباشد ، مراد به « تقيّه » پرهيزگارى ونگهداشتن خودست از محرّمات ومعاصي ، يا خصوص تقيّه از مخالفان ونگاهداشتن خود از ضرر ايشان بسلوك بر دين ايشان در حضور ايشان وپنهان - داشتن ايمان خود از ايشان .\r\n\r\n10791 لا يكون العمران « 1 » حيث يجوز السّلطان .\r\nنمىباشد آبادي در جائى كه مىگذرد پادشاه ، ودر بعضي نسخه‌ها « يجور » براء بي نقطه است كه مناسبترست وبنا بر اين ترجمه اينست كه : در جائى كه ظلم ميكند پادشاه .\r\n\r\n10792 لا يدخل الجنّة خبّ « 2 » ولا منَّان .\r\nداخل نمىشود بهشت را بسيار مكر كنندهء ونه بسيار منّت گذارندهء .\r\n\r\n10793 لا يقوم عزّ الغضب بذلّ الاعتذار .\r\nبرابرى نمىكند عزّت خشم بخوارى عذر گفتن ، چون كسى كه خشمناك مىشود بر كسى وايذاء وآزار أو ميكند زيادة از گناهى كه أو كرده باشد گمان عزّتى از براي خود ميكند باعتبار غلبه وزيادتى بر أو ، ردّ اين گمان فرموده‌اند باين كه : اين عزّت برابرى نمىكند بخواريى كه آخر بايد كشيد در عذر خواستن از أو بلكه آن زيادة بر اينست ودر اين اشاره است باين كه عذر خواستن از أو از براي دفع گناه خود\r\n\r\n\r\n","description":"","footnote":"\r\n( 1 ) در أقرب الموارد گفته : « العمران ( بضمّ العين ) اسم للبنيان ولما يعمر به المكان ويحسن حاله بواسطة الفلاحة وكثرة الأهالي ونجح الاعمال والتمدّن ، يقال :\r\nالعدل أساس العمران » .\r\n( 2 ) شارح ( ره ) بر بالاى خاء « خبّ » زبر وبر زير آن زير گذاشته وبر روى آن « معا » نوشته تا اشاره باشد باين كه قرائت آن بهر يك از دو وجه درست است .\r\n","page_name":" 404 ","page_number":408},
  {"content":"\r\n\r\nيا تخفيف آن ضرورست وهر گاه عذر بايد خواست آن عزّت برابرى نمىكند با اين خوارى .\r\n\r\n10794 لا تفي لذّة المعصية بعقاب النَّار .\r\nوفا نمىكند لذّت معصيت بعقاب آتش .\r\n\r\n10795 لا يتّقى الشّرّ في فعله الّا من يتّقيه في قوله .\r\nنمىپرهيزد از شرّ در كردار خود مگر كسى كه مىپرهيزد از آن در گفتار خود ، مراد اينست كه بدى گفتار بدتر از بدى كردارست وكسى كه از آن اجتناب نكند يقين از اين هم اجتناب نخواهد كرد .\r\n\r\n10796 لا يكرم المرء نفسه حتّى يهين ماله .\r\nگرامى نمىگرداند مرد نفس خود را تا اين كه خوار گرداند مال خود را ، يعنى تا آنرا عزيز ندارد سهل نگردد بر أو بذل وعطاى آن وصرف آن در موقعش .\r\n\r\n10797 لا يتمّ حسن القول الّا بحسن العمل .\r\nتمام نمىشود نيكوئى گفتار مگر بنيكوئى كردار ، مراد اينست كه أصل نيكوئى نيكوئى گفتارست نهايت اين كه آن تمام نمىشود مگر بنيكوئى كردار نيز ، يا اين كه موعظه‌ها ونصيحت‌ها وامر بمعروف ونهى از منكر از كسى اثر نمىكند مگر با عمل أو به آنها .\r\n\r\n10798 لا ينفع قول بغير عمل .\r\nسود نمىدهد گفتارى بغير عملي ، اين هم همان مضمون فقرهء سابقست بنا بر معنى دويم .\r\n\r\n10799 لا يكمل صالح العمل الّا بصالح النّيّة .\r\nكامل نمىگردد شايستهء عمل مگر بشايستهء نيّت ، يعنى مگر باين كه قصد ونيّت در آن شايسته باشد باين كه خالص باشد از براي خدا وآميخته بغرض ديگر نباشد .\r\n\r\n","description":"","footnote":"","page_name":" 405 ","page_number":409},
  {"content":"\r\n\r\n\r\n10800 لا يقصّر المؤمن عن احتمال ولا يجزع لرّزيّة .\r\nكوتاهى نمىكند مؤمن از احتمالي ، وجزع وبي صبري نمىكند از براي مصيبتى ، مراد به « احتمال » تحمّل وبرداشتن بي ادبيهاى مردم ودر گذشتن از آنهاست ، يا تحمّل وبر خود گرفتن مؤنات واخراجات ايشان بقدر مقدور .\r\n\r\n10801 لا يعرف قدر ما بقي من عمره الّا نبىّ أو صدّيق .\r\nنمىشناسد قدر آنچه را باقيمانده از عمر أو مگر پيغمبرى يا صدّيقى ، مراد بشناختن قدر آن اينست كه آن را در باطل وعبث صرف نكند وآن را غنيمتى داند از براي صرف در طاعات وتحصيل خيرات ومبرّات ، ومراد بصدّيق بكسر صاد وتشديد دال كسيست كه ملازم راستى باشد در گفتار وكردار وجدا نشود از آن .\r\n\r\n10802 لا ينفع اجتهاد بغير توفيق .\r\nسود نمىدهد جدّ وجهد كردنى بي توفيقي ، غرض اينست كه در رسيدن بهر مطلبي توفيق حق تعالى مىبايد وهر گاه آن نباشد هر چند كسى بذل جهد وطاقت خود كند در سعى در آن سودى نمىدهد ، پس آدمي همواره بايد كه متوسّل بدرگاه أو باشد ودر هر باب سؤال توفيق از أو نمايد .\r\n\r\n10803 لا يغتبط بمودّة من لا دين له .\r\nشادمانى كرده نمىشود بدوستى كسى كه نباشد ديني از براي أو ، يعنى دوستى چنين كسى اعتباري ندارد ونفعي ندارد پس بآن شادى نبايد كرد .\r\n\r\n10804 لا يوثق بعهد من لا عقل له .\r\nاعتماد كرده نمىشود بعهد وپيمان كسى كه نباشد عقلي از براي أو ، يعنى عهد وپيمان أو اعتباري ندارد وبر آن اعتماد نبايد كرد .\r\n\r\n","description":"","footnote":"","page_name":" 406 ","page_number":410},
  {"content":"\r\n\r\n\r\n10805 لا يقلّ عمل مع تقوى ، وكيف يقلّ ما يتقبّل .\r\nكم نيست عملي با پرهيزگارى ، وچگونه كم باشد آنچه قبول كرده مىشود .\r\n\r\n10806 لا يكون الرجل مؤمنا حتّى لا يبالي بماذا سدّ فورة جوعه ، ولا بأىّ ثوبيه ابتذل .\r\nنمىباشد مرد مؤمن تا اين كه پروا نكند كه بچه بسته شدّت گرسنگى خود را ، ونه باين كه بكدام يك از دو جامهء خود نگهدارى نكرده ، يعنى مرد مؤمن كامل نمىباشد تا چنين نباشد كه پروا نكند كه شدّت گرسنگى خود را بچه سدّ كند يعنى بهر چه مقدور شود كه بآن سدّ كند راضى وشاكر باشد ودر پى اين نباشد كه بطعامهاى لذيذ سدّ شود واز مقدور نبودن آنها غمگين نگردد ، وهمچنين پروا نداشته باشد از اين كه بكدام يك از دو جامهء خود نگهدارى نكرده ، يعنى از اين كه جامهء تجمّلى كه نگهدارى آن كند از براي وقت تجمّل وجامهء ديگرى كه نگهدارى آن نكند ودر ساير أوقات بپوشد نداشته باشد ، وهيچ يك از دو جامهء أو جامهء تجمّل نباشد كه نگهدارى آن كند بلكه هر يك از آنها جامهء خدمت باشد ونگهدارى آن نكند .\r\n\r\n10807 لا يستخفّ بالعلم وأهله الّا أحمق جاهل .\r\nسبك نمىسازد علم وأهل آن را مگر أحمق ناداني .\r\n\r\n10808 لا يتكبّر الّا وضيع خامل .\r\nتكبّر نمىكند مگر پست مرتبهء خاموشى ، يعنى گمنامى .\r\n\r\n10809 لا يحسن عبد الظّنّ باللَّه سبحانه الّا كان اللَّه سبحانه عند حسن ظنّه به .\r\n\r\n","description":"","footnote":"","page_name":" 407 ","page_number":411},
  {"content":"\r\n\r\nنيكو نمىگرداند هيچ بندهء گمان را بخداى سبحانه مگر اين كه بوده باشد خداى سبحانه نزد نيكوئى گمان آن بنده باو ، يعنى مگر اين كه حق تعالى بر وفق گمان أو نيكو سلوك كند با أو ، چنانكه مكرّر مذكور شد .\r\nوفرموده در وصف قرآن مجيد :\r\n\r\n10810 لا تفنى عجائبه ، ولا تنقضى غرائبه ، ولا تنجلى الشّبهات الّا به .\r\nتمام نمىشود عجايب آن ، وآخر نمىشود غرايب آن ، وگشوده نمىشود شبهه‌ها مگر بآن ، مراد به « عجايب وغرايب آن » علوم ومعارف عجيبهء غريبه است كه از آن استنباط مىتواند شد وآثار وخواصّ عظيم نيز كه بر تلاوت آن مترتّب مىشود .\r\n\r\n10811 لا يكمل ايمان المؤمن حتّى يعدّ الرّخاء فتنة والبلاء نعمة .\r\nكامل نمىشود ايمان مؤمن تا اين كه بشمار وسعت عيش را فتنهء ، وبلا را نعمتي ، مراد به « شمردن وسعت عيش را فتنه » اينست كه بر حذر باشد از آن كه مبادا آن فتنه باشد از براي أو باين كه سبب تكبّر وسربلندى أو گردد ، يا اين كه شكر آن چنانكه بايد بجا نياورد .\r\n\r\n10812 لا يرضى الحسود عمّن يحسده الّا بالموت أو بزوال النّعمة .\r\nراضى نمىشود رشك برنده از كسى كه رشك ببرد أو را مگر بمرگ يا بزايل شدن نعمت ، غرض اينست كه احسان با حسود نفعي ندارد ، وأو را راضى نمىكند وراضى نمىشود مگر بمرگ اين كس يا زايل شدن نعمت از أو .\r\n\r\n","description":"","footnote":"","page_name":" 408 ","page_number":412},
  {"content":"\r\n\r\n\r\n10813 لا يقيم أمر اللَّه سبحانه الّا من لا يصانع ولا يخادع ولا تغرّه المطامع .\r\nبر پاى نمىدارد فرمان خداى سبحانه را مگر كسى كه مصانعه نكند ومگر نكند وفريب ندهد أو را طمعها ، « مصانعه » بمعنى رشوه گرفتنست وبمعنى مدارا ومداهنه كردن ، وهر يك در اينجا مناسب است .\r\n\r\n10814 لا يكمل السّودد الّا بتحمّل الأثقال وإسداء الصّنائع .\r\nكامل نمىشود سروري مگر بتحمّل گرانيها واحسان كردن احسانها ، مراد به « تحمّل گرانيها » بر خود گرفتن مؤنات واخراجات وديون مردم است .\r\n\r\n10815 لا يكمل الشّرف الّا بالسّخاء والتّواضع .\r\nكامل نمىشود شرف وبلندى مرتبه مگر بسخاوت وتواضع وفروتنى .\r\n\r\n10816 لا يردع الجهول الّا حدّ الحسام .\r\nباز نمىدارد بسيار نادان را مگر حدّ شمشير ، يعنى باز نمىدارد أو را از بدى ، و « حدّ شمشير » يعنى تندى آن يا دم آن .\r\n\r\n10817 لا يقوّم السّفيه الّا مرّ الكلام .\r\nراست نمىگرداند سفيه را مگر سخن تلخ ، مراد به « سفيه » نادانست يا سبك حلم يا بىحلم .\r\n\r\n10818 لا يحيق المكر السّىّء الّا بأهله .\r\nفرود نمىآيد مكر بد مگر بأهل آن ، يعنى ضرر وزيان آن نمىرسد مگر بصاحب آن ، زيرا كه ضرر أخروي ودنيوي از براي أو دارد واگر ضررى بآن كسى كه آن مكر با أو شده برساند آن در حقيقت ضرر نيست چه حق تعالى در آخرت\r\n\r\n","description":"","footnote":"","page_name":" 409 ","page_number":413},
  {"content":"\r\n\r\nتلافى آن بر وجه أكمل ميكند بلكه در دنيا نيز واين آيهء كريمه است ومىبايد كه در كلام آن حضرت صلوات اللَّه وسلامه عليه با فقرهء بعد همراه بوده باشد كه بآن اعتبار از كلام آن حضرت نقل شده .\r\n\r\n10819 لا يعاب الرّجل بأخذ حقّه وانّما يعاب بأخذ ما ليس له .\r\nعيب كرده نمىشود مرد بگرفتن حقّ خود ، همانا عيب كرده مىشود بگرفتن چيزى كه نبوده باشد از براي أو ، يعنى عيب آنست كه مرد چيزى را كه حقّ أو نيست بگيرد امّا گرفتن حقّ خود عيب نيست .\r\n\r\n10820 لا تخلو الأرض من قائم اللَّه بحججه امّا ظاهرا مشهورا وامّا باطنا مغمورا لئلّا تبطل حجج اللَّه وبيّناته .\r\nخالى نمىگردد زمين از بر پاى دارندهء از براي خدا حجّتهاى أو را يا ظاهري مشهور ويا باطني پوشيده شده تا اين كه باطل نشود حجّتهاى خدا وبيّنات أو ، مراد اينست كه زمين هرگز خالى نمىشود از پيغمبر يا امامي كه بر پاى دارد از براي خدا حجّتهاى أو را ، يعنى تمام كند بر خلق حجّتهاى خدا را بر وجوب ايمان باو وأطاعت وفرمانبردارى أو رد هر باب ، « يا ظاهري مشهور » يعنى آن بر پاى دارنده گاه ظاهر ومشهورست چنانكه در أكثر أزمان وأعصار بوده ، و « يا پنهان وپوشيده شده » مانند اين زمان ما كه امام عليه السلام غائب است ، و « تا اين كه باطل نشود » يعنى چنين بر پاى دارندهء در هر عصر وزمان لازم است تا اين كه باطل نشود حجّتهاى خدا أو شواهد أو بر خلق ، ومراد اينست كه بر حق تعالى لازم است در هر زمان نصب چنين بر پاى دارندهء كه تواند كه حجّتهاى خدا وشواهد أو را بر خلق تمام كند وهر كه را شبهه باشد دفع آن نمايد وايشان را عذر وبهانهء در عدم ايمان وأطاعت نماند واگر گاهى آن بسبب خوف وترس از ايشان ظاهر نتواند شد تقصير وگناه\r\n\r\n","description":"","footnote":"","page_name":" 410 ","page_number":414},
  {"content":"\r\n\r\nايشان باشد وآنچه از جانب خدا بايد بعمل آمده باشد تا اين كه حجّت خدا بر خلق تمام باشد بخلاف اين كه اگر در زماني نصب آن نكند كه در آن وقت خلق را عذرى باشد كه عدم ايمان وأطاعت بسبب عدم دليل وحجّتى بود از براي ما وسبب شبههء چند بود كه كسى نبود كه دفع آنها نمايد واگر چنين كسى نصب مىكردى هر آينه ما پيروى أو مىكرديم پس حجّتهاى خدا وشواهد أو بر ايشان تمام نمىشد وباطل مىشد پس حق تعالى در هر عصري تعيين آن مىنمايد تا حجّتها وبيّنات أو بر خلق باطل نشود وتمام باشد ، واگر أو ظاهر نتواند شد آن حجّتى ديگر باشد بر خلق كه مانع شدند از ظهور حجّتى ولطفى ، واين كلام معجز نظام كه نسبت آن بآن حضرت صلوات اللَّه وسلامه عليه مشهورست اخباريست در آن وقت بوقوع غيبتي بعد از آن واين نيز يكى از معجزات آن حضرتست صلوات اللَّه وسلامه عليه .\r\n\r\n10821 لا يكون الصّديق صديقا حتّى يحفظ أخاه في غيبته ونكبته ووفاته .\r\nنمىباشد دوست دوستى تا اين كه حفظ كند برادر خود را در غيبت أو ، ونكبت أو ، ووفات أو .\r\n\r\n10822 لا يدرك أحد ما يريد من الآخرة الّا بترك ما يشتهى من الدّنيا .\r\nدر نمىيابد كسى آنچه را اراده ميكند از آخرت مگر بترك آنچه مىخواهد از دنيا .\r\n\r\n10823 لا يأمن من مجالسو الأشرار غوائل البلاء .\r\nأيمن نمىباشند همنشينان بدان مصيبتهاى بلا را ، يعنى از اين كه بسبب همنشينى بدان مصيبتهاى بلا بايشان نيز برسد .\r\n\r\n10824 لا يحول الصّديق الصّدوق عن المودّة وإن جفى .\r\n\r\n","description":"","footnote":"","page_name":" 411 ","page_number":415},
  {"content":"\r\n\r\nبر نمىگردد دوست بسيار راستگو از دوستى وهر چند جفا كرده شود ، يعنى ترك برّ واحسان أو بشود .\r\n\r\n10825 لا ينتقل الودود الوفىّ عن حفاظه وإن أقصى .\r\nبر نمىگردد دوست بسيار وفادار از حفاظ خود وهر چند دور كرده شود ، مراد به « حفاظ » نگهبانى خودست وبازداشتن خود از بديها وآنچه منافى دوستى باشد .\r\n\r\n10826 لا تنفع العدّة إذا ما انقضت المدّة .\r\nسود نمىدهد آماده شدن هر گاه بگذرد مدّت ، مراد منع از تأخير آماده شدن وتهيّه گرفتن از براي آخرتست واين كه تا مدّت آن نگذشته بايد تهيّهء آن گرفت واگر نه گاه باشد كه يك بار خبردار شود كه مرگ رسيده وتهيّهء كه در آن وقت بگيرد سودى ندارد .\r\n\r\n10827 لا تدوم على عدم الانصاف المودّة .\r\nپاينده نمىماند بر عدم انصاف دوستى ، مراد اينست كه با دوست بايد كه بانصاف سلوك كرد واگر نه دوستى أو پاينده نماند .\r\n\r\n10828 لا ينفع الايمان بغير تقوى .\r\nسود نمىدهد ايمان بىپرهيزگاريى ، اين فقرهء مباركه ظاهرست در اين كه پرهيزگارى جزو ايمان نيست چنانكه مذهب مشهور ميانهء علماست ومراد سود ندادن كاملست كه بالكلّيّه مانع از دخول جهنّم شود هر چند في الجملة سودى دهد كه مانع از خلود در آن شود .\r\n\r\n10829 لا ينفع العمل الآخرة مع الرّغبة في الدّنيا .\r\nسود نمىدهد عملي از براي آخرت با رغبت در دنيا ، مراد سود كاملست يا\r\n\r\n","description":"","footnote":"","page_name":" 412 ","page_number":416},
  {"content":"\r\n\r\nعمل از براي آخرتى كه رغبت در دنيا در آن منظور باشد وآميخته باشد بغرض دنيوي نيز .\r\n\r\n10830 لا يترك النَّاس شيئا من دنياهم لاصلاح آخرتهم الّا عوّضهم اللَّه سبحانه خيرا منه .\r\nترك نمىكنند مردم چيزى را از دنياي ايشان از براي اصلاح آخرت خود مگر اين كه عوض دهد ايشان را خداى سبحانه بهتر از آن ، يعنى در دنيا نيز عوض دهد ايشان را بهتر از آنچه ترك كرده باشند آن را از براي اصلاح آخرت خود .\r\n\r\n10831 لا يترك النَّاس شيئا من دينهم لاصلاح دنياهم الّا فتح اللَّه عليهم ما هو أضرّ منه .\r\nترك نمىكنند مردم چيزى را از دين ايشان از براي اصلاح دنياي خود مگر اين كه بگشايد خدا بر ايشان آنچه را آن ضرر رساننده‌تر باشد از آن ، يعنى بدنياي ايشان نيز .\r\n\r\n10832 لا ينبغي للعاقل أن يقيم على الخوف إذا وجد إلى الأمن سبيلا .\r\nنيست سزاوار از براي عاقل اين كه بايستد بر خوف هر گاه بيابد بسوى أمنيّت راهى ، ظاهر اين مراد مىتواند بود باين كه تحريص باشد كسى را كه در محلّى باشد كه خوفي در آن باشد بر اين كه نقل كند بسوى أمنيّت هر گاه راهى داشته باشد بسوى آن ، وممكن است كه مراد شامل اين هم باشد كه هر گاه با وجود أطاعت وفرمانبردارى حق تعالى أيمن باشد از عذاب أو وبي آن خوف آن باشد هر چند احتمال عفو وبخشايش رود پس عاقل را سزاوار نيست كه أطاعت نكند وصبر كند بر خوف ، وممكن است كه مراد ترغيب در مطلق احتياط باشد كه باعث ايمنى مىگردد وبا آن خوفي نباشد .\r\n\r\n","description":"","footnote":"","page_name":" 413 ","page_number":417},
  {"content":"\r\n\r\n\r\n10833 لا يلفى المؤمن حسودا ولا حقودا ولا بخيلا .\r\nيافت نمىشود مؤمن حسود ونه كينه‌ور ونه بخيل ، مراد مؤمن كاملست كه اين صفات در أو نمىباشد .\r\n\r\n10834 لا ينجع تدبير من لا يطاع .\r\nنفع نمىدهد تدبير كسى كه أطاعت كرده نمىشود ، اين همان مضمون « لا رأى لمن لا يطاع » است كه قبل از اين در اين فصل مذكور وشرح شد .\r\n\r\n10835 لا خير في المناجاة الّا لرجلين عالم « 1 » ناطق « 2 » أو مستمع « 3 » واع .\r\nنيست خيرى در راز گفتن مگر از براي دو مرد عالمي گويا يا گوش اندازندهء حفظ كننده ، مراد اينست كه خيرى نيست در آهسته گفتن سخن سر گوشى با كسى وهمچنين پنهان داشتن سخن از ديگران مگر با عالمي گويا كه مسئلهء از أو پرسيده شود كه پنهان بايد داشت ، يا با شنوندهء حفظ كننده كه چيزى تعليم أو كنند كه مصلحت در اظهار آن نباشد .\r\n\r\n10836 لا خير في الصّمت عن الحكمة كما أنّه لا خير في القول بالباطل .\r\nنيست خيرى در خاموشى از حكمت چنانكه نيست خيرى در گفتن بباطل ، مراد بحكمت چنانكه مكرّر مذكور شد علم راست درست است .\r\n\r\n\r\n","description":"","footnote":"\r\n( 1 ) شارح ( ره ) بر روى حرف آخر كلمه « عالم » رفع گذاشته ودر زير آن جرّ نوشته وبالاى آن نيز « معا » نوشته است تا اشاره باشد كه قرائت آن بهر يك از دو وجه مذكور جايزست .\r\n( 2 ) شارح ( ره ) بر روى حرف آخر كلمه « ناطق » رفع گذاشته ودر زير آن جرّ نوشته وبالاى آن نيز « معا » نوشته است تا اشاره باشد كه قرائت آن بهر يك از دو وجه مذكور جايزست .\r\n( 3 ) شارح ( ره ) بر روى حرف آخر كلمه « مستمع » رفع گذاشته ودر زير آن جرّ نوشته وبالاى آن نيز « معا » نوشته است تا اشاره باشد كه قرائت آن بهر يك از دو وجه مذكور جايزست .\r\n","page_name":" 414 ","page_number":418},
  {"content":"\r\n\r\n\r\n10837 لا خير في السّكوت عن الحقّ كما أنّه لا خير في القول بالجهل .\r\nنيست خيرى در خاموش شدن از حق چنانكه نيست خيرى در گفتن بجهل ، يعنى باطل مخالف واقع .\r\n\r\n10838 لا يملك امساك الأرزاق وإدرارها الّا الرّزّاق .\r\nمالك نيست بند كردن روزيها را وروان كردن آنها را مگر رزّاق يعنى بسيار روزى دهنده كه حق تعالى باشد وغرض اينست كه از منع كسى از آن غمگين نبايد شد وبكسى اميد آن نبايد داشت .\r\n\r\n10839 لا طاعة لمخلوق في معصية الخالق .\r\nنيست فرمانبردارى از براي مخلوقى در نافرمانى خالق ، يعنى فرمان هيچ مخلوقى در عصيان خالق نبايد برد .\r\n\r\n10840 لا ورع أنفع « 1 » من تجنّب المحارم .\r\nنيست پرهيزگاريى سودمندتر از اجتناب حرامها ، مراد اينست كه بهترين پرهيزگارى اجتناب از حرامهاست هر گاه كسى اجتناب كند از آنها هر چند ترك لذّات ديگر دنيا نكند بهتر از اينست كه ترك دنيا كند امّا از بعضي حرامها اجتناب نكند .\r\n\r\n10841 لا عدل أفضل « 2 » من ردّ المظالم .\r\nنيست عدلى افزون مرتبه‌تر از برگردانيدن مظلمه‌ها ، « مظلمه » حقّ كسى را\r\n\r\n\r\n","description":"","footnote":"\r\n( 1 ) شارح ( ره ) آخر اين كلمه را هم بفتح وهم بضمّ ضبط كرده وبر روى آن نيز « معا » نوشته يعنى قرائت آن نظر به آن كه صفت مفرد اسم لاء نافية للجنس است بهر يك از دو وجه مزبور درست است .\r\n( 2 ) شارح ( ره ) آخر اين كلمه را هم بفتح وهم بضمّ ضبط كرده وبر روى آن نيز « معا » نوشته يعنى قرائت آن نظر به آن كه صفت مفرد اسم لاء نافية للجنس است بهر يك از دو وجه مزبور درست است .\r\n","page_name":" 415 ","page_number":419},
  {"content":"\r\n\r\nگويند كه كسى بظلم برده باشد ومراد اينست كه هيچ عدلى بهتر از اين نيست كه مظلمهء كه نزد كسى باشد پس دهد بصاحب آن ، وهمچنين اگر نزد ديگرى باشد برگرداند آنرا بصاحب آن .\r\n\r\n10842 لا يجمع المال الّا الحرص ، والحريص شقىّ مذموم .\r\nفرآهم نمىآورد مال را مگر حرص ، وحريص بدبختيست مذمّت كرده شده .\r\n\r\n10843 لا يبقى المال الّا البخل ، والبخيل معاقب ملوم .\r\nباقي نمىگذارد مال را مگر بخيلى كردن ، وبخيل عقاب كرده شدهء ملامت كرده شده است .\r\n\r\n10844 لا تخلو النّفس من الأمل حتّى تدخل في الأجل .\r\nخالى نمىشود نفس از امل تا اين كه داخل شود در أجل ، مراد شكوهء نفس است واين كه تا هنگام مرگ قطع اميد نمىكند .\r\n\r\n10845 لا يستغنى المرء إلى حين مفارقة روحه جسده عن صالح العمل .\r\nبىنياز نمىگردد مرد تا هنگام جدا شدن روح أو از بدن أو از عمل صالح ، يعنى تا آن هنگام محتاجست بآن وترك آن نبايد بكند بهر حال كه باشد .\r\n\r\n10846 لا يؤمن بالمعاد من لا يتحرّج « 1 » عن ظلم العباد .\r\nايمان نمىآورد مرد بروز بازگشت كسى كه دلتنگ نمىشود از ستم كردن بندگان خدا .\r\n\r\n10847 لا غنى بأحد من الارتياد ، وقدر بلاغة من الزّاد .\r\n\r\n\r\n","description":"","footnote":"\r\n( 1 ) در أقرب الموارد گفته : « تحرّج من الامر تأثّم وحقيقته جانب الحرج اى الاثم » .\r\n","page_name":" 416 ","page_number":420},
  {"content":"\r\n\r\nنيست بي نيازى كسى را از طلب واز قدر كفاف خود از توشه ، يعنى لازم است بر هر كس كه طلب روزى كند وقدر كفاف خود را از توشه جويا باشد ، واين منافاة ندارد با اين كه حق تعالى ضامن روزى شده زيرا ممكن است كه آن مشروط بقدرى طلب باشد .\r\n\r\n10848 لا يسعد امرء الّا بطاعة اللَّه سبحانه ، ولا يشقى امرء الّا بمعصية اللَّه .\r\nنيكبخت نمىگردد هيچ مردى مگر بفرمانبردارى خداى سبحانه ، وبدبخت نمىگردد هيچ مردى مگر بنافرمانى خدا .\r\n\r\n10849 لا يكمل ايمان عبد حتّى يحبّ من أحبّه اللَّه سبحانه ، ويبغض من أبغضه اللَّه سبحانه .\r\nكامل نمىگردد ايمان بندهء تا اين كه دوست دارد كسى را كه دوست داشته أو را خداى سبحانه ، ودشمن دارد كسى را كه دشمن داشته أو را خداى سبحانه ، ودر بعضي نسخه‌ها « للَّه » بي الف در هر دو موضع است وبنا بر اين ترجمه اينست كه :\r\nتا اين كه دوست دارد هر كه را دوست داشته أو را از براي خداى سبحانه ودشمن دارد هر كه را دشمن داشته أو را از براي خداى سبحانه يعنى هر دوستى ودشمنى أو از براي رضاى خدا باشد وكمال اين معنى زيادة از اوّل است ودر بعض نسخه‌ها بجاى « من » در هر دو موضع « ما » ست وبنا بر اين در ترجمه بجاى هر كه « هر چه » بايد وكمال اين نيز زيادة از آنست .\r\n\r\n10850 لا يصدق ايمان عبد حتّى يكون بما في يد اللَّه سبحانه أوثق منه بما في يده .\r\nراست نمىشود ايمان هيچ بندهء تا اين كه بوده باشد به آن چه در دست خداى سبحانه است اعتماد دارنده‌تر از أو به آن چه در دست خودش باشد .\r\n\r\n","description":"","footnote":"","page_name":" 417 ","page_number":421},
  {"content":"\r\n\r\n\r\n10851 لا يكون حازما من لا يجود بما في يده ، ولا يؤخّر عمل يومه إلى غده .\r\nنمىباشد دور انديش كسى كه سخاوت نمىكند به آن چه در دست اوست ، وپس نمىاندازد كار روز خود را بسوى فرداى خود ، « دور انديش نبودن سخاوت - نكننده » باعتبار اينست كه در سخاوت نفع دنيوي واخروى اوست پس كسى كه ترك آن كند سود عاقبت خود را ملاحظه نكرده ، و « پس انداختن كار امروز خود بسوى فردا » از براي شتاب نكردن در آنست وتأمّل كردن در عاقبت آن كه متضمّن زيان وضررى باشد ، پس كسى كه ترك كند آن را دورانديش نباشد .\r\n\r\n10852 لا تدوم حيرة الدّنيا ، ولا يبقى سرورها ، ولا تؤمن فجعتها .\r\nپاينده نمىماند حيرانى دنيا ، وباقي نمىماند شادمانى آن ، وايمنى نيست از مصيبتها آن ، مراد اينست كه از حيرانى كه در دنيا رو دهد اندوهگين نبايد شد وأيمن نماند ، وهمچنين مغرور بشادى آن نبايد شد ، باقي نمىماند وأيمن از مصائب آن نبايد بود وهمواره حذر از آن بايد كرد بدعا وأمثال آن پوشيده نماند كه « حيرة » در نسخه‌هاى كتاب بياء دو نقطه ضبط شده است « 1 » ومعنى آن همانست كه شرح شد وگمان مىرود كه صحيح « حبره » باشد بباء يك نقطه وناسخين بغلط آنرا بياء دو نقطه نوشته باشند وبنا بر اين معنى اين خواهد بود كه : پاينده نمىماند شادى دنيا ، زيرا « حبره » « 2 » بفتح حاء وسكون باء يك نقطه وفتح راء وبهاء در آخر بمعنى شاديست . وبنا بر اين جملهء « ولا يبقى سرورها » عطف تفسير يا جملهء مؤكّده خواهد بود ومقابل وقرينهء آنها جملهء « ولا تؤمن فجعتها » .\r\n\r\n\r\n","description":"","footnote":"\r\n( 1 ) در هر دو نسخهء چاپى بباء يك نقطه است ، ( چاپ هند ، ص 401 ، س 4 وچاپ صيدا ، ص 162 ، س 4 ) .\r\n( 2 ) در منتهى الإرب گفته : « حبره شادى ونشاط وفراخى عيش ، يقال : مع الحبرة عبرة » .\r\n","page_name":" 418 ","page_number":422},
  {"content":"\r\n\r\n\r\n10853 لا يسعد أحد الّا بإقامة حدود اللَّه ، ولا يشقى أحد الّا باضاعتها .\r\nنيكبخت نمىگردد هيچ كس مگر بپاى دانستن حدود « 1 » خدا ، وبدبخت نمىگردد هيچ كس مگر بضايع كردن آنها ، ظاهر اينست كه مراد به « حدود خدا » همهء احكام اوست كه به آنها جدا كرده چيزها وكارها را از يكديگر وامتياز داده از هم ، مثل اين كه پارهء را حلال كرده ، وپارهء را حرام ، وهمچنين ساير احكام شرعيّه ، وبنا بر اين ظاهرست كه نيكبخت نمىگردد هيچ كس مگر بپاى داشتن آنها ، يعنى بعمل به آنها ، وبدبخت نمىگردد هيچ كس مگر بضايع كردن آنها ، يعنى ترك عمل به آنها ، يا خصوص منعهاى حق تعالى است از آنچه منع كرده از آنها وحرام گردانيده وبنا بر اين نيز انحصار نيكبختى در پاى داشتن آنها وبدبختى در ضايع كردن آنها ظاهرست ، وامّا حمل حدود بر ظاهر آنها ، يعنى حدودي كه حق تعالى از براي بعضي محرّمات قرار داده مثل زنا وشراب وغير اينها پس خالى از اشكالى نيست زيرا كه برپاى داشتن آنها اگر چه سبب نيكبختى مىشود وضايع - كردن آنها باعث بدبختى هر گاه كسى از أهل آن باشد أمّا انحصار نيكبختى در آن وبدبختى در اين درست نمىنمايد ، واللَّه تعالى يعلم .\r\n\r\n10854 لا ورع أنفع « 2 » من ترك المحارم وتجنّب المآثم .\r\n\r\n\r\n","description":"","footnote":"\r\n( 1 ) ( شارح ) ( ره ) بخطّ خود در حاشيهء اين مورد گفته : « حدّ بمعنى تميز چيزى از چيزى ومانع ميانهء دو چيز آمده ، وبمعنى منع نيز آمده بنا بر اين يكى از دو معنى كه مذكور شد مراد از آن مىتواند بود وحدود محرمات را كه حدود مىگويند باعتبار يكى از دو معنى آخرست زيرا كه باعث منع از آن محرّمات ميشوند يا مانعند ميانهء آن محرّمات ، « وحدّ » بمعنى كنار ومنتهاى هر چيز آمده واين معنى در اينجا مناسبتى ندارد ، منه » .\r\n( 2 ) شارح ( ره ) كلمهء « أنفع » را بضمّ وفتح عين ضبط كرده وبر روى آن كلمهء « معا » نيز نوشته تا قرينه باشد بر اين كه قرائت كلمه مضموما ومفتوحا درست است وما نيز وجه آن را مكرّر در مكرّر در سابق نوشتيم ( وآن اينست كه صفت مفرد براي اسم لاء نفى جنس است كه مبنى است ) .\r\n","page_name":" 419 ","page_number":423},
  {"content":"\r\n\r\nنيست پرهيزگاريى سودمندتر از ترك حرامها واجتناب گناهان چنانكه مكرّر مذكور وشرح شد .\r\n\r\n10855 لا يأمن أحد صروف الزّمان ، ولا يسلم من نوائب الأيّام .\r\nأيمن نيست أحدى از تغييرات زمان ، وسالم ، نمىماند از مصيبتهاى روزگار ، غرض شكوه از زمانست واين كه اعتماد بر آن نبايد كرد ومغرور بآن نبايد شد .\r\n\r\n10856 لا يهلك على التّقوى سنخ أصل ، ولا يظمأ عليها زرع .\r\nهلاك نمىشود بر پرهيزگارى أصل أصلى ، وتشنه نمىماند بر آن زرعى ، مراد ترغيب بپرهيزگاريست واين كه با بنا گذاشتن كارها بر آن هلاك نمىشود ، يعنى باطل نمىشود ريشهء اعتقادي وتشنه نمىماند دانهء عملي كه كاشته شود ، وممكن است مراد به « أصل » عملهاى بزرگ باشد وبه « زرع » عملهاى خرد ، يا بأصل شخص عامل باشد وبأصل آن ذات آن وبزرع همان عمل باشد ، ولفظ هلاك باين أنسب است .\r\n\r\n10857 لا ينفع زهد من لم يتخلّ عن الطّمع ويتحلّ بالورع .\r\nسود نمىدهد زهد كسى كه خالى نباشد از طمع ، وزيور نيافته باشد بپرهيزگارى ، « زهد » بمعنى ترك دنيا وبي رغبتي در آنست ، و « سودمند نبودن آن با خالى نبودن از طمع » ظاهرست ، چه زهد با طمع مجرّد دعوى زهدست يا زهد از بعضي لذّات دنيويست واگر نه زهد كامل با طمع جمع نمىشود ، وهمچنين « سودمند نبودن آن با زيور نيافتن بپرهيزگارى » ظاهرست ، چه ظاهرست كه ترك دنيا با ارتكاب بعضي محرّمات بسبب رستگارى نمىگردد ، ودر أكثر نسخه‌ها « يتحلّى » واقع شده با ياء ، وبنا بر اين ترجمه اينست كه : سود نمىدهد زهد كسى كه خالى نيست از طمع\r\n\r\n","description":"","footnote":"","page_name":" 420 ","page_number":424},
  {"content":"\r\n\r\nوزيورى يابد بپرهيزگارى ، يعنى هر چند با زيور يافتن بپرهيزگارى باشد سود نمىدهد وبنا بر اين مراد سود كامل بلكه أكمل است .\r\n\r\n10858 لا تدرك اللَّه جلّ جلاله العيون بمشاهدة الأعيان لكن تدركه القلوب بحقائق الايمان .\r\nدر نمىيابد خدا را كه بزرگست بزرگى أو چشمها بمشاهدهء چشمها ، وليكن در مىيابد أو را دلها بحقيقتهاى ايمان ، مراد اينست كه حق تعالى را چشمها بديدنى كه دارند نمىتوانند ديد وليكن دلها أو را در مىيابند بحقيقتهاى ايمان ، يعنى بايمانهاى كامل ثابت كه باو مىآورند ويقين باو ميكنند بمرتبهء كه گويا أو را مىبينند ، وممكن است كه ترجمهء « بمشاهدة الأعيان » اين باشد كه بمشاهدهء كه أعيان وذوات چيزهاى ديگر را ميكنند ودر اين فقرهء مباركه ردّست بر فرقهء مخذولهء أشاعره از أهل سنّت كه تجويز رؤيت حق تعالى بچشم كرده‌اند وتفصيل مسئله ودلايل امتناع آن وردّ مذهب ايشان در كتب كلاميّهء أصحاب ما رضوان اللَّه تعالى عليهم بر وجه كافى وافى مذكورست .\r\n\r\n10859 لا اله الّا اللَّه عزيمة الايمان ، وفاتحة الاحسان ، ومرضاة الرّحمن ، ومدحرة الشّيطان .\r\nكلمهء طيّبه « لا إله الّا اللَّه » عزيمت ايمانست ، وفاتحهء احسان ، وخشنودى رحمن ، ودور كردن شيطان ، يعنى كلمهء طيّبهء « لا إله إلّا اللَّه » « عزيمهء ايمانست » يعنى گفتن آن واعتقاد بآن فريضه‌ايست از فرايض ايمان بلكه أصل واوّل فرايض آنست ، يا اين كه تعويذيست از براي ايمان وحفظ آن ، و « فاتحه واحسانست » ، يعنى ابتداى نيكوكارى ومبدأ آنست يا گشايندهء احسان حق تعالى است بصاحب خود ، و « خشنودى رحمانست » يعنى سبب رضا وخشنودى خداى بسيار مهربانست ،\r\n\r\n","description":"","footnote":"","page_name":" 421 ","page_number":425},
  {"content":"\r\n\r\nو « دور كردن شيطانست » ، يعنى دور كنندهء آنست ، وممكن است كه ترجمهء اين باشد كه : محلّ وجايگاه دور كردن شيطانست ، يا بكسر ميم خوانده شود ومعنى اين باشد كه : آلت دور كردن شيطانست وهمچنين در مرضاة نيز اين دو احتمال جاريست .\r\n\r\n10860 لا شيء أعود « 1 » على الانسان من حفظ اللّسان وبذل الاحسان .\r\nنيست چيزى سودمندتر بر آدمي از نگهدارى زبان وبذل احسان .\r\n\r\n10861 لا يعدم « 2 » الصّبور الظّفر وإن طال به الزّمان .\r\nكم نمىكند بسيار صبر كنندهء فيروزى را واگر چه دراز بكشد باو زمان ، يعنى آخر بفيروزى مىرسد هر چند گاهى بعد از زمان درازى باشد .\r\n\r\n10862 لا شيء يذخره الانسان كالايمان باللَّه وصنائع الاحسان .\r\nنيست چيزى كه ذخيرة كند آن را آدمي مثل ايمان بخدا وكرده شده‌هاى احسان ، يعنى اينها بهترين ذخيره‌ها وپس اندوزيهايند « 3 » .\r\n\r\n10863 لا يستقيم قضاء الحوائج الّا بثلاث ، بتصغيرها لتعظيم وسترها لتظهر ، وتعجيلها لثهنأ .\r\nراست نمىشود برآوردن حاجتها مگر بسه چيز ، بكوچك شمردن آن تا بزرگ\r\n\r\n\r\n","description":"","footnote":"\r\n( 1 ) شارح ( ره ) مطابق سيرهء خود در نظاير اين تركيب كلمهء « أعود » را بضم وفتح دال ضبط كرده وبر روى آن لفظ « معا » نيز نوشته است تا اشاره باشد باين كه قرائت آن بهر يك از دو وجه مذكور درست است .\r\n( 2 ) در أقرب الموارد گفته : « عدم المال ( كعلم ) عدما ( بسكون الدال وفتحها ) فقده ، فهو عادم والمال معدوم ويقال : ما يعدمنى هذا الامر أي ما يعدوني » ودر منتهى الإرب گفته : « عدم محرّكة وقد يضمّان نيستى وگم كردن وأكثر بر فقدان مال مستعمل مىشود ( تا آنكه گفته ) والفعل من سمع ( تا آنكه گفته ) وقول متكلمان وجد فانعدم غلط است » .\r\n( 3 ) شارح ( ره ) اين كلمه را يعنى « پس اندوزها » را صريحا بواو نوشته است .\r\n","page_name":" 422 ","page_number":426},
  {"content":"\r\n\r\nنمايد ، وپوشيدن آن تا ظاهر گردد ، وتعجيل آن تا گوارا باشد ، ظاهر اينست كه مراد به « پوشيدن آن تا ظاهر گردد » اينست كه بپوشاند آنرا وبمردم اظهار نكند تا اين كه از براي محض رضاى حق تعالى باشد وآميخته بغرض ديگر نشود وباعث اهانت وخوارى صاحب حاجت نشود تا اين كه در قيامت ظاهر گردد از براي أو واجر وثواب آنرا دريابد بخلاف اين كه اگر نپوشاند كه بر أو ظاهر نشود وأجر وثوابي در نيابد ، يا أجر وثوابي نداشته باشد كه نمايان باشد وبنظر در آيد .\r\n\r\n10864 لا يدرك أحد رفعة الآخرة الّا باخلاص العمل وتقصير الأمل ولزوم التّقوى .\r\nدر نمىيابد كسى بلندى مرتبهء آخرت را مگر بخالص گردانيدن عمل وكوتاه - كردن امل ولازم بودن پرهيزگارى وجدا نشدن از آن .\r\n\r\n10865 لا تقوم حلاوة اللّذّة بمرارة الآفات .\r\nبرابرى نمىكند شيرينى لذّت با تلخى آفتها ، يعنى شيرينى لذّتهاى دنيا با تلخى آفتها كه در آن ميباشد .\r\n\r\n10866 لا توازى لذّة المعصية فضوح الآخرة وأليم العقوبات .\r\nبرابرى نمىكند لذّت معصيت با رسوائى آخرت ودردناك عقوبتها .\r\n\r\n10867 لا يصبر على مرّ الحقّ الّا من أيقن بحلاوة عاقبته .\r\nصبر نمىكند بر حقّ تلخ مگر كسى كه يقين كرده باشد بشيرينى عاقبت آن صبر .\r\n\r\n10868 لا يفوز بالجنّة الّا من حسنت سريرته وخلصت نيّته .\r\nفيروزى نمىيابد ببهشت مگر كسى كه نكو باشد نهان أو وخالص باشد نيّت أو .\r\n\r\n10869 لا يترك العمل بالعلم الّا من شكّ في الثّواب عليه .\r\n\r\n","description":"","footnote":"","page_name":" 423 ","page_number":427},
  {"content":"\r\n\r\nترك نمىكند عمل كردن بعلم را مگر كسى كه شكّ داشته باشد در ثواب بر آن ، يعنى يقين كامل نداشته باشد بآن ، زيرا كه با يقين كامل بآن گنجايش ندارد كه كسى از سر آن بگذرد از راه كاهلي ، يا از براي لذّتهاى خسيسهء دنيّهء دنيوي .\r\n\r\n1870 لا يعمل بالعلم الّا من أيقن بفضل الأجر فيه .\r\nعمل نمىكند بعلم مگر كسى كه يقين داشته باشد بافزونى أجر در آن ، زيرا كه تا آن يقين نباشد كسى متحمّل تعب وزحمت آن نمىشود .\r\n\r\n10871 لا تكمل المروّة الّا باحتمال جنايات المعروف .\r\nكامل نمىشود آدميّت مگر ببرداشتن جنايتهاى معروف ، ظاهر اينست كه مراد به « معروف » احسان باشد از عطاها وبرآوردن حاجتهاى برادران وأمثال آنها ، ومراد به « جنايتهاى آنها » نقصانهاى مالي باشد كه در عطاها ميباشد وزحمتها وتعبها باشد كه در برآوردن حاجتها بايد كشيد ومراد اين باشد كه كامل نمىشود آدميّت مگر بتحمّل اين نقصانها وتعبها وزحمتها ، واللَّه تعالى يعلم .\r\n\r\n10872 لا يتحقّق الصّبر الّا بمقاساة ضدّ المألوف .\r\nمتحقّق وثابت نمىشود صبر وشكيبائى مگر برنج كشيدن ضدّ الفت داشته شده ، ممكن است مراد اين باشد كه : صبر بهمين محقّق نمىشود كه مصيبتى كه واقع شد بر أو جزع نكند بلكه با آن بايد كه هر گاه الفت بچيزى داشته باشد كه شرعا بدى يا ناخوشى داشته باشد با وجود قدرت بر آن ترك كند آنرا ورنج وتعب آنرا بر خود گذارد وبكشد ، يا اين كه تا كسى چنين نكند وعادت بآن نكند در مصائب صبر نتواند كرد ونمىشود كه جزع وبيتابى نكند ، ودر بعضي نسخه‌ها « المعروف » بجاى « الصّبر » است وبنا بر اين ممكن است مراد اين باشد كه : معروف واحسان كامل متحقّق نمىشود\r\n\r\n","description":"","footnote":"","page_name":" 424 ","page_number":428},
  {"content":"\r\n\r\nمگر برنج كشيدن ضدّ مألوف مثل اين كه عطا كند چيزى را كه خود محتاج باشد بآن وبسازد بتعب وزحمتى كه در ترك آن باشد ومألوف أو نباشد ، وبعطاهائى كه از فضل مال باشد وباعث تعب وزحمتى از براي أو نشود احسان كامل متحقّق نمىشود ، وهمچنين متحقّق نمىشود ببر آوردن حاجتهائى كه تعب وزحمتى كه مألوف أو نباشد در آن نبايد كشيد بلكه احسان كامل وقتي متحقّق مىشود كه حاجتي را بر آورد كه در آن رنج وتعبى كشد كه مألوف أو نباشد واللَّه تعالى يعلم .\r\n\r\n10873 لا يكون المؤمن الّا حليما رحيما .\r\nنمىباشد مؤمن مگر بردبار رحم كننده ، ظاهر اينست كه مراد مؤمن كامل باشد .\r\n\r\n10874 لا يصدر عن القلب السّليم الّا المعنى المستقيم .\r\nصادر نمىشود از دل سليم مگر معنى مستقيم ، يعنى دلى كه سالم باشد از رشك وكينه وساير اخلاق نكوهيده صادر نمىشود از أو وقصد نمىكند مگر كار راست درست را ، پس كسى كه خواهد كه خلاف آن نكند بايد كه دل خود را از آنها پاك گرداند .\r\n\r\n10875 لا يرأس من خلا عن الأدب وصبا إلى اللّعب « 1 » .\r\nمهتر كرده نمىشود كسى كه خالى باشد از أدب وميل كند ببازى ولعب ، ودر بعضي نسخه‌ها « لا يرأس » « 2 » است وبنا بر اين ترجمه اينست كه : مهتر نمىشود .\r\n\r\n10876 لا يفلح من وله باللّعب « 3 » ، واستهتر باللّهو والطّرب .\r\nرستگار نمىگردد كسى كه واله باشد ببازى ولعب ، وشيفته شده باشد بلهو وطرب .\r\n\r\n\r\n","description":"","footnote":"\r\n( 1 ) شارح ( ره ) اين كلمه را بفتح عين نوشته وگويا نظرش برعايت مشاكله وازدواج « لعب » با « أدب » و « طرب » بوده است واگر نه بايست بفتح لام وكسر عين قرائت شود .\r\n( 2 ) يعنى بصيغهء فعل ثلاثي مجرّد از باب ضرب يضرب از مادّهء ، « رأس » .\r\n( 3 ) شارح ( ره ) اين كلمه را بفتح عين نوشته وگويا نظرش برعايت مشاكله وازدواج « لعب » با « أدب » و « طرب » بوده است واگر نه بايست بفتح لام وكسر عين قرائت شود .\r\n","page_name":" 425 ","page_number":429},
  {"content":"\r\n\r\n\r\n10877 لا يستغنى عامل عن الاستزادة من عمل صالح .\r\nبىنياز نمىگردد هيچ عمل كنندهء از طلب زياد كردن از عمل صالحي يعنى كسى بجائى نمىرسد از أعمال صالحه كه بس باشد أو را وديگر طلب زيادة بر آن نبايد بكند بلكه بهر مرتبهء كه برسد بايد كه طلب زيادة بر آن بكند ، زيرا كه فضل وكرم حق تعالى غير متناهي است وهر چند عمل صالح بنده زياد شود أجر وثواب أو را زياد ميكند وبجائى نمىرسد كه زيادة بر آن نتواند داد ، با آنكه آدمي هر چند عمل صالح كرده باشد جزمى نيست بقبول شدن آنها ورستگار شدن أو بسبب آنها ، پس تا تواند بايد كه زياد كند آنها را شايد كه يكى از آنها قبول شود ورستگار گردد بسبب آن .\r\n\r\n10878 لا يستغنى الحازم أبدا عن رأى سديد راجح .\r\nبىنياز نمىگردد دور انديش هرگز از رأى درست راجح ، يعنى دورانديش بايد كه در هيچ كار مهمّى شتاب نكند تا اين كه در آن باب تحصيل كند رأى درست راجح در ميزان اعتبار بتفكّر وتدبّر ومشورت با عاقل دانا .\r\n\r\n10879 لا ينتصف من سفيه قطّ الّا بالحلم عنه .\r\nاستيفاى حقّ خود نمىشود از هيچ سفيهى هرگز مگر ببردبارى از أو ، يعنى هر گاه سفيهى يا بىأدبى درشتى با كسى بكند انتقام كشيدن از أو واستيفاى حقّ خود از أو باينست كه بردبارى كند ودر صدد تلافى ديگر برنيايد ، چه اين معنى أو را بسيار ناخوش آيد وتلافى درشتى وبي أدبي أو باين مىشود وأو ديگر ترك مىدهد ، بخلاف اين كه در برابر درشتى كنند با أو وايذا وآزارى رسانند باو كه أو را از آن چندان بد نمىآيد بلكه خوش مىآيد تا اين كه زيادة كند آنچه را ميكرد وترك ندهد آنرا ، ومراد به « سفيه » چنانكه مكرّر مذكور شد نادان يا تنگ حلم يا بىحلم است .\r\n\r\n","description":"","footnote":"","page_name":" 426 ","page_number":430},
  {"content":"\r\n\r\n\r\n10880 لا يقابل مسئ قطّ بأفضل من العفو عنه .\r\nدر برابر كرده نمىشود گنهكارى هرگز بچيزى افزونتر از درگذشتن از أو .\r\n\r\n10881 لا خير في المعروف إلى غير عروف .\r\nنيست خيرى در احسان كردن بسوى غير عروفى ، ظاهر اينست كه مراد به « عروف » در اينجا بسيار شناساست ، يعنى كسى كه حقّ احسان را خوب شناسد وداند نه صبور يعنى بسيار صبر كننده كه معنى معروف « عروف » است .\r\n\r\n10882 لا يزكو عند اللَّه سبحانه الّا عقل عارف ، ونفس عزوف .\r\nپاكيزه نمىشود نزد خداى سبحانه يا فزايش نمىكند نزد خداى سبحانه مگر عقلي عارف ونفسي عزوف ، يعنى عقل عارف بخير وشرّ كارها بعلوم ومعارف ، و « نفسي عزوف » بفتح عين بىنقطه وضمّ زاء بانقطه ، يعنى بىرغبت در دنيا وبرگردنده از آن .\r\n\r\n10883 لا خير في الكذّابين ، ولا في العلماء الأفّاكين .\r\nنيست خيرى در كذّابان ، يعنى بسيار دروغگويان ونه در علماى افّاكان يعنى برگردانندگان مردم از راه حقّ ، و « افّاك » بمعنى كذّاب نيز شايع است نهايت در اينجا ظاهر آن معنيست .\r\n\r\n10884 لا خير في قوم ليسوا بناصحين ولا يحبّون النَّاصحين « 1 » .\r\nنيست خيرى در قومي كه نيستند ناصحان ودوست نمىدارند ناصحان را ، يعنى صاف وخالص نيستند با يكديگر يا با مردم ، ودوست نمىدارند مردم صاف خالص را ، يا نيستند نصيحت كنندگان ودوست نمىدارند نصيحت كنندگان را .\r\n\r\n10885 لا خير في الدّنيا الّا لأحد رجلين ،\r\nرجل أذنب ذنوبا فهو\r\n\r\n\r\n","description":"","footnote":"\r\n( 1 ) قيد أخير مرتبهء بلندى را در بر دارد از اينجاست كه شاعر مىگويد :\r\n « أحبّ الصالحين ولست منهم * لعلّ اللَّه يرزقني الصلاحا » \r\n.\r\n","page_name":" 427 ","page_number":431},
  {"content":"\r\n\r\nيتداركها بالتّوبة ، ورجل يجاهد نفسه على طاعة اللَّه سبحانه .\r\nنيست خيرى در دنيا مگر از براي يكى از دو مرد ، مردى كه گناه كرده باشد گناهانى را پس أو تدارك وبازيافت كند آنها را بتوبه ورجوع وپشيمانى ، ومردى كه جهاد كند با نفس خود بر فرمانبردارى خداى سبحانه .\r\n\r\n10886 لا ينجو من اللَّه سبحانه من لا ينجو النَّاس من شرّه .\r\nرستگارى نمىيابد از خداى سبحانه كسى كه رستگارى ندارند مردم از شرّ أو .\r\n\r\n10887 لا يؤمن اللَّه عذابه من لا يأمن النَّاس جوره .\r\nأيمن نمىگرداند خدا از عذاب خود كسى را كه أيمن نيستند مردم از ستم أو .\r\n\r\n10888 لا يقرب من اللَّه سبحانه الّا كثرة السّجود والرّكوع .\r\nنزديك نمىگرداند بخداى مگر بسيارى سجود وركوع يعنى بسيارى نماز ، ومراد اينست كه چيزى مثل آن نزديك نمىگرداند يا هر گاه بي آن باشد ومراد نزديكى معنويست ورفعت وبلندى مرتبه در درگاه أو .\r\n\r\n10889 لا يذهب الفاقة مثل الرّضا والقنوع .\r\nنمىبرد درويشى واحتياج را چيزى مثل خشنودى ورضا بنصيب وبهرهء خود .\r\n\r\n10890 لا لوم لهارب من حتفه .\r\nنيست ملامتى از براي هيچ گريزندهء از مرگ خود . ممكن است مراد كسى باشد كه بگريزد از جائى كه مظنّهء مرگ أو باشد مثل جائى كه وبا يا طاعونى در آن پيدا شود ، وممكن است كه مراد بمرگ شامل قتل نيز باشد وبنا بر اين بايد تخصيص داد بغير جهاد شرعي ، ودر جهاد شرعي نيز در بعضي صور كه تجويز آن شده .\r\n\r\n10891 لا خير في أخ لا يوجب لك مثل الّذى يوجب لنفسه .\r\n\r\n","description":"","footnote":"","page_name":" 428 ","page_number":432},
  {"content":"\r\n\r\nنيست خيرى در برادرى كه لازم نگرداند از براي تو مثل آنچه لازم مىگرداند از براي نفس خود .\r\nوفرموده است آن حضرت عليه السّلام در وصف جهنّم .\r\n\r\n10892 لا يظعن مقيمها ، ولا يفادى أسيرها ، ولا تقصم كبولها ، لا مدّة للدّار فتفنى ، ولا أجل للقوم فيقضى « 1 » .\r\nحركت نمىكند أقامت كننده در آن ، وفديه داده نمىشود أسير آن ، وشكسته نمىشود بندهاى گران آن ، نيست مدّتى از براي آن خانه پس فانى شود ، ونه اجلى از براي قوم آن پس بگذرد ، يعنى مقيمان وساكنان در آن حركت نمىتوانند كرد ببيرون رفتن از آن ، ورهائى نمىيابند أسيران آن باين كه فديه داده شود از براي رهائى ايشان ، چنانكه كفّار در دنيا أسير كه مىشدند گاهى بفديه رهائى مىيافتند ، وبندهاى گران كه دارند نمىتوان شكست كه از آن خلاص شوند ومدّت معيّنى نيست از براي آن خانه كه خراب وفانى شود بعد از آن ، بلكه هميشه وپاينده باشد ، و « نه أجلى » يعنى زمان معيّنى از براي حيات ايشان كه بگذرد آن وبميرند بعد از آن وخلاص گردند از آن عذاب ، وممكن است كه أجل بمعنى مرگ باشد وترجمه اين باشد كه ونه مرگى از براي قوم آن كه بميرند هر گاه برسند آن ، وبنا بر اين مفرد آوردن « يقضى » ممكن است كه باعتبار لفظ قوم باشد .\r\nوفرموده است در وصف كسى كه مذمّت فرموده أو را :\r\n\r\n10893 لا يحتسب رزيّة ، ولا يخشع تقيّة ، لا يعرف باب الهدى فيتّبعه ، ولا باب الرّدى فيصدّ عنه .\r\nگمان نمىكند هيچ مصيبتى را ، وفروتنى نمىكند از راه ترسى ، نمىشناسد در\r\n\r\n\r\n","description":"","footnote":"\r\n( 1 ) شارح ( ره ) « يقضى » را بصيغهء معلوم ضبط كرده وگويا ناشى از طغيان قلم بوده است ، زيرا يقال : قضى أجله مانند قضى نحبه ، طالب تحقيق خود بكتب لغت رجوع كند .\r\n","page_name":" 429 ","page_number":433},
  {"content":"\r\n\r\nهدى را پس تابع گردد آن را ، ونه درد وى را پس اعراض كند از آن ، يعنى مغرور است بدنيا وگمان نمىكند كه مصيبتى پيش أو آيد در آن ، وفروتنى نمىكند از براي خدا از راه ترسى كه داشته باشد از أو ، ونمىشناسد در هدى وراه راست ودين حقّ را تا اين كه پيروى كند آن را ، ونه در ردى ، يعنى هلاكت وضلالت را تا اين كه اعراض كند از آن .\r\n\r\n10894 لا مرحبا بوجوه لا ترى الّا عند كلّ سوء .\r\nمباد وسعت وفراخيى يعنى خوشيى از براي رويهائى كه ديده نمىشود مگر نزد هر بديى ، مراد مذمّت جمعيست كه ديده نمىشوند مگر نزد هر واقعهء ناخوشى ونفرين بر ايشان باين كه خوشيى از براي ايشان مباد ومراد يا جمعىاند كه خواهان فتنه وآشوبند وهر فتنه وآشوبى كه شد دنبالهء آن ميشوند ودر غير آنها كسى نمىبيند ونمىشناسد آنها را ، يا عملهء موتى كه در غير مصائب ديده نمىشوند ، وبنا بر اين غرض نهى از چنين شغل وپيشه است وكراهت آن ، ودر نهج البلاغة گفته كه : اين را فرموده در وقتي كه گناهكارى را آورده بودند وبا أو بود غوغاء يعنى جمعى كثير مخلوط بيكديگر ، وبنا بر اين مراد معنى اوّل است وشامل معنى دويم نيز مىتواند بود ودر بعضي نسخه‌هاى كتاب مذكور لفظ « كلّ » نيست وترجمه اينست كه : ديده نمىشود مگر بنزد بديى ، واين ظاهرترست « 1 » .\r\n\r\n10895 لا رياسة كالعدل في السّياسة .\r\nنيست رياستى مانند عدل در سياست يعنى سياست رعيّت ، ومراد به « سياست رعيّت » چنانكه مكرّر مذكور شد امر ونهى ايشانست ومراد اينست كه : نيست رياست ومهتريى مانند رياست ومهتريى كه با عدل در سياست رعيّت باشد .\r\n\r\n10896 لا خير في المنظر الّا مع حسن المخبر .\r\n\r\n\r\n","description":"","footnote":"\r\n( 1 ) طالب روايت نهج البلاغة رجوع كند بشرح ابن أبي الحديد ( ص 333 ج 4 چاپ مصر ) .\r\n","page_name":" 430 ","page_number":434},
  {"content":"\r\n\r\nنيست خيرى در منظر مگر با نيكوئى مخبر يعنى نيست خيرى در نيكوئى منظر يعنى صورت وهيئت كه جايگاه نظرست مگر با نيكوئى مخبر يعنى مگر با نيكوئى خبر از أو واين كه أو را بنيكوئى وصف كنند يا نيكوئى جايگاه خبر از أو كه أحوال أو باشد ، يا نيكوئى آنچه خبر مىدهند بآن از أو كه همان أحوال أو باشد ، وممكن است كه مراد به « مخبر » خبر دادن أو باشد ومراد مطلق كلام باشد ، يا مراد به « مخبر » زبان باشد ومراد اين باشد كه : نيست خيرى در نيكوئى صورت مگر با نيكوئى كلام وسخن ، يا نيكوئى زبان باز بهمان اعتبار ، وبر هر تقدير مراد يا ظاهر آن باشد كه نيكوئى أصل سخن گفتن باشد يا نيكوئى سخنان .\r\n\r\n10897 لا خير في شيمة كبر وتجبّر وفخر .\r\nنيست خيرى در خوى تكبّر ونخوت وفخر كردن .\r\n\r\n10898 لا ينبغي أن يعدّ عاقلا من يغلبه الغضب والشّهوة .\r\nنيست سزاوار اين كه شمرده شود عاقل كسى كه غلبه ميكند بر أو غضب وشهوت .\r\n\r\n10899 لا تنجع الرّياضة الّا في نفس يقظة .\r\nسود نمىدهد رياضت مگر در نفسي بيدار ، « رياضت » در أصل تعليم كردن أسب است وبآن اعتبار معلّم آن را « رايض » گويند ومراد در اينجا نصيحت وتربيت است واين كه آن سود نمىدهد مگر در نفسي كه بيدار باشد وخواب غفلت أو را فرو نگرفته باشد ، ودر بعضي نسخه‌ها بعد از يقظه وهمه نيز هست وظاهر اينست كه وهميست از بعضي ناسخين واين كه اين فقره أخت فقرهء بعد است وبنا بر اين آخر فقره بايد « يقظه » باشد ، يا اين كه مجموع يك فقره است باضافهء واو عطفى ميانهء آنها چنانكه در بعضي نسخه‌ها موجودست وبر تقدير صحّت آن ممكن است « وهمة » يك كلمه باشد بفتح واو وكسر هاء وفتح ميم وترجمه اين باشد كه : مگر در نفسي .\r\n\r\n","description":"","footnote":"","page_name":" 431 ","page_number":435},
  {"content":"\r\n\r\nبيدار كه آنچه گويند بيفتد در خاطر أو ودل أو قفل نشده باشد بمرتبهء كه پند وموعظه در آن در نيايد ، يا مگر در نفسي بزرگ مرتبه ، يا مگر در نفسي رام كه سركشى زياد نداشته باشد ، يا مگر در نفسي صاحب قوّت كه قوّت بر مخالفت هوا وهوس خود داشته باشد .\r\nوممكن است كه واو واو عطف باشد و « همّة » بكسر هاء وتشديد ميم مفتوح باشد وترجمه اين باشد كه : مگر در نفسي بيدار ودر همّت وعزمي يعنى در صاحب همّت وعزمي كه ترك آن شهوت وخواهش خود تواند كرد ، ودر بعضي نسخه‌ها « في ذي نفس يقظة وهمّة » است يعنى مگر در صاحب نفسي بيدار وهمّتى ، وبنا بر آن تكلّف معنى آخر كمترست ، واللّه تعالى يعلم .\r\n\r\n10900 لا تنفع الصّنيعة الّا في ذي وفاء وحفيظة .\r\nنفع نمىدهد احسان مگر در صاحب وفائى وحميّتى ، ومراد حميّت نيكوست .\r\n\r\n10901 لا خير في لذّة توجب ندما ، وشهوة تعقب ألما .\r\nنيست خيرى در لذّتى كه لازم سازد پشيمانيى را ، وشهوتي كه از پى آورد المى را .\r\n[ وفرموده است در وصف آل محمّد عليهم السّلام : 
  ]\r\n\r\n10902 لا يقاس بآل محمّد صلوات اللَّه عليهم من هذه الامّة أحد ، ولا يستوى بهم من جرت نعمتهم عليه أبدا .\r\nسنجيده نمىشود با آل محمّد - رحمتهاى خدا بر ايشان باد - از اين أمّت هيچ كس ، وبرابر نمىشود با ايشان كسى كه روان شده نعمت ايشان بر أو هرگز ، « آل » بمعنى أهل است نهايت مخصوص شده استعمال آن در أهل كسى كه بزرگيى بوده باشد أو را بحسب آخرت يا دنيا مانند آل إبراهيم عليهم السلام\r\n\r\n","description":"","footnote":"","page_name":" 432 ","page_number":436},
  {"content":"\r\n\r\nوآل فرعون عليه اللعنة ، ومراد اينست كه در فضل وشرف هيچ كس از اين امّت سنجيده نمىشود با آل پيغمبر كه آن حضرت است وساير أئمّه معصومين صلوات اللَّه وسلامه عليهم أجمعين ودر نهج البلاغة « لا يسوّى بهم » است يعنى برابر گردانيده نمىشود واين بحسب لغت ظاهرترست ، زيرا كه استعمال « يستوى » بمعنى « برابر مىشود با أو » معروف نيست ودر بعضي نسخه‌هاى اين كتاب « لا يساويهم » است يعنى مساوى نيست با ايشان ، واين هم خوب است ودر أكثر نسخه‌هاى قاموس « استويته » بمعنى « برابر كردم آنرا با آن » نقل كرده وبنا بر اين در اينجا « لا يستوى » بصيغهء مجهول خوانده مىتواند شد بر قياس « لا يقاس » يعنى برابر كرده نمىشود نهايت استعمال آن بنظر نمىرسد ، ودر بعضي نسخه‌هاى بجاى « استويته » « أسويته » است وظاهر صحّت آنست در هر صورت مراد آنست كه مرتبهء ايشان يعنى آل محمّد عليهم السّلام برترست از همهء ديگران ومراد به « كسى كه روان شده نعمت ايشان بر أو » ساير مسلمانانست كه اسلام وهر شرف وفضيلتى كه دارند نعمتيست كه روان شده از پيغمبر صلى اللَّه عليه وآله بر ايشان ، وهر نعمتي كه از كسى بكسى برسد چنانكه صاحب آن از آن راه حقّى دارد بر أو ، أهل أو نيز با أو شريك‌اند وبآن اعتبار حقّى بر أو دارند خصوصا آن أهل كه بعضي بمنزلهء نفس آن حضرت وباقي هر يك پارهء از أو بودند وهر يك را در ترويج اسلام واستحكام آن حقّ عظيمى بود خصوصا آن حضرت را صلوات اللَّه وسلامه عليه چنانكه مشهور ومعروفست ومحتاج ببيان نيست ، وممكن است كه مراد به « نعمت ايشان » اين باشد كه وجود هر نعمتي كه ديگران دارند همه نعمتيست كه از ايشان روان شده بر ايشان ، زيرا كه دنيا بوجود ايشان برپاست وهمين كه خالى شود از آن در ساعت فرو رود زمين وبرگردد آنچه بر آنست چنانكه در أحاديث بسيار وارد شده .\r\n\r\n10903 لا شرف أعلى من التّقوى .\r\n\r\n","description":"","footnote":"","page_name":" 433 ","page_number":437},
  {"content":"\r\n\r\nنيست شرف وبلندى مرتبهء بالاتر از پرهيزگارى .\r\n\r\n10904 لا تلف أعظم « 1 » من الهوى .\r\nنيست تلفى عظيمتر از هوى وهوس ، زيرا كه آن سبب تلف دين وآخرت مىگردد وكدام تلف عظيمتر از آن باشد .\r\n\r\n10905 لا عمل أفضل « 2 » من الورع .\r\nنيست عملي افزونتر از پرهيزگارى وورع .\r\n\r\n10906 لا ذلّ أعظم « 3 » من الطّمع .\r\nنيست خواريى عظيمتر از طمع .\r\n\r\n10907 لا لباس أفضل « 4 » من العافية .\r\nنيست جامهء افزونتر از عافيت ، مراد عافيت از بيماريها ومخاوف دنيويست وتشبيه آن بجامه باعتبار فرو گرفتن آنست بدن را مانند جامه .\r\n\r\n10908 لا شيء أفضل « 5 » من إخلاص عمل في صدق نيّته .\r\nنيست چيزى افزونتر از خالص كردن عملي در راستى نيّت يعنى از اخلاص عملي كه در راستى نيّت كرده مىشود يعنى نيّت در آن راست ودرست باشد از براي خدا واين بمنزلهء بيان اخلاص عمل است .\r\n\r\n\r\n","description":"","footnote":"\r\n( 1 ) شارح ( ره ) آخر اين كلمه را هم بفتح وهم بضمّ ضبط كرده وبر روى آن نيز كلمهء « معا » نوشته يعنى قرائت آن بهر دو وجه جايز است وما نيز در سابق وجه جواز هر دو وجه را نوشتيم وگفتيم كه اين تجويز مبتنى بر قاعدهء مسلمّهء نحويّه است كه در صفت مفرد اسم لاء نافية للجنس فتح ونصب ورفع جايز است چنانكه ابن مالك گفته :\r\n « ومفردا نعتا لمبنىّ يلي * فافتح أو انصبن أو ارفع تعدل » \r\n( 2 ) شارح ( ره ) آخر اين كلمه را هم بفتح وهم بضمّ ضبط كرده وبر روى آن نيز كلمهء « معا » نوشته يعنى قرائت آن بهر دو وجه جايز است وما نيز در سابق وجه جواز هر دو وجه را نوشتيم وگفتيم كه اين تجويز مبتنى بر قاعدهء مسلمّهء نحويّه است كه در صفت مفرد اسم لاء نافية للجنس فتح ونصب ورفع جايز است چنانكه ابن مالك گفته :\r\n « ومفردا نعتا لمبنىّ يلي * فافتح أو انصبن أو ارفع تعدل » \r\n( 3 ) شارح ( ره ) آخر اين كلمه را هم بفتح وهم بضمّ ضبط كرده وبر روى آن نيز كلمهء « معا » نوشته يعنى قرائت آن بهر دو وجه جايز است وما نيز در سابق وجه جواز هر دو وجه را نوشتيم وگفتيم كه اين تجويز مبتنى بر قاعدهء مسلمّهء نحويّه است كه در صفت مفرد اسم لاء نافية للجنس فتح ونصب ورفع جايز است چنانكه ابن مالك گفته :\r\n « ومفردا نعتا لمبنىّ يلي * فافتح أو انصبن أو ارفع تعدل » \r\n( 4 ) شارح ( ره ) آخر اين كلمه را هم بفتح وهم بضمّ ضبط كرده وبر روى آن نيز كلمهء « معا » نوشته يعنى قرائت آن بهر دو وجه جايز است وما نيز در سابق وجه جواز هر دو وجه را نوشتيم وگفتيم كه اين تجويز مبتنى بر قاعدهء مسلمّهء نحويّه است كه در صفت مفرد اسم لاء نافية للجنس فتح ونصب ورفع جايز است چنانكه ابن مالك گفته :\r\n « ومفردا نعتا لمبنىّ يلي * فافتح أو انصبن أو ارفع تعدل » \r\n( 5 ) شارح ( ره ) آخر اين كلمه را هم بفتح وهم بضمّ ضبط كرده وبر روى آن نيز كلمهء « معا » نوشته يعنى قرائت آن بهر دو وجه جايز است وما نيز در سابق وجه جواز هر دو وجه را نوشتيم وگفتيم كه اين تجويز مبتنى بر قاعدهء مسلمّهء نحويّه است كه در صفت مفرد اسم لاء نافية للجنس فتح ونصب ورفع جايز است چنانكه ابن مالك گفته :\r\n « ومفردا نعتا لمبنىّ يلي * فافتح أو انصبن أو ارفع تعدل » \r\n","page_name":" 434 ","page_number":438},
  {"content":"\r\n\r\n\r\n10909 لا شيء أحسن « 1 » من عقل مع علم ، وعلم مع حلم ، وحلم مع قدرة .\r\nنيست چيزى نيكوتر از عقلي با علمي ، وعلمي با حلمى ، وحلمى با قدرتى ، يعنى حلمى كه با وجود قدرت بر تلافى وانتقام باشد .\r\n\r\n10910 لا ينصح اللّئيم أحدا الّا عن رغبة أو رهبة ، فإذا زالت الرّغبة والرّهبة عاد إلى جوهره .\r\nصاف وخالص نمىشود لئيم با كسى مگر از راه رغبتي يا ترسى ، پس هر گاه زايل شود آن رغبت وآن ترس برگردد بسوى گوهر خود ، مراد به « لئيم » دنىّ پست مرتبه است ومراد اينست كه أوصاف وخالص سلوك نمىكند با كسى مگر اين كه رغبتي داشته باشد در احسان أو يا ترسى داشته باشد از أو ، پس هرگاه زايل شود آن ، برميگردد بگوهر ذات خود وعمل ميكند بر وفق مقتضاى آن كه شرارت وبدى باشد ، وممكن است كه در وقت رغبت يا ترس در باطن نيز صاف شود وچون آن زايل شود برگردد بهمان ذات وخود وناصافى آن .\r\n\r\n10911 لا نعمة أهنأ « 2 » من الأمن .\r\nنيست نعمتي گواراتر از امنيّت .\r\n\r\n10912 لا سوأة أقبح « 3 » من المنّ .\r\nنيست خوى بدى زشتتر از منّت گذاشتن ، زيرا كه آن خوى بديست كه بعبث احسانها را نيز باطل ميكند بخلاف خويهاى بد ديگر كه همين بدى خود را دارند .\r\n\r\n\r\n","description":"","footnote":"\r\n( 1 ) شارح ( ره ) آخر اين كلمه را هم مفتوح وهم مضموم ضبط كرده است مطابق قاعده .\r\n( 2 ) شارح ( ره ) آخر اين كلمه را هم مفتوح وهم مضموم ضبط كرده است مطابق قاعده .\r\n( 3 ) شارح ( ره ) آخر اين كلمه را هم مفتوح وهم مضموم ضبط كرده است مطابق قاعده .\r\n","page_name":" 435 ","page_number":439},
  {"content":"\r\n\r\n\r\n10913 لا خير في قلب لا يخشع ، وعين لا تدمع ، وعلم لا ينفع .\r\nنيست خيرى در دلى كه فروتنى نكند وچشمى كه أشك نريزد ، وعلمي كه نفع ندهد ، يعنى سودى نداشته باشد از براي آخرت مثل بعضي علوم كه متعلّق بعقايد دينيّه وتكاليف شرعيّه نباشد واز مقدّمات آنها نيز نباشد يا آن علوم نيز هر گاه عمل نشود بر وفق آنها .\r\n\r\n10914 لا خير في عمل الّا مع اليقين والورع .\r\nنيست خيرى در عملي مگر با يقين وپرهيزگارى ، يعنى يقين بأحوال مبدأ ومعاد وپرهيزگارى در عمل .\r\n\r\n10915 لا تسكن الحكمة قلبا مع شهوة .\r\nساكن نمىشود حكمت دلى را با شهوتي ، مراد بحكمت چنانكه مكرّر مذكور شد علم راست درست است ومراد اينست كه صاحب آن كسى مىشود كه شهوتها وخواهشهاى دنيوي را از خود سلب كرده باشد ، يا اين كه اگر بعد از تحصيل آن شهوتي در دل أو بهم رسد آن علم زايل شود از أو ومبدّل شود بجهل واعتقاد فاسد .\r\n\r\n10916 لا حكمة الّا بعصمة .\r\nنيست حكمتى مگر بعصمتى ، يعنى مگر بنگهداريى از جانب حق تعالى كه معين أو باشد پس آدمي بايد كه هميشه متوسّل بدرگاه أو باشد وسؤال عطاى آن وبقاى آن نمايد ، وممكن است مراد به « عصمت » نگهدارى خود باشد از معاصي وحرامها واين كه حكمت بىآن حاصل نشود ، يا اگر شده باشد رحلت كند ومبدّل گردد بجهل .\r\n\r\n10917 لا قوىّ أقوى ممّن قوى على نفسه فملكها .\r\nنيست توانائى تواناتر از كسى كه توانا باشد بر نفس خود پس مالك شده\r\n\r\n","description":"","footnote":"","page_name":" 436 ","page_number":440},
  {"content":"\r\n\r\nباشد آن را يعنى آن را در فرمان خود در آورده باشد .\r\n\r\n10918 لا عاجز « 1 » أعجز ممّن أهمل نفسه فأهلكها .\r\nنيست ناتوانى ناتوانتر از كسى كه وا گذاشته باشد نفس خود را ، پس هلاك كرده باشد آنرا .\r\n\r\n10919 لا غنى مع سوء تدبير .\r\nنيست توانگريى با بدى تدبيري يعنى حاصل نمىتواند شد با آن ، واگر حاصل شده باشد هر گاه با آن باشد در اندك زماني زايل شود ، ودر بعضي نسخه‌ها « تبذير » :\r\nبجاى « تدبير » است وترجمه اينست كه : با بدى اسرافى يعنى اسرافى كه بدست يا باسراف زيادى كه بدتر از اسراف كم است .\r\n\r\n10920 لا فقر مع حسن تدبير .\r\nنيست درويشيى وحاجتي با نيكوئى تدبيري ، يعنى با وجود نيكوئى تدبير درويشى وفقر باقي نمىماند بلكه مبدّل مىشود بتوانگرى ، يا اين كه با نيكوئى تدبير مىتوان قناعت كرد به آن چه باشد وخود را محتاج مردم نساخت كه آن حقيقت توانگريست .\r\n\r\n10921 لا يكون العالم عالما حتّى لا يحسد من فوقه ، ولا يحتقر من دونه ، ولا يأخذ على علمه شيئا من حطام الدّنيا .\r\nنمىباشد عالم عالم تا اين كه رشك نبرد كسى را كه بالاتر از أو باشد ، وكوچك نشمارد كسى را كه پست‌تر از أو باشد ، وفرا نگيرد بر علم خود چيزى را از حطام دنيا ، يعنى از براي حكمي كه كند يا از براي تعليمي كه نمايد ، و « حطام » بضمّ حاء وطاء هر دو بي نقطه چنانكه قبل از اين مذكور شد شكسته ريزهء گياه خشك را گويند ، و « متاع دنيا » را حطام گويند باعتبار تشبيه بآن در كم قدرى وبي اعتباري .\r\n\r\n\r\n","description":"","footnote":"\r\n( 1 ) شارح ( ره ) زاي « أعجز » را هم بفتح وهم بضمّ ضبط كرده وبر روى كلمه نيز « معا » نوشته تا اشاره باشد باين كه قرائت آن بهر يك از فتح وضمّ صحيح است .\r\n","page_name":" 437 ","page_number":441},
  {"content":"\r\n . \r\n","description":"","footnote":"","page_name":" 438 ","page_number":442},
  {"content":"\r\n\r\n\r\nحرف ياء\r\n\r\n[ حرف ياء بلفظ « ينبغي » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف ياء بلفظ « ينبغي » كه بمعنى « سزاوار ميباشد » است . )\r\n\r\n","description":"","footnote":"","page_name":" 439 ","page_number":443},
  {"content":"\r\n\r\nفرموده است آن حضرت عليه السّلام :\r\n\r\n10922 ينبغي للعاقل أن لا يخلو في كلّ حالة عن طاعة ربّه ومجاهدة نفسه .\r\nسزاوار ميباشد از براي عاقل اين كه خالى نشود در هر حالي از فرمانبردارى پروردگار خود وجهاد كردن با نفس خود .\r\n\r\n10923 ينبغي للعاقل أن يعمل للمعاد ، ويستكثر من الزّاد ، قبل زهوق نفسه ، وحلول رمسه .\r\nسزاوار ميباشد از براي عاقل اين كه عمل كند از براي روز بازگشت ، ورغبت كند در بسيار از توشه پيش از بيرون رفتن نفس خود ، وفرود آمدن در قبر خود .\r\n\r\n10924 ينبغي للمؤمن أن يستحيى إذا اتّصلت له فكرة في غير طاعة .\r\nسزاوار ميباشد از براي مؤمن اين كه شرم كند هر گاه پيوسته شود از براي أو تفكّرى در غير طاعتي ، يعنى بپيوندد باو يا اين كه تفكّر پيوسته كه امتدادى داشته باشد حاصل شود از براي أو ، ودويم بحرف لام أنسب است يعنى « له » وبنا بر اوّل « به » با باء أظهر بود .\r\n\r\n10925 ينبغي للمؤمن أن يلزم الطّاعة ، ويلتحف الورع والقناعة .\r\nسزاوار ميباشد از براي مؤمن اين كه لازم گردد طاعت را وجدا نشود از آن ، وبپوشد جامهء پرهيزگارى وقناعت را .\r\n\r\n","description":"","footnote":"","page_name":" 440 ","page_number":444},
  {"content":"\r\n\r\n\r\n10926 ينبغي لمن عرف اللَّه سبحانه أن لا يخلو قلبه من رجائه وخوفه .\r\nسزاوار ميباشد از براي كسى كه بشناسد خداى سبحانه را اين كه خالى نشود دل أو از اميد خدا وبيم أو .\r\n\r\n10927 ينبغي لمن عرف نفسه أن يلزم القناعة والعفّة .\r\nسزاوار ميباشد از براي كسى كه بشناسد نفس خود را اين كه لازم باشد قناعت وعفّت را ، يعنى هر كه همين قدر معرفت بهم رساند كه خود را بشناسد سزاوارست كه لازم باشد آنها را وجدا نشود از آنها ، يا اين كه هر كه نفس خود را بشناسد حرص آن را در دنيا ورغبت آن را در حرامها ميداند پس سزاوارست از براي أو كه لازم باشد قناعت را كه اگر از آن جدا شود في الجملة طلب زيادتى كند پس بهيچ مرتبهء نمىايستد وبهر مرتبهء كه رسيد طلب زيادة بر آن ميكند وهميشه در تعب وزحمت طلب مىباشد ، وهمچنين سزاوارست كه لازم باشد عفّت را ، زيرا كه همين كه از آن جدا شود وراه ارتكاب حرامى هر چند صغيره باشد بخود بدهد ديگر ضبط خود نمىتواند كرد ويك بار خبردار مىشود كه در گناهان بسيار افتاده وخود را هلاك كرده .\r\n\r\n10928 ينبغي لمن عرف الدّنيا أن يزهد فيها ويعزف « 1 » عنها .\r\nسزاوار ميباشد از براي كسى كه شناخته باشد دنيا را اين كه بىرغبت باشد در آن وبرگردد از آن .\r\n\r\n10929 ينبغي لمن عرف دار الفناء أن يعمل لدار البقاء .\r\nسزاوار ميباشد از براي كسى كه شناخته باشد سراى فنا را اين كه عمل كند از براي سراى بقا .\r\n\r\n\r\n","description":"","footnote":"\r\n( 1 ) در أقرب الموارد گفته : « عزفت النفس عن الشيء ( كنصر وضرب ) عزفا وعزوفا زهدت فيه وانصرفت عنه فهي عزوف عنه ( تا آخر گفتار أو ) » .\r\n","page_name":" 441 ","page_number":445},
  {"content":"\r\n\r\n\r\n10930 ينبغي لمن علم شرف نفسه أن ينزّهها عن دناءة الدّنيا .\r\nسزاوارست از براي كسى كه بداند شرف نفس خود را اين كه پاكيزه دارد آنرا از پستى دنيا ، مراد شرف مطلق نفس انسانيست واستعداد وقابليتى كه دارد از براي رسيدن بمراتب عاليهء أخروي هر چند شرف ديگر نداشته باشد .\r\n\r\n10931 ينبغي لمن عرف سرعة رحلته أن يحسن التّأهّب لنقلته .\r\nسزاوارست از براي كسى كه بداند شتاب كوچ كردن خود را اين كه نيكو كند آماده شدن را از براي رحلت خود .\r\n\r\n10932 ينبغي للعاقل أن يقدّم لآخرته ، ويعمر دار اقامته .\r\nسزاوارست از براي عاقل اين كه پيش فرستد از براي آخرت خود ، وآباد كند سراى أقامت خود را .\r\n\r\n10933 ينبغي لمن علم سرعة زوال الدّنيا أن يزهد فيها .\r\nسزاوارست از براي كسى كه بداند شتاب زايل شدن دنيا را اين كه بىرغبت باشد در آن .\r\n\r\n10934 ينبغي لمن أيقن ببقاء الآخرة ودوامها أن يعمل لها .\r\nسزاوارست از براي كسى كه يقين كند بباقي بودن آخرت وپايندگى آن اين كه عمل كند از براي آن .\r\n\r\n10935 ينبغي لمن عرف اللَّه سبحانه أن يرغب فيما لديه .\r\nسزاوارست از براي كسى كه شناخته باشد خداى سبحانه را اين كه رغبت كند در آنچه نزد اوست .\r\n\r\n","description":"","footnote":"","page_name":" 442 ","page_number":446},
  {"content":"\r\n\r\n\r\n10936 ينبغي لمن رضى بقضاء اللَّه سبحانه أن يتوكّل عليه .\r\nسزاوارست از براي كسى كه راضى وخشنود باشد بقضا وحكم خداى سبحانه اين كه توكّل كند بر أو .\r\n\r\n10937 ينبغي لمن عرف نفسه أن لا يفارقه الحزن والحذر .\r\nسزاوارست از براي كسى كه بشناسد نفس خود را اين كه جدائى نكند از أو اندوه وانديشه كردن ، زيرا كه كسى كه نفس خود را بشناسد بديهاى آن بر أو ظاهر مىشود پس بايد كه از براي آنها هميشه در اندوه وانديشه باشد .\r\n\r\n10938 ينبغي لمن عرف الزّمان أن لا يأمن الصّروف والغير .\r\nسزاوارست از براي كسى كه بشناسد روزگار را اين كه أيمن نباشد از تغييرات وحوادث آن .\r\n\r\n10939 ينبغي لمن عرف النَّاس أن يزهد فيما في أيديهم .\r\nسزاوارست از براي كسى كه بشناسد مردم را اين كه بي رغبت باشد در آنچه در دستهاى ايشانست .\r\n\r\n10940 ينبغي لمن عرف الأشرار أن يعتزلهم .\r\nسزاوارست از براي كسى كه بشناسد بدان را اين كه كناره كند از ايشان .\r\n\r\n10941 ينبغي لمن عرف الفجّار أن لا يعمل عملهم .\r\nسزاوارست از براي كسى كه بشناسد فاسقان را اين كه نكند عمل ايشان را ، زيرا هر كه بشناسد ايشان را ظاهر مىشود بر أو ضعف ايمان وسستى اعتقاد ايشان وسبكى وخوارى ايشان در نظرها بحسب مراتب خود وبدى عاقبت ايشان در أكثر بحسب دنيا قطع نظر از آخرت ، پس سزاوارست كه نكند عمل ايشان را\r\n\r\n","description":"","footnote":"","page_name":" 443 ","page_number":447},
  {"content":"\r\n\r\nواگر نه أو هم مثل ايشان خواهد شد .\r\n\r\n10942 ينبغي للعاقل أن يكتسب بماله المحمدة ، ويصون نفسه عن المسألة .\r\nسزاوارست از براي عاقل اين كه كسب كند بمال خود محمدت ، ونگاهدارد نفس خود را از مسألت ، يعنى سخاوت وجودي داشته باشد كه مردم بسبب آن محمدت يعنى وصف أو بخوبى كنند امّا نه بمرتبهء زياد كه خود را محتاج بمسألت يعنى سؤال وطلب سازد ، وممكن است كه « ونگاه دارد » متعلّق بسابق نباشد بلكه بيان امرى ديگر باشد كه سزاوارست از براي عاقل وآن اين باشد كه نگاهدارد نفس خود از سؤال وطلب از مردم وخفّت وخوارى آن .\r\n\r\n10943 ينبغي أن تكون أفعال الرّجل أحسن من أقواله ، ولا تكون أقواله أحسن من أفعاله .\r\nسزاوارست كه بوده باشد كردارهاى مرد نيكوتر از گفتارهاى أو ، ونبوده باشد گفتارهاى أو نيكوتر از كردارهاى أو ، يعنى هر كارى را كه متعهّد شود وگويد كه چنان وچنان ميكنم هر گاه بكند نيكوتر از آن باشد كه گفته ، نه اين كه آنچه گفته نيكوتر باشد از آنچه كرده ، يا اين كه آنچه گويد از مواعظ ونصايح مردم خود بهتر از آن كند ، نه اين كه آنها بهتر باشد از آنچه خود كند .\r\n\r\n10944 ينبغي للعاقل أن يخاطب الجاهل مخاطبة الطّبيب المريض .\r\nسزاوارست از براي عاقل اين كه سخن گويد با جاهل سخن گفتن طبيب با بيمار يعنى به آن چه دواى درد جهل أو وباعث زوال آن باشد نه اين كه واگذارد أو را بحال خود وبا أو سخنان ديگر گويد يا بر وفق جهل أو سخن گويد كه مؤكّد آن گردد .\r\n\r\n","description":"","footnote":"","page_name":" 444 ","page_number":448},
  {"content":"\r\n\r\n\r\n10945 ينبغي أن يتداوى المرء من أدواء الدّنيا كما يتداوى ذو العلّة ويحتمى من شهواتها ولذّاتها كما يحتمى المريض .\r\nسزاوارست اين كه مداوا كند مرد از دردهاى دنيا چنانكه مداوا ميكند صاحب علّت ، وپرهيز كند از شهوتهاى آن ولذّتهاى آن چنانكه پرهيز ميكند بيمار ، مراد به « دردهاى دنيا » دردهاى دوستى آن وخواهش آنست .\r\n\r\n10946 ينبغي أن يكون علم الرّجل زائدا على نطقه ، وعقله غالبا على لسانه .\r\nسزاوارست اين كه بوده باشد دانش مرد زيادة بر گويائى أو ، وزيركى أو غالب بر زبان أو .\r\n\r\n10947 ينبغي أن يكون الرّجل مهيمنا على نفسه ، مراقبا قلبه ، حافظا لسانه .\r\nسزاوارست اين كه بوده باشد مرد گواه بر نفس خود ، نگهبان دل خود را ، حفظ كننده زبان خود را ، واين فقرهء مباركه در بعضي نسخه‌ها نيست « 1 » .\r\n\r\n10948 ينبغي للعاقل أن يحترس من سكر المال وسكر القدرة وسكر العلم وسكر المدح وسكر الشّباب فانّ لكلّ ذلك رياحا خبيثة تسلب العقل وتستخفّ الوقار .\r\nسزاوارست از براي عاقل اين كه نگهدارى كند خود را از مستى مال ، ومستى توانائى ، ومستى علم ، ومستى مدح ، ومستى جوانى ، پس بدرستى كه از براي همهء اينها بادهاى پليد باشد كه زايل كنند عقل را ، وسبك گردانند وقار را ، مراد به « مستى\r\n\r\n\r\n","description":"","footnote":"\r\n( 1 ) هر سه نسخهء چاپى ( چاپ هند وچاپ صيدا وچاپ نجف كه در سال جارى بطبع رسيده ) از آن نسخ است كه فاقد اين فقرهء شريفه است .\r\n","page_name":" 445 ","page_number":449},
  {"content":"\r\n\r\nمدح » مستيى است كه بسبب مدح وستايش مردم كسى را حاصل مىشود در أو ، ومراد اينست كه بسبب هر يك از اينها باد نخوت وخودبينى وعجب در اين كس بهم مىرسد كه زايل ميكند عقل را ، وسبك مىگرداند وقار را ، مانند كسى كه مست گردد ، پس بايد كه عاقل نگهدارى خود كند از مستى آنها .\r\n\r\n10949 ينبغي للعاقل أن يكثر من صحبة العلماء والأبرار ، ويجتنب مقارنة الأشرار والفجّار .\r\nسزاوارست از براي عاقل اين كه بسيار كند صحبت علما ونيكوكاران را ، وكناره كند از همراهى بدان وفاسقان .\r\n\r\n10950 ينبغي أن يهان مغتنم مودّة الحمقى .\r\nسزاوارست اين كه خوار كرده شود غنيمت شمارندهء دوستى فرقهء احمقان يعنى كم عقلان .\r\n\r\n10951 ينبغي لمن أراد صلاح نفسه واحراز دينه أن يجتنب مخالطة أبناء الدّنيا .\r\nسزاوارست از براي كسى كه خواهد صلاح نفس خود را ، وجمع كردن دين خود را اين كه كناره كند از آميزش پسران دنيا .\r\n\r\n10952 ينبغي لمن عرف نفسه أن لا يفارقه الحذر والنّدم ، خوفا أن تزلّ به القدم .\r\nسزاوارست از براي كسى كه بشناسد نفس خود را اين كه جدائى نكند از أو حذر وپشيمانى ، از روى ترس اين كه بلغزد پاى أو ، مراد به « حذر » انديشه كردنست از بديهاى آن وتدارك كردن آنها بتوبه وأعمال صالحه ، وممكن است كه حذر\r\n\r\n","description":"","footnote":"","page_name":" 446 ","page_number":450},
  {"content":"\r\n\r\nاز كردن بديها باشد بعد از اين وپشيمانى از آنچه سابق كرده باشد واز روى ترس اين كه اين جدا نشدن از حذر وپشيمانى از راه ترس اين باشد كه مبادا بسبب آنچه كرده يا خواهد كه بكند بلغزد پاى أو وبيفتد در هلاكت أخروي .\r\n\r\n10953 ينبغي أن يكون التّفاخر بعلىّ الهمم ، والوفاء بالذّمم ، والمبالغة في الكرم ، لا ببوالى الرّمم ، ورذائل الشّيم .\r\nسزاوارست اين كه بوده باشد مفاخرت كردن با يكديگر ببلند همّتها ، ووفا كردن بپيمانها ، ومبالغه در كرم نه بكهنه‌هاى استخوانهاى پوسيده ونكوهيده‌هاى خويها ، مراد اينست كه چيزى كه قابليّت اين دارد كه كسى مفاخرت كند بآن همّت وعزم بلندست كه برساند آدمي خود را بآن بشرف ومرتبهء بلندى ووفا كردن بعهدها وپيمانها كه بكند ، ومبالغه در كرم يعنى جهد كردن وكوتاهى نكردن در آن ، ومراد به « كرم » سخاوت وجودست يا گرامى وبلند مرتبه بودن ، « نه بكهنه‌هاى استخوانهاى پوسيده » يعنى نه به آن چه شايع است ميانهء مردم كه مفاخرت ميكنند ببزرگى پدران وأجداد وانتساب بايشان « 1 » كه بمنزلهء ريسمان كهنه است ومفاخرت ميكنند بخويهاى نكوهيده مثل شدّت غضب وتعدّى وطغيان وبي باكى در قتل وغارت وأمثال آنها .\r\n\r\n10954 ينبغي للعاقل إذا علّم أن لا يعنف ، وإذا علّم أن لا يأنف .\r\nسزاوارست از براي عاقل هر گاه تعليم كند اين كه درشتى نكند ، وهر گاه تعليم كرده شود اين كه آن را ننگ وعار خود نداند .\r\n\r\n\r\n","description":"","footnote":"\r\n( 1 ) نظير اين حديث شريف است حديثي ديگر كه نيز از آن حضرتست عليه السلام :\r\nالمرء يفتخر بالهمم العالية لا بالرّمم البالية ، ودر اين باب نيكو سروده‌اند :\r\n « از هنر خويش گشا سينه را * مايه مكن نسبت ديرينه را »\r\n« زنده بمرده مشو اى ناتمام * زنده تو كن مردهء خود را بنام »\r\n« از پدر مرده ملاف اى جوان * ورنة سگى چون خوشى از استخوان » \r\n","page_name":" 447 ","page_number":451},
  {"content":"\r\n\r\n\r\n[ حرف ياء بلفظ « يستدلّ » بصيغهء مجهول 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف ياء بلفظ « يستدلّ » بصيغهء مجهول يعنى دليل گفته مىشود . ) فرموده است آن حضرت عليه السّلام :\r\n\r\n10955 يستدلّ على ايمان الرّجل بالتّسليم ولزوم الطّاعة .\r\nدليل گفته مىشود بر ايمان مرد بتسليم ولازم بودن طاعت ، يعنى آنها در هر كه باشد دليل ايمان اوست ، ومراد به « تسليم » رضا وخشنوديست به آن چه حقّ تعالى تقدير كرده از براي أو در هر باب ، وبه « لازم بودن طاعت » جدا نشدن از أطاعت وفرمانبردارى اوست تعالى شأنه .\r\n\r\n10956 يستدلّ على عقل الرّجل بالتّحلّى بالعفّة والقناعة .\r\nدليل گفته مىشود بر عقل مرد بزيور يافتن بعفّت وقناعت يعنى زيور يافتن باينها در هر كه باشد دليل عقل وزيركى اوست ومراد به « عفّت » چنانكه مكرّر مذكور شد باز ايستادن از حرامهاست .\r\n\r\n10957 يستدلّ على عقل كلّ امرئ بما يجرى على لسانه .\r\nدليل گفته مىشود بر عقل هر مردى به آن چه روان مىشود بر زبان أو ، يعنى سخنان هر كس دليل بر قدر عقل وزيركى أو مىشود .\r\n\r\n","description":"","footnote":"","page_name":" 448 ","page_number":452},
  {"content":"\r\n\r\n\r\n10958 يستدلّ على الإدبار بأربع ، سوء « 1 » التّدبير ، وقبح « 2 » التّبذير ، وقلّة « 3 » الاعتبار ، وكثرة الاعتذار « 4 » .\r\nدليل گفته مىشود بر ادبار بچهار چيز ، بدى تدبير ، وزشتى اسراف ، وكمي عبرت گرفتن ، وبسيارى مغرور شدن ، يعنى هر يك از اينها در كسى كه باشد دليل ادبار أو وپشت گردانيدن دولت است از أو ، يا اين كه جمع شدن هر چهار در كسى دليل آنست ومراد به « زشتى اسراف » اسرافهاى زيادست كه پر زشت است يا هر اسرافى كه زشت است وبنا بر اين بايد كه هر يك دليل نباشد بلكه هر چهار دليل باشد .\r\n\r\n10959 يستدلّ على دين الرّجل بحسن تقواه وصدق ورعه .\r\nدليل گفته مىشود بر دين مرد بنيكوئى تقواى أو ، وراستى ورع أو ، مراد بتقوى وورع هر دو پرهيزگاريست ، و « راستى ورع » تأكيد نيكوئى تقوى است .\r\n\r\n10960 يستدلّ على شرّ الرّجل بكثرة شرهه وشدّة طمعه .\r\nدليل گفته مىشود بر بدى مرد ببسيارى غلبهء حرص أو وسختى طمع أو .\r\n\r\n10961 يستدلّ على عقل الرّجل بحسن مقاله ، وعلى طهارة أصله بجميل أفعاله .\r\nدليل گفته مىشود بر عقل وزيركى مرد بنيكوئى گفتار أو ، وبر پاكى أصل ونژاد أو بزيبائى كردارهاى أو .\r\n\r\n\r\n","description":"","footnote":"\r\n( 1 ) شارح ( ره ) اين كلمه را هم برفع وهم بجرّ ضبط كرده است تا اشاره باشد كه قرائت آن بهر يك از دو وجه مذكور است واين سيرهء اوست در جاهائى كه جائز الوجهين است چنانكه نظائرش مكرّر گذشته است .\r\n( 2 ) شارح ( ره ) اين كلمه را هم برفع وهم بجرّ ضبط كرده است تا اشاره باشد كه قرائت آن بهر يك از دو وجه مذكور است واين سيرهء اوست در جاهائى كه جائز الوجهين است چنانكه نظائرش مكرّر گذشته است .\r\n( 3 ) شارح ( ره ) اين كلمه را هم برفع وهم بجرّ ضبط كرده است تا اشاره باشد كه قرائت آن بهر يك از دو وجه مذكور است واين سيرهء اوست در جاهائى كه جائز الوجهين است چنانكه نظائرش مكرّر گذشته است .\r\n( 4 ) شارح ( ره ) اين كلمه را هم برفع وهم بجرّ ضبط كرده است تا اشاره باشد كه قرائت آن بهر يك از دو وجه مذكور است واين سيرهء اوست در جاهائى كه جائز الوجهين است چنانكه نظائرش مكرّر گذشته است .\r\n","page_name":" 449 ","page_number":453},
  {"content":"\r\n\r\n\r\n10962 يستدلّ على نبل الرّجل بقلّة مقاله ، وعلى تفضّله بكثرة احتماله .\r\nدليل گفته مىشود بر نبل مرد بكمى گفتار أو وبر افزونى أو ببسيارى احتمال أو ، چنانچه مكرّر مذكور شد « نبل » بضمّ نون وسكون باء يك نقطه بمعنى تندى فطنت است يا نجابت ، ومراد به « احتمال » بر خود گرفتن مؤنات واخراجات وديون مردم است يا متحمّل شدن بىادبيهاى ايشان .\r\n\r\n10963 يستدلّ على كرم الرّجل بحسن بشره ، وبذل برّه .\r\nدليل گفته مىشود بر كرم مرد بنيكوئى شگفتى أو ، وبذل احسان أو ، مراد بكرم جود وسخاوت است يا گرامى وبلند مرتبه بودن .\r\n\r\n10964 يستدلّ على المحسنين بما يجرى لهم على ألسن الأخبار وحسن الأفعال وجميل السّيرة .\r\nدليل گفته مىشود بر نيكوكاران به آن چه روان مىشود از براي ايشان بر زبانهاى نيكان ، ونيكوئى أفعال وزيبائى سيرت ، يعنى دليل بر بودن كسى از جملهء نيكوكاران اينست كه حق تعالى روان مىسازد بر زبان نيكان مدح أو ووصف أو بخوبى ، پس اين دليل است از براي هر كه بشنود اين را از ايشان وهر چند كه خود كار خوبى از أو نديده باشد ، وهمچنين أفعال نيكو دليل آنست واين ظاهرست ، وهمچنين سيرت زيبا يعنى طريقت نيكو در سلوك يا بنيّات نيكو .\r\n\r\n10965 يستدلّ على ادبار الدّول بأربع ، تضييع « 1 » الأصول ،\r\n\r\n\r\n","description":"","footnote":"\r\n( 1 ) شارح ( ره ) اين كلمات را يعنى « تضييع » و « تمسّك » و « تقديم » و « تأخير » را هم برفع وهم بجرّ ضبط كرده است تا اشاره باشد باين كه قرائت آنها بهر دو وجه درست است چنانكه نظائرش مكرر ياد شده است .\r\n","page_name":" 450 ","page_number":454},
  {"content":"\r\n\r\nوالتمسّك بالغرور ، وتقديم الأراذل ، وتأخير الأفاضل .\r\nدليل گفته مىشود بر ادبار دولتها ، وپشت گردانيدن آنها بچهار چيز ، ضايع كردن أصلها ، ودست زدن بغرور ، وپيش انداختن أراذل ، وپس انداختن أفاضل ، ممكن است كه دليل اجتماع هر چهار باشد ، وممكن است كه هر يك دليل باشد نهايت دو تاى آخر هر يك ديگرى را لازم دارند پس در تحقيق دليل يكى از سه تا مىشود ومراد به « أصلها » يا قواعد وقوانين حسنه است كه أرباب دول سابق گذاشته باشند ، وبه « ضايع كردن آنها » مخالفت آنها ، ويا مردم أصيل وخانواده‌هاى بزرگ ، وبه « ضايع كردن آنها » بر انداختن آنها ويا مهمل گذاشتن وكار نفرمودن بايشان ، ومراد به « پيش انداختن أراذل وپس انداختن أفاضل » اينست كه مناصب وخدمات بزرگ بمردم دنىّ پست مرتبه داده شود وخدمات خرد بمردم بلند مرتبه كه ايشان بايد كه تابع آن أراذل گردند .\r\n\r\n10966 يستدلّ على المروّة بكثرة الحياء وبذل النّدى وكفّ الأذى .\r\nدليل گفته مىشود بر مروّت وآدميّت ببسيارى شرم وحيا ، وبذل احسان وعطا ، وبازداشتن آزار وايذاء .\r\n\r\n10967 يستدلّ على اللّئيم بسوء الفعل وقبح الخلق وذميم البخل .\r\nدليل گفته مىشود بر لئيم ببدى كردار وزشتى خوى ونكوهيدهء بخيلى ، مراد بلئيم در اينجا شخص دنىّ پست مرتبه است ومراد استدلال بر لئيم بودنست ، و « نكوهيدهء بخيلى » يعنى بخيلى زياد كه پر نكوهيده ومذموم است يا أصل بخيلى كه نكوهيده ومذموم است .\r\n\r\n10968 يستدلّ على الايمان بكثرة التّقى ، وملك الشّهوة ، وغلبة الهوى .\r\n\r\n","description":"","footnote":"","page_name":" 451 ","page_number":455},
  {"content":"\r\n\r\nدليل گفته مىشود بر ايمان ببسيارى پرهيزگارى ، ومالك بودن شهوت ، وغلبهء هوى ، « مالك بودن شهوت » يعنى آنرا در فرمان خود داشتن مانند مملوك ، و « غلبهء هوى » يعنى غلبه بر هوا وهوس واين بمنزلهء تأكيد مالك بودن شهوتست .\r\n\r\n10969 يستدلّ على فضلك بعملك ، وعلى كرمك ببذلك .\r\nدليل گفته مىشود بر افزونى مرتبهء تو بعمل تو ، وبر كرم تو بعطاى تو ، مراد بكرم سخاوت است يا شرف وبلندى مرتبه .\r\n\r\n10970 يستدلّ على اليقين بقصر الأمل واخلاص العمل والزّهد في الدّنيا .\r\nدليل گفته مىشود بر يقين بكوتاهى أمل ، وخالص گردانيدن عمل ، وبي رغبتي در دنيا ، يعنى بر يقين كسى بمبدأ ومعاد بوجود اين صفات در أو .\r\n\r\n10971 يستدلّ على حلم الرّجل بكثرة احتماله وعلى نبله بكثرة انعامه .\r\nدليل گفته مىشود بر بردبارى مرد ببسيارى احتمال أو ، وبر نبل أو ببسيارى انعام أو ، مراد به « احتمال » تحمّل كردن آزارها وبىادبيهاى مردم است ، وبه « نبل » نجابت ، يا تندى فطنت ، يا افزونى مرتبه .\r\n\r\n10972 يستدلّ على خير كلّ امرء وشرّه وطهارة أصله وخبثه بما يظهر من أفعاله .\r\nدليل گفته مىشود بر خوبى هر مردى وبدى أو ، وپاكى أصل أو وپليدى آن به آن چه ظاهر مىشود از كردارهاى أو .\r\n\r\n10973 يستدلّ على ما لم يكن بما قد كان .\r\n\r\n","description":"","footnote":"","page_name":" 452 ","page_number":456},
  {"content":"\r\n\r\nدليل گفته مىشود بر آنچه واقع نبوده به آن چه بتحقيق بوده ، ممكن است كه مراد اين باشد كه مىتوان استدلال كرد به آن چه واقع شده بر آنچه واقع نشده ، واستنباط حال آن از آن مىتوان كرد مثل اين كه أهل سنّت مىگويند كه : اگر خلافت بىفاصله حقّ آن حضرت صلوات اللّه وسلامه عليه مىبود چرا در آن وقت سعى نمىكرد در آن با آن همه شجاعت كه داشت پس استنباط جواب آن مىتوان كرد از آنچه سعى فرمودند وبجائى نرسيد باعتبار كثرت دشمنان ومعاندان ، وبملاحظهء آنچه مكرّر مشاهده مىشود كه هر چند كسى شجاع باشد با أتباع قليل معارضه با جمع كثير نمىتواند كرد ، وهر كه متصدّى آن شد خود را در هلاكت انداخت ، وممكن است كه مراد اين باشد كه :\r\nاستدلال مىتوان كرد بر أحوال دنيا وبىاعتبارى آن بعد از اين نيز به آن چه واقع شده قبل از اين ، وهمچنين بر بدى عاقبت ظالمان در هر عصري به آن چه واقع شده از بدى عاقبت ايشان در أعصار سابقه ، وهمچنين أمثال ونظاير اينها ، واللّه تعالى يعلم .\r\n\r\n10974 يستدلّ على مروّة الرّجل ببثّ المعروف وبذل الاحسان وترك الامتنان .\r\nدليل گفته مىشود بر مروّت وآدميّت مرد بپراكنده كردن عطا ، وبذل احسان ، وترك منّت گذاشتن .\r\n\r\n10975 يستدلّ على عقل الرّجل بكثرة وقاره ، وحسن احتماله وعلى كرم أصله بحسن أفعاله .\r\nدليل گفته مىشود بر عقل وزيركى مرد ببسيارى وقار أو ، ونيكوئى احتمال أو ، وبر گرامى بودن أصل ونژاد أو بنيكوئى كارهاى أو ، مراد به « نيكوئى احتمال » چنانكه مكرّر مذكور شد متحمّل شدن مؤنات وإخراجات محتاجان وأداى ديون ايشانست ، يا تحمّل درشتيها وبىادبيهاى ايشان ، وبنا بر اين بمنزلهء تأكيد « بسيارى وقار » است .\r\n\r\n","description":"","footnote":"","page_name":" 453 ","page_number":457},
  {"content":"\r\n\r\n\r\n[ حرف « ياء » بلفظ « يسير » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف « ياء » بلفظ « يسير » كه بمعنى « اندك » است . ) فرموده است آن حضرت عليه السّلام :\r\n\r\n10976 يسير الرّياء شرك .\r\nاندك ريا شرك است ، « ريا كردن » عبادتيست از براي ديدن كسى ويا شنيدن أو ، ومراد اينست كه اندك ريائى بمنزلهء شرك بخداست ، زيرا كه شريك كردن كسيست با حق تعالى در عبادت از براي أو .\r\n\r\n10977 يسير الظّنّ شكّ .\r\nاندك ظنّ شكّ است ، پوشيده نيست كه معنى شايع « ظنّ » گمان است يعنى اعتقاد راجحى كه بمرتبهء جزم نباشد وصاحب آن احتمال خلاف آن بدهد احتمال مرجوحى ، ومعنى شايع « شكّ » اينست كه احتمال هر دو طرف مساوى باشد نزد كسى وهيچ طرفي را رجحانى نباشد در نظر أو ، وبنا بر اين معنى اين فقرهء مباركه ظاهر نيست مگر آنكه مراد اين باشد كه در عقايد دينيّه يقين بايد وظنّ كافى نيست حتّى اين كه ظنّ در آنها بمنزلهء شكّ در دين است اگر همه ظنّ در اندكى از آنها باشد وباقي بمرتبهء يقين رسيده باشد و « ظنّ » بمعنى دروغ وبمعنى تهمت نيز آمده ، وبنا بر اين مراد اين مىتواند بود كه : اندك دروغ وتهمت زدن شكّ\r\n\r\n","description":"","footnote":"","page_name":" 454 ","page_number":458},
  {"content":"\r\n\r\nدر دينست وكسى را كه يقين كامل باشد بآن أصلا راه دروغ وتهمت زدن بخود ندهد واللّه تعالى يعلم .\r\n\r\n10978 يسير الغيبة إفك .\r\nاندك غيبت افك است ، « افك » بكسر همزه وسكون فاء بمعنى بهتان آمده وبمعنى دروغ بسيار نيز آمده وبنا بر اين ممكن است كه : مراد اين باشد كه غيبت يعنى بدر است كسى را كه غايبانهء أو بگويند حكم بهتان يا دروغ بسيار بد دارد وعقاب آن عقاب بهتان يا چنان دروغيست .\r\n\r\n10979 يسير الشّكّ يفسد اليقين .\r\nاندك شكّ فاسد ميكند يقين را ، معنى شايع شكّ در شرح فقرهء سابق سابق مذكور شد وگاهى استعمال مىشود در مقابل جزم يعنى اين كه جزم بحكمي نباشد واحتمال خلاف برود هر چند احتمال مرجوحى باشد ، وبنا بر اوّل ممكن است مراد اين باشد كه در همهء عقايد دينيّه جزم بايد وشكّ اگر همه در اندكى از آنها باشد يقين بدين را فاسد كند ، وبنا بر دويم مراد اين مىتواند بود كه در يقين بايد كه احتمال خلاف بهيچ وجه ندهد چه اگر اندك احتمال خلافي بدهد هر چند بغايت مرجوح باشد آن يقين را فاسد كند ودر عقايد دينيّه كه يقين بايد چنان اعتقادي بكار نيايد .\r\n\r\n10980 يسير الدّنيا يفسد الدّين .\r\nاندك دنيا فاسد ميكند دين را ، ممكن است مراد اين باشد كه هر گاه از ممرّ حرام باشد ، يا اين كه گاهى منشأ فساد دين شود .\r\n\r\n10981 يسير الطّمع يفسد كثير الورع .\r\nاندك طمع فاسد ميكند بسيار ورع را .\r\n\r\n","description":"","footnote":"","page_name":" 455 ","page_number":459},
  {"content":"\r\n\r\n\r\n10982 يسير الحرص يحمل على كثير الطّمع .\r\nاندك حرص مىدارد بر بسيار طمع ، يعنى صاحب خود را بر آن مىدارد .\r\n\r\n10983 يسير الدّين خير من كثير الدّنيا .\r\nاندك دين بهترست از بسيار دنيا .\r\nيسير المعرفة يوجب فساد العمل .\r\nاندك معرفت لازم مىسازد فساد عمل را ، ممكن است مراد به « معرفت » معرفت مردم باشد باين كس ومعروف شدن نزد ايشان ومراد اين باشد كه اندك آن فاسد ميكند عمل را ومانع مىشود از عمل كامل\r\n« 1 » ودر بعضي نسخه‌ها چنين است « 2 » :\r\n\r\n10984 يسير المعرفة يوجب الزّهد في الدّنيا .\r\nاندك معرفت لازم مىسازد بي رغبتي در دنيا را .\r\n\r\n10985 يسير الهوى يفسد العقل .\r\nاندك هوا فاسد ميكند عقل را .\r\n\r\n\r\n","description":"","footnote":"\r\n( 1 ) بنا بر احتمال اين كه حديث چنين وارد شده واشتباهى در آن روى نداده است مىتوان گفت كه : مراد اينست كه اندك معرفت سبب تباهى عمل مىشود براي اين كه بحدّ كمال نيست كه صاحبش را چنانكه شايد وبايد هدايت كند پس صاحبش بسبب آن نيمه معرفت كه دارد بخود مغرور شده بدنبال كسب معرفت از صاحب معرفت كامل نمىرود بلكه مطابق معرفت ناقص خود عمل ميكند پس عملش تباه وفاسد مىگردد ازينجاست كه در ميان أهل فضل معروف شده است كه بايد از صاحب معرفت ناقص بخدا پناه برد واز شرّ أو ترسيد .\r\n( 2 ) چون نسخ در اين باره مختلف بوده وشارح ( ره ) اين نسخه را نظر به آن كه أحاديث مذكوره در آن بىتكلّف‌تر وروبراه‌تر بوده تقويت كرده است ما آنها را شماره گذاشتيم واز حديث اوّل كه قويّا احتمال اشتباه در آن مىرود صرف نظر كرديم باين كه آنرا بشمار نياورديم .\r\n","page_name":" 456 ","page_number":460},
  {"content":"\r\n\r\n\r\n10986 يسير الأمل يوجب فساد العمل .\r\nاندك أمل لازم مىسازد فساد عمل را .\r\nوظاهر صحّت اين نسخه است واين كه در نسخه‌ها سهوا از « يوجب » تا « يوجب » از قلم افتاده است .\r\n\r\n10987 يسير يكفى خير من كثير يطغى .\r\nاندكى كه كافى باشد بهترست از بسيارى كه طغيان آورد .\r\n\r\n10988 يسير الدّنيا يكفى ، وكثيرها يردى .\r\nاندك دنيا كافيست وبسيار آن هلاك ميكند يا مىاندازد ، يعنى در هلاكت يا زيان وخسران .\r\n\r\n10989 يسير الحقّ يدفع كثير الباطل .\r\nاندك حقّ دفع ميكند بسيار باطل را .\r\n\r\n10990 يسير العلم ينفى كثير الجهل .\r\nاندك علم نيست ميكند بسيار جهل را .\r\n\r\n10991 يسير العطاء خير من التّعلّل بالاعتذار .\r\nاندك عطا بهترست از مشغول شدن بعذر گفتن ، يعنى هر گاه سائل را باندك عطائي روانه توان كرد آن بهترست از اين كه هيچ ندهد ومشغول عذر گفتن شود وقدرى أوقات خود را در آن صرف كند ، يا اين كه هر گاه عطاى زياد ميسّر نباشد از كمي عطا شرم نبايد كرد وآن را باعث بر منع نبايد نمود « 1 » ، زيرا كه عطاى كم\r\n\r\n\r\n","description":"","footnote":"\r\n( 1 ) سعدى در اين باب بسيار نيكو سروده است :\r\n « جوى باز دارد بلائي درشت * عصائى شنيدم كه عوجى بكشت » \r\nتوضيح آنكه تنكير مستفاد از ياء وحدت در « جوى » و « عصائى » دالّ بر تحقير وتصغير است وتنكير مستفاد از ياء وحدت در « بلائي » ( زيرا تقييد آن بدرشت قيد تأكيديست نه تأسيسى ) و « عوجى » براي تعظيم است از قبيل :\r\n « له حاجب عن عن كلّ أمر يشينه * وليس له عن طالب العرف حاجب » \r\nزيرا كه تنكير در حاجب اوّل براي تعظيم است ودر حاجب دوم براي تصغير وتحقير يعنى أو را از هر امر ناپسندى حاجبى بزرگست كه باز مىدارد وى را از ارتكاب آن ليكن از طالب جود واحسان وبذل وبخشش هيچگونه مانعى ولو حقير وكوچك باشد در كار نيست پس معنى شعر سعدى اينست كه : صدقهء اندك بلائي بزرگ را دفع ميكند چنانكه عصاي حضرت موسى عليه السلام كه عصاي معمولى بود بطورى كه آن حضرت كه مستوى الخلقة ومستقيم القامه بوده بدست مىگرفته است مثل عوج بن عنق را كه باقيمانده از قوم عاد بود وعظم جثّهء افراد آن قوم نيز بشهادت أرباب تواريخ وسير وكتب أحاديث واخبار معروف است كشت ونابود ساخت زيرا قتل عوج بدست حضرت موسى عليه السلام بوده كه با عصاي خود وى را كشته است .\r\nأبو المحاسن جرجانى ( ره ) در جلاء الأذهان ضمن تفسير آيهء 12 سورهء مباركهء مائده ترجمهء حال عوج بن عنق را بطور مستوفى بيان كرده ونسبت بقتل أو چنين گفته است ( ج 2 ، ص 338 ) : « آنكه عوج بن عنق بيامد وبلشكرگاه موسى بنگريد وبر طول وعرض آن ، پارهء سنگ از كوه ببريد وبر سر گرفت به آن كه تا بشب بر لشكر گاه موسى زند خداى تعالى مرغى را فرستاد تا پارهء الماس در منقار گرفته تا پيرامن وگرد بر گرد سر أو بسفت تا آن پارهء كوه در گردن أو افتاد بمانند طوقى خواست تا از گردن بر آرد نتوانست أسير گشت حق تعالى وحى كرد بموسى كه اى موسى درياب دشمنت را موسى بيامد وأو را چنان ديد عصا بر آورد وبالاى عصا ده گز بود وبالاى موسى ده گز وده گز برجست بر هوا وعصا بر كعب أو زد وأو را از آن زخم بيفتاد وآن كوه در گردن أو بر نتوانست خاست بني إسرائيل بشتافتند وتيغ ونيزه درو نهادند وأو را بكشتند وسرش ببريدند گفتند كه :\r\nاستخوانهاى أو چند سال پل رود نيل كرده بودند » .\r\n","page_name":" 457 ","page_number":461},
  {"content":"\r\n\r\nباز بهترست از مشغول شدن بعذر گفتن .\r\n\r\n10992 يسير التّوبة والاستغفار يمحّص المعاصي والاصرار .\r\nاندك توبه واستغفار پاك ميكند معاصي واصرار بر آنها را .\r\n\r\n10993 يسير الدّنيا خير من كثيرها ، وبلغتها أجدر من هلكتها .\r\nاندك دنيا بهترست از بسيار آن ، وقدرى از آن كه اكتفا توان كرد بآن سزاوارترست از قدرى از آن كه باعث هلاكت شود .\r\n\r\n","description":"","footnote":"","page_name":" 458 ","page_number":462},
  {"content":"\r\n\r\n\r\n[ حرف ياء بلفظ ياء ندا 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف ياء بلفظ ياء ندا كه موضوع است از براي خواندن كسى وطلب رو آوردن أو از براي استماع سخنى يا مطلبي ديگر . ) فرموده است آن حضرت عليه السّلام :\r\n\r\n10994 يا أسرى الرّغبة أقصروا ، فانّ المعرّج على الدّنيا لا يروعه منها الّا صريف أنياب الحدثان .\r\nاى أسيران رغبت در دنيا كوتاه كنيد ، پس بدرستى كه ايستادگى كننده بر آن نمىترساند أو را از آن مگر آواز دندانهاى نيش حادثه ، يعنى آوازى كه در وقت در هم شكستن دندانهاى نيش حادثه أو را بگوش أو رسد .\r\n\r\n10995 يا أهل المعروف والاحسان لا تمنّوا باحسانكم ، فانّ الاحسان والمعروف يبطله قبح الامتنان .\r\nاى أهل معروف واحسان منّت مگذاريد بسبب احسان خود ، پس بدرستى كه احسان ومعروف باطل ميكند آن را زشتى منّت گذاشتن ، « معروف » نيز بمعنى « احسانست » .\r\n\r\n10996 يا عبد اللَّه لا تعجل في عيب عبد بذنبه فلعلّه مغفور له ، ولا تأمن على نفسك صغير معصية فلعلّك معذّب عليها .\r\n\r\n","description":"","footnote":"","page_name":" 459 ","page_number":463},
  {"content":"\r\n\r\nاى بندهء خدا شتاب مكن در عيب كردن بندهء بسبب گناه أو ، پس بسا باشد كه آن آمرزيده شده باشد از براي أو ، وأيمن مباش بر نفس خود از كوچك معصيتي ، پس بسا باشد كه تو عذاب كرده شده باشى بر آن ، مراد اينست كه گناه خرد را نيز سهل بايد شمرد وأيمن نبايد بود از آن ، بسا باشد كه آدمي معذّب گردد بسبب گناه خردى .\r\n\r\n10997 يا ابن آدم إذا رأيت اللَّه سبحانه يتابع عليك نعمه فاحذره وحصّن النّعم بشكرها .\r\nاى پسر آدم هر گاه ببينى خداى سبحانه را كه پى در پى ميكند بر تو نعمتهاى خود را پس حذر كن از آن ، ونگهدارى كن نعمتها را بشكر آنها ، مراد اينست كه بپياپى آمدن نعمتهاى خدا بي فاصلهء بلائي ومصيبتى مغرور نبايد شد بلكه حذر بايد كرد از آن ، بسا باشد كه آن استدراج باشد چنانكه مكرّر مذكور شد پس بايد كه پناه برد بخدا از آن بتضرّع وزارى وخيرات ومبرّات ، و « نگهدارى كن » حكم ديگرست در مطلق نعمتها باين كه نگهدارى آنها بشكر بايد كرد كه كفران نعمت باعث زوال آن مىشود ، ودر بعضي نسخه‌ها « تتايع » بياى دو نقطهء زير پيش از عين است وبنا بر اين ظاهر اينست كه « نعمه » بضمّ ميم خوانده شود وترجمه اين باشد كه : هر گاه ببينى خداى سبحانه را كه شتاب ميكند بر تو نعمتهاى أو ، يا شتاب كرده بر تو نعمتهاى أو ، پس حذر كن از آن و « تتايع » اگر چه استعمال نمىشود مگر در شرّ نهايت چون بيم شريّت آن هست استعمال آن مىتواند بود كه جهت اشاره بآن باشد .\r\nپوشيده نماند كه مىتواند بود كه « تتايع » بفتح تاء وضمّ عين خوانده شود بصيغهء مضارع از باب تفاعل بحذف يك تا يا بفتح عين تا صيغهء ماضي باشد از همان باب ليكن وجه اوّل ظاهرترست .\r\n\r\n","description":"","footnote":"","page_name":" 460 ","page_number":464},
  {"content":"\r\n\r\n\r\n10998 يا دنيا يا دنيا إليك عنّى ، أبى تعرّضت أم الىّ تشوّقت « 1 » ، لا حان حينك ، غرىّ غيرى لا حاجة لي فيك ، قد طلّقتك ثلاثا لا رجعة لي فيها ، فعيشك قصير ، وخطرك يسير ، وأملك حقير ، آه من قلّة الزّاد ، وطول الطّريق ، وبعد السّفر ، وعظم المورد .\r\nاى دنيا اى دنيا دور شو از من ، آيا مرا فرا پيش آمدهء يا بسوى من مشتاق شدهء ، نزديك نيست وقت تو ، فريب ده غير مرا ، نيست حاجتي مرا بسوى تو ، بتحقيق كه طلاق داده‌ام من ترا سه مرتبه كه نيست رجوعي مرا در آنها ، پس عيش تو كوتاه است ، وقدر تو اندكست ، واميد تو كوچك است ، آه از كمي توشه ودرازى راه ودورى سفر « 2 » وبزرگى جائى كه بايد وارد شد ، تشبيه شده دنيا بزنى كه فريب دهد آدمي را كه أو را تزويج نمايد چنانكه شايع است واين سخنان با أو از براي استماع مردم است واين كه حال آن بر ايشان ظاهر شود وخواستگارى آن ننمايند ، « وآيا مرا فرا پيش آمدهء » يا « بسوى من مشتاق شدهء » استفهاميست از براي تعجّب از اينها واظهار اين كه اينها اراده‌هائيست باطل نسبت بمن چه من كسى نيستم كه رغبت در تو كنم وخواستگارى تو نمايم ، و « نزديك نيست وقت تو » يعنى وقت وصل من وتو أمرى نيست كه نزديك باشد خيال دوريست كه كردهء ، وممكن است كه جمله دعائي باشد وترجمه اين باشد كه : نزديك مباد وقت وصل تو نسبت بمن يا نسبت بكسى ، و « فريب ده غير مرا » يعنى من كسى نيستم كه فريب تو\r\n\r\n\r\n","description":"","footnote":"\r\n( 1 ) بعضي از فضلا وشرّاح نهج‌البلاغه اين كلمه را بفاء خوانده واز مادهء « ش وف » گرفته‌اند زيرا بفاء هم معنى درست است ، طريحى ( ره ) در مجمع البحرين گفته :\r\n« تشوّفت إلى الشيء تطلّعت ، ومنه : النّساء يتشوّفن من السّطوح » .\r\n( 2 ) در اين باب نيكو سروده‌اند :\r\n « تو زان منازل دور ودراز بىخبرى * از آن نساختهء برگ ره ز مركب وزاد »\r\n« چو هيچ ياد نكردى ز خاك مبدأ خويش * ذخيرهء بنه آخر براي روز معاد » \r\n","page_name":" 461 ","page_number":465},
  {"content":"\r\n\r\nخورم اگر خواهى فريب دهى ديگرى را مىتوانى فريب داد ، وچون زنى را كه سه طلاق دادند بعد از طلاق سيّم حرام مىشود ورجوع در آن نمىتوان كرد مگر اين كه شوهر ديگر بكند وبعد از آن از أو طلاق بگيرد وبعقد تازه بعقد اوّلى در آيد فرموده‌اند كه : تو نسبت بمن چنينى وبمنزلهء زنى كه سه مرتبه طلاق گفته شده باشد وديگر رجوع در آن طلاق نتوان كرد ، وبعد از آن وجه بىرغبتى در آنرا فرموده‌اند باين كه : عيش وزندگانى در آن كوتاهست ، وقدر وشأن آن اندك ، واميد بآن كوچك وحقير ، پس أهليّت اين ندارد كه كسى رغبت در آن نمايد وتتمّهء كلام اظهار حسرتست بر حال آدمي وبىفكرى أو وكمي توشهء أو از براي سفر آخرت چنين راه دراز وسفر دورى ، وبزرگى شأن وخطر جايى كه آخر بايد وارد شد كه عرصهء قيامت باشد .\r\n\r\n10999 يا عبيد الدّنيا والعاملين لها إذا كنتم في النّهار تبيعون وتشترونّ ، وفي اللّيل على فروشكم تتقلّبون وتنامون ، وفيما بين ذلك عن الآخرة تغفلون ، وبالعمل تسوّفون ، فمتى تفكّرون في الارشاد ، وتقدّمون الزّاد ، ومتى تهتمّون بأمر المعاد .\r\nاى بندگان دنيا وكار كنندگان از براي آن هر گاه بوده باشيد شما در روز چنين كه بفروشيد وبخريد ، ودر شب بر فراشهاى خود بغلطيد وبخوابيد ، ودر ميانهء اين هر يك از آخرت غافل باشيد وعمل را پس اندازيد ، پس چه وقت فكر مىكنيد در ارشاد ؟ ! وپيش مىاندازيد توشه ؟ ! وچه وقت اهتمام مىكنيد بكار معاد ، مراد به « ارشاد » رسانيدن خودست براه راست درست ، ومىتواند بود كه « ارشاد » از اشتباه نويسندگان نسخه‌ها ناشى شده باشد وأصل آن « ارتياد » باشد از مادّهء « رود » از باب افتعال پس معنى چنين خواهد بود كه : پس چه وقت فكر مىكنيد در طلبيدن منزل براي خود يعنى كي بفكر منزل درست كردن در سراى آخرت مىافتيد واين معنى\r\n\r\n","description":"","footnote":"","page_name":" 462 ","page_number":466},
  {"content":"\r\n\r\nمناسب‌تر با مقام است ، ومراد به « معاد » روز بازگشت است .\r\n\r\n11000 يا أيّها النَّاس إلى كم توعظون ولا تتّعظون ؟ !\r\nفكم قد وعظكم الواعظون وحذّركم المحذّرون وزجركم الزّاجرون وبلّغكم العالمون وعلى سبيل النّجاة دلّكم الأنبياء والمرسلون وأقاموا عليكم الحجّة وأوضحوا لكم المحجّة ، فبادروا العمل ، واغتنموا المهل ، فانّ اليوم عمل ولا حساب « 1 » وغدا حساب ولا عمل « 2 » ،  وَسَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  .\r\nاى مردمان تا چند پند داده شويد وپند نگيريد پس بسا كه بتحقيق پند داده‌اند شما را پند دهندگان ، وترسانيده‌اند شما را ترسانندگان ، ومنع كرده‌اند شما را منع كنندگان ، ورسانيده‌اند بشما عالمان ( يعنى حقّ را وآنچه را بايد رسانيد از مواعظ ونصايح ) وبر راه رستگارى راه نموده‌اند شما را پيغمبران ورسولان ، وبر پا داشته‌اند بر شما حجّت ، وواضح كرده‌اند از براي شما جادّهء راه را ، پس پيشى گيريد بعمل وغنيمت شماريد مهلت را ، پس بدرستى كه امروز عمل است ونيست حسابي ، وفردا حسابست ونيست عملي ، وبزودى خواهند دانست آنانكه ستم كرده‌اند كه بچه محلّ بازگشتى بازگشت خواهند كرد « وسيعلم ، تا آخر » آيهء كريمه است كه آن حضرت صلوات اللَّه وسلامه عليه در آخر كلام خود بمناسبت آورده‌اند .\r\n\r\n11001 يا أيّها النَّاس ازهدوا في الدّنيا ، فانّ عيشها قصير ، وخيرها يسير ،\r\nوإنّها لدار شخوص ، ومحلّة تنغيص ، وإنّها لتدنى الآجال .\r\n\r\n\r\n","description":"","footnote":"\r\n( 1 ) شارح ( ره ) بر روى كلمهء « حساب » هم رفع گذاشته وهم فتحهء وبر روى آن « معا » نوشته يعنى قرائت اين كلمه بهر دو وجه درست است .\r\n( 2 ) شارح ( ره ) بر روى كلمهء « عمل » هم رفع گذاشته وهم فتحهء وبر روى آن « معا » نوشته يعنى قرائت اين كلمه بهر دو وجه درست است .\r\n","page_name":" 463 ","page_number":467},
  {"content":"\r\n\r\nتقطع الآمال ، ألا وهي المتصّدية العنون ، والجامحة الحرون ، والمانية الخئون .\r\nاى مردمان بىرغبت شويد در دنيا ، پس بدرستى كه زندگانى آن كوتاه است ، وخير آن اندك ، وبدرستى كه هر آينه سراى رفتن وگذر كردنست ، وجايگاه مكدّر ساختنست ، وبدرستى كه آن نزديك مىسازد أجلها را ، وقطع ميكند أملها را ، آگاه باشيد وآن فرا پيش آينده است ظاهر شونده پيش روى ، وسركشيست گهيگر « 1 » وتقدير كننده‌ايست خيانت كننده . « جايگاه مكدّر ساختنست » يعنى جايگاهيست كه همواره آدمي را مكدّر مىسازد وعيش در آن صاف نمىباشد از غمها وألمها ، و « آن فرا پيش آينده است » يعنى پيش آدمي مىآيد ، و « ظاهر مىشود پيش روى أو ورغبت مىفرمايد از راهها بجانب خود ، « سركشيست گهگير » يعنى بمنزلهء أسب سركشى است كه رام نمىتوان كرد آنرا چون سخت كنند زجر آنرا بايستد ونرود ، و « تقدير كننده است » يعنى از براي مردم تقديرها ووعده‌ها ميكند كه چنين وچنان ميكنم از براي شما امّا خيانت كننده است ووفا نمىكند به آنها .\r\n\r\n11002 يا أباذرّ إنّك إن غضبت للَّه فارج من غضبت له ،\r\nإنّ القوم خافوك على دنياهم وخفتهم على دينك ، فاترك في أيديهم ما خافوك\r\n\r\n\r\n","description":"","footnote":"\r\n( 1 ) در غياث اللغات گفته : « گه گير بهر دو گاف فارسي اسبى كه تن بسوارى ندهد ، از مصطلحات » ودر بهار عجم ( در باب گاف فارسي ) گفته : « گهگير بفتح اوّل وكسر گاف دوم نيز فارسي اسبى كه تن بسوارى ندهد واگر بجهد بر آن سوار شوند هر چند مهميزش كنند قدم بر ندارد وپايش كشد ظهورى گفته :\r\n « سمند عشق را شايد ز گهگيرى برون آرى * ظهورى در ركاب غم عنان دادى خموشى را » \r\nودر آنندراج نيز عينا آنرا از بهار عجم نقل كرده است .\r\n","page_name":" 464 ","page_number":468},
  {"content":"\r\n\r\nعليه ، واهرب منهم بما خفتهم عليه ، فما أحوجهم إلى ما منعتهم ، وما أغناك عمَّا منعوك ، ولو أنّ السّماوات والأرض كانتا على عبد رتقا ثم اتّقى اللَّه لجعل له منهما مخرجا ، فلا يونسنّك الّا الحقّ ، ولا يوحشنّك إلّا الباطل ، فلو قبلت دنياهم لأحبّوك ، ولو قرضت منها لأمنوك .\r\nاين كلاميست كه آن حضرت صلوات اللَّه وسلامه عليه فرموده‌اند بأبىذرّ غفارى رضى اللَّه عنه كه از أكابر صحابهء رسول خداست صلّى اللَّه عليه وآله ، وفضايل أو ميانهء همهء أهل اسلام مشهور ومعروفست ، واز آن جمله حديث مستفيضى است كه آن حضرت صلّى اللَّه عليه وآله فرموده كه « 1 » : بر نداشته زمين وسايه نينداخته آسمان بر صاحب زبانى راستگوتر از ابىذرّ ، وچون أو أعمال قبيحهء عثمان را كه مىديد منع ميكرد أو را ودرشتى ميكرد با أو ، عثمان با أو بد شد ، تا اين كه آخر غضب كرد بر أو وأو را اخراج فرمود از مدينهء مشرّفه ، ودر وقت بيرون رفتن أو آن حضرت صلوات اللَّه وسلامه عليه مشايعت فرمود أو را واين سخنان را باو فرمودند وترجمهء آن اينست كه :\r\nاى اباذرّ اگر غضب كرده شده بر تو از براي خدا يعنى غضب كرده‌اند بر تو بسبب سخنانى كه تو گفتهء از براي خدا واز روى ديندارى پس اميد دار آن كسى را كه غضب كرده شدهء از براي أو يعنى پروا مكن از آن غضب واميدوار باش بخدا كه أو تلافى آن خواهد كرد وانتقام ترا از آنكه غضب كرده خواهد كشيد ، وممكن است كه « غضبت » بصيغهء معلوم خوانده شود وترجمه اين باشد كه : اگر خشمناك شدهء تو از براي خدا ، ومراد خشمناكى أو باشد در اوقاتى كه منع عثمان مىكرده ودرشتى مىكرده با أو بسبب آن ، پس اميد دار آنكه را غضب كردهء از براي أو يعنى پروا مكن از ايذا وآزارى كه رسانيدند بتو بسبب آن خشم تو ، وغمگين\r\n\r\n\r\n","description":"","footnote":"\r\n( 1 ) متن عبارت حديث بنا بر روايت مشهوره اينست ( ودر بعضي روايات فقرهء دوم مقدم بر أو ليست ) :\r\n« ما أقلّت الغبراء ولا أظلّت الخضراء على ذي لهجة أصدق من أبىذرّ الغفارىّ » .\r\n","page_name":" 465 ","page_number":469},
  {"content":"\r\n\r\nمباش از آنها حقّ تعالى تلافى آنها خواهد كرد وانتقام ترا خواهد كشيد ، ودر نهج البلاغة « إنّك » و « غضبت » بي كلمهء « إن » است وبنا بر اين ترجمه اينست كه : اى ابوذرّ بدرستيى كه تو غضب كرده شدهء از براي خدا يا خشمناك گرديدهء از براي خدا واين ظاهرترست ، زيرا كه معلوم است كه خشمناكى أو از براي خدا بوده ، وهمچنين اين كه غضب عثمان بر أو از براي سخنانى بوده كه أو از براي خدا مىگفته وتتمّهء كلام نيز صريح است در اين پس لفظ « ان » كه ظاهر در شكّ وتردّد در آنست مناسب نيست ، بعد از آن فرموده‌اند كه : « اين قوم » يعنى عثمان واتباع أو « ترسيدند از تو بر دنياي خود » يعنى ترسيدند كه از سخنان تو ضررى بدنياي ايشان برسد ، وتزلزلى در دولت ايشان پديد آيد ، و « تو ترسيدى از ايشان بر دين خود » يعنى منع ايشان مىكردى وموافقت نمىكردى با ايشان از ترس اين كه مبادا اگر چنين نكنى ضرر بدين تو داشته باشد « پس واگذار در دست ايشان آنچه را ترس داشتند از تو بر آن » يعنى دنياي ايشان را و « بگريز از ايشان با آنچه ترس داشتى از ايشان بر آن » يعنى با دين خود ، بعد از آن از روى تعجّب فرموده‌اند : « پس چه محتاجند ايشان بسوى آنچه منع كردهء تو ايشان را ، وچه بىنيازى تو از آنچه منع كردند ايشان ترا » يعنى در اين معامله زيان وخسرانى بتو نمىرسد بلكه زيان وخسران آن از براي ايشانست زيرا كه ايشان بغايت محتاجند بدين كه تو منع كردى از ايشان يعنى نفروختى بايشان واز براي خاطر ايشان دست بر نداشتى از آن ، وتو بغايت بىنيازى از دنيا كه ايشان منع كردند ترا از آن ، پس ايشان چون چيز خسيسى را كه حاجتي نبود ترا بآن خود برداشتند ومنع كردند از تو ، وتو چيز شريفى را كه ايشان وهمه كس كمال احتياج دارند بآن نگاهداشتى از براي خود وايشان محروم ماندند از آن ، وظاهرست كه در اين سودا ضرر وزيان با ايشانست نه با تو ، وبعد از آن فرموده‌اند كه : « واگر اين كه آسمانها وزمين بوده باشند بر بندهء بهم آمده » يعنى ملتئم شوند بيكديگر وبنده در ميان آنها بماند بعنوانى كه نتواند از جاى خود\r\n\r\n","description":"","footnote":"","page_name":" 466 ","page_number":470},
  {"content":"\r\n\r\nحركت كند « بعد از آن پرهيزگارى نمايد خدا را هر آينه بگرداند خدا از براي أو بدر شدى از آنها » وغرض اينست كه هر چند كسى در كمال شدّت وسختى افتد چون تقوى وپرهيزگارى آورد حق تعالى بگرداند از براي أو بدر شدى از آن ، بعد از آن فرموده‌اند كه : هر گاه پرهيزگارى چنين است « پس انس نفرمايد زينهار ترا مگر حقّ ، ورم ندهد زينهار ترا مگر باطل » چه اين تمام حقيقت پرهيزگاريست بعد از آن فرموده‌اند كه : « پس اگر قبول مىكردى دنياي ايشان را هر آينه دوست مىداشتند ترا ، واگر مىبريدى از دنيا هر آينه أيمن مىشدند از تو » يعنى اگر تو نيز مانند ايشان مىبريدى پارهء از دنيا را از دنيا براي خود وشريك مىشدى با ايشان در دنيا دارى هر آينه أيمن مىشدند از تو وترسى نداشتند وايذا وآزار تو نمىكردند .\r\n\r\n11003 يا أهل الغرور ما ألهجكم بدار خيرها زهيد ، وشرّها عتيد ، ونعيمها مسلوب ، ومسالمها محروب ، ومالكها مملوك ، وتراثها متروك .\r\nاى أهل غرور چه چيز حريص كرده شما را بسرائى كه خير آن كم است ، وشرّ آن آماده است ، ونعمت آن مسلوبست ، وآشتى كننده با آن محروب ، ومالك آن مملوكست ، وميراث آن متروك ، مراد به « أهل غرور » جمعىاند كه مغرور بدنيا شده‌اند وفريب آن را خورده‌اند ، وغرض نشنيع ايشانست واين كه چيزى نيست كه باعث حرص بر آن وولوع بآن شود ، با وجود آنچه از صفات آن مشاهده مىشود پس چه چيز منشأ حرص وولوع شما شده ، ؟ ! و « نعمت آن مسلوبست » يعنى ربوده شده است يا باعتبار اين كه بزودى ربوده خواهد شد ، ويا باعتبار اين كه در حقيقت نعمتي نيست در آن ، ونعمتهاى خسيسهء آن چندان آميخته بتعبها والمهاست كه با وجود آنها آنها را نعمت نمىتوان شمرد ، و « محروب » كسى را گويند كه مال أو ربوده شده باشد وبرهنه وبىچيز مانده باشد ، ومراد بر قياس سابق اينست\r\n\r\n","description":"","footnote":"","page_name":" 467 ","page_number":471},
  {"content":"\r\n\r\nكه كسى كه با آن آشتى باشد بزودى محروب خواهد شد يا در حقيقت محروبست ، و « مالك آن مملوكست » يعنى بايد مملوك هوا وهوس خود باشد تا مالك آن شود ، يا اين كه هر كه مالك آن شود مملوك آنها گردد ، و « ميراث آن متروكست » يعنى آنچه از آن بكسى برسد كه آن بمنزلهء ميراثيست كه از آن باو رسيده باشد بزودى واگذاشته مىشود وترك آن مىشود .\r\n\r\n11004 يا أيّها النَّاس إنّه لم يكن للَّه سبحانه حجّة في أرضه أوكد من نبيّنا محمّد صلّى اللَّه عليه وآله ،\r\nولا حكمة أبلغ من كتابه القرآن العظيم ، ولا مدح اللَّه تعالى منكم إلّا من اعتصم بحبله ، واقتدى بنبيّه ، وإنّما هلك من هلك عندما عصاه وخالفه واتّبع هواه ، فلذلك يقول عزّ من قائل : فليحذر الّذين يخالفون عن أمره أن تصيبهم فتنة أو يصيبهم عذاب أليم .\r\nاى مردمان بدرستى كه نبوده از براي خداى سبحانه حجّتى در زمين أو محكمتر از پيغمبر ما محمّد - رحمت كناد خدا بر أو وآل أو - ونه حكمتى رساتر از كتاب أو قرآن عظيم ، ونه مدح كرده خداى بلند مرتبه از شما مگر كسى را كه چنگ در زده باشد بريسمان أو ، واقتدا كرده باشد بپيغمبر أو ، وبدرستى كه هلاك نشده هر كه هلاك شده مگر نزد نافرمانى أو ومخالفت با أو ومتابعت هواي خود پس از براي اين مىگويد « عزّ من قائل » : پس بايد كه حذر كنند آنانكه مخالفت ميكنند از فرمان خدا اين را كه برسد بايشان فتنهء يا برسد بايشان عذابي دردناك ، « حجّت » بمعنى برهانست ، وپيغمبران را حجّت مىگويند ، باعتبار اين كه برهانهايند از جانب خداى تعالى بر آنچه مىخوانند مردم را بآن وبر حقّيّت آن ، باعتبار اظهار معجزاتى كه دلالت بر صدق ايشان ميكنند ، واين كه حق تعالى را در زمين حجّتى\r\n\r\n","description":"","footnote":"","page_name":" 468 ","page_number":472},
  {"content":"\r\n\r\nمحكمتر از پيغمبر ما صلّى اللّه عليه وآله نبوده ، باعتبار كثرت معجزات آن حضرت است ، يا اخبار پيغمبران سابق نيز از أو ، ونسخ دين أو همهء أديان را وبقاى آن تا قيامت ، و « حكمت » چنانكه مكرّر مذكور شد بمعنى علم راست درست است ، واين كه هيچ حكمتى رساتر از قرآن مجيد نبوده ، باعتبار اينست كه آن همه علوم ومعارف واحكام كه از آن مستفاد مىشود از هيچ يك از كتب آسمانى مستفاد نمىشود چنانكه بتتبّع آنها ظاهر مىشود ، و « چنگ در زدن بريسمان خدا » كناية است از متوّسل شدن باطاعت وفرمانبردارى أو كه بسبب آن برسد آدمي بمراتب بلند ودرجات عاليه ، مانند كسى كه چنگ در زند بريسمانى وبالا رود بجائى كه خواهد ، « پس از براي اين مىگويد » يعنى خدا وبنا بر معلوميّت قائل ذكر نشده واكتفا شده بتعظيمى كه شده كه آن « عزّ من قائل » است يعنى عزيزست بحسب گويندگى يعنى عزيز گوينده است واين جمله‌ايست كه از براي تعظيم حقّ تعالى بعد از نقل قول أو مىگويند مانند « عزّ وجلّ » كه بعد از ذكر أو تعالى شأنه مىگويند و « فليحذر ، تا آخر » قول حق تعالى است كه فرموده در قرآن مجيد « 1 » وغرض از نقل آن استشهادست از براي بدى مخالفت حق تعالى وبودن آن سبب هلاكت ، زيرا كه در آن تصريح شده باين كه آنان كه مخالفت فرمان أو ميكنند بايد كه حذر وانديشه كنند از اين كه برسد بايشان فتنهء يعنى در دنيا ، يا عذابي دردناك يعنى در آخرت .\r\n\r\n11005 يا أيّها النَّاس اقبلوا النّصيحة ممّن نصحكم ، وتلقّوها بالطّاعة ممّن حملها إليكم ،\r\nواعلموا أنّ اللَّه سبحانه لم يمدح من القلوب الّا أوعاها للحكمة ، ومن النَّاس الّا أسرعهم إلى الحقّ إجابة ، واعلموا أنّ الجهاد الأكبر جهاد النّفس ، فاشتغلوا بجهاد أنفسكم تسعدوا ،\r\n\r\n\r\n","description":"","footnote":"\r\n( 1 ) جزء أخير آيهء 36 سورهء مباركهء نور است .\r\n","page_name":" 469 ","page_number":473},
  {"content":"\r\n\r\nوارفضوا القال والقيل تسلّموا ، وأكثروا ذكر اللَّه تغنموا ، وكونوا عباد اللَّه « 1 » إخوانا تسعدوا لديه بالنّعيم المقيم .\r\nاى مردمان قبول كنيد نصيحت را از هر كه نصيحت كند شما را ، وبر خوريد آن را بطاعت از هر كه بار كند آن را بسوى شما ، وبدانيد اين را كه خداى سبحانه مدح نكرده از دلها مگر نگاهدارنده‌ترين آنها را براي حكمت ، واز مردم مگر شتابنده‌ترين ايشان را بسوى حقّ از راه أجابت ، وبدانيد كه جهاد بزرگتر جهاد با نفس است ، پس مشغول شويد بجهاد با نفسهاى خود تا اين كه نيكبخت گرديد ، وترك كنيد قال وقيل را تا اين كه سالم مانيد ، وبسيار كنيد ذكر خدا را تا اين كه غنيمت يابيد ، وبوده باشيد بندگان خدا برادران يكديگر تا اين كه فيروزى ياييد نزد أو بنعمت پاى بر جاى ، « از هر كه بار كند آن را بسوى شما » يعنى بار كند آن را بر خود وبياورد بسوى شما ، و « بر خوريد آنرا بطاعت » مراد اينست كه نصيحت را از أو بعنوان طاعت وقبول آن باطاعت وفرمانبردارى صاحب آن بپذيريد ، و « حكمت » چنانكه مكرّر مذكور شد بمعنى علم راست درست است ، و « از راه أجابت » يعنى شتابنده‌ترين ايشان بسوى حق بحسب أجابت كردن وقبول كردن آن ، وممكن است كه ترجمه اين باشد كه از براي أجابت كردن ، و « قال وقيل » هر دو بمعنى سخن گفتنست ومراد در اينجا منازعه ومجادله كردن با مردمست بزبان يا مطلق سخن گفتن بسيار ، ومراد به « ذكر خدا » ياد اوست خواه بزبان باشد وخواه در دل ، و « بوده باشيد بندگان خدا برادران » يعنى بندگان فروتنى كننده از براي خدا برادران با يكديگر وممكن است كه ترجمه اين باشد : وبوده باشيد اى بندگان خدا برادران با يكديگر .\r\n\r\n\r\n","description":"","footnote":"\r\n( 1 ) كذا بخطّه ( ره ) صريحا ( باضافهء « عباد » بلفظ « اللّه » ) وبهتر آنست كه « عباداللّه » بتنوين عباد وجرّ لفظ « اللّه » بلام حرف جرّ از قبيل « كونوا عبادا لي » واقع در قرآن مجيد ، ووجه بهتر بودن اين قرائت آنست كه در اين صورت سياق كلام محفوظتر است چنانكه با اندك تدبّر معلوم مىشود پس معنى چنين خواهد بود كه : « باشيد بندگانى مر خداى را كه با هم برادر مىباشند يعنى با يكديگر مانند برادران سلوك ميكنند » .\r\n","page_name":" 470 ","page_number":474},
  {"content":"\r\n\r\n\r\n[ حرف ياء بلفظ مطلق 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف ياء بلفظ مطلق يعنى بألفاظ مختلفه . ) فرموده است آن حضرت عليه السّلام :\r\n\r\n11006 يبلغ الصّادق بصدقه ما لا يبلغه الكاذب باحتياله .\r\nمىرسد راستگو بسبب راستى خود به آن چه نمىرسد بآن دروغگو بحيله كردن خود ، وغرض اينست كه در هر باب راستگوئى بهترست از دروغگوئى وحيله كردن ، زيرا هر چند كسى دروغ گويد وحيله كند از براي دفع ضررى يا جلب نفعي نمىرسد به آن چه مىرسد بآن راستگو از دفع ضرر يا جلب نفع .\r\n\r\n11007 يكرم العالم لعلمه ، والكبير لسنّه ، وذو المعروف لمعروفه ، والسّلطان لسلطانه .\r\nگرامى داشته مىشود عالم از براي علم أو ، وپير از براي سنّ أو ، وصاحب احسان از براي احسان أو ، وسلطان از براي سلطنت أو ، مراد اينست كه هر يك از ايشان را بايد گرامى داشت باعتبار آن مزيّتى كه دارد .\r\n\r\n11008 ينبى عن عقل كلّ امرئ ما ينطق به لسانه .\r\nخبر مىدهد از عقل هر مردى آنچه گويا مىشود بآن زبان أو ، يعنى قدر عقل\r\n\r\n","description":"","footnote":"","page_name":" 471 ","page_number":475},
  {"content":"\r\n\r\nوزيركى هر مردى را از سخنان أو استنباط مىتوان كرد .\r\n\r\n11009 يتفاضل النَّاس بالعلوم والعقول ، لا بالأموال والأصول .\r\nافزونى مىدارند مردم بر يكديگر بعلمها وعقلها ، نه بمالها وأصلها ونژادها .\r\n\r\n11010 يحتاج الامام إلى قلب عقول ، ولسان قؤول ، وجنان على إقامة الحقّ صؤول .\r\nمحتاج ميباشد امام بدلي بسيار دريابنده ، وزبانى بسيار كامل در گفتار ، ودلى بر أقامت حق وبر پاى داشتن آن بسيار بر جهنده ، يعنى دلير ، وپوشيده نيست كه : احتياج در اوّل وسيّم هر دو بدل است نهايت در اوّل باين كه دل أو بسيار دريابنده باشد ودر كمال فطنت ، ودر سيّم باين كه دلير باشد بر أقامت حقّ وفتور وسستى نداشته باشد در آن ، وقبل أزين مذكور شد كه « 1 » نسبت دريافت بدل يا بر سبيل حقيقت است چنانكه مذهب متكلّمين است ويا بر سبيل اجراء كلام بر نحو جارى ميانهء مردم هر چند بر خلاف تحقيق باشد ، ويا اين كه مراد به « دل » نفس ناطقه است ونسبت دليرى نيز مبنى بر يكى از اين وجوه است .\r\n\r\n11011 يفسد اليقين الشّكّ وغلبة الهوى .\r\nفاسد مىسازد يقين را شكّ وغلبهء هوى ، مراد يقين بأحوال مبدأ ومعادست واين كه فساد آن يا بشكّ است واين ظاهرست چه با عروض شكّ يقين باقي نمىماند ويا بغلبهء هوى وخواهش است كه باعث اين مىشود كه عمل بر وفق آن يقين نشود اين نيز فساديست از براي آن ويا اين كه بتدريج باعث فساد وزوال آن بشود .\r\n\r\n11012 يفسد الطّمع الورع ، والفجور التّقوى .\r\nفاسد ميكند طمع پرهيزگارى را وفجور تقوى را ، « فجور » بمعنى مطلق فسق\r\n\r\n\r\n","description":"","footnote":"\r\n( 1 ) از جملهء مواردى كه در سابق باين مطلب اشاره يا تصريح كرده صفحهء 23 جلد پنجم است ( شرح حديث 7313 ) ، وهمچنين صفحهء 180 مجلّد حاضر ( شرح حديث 9986 ) .\r\n","page_name":" 472 ","page_number":476},
  {"content":"\r\n\r\nوخصوص دروغ هر دو آمده و « تقوى » نيز بمعنى ورع وپرهيزگاريست يا ترس از خدا ، پس اگر مراد بفجور معنى اوّل باشد ظاهر اينست كه « تقوى » بر معنى دويم حمل شود واين كه فسوق بتدريج فاسد وزايل ميكند ترس از خدا را ، زيرا كه بنا بر معنى اوّل فاسد كردن فسق آن را امر ظاهريست ومحتاج ببيان نيست ، واگر مراد خصوص دروغ باشد باز تقوى بر همان معنى محمول مىتواند شد وبر معنى پرهيزگارى نيز حمل مىتوان كرد كه غرض بيان فسق بودن كذب باشد ومنافاة آن با پرهيزگارى .\r\nوفرموده است آن حضرت عليه السّلام در وصف كسى كه مذمّت فرموده أو را :\r\n\r\n11013 يحبّ أن يطاع ويعصى ، ويستوفى ولا يوفى ، يحبّ أن يوصف بالسّخاء ولا يعطى ، ويقتضى ولا يقتضى « 1 » .\r\nدوست مىدارد كه أطاعت كرده شود وعصيان ميكند ، واستيفا ميكند وايفا نمىكند ، دوست مىدارد كه وصف كرده شود بسخاوت وعطا نمىكند ، واقتضا ميكند واقتضا كرده نمىشود يعنى مىخواهد كه مردم أطاعت وفرمانبردارى أو كنند وبا وجود اين خود عصيان حق تعالى ونافرمانى أو ميكند واين موافق است با مذهب حقّ\r\n\r\n\r\n","description":"","footnote":"\r\n( 1 ) مىتوان عبارت را چنين خواند : يحبّ ان يطاع ويعصى ، ويستوفى ولا يوفى ، يحبّ ان يوصف بالسّخاء ولا يعطى ، ويقتضى ولا يقتضى - يعنى دوست مىدارد كه مردم فرمانش برند وخود فرمان نبرد ، وحقش را تمام بگيرد وحق ديگران را ندهد ، دوست مىدارد كه مردم بسخاوتش بستايند با آنچه چيزى ندهد ، واز مردم مطالبهء حقوق خود كند ليكن كسى از أو مطالبهء حق خود نكند ، وقويّا محتمل است كه اين دو كلمهء أخير بفاء بوده است واز اشتباه كاتبان بضاد تبديل شده باشد پس معنى اينست كه : دوست مىدارد كه مردم از أو پيروى كنند وأو خود پيروى از احدى نكند واللّه العالم بحقيقة الحال .\r\n","page_name":" 473 ","page_number":477},
  {"content":"\r\n\r\nاماميّه كه امام كه بر مردم واجب باشد أطاعت أو بايد كه معصوم باشد وبهيچ وجه عصيان نكند ، و « استيفا ميكند » يعنى حقّ خود را كه بر كسى داشته باشد استيفا ميكند وتمام مىگيرد وحقّى كه ديگرى بر أو داشته باشد چنان تمام پس نمىدهد بلكه نمىدهد يا ناقص مىدهد ، و « اقتضا ميكند » يعنى طلب پس دادن حقّ خود ميكند از ديگران وكسى طلب پس دادن حقّ خود نمىكند از أو از ترس از أو ، يا از راه اين كه نوميدند از پس دادن أو ، واين بمنزلهء تأكيد « يستوفى ولا يوفى » است .\r\n\r\n11014 يستثمر العفو بالإقرار أكثر ممّا يستثمر بالاعتذار .\r\nميوه داده مىشود عفو باقرار زيادة از آنچه ميوه داده مىشود باعتذار ، مراد اينست كه هر گاه كسى گناهى نسبت بكسى كرده باشد بهتر اينست كه اقرار كند نزد أو بگنهكارى خود ، زيرا كه اين بيشتر باعث عفو ودرگذشتن أو مىشود از اين كه عذرى بگويد از براي آن .\r\n\r\n11015 يغتنم مؤاخاة الأخيار ، ويجتنب مصاحبة الأشرار والفجّار .\r\nغنيمت شمرده مىشود برادرى نيكان ، وكناره كرده مىشود مصاحبت بدان وفاسقان ، يعنى بايد غنيمت شمرده آن را ، وكناره كرد از اين .\r\n\r\n11016 يسّروا ولا تعسّروا ، وخفّفوا ولا تثقّلوا .\r\nآسان كنيد ودشوار مكنيد ، وسبك گردانيد وسنگين مگردانيد ، يعنى آسان گردانيد كار خود را ، وسبك گردانيد بار خود را در أمور واشتغال دنيوي بتخفيف در آنها بقدر مقدور ، ودشوار وگران مگردانيد بطلب زيادتيها وارتكاب اشغال غير ضروريّه .\r\n\r\n11017 يبتلى مخالط النّاس بقرين السّوء ومداجاة العدوّ .\r\nگرفتار مىشود آميزش كننده با مردم بهمنشين بد ومدارا كردن با دشمن ،\r\n\r\n","description":"","footnote":"","page_name":" 474 ","page_number":478},
  {"content":"\r\n\r\nمراد ترغيب در ترك آميزش با مردم است واين كه آميزش با ايشان نمىشود كه گرفتار نسازد باينها .\r\n\r\n11018 يحتاج الاسلام إلى الايمان .\r\nمحتاجست اسلام بسوى ايمان ، يعنى در مسلمانى مجرّد اقرار بزبان كافى نيست بلكه ايمان نيز يعنى تصديق بدل مىبايد ، يا اين كه اسلام يعنى اقرار بشهادتين كافى نيست در دين بلكه ايمان نيز مىبايد يعنى اقرار بائمّهء أطهار نيز .\r\n\r\n11019 يحتاج الايمان إلى الايقان .\r\nمحتاجست ايمان بسوى يقين كردن ، يعنى باين كه بمرتبهء يقين برسد يعنى جزمى كه از روى دليل وبرهان باشد .\r\n\r\n11020 يحتاج العلم إلى العمل .\r\nمحتاجست علم بسوى عمل ، زيرا كه علمي كه با عمل نباشد سودى ندارد بلكه باعث زيادتى وزر ووبال مىشود بلكه باقي نيز نمىماند وبتدريج مبدّل مىشود بجهل چنانكه مكرّر مذكور شد .\r\n\r\n11021 يحتاج ذو النَّائل إلى السّائل .\r\nمحتاجست صاحب عطا بسوى سائل تا اين كه عطا كند باو وباعث بقاى نعمت أو وزيادت آن ومزيد عمر وتحصيل اجر وثواب بشود .\r\n\r\n11022 يحتاج الايمان إلى الاخلاص .\r\nمحتاجست ايمان بسوى اخلاص ، يعنى خالص وصاف گردانيدن آن از براي خدا ، وآميخته نساختن آن بأغراض دنيوي .\r\n\r\n","description":"","footnote":"","page_name":" 475 ","page_number":479},
  {"content":"\r\n\r\n\r\n11023 يمتحن المؤمن بالبلاء كما يمتحن بالنَّار الخلاص « 1 » .\r\nآزمايش كرده مىشود مؤمن ببلا چنانكه آزمايش كرده مىشود بآتش خلاص ، مراد بخلاص بكسر خاء « 2 » طلا ونقره است كه در بوته خالص كنند آن را از غشّ .\r\n\r\n11024 يحتاج العلم إلى الحلم « 3 » .\r\nمحتاجست علم بسوى حلم ، زيرا كه زينت آن مىشود وعلمي كه با حلم نباشد فضيلتى ندارد .\r\n\r\n11025 يحتاج العلم إلى الكظم .\r\nمحتاجست علم بسوى فرو خوردن خشم ، يعنى بصبر كردن بر تعب وزحمت آن .\r\n\r\n11026 يمتحن الرّجل بفعله لا بقوله .\r\nآزمايش كرده مىشود مرد بكردار أو نه بگفتار أو .\r\n\r\n11027 ينبئ عن قيمة كلّ امرئ علمه وعقله .\r\nخبر مىدهد از بهاى هر مردى علم أو وزيركى أو ، يعنى قيمت هر مردى باندازهء علم أو وزيركى اوست .\r\n\r\n11028 ينام الرّجل على الثّكل ، ولا ينام على الظّلم .\r\n\r\n\r\n","description":"","footnote":"\r\n( 1 ) مناسب مقام است آنچه گفته‌اند ، گويا از خاقانيست .\r\n « نه در غنچه كامل شود پيكر گل * نه در بوته ظاهر شود صفوت زر »\r\n« ز أحداث چرخ است تهذيب مردم * چو از زخم خايسك تيزى خنجر » \r\n( 2 ) در منتهى الإرب گفته : « خلاص بالكسر خلاصهء روغن وگداختهء زر وسيم ومسكه وربّ خرما » .\r\n( 3 ) مناسب مقام است گفتار سعدى :\r\n « در خاك بيلقان برسيدم بعابدى * گفتم مرا بتربيت از جهل پاك كن »\r\n« گفتا برو چو خاك تحمّل كن اى فقيه * يا هر چه خواندهء همه در زير خاك كن » \r\n","page_name":" 476 ","page_number":480},
  {"content":"\r\n\r\nمىخوابد مرد بر مرگ فرزند ونمىخوابد بر ظلم ، غرض اينست كه ألم ودرد ظلم زيادة از مرگ فرزندست پس آن را سهل نبايد شمرد واز مظلوم بر حذر بايد بود .\r\n\r\n11029 يوم المظلوم على الظّالم أشدّ من يوم الظّالم على المظلوم .\r\nروز مظلوم بر ظالم سخت‌ترست از روز ظالم بر مظلوم ، مراد به « روز مظلوم » روزيست كه حق تعالى بازخواست ظلم أو را از ظالم بكند .\r\n\r\n11030 يشفيك من حاسدك أنّه يغتاط عند سرورك .\r\nشفا مىدهد ترا از رشك برندهء تو اين كه أو خشمناك بگردد نزد شادمانى تو ، مراد اينست كه همين كافيست در شفاى تو از درد كدورتى كه از رشك برنده بر تو داشته باشى اين كه أو بمجرّد شادمانى تو خشمناك مىگردد بي اين كه تو بدى نسبت باو بكنى پس در انتقام از أو بهمين بايد اكتفا كرد وتلافى ديگر نبايد بلكه همواره خود را باو شادمان بايد نمود تا أو در آتش خشم بسوزد وبگدازد .\r\n\r\n11031 ينبئ عن فضلك علمك ، وعن افاضلك بذلك .\r\nخبر مىدهد از افزونى مرتبهء تو علم تو ، واز احسان تو عطاى تو ، يعنى افزونى مرتبهء تو بقدر علم تست ، واحسان تو بقدر عطا ودهش تو .\r\n\r\n11032 يغلب المقدار على التّقدير حتّى يكون الحتف في التّدبير .\r\nغلبه ميكند مقدار بر تقدير تا اين كه مىگردد يا ميباشد مرگ در تدبير ، مراد به « مقدار » مقدار واندازهء حتمي است كه حق تعالى از براي عمر كسى قرار داده باشد ومراد به « تقدير » تقدير اينست كه آدمي خود كند از براي شفاى خود يا افزونى عمر خود ، ومراد اينست كه آن مقدار حتمي تخلّف نمىكند وغلبه ميكند بر همهء تقديرات آدمي تا اين كه گاه مىشود كه مرگ در تدبيري مىشود كه أو ميكند از براي شفا يا بقاى خود ، وهمان علّت مرگ أو مىشود .\r\n\r\n","description":"","footnote":"","page_name":" 477 ","page_number":481},
  {"content":"\r\n\r\nودر نهج البلاغة چنين نقل شده :\r\nتذلّ الأمور للمقادير حتّى يكون الحتف في التّدبير .\r\nرام مىشود كارها از براي اندازه‌ها تا اين كه ميباشد هلاك در تدبير ، يعنى كارها رام ونرم ميشوند از براي تقديراتى كه حق تعالى حتما فرموده باشد ومطيع ومنقاد آنها مىگردند تا اين كه گاه مىشود كه هلاك كسى كه حق تعالى حتما تقدير آن كرده باشد در تدبيري مىشود كه أو خود از براي حفظ خود بكند .\r\n\r\n11033 يجرى القضاء بالمقادير على خلاف الاختيار والتّدبير .\r\nروان مىشود حكم خدا باندازه‌ها وبر خلاف اختيار وتدبير ، اين نيز نزديك بمضمون فقرهء سابقست واين كه مقدار واندازهء كه حتما حق تعالى از براي هر چيز از عمرها وروزيها ودولتها وأمثال آنها قرار داده باشد تخلّف آن ممكن نيست وحكم خدا بآن روان مىشود بر خلاف اختيار وتدبير بنده .\r\n\r\n11034 يعجبني أن يكون الرّجل حسن الورع ، متنزّها عن الطّمع ، كثير الاحسان ، قليل الامتنان .\r\nخوش مىآيد مرا اين كه بوده باشد مرد نيكو پرهيزگارى ، پاكيزگى جوينده از طمع ، بسيار احسان ، كم امتنان .\r\n\r\n11035 يعجبني من الرّجل أن يعفو عمّن ظلمه ، ويصل من قطعه ، ويعطى من حرمه ، ويقابل الإساءة بالاحسان .\r\nخوش مىآيد مرا از مرد اين كه در گذرد از كسى كه ستم كرده باشد أو را ، وبپيوندد كسى را كه بريده باشد از أو ، وعطا كند كسى را كه محروم كرده باشد أو را ، ودر برابر اندازد بدى را بنيكوئى .\r\n\r\n","description":"","footnote":"","page_name":" 478 ","page_number":482},
  {"content":"\r\n\r\n\r\n11036 يكثر حلف الرّجل لأربع ، مهانة يعرفها من نفسه ، أو ضراعة يجعلها سبيلا إلى تصديقه ، أوعىّ لمنطقه فيتّخذ الأيمان حشوا وصلة لكلامه ، أو لتهمة قد عرف بها .\r\nبسيار مىشود سوگند مرد از براي چهار چيز ، خواريى كه ميداند آنرا از نفس خود ، يا فروتنيى كه مىگرداند آنرا راهى بسوى تصديق خود ، يا عجزي در كلام خود پس فرا مىگريد سوگندها را پركنندهء وپيوندى از براي كلام خود ، يا از براي تهمتى كه بتحقيق شناخته شده باشد بآن ، غرض منع از سوگند خوردن بسيارست در كلام ، واين كه آن ناشى مىشود از يكى از چهار چيز كه هر يكى نقصى است :\r\nيكى - خواريى كه در خود بداند يعنى داند كه مردم أو را خوار دارند واعتباري بسخن أو نمىكنند تا سوگند نخورد ، يا اين كه خوارى خود را ميداند باعتبار اين كه ميداند كه دروغ مىگويد پس سوگند بر آن مىخورد كه شايد مردم باور كنند .\r\nدويم - خوارى وفروتنيى كه مىخواهد اظهار كند نسبت بكسى پس مىگرداند آن سوگند را راهى بسوى اين كه تصديق أو كند در آن باب ، مثل اين كه شايعست كه قسم مىخورند نزد بزرگان كه مخلص وبندهء شمايم ، وممكن است كه مراد اين باشد كه قسم مىخورند بر فروتنيها كه ميكند چنانكه گفتيم تا اين كه آن فروتنى را دليل گرداند از براي تصديق أو در سخنى كه بعد از آن گويد مثل اين كه سوگند مىخورد كه بنده ومخلص شمايم ومصلحت شما را در فلان كار يا در ترك آن مىدانم .\r\nسيم - اين كه عجزي دارد در سخن وكلام خود ، وفصاحت وبلاغتى ندارد كه كلام را بر وجهي كه بايد طولى دهد پس فرا مىگيريد سوگندها را پر كننده وپيوندى از براي كلام خود كه به آنها كلام أو طولى بهم رساند مانند ألفاظ بيكار كه گاهى در اشعار ميباشد ومىگويند كه مصرع « 1 » پر كن است .\r\n\r\n\r\n","description":"","footnote":"\r\n( 1 ) در منتهى الإرب گفته : « مصراع بالكسر نيمهء شعر ونيمهء در كه بهندى كوارست وهما مصراعان من الأبواب والشعر ، مصرع كمنبر مثله فيهما » .\r\n","page_name":" 479 ","page_number":483},
  {"content":"\r\n\r\nچهارم - اين كه تهمت دروغگوئى در أو باشد ومعروف باشد بآن ، پس هر خبري كه مىدهد سوگند مىخورد بر آن از براي رفع آن تهمت .\r\n\r\n11037 يقبح « 1 » على الرّجل أن ينكر على النَّاس منكرات ، وينهاهم عن رذائل وسيّئات ، وإذا خلا بنفسه ارتكبها ولا يستنكف من فعلها .\r\nزشتست بر مرد اين كه انكار كند وبد شمارد بر مردم منكري چند را ، ومنع كند ايشان را از صفات ذميمهء وگناهانى ، وهر گاه خلوت كند با نفس خود ارتكاب كند آنها را وامتناع نكند از آنها وننگ نشمارد آنرا .\r\n\r\n11038 يكتسب الصّادق بصدقه ثلاثا ، حسن « 2 » الثّقة به ، والمحبّة « 3 » له ، والمهابة « 4 » عنه .\r\nكسب ميكند راستگو بسبب راستگوئى خود سه چيز را ، نيكوئى اعتماد باو را ، ودوستى مر أو را ، وترس داشتن از أو را ، يعنى اين را كه مردم اعتماد نيكو داشته باشند باو ودوست دارند أو را وترس داشته باشند از أو يعنى از اين كه در حضور أو بدى بكنند باعتبار جلالت ومهابت أو ، يا از ترس شهادت وگواهى أو بآن .\r\n\r\n11039 يكتسب الكاذب بكذبه ثلاثا ، سخط « 5 » اللَّه عليه ، واستهانة « 6 » النّاس به ، ومقت « 7 » الملائكة له .\r\n\r\n\r\n","description":"","footnote":"\r\n( 1 ) در منتهى الإرب گفته : « قبح ( ككرم ) قبحا بالضّم والفتح زشت گرديده » .\r\n( 2 ) شارح ( ره ) اين كلمه را هم منصوب وهم مرفوع ضبط كرده وبر روى آن كلمهء « معا » نيز نوشته است تا اشاره باشد باين كه قرائت آن بهر يك از دو وجه رفع ونصب درست است اما جهت صحت نصب آنست كه بدل بعض از كل است از « ثلاثا » ، وأمّا وجه رفع آنست كه خبر باشد براي مبتداى محذوف از قبيل : « هي » يا « أحدها » .\r\n( 3 ) شارح ( ره ) اين كلمه را هم منصوب وهم مرفوع ضبط كرده وبر روى آن كلمهء « معا » نيز نوشته است تا اشاره باشد باين كه قرائت آن بهر يك از دو وجه رفع ونصب درست است اما جهت صحت نصب آنست كه بدل بعض از كل است از « ثلاثا » ، وأمّا وجه رفع آنست كه خبر باشد براي مبتداى محذوف از قبيل : « هي » يا « أحدها » .\r\n( 4 ) شارح ( ره ) اين كلمه را هم منصوب وهم مرفوع ضبط كرده وبر روى آن كلمهء « معا » نيز نوشته است تا اشاره باشد باين كه قرائت آن بهر يك از دو وجه رفع ونصب درست است اما جهت صحت نصب آنست كه بدل بعض از كل است از « ثلاثا » ، وأمّا وجه رفع آنست كه خبر باشد براي مبتداى محذوف از قبيل : « هي » يا « أحدها » .\r\n( 5 ) طبق بيانى كه در ذيل عبارت سابق گذشت معلوم شد كه قرائت « سخط » و « استهانة » و « مقت » برفع نيز درست است اگر چه شارح ( ره ) در بارهء آنها بيانى ندارد .\r\n( 6 ) طبق بيانى كه در ذيل عبارت سابق گذشت معلوم شد كه قرائت « سخط » و « استهانة » و « مقت » برفع نيز درست است اگر چه شارح ( ره ) در بارهء آنها بيانى ندارد .\r\n( 7 ) طبق بيانى كه در ذيل عبارت سابق گذشت معلوم شد كه قرائت « سخط » و « استهانة » و « مقت » برفع نيز درست است اگر چه شارح ( ره ) در بارهء آنها بيانى ندارد .\r\n","page_name":" 480 ","page_number":484},
  {"content":"\r\n\r\nكسب ميكند دروغگو بدروغگوئى خود سه چيز را ، غضب خدا را بر أو ، وخوار شمردن مردم أو را ، ودشمنى ملائكة مر أو را .\r\nوفرموده است آن حضرت عليه السّلام در وصف كسى كه مذمّت فرموده أو را :\r\n\r\n11040 يقول في الدّنيا بقول الزّاهدين ، ويعمل فيها بعمل الرّاغبين .\r\nمىگويد در بارهء دنيا بگفتار زاهدان وبي رغبتان در آن ، وعمل ميكند در آن بعمل رغبت كنندگان .\r\n\r\n11041 يظهر شيمة المحسنين ، ويبطن عمل المسيئين .\r\nاظهار ميكند خوى نيكوكاران را ، ودر نهان ميكند عمل گنهكاران را .\r\nيكره الموت لكثرة ذنوبه ، ولا يتركها في حياته .\r\nناخوش مىدارد مرگ را از براي بسيارى گناهان خود ، وترك نمىكند آنها را در زندگى خود .\r\nيسلف الذّنب ويسوّف بالتّوبة .\r\nپيش مىفرستد گناه را وپس مىاندازد توبه را .\r\nيحبّ الصّالحين ولا يعمل أعمالهم ، ويبغض المسيئين وهو منهم .\r\nدوست مىدارد صالحان را ونمىكند عملهاى ايشان را ، ودشمن مىدارد گنهكاران را وأو از ايشانست .\r\nيقول : لم أعمل فأتعنّى ، بل أجلس فأتمنّى .\r\nمىگويد : چرا عمل كنم پس تعب كشم ، بلكه مىنشينم پس آرزو ميكنم .\r\n\r\n","description":"","footnote":"","page_name":" 481 ","page_number":485},
  {"content":"\r\n\r\nيبادر دائبا ما يفنى ، ويدع أبدا ما يبقى .\r\nپيشى مىگيرد تعب كشنده آنچه را فانى مىشود ، ووامىگذارد هميشه آنچه را باقي مىماند .\r\nيعجز « 1 » عن شكر ما أوتى ، ويبتغى الزّيادة فيما بقي .\r\nعاجز مىشود از شكر آنچه داده شده ، وطلب ميكند زيادتى را در آنچه باقي مانده ، پس شكر نمىكند آنچه را داده شده وعاجزست از آن از راه كاهلي وتن پرورى ، وبا وجود اين طلب زيادتى ميكند از آنچه باقي مانده وداده نشده ومىخواهد كه باز از آنها زياد شود از براي أو يا در آنچه باقي مانده از عمر أو ومىخواهد كه بعد از اين نعمت أو زياد شود .\r\nيرشد غيره ويغوى نفسه ، وينهى النَّاس بما لا ينتهى ، ويأمرهم بما لا يأتي .\r\nراه درست مىنمايد غير خود را وگمراه ميكند نفس خود را ، ومنع ميكند مردم را به آن چه يعنى از آنچه « 2 » خود باز نمىايستد ، وأمر ميكند ايشان را به آن چه خود نمىآيد يعنى نمىآيد بآن ، يعنى نمىآورد آنرا ونمىكند آنرا .\r\nيتكلّف من النّاس ما لم يؤمر ، ويضيّع من نفسه ما هو أكثر .\r\nبكلفت وزحمت ميكند از جانب مردم آنچه را امر نشده بآن ، وضايع ميكند از نفس خود آنچه را بيشترست يعنى مىدارد مردم را بكلفت وزحمت كشيدن بر آنچه أمر نشده بآن از سنّتيها وآداب ، وخود ضايع ميكند ووامىگذارد آنچه را بيشتر وعمده‌ترست از واجبيها كه أمر شده به آنها .\r\nيأمر النّاس ولا يأتمر ، ويحذّرهم ولا يحذر .\r\n\r\n\r\n","description":"","footnote":"\r\n( 1 ) در أقرب الموارد گفته : « عجز عنه ( كضرب وعلم ) عجزا ضعف عنه ولم يقتدر عليه » .\r\n( 2 ) مراد شارح ( ره ) بتعبير « يعنى از آنچه » آنست كه « باء » در اينجا بمعنى « عن » است .\r\n","page_name":" 482 ","page_number":486},
  {"content":"\r\n\r\nأمر مىفرمايد مردم را وخود أمر پذير نمىشود ، وحذر مىفرمايد ايشان را وخود حذر نمىكند .\r\nيرجو ثواب ما لم يعمل ، ويأمن عقاب جرم متيقّن .\r\nاميد مىدارد ثواب آنچه را نكرده ، وايمنى دارد از عقاب گناه يقين داشته شده .\r\nيستميل وجوه النّاس بتديّنه ، ويبطن ضدّ ما يعلن .\r\nميل مىفرمايد رويهاى مردم را بسوى خود بديندارى خود كه وامىماند ، ودر نهان ميكند ضدّ آنچه را آشكار ميكند .\r\nيعرف لنفسه على غيره ، ولا يعرف عليها لغيره .\r\nميداند از براي نفس خود بر غير خود ، ونمىداند بر نفس خود از براي غير خود يعنى حقوقى كه خود بر ديگران داشته باشد ميداند وطلب وبازيافت ميكند ، وحقوقى كه ديگران بر أو داشته باشند نمىدهد وبجا نمىآورد .\r\nيخاف على غيره بأكثر من ذنبه ، ويرجو لنفسه أكثر من عمله .\r\nمىترسد بر غير خود بيشتر از گناه أو ، واميد دارد از براي نفس خود بيشتر از عمل خود ، مراد به « ترسيدن بر غير خود ببيشتر از گناه أو » اينست كه عقاب گناه أو را عظيم مىشمارد وبيشتر از گناه أو وامىماند ، واز براي خود ثواب را بر عكس اين اميد دارد .\r\nيرجو اللَّه في الكبير ويرجو العباد في الصّغير ، فيعطى العبد ما لا يعطى الرّبّ .\r\nاميد مىدارد خدا را در بزرگ واميد مىدارد بندگان را در كوچك ، پس عطا ميكند بنده را آنچه عطا نمىكند پروردگار را .\r\n\r\n","description":"","footnote":"","page_name":" 483 ","page_number":487},
  {"content":"\r\n\r\nاين كلام شريف چنانكه در نهج‌البلاغه نقل شده در ميان كلامي واقع شده وچون از سابق ولاحق آن مراد ظاهر مىشود وآنها هم خالى از اشكالى نيست بهتر اينست كه تمام آن نقل وشرح شود وآن اينست :\r\nيدّعى بزعمه أنّه يرجو اللَّه ، كذب والعظيم ما باله لا يتبيّن رجاؤه في عمله وكلّ من رجا عرف رجاؤه في عمله الّا رجاء اللَّه فانّه مدخول ، وكلّ خوف محقّق إلّا خوف اللَّه فانّه معلول ، يرجو اللَّه في الكبير ويرجو العباد في الصّغير فيعطى العبد ما لا يعطى الرّبّ ، فما بال اللَّه عزّ وجلّ يقصّر به عمّا يصنع بعباده ، أتخاف أن تكون في رجائك له كاذبا ؟ ! أو تكون لا تراه للرّجاء موضعا ؟ ! .\r\nدعوى ميكند يعنى آدمي بگمان خود اين كه اميد مىدارد خدا را ودروغ گفته سوگند بخداى بزرگ ، چيست حال أو ظاهر نمىشود اميد أو در عمل أو ، وهر كه اميد داشته باشد شناخته مىشود اميد أو در عمل أو مگر اميد از خدا پس بدرستى كه آن عيبناك است ، وهر ترس محقّق است مگر ترس از خدا پس بدرستى كه آن معلول است ، اميد مىدارد خدا را در بزرگ واميد مىدارد بندگان را در كوچك ، پس عطا ميكند بنده را آنچه عطا نمىكند پروردگار را ، پس چيست شأن خداى عزّ وجلّ كه كوتاهى كرده مىشود باو از آنچه كرده مىشود ببندگان أو ، آيا مىترسى كه بوده باشى در اميد تو مر أو را دروغگو ، يا مىباشى چنين كه نبينى أو را از براي اميد جايگاهى .\r\n\r\n","description":"","footnote":"","page_name":" 484 ","page_number":488},
  {"content":"\r\n\r\nمراد مذمّت آدميست واين كه دعوى ميكند بگمان خود اين كه اميد مىدارد از خدا ، وسوگند بخداى بزرگ كه دروغ مىگويد اين را يعنى اميدى چنانكه بايد وحقيقت اميدست ندارد ، زيرا كه ظاهر نمىشود اميد أو در عمل أو ، وهر كه اميد داشته باشد معلوم مىشود اميد أو در عمل أو از كمال سعى أو از براي آن واهتمام أو بآن مگر اميد از خدا كه آن عيبناك است زيرا كه لازم آن كه سعى واهتمام در عمل باشد با آن نيست ، واگر عيبى نمىداشت لازم آن از آن جدا نمىشد ، وهمچنين هر ترسى محقّق است مگر ترس از خدا كه آن معلول وسقيم است بهمان علّت كه در اميد مذكور شد . وبعد از اين از براي تأكيد اين معنى فرموده‌اند كه : اميد مىدارد آدمي از خدا در بزرگ يعنى در چيزهاى عظيم كه آن رحمت وبخشايش حق تعالى باشد وبهشت ونعمتهاى آن وخلاصي از جهنّم ونقمات آن ، واميد مىدارد از بندگان در كوچك خرد كه آن منفعتى باشد از منافع دنيوي كه همه كوچك وحقيرست وبا وجود اين پس عطا ميكند بنده را آنچه عطا نمىكند پروردگار را كه آن كمال سعى واهتمام باشد در أطاعت وانقياد شخصي كه اميد از أو دارد وعدم آن سعى واهتمام در أطاعت وانقياد حق تعالى ، پس چيست شأن خداى عزّ وجلّ كه كوتاهى كرده مىشود نسبت باو از آنچه كرده مىشود با بندگان أو ، پس معلوم مىشود كه اميد أو بخدا اميدى نيست كه در حقيقت اميد باشد مانند اميد بديگران .\r\nبعد از آن التفات فرموده‌اند از غيبت بخطاب وخطاب فرموده‌اند بآدمى باين كه :\r\nاين سلوك تو با خدا آيا از براي اينست كه مىترسى كه در اميد تو باو دروغگو باشى يعنى اين كه در حقيقت اميدى ندارى بخدا وسعيى نمىكنى آيا از براي اينست كه اگر اميد داشته باشى مىترسى كه خدا اميد ترا بر نياورد وتو دروغگو برآئى ،\r\n\r\n","description":"","footnote":"","page_name":" 485 ","page_number":489},
  {"content":"\r\n\r\nيا اين كه خدا را جايگاه اميد نمىدانى يعنى آيا از براي اينست كه مىترسى كه اگر اميد داشته باشى اميد تو دروغ بر آيد وبعمل نيايد باعتبار اين كه خود را سزاوار اين نمىدانى كه حق تعالى اميد ترا برآورد ، يا اين كه حق تعالى را أهل اين نمىدانى كه اميد كسى را برآورد ومراد اينست كه پس از براي اين سلوك تو ظاهر نيست بغير از يكى از اين دو وجه ، وظاهرست كه دويم كفر محض است واوّل خطاى محض ، زيرا كه حق تعالى غنى وجواد مطلق است هر گاه كسى اميد باو داشته باشد ولوازم آن را بجاى آورد چرا اميد أو را بر نياورد وديگران با همه بخيلى واحتياج بر آورند ، وممكن است كه « أو تكون » تأكيد سابق باشد وتعبير از آن بعبارت ديگر وحاصل هر دو اين باشد كه : آيا مىترسى كه اميد بخدا از اميدهاى دروغ باشد وخدا جايگاه اميد نباشد باعتبار يكى از آن دو وجه كه مذكور شد يا هر وجهي كه توهّم كرده شود بلكه ممكن است كه « أو » بفتح واو خوانده شود وترجمه اين باشد كه : آيا ومىباشى چنين كه نمىبينى أو را جايگاه اميد وغرض همان تأكيد سابق باشد . وممكن است بنا بر سكون واو كه مراد باوّل اين باشد كه : آيا مىترسى كه اميد تو دروغ برآيد يعنى اين كه خدا اميد ترا بر نياورد بهر وجهي كه توهّم شود از براي آن ومراد بدويم اين باشد كه نعوذ باللّه خدا را أهل اين نداند كه أو اميد از أو داشته باشد هر چند اميد أو را بر آورد ، باعتبار برترى مرتبه أو از اين كه اميد از خدا داشته باشد وشناعت وكفر اين نيز ظاهرست واللّه تعالى يعلم .\r\nپوشيده نماند كه عبارت نهج البلاغة در نسخه‌ها كه بنظر رسيد بر نهجيست كه نقل شد اما ابن أبي الحديد عبارت « كلّ من رجا » را چنين نقل كرده :\r\n« كلّ من رجا عرف رجاؤه في عمله وكلّ رجاء الّا رجاء اللَّه فانّه معلول ، ( تا آخر ) » بزيادتى « وكلّ رجاء » ومحقق بحراني در شرح خود اين را ببعضى روايات نسبت داده وبنا بر اين ترجمه اينست كه : وهر كه اميد داشته باشد شناخته\r\n\r\n","description":"","footnote":"","page_name":" 486 ","page_number":490},
  {"content":"\r\n\r\nمىشود اميد أو در عمل أو يعنى ودر بارهء بنده نسبت بخدا ظاهر نمىشود آن در عمل أو پس ظاهر مىشود كه أو را در حقيقت اميدى نباشد باو بعد از آن توبيخ وسرزنش ديگر فرموده‌اند كه : وهر اميدى بغير اميد بخدا عيبناك است يعنى أصل آن عيب وننگ است وبا وجود اين آن اهتمام مىشود در آن ، واميد بخدا كه ننگ وعيبى نيست اهتمام نمىشود در آن وبنا بر اين ظاهر اينست كه « محقّق » در فقرهء بعد از اين مجرور خوانده شود نه مرفوع وترجمه اين باشد كه : « وهر ترس محقّق ثابتي بغير ترس از خدا بدرستى كه آن معلول است » يعنى صحيح وخوب نيست كه در كسى باشد وبا وجود اين آدمي آنها را بمرتبهء كمال مىدارد وترس از خدا را چنانكه بايد نمىدارد وظاهر كلام محقّق بحراني اينست كه بر اين تقدير نيز « محقّق » را مرفوع خوانده ودر فقرهء « رجا » نيز تقدير « محقّق » كرده بقرينهء فقرهء خوف وترجمه اين مىشود كه :\r\nوهر اميد محقّق وثابتست بغير اميد بخدا ، پس بدرستى كه آن عيبناك است وكامل نيست ، وهمچنين هر ترس محقّق است مگر ترس از خدا كه آن معلول است وصحيح نيست ، وپوشيده نيست كه آنچه در نسخه‌ها بنظر رسيد ظاهرترست وبر تقدير صحّت اين زيادتى ظاهرتر ترجمهء اوّل است ، واللّه تعالى يعلم .\r\nيخاف العبيد « 1 » في الرّبّ ، ولا يخاف في العبيد « 2 » الرّبّ .\r\nمىترسد از بندگان در پروردگار ، ونمىترسد در بندگان از پروردگار يعنى در أطاعت پروردگار هر گاه مخالف رضاى بندگان باشد مىترسد از ايشان وترك ميكند آن را ، ودر بارهء بندگان وظلم وستم بر ايشان نمىترسد از خدا وستم ميكند بر هر كه تواند .\r\nاينجا تمام شد كلامي كه در وصف آن كس ومذمّت أو فرموده‌اند .\r\nوفرموده است آن حضرت عليه السّلام در وصف منافقان يعنى آنان كه باطن ايشان با ظاهر موافق نبوده :\r\n\r\n\r\n","description":"","footnote":"\r\n( 1 ) كذا در نسخهء چاپ هند كه نسخهء شارح ( ره ) موافق با آن بوده چنانكه مكرّر گفته‌ايم ليكن در نسخهء چاپ صيدا وچاپ نجف بصيغهء مفرد .\r\n( 2 ) كذا در نسخهء چاپ هند كه نسخهء شارح ( ره ) موافق با آن بوده چنانكه مكرّر گفته‌ايم ليكن در نسخهء چاپ صيدا وچاپ نجف بصيغهء مفرد .\r\n","page_name":" 487 ","page_number":491},
  {"content":"\r\n\r\n\r\n11042 يمشون الخفاء ، ويدبّون الضّرّاء ، قولهم الدّواء وفعلهم الدّاء العلياء ، يتقارضون الثّناء ويتقاربون الجزاء ، يتوصّلون إلى الطّمع باليأس ، ويقولون فيشبّهون ، ينافقون في المقال ويقولون فيوهمون .\r\nراه مىروند در نهاني ، وحركت ميكنند پنهان در ميان درختان پوشاننده ، سخن ايشان دواست وكار ايشان درد سختيست كه دوا ندارد ، قرض مىدهند بيكديگر ستايش را ونزديك ميشوند جزا را ، مىپيوندند بسوى طمع بنوميدى ، ومىگويند پس مشتبه مىسازند ، نفاق ميكنند در گفتار ومىگويند پس بوهم مىاندازند .\r\n« راه رفتن در نهان » مثل است از براي كسى كه در مقام مكر وحيله باشد ، وهمچنين « حركت كردن در ميان درختان كه درهم رفته باشند وبپوشانند كسى را كه در ميان آنها برود » ومراد اينست كه كار ايشان مكر وحيله است با مردم ، و « سخن ايشان دواست » باعتبار اين كه آنچه از راه حيله مىگويند همه موعظه وامر بمعروف ونهى از منكرست از براي اين كه مردم را فريب دهند به آنها ، و « كردار ايشان بر خلاف آن درد سختيست كه دارند كه دوا ندارد باعتبار اين كه أعمال ايشان اعمال فاسقان وگمراهانست ، و « قرض مىدهند بيكديگر ستايش را » يعنى مدح وستايش يكديگر ميكنند تا اين كه هر يك مدح كند ديگرى را أو نيز مدح كند أو را تا اين كه مردم بآن مدحها فريب خورند وگمان خوبى ايشان كنند ، و « نزديك ميشوند جزا را » يعنى بوسيلهء آن مدح وستايش نزديك ميشوند جزا وپاداش را كه همان مدح وستايش آن ديگر باشد يا پاداش ديگر نيز كه هر يك بديگرى بجزاى مدح آن مىدهد ، ودر نهج البلاغة « يتراقبون » بجاى « يتقاربون » است وبنا بر اين ترجمه اينست كه : توقّع مىدارند جزا را ، واين ظاهرترست ، ومراد به « جزاء » يا همان مدح وستايش آن ديگريست يا جزا وپاداش ديگر كه بيكديگر مىدهند چنانكه مذكور شد ، يا مراد اينست كه هر يك توقّع جزا وپاداش از حق تعالى\r\n\r\n","description":"","footnote":"","page_name":" 488 ","page_number":492},
  {"content":"\r\n\r\nمىدارند بجزاى خوبيها كه هر يك بدروغ نسبت بيكديگر مىدهند وهر يك باور ميكنند آنها را ، « مىپيوندند بسوى طمع بنوميدى » يعنى بمردم اظهار نوميدى از دنيا ميكنند واين را وسيلهء طمع از ايشان ميكنند باعتبار اين كه هر كه باور كند آنرا از ايشان مريد ومعتقد ايشان مىشود وعطا واحسان ميكند ، و « مىگويند پس مشتبه مىسازند » يعنى سخنان خوب مىگويند كه مردم را در شبهه مىاندازند وگمان خوبى ايشان ميكنند ، يا اين كه در أمور حقّه شبهه‌ها بمردم القا ميكنند تا اين كه ايشان را از آنها برگردانند ، و « نفاق ميكنند در گفتار » يعنى در ظاهر سخنى چند خوب مىگويند امّا در باطن اعتقاد به آنها ندارند وعمل به آنها نمىكنند ، و « مىگويند پس بوهم مىاندازند » يعنى مردم را بگمان مىاندازند كه ايشان مردم خوبند وآنچه مىگويند اعتقاد دارند وعمل ميكنند بآن . ودر نهج البلاغة « فيموّهون » بجاى « فيوهمون » است وبنا بر اين ترجمه اينست كه : مىگويند پس روپوشى ميكنند يعنى سخنانى چند مىگويند كه ظاهر آنها بسيار خوبست ومعاني فاسده به آنها قصد ميكنند مانند مس يا آهنى كه بطلا يا نقره روپوشى كرده باشند واين ظاهرترست .\r\nوفرموده است آن حضرت عليه السّلام در وصف كسى كه ثنا فرموده أو را :\r\n\r\n11043 يعطف الهوى على الهدى إذا عطفو الهدى على الهوى ، ويعطف الرّأى على القرآن إذا عطفوا القرآن على الرّأى .\r\nبرميگرداند هوى را بر هدى هر گاه برگردانند مردم هدى را بر هوى ، وبرميگرداند رأى را بر قرآن هر گاه برگردانند مردم قرآن را بر رأى ، يعنى هوى وخواهش خود را تابع هدى يعنى راه راست ميكند وهر چه در واقع راه راست باشد خواهش آن ميكند در وقتي كه مردم راه راست را تابع خواهش خود ميكنند وهر چه را خواهش آن دارند آنرا راه راست مىدانند ، وهمچنين رأى را تابع قرآن مجيد ميكند\r\n\r\n","description":"","footnote":"","page_name":" 489 ","page_number":493},
  {"content":"\r\n\r\nوهر چه از آن ظاهر مىشود آنرا رأى ومعتقد خود مىسازد در وقتي كه مردم قرآن مجيد را تابع رأى خود ميكنند وهر رائى كه داشته باشند آيات قرآن را تأويلى چند ميكنند كه موافق آن شود .\r\nمحقق بحراني در شرح نهج البلاغة گفته كه : « اين وصف حضرت قائم منتظر در آخر الزمان است ومراد به « برگردانيدن هوى بر هدى » برگردانيدن مردم است از پيروى هواهاى فاسدهء ايشان بر راه راست در وقتي كه ايشان برگشته باشند از آن بر پيروى هواهاى خود ، وهمچنين برگردانيدن ايشان از رأيهاى مختلفهء ايشان بر آنچه ظاهر مىشود از قرآن در وقتي كه ايشان تأويل كنند قرآن را وحمل كنند هر گروهى آنرا بر رأى ومذهب خود » .\r\nوابن أبي الحديد نيز كه از أكابر علماى أهل سنّت است در شرح خود اين را اشاره بحضرت قائم گرفته وگفته كه : مراد به « برگردانيدن هوى بر هدى » مقهور ساختن هوى است عمل كننده بر هدى ، وبه « برگردانيدن هوى بر قرآن » مقهور ساختن حكم رأى وقياس وعمل كردن بغلبهء ظنّ را عمل كننده بر قرآن وگفته كه :\r\n« إذا عطفوا الهدى » و « إذا عطفوا القرآن » اشاره است بگروههاى مخالفان آن امام كه عمل نكنند بهدى بلكه بهوى وحكم نكنند بقرآن بلكه برأي ، وسيّد بزرگوار سيد رضى مؤلف كتاب مذكور نقل كرده اين كلام شريف را از خطبهء از آن حضرت كه اشاره مىفرموده در آن بذكر ملاحم يعنى وقايعى كه قتلهاى عظيم در آنها بشود » .\r\nواز اين نيز معلوم مىشود كه اين كلام در وصف كسى نبوده كه در زمان آن حضرت باشد بلكه بايد كه در زمان بعد باشد موافق آنچه ايشان گفته‌اند وظاهر از جزم ايشان بخصوص حضرت قائم عليه السّلام اينست كه أصل خطبه را در كتابهاى ديگر ديده باشند ودر آن تصريح شده باشد باين كه در وصف حضرت قائم است صلوات اللّه وسلامه عليه إلى يوم القيام .\r\n\r\n","description":"","footnote":"","page_name":" 490 ","page_number":494},
  {"content":"\r\n\r\n\r\n11044 يأتي على النّاس زمان لا يبقى من القرآن الّا رسمه ، ولا من الاسلام إلّا اسمه ، مساجدهم يومئذ عامرة من البنى ، خالية عن الهدى .\r\nمىآيد بر مردم روزگارى كه باقي نمىماند از قرآن مگر نشان آن ، ونه از مسلمانى مگر نام آن ، مسجدهاى ايشان در آن روزگار آبادست از بنا ، خاليست از هدى يعنى يافتن راه حق .\r\n\r\n11045 يأتي على النَّاس زمان لا يقرّب فيه إلّا الماحل ، ولا يستظرف فيه إلّا الفاجر ، ولا يضعّف فيه إلّا المنصف ، يعدّون الصّدقة غرما ، وصلة الرّحم منّا ، والعبادة استطالة على النَّاس ، ويظهر عليهم الهوى ، ويخفى بينهم الهدى .\r\nمىآيد بر مردم روزگارى كه مقرّب نمىشود در آن مگر ماحل ، وزيرك شمرده نمىشود در آن مگر فاجر ، وضعيف شمرده نمىشود در آن مگر منصف ، مىشمارند صدقه را تاوانى ، وصله رحم را منّتى ، وعبادت را سربلنديى بر مردم ، وآشكار مىشود بر ايشان هوى ، وپنهان مىماند ميانهء ايشان هدى . « ماحل » بمعنى چغل « 1 » است يا صاحب مكر وحيله ، ومراد اينست كه : مقرّب پادشاهان وأكابر نمىشود مگر چغل يا كسى كه كار أو مكر وحيله باشد ، وفاجر يعنى فاسق يا دروغگو ، ومنصف يعنى صاحب انصاف وعدل ، ومراد به « ضعيف شمردن منصف » اينست كه أو را ضعيف وناتوان مىشمارند كه ظلم نمىكند يا ضعيف العقل مىشمارند كه ترك ظلم كرده واز چنان غنيمتى دست برداشته ، و « مىشمارند صدقه را تاوانى » يعنى نقصانى كه بعبث باين كس برسد وسودى نداشته باشد ، و « صلهء رحم را منّتى » يعنى صلهء رحمي واحسانى بخويشان اگر بكنند منّتى مىگذارند بآن برايشان ، و « عبادت را\r\n\r\n\r\n","description":"","footnote":"\r\n( 1 ) در برهان قاطع گفته : « چغل بضمّ أول وثاني سخن‌چين ونمّام را گويند » .\r\n","page_name":" 491 ","page_number":495},
  {"content":"\r\n\r\nسربلنديى » يعنى اگر عبادتي بكنند بسبب آن سربلندى بر مردم كنند وباعث تكبّر ونخوت ايشان مىشود ، و « آشكار مىشود بر ايشان هوى » يعنى خواهشها وهوسها ، و « پنهان مىماند ميانهء ايشان هدى » يعنى يافتن راه حق ورسيدن بآن .\r\n\r\n11046 ينبى عن عقل كلّ امرئ لسانه ، ويدلّ على فضله بيانه .\r\nخبر مىدهد از عقل هر مردى زبان أو ، وراه مىنمايد بر افزونى أو بيان أو ، يعنى از زبان وسخنان هر مردى قدر عقل وزيركى أو را مىتوان يافتن واز بيان أو اندازهء افزونى مرتبهء أو را استفاده مىتوان كرد .\r\n\r\n11047 يعجبني من الرّجل أن يرى عقله زائدا على لسانه ، ولا يرى لسانه زائدا على عقله .\r\nخوش مىآيد مرا از مرد اين كه ديده شود عقل أو افزون بر زبان أو ، وديده نشود زبان أو افزون بر عقل أو .\r\n\r\n11048 يؤول أمر الصّبور إلى درك غايته وبلوغ أمله .\r\nبرميگردد كار بسيار صبر كننده بسوى دريافتن پايان خود ، ورسيدن اميد خود ، يعنى عاقبت مىيابد پايان ومنتهاى مطلب خود را ، ومىرسد باميد خود .\r\nودر بعضي نسخه‌ها « بغيته » بجاى « غايته » است وبنا بر اين ترجمه اينست كه :\r\nبسوى دريافتن مطلب خود .\r\n\r\n11049 يطلبك رزقك أشدّ من طلبك له ، فأجمل في طلبه .\r\nطلب ميكند ترا روزى تو سخت‌تر از طلب كردن تو مر آنرا ، پس تأنّى كن در طلب آن ، يعنى طلب كن طلب معتدلى وافراط مكن در آن ، همان قدر طلب كافيست وحاجت زيادة بر آن نيست ، وأزين معلوم مىشود كه طلب كردن آن آدمي را بعد از طلب معتدل اوست ومشروط به آنست ، واگر نه بايست كه بفرمايند\r\n\r\n","description":"","footnote":"","page_name":" 492 ","page_number":496},
  {"content":"\r\n\r\nكه أصلا طلب تو در كار نيست .\r\n\r\n11050 يقبح بالرّجل أن يقصر عمله عن علمه ، ويعجز فعله عن قوله .\r\nزشتست بمرد اين كه كوتاهى كند عمل أو از علم ، وعاجز باشد كردار أو از گفتار أو ، يعنى عمل نكند بهمهء آنچه علم دارد بآن ونكند همهء آنچه را مىگويد وامر ميكند مردم را بآن .\r\nوالحمد للّه على ما وفّقنى للاتمام ، والصلاة والسلام على سيّد رسله خير الأنام وآله الغرّ الكرام .\r\nوكان ذلك في شهر محرم الحرام سنة ألف ومائة وسبع عشرة من الهجرة على هاجرها ألف ألف تحية وسلام .\r\nصورت تواريخى كه نگارنده بحسب اقتضاء در أوقات مختلفه يادداشت كرده است :\r\nاستنساخ اين نسخه ربيع الثاني 1377 مطابق 7 ، 8 ، 1336 بقرائت آقاى نصيري وكتابت اين جانب بپايان رسيد وبتاريخ 17 ، 10 ، 1336 طرف صبح سه شنبه بيارى خدا مقابلهء كتاب تمام شد والحمد للّه رب العالمين نمره گذارى مرتب أحاديث اين كتاب شريف 29 اسفند ماه سال 1336 وبعبارت ديگر شب عيد 1337 شمسي يعنى شب 30 شعبان المعظم سال 1377 قمري در حدود هشت ونيم بعد از ظهر كه تقريبا دو ساعت ونيم از شب مىگذرد بدست اين حقير وأنا جلال الدين بن قاسم الحسين ختم اللّه له بالحسنى خاتمه يافت واز خدا خواستارم كه توفيق انجام طبع اين كتاب را نيز چنانكه سزاوار كرم اوست عطا فرمايد بمنّه وجوده وله الحمد وصلّى اللّه على رسوله وآله .\r\nمقابلهء ثانيهء اين نسخه با أصل شرح بخطّ شارح ( ره ) شب چهارشنبه غرّهء شعبان المعظّم 1383 هجرى قمري برابر 27 آذر 1342 هجرى شمسي بپايان رسيد .\r\nوالحمد للّه رب العالمين تمّ طبع الكتاب بعون اللّه الملك الوهاب دوم ذي القعدة الحرام 1383 هجرى برابر 27 اسفند 1342 شمسي والسلام على من اتبع الهدى\r\n\r\n","description":"","footnote":"","page_name":" 493 ","page_number":497},
  {"content":"\r\n\r\n\r\nخاتمة الطبع در تعليقات كتاب\r\nاكنون كه بدستيارى قائد توفيق ايزدى وپايمردى زائد تأييد أو چاپ اين گنج گهر ودرج درر باين روش دلپذير بپايان رسيد اشاره بمطلبى را در اينجا لازم مىدانم وآن اينست كه شارح ( ره ) در اين شرح در چند مورد مطالبى را بآثار ديگر خود محوّل داشته وبقيد خصوصيّت مراجعه به آنها را لازم دانسته است چنانكه در شرح حديث 3597 گفته است ( ج 2 ، ص 573 ، س 3 - 6 ) : « بلكه بگذاريد آنها را بر أصل خود كه أباحت است چنانكه مشهور است ميانهء علماء ، يا حرمت است بنا بر مذهب بعضي اصوليّين ، يا اين كه شما نيز خاموش باشيد از اثبات حكمي از براي آنها وتوقّف كنيد در آن چنانكه قول بعضي از اصوليّين است وقول مشهور أقوى است بحسب دلائل عقليّه وشرعيّه چنانكه اين فقير در حواشي شرح مختصر أصول تحقيق آن نموده » .\r\nونيز در همان مجلّد در شرح حديث 3604 ضمن بحث از نيّت گفته است ( ص 578 و 579 ) : « وآنچه بعضي از علما گفته‌اند كه : عبادت بقصد طمع در بهشت يا خلاصي از جهنّم صحيح نيست ، قوليست ، ضعيف چنانكه اين فقير در رسالهء كه در تحقيق نيّت نوشته بيان آن نموده ودر اينجا نيز قدرى كافى از شواهد بر آن مذكور خواهد شد » ( آن گاه بتفصيل بتحقيق مطلب پرداخته است ) ونيز در مجلّد پنجم ضمن شرح حديث 7563 بعد از بحث تا حدّى كافى در موضوع حسن وقبح كه آيا عقليست يا شرعي گفته ( ص 105 ، سطر 11 و 12 ) : « وفقير در حواشي شرح مختصر تحقيق اين مسئله بر وجهي كه بايد نموده واينجا گنجايش زيادة بر اين ندارد » .\r\nونيز ضمن شرح حديث 10009 گفته ( مجلّد ششم ، صفحهء 190 ، سطر 10 ) :\r\n« يا اين كه بحسب أصل خلقت نفوس ايشان يعنى ابرار ابا وامتناع كند از آنها يعنى\r\n\r\n","description":"","footnote":"","page_name":" 494 ","page_number":498},
  {"content":"\r\n\r\nاز افعال فجّار وناخوش دارند آنها را بنا بر اختلاف نفوس بحسب خلقت چنانكه از أحاديث طينت مستفاد مىشود وفقير توجيه وتصحيح اين معنى را نموده در رسالهء كه در آن باب نوشته است پس هر كه خواهد رجوع بآن نمايد » .\r\nپر واضح است كه از موارد چهارگانهء گذشته موردى كه منحصرا مفيد وقابل مراجعه است مورد آخرست كه بحث از اخبار طينت باشد زيرا مطلب اوّل كه أصل در أشياء حظر است يا اباحه يا توقّف ، در غالب كتب أصول ومخصوصا أصول مطوّلهء متأخرين رضوان اللّه عليهم بطور مستوفى ومبسوط چنانكه شايد وبايد تنقيح شده وحاجتي شديد بمراجعه بحواشى شرح مختصر الأصول نيست ، وهمچنين است مبحث حسن وقبح كه آيا عقليست يا شرعي ، زيرا كه اين موضوع مبسوطتر ومستوفىتر از موضوع اوّل مورد تحقيق وتدقيق قرار گرفته است ، وحاجتي الزام بمراجعه بحواشى شرح مختصر الأصول نمىكند ، واما موضوع نيت علاوة بر اين كه آن هم مانند دو موضوع گذشته مورد مداقّه ومو شكافى متأخّرين قرار گرفته ودر غالب كتب عباديّهء ايشان تنقيح شده است خود شارح ( ره ) در مورد مذكور از همين شرح ، مطلب را دنبال كرده وباندازهء يك رسالهء كوچك در بارهء نيّت سخن رانده است وآن كافيست واگر نه نسخهء از رسالهء نيّت شارح ( ره ) در كتابخانهء شخصي حقير موجودست بچاپ آن در اين مورد اقدام ميكرد ليكن مبحث اخبار طينت علاوة بر آنكه في حدّ ذاته مبحث مشكل وقابل بحث است زيرا از ظاهر اخبار طينت استشمام رايحهء جبر مىشود پس صرف آنها از ظاهر وتوجيه آنها بوجهي كه اين استشمام جبر را بر طرف كند براي أهل علم مفيد وجالب توجّه است وهمچنين از عالم ذرّ وسعادت وشقاوت وقضا وقدر وخير وشرّ كه مسائل مشكله هستند بحث مىشود شارح ( ره ) در همين مورد اشاره هيچگونه شرح وبسطى براي اين مطلب مشكل نداده وبصرف حوالت برسالهء توجيه وتصحيح اخبار طينت اكتفا كرده است ، وعلاوة بر اين نيز اين رساله بسيار قليل الوجود وكم نسخه است بطورى كه در ترجمهء شارح ( ره ) نيز هيچگونه تصريح بلكه اشارهء\r\n\r\n","description":"","footnote":"","page_name":" 495 ","page_number":499},
  {"content":"\r\n\r\nبوجود چنين اثرى از وى نشده است ونگارنده تا وقتي كه اين عبارت را نديده بود با كثرت انسى كه بكتب وآثار علما دارد از وجود اين اثر شارح ( ره ) اطّلاعى نداشت از اين روى چون اين عبارت شارح ( ره ) را ديد در ذيل عبارت در پائين صفحه چنين نوشت « از اين كلام صريحا بر مىآيد كه شارح ( ره ) رسالهء در توجيه وتصحيح أحاديث طينت داشته است ليكن نگارنده تاكنون بزيارت آن نائل نگرديده است رزقه اللّه زيارتها » .\r\nبارى چون فهم معنى حديث موضوع بحث « نفوس الأبرار تأبى أفعال الفجّار » طبق حوالهء شارح ( ره ) منوط بملاحظهء اين رساله بوده است نگارنده بمقام فحص وبحث از آن بر آمد تا شايد بتواند نسخه را بدست آورده در اينجا چاپ كند زيرا آن رساله در واقع طبق نظر شارح ( ره ) جزء اين شرح ميباشد وبدين جهت بوده است كه در اين مورد مطلب را هيچگونه شرح نكرده وبصرف مراجعه بآن اكتفا كرده است .\r\nاز حسن اتّفاق در اين ايّام كه چاپ كتاب بپايان مىرسيد روزى با سيّد سند بزرگوار ومحقق مدقّق عاليمقدار حاجى سيّد محمّد على آقا قاضى طباطبائى دامت أيام إفاضاته كه أبا عن جدّ مروّج علم وأدب وخدمت‌گزار دين ومذهب بوده‌اند اتّفاق ملاقاة افتاد واز اين موضوع سخن در ميان آمد ايشان اظهار فرمودند كه اين نسخه در كتابخانهء من هست وجزء كتبي است كه از مرحوم شيخ آقا طاب ثراه كه جدّ امّى من ميباشد بطريق ميراث بمن رسيده است ونظر به آن كه اين هنگام در تهران بودند ونسخه در تبريز ، پس فرزند برومند خود آقا سيد محمد حسن قاضى طباطبائى را بتبريز فرستادند تا در اسرع وقت نسخه را از تبريز آورده ودر دسترس نگارنده گذاشتند .\r\nاين رساله جزء مجموعه‌ايست كه محتوى بر هيجده اثر ورساله است ، مرحوم شيخ آقاى مذكور « 1 » بخطّ خود فهرست أسامي آنها را در پشت ورق اوّل مجموعه يادداشت كرده سپس نوشته است : « بسم اللّه خير الأسماء ، قد انتقل هذا المجلد المشتمل\r\n\r\n\r\n","description":"","footnote":"\r\n( 1 ) شيخ آقا ( كه نامش محمد حسين واز اعلام علماى معروف بزهد وتقوى بوده ) در سال 1294 قمري هجرى برحمت ايزدى پيوسته وداراى تأليفات چندى هستند كه از آن جمله منهج الرشاد في شرح الارشاد است ( مراد ارشاد علّامهء حلّى ( ره ) است ) و 12 مجلد ميباشد .\r\n","page_name":" 496 ","page_number":500},
  {"content":"\r\n\r\nعلى عدّة رسائل ( 18 رسالة ) من جناب السيّد السند المعتمد السيد محمود بيگ بن ميرهمايون‌بيگ المعروف التبريزي الىّ وانا الأقل علما وعملا محمد حسين بن الاميرزا على أصغر الحسنىّ الحسينىّ شيخ الاسلام آذربايجان سلمه اللَّه في شهر ربيع الأول من شهور 1262 » سپس با مهر خود زير خط را مهر كرده است .\r\nدر اين أثناء معلوم شد كه دو نسخهء ديگر نيز از اين رساله در كتابخانهء مركزى دانشگاه موجود است :\r\nيكى نسخه‌ايست كه تحت شمارهء 2540 فهرست كتابخانه ثبت وخصايص آن ياد شده است ( مجلد نهم ، صفحهء 1336 ) اگر چه اين نسخه تاريخ تحرير ندارد ليكن از عبارت « منه دام ظله العالي » كه در پايان نسخه بنظر مىرسد استفاده مىشود كه در زمان حيات شارح ( ره ) كتابت شده است .\r\nدوم - نسخه‌ايست جزء مجموعهء مشتمل بر هفت رساله ، اين مجموعه در فهرست كتابخانه تحت شمارهء 4387 ثبت وخصايص رسائل آن نيز معرّفى شده است ( مجلد سيزدهم ، صفحهء 13348 - 3351 ) اگر چه اين نسخه بپايه نسخهء اوّل نمىرسد ليكن در مقابلهء كتاب اين نسخه نيز مورد استفاده قرار گرفت .\r\nپس نگارنده از روى نسخهء شيخ آقا رضوان اللَّه عليه - نسخه برداشته وبا هر دو نسخهء دانشگاه مقابله نموده سپس براي چاپخانه خبر تهيه كرده وبچاپ آن در اينجا اقدام نمود تا أهل علم بآن منتفع شوند يا لا اقلّ از رنج وتعب طلب نسخه واظهار اشتياق برؤيت آن خلاص شوند زيرا رفع رنج تطلع وتتبع از دوش أهل فضل ودانش كم نعمتي نيست وتا كسى مبتلا بآن رنج نشود اين سخن را چنانكه شايد وبايد در نيابد چنانكه گفته‌اند :\r\n « من لم يبت والحبّ حشو فؤاده * لم يدر كيف تفتّت الأكباد » \r\nبارى چون جهت ربط آن رساله باين شرح شريف معلوم شد وروشن گرديد كه آن رساله بمنزلهء تكمله‌ايست براي اين شرح وبمنزلهء تعليقه‌ايست براي آن ، اينك بيارى خدا بچاپ آن در اين خاتمة الطبع آغاز مىكنيم ومن اللَّه التوفيق وعليه التكلان .\r\n\r\n","description":"","footnote":"","page_name":" 497 ","page_number":501},
  {"content":"\r\n\r\n\r\nشرح اخبار طينت\r\nاز محقق بارع جمال الدين محمد خوانسارى رحمه اللَّه بسم اللَّه الرحمن الرحيم وسيله ساز سعادات جاودانى شكر وسپاس نعمت أساس جهان آفرينى است كه در كارگزارى فعل وترك خير وشرّ بي شايبهء اكراه واجبار زمام قدرت وعنان اختيار بدست هر يك از افراد بشر داده كه باستحقاق در هر باب سزاوار ثواب وعقاب توانند بود ، وبه آينه دارى تميز نيك وبد كردار وگفتار فاش ونهفتهء زشتى وزيبائى شاهد هر كرده وگفته را در نظر چهره گشايان حسن وقبح أمور صورت پذير جلوهء ظهور نموده تا بهيچ وجه نقش نگارى اعتذار بر لوح رقم پردازى اظهار نتوانند نمود ، رحيمى كه بدهقانى رحمت بالغه تخم آدم گياه نفوس طيّبهء سعدا را باقتضاى طاعت ذاتي در گلزار سعادت افزاى طينت علّيّين فشانده كه شايستگى آراستن رستن گل ونسرين حسنات دارد ، حكيمى كه بمصلحت دانى حكمت سابغه خاربن شيطان دستگاه ذوات خبيثهء اشقيا را باستدعاى عصيان جبلّى در شوره زار شقاوت زاي طينت سجّين نشانده كه بسزاوارى خس وخار سيّئات سنبل وريحان صالحات بر نياورد ، وذريعة طراز بركات دو جهانى درود بىقياس رسول اعجاز قرينى است كه ملك - طينتي كرده‌ايست از طينت علّيّين نسب نوراني نژادش ، وفرشته سرشتى نمونهء از سرشت قدسي حسب روحاني بنيادش ، نخستين موجهء بحر رسالتي كه بمقتضاى « كنت نبيّا وآدم بين الماء والطّين » هنوز خشت سراچهء وجود حضرت أبو البشر در قالب خميرهء آب وگل انتظار تسويهء إلهي داشت كه گنبد عرش نماى نبوّتش بمعمارى تقدير خالق كن فكان بر سر جهان هستى وعالم كون ومكان سايه افكن\r\n\r\n","description":"","footnote":"","page_name":" 498 ","page_number":502},
  {"content":"\r\n\r\nبود ، أوّلين واسطهء خلقتى كه بمؤدّاى « أوّل ما خلق اللَّه نوري » قبل از آنكه كسوت هيولانى لعبت صورت ساير كاينات در دستگاه آفرينش پيرايه‌پذير سمت نمايش گردد حلّهء روحانيّت شعار خلقتش در كارخانهء صنع رحمت كردگارى جلوهء تقدّس طرازى وتجرّد نگارى مىنمود عليه وآله الأئمّة المعصومين سلام اللَّه عزّ وجلّ ، ما جعل خلق الطينة  مِنْ سُلالَةٍ مِنْ طِينٍ  و  خُلِقَ الْإِنْسانُ مِنْ عَجَلٍ  .\r\nامّا بعد بر صافي « 1 » طينتان پاكيزه سرشت وعارفان نيك وبد هر خوب وزشت پوشيده نماناد كه چون برخى از اخبار صدق آثار در باب طينت مؤمنين وكفّار بطريقى روايت شده كه شايد بعضي از قاصر فهمان بىخبر وظاهر بينان صورت نگر آئينه حق نماى توجيه آنها را بر وجه صواب صورت‌نماى معنى حق در هر باب نتوانند نمود واز آنها توهّم اين كنند كه طينت هر يك از أرباب هدى وضلال مقتضى نيك وبد عقايد وافعال ايشان بوده وباين اعتبار در افعال عباد بالضّروره بجبر واضطرار وعدم قدرت واختيار قائل گردند ونوّاب كامياب ، گردون جناب سپهر قباب ، أعلى حضرت ، آفتاب طينت ، مشترى سعادت ، بهرام صولت ، كيوان رفعت ، سكندر شوكت ، جمشيد حشمت ، نور سرشت ، قدسي سرنوشت ، آب ورنگ گلستان جاه وجلال ، گلگونهء بهارستان سلطنت واقبال ، درّىّ « 2 » سپهر پادشاهى ، خورشيد أفق ظلّ اللّهى ، نو بهار چمن بىخزان دين ودولت ، تازه نهال گلشن خلد نشان ملك وملّت ، والاتبارى كه خميرهء ذات موسوىنژاد أطهرش آميخته بسرشت مبادى آثار فطرت نبوي است ، وگردهء وجود تقدّس بنياد انورش بيختهء جوهر فائض الأنوار\r\n\r\n\r\n","description":"","footnote":"\r\n( 1 ) در نسخهء ديگر : « پاكيزه » ودر نسخهء ثالث : « صاف » .\r\n( 2 ) در غياث اللغات گفته : « درّى بالضّمّ وتشديد رأى مكسور لفظ عربيست بمعنى ستارهء روشن كه بزرگ باشد ، از صراح وسروري وكشف » ودر منتهى الإرب گفته :\r\n« كوكب درّىّ بالضّم ويثلّث ستارهء روشن ، ودرّىّ السيف درخشندگى شمشير وروشنى آن » .\r\n","page_name":" 499 ","page_number":503},
  {"content":"\r\n\r\nطينت مرتضوي ، گردون وقارى كه تا آفتاب بىزوال سلطنت روز افزونش از مشرق آفتاب بلند برآمده عمر ظلمانى شب ظلم انديشى ستمكاران تيره روزگار چون دود شعلهء سركش خس وخار بسر آمده ، واز آن زمان كه شمع خورشيد مثال دولت ابد مقرونش از پرتو طينت ارجمندش بچراغ افروزى دودمان شاهى قد علم ساخته ، اختر طالع وارون وكوكب بخت دگرگون أعادى دين ودولت را چون پروانهء پرسوخته از أوج بلند پروازى انداخته ، دارا دربانى كه آئينهء با صفاى طينت پاكش بدن نماى اقبال اسكندرى است ، ودود نور آساى شعلهء ادراكش مژگان رساى چشم بصيرت وديده ورى ، شرايع پاسبانى كه از انديشهء سختگيرى شحنهء سياستش در قورق محرّمات اگر زهرهء شير ژيان از شير مست شدن طفل نادان آب شود رواست ، واز بيم بازخواست قهرمان قهر وسطوتش اگر پروانهء كه با شمعى نزد محبّت بأخته باشد خود را چون عود قمارى در آتش سوزد بجا ، غرّهء ناصيهء معرفت ودانش ، قرّهء باصرهء بصيرت وبينش ، دوام افزاى دولت خداداد بنصب لواى عدل واحسان ، خلود آراى ، ملك ابد بنياد بخفض بناى جور وعدوان ، السّلطان بن السّلطان بن السّلطان ، الخاقان بن الخاقان بن الخاقان شاه سلطان حسين الموسوىّ الصفوىّ بهادر خان خلّد اللَّه ملكه وسلطانه ما حقّق باقامةالحقّ الحجّة وأقام برهانه بنا بر طريقهء أنيقهء دين پرورى ورويّهء مرضيّهء درست انديشى وحقّانيّت گسترى همگى همّت والا نهمت بر اين گماشته وتمام توجّه خاطر ملكوت ناظر مصروف بر اين داشته‌اند كه همهء جهانيان وتمام عالميان در هر باب سالك طريق حق ورشاد بوده متحلّى بحليهء صفاى عقيدت وحسن اعتقاد باشند لهذا مقرّر فرمودند بالمشافهة العليّة العالية كه داعى دوام دولت قاهرهء ابديّه نيازمند رحمت بىدريغ كردگارى جمال‌الدّين محمّد خوانسارى آن أحاديث شريفه را شرح كرده در اين باب آنچه مطابق حق وصواب داند بر لوح تحرير نگارد بنا بر اين با وجود قصور بضاعت وعدم استطاعت بحكم « المأمور معذور » اين رساله را سمت نگارش داده تحفهء مجلس\r\n\r\n","description":"","footnote":"","page_name":" 500 ","page_number":504},
  {"content":"\r\n\r\nخاقانى وهديّهء محفل ارم مشاكل سلطاني نمود اميد كه پيرايهء استحسان خاطر ملكوت ناظر اشرف أقدس أعلى پذيرفته باعث هدايت حق پژوهان ديندار گرديده وثواب آن واصل وعايد بروزگار فرخنده آثار گردد ، واللَّه يهدى إلى الحقّ والصّواب ، وهو ولىّ النّعمة والتّوفيق في كلّ باب .\r\n( مقدّمه ) بر هوشمندان خبير وخردمندان بصير مخفى ومحتجب نيست كه بنا بر اقتضاى حكم بالغهء يزدانى واستدعاى مصالح سابغهء سبحانى سلطنت ودارائى ونفوذ حكم وفرمانفرمائى در أرباع ممالك وجود وأقطاع خافقين غيب وشهود بر عقل صحيح ونظر صريح بعنوانى مسلّم گشته كه توقيع وقيع شريعت وملّت را از مهر مهر آثار أو گزير نيست ويرليغ « 1 » بليغ دين وآئين را از طغراى أو چاره وتدبيرنه ، بنا بر اين هر گاه ظاهر نقلي با فرمان عقلي مناقض نمايد تأويل نقل اگر ممكن باشد لازم ، وإلّا طرح آن وردّ علم آن بأهل آن متحتّم خواهد بود زيرا كه حكم بصحّت هر دو أولى البطلان ، وحكم بفساد ثاني مستلزم عدم اعتبار حكم اوّل است بطريق أولى پس جز تأويل نقل يا رفض آن مفرّى ، وسواي صرف آن از ظاهر يا طرح آن مقرّى نخواهد بود ، وبر متأمّل منصف ظاهر وپيدا وكالشّمس في رائعة « 2 » النّهار روشن وهويداست كه عقل صريح ولحاظ صحيح قطع نظر از ملاحظهء شرايع وأديان وتتبّع عادات وأزمان ، ورعايت مطالب وأغراض وحمايت منافع وأعواض حاكم وجازم است بحسن وقبح أشياء وتفاوت مراتب آنها ، چه هر كه ببهرهء از عقل سرافراز وبسهمي از فهم ممتاز باشد بعد از ملاحظهء صدق وكذب قطع نظر\r\n\r\n\r\n","description":"","footnote":"\r\n( 1 ) در فرهنگ لغات وصّاف گفته : « يرليغ بالفتح والضّم فرمان پادشاه ورحمت باشد ، مغولى است » ودر غياث اللغات گفته : « يرليغ بكسر أول ولام مكسور وياى معروف وغين معجمه فرمان پادشاهى ، لفظ تركى ، از كشف وبهار عجم » .\r\n( 2 ) در أقرب الموارد در مادّهء « روع » گفته : « رائطة الضحى ورائعة النهار معظمه ، وهو مثل في الوضوح والشهرة ، يقال : هو كالشمس في رائعة الضحى أو في رائعة النهار » .\r\n","page_name":" 501 ","page_number":505},
  {"content":"\r\n\r\nاز جميع مراتب مذكوره بىگزاف ترجيح صدق بر كذب مىدهد وآنرا بر اين اختيار ميكند ، وهمچنين در عدل وظلم وبسيارى از أشياء چنانكه باندك ملاحظه روشن ومبرهن مىگردد واگر چه دريافت عقل انساني وفهم بشرى قاصرست از حكم بآن در ساير أشياء چه ادراك آنها كما هي بر أو متعسّر ومتعذّرست ، وبسبب آن بحسن بسيارى از أوامر شرايع وأديان وقبح منهيّات آنها پى نتواند برد نهايت مجملا يقين دارد كه هر چه در يكى از شرايع حقّه امر بآن شده البتّه در آن وقت حسنى داشته كه شارع جلّ أمره بر آن مطّلع بوده وبسبب آن ترغيب بآن فرموده ، وهر چه نهى از آن شده بيقين قبح داشته كه بر آن آگاه بوده وبآن علّت ترهيب از آن نموده ، وهيچ عاقلى تجويز آن نمىكند كه ميان عدالت ودادرسى وظلم وتعدّى هيچ تفاوت نباشد ، ومع ذلك تعالى شأنه در مدح واطراء آن اين همه مبالغه كند وفاعل آنرا ثواب عظيم وأجر جسيم وعده فرمايد ، وبر ذمّ وانكار اين چنين تشدّد نمايد ومرتكب آنرا از عقاب اليم ونكال وخيم ترسانده ، وچگونه كسى احتمال آن دهد كه اينها همه محض جعل واعتبار شارع است بي منشأ وعلّتى ، واگر عكس آن ميكرد نيز جايز بود با آنكه حالا نيز كه چندان وعد ووعيد بر آن واين كرده روا باشد كه در آن نشأه عكس نمايد وفاعل آنرا بجهنّم فرستاده بأنواع عذاب بيكران مبتلا وگرفتار سازد ، ومرتكب اين را در جنّات عدن جا داده بأقسام نعم جاودان ممتّع وبهره‌مند گرداند ، وحاشا كه مميّزى راه آن دهد كه جايز باشد بر عدل حق تعالى كه أنبيا وأوليا صلوات اللَّه عليهم را كه تمام عمر را در أطاعت وبندگى أو صرف كرده باشند وبارشاد وهدايت عباد وترويج شرايع وأحكام أو در أطراف وأكناف بلاد مشغول بوده‌اند بجهنّم فرستد ، وكفّار واشقيا را كه پيوسته بغض ونصب أو نصب العين ايشان بوده همواره در مخالفت وضلالت واضلال باشند ببهشت برد ، وگويا همين قدر از كلام كافيست در اثبات قاعدهء حسن وقبح عقليّين وبيان فساد مذاهب اشاعره كه منكر اين اصلند وتجويز مىنمايند أمثال آنچه را ذكر كرديم .\r\n\r\n","description":"","footnote":"","page_name":" 502 ","page_number":506},
  {"content":"\r\n\r\nبر متتبّع لبيب ظاهرست كه از طرق شرعيّه نيز مؤيّدات ومؤكّدات اين مطلب بسيارست ليكن چون مقام مقتضى تفصيل آن نبود تطويل كلام بآن ننمود وبعد از تأصيل أصل مزبور وتقنين قانون مسفور بر خرد خرده دان پوشيده وپنهان نخواهد بود كه عقل قويم وفهم مستقيم حاكم است باين كه هر گاه كسى در فعلى مضطرّ ومجبور باشد وأو را در آن قدرت واختياري نباشد أو را بسبب آن استحقاق ثواب وتعظيم وتكريم نباشد وتعذيب وايذاء أو بر آن مجرّد ظلم وعدوان وتعدّى وطغيان باشد مگر از راه ناداني وجهل يا آن هم از روى اجبار واضطرار باشد ، وبعد از تمهيد أصل مزبور وتشييد مباني آن بر عارف عاقل شبهه نماند كه أفعال عباد كه موارد أوامر ونواهى شرايع مقدّسه است بايد كه از ايشان بعنوان قدرت واختيار صادر شود نه بطريق جبر واضطرار ، واگر نه امر ونهى ووعد ووعيد وثواب وعقاب معقول نشود ، ولازم آيد كه حق تعالى در تعذيب كفّار وفسّاق جاهل يا مضطرّ يا ظالم باشد تعالى عمّا يقول الظّالمون علّوا كبيرا .\r\nاينها همه با آنكه أصل قدرت عباد واختيار ايشان در أفعال خود واستناد آنها بتأثير ايشان از ضروريّات است « 1 » وانكار آن بجز مكابره ومباهته نتواند بود پس اگر ظاهر بعضي آيات واخبار خلاف آن باشد ودلالت بر اضطرار عباد كند بايد كه از ظاهر صرف شود بتأويلى كه مناسب آن باشد واگر كسى را قدرت وقوّت تأويل نباشد همين بس است كه اعتقاد كند كه ظاهر اين مراد نمىتواند بود وتأويلى خواهد داشت هر چند خصوص تأويل را نداند بلكه بسيارى از آيات قرآن مجيد از جملهء متشابهات است كه أفهام ما قاصرست از ادراك تأويل آنها چنانكه در محكم تنزيل نيز اشاره بآن شده ودر أحاديث ائمّه معصومين صلوات اللَّه عليهم أجمعين نيز متشابهات وارد شده از قبيل متشابهات قرآن عزيز چنانكه در بعضي أحاديث تصريح\r\n\r\n\r\n","description":"","footnote":"\r\n( 1 ) ملاى رومى باين ضروري اشاره كرده است بقول خود :\r\n « اين كه گوئى اين كنم يا آن كنم * اين دليل اختيارست اى صنم » \r\n","page_name":" 503 ","page_number":507},
  {"content":"\r\n\r\nبآن شده وبسيارى از أحاديث كه در باب « انّ حديثهم صعب مستصعب » وارد شده بر اين محمول مىتواند شد وبنا بر اين در آنها همين كافيست كه اعتقاد كند كه معنى صحيحي دارد كه خدا ورسول وأهل ذكر عالمند بآن هر چند أذهان پى بآن نتوانند برد چنانكه از حضرت امام محمّد باقر عليه السلام روايت شده كه رسول خداى صلّى اللَّه عليه وآله فرموده :\r\nانّ حديث آل محمّد صعب مستصعب لا يؤمن به الّا ملك مقرّب أو نبي مرسل أو عبد امتحن اللَّه قلبه للايمان ، فما ورد عليكم من حديث آل محمّد ولانت له قلوبكم وعرفتموه فاقبلوه ، وما اشمأزّت منه قلوبكم وأنكرتموه فرّدوه إلى اللَّه وإلى الرّسول وإلى العالم من آل محمّد\r\n( تا آخر حديث ) .\r\n( يعنى ) بدرستى كه حديث آل محمّد دشوار ودشوار يافته شده است يعنى مردم آنرا دشوار يافته‌اند ايمان نمىآورد وتصديق نمىكند بآن مگر فرشتهء مقرّبى يا پيغمبر مرسلى يا بندهء كه گنجايش داده باشد خدا دل أو را براي ايمان ، پس آنچه وارد شود بر شما از حديث آل محمّد پس نرم باشد از براي آن دلهاى شما ، وبشناسيد آنرا پس قبول كنيد آنرا ، وآنچه گرفته شود از آن دلهاى شما ونشناسيد آنرا پس ردّ كنيد آنرا بسوى خدا وبسوى رسول وبسوى عالم از آل محمّد يعنى هر چه عقول شما از آن ابا نكند قبول كنيد ، وآنچه عقول شما از آن ابا كند وانكار آن نمايد پس ردّ كنيد آنرا يعنى علم بتأويل آنرا بخدا ورسول وامام .\r\nوباين مضمون روايات متظاهرة ومتظافره هست واينها همه بر فرض حجيّت خبرست وعلم بنسبت آن بمعصوم عليه السلام ، وظاهرست كه نسبت همهء اخبار آحاد بمعصومين صلوات اللَّه عليهم أجمعين معلوم نيسم واحتمال جعل دارد بلكه بر متأمّل عارف ظاهرست كه عدم وجود جعل در جملهء آنها بغايت بعيدست بلكه وجود آن متيقّن ومبرهن است چه در أحاديث نيز حكم شده بوجود كذّابين بر ايشان صلوات اللَّه عليهم پس بر هر تقدير تحقّق آن لازم مىآيد واحتمال سهو وتغيير وتحريف\r\n\r\n","description":"","footnote":"","page_name":" 504 ","page_number":508},
  {"content":"\r\n\r\nنيز قائم است ، وبعد از تتبّع وتصفّح وجود آنها نيز في الجملة ظاهر وباهر مىگردد بنا بر اين اگر بالفرض بعضي از أخبار آحاد باشد كه مناقض صريح عقل باشد ودر واقع قابل تأويل نباشد أصلا مطروح خواهد بود ويقين نسبت آن بمعصوم سهو وخطا يا بهتان وافترا باشد با آنكه بر متصفّح زبر شرعيّه وطوامير صحف نقليّه ظاهرست كه در ما نحن فيه آثار وأخبار بر وفق أصل مزبور زيادة از آنست كه ردّ شود يا تأويل در آن گنجد ، پس بالضّروره تأويل يا ردّ آنچه مخالفت آن باشد متعيّن خواهد بود وبعد از آنكه صور آن معاني در مراياى حقايق نماى أذهان صافيه منتقش ومنطبع گرديد يقين كسى را از أهل فهم وفطنت شكّ وشبهه نماند كه آنچه از أحاديث در باب اختلاف طينت مؤمن وكافر وارد شده واين كه مؤمن از گل بهشت خلق شده وكافر از گل جهنّم وخوبيهاى آن از آن را هست ، وبديهاى اين باين سبب ، بر ظاهر آنها محمول نتواند شد كه مؤمن باعتبار طينت خوب بايد كه ايمان آورد وخوب كند وقادر نيست بر كفر وبد كردن ، وكافر بسبب طينت بد چارهء ندارد از كفر آوردن وبد كردن ، وقادر نيست بر ايمان آوردن وخوب كردن ، زيرا كه بنا بر اين چنانكه از سخنان سابق ظاهر شد امر ثواب وعقاب مشكل مىشود ، ومؤمن را استحقاق واستيهال تعظيم وتبجيل نماند ، وتعذيب كافر بحكم صريح عقل صحيح ظلم وتعدّى باشد بلكه بايد تأويل شود باين كه اختلاف طينت ايشان باعث اين مىشود كه ميل مؤمن بايمان وافعال نيك زيادة باشد ، وميل كافر بكفر وافعال بد ، با وجود اختيار هر يك وقدرت أو بر طرف ديگر ، بنا بر اين در ثواب وعقاب اشكال نباشد ، زيرا كه در تصحيح استحقاق آنها همين قدر كافيست كه آن شخص قادر بر طرفين باشد هر چند ميل أو بحسب ذات وطينت بيك طرف بيشتر باشد ما دام كه بحدّ ضرورت واضطرار نرسد .\r\nاگر كسى گويد كه : بنا بر اين كافر را رسد كه اعتراض كند كه ترجيح مؤمن بر من وجهي ندارد وخوبى أو باعتبار طينت اوست واگر بمن هم آن طينت داده مىشد\r\n\r\n","description":"","footnote":"","page_name":" 505 ","page_number":509},
  {"content":"\r\n\r\nمن هم مثل أو بودم ، پس عقاب من با وجود طينت بد روا نباشد ؟\r\nجواب گوئيم كه : در استحقاق ثواب وعقاب أصل قدرت هر دو بر طرفين كافيست چنانكه مذكور شد ، وطينت بد هرگز كافر را مجبور ومضطرّ بكفر وافعال بد نكنند وباعث اين نمىشود كه أو مستحقّ عقاب شود .\r\nوامّا اين كه گويد : چرا به من طينت بد دادى وطينت خوب ندادى واگر بمن هم طينت خوب داده بودى من هم مثل مؤمن مىبودم ، پس ترجيح أو بر من جهتي ندارد ؟\r\nجواب گوئيم كه : اگر طينت خوب داده مىشد أو أو نبود بلكه شخصي ديگر بود پس أو نتواند گفت كه : اگر مرا از طينت خوب خلق مىكردى من هم مؤمن مىبودم وخوب مىكردم ، زيرا كه شخصي كه از طينت بد خلق شده باشد محال است كه أو از طينت خوب خلق شود بلكه هر كه از طينت خوب خلق شود شخصي ديگر باشد وتحقيق اين سخن اينست كه طينت خوب وبد هر دو قابل اينند كه از آن جمعى خلق شوند كه باعتبار قدرت واختيار هر يك قابل استحقاق ثواب وعقاب باشند وحق تعالى از هر يك بقدرى كه مصلحت دانسته گروهى خلق كرده ، تا اين كه اگر ايمان آورند وأطاعت كنند مستحقّ ثواب وتعظيم وتبجيل گردند ، واگر كفر وعصيان ورزند مستوجب عقاب وتعذيب وتنكيل باشند وهر شخصي كه از طينتي آفريده شده محال است كه آن شخص از طينت ديگر خلق شود زيرا كه طينت ديگر قابل آن نيست كه آن شخص از آن خلق شود ، پس هر گاه كافر گويد كه : چرا مرا هم از طينت خوب خلق نكردى واگر مرا هم از آن خلق كرده بودى من هم مؤمن وخوب مىبودم ، جواب أو اينست كه : أو از طينت خوب خلق نمىتوانست شد واز طينت خوب بقدر مصلحت خلق شده نهايت چون حق تعالى فيّاض على الاطلاق است ودانسته كه از طينت بد نيز جمعى استحقاق فيضان وجود دارند وبعد از افاضهء وجود بر ايشان باعتبار\r\n\r\n","description":"","footnote":"","page_name":" 506 ","page_number":510},
  {"content":"\r\n\r\nقدرت واختيار قابل استحقاق ثواب وعقاب بر أطاعت وعصيان باشند پس ايشان را نيز بخلعت وجود سرافراز وبأنواع وأصناف نعمتها متمتّع وبهره‌ور گردانيده تا اين كه اگر أطاعت كنند مستحقّ ثواب گردند والّا مستوجب عقاب ، پس اعتراض كافر بر حق تعالى باين كه مرا قدرت بر أطاعت نبود معقول نيست ، وهمچنين باين كه چرا مرا هم از طينت مؤمن خلق نكردى ، چنانكه مذكور شد ، وهمچنين باين كه چرا مرا خلق كردى ، زيرا كه از جانب حق تعالى خلق أو بغير احسان باو چيزى نيست وگرفتارى أو بعقاب از راه سوء اختيار اوست با وجود قدرت أو بر خلاف آن وحق تعالى أو را جبري نكرده است بر آن ومضطرّ نساخته بآن ، پس بهيچ وجه أو اعتراض بر جناب مقدّس يزدانى نتواند كرد .\r\n( تتمّة ) پوشيده نماند كه ميانهء حكما ومتكلّمين در باب نفس انساني خلاف است ومذهب حكما وجمعى از محقّقين متكلّمين اينست كه نفس انساني مجرّدست وأفعال وأعمال أو همه مستند باوست وبدن آلتى است از براي أو وفاعل هيچ فعل وعملي نيست ، ومذهب جمهور متكلّمين اينست كه آدمي مجرّد بدني است وصاحب روح مانند حيوانات ديگر وأفعال وأعمال از آن صادر مىشود ونفس مجرّدى نيست ، ومخفى نيست كه بنا بر مذهب جمهور متكلّمين أحاديث طينت بر ظاهر خود محمول مىتواند بود وتواند شد كه أبدان مؤمنين از گلى خلق شده باشد وأبدان كفّار از گلى ديگر ، واين معنى باعث اختلاف ايشان شود در خوبى وبدى وصدور أفعال نيك وبد ، وهمچنين آنچه گفتيم كه « آنكه از طينت بد خلق شده از طينت خوب خلق نتواند شد » ، و « آنكه از طينت خوب خلق شده از طينت بد خلق نتواند شد » ، وآنكه از طينت بد خلق شده اگر از طينت خوب خلق شود شخصي ديگر\r\n\r\n","description":"","footnote":"","page_name":" 507 ","page_number":511},
  {"content":"\r\n\r\nخواهد بود » بنا بر مذهب ايشان ظاهرست وأمّا بنا بر مذهب حكيم كه نفوس انسانيّه مجرّدست پس بحسب ظاهر در أحاديث مذكوره اشكالى باشد زيرا كه فاعل باعتقاد ايشان چنانكه گفتيم نفس است وبدن بمنزلهء آلتيست از براي أو پس اختلاف طينت أبدان باعث اين نشود كه نفوس متعلّقه با بدانى كه از طينت خوب خلق شده خوب كنند ونفوس متعلّقه بأبدانى كه از طينت بد خلق شده بد كنند چنانكه اختلاف دو شخص در جامه باعث خوبى صاحب جامهء خوب وبدى صاحب جامهء بد نشود ، وهمچنين حكم باين كه « شخصي كه از طينت بد خلق شده اگر از طينت خوب خلق مىشد شخصي ديگر بود » اشكالى دارد ، زيرا كه شخص عبارت از نفس است ونفسي كه تعلّق ببدنى گرفته باشد ممكن بود كه تعلّق ببدن ديگر بگيرد ولازم نيست كه آنچه تعلّق ببدن ديگر بگيرد شخصي ديگر باشد ، ممكنست جواب باين كه اگر چه نفس مجرّد باشد وبدن بمنزلهء آلت باشد از براي أو أمّا اختلاف آلات نيز گاهى سبب اختلاف أعمال وأفعال مىشود پس چه مىشود كه اختلاف أبدان سبب اختلاف اعمال وافعال نفوس وخوبى وبدى آنها گردد ، ولازم نيست كه از قبيل اختلاف جامه باشد خصوصا آنكه بدن آلتيست كه آنرا هم قوّتها باشد كه نفس به آنها ادراك جزئيّات كند چنانكه بقوّت عقليّه ادراك كلّيّات كند واز جملهء قواى آن وهم است كه رئيس قواى حسّيّه است ومعارضه كند با قوّت عقليّه وبسيار باشد كه غلبه كند بر آن ونفس را بجانب خود كشد ومطيع خود گرداند در علم وعمل ، بنا بر اين ظاهرست كه اختلاف طينت أبدان باعث اختلاف نفوس در خوبى وبدى تواند شد باين كه بدني كه از طينت بد باشد معارضهء قواى آن با عقل وانجذاب نفس بجانب خود بيشتر باشد از بدني كه از طينت خوب باشد بلكه غلبهء قوّت عقليّه در آنجا بيشتر باشد واستبعادى نيست در اين ، زيرا كه باختلاف مزاج أبدان وتفاوت تركيب آنها از أخلاط حال آن قوى مختلف شود بلكه باعتبار اختلاف أغذيه نيز چنانكه تجربه شاهد است بر آن واز أحاديث نيز ظاهر مىشود ،\r\n\r\n","description":"","footnote":"","page_name":" 508 ","page_number":512},
  {"content":"\r\n\r\nپس باعتبار اختلاف طينت چرا مختلف نشود ؟ ! وأيضا باعتقاد حكما فيضان هر نفس بهر بدني باعتبار استعداد وقابليّت آن بدن است وهر چند مزاج بدن بوحدت واعتدال نزديكتر باشد نفس فايض بر أو أكمل وأفضل باشد ، وبنا بر اين ظاهرست كه بدني كه از طينت خوب خلق شده باشد استعداد وقابليّت نفسي دارد أشرف وأفضل ، وبدني كه از طينت بد خلق شده باشد مستعدّ نفسي است أخسّ وأنقص ، پس اختلاف أبدان بالآخرة منشأ اختلاف أفعال واعمال تواند شد ، وبنا بر اين تصحيح آنچه مذكور شد كه اگر از طينت خوب خلق مىشد شخصي ديگر بود نيز مىتوان كرد ، زيرا كه هر گاه فيضان نفوس بحسب استعداد وقابليّت أبدان باشد پس ظاهرست كه اگر بدن شخصي كه از طينت بد خلق شده از طينت خوب خلق مىشد آن نفس كه دارد بر آن فايض نمىشد بلكه بايست كه نفسي ديگر أشرف وأكمل بر آن فايض شود وبنا بر اين ظاهرست كه شخص آن شخص نبود بلكه شخصي ديگر مىبود ، وممكنست نيز كه « طينت » در أحاديث مذكوره بر « گل » حمل نشود بلكه مجازا مستعمل شده باشد بر نوع جوهري كه نفس از آن خلق شده يا بمعنى خلقت وجبلّت باشد كه آن نيز بمعنى طينت است چنانكه مذكور خواهد شد وبنا بر اين مراد اين باشد كه : نفوس مؤمنين از جوهري خلق شده مناسب علّيين ، يا خلقت وجبلّتى دارد مناسب آن ، ونفوس كفّار از جوهري ديگر مناسب سجّين يا خلقتى وجبلّتى دارد مناسب آن ، وبنا بر اين نيز هر دو اشكال دفع شود چنانكه بر متأمّل منصف ظاهر گردد واللَّه تعالى يعلم .\r\nوچون گزارش سخن بر سبيل اجمال در اين باب شد أولى وأنسب آن مىنمايد كه بعضي از أحاديث مزبوره نقل وشرح شود تا انطباق آنها بر تأويل مذكور ظاهر گردد بنا بر اين چند حديث از آنها از كتاب كافى ثقة الاسلام محمد بن يعقوب كلينى طاب ثراه كه معتبرترين كتب أحاديث أصحاب ما رضوان اللَّه عليهم است نقل مىشود .\r\n\r\n","description":"","footnote":"","page_name":" 509 ","page_number":513},
  {"content":"\r\n\r\n\r\nحديث اوّل\r\nآنست كه روايت كرده از ربعي بن عبد اللَّه « 1 » از مردى از حضرت امام زين العابدين عليه السلام كه فرمود كه :\r\nانّ اللَّه عزّ وجلّ خلق النّبيّين من طينة علّيّين قلوبهم وأبدانهم ، وخلق قلوب المؤمنين من تلك الطّينة ، وجعل « 2 » خلق أبدان المؤمنين من دون ذلك ، وخلق الكفّار من طينة سجّين قلوبهم وأبدانهم ، فخلط بين الطّينتين ، فمن هذا يلد المؤمن الكافر ويلد الكافر المؤمن ، ومن ههنا يصيب المؤمن السّيّئة ويصيب الكافر الحسنة ، فقلوب المؤمنين تحنّ إلى ما خلقوا منه ، وقلوب الكافرين تحنّ إلى ما خلقوا منه .\r\n( يعنى ) :\r\nبدرستى كه خداى عزّ وجلّ آفريده است پيغمبران را از طينت علّيّين دلهاى ايشان را وبدنهاى ايشان را ، وآفريده است دلهاى مؤمنان را از آن طينت وگردانيده است آفريدن بدنهاى مؤمنان را از پستتر از آن ، وآفريده است كافران را از طينت سجّين دلهاى ايشان را وبدنهاى ايشان را ، پس آميزش داده است ميانهء اين دو طينت پس از اين مىزايد مؤمن كافر را ، ومىزايد كافر مؤمن را ، واز اينجا مىرسد مؤمن گناه را واز اينجا مىرسد كافر كار نيك را ، پس دلهاى مؤمنان شوق دارند\r\n\r\n\r\n","description":"","footnote":"\r\n( 1 ) نخستين حديث است از « باب طينة المؤمن والكافر » كه نخستين باب از أبواب « كتاب الايمان والكفر » است وتمام سند روايت اين است ( صفحهء دوم جلد دوم مرآة العقول چاپ طهران بسال 1317 هجرى قمري ) : « علىّ بن إبراهيم ، عن أبيه ، عن حمّاد بن عيسى ، عن ربعي بن عبد اللَّه ، عن رجل ، عن علىّ بن الحسين قال ( انّ اللَّه ، تا آخر حديث ) » .\r\n( 2 ) كلمهء « جعل » در كتاب مرآة العقول نيست وسياق كلام نيز مؤيّد آنست كه نباشد پس بايد كلمهء « خلق » را بصيغهء ماضي خوانده وبر « خلق » كه پيش از آن گذشته عطف كرد زيرا بهيچ وجه نمىتوان آنرا در اين مورد مصدر گرفت چنانكه نزد أهل فنّ واضح است .\r\n","page_name":" 510 ","page_number":514},
  {"content":"\r\n\r\nوميل ميكنند بسوى آنچه آفريده شده‌اند از آن ، ودلهاى كافران شوق دارند وميل ميكنند بسوى آنچه آفريده شده‌اند از آن .\r\n( توضيح ) « طينت » بمعنى قطعهء از گل آمده وبمعنى خلقت وجبلّت نيز آمده ، و « علّيّين » چنانكه بعضي از أهل لغت گفته‌اند : نام موضعي است در آسمان هفتم كه أرواح مؤمنان بالا روند به آنجا ، وبعضي گفته‌اند : مراد بآن بهشت است ، وممكن است كه بهر دو معنى باشد ، وممكن است كه بهشت نيز در آسمان هفتم باشد ، ومراد به « طينت علّيّين » قطعه‌ايست از گل بهشت يا خلقت وجبلّتى كه از براي بهشت ومناسب رفتن بآن باشد ، « دلهاى ايشان را وبدنهاى ايشان را » يعنى دلهاى پيغمبران وبدنهاى ايشان را هر دو از طينت علّيّين آفريده ، ومراد به « دل » يا معنى ظاهر آنست كه عضو مخصوص باشد وامتياز آن در مؤمنان از اعضاى ديگر در طينت باعتبار شرافت آنست بسبب اين كه روح اوّلا تعلّق بآن گيرد وبعد از آن باعضاى ديگر ، ويا باعتبار اين كه محلّ علوم وادراكات است چنانكه مذهب متكلّمين است وبنا بر اين « طينت » بهر يك از اين دو معنى كه مذكور شد مىتواند بود ، يا نفس مجرّدست كه اطلاق « دل » بر آن نيز شايع است وبنا بر اين مراد به « طينت علّيّين » خلقت وجبلّتى است كه مناسب « علّيّين » باشد نه از گل بهشت ، زيرا كه خلق مجرّد از مادّى معقول نمىنمايد ، و « آفريده است دلهاى مؤمنان را از آن طينت » يعنى مؤمنان دلهايشان بمعناى ظاهر يا نفوس ايشان از آن طينت است ، و « بدنهاى ايشان از پست‌تر از آن » يعنى از گل پست‌تر از آن گل يا خلقت وجبلّتى پست‌تر از آن خلقت وجبلّت ، وبر هر تقدير ممكن است كه آن طينت نيز طينت علّيّين باشد نهايت مرتبهء پست‌تر از آن باشد ، وطينت دلها مرتبهء بالاتر از آن باشد ، وممكن است كه قسم ثالثى باشد از طينت كه نه طينت علّيّين باشد ونه طينت سجّين ، و « آفريده است كافران را از طينت سجّين » مراد به « سجّين » جهنّم است يعنى از گل جهنّم\r\n\r\n","description":"","footnote":"","page_name":" 511 ","page_number":515},
  {"content":"\r\n\r\nيا خلقتى وجبلّتى كه مناسب جهنّم ورفتن بآن باشد « پس آميزش داده ميان آن دو طينت » پوشيده نيست كه ظاهر اين كلام اينست كه طينت أبدان مؤمنان نيز از طينت علّيّين باشد امّا مرتبهء باشد پست‌تر از مرتبهء طينت دلهاى ايشان چنانكه اوّلا ذكر كرديم كه اگر قسم ثالثى باشد ظاهر اين بود كه بفرمايند كه آميزش داده ميانهء آن سه طينت ، ومراد اينست كه هر دو گلها را با هم آميخته وحضرت آدم را از آن خلق كرده يا اين كه أو را خلقي كرده كه در آن هر دو خلقت وجبلّت ملاحظه شده پس پيغمبران ومؤمنان از أولاد أو از آن جزو كه طينت علّيّين است خلق شوند يعنى غالب در طينت ايشان آن گل يا آن خلقت است وآن گل ديگر يا خلقت ديگر مكنون وپنهانست نه اين كه در أصل ايشان آن گل ديگر يا خلقت ديگر نيست زيرا كه بنا بر اين خلق كافر از أولاد ايشان كه از آن طينت ديگرست مشكل مىشود مگر آنكه گوئيم كه آن طينت ديگر در نطفهء ايشان از خارج داخل شود وخلق كافر از آن باشد هر چند از أولاد ايشان نباشد « 1 » باعتبار آنكه مادّهء أو بحسب ظاهر نطفهء ايشان باشد اگر چه در حقيقت خلق أو از ان گل باشد كه داخل در آن شود ، واگر مراد بطينت خلقت يا جبّلت باشد امر ظاهرتر مىشود ، زيرا كه ممكنست كه از نطفه پيغمبرى يا مؤمني كسى خلق شود كه خلقت وجبلّت أو مناسب جهنّم باشد وأو را به آنجا خواند هر چند در والد أو آن خلقت وجبلّت أصلا نباشد ، « پس أزين » يعنى باين سبب « مىزايد مؤمن كافر را » باين معنى كه از آن طينت كه در أو كامن است بهم رسد يا از نطفهء أو بخلقتى خلق شود كه مناسب جهنّم باشد وأو را بكفر خواند ، « ومىزايد مؤمن كافر را » باين نحو كه مؤمن از آن طينت خوب كه در آن پنهان بوده بهمرسد ، يا از نطفهء آن بخلقت وجبلّتى خلق شود كه مناسب بهشت باشد وأو را بايمان وكارهاى خوب خواند ، « واز اينجا مىرسد مؤمن گناه را ، واز اينجا مىرسد كافر كار نيك را » يعنى رسيدن مؤمن گناهان را باعتبار آميزش طينت أو\r\n\r\n\r\n","description":"","footnote":"\r\n( 1 ) در دو نسخه : « باشد » .\r\n","page_name":" 512 ","page_number":516},
  {"content":"\r\n\r\nبطينت بد است ورسيدن كافر كار نيك را بسبب آميزش طينت أو بطينت خوبست نه باين معنى كه طينت بد در مؤمن أو را مضطرّ كند در كردن گناه ومجبور گرداند بر آن بلكه باين معنى كه آن طينت زينت دهد گناه را در نظر أو وچنان شود كه ميل أو بگناه زيادة شود واختيار آن كند با وجود قدرت بر ترك آن نيز چنانكه مذكور شد كه اين أحاديث را بايد كه بر اين معنى حمل كرد و « رسيدن كافر بكار نيك نيز بر اين وجه است نه اين كه أو مضطرّ ومجبور شود بر كردن آن ، وپوشيده نيست كه قول آن حضرت صلوات اللَّه عليه « پس دلهاى مؤمنان شوق دارند ، ودلهاى كافران شوق دارند » مؤيّد تأويل مذكورست چه ظاهر آن اينست كه طينتها باعث شوق وميل شود در ايشان نه اين كه ايشان را مجبور ومضطرّ سازد واللَّه تعالى يعلم .\r\n\r\nحديث دويم\r\nاينست كه :\r\nروايت كرده عبد الغفّار حازى « 1 » از حضرت امام بحق ناطق امام جعفر صادق صلوات اللَّه وسلامه عليه كه فرموده :\r\nانّ اللَّه تعالى خلق المؤمن من طينة الجنّة وخلق الكافر من طينة النَّار وقال : إذا أراد اللَّه عزّ وجلّ بعبد خيرا طيّب روحه وجسده فلا يسمع شيئا من الخير الّا عرفه ، ولا يسمع شيئا من المنكر الّا أنكره ، قال :\r\nوسمعته يقول : الطّينات ثلاث ، طينة الأنبياء والمؤمن من تلك الطّينة إلّا أنّ الأنبياء من صفوتها هم الأصل ولهم فضلهم ، والمؤمنون الفرع من طين لازب لذلك « 2 » لا يفرّق اللَّه بينهم وبين شيعتهم ، وقال ( ع ) :\r\n\r\n\r\n","description":"","footnote":"\r\n( 1 ) حديث دوم باب طينت مؤمن وكافر از أبواب ايمان وكفر كتاب كافى است وتمام سند اينست ( ج 2 مرآة العقول ، ص 3 ) : « محمّد بن يحيى عن محمّد بن الحسن عن النّصر بن شعيب عن عبد الغفّار الجازىّ عن أبي عبد اللَّه قال ( انّ اللَّه ، تا آخر حديث ) » .\r\n( 2 ) در مرآة العقول : « كذلك » ودر همين رساله بنسخه بدل بودن آن براي « لذلك » تصريح خواهد شد .\r\n","page_name":" 513 ","page_number":517},
  {"content":"\r\n\r\nطينة النَّاصب من حماء مسنون ، وأمّا المستضعفون فمن تراب ، لا يحول المؤمن عن ايمانه ولا ناصب عن نصبه ، وللَّه المشيّة فيهم .\r\n( يعنى ) :\r\nبدرستى كه خداى كه بلند مرتبه است آفريده مؤمن را از طينت بهشت وآفريده كافر را از طينت جهنّم ، وفرمود كه : هر گاه اراده كرده باشد خداى كه غالب وبلند مرتبه است ببندهء نيكوئى را پاكيزه گرداند روح أو را وبدن أو را پس نمىشنود چيزى را از خير مگر اين كه بشناسد آنرا ، ونمىشنود چيزى را از منكر مگر اين كه انكار كند آنرا ، راوي گفت كه : شنيدم از آن حضرت صلوات اللَّه عليه كه مىفرمود كه : طينتها سه تايند ، طينت پيغمبران ومؤمن از آن طينت است ، مگر اين كه پيغمبران از صاف آن طينتد وايشان اصلند واز براي ايشانست افزونى ايشان ، ومؤمنان فرعند از گل چسبنده از براي اين جدا نمىكند خدا ميانهء پيغمبران وميانهء پيروان ايشان ، وفرمود : طينت ناصب از گليست سياه گنديده ، وامّا مستضعفان پس از خاكىاند ، بر نمىگردند مؤمني از ايمان خود ونه ناصبي از نصب خود ، ومر خداى راست مشيّت در بارهء ايشان .\r\n( توضيح ) :\r\nظاهر اين حديث شريف آنست كه مراد در آن به « طينت هر گروهى » قطعهء گليست كه آن گروه از آن خلق شده‌اند نه خلقت وجبلّت ايشان چنانكه بر متأمّل پوشيده نيست ، « وهر گاه اراده كرده باشد خداى عزّ وجلّ ببندهء نيكوئى را » يعنى هر گاه خواسته باشد كه بندهء نيكوئى را انجام دهد كه بآن مستحقّ بهشت شود « پاكيزه گرداند روح أو را وبدن أو را » يعنى روح وبدن أو را از طينت خوب « 1 » خلق كند\r\n\r\n\r\n","description":"","footnote":"\r\n( 1 ) در يك نسخه : « بهشت » .\r\n","page_name":" 514 ","page_number":518},
  {"content":"\r\n\r\nومراد به « روح » بنا بر مذهب متكلّمين كه بنفس مجرّدى قائل نيستند روح حيوانيست كه آن بخاريست سارى در أعضا ، وبنا بر مذهب حكما كه بنفس مجرّد قائل شده‌اند روح حيواني ونفس مجرّد هر دو احتمال دارد ، واگر مراد نفس مجرّد باشد مراد به « پاكيزه كردن أو » اينست كه از نوعي نيكو خلق شود كه مايل باشد بأعمال وافعال نيك نه اين كه طينت أو بمعنى مذكور نيكو باشد زيرا كه خلق مجرّد از مادّى معقول نمىنمايد چنانكه قبل از اين مذكور شد ، يا پاكيزه كردن بدن اوست كه سبب پاكيزگى أو شود ، « پس نمىشنود چيزى از خير را مگر اين كه بشناسد آنرا » يعنى مايل بآن باشد واختيار كند آنرا نه اين كه مجبور ومضطرّ باشد در كردن آن چنانكه مذكور شد كه أحاديث طينت بايد بر اين معنى حمل شود ، و « همچنين نمىشنود چيزى از منكر را مگر اين كه انكار كند آنرا » يعنى بد داند آنرا واختيار ترك آن كند نه اين كه مضطرّ ومجبور باشد بر ترك آن ، و « مؤمن از آن طينت است » يعنى خصوص دل أو موافق آنچه در حديث اوّل مذكور شد ، يا مراد اينست كه تمام أو از نوع طينت پيغمبرانست ومراد بحديث اوّل اين باشد كه خلق أو از قطعهء طينت پيغمبرانست يا از صنف خلقت وجبلّت ايشان ، وخلق بدن أو از قطعهء پست‌تر از آن ، يا از صنف خلقت وجبلّت پست‌تر از آن ، و « ايشان أصلند » يعنى بمنزلهء أصل وبيخ درخت‌اند ، و « مؤمنان فرعند » يعنى بمنزله شاخهاى آن درختند ، « از گل چسبنده » يعنى خلق شده‌اند مؤمنان از گل چسبنده ، « از براي اين جدا نمىكند » يعنى باعتبار اين كه طينت پيغمبران وپيروان ايشان از يك طينت است وطينت پيروان از گليست چسبنده جدا نمىشوند پيروان از ايشان وبچسبانند خود را بايشان ، و « أطاعت ايشان كنند » نه باين معنى كه مضطرّ ومجبورند در اين معنى بلكه باين معنى كه طينت ايشان مرجّحى است از براي اين كه ايشان اختيار پيروى وأطاعت پيغمبران كنند ومخالفت ايشان نكنند با وجود قدرت بر آن ، ودر بعضي نسخه‌ها « كذلك » بدل « لذلك » واقع شده وبنا بر اين معنى اينست كه :\r\n\r\n","description":"","footnote":"","page_name":" 515 ","page_number":519},
  {"content":"\r\n\r\nمؤمنان فرعند از گلى چسبندهء آن چنان يعنى آن چنانكه مذكور شد كه از نوع طينت انبياست نهايت از ناصاف آن وبنا بر اين « جدا نمىكند خدا ميانهء پيغمبران وميانهء پيروان ايشان » كلاميست بسر خود « 1 » متعلّق بسابق نيست ومراد به « ناصبي » كسيست كه بغض ودشمنى أهل بيت صلوات اللَّه وسلامه عليهم داشته باشد ، و « بودن طينت أو از گل سياه گنديده » مرجّحى است از براي اختيار أو اين معنى را نه اين كه أو را مجبور ومضطرّ سازد در آن ، وقدرت خلاف آن نداشته باشد ، و « مستضعفان » جمعىاند كه در اعتقاد ايشان ضعفي باشد وتوّلائى باهل بيت نداشته باشند وعداوتى نيز نداشته باشند وهمچنين بدشمنان ايشان ، « پس از خاكىاند » يعنى از خاكى خلق شده‌اند كه نه شرافتى دارد ونه خباثتى ، « برنمىگردد مؤمن از ايمان خود » مراد اينست كه هيچ مؤمن از ايمان خود برنمىگردد وهيچ ناصبي از نصب تا اين كه اگر گاهى خلاف آن مشاهده شود اعتراض باشد بر آن ، مراد اينست كه : هر كه از طينت مؤمنين خلق شده برنمىگردد البتة از ايمان خود امّا با وجود قدرت واختيار نه اين كه مجبور باشد بر آن ، وهمچنين هر كه از طينت نواصب خلق شده باشد برنمىگردد از نصب خود با وجود قدرت واختيار نه اين كه مضطرّ باشد در آن ، وبنا بر اين معنى مذكور بايد گفت كه : از طينت مؤمن كسى خلق شده كه عاقبت حال أو ايمان باشد وبر ايمان بميرد ، وهمچنين از طينت ناصبي كسى خلق شده كه عاقبت أو نصب باشد وبر آن بميرد پس اگر مؤمني برگردد از ايمان وبي ايمان بميرد معلوم مىشود كه خلق أو از طينت مؤمنين نبوده بلكه چندى ايمان أو باعتبار عارضى بوده مثل آلودگى طينت أو بطينت خود ، وهمچنين اگر ناصبي برگردد از نصب ونيكو شود ايمان أو وبر آن بميرد معلوم مىشود كه خلق أو از طينت نواصب نبوده بلكه از طينت مؤمنان بوده ونصب أو چندى بسبب عارضى بوده ، مثل آميختگى طينت أو بطينت بد ، و « مر خدا راست مشيّت در بارهء ايشان »\r\n\r\n\r\n","description":"","footnote":"\r\n( 1 ) مراد به « سر خود » مستقلّ است يعنى كلام جداگانه برأسه است .\r\n","page_name":" 516 ","page_number":520},
  {"content":"\r\n\r\nيعنى مستضعفان ، ومراد اينست كه : خداى عزّ وجلّ - مؤمنان را ببهشت فرستد باعتبار استحقاق ايشان آنرا ، والبتّه ناصبيان را بجهنّم فرستد ، بسبب آنكه مستوجب آن باشند ، امّا مستضعفان عاقبت حال ايشان معلوم نيست بلكه منوط بمشيّت واراده خداست ، گاه باشد كه رحمت كند بر ايشان ، وگاه باشد كه عذاب كند ، وگاه باشد كه بعضي از ايشان را رحمت كند وبعضي را عذاب ، ويقين هر چه واقع شود باعتبار مصلحتى خواهد بود ، وممكن است كه مراد اين باشد كه : مر خدا راست مشيّت در همهء ايشان يعنى در بارهء مؤمنان ونواصب ومستضعفان همهء قدرت واختيار دارد وآنچه كند از روى مشيّت واختيارست ودر چيزى از آنها مجبور ومضطرّ نيست باين معنى كه هر يك از آنها را كه خواهد ببهشت فرستد تواند ، واگر خواهد بجهنّم فرستد تواند ، واين معنى منافاة ندارد با آنچه در حلّ اوّل مذكور شد كه البتّه مؤمنان را ببهشت فرستد ونواصب را بجهنّم ، زيرا كه وجوب ولزوم آنها باعتبار استحقاق هر گروهيست جزاى خود را واين كه حكيم دانا وقادر توانا البتّه بايد كه بر وفق آن عمل نمايد واين منافاة ندارد با اين كه حق تعالى بذاته قطع نظر از حكمت ومصلحت اختيار وقدرت بر خلاف آنچه كند داشته باشد .\r\n\r\nحديث سوم\r\nاينست كه :\r\nروايت كرده صالح بن سهل « 1 » كه گفت : گفتم بحضرت صادق صلوات اللَّه عليه :\r\nجعلت فداك من أىّ شيء خلق اللَّه عزّ وجلّ طينة المؤمن ؟ - فقال : من طينة الأنبياء فلن تنجس أبدا .\r\n( يعنى ) :\r\nبگردم فداى تو از چه چيز خلق كرده است خداى عزّ وجلّ طينت مؤمن را ؟ - پس فرمود كه : از طينت پيغمبران ، پس نجس نمىشود هرگز .\r\n\r\n\r\n","description":"","footnote":"\r\n( 1 ) حديث سوم باب طينة المؤمن والكافر از أبواب كتاب ايمان وكفر كافى است وتمام سند اينست ( ج 2 مرآة العقول چاپ أول ، ص 3 ) : علىّ بن إبراهيم عن أبيه عن ابن محبوب عن صالح بن سهل قال : قلت لأبى عبد اللَّه : ( جعلت فداك ، تا آخر ) .\r\n","page_name":" 517 ","page_number":521},
  {"content":"\r\n\r\n( توضيح ) :\r\nمراد بنا بر آنچه در حديث اوّل مذكور شد خلق دل مؤمن است از طينت پيغمبران نه بدن أو ، ونيز ممكن است كه مراد اين باشد كه خلق تمام أو از نوع طينت پيغمبرانست ومراد بحديث اوّل اين باشد كه خلق دل مؤمنان از قطعهء طينت پيغمبرانست يا از صنف خلقت وجبلّت ايشانست وخلق بدن ايشان از قطعه يا از صنفى است پست‌تر از آن چنانكه در توضيح حديث دويم مذكور شد ، ومراد به « نجس نشدن هرگز » اينست كه كسى كه از آن طينت خلق شده باشد هرگز نجس نمىشود بكفر يعنى عاقبت حال أو كفر نمىشود پس منافاة ندارد با اين كه كسى كافر باشد وآخر مؤمن شود ونيكو شود ايمان أو چنانكه در توضيح حديث سابق اشاره بآن شد ، وممكنست كه مراد باين مؤمن كامل باشد وچنين مؤمني از طينت پيغمبران خلق شده باشد وهرگز نجس نشود بكفر ، وامّا جمعى كه كافر باشند وبعد از آن مؤمن شوند طينت ايشان از خاصّ طينت پيغمبران نباشد بلكه آميخته باشد بطينت ديگر كه كفر ايشان اوّلا باعتبار آن طينت باشد واللَّه يعلم .\r\n\r\nحديث چهارم\r\nاينست كه روايت كرده از أبو حمزهء ثمالى « 1 » كه گفت : شنيدم از حضرت امام محمد باقر عليه السلام كه مىفرمود :\r\nانّ اللَّه عزّ وجلّ خلقنا من أعلى علّيّين ، وخلق قلوب شيعتنا ممّا خلقنا منه وخلق أبدانهم من دون ذلك ، وقلوبهم تهوى الينا لأنها خلقت ممّا خلقنا ثمّ تلا هذه الآية ،  كَلَّا إِنَّ كِتابَ الْأَبْرارِ \r\n\r\n\r\n","description":"","footnote":"\r\n( 1 ) حديث چهارم باب طينة المؤمن والكافر از كتاب ايمان وكفر كافى است وتمام سند اينست ( جلد 2 مرآة العقول ، ص 3 ) : محمّد بن يحيى وغيره ، عن أحمد بن محمّد وغيره ، عن محمّد بن خلف ، عن أبي نهشل قال : حدّثنى محمّد بن إسماعيل عن أبي حمزة الثّمالى قال : سمعت أبا جعفر يقول : ( ان اللَّه عزّ وجلّ خلقنا ، الحديث ) .\r\n","page_name":" 518 ","page_number":522},
  {"content":"\r\n\r\nكَلَّا إِنَّ . كِتابَ الْأَبْرارِ لَفِي عِلِّيِّينَ وَ . ما أَدْراكَ . ما عِلِّيُّونَ ، وخلق عدوّنا من سجّين وخلق قلوب شيعتهم ممّا خلقهم منه وأبدانهم من دون ذلك فقلوبهم تهوى إليهم لأنّها خلقت ممّا خلقوا منه ، ثمّ تلا هذه الآية : كَلَّا إِنَّ كِتابَ الفُجَّارِ لَفِي . سِجِّينٍ وَما أَدْراكَ ما . سِجِّينٌ كِتابٌ . مَرْقُومٌ وَيْلٌ يَوْمَئِذٍ .\r\n( يعنى ) :\r\nبدرستى كه خداى عزّ وجلّ آفريده است ما را از علّيّين ، وآفريده است دلهاى پيروان ما را از آنچه آفريده است ما را از آن ، وآفريده است بدنهاى ايشان را از پست‌تر از آن ، ودلهاى ايشان بلند شود بسوى ما از براي اين كه خلق شده‌اند از آنچه خلق شده‌ايم ما ، بعد از آن خواندند اين آية را : كَلَّا إِنَّ كِتابَ الْأَبْرارِ لَفِي عِلِّيِّينَ . وَما أَدْراكَ ما عِلِّيُّونَ . كِتابٌ مَرْقُومٌ . يَشْهَدُهُ الْمُقَرَّبُونَ ، وآفريده است دشمن ما را از سجّين ، وآفريده است دلهاى پيروان ايشان را از آنچه آفريده است ايشان را از آن ، وبدنهاى ايشان را از پست‌تر از آن ، پس دلهاى پيروان پائين مىآيند بسوى ايشان از براي اين كه آفريده شده‌اند از آنچه آفريده شده‌اند ايشان از آن ، پس خواندند اين آية را : كَلَّا إِنَّ كِتابَ الفُجَّارِ لَفِي سِجِّينٍ . وَما أَدْراكَ ما سِجِّينٌ . كِتابٌ مَرْقُومٌ . وَيْلٌ يَوْمَئِذٍ لِلْمُكَذِّبِينَ .\r\n( توضيح ) :\r\nمراد به « ما » پيغمبر ما صلّى اللَّه عليه وآله واوصياى اوست صلوات اللَّه عليهم كه از أعلى مراتب علّيّين خلق شده‌اند وپيغمبران ديگر صلوات اللَّه عليهم اگر چه از طينت علّيّين خلق شده‌اند چنانكه در حديث اوّل مذكور شد نهايت ممكن است كه از مراتب مختلفه خلق شده باشند بحسب اختلاف ايشان ، اينست كه در آن\r\n\r\n","description":"","footnote":"","page_name":" 519 ","page_number":523},
  {"content":"\r\n\r\nحديث چون پيغمبران مذكور بود فرمودند كه : از طينت علّيّين ونسبت بأعلى ندادند تا در همهء ايشان صحيح باشد ، وممكن است كه همهء ايشان از أعلى علّيّين خلق شده باشند نهايت « أعلى » در اين حديث مذكور باشد ودر حديث سابق مذكور نباشد ، زيرا كه ذكر همهء خصوصيّات در حديث لازم نيست ، و « دلهاى ايشان بلند شوند بسوى ما » يعنى ميل كنند بسوى ما ومحبّت ما را داشته باشند ، وچون مرتبهء ايشان بلند است وكسى كه ميل كند بسوى ايشان بايد كه بلند گردد تا برسد بايشان ، يا همان ميل سبب بلندى مرتبهء أو گردد بآن اعتبار فرمودند كه : بلند گردد از براي آنكه خلق شده‌اند از آنچه خلق شده‌ايم ما ، واز آنچه در توضيح حديث سابق مذكور شد ظاهر شد كه اين معنى سبب اين نيست كه ايشان مجبور ومضطرّ باشند در آن ميل ومحبّت بلكه مرّجحيست از براي اختيار آن وزيادتى توفيق است از براي آن ، « كلا انّ كتاب الأبرار لفى علّيّين » يعنى باز بايستند از خيانت در كيل ووزن ، يا از غفلت از براي بر انگيخته شدن در قيامت ، يا از تكذيب روز جزا كه هر يك قبل أزين مذكور شده ، بدرستى كه كتاب نيكوكاران هر آينه در علّيّين است ، و « وما أدريك ما علّيّون » وچه چيز دانا كرده است ترا كه چيست علّيّون يعنى تو كنه أو را نمىدانى وبحقيقت آن نرسيدهء زيرا كه آن عظيم‌ترست از آنكه برسد بآن فهم كسى يعنى علّيّون كتابيست مرقوم يعنى نوشته شده است يا نشان كرده شده كه هر كه ببيند آنرا ميداند كه در آن چه چيزيست ، « يشهده المقرّبون » حاضر شوند آنرا وحفظ كنند آنرا تا گواه شوند بر آن مقرّبان يعنى مقرّبان درگاه إلهي از ملائكة وأنبيا وأوصيا عليهم السلام ، وقبل أزين در شرح حديث اوّل مذكور شد كه « علّيّين » اسم بهشت است يا اسم موضعي در آسمان هفتم وبنا بر اين ممكن است كه معنى آيهء كريمه اين باشد كه كتاب نيكوكاران يعنى نامهء أعمال ايشان در علّيّين است يعنى ضبط وحفظ مىشود در علّيّين وغرض از تتمّه تفسير وبيان كتابي باشد كه در علّيّين ضبط مىشود نه أصل علّيّين ومراد اين باشد كه :\r\n\r\n","description":"","footnote":"","page_name":" 520 ","page_number":524},
  {"content":"\r\n\r\nچه چيز دانا كرده است ترا بعلّيّين يعنى بكتابي كه در آنجا حفظ شود وآن كتابيست يعنى نامه‌ايست مرقوم كه حاضر شوند آنرا يا گواه شوند بر آن مقرّبان ، وممكن است كه مراد تفسير « علّيّون » باشد ودر « كتاب مرقوم » حذف مضاف شده باشد ومراد اين باشد كه علّيّون كتابيست مرقوم يعنى مكان ومحلّ كتابيست چنين ، وممكن است كه « علّيّون » اسم نامهء اعمال نيكوكاران شده باشد چنانكه ظاهر آيهء شريفه است ومعنى اين باشد كه : كتاب نيكوكاران يعنى آنچه نوشته مىشود از اعمال ايشان نه أصل نامهء أعمال ايشان در علّيّين است وعلّيّون نامه‌ايست مرقوم ( تا آخر ) واللَّه يعلم ، و « آفريده دشمن ما را از سجّين » يعنى از گل جهنّم يا از طينتي كه مناسب جهنّم بود چنانكه در شرح حديث اوّل مذكور شد ، و « بدنهاى ايشان را از پست‌تر از آن » يعنى پست‌تر از آن در بدى وزبونى يعنى از گلى كه بآن پستى وزبونى نبوده نه از پست‌تر از آن يعنى بدتر وزبونتر از آن ، زيرا كه ظاهرست كه شيعهء ايشان بدتر از ايشان نيستند پس « خلق بدنهاى شيعهء ايشان از طينتي بدتر از طينت بدنهاى ايشان » معقول نمىنمايد واين معنى كه مذكور شد نظير آنست كه بعضي از مفسّرين در تفسير آيهء كريمهء « انّ اللَّه لا يستحيى ان يضرب مثلا ما بعوضة فما فوقها بدرستى كه خدا شرم نمىدارد از آنكه بزند مثلي را هر مثلي كه باشد پشه را پس آنچه بالاتر از آن باشد » يعنى از اين كه بزند مثل پشه يا آنچه بالاتر از آن باشد گفته‌اند كه : مراد از آنچه بالاتر از آن باشد اينست كه بالاتر از آن باشد در كوچكى نه آنكه بزرگتر از آن باشد ، زيرا كه بعد از ذكر شرم نداشتن از مثل زدن پشه بطريق أولى لازم ميايد شرم نداشتن از مثل زدن به آن چه بزرگتر از آن باشد پس ذكر آن چندين فايدهء ندارد بخلاف آنچه كوچكتر از آن باشد ، « پس دلهاى پيروان پائين مىآيند بسوى ايشان » يعنى ميل كنند بسوى ايشان ودوستى ايشان را دارند وچون مرتبهء ايشان پست وجاى ايشان در أسفل دركات جهنّم است پس كسى كه ميل كند بسوى ايشان بايد كه پائين آيد تا برسد بايشان يا همين ميل سبب پائين آمدن وپستى\r\n\r\n","description":"","footnote":"","page_name":" 521 ","page_number":525},
  {"content":"\r\n\r\nحال أو گردد ، وممكن است كه « تهوى إليهم » در سابق ودر اينجا هر دو بمعنى ميل بسوى ايشان باشد از « هوى » بمعنى خواهش ، وبر هر تقدير مراد در هر دو موضع ميل است كه بسر حدّ جبر واضطرار نرسد چنانكه قبل از اين مذكور شد وبنا بر اين اشكالى در ثواب آن گروه وعقاب اين فرقه لازم نمىآيد ، « كلّا انّ كتاب الفجّار لفى سجّين » باز أيستند از خيانت در كيل يا در وزن يا از غفلت برانگيختن روز جزا كه در سابق مذكور شده‌اند بدرستى كه كتاب گناهكاران در سجّين است و « سجّين » چنانكه در شرح حديث اوّل مذكور شد اسم جهنّم است يا واديى خاصّ از آن ، بنا بر اين معنى اينست كه نامهء اعمال ايشان در جهنّم يا در آن وادى ضبط شود ، « وما أدريك ما سجّين » وچه چيز دانا كرده است ترا كه چيست سجّين يعنى تو كنه وحقيقت آنرا نمىدانى ، چه آن عظيمترست از آنكه برسد فهم كسى بآن ، « كتاب مرقوم » يعنى كتاب سجّين كتابيست مرقوم يا سجّين موضع ومحلّ كتابيست مرقوم يعنى نوشته شده بخطّى بيّن واضح ، يا نشان كرده شده كه هر كه ببيند آنرا ميداند كه خير نيست در آن ، وممكن است كه « سجّين » نام نامهء أعمال گناهكاران شده باشد باعتبار اين كه سبب سجن وحبس ايشان مىشود در جهنّم پس صاحب آن سجّين است يعنى در سجن وزندانست باعتبار آنكه نامهء ايشان انداخته مىشود در زير زمينها پس گويا حبس شده در آنجا وبنا بر اين معنى اينست كه كتاب گنهكاران يعنى آنچه نوشته مىشود از اعمال ايشان در سجّين است وآن نامه‌ايست مرقوم بيكى از دو معنى كه از براي « مرقوم » مذكور شد ، « ويل يومئذ للمكذّبين » واي در آن روز از براي تكذيب كنندگان يعنى تكذيب كنندگان بآن روز ومنكران آن ووجه مناسبت خواندن هر يك از اين دو آيهء كريمه در موضع خود ظاهرست ، چه آيهء اوّل در شأن فرقهء اوّل است وآيهء دويم در بيان حال فرقهء دويم .\r\n\r\n","description":"","footnote":"","page_name":" 522 ","page_number":526},
  {"content":"\r\n\r\n\r\nحديث پنجم\r\nآنست كه روايت كرده از عبد اللَّه بن كيسان كه گفته « 1 » : گفتم بحضرت امام جعفر صادق صلوات اللَّه وسلامه عليه :\r\nجعلت فداك أنا مولاك عبد اللَّه بن كيسان فقال : أمّا النّسب فأعرفه ، وأمّا أنت فلست أعرفك ، قال : قلت له : انّى ولدت بالجبل ونشأت في أرض فارس وانّى أخالط النّاس في التّجارات وغير ذلك فأخالط الرّجل فأرى له حسن السّمت وحسن الخلق وكثرة أمانة ثمّ أفتّشه فأتبيّنه عن عداوتكم ، وأخالط الرّجل فأرى منه سوء الخلق وقلّة أمانة وزعّارة ، ثمّ أفتّشه فأتبيّنه عن ولايتكم ، فكيف يكون ذلك ؟ - قال : فقال لي : أما علمت يا بن كيسان أنّ اللَّه عزّ وجلّ أخذ طينة من الجنّة وطينة من النّار فخلطهما جميعا ثمّ نزع هذه من هذه وهذه من هذه ، فما رأيت من أولئك من الأمانة وحسن الخلق وحسن السّمت فممّا مسّتهم من طينة الجنّة ، وهم يعودون إلى ما خلقوا منه ، وما رأيت من هؤلاء من قلّة الأمانة وسوء الخلق والزّعارة فممّا مسّتهم من طينة النّار ، وهم يعودون إلى ما خلقوا منه .\r\n\r\n\r\n","description":"","footnote":"\r\n( 1 ) حديث پنجم باب طينة المؤمن والكافر از كتاب ايمان وكفر كتاب أصول كافى است وتمام سند اين است ( ج 2 مرآة العقول ، ص 4 ) : عدّة من أصحابنا ، عن سهل بن زياد وغير واحد ، عن الحسين بن الحسن جميعا ، عن محمد بن أورمة ، عن محمد بن علىّ ، عن إسماعيل بن يسار ، عن عثمان بن يوسف قال : أخبرني عبد اللَّه بن كيسان ، عن أبي عبد اللَّه قال ( قلت له : جعلت فداك ، الحديث ) .\r\n","page_name":" 523 ","page_number":527},
  {"content":"\r\n\r\n( يعنى ) بگردم فداى تو من دوست تو عبد اللَّه بن كيسانم پس فرمود كه : امّا نسب پس مىشناسم آنرا وامّا تو پس نمىشناسم ترا گفت عبد اللَّه كه گفتم به آن حضرت كه :\r\nبدرستى كه من متوّلد شده‌ام در جبل وبزرگ شده‌ام در زمين فارس ، بدرستى كه آميزش ميكنم با مردم در تجارتها وغير آن پس آميزش ميكنم با مردى پس مىبينم از براي أو نيكوئى سمت ونيكوئى خلق وبسيارى امانت ( چنانكه در بعضي نسخه‌ها ) واقع شده بعد از آن تفتيش ميكنم أو را پس مىشناسم أو را از دشمنى شما ، وآميزش ميكنم با مردى پس مىبينم از أو بدخوئى وكم أمانتي وزعّاره ، بعد از آن تفتيش ميكنم أو را پس مىشناسم أو را از دوستى شما ، پس چگونه ميباشد اين ؟ - ابن كيسان گفته : پس فرمود آن حضرت بمن كه : آيا ندانسته‌اى پس كيسان بدرستى كه خداى عزّ وجلّ فرا گرفته طينتي از بهشت وطينتي از جهنّم پس مخلوط كرده آنها را با هم بعد از آنكه جدا كرده اين را از آن وآنرا از اين ، پس آنچه ديدهء تو از اين جماعت از أمانت ونيكوئى خوى ونيكوئى صفت پس آن چيزيست كه رسيده است بايشان از طينت بهشت وايشان برميگردند بسوى آنچه خلق شده‌اند از آن ، وآنچه ديدهء تو از اين جماعت از كمي امانت وبدخوئى وزعّاره پس آن از چيزيست كه رسيده است بايشان از طينت جهنّم ، وايشان برميگردند بسوى آنچه خلق شده‌اند از آن .\r\n( توضيح ) :\r\n« امّا نسب پس مىشناسم آنرا » يعنى عبد اللَّه بن كيسان را شنيده‌ام امّا آن شخص را نمىشناسم ونديده‌ام ، يا مراد اينست كه پدر ترا مىشناسم ونديده‌ام ، يا مراد اينست كه پدر ترا مىشناسم امّا ترا نمىشناسم ، وممكن است كه كناية باشد از اين كه أو داخل مؤمن وشيعهء ائمّه صلوات اللَّه عليهم نيست بنا بر آنچه در أحاديث وارد شده كه ائمّه صلوات اللَّه وسلامه عليهم مىشناسند شيعهء خود را ومىدانند نامهاى ايشان را ونامهاى پدران ايشان را ، وغرض از ذكر اين كه « متولّد شده‌ام در جبل\r\n\r\n","description":"","footnote":"","page_name":" 524 ","page_number":528},
  {"content":"\r\n\r\nوبزرگ شده‌ام در زمين فارس » اينست كه در آن جاها مىبودم ودر اين بلاد نبوده‌ام اينست كه تا حال بخدمت شما نرسيده‌ام وشما نمىشناسيد مرا ، و « جبل » همدان وأطراف آنرا مىگفتند كه كوهستانست ، و « بدرستى كه آميزش ميكنم » ابتداى سؤال است وعرض اشكالى كه رو داده أو را ، و « سمت » بمعنى طريق است وهيئت از أهل خرد ، هر يك درين مقام مناسب است ، ومراد به « أمانت » امانت در ماليّاتست يا أعمّ از آن كه شامل امانت در حفظ اسرار ومانند آن نيز باشد ، « پس مىشناسم آنرا از دشمنى شما » يعنى بدشمنى يا بر دشمنى شما « يا تجاوز كنندهء از آن » يعنى در غايت دشمنى شما وبر سبيل مبالغه آنرا تجاوز كنندهء از آن گفته‌اند ، و « زعّاره » بزاي نقطه دار وعين بي نقطه وتشديد رأى بي نقطه وگاهى تخفيف نيز دهند بمعنى بدخوئى است وتأكيد بدى خلق است كه اوّلا مذكور شد ودر بعضي نسخه‌ها « دعّاره » بدال وعين ورأى هر سه بي نقطه واقع شده وآن بمعنى فساد وفسق وخبث يعنى پليدى وبدى ذات آمده بنا بر اين تأكيد نيست ، « پس مىشناسم آنرا از دوستى شما » يعنى بدوستى شما يا بر دوستى شما يا تجاوز از حدّ در آن بر ما مثل آنچه در نظير آن گفته شد ، « پس چگونه ميباشد اين ؟ - » يعنى بايست كه حال ايشان بر عكس اين باشد چگونه چنين شده ؟ « طينتي از بهشت وطينتي از جهنّم » يعنى قطعهء گلى از اين وقطعهء گلى از آن ، « بعد از آنكه جدا كرده آنها را از هم » يعنى بعد از آنكه آنها را مخلوط كرده بودند بيكديگر وبآن اعتبار هر يك آلوده بودند در ديگرى ، وهر دو طينت آلوده در هر دو نطفه داخل است ، پس خلق فرمود أهل بهشت را از طينت بهشت وأهل جهنّم را از طينت جهنّم ، « پس آنچه ديده شود از خيرات از آنكه خلق شده از طينت جهنّم » باعتبار آن چيزست كه رسيده بطينت أو از طينت بهشت ، وآنچه ديده شود از آنكه خلق شده از طينت بهشت از بدى پس باعتبار آن چيزيست كه رسيده بطينت أو از طينت جهنّم ، و « هر طايفهء برميگردند بسوى آنچه خلق شده‌اند از آن » پس آن طائفه بجهنّم روند كه از آن خلق شده‌اند ، واين طايفه ببهشت روند كه خلق شده‌اند از آن .\r\n\r\n","description":"","footnote":"","page_name":" 525 ","page_number":529},
  {"content":"\r\n\r\nومخفى نيست كه از اين حديث شريف ظاهر نمىشود مگر آنكه آن طايفه البتّه بجهنّم روند واين طايفه البتّه ببهشت ، وممكن است كه باعتبار اين باشد كه آن طايفه البتّه ايمان نياورند با وجود اختيار وقدرت بر آن ، واين طايفه البتّه ايمان آورند با وجود قدرت واختيار بر خلاف آن ، نه آنكه أصل خلقت هر يك از طينتين موجب برگشتن بآن طينت باشد تا اين كه مجبور سازد ايشان را بر أموري چند كه باعث برگشتن بآن طينت باشد مثل ايمان وعدم ايمان وهر گاه صريح نباشد در هيچ يك أزين وجوه پس بايد كه بر وجه اوّل محمول شود كه مخالفتي با عقل ندارد نه بر أحد وجهين آخرين كه منافى حكم عقل است باعتبار اين كه بنا بر آنها امر ثواب وعقاب معقول نشود وپوشيده نيست نيز كه برگشتن طايفهء اوّل بجهنّم باعتبار اينست كه عدم ايمان يا عداوت أهل بيت صلوات اللّه عليهم سبب آن شود وهيچ چيز مانع از آن نشود زيرا كه قبول همهء خيرات مشروط است بايمان با عدم عداوت أهل بيت پس هر گاه آن شرط نباشد هيچ چيز از ايشان در حقيقت خير نباشد وسودى ندهد ، واگر سودى دهد مجرّد تخفيفى باشد در عذاب نه آنكه مانع شود از أصل دخول در جهنّم وامّا برگشتن طايفهء دويم البتة ببهشت ممكن است كه باعتبار اين باشد كه حق تعالى با وجود ايمان عفو كند گناهان ديگر را چنانكه در بعضي أحاديث واقع شده ، يا باعتبار اين كه مؤمن آخر توفيق توبه يابد وگناهان أو بسبب آن عفو شود ، يا مراد اينست كه عاقبت امر ايشان البتّه بهشت باشد هر چند از گنهكاران بعد از مدّتى باشد فراخور گناهان ايشان ، واللّه يعلم .\r\n\r\nحديث ششم\r\nاينست كه روايت كرده از صالح بن سهل « 1 » كه گفته : گفتم بحضرت أبى عبد اللّه يعنى امام جعفر صادق صلوات اللّه وسلامه عليه :\r\n\r\n\r\n","description":"","footnote":"\r\n( 1 ) حديث ششم باب طينة المؤمن والكافر از كتاب ايمان وكفر كافى است وتمام سند چنين است ( ج 2 مرآة العقول چاپ طهران ، ص 4 ) : « محمّد بن يحيى ، عن أحمد بن محمّد بن محمد بن خالد ، عن صالح بن سهل قال قلت لأبي عبد اللّه عليه السلام ( الحديث ) » .\r\n","page_name":" 526 ","page_number":530},
  {"content":"\r\n\r\nالمؤمنون من طينة الأنبياء ؟ - قال : نعم .\r\n( يعنى ) مؤمنان از طينت پيغمبرانند ؟ - فرمود : آرى .\r\nپوشيده نيست كه اين حديث شريف دلالت نمىكند مگر بر اختلاف طينت در بنى نوع انسان ، واشكالى ندارد .\r\n\r\nحديث هفتم\r\nاينست كه روايت كرده آنرا إبراهيم « 1 » از حضرت أبى عبد اللّه عليه السلام كه فرمود :\r\nانّ اللَّه عزّ وجلّ لمّا أراد ان يخلق آدم عليه السّلام بعث جبرئيل في أوّل ساعة من يوم الجمعة فقبض بيمينه « 2 » قبضة بلغت قبضته من السّماء السّابعة إلى السّماء الدّنيا وأخذ من كلّ سماء تربة ، وقبض قبضة أخرى من الأرض السّابعة العليا إلى الأرض السّابعة السّفلى « 3 » فأمر اللَّه عزّ وجلّ كلمته فأمسك القبضة الأولى بيمينه والقبضة الأخرى بشماله ، ففلق الطّين فلقتين فذرا من الأرض ذروا ومن السّماوات ذروا ، فقال للّذى بيمينه : منك الرّسل والأنبياء والأوصياء والصّدّيقون والمؤمنون والسّعداء ومن أريد كرامته ، فوجب لهم ما قال كما قال ، وقال للّذى بشماله : منك الجبّارون والمشركون\r\n\r\n\r\n","description":"","footnote":"\r\n( 1 ) حديث هفتم باب طينة المؤمن والكافر از أبواب كتاب ايمان وكفر كافى ، وتمام سند اينست كه ( ج 2 مرآة العقول چاپ اوّل : ص 4 ) : « علىّ بن محمّد ، عن صالح بن أبي حمّاد ، عن الحسين بن يزيد ، عن الحسن بن علىّ بن أبي حمزة ، عن إبراهيم ، عن أبي عبد اللَّه ، قال : ( انّ اللَّه عزّ وجلّ ) »\r\n( 2 ) در مرآة العقول : « يمينه » .\r\n( 3 ) در مرآة العقول : « القصوى » .\r\n","page_name":" 527 ","page_number":531},
  {"content":"\r\n\r\nوالكافرون والطّواغيت ومن أريد هوانه وشقوته ، فوجب لهم ما قال كما قال ، ثمّ انّ الطّينتين خلطتا جميعا وذلك قول اللَّه عزّ وجلّ :\r\nانّ اللَّه فالق الحبّ والنّوى فالحبّ طينة المؤمن « 1 » الّتى ألقى اللَّه عليها محبّته والنّوى طينة الكافرين الّذين نأوا عن كلّ خير ، وانّما سمّى النّوى من أجل أنّه نأى عن كلّ خير وتباعد منه ، وقال اللَّه عزّ وجلّ :\r\nيخرج الحىّ من الميّت ويخرج الميّت من الحىّ فالحىّ المؤمن الّذى يخرج طينته من طينة الكافر والميّت الّذى يخرج من الحىّ هو الكافر الّذى يخرج من طينة المؤمن فالحىّ المؤمن والميّت الكافر وذلك قوله عزّ وجلّ : أو من كان ميتا فأحييناه فكان موته اختلاط طينته من طينة الكافر وكان حياته حين فرّق اللَّه عزّ وجلّ بينهما بكلمته كذلك يخرج اللَّه عزّ وجلّ المؤمن في الميلاد من الظّلمة بعد دخوله فيها إلى النّور ويخرج الكافر من النّور إلى الظّلمات بعد دخوله إلى النّور وذلك قوله عزّ وجلّ : لينذر من كان حيّا ويحقّ القول على الكافرين .\r\n( يعنى ) بدرستى كه خداى عزّ وجلّ چون اراده كرد كه خلق كند آدم را - بر أو باد درود - فرستاد جبرئيل را - بر أو باد درود - در اوّل ساعتي از روز جمعه ، پس فرا گرفت بدست راست خود مشتى كه رسيد مشت اوّل أو از آسمان هفتم تا آسمان دنيا ،\r\n\r\n\r\n","description":"","footnote":"\r\n( 1 ) در مرآة العقول : « المؤمنين » .\r\n","page_name":" 528 ","page_number":532},
  {"content":"\r\n\r\nوفرا گرفت از هر آسمانى تربيت ، وفرا گرفت مشتى ديگر از زمين هفتم بلندتر بسوى زمين هفتم دورتر « 1 » ، پس امر كرد خدا - كه غالبست أو وبلند مرتبه - كلمت خود را پس نگاهداشت مشت اوّل را بدست راست خود ومشت دويم را بدست چپ خود ، پس شكافت گل را دو حصّه پس برانيد وبرد از زمين واز آسمانها پرانيدنى وبردنى ، پس گفت به آن چه در دست راست أو بود : از تست رسولان وپيغمبران وأوصيا وصدّيقان ومؤمنان ونيكبختان وهر كه مىخواهم گرامى بودن أو را ، پس ثابت شد براي ايشان آنچه گفت چنانكه گفت ، وگفت به آن چه در دست چپ أو بود :\r\nاز تست متكبّران ومشركان وكافران وبتها وهر كه مىخواهم خوارى أو را وبدبختى أو را ، پس ثابت شد براي ايشان آنچه گفت چنانكه گفت .\r\nبعد از آن بدرستى كه هر دو طينت مخلوط شدند بهم واينست قول خداى عزّ وجلّ : انّ اللَّه فالحق الحبّ والنّوى ، پس « حبّ » طينت مؤمناست كه خدا انداخته است بر آن « 2 » دوست خود را ، و « نوى » طينت كافرانست كه دورند از هر خيرى وبدرستى كه ناميده نشده به « نوى » مگر از براي اين كه دورست از هر خيرى وبعيدست از آن ، وفرموده خداى عزّ وجلّ : يخرج الحىّ من الميّت ويخرج الميّت من الحىّ » وبيرون مىآورد زنده را از مرده ، وبيرون مىآورد مرده را از زنده ، پس « زنده » مؤمن است كه بيرون مىآورد طينت أو را از طينت كافر ، و « مرده » كه بيرون مىآورد از زنده كافرست كه بيرون مىآورد از طينت مؤمن ، پس « زنده » مؤمن است و « مرده » كافر ، واينست قول خداى عزّ وجلّ ، أو من كان ميتا فأوحيناه ، آيا وآن كسى كه بود مرده پس زنده گردانيديم أو را ، پس بود مردن أو اختلاط طينت أو با طينت كافر ، وبود زندگى أو هنگامى كه جدائى دارد خداى تعالى ميان آنها بكلمهء خود ، اين چنين بيرون مىآورد خداى كه بلند مرتبه وعاليست مؤمن را در وقت\r\n\r\n\r\n","description":"","footnote":"\r\n( 1 ) اين ترجمه معنى « القصوى » است واگر نه بايستى « پست‌تر » يا « پائين‌تر » معنى كند .\r\n( 2 ) در أصل : « آنها » وشايد باعتبار تعدد افراد طينت است .\r\n","page_name":" 529 ","page_number":533},
  {"content":"\r\n\r\nتولّد از تاريكى ، بعد از داخل شدن أو در آن بسوى نور ، وبيرون مىآورد كافر را از نور بسوى تاريكى ، بعد از داخل شدن أو بسوى نور ، واينست قول خداى عزّ وجلّ :\r\nلينذر من كان حيّا ويحقّ القول على الكافرين ، از براي آنكه بترساند كسى را كه بوده باشد زنده وثابت گردد قول بر كافران .\r\n( توضيح ) :\r\n« رسيد مشت أو » يعنى طىّ كرد ودر نورديد از آسمان هفتم تا آسمان دنيا ، و « فرا گرفت از هر آسمانى تربتى » يعنى پارهء خاكى كه در هر آسمانى بود از جنس خاك زمين يا از جنس ديگر ، واستبعادى ندارد بودن خاك در آسمان وبرداشتن از آن هر چند مخالف مذهب حكماست ، زيرا كه دلايل ايشان بر خلاف آن تمام نيست ، وممكن است كه مراد به « تربت » در اينجا جوهري باشد كه آسمان از آن خلق شده يعنى پارهء از هر آسمان ، واستبعادى نيست در اين نيز زيرا كه دليل بر پاره شدن آسمانها والتيام آنها تمام نيست ، وممكن است كه در هر آسمانى بهشتى باشد واز هر بهشتى خاكى برداشته باشند موافق آنچه در أحاديث سابقه گذشت كه طينت نيكوكاران از گل بهشت است پس بآن اعتبار فرموده باشند كه : « فرا گرفت از هر آسمانى خاكى » ، وممكن است كه مراد به « سماء » در اينجا در أصل آسمان بمعنى مشهور نباشد بلكه بهشت باشد باعتبار اين كه هر چيز بلند سايه اندازنده را « سماء » گويند واز آن راه سقف را « سماء » گويند وآب را « سماء » گويند ، وچون مراتب بهشت بلندست بآن اعتبار آنها را « سماء » فرموده باشند ، وممكن است كه از براي آن هفت مرتبه باشد وآن مرتبه كه پست‌تر از همه باشد وبدنيا نزديكتر باشد آنرا « سماء دنيا » فرموده باشند ، و « از زمين هفتم بلندتر بسوى زمين هفتم دورتر » ، چون زمين چنانكه از أحاديث ظاهر مىشود هفت طبقه است بر روى يكديگر ، واگر از طبقهء پائين ملاحظه كنند وببالا روند طبقهء بالاتر از همه هفتم است ، واگر از طبقهء بالا ملاحظه كنند وبپائين روند پائين‌تر همه نيز هفتم باشد بنا بر اين هر يك از طبقهء بالاتر از همه وپائين‌تر از\r\n\r\n","description":"","footnote":"","page_name":" 530 ","page_number":534},
  {"content":"\r\n\r\nهمه را هفتم گويند بنا بر اين دو ملاحظه ، « پس أمر كند كلمهء خود را » يعنى جبرئيل عليه السلام را وأو را كلمهء خدا را گويند باعتبار آنكه بمجرّد كلمهء « كن » موجود شده بي مادّهء كه از آن مخلوق شده باشد ، يا باعتبار اين كه كلمات وسخنان حق تعالى را أو بپيغمبران رساند چنانكه حضرت عيسى عليه السلام را نيز كلمهء خدا گويند باعتبار اين كه بلفظ « كن » موجود شده بي پدر ونطفهء كه مخلوق شده باشد از آن ، يا باعتبار اين كه كلمات حق تعالى در آن زمان بر أو نازل مىشده يا أو منتفع مىشده به آنها ، « پس نگاه داشت مشت اوّل را » يعنى طينت مؤمن را بدست راست خود از براي تعظيم آن زيرا كه راست اشرف وأقوى از چپ است ، « پس شكافت وجدا كرد گل را دو حصّه » يعنى أصل گل مادّهء انسان را دو حصّه كرد يكى آنچه در دست راست أو بود يا حق تعالى يا آنچه در دست راست جبرئيل بوده ، « از تست رسولان وپيغمبران » يعنى ايشان همه از تو خلق شوند ، ويكى آنچه در دست چپ أو وبنا بر اين تأكيد امريست كه از كلام سابق نيز معلوم شد ، وممكن است كه مراد شكافتن هر يك از آنها باشد از براي جدا كردن آنچه صلاحيت واستعداد آن داشته باشد كه مادّهء انسان شود ودور كردن فضول وزيادتيها ، « پس پرانيد وبرد از زمين پرانيدنى وبردنى ، واز آسمانها پرانيدنى وبردنى » اين نيز تأكيد سابق است يعنى پرانيد وبرد از زمين مشتى را واز آسمانها مشتى را ، وچون « ذرا » متعدّى ولازم هر دو آمده ممكن است نيز در اينجا لازم باشد ومعنى اين باشد كه پريد ورفت از زمين پريدنى ورفتنى يعنى پريد ورفت قطعهء از زمين پريدنى ورفتنى وهمچنين در آسمانها ومآل هر دو يكيست ، وممكن است كه تأكيد سابق نباشد ومراد اين باشد كه آنچه فضول وزيادتى بود در مشتى كه از زمين فرا گرفته بود پرانيد آن را ومتفرّق ساخت ، ونگاه داشت صفوه وبرگزيدهء آن را از براي خلق آدم عليه السلام از آن ، وهمچنين در آنچه فرا گرفته بود بدست راست از آسمانها ، وممكن است كه « ذرأ » بهمزة خوانده شود بمعنى خلق كرد ومعنى اين باشد كه : خلق كرد از زمين\r\n\r\n","description":"","footnote":"","page_name":" 531 ","page_number":535},
  {"content":"\r\n\r\nخلق كردنى واز آسمانها خلق كردنى ، نهايت بنا بر اين در هر دو موضع بايست « ذرأ » بهمزة باشد نه « ذرو » بواو چنانكه در نسخه‌ها واقع شده ، وممكن است كه سهو باشد از ناسخ يا اين كه همزه بدل بواو شده باشد از براي تخفيف ، « پس گفت » يعنى حضرت جبرئيل به آن چه در دست راست أو بود از آن يا حق تعالى فرمود به آن چه بر دست راست جبرئيل بود : از تست رسولان وپيغمبران يعنى ايشان همه از تو خلق شوند ، و « رسول » گاهى مستعمل مىشود بمعنى مطلق نبي وپيغمبر يعنى كسى كه وحى از جانب خدا بر أو نازل شده باشد بنا بر اين ذكر « أنبياء » بعد از « رسل » تأكيد خواهد بود ، وگاهى مستعمل مىشود در پيغمبرى كه دين تازه يا كتابي داشته باشد وبنا بر اين ذكر « أنبياء » بعد از « رسل » تعميم خواهد بود بعد از تخصيص ، ومراد به « أوصياء » أوصياء پيغمبران است و « صدّيقان » يعنى جمعى كه ملازم صدق وراستىاند ، يا ملازم تصديق أنبياء ورسلند ، يا أعمال ايشان تصديق أقوال ايشان ميكند ، و « مؤمنان » يعنى جمعى كه ايمان بخدا وپيغمبران وگفته‌هاى ايشان آورده‌اند واقرار بآن نموده‌اند وايشان همان صدّيقانند بنا بر تفسير دويم آن وبنا بر دو تفسير ديگر هر يك اعمّ از ديگرىاند بر وجهي ، چنانكه بر متأمّل مخفى نيست ، و « نيكبختان » شامل همهء جماعات مذكوره است وبمنزلهء تأكيد آنهاست ، و « هر كه را مىخواهم گرامى بودن أو را » ظاهر اين كلام اينست كه گوينده حق تعالى باشد ، واگر گوينده حضرت جبرئيل باشد ، پس اين باعتبار اينست كه هر چه جبرئيل گويد از جانب حق تعالى گويد ، وممكن است بنا بر اين كه « أريد » بصيغهء مضارع متكلّم خوانده نشود بلكه بصيغهء ماضي مجهول خوانده شود ومعنى اين باشد كه : هر كه اراده كرده شده گرامى بودن أو يعنى حق تعالى خواسته آنرا ، وپوشيده نيست كه اين هم شامل همهء جماعات مذكوره است وبمنزلهء تأكيد آنهاست ومراد به « خواستن » علم است يعنى هر كه را علم دارم كه گرامى وبلند مرتبه خواهد بود واگر نه حق تعالى همه كس را مىخواهد كه گرامى گرداند امّا باختيار خود ، وبعضي باختيار خود را\r\n\r\n","description":"","footnote":"","page_name":" 532 ","page_number":536},
  {"content":"\r\n\r\nاز آن محروم گردانند ، « پس ثابت شد از براي ايشان » يعنى جمعى كه از آن طينت مخلوق شوند ، « آنچه گفت » يعنى آنچه فرمود كه ايشان از جماعت مذكوره باشند ، « بهمان نحو كه فرمود » يا آنچه فرموده در بارهء ايشان در قرآن مجيد بهمان نحو كه فرموده واشاره بآية كريمهء امّا الذين سعدوا ففي الجنّة خالدين فيها ، وامّا آنانكه نيكبخت شده‌اند پس در بهشت‌اند در حالتي كه جاويد باشند در آن ، « از تست متكبّران » يعنى از تو مخلوق ميشوند اين جماعت ، و « مشركان » يعنى آنانكه شريك از براي خداى عزّ وجلّ قرار دهند وذكر « كافران » بعد از آن تعميم بعد از تخصيص است ، چه « كافر » اعمّ از « مشرك » است وگاه هست كه « مشرك » بر مطلق « كافر » اطلاق مىشود بنا بر اين « كافران » تأكيد خواهد بود ومراد به « بتها » ائمّهء جور وضلالت‌اند كه مردم بنا حق أطاعت ايشان ميكنند مانند بتان كه بنا حق پرستيده ميشوند ، و « هر كه مىخواهم خوارى أو را » يعنى مىدانم كه خوار وبدبخت خواهد بود چنانكه در نظير اين مذكور شد وتوجيه اين كلام نيز بر قياس سابق است ، « پس ثابت شد از براي ايشان » يعنى جمعى كه أزين طينت مخلوق شوند ، « آنچه گفت » كه ايشان از جماعت مزبوره باشند يا آنچه در قرآن كريم فرموده در بارهء ايشان واشاره باشد بآيهء وافى هدايهء : فأمّا الّذين شقوا ففي النّار لهم فيها زفير وشهيق ، پس آنانكه بدبخت شدند پس در جهنّم‌اند ، از براي ايشانست در آن زفير وشهيق ، « زفير » اوّل آواز الاغ را گويند و « شهيق » آخر آنرا يعنى مانند الاغ در آنجا فرياد كنند نعوذ باللَّه منه .\r\nپوشيده نيست كه ظاهر اين حديث شريف منافاة دارد با آنچه در أحاديث سابقه مذكور شد كه « آفريده است كافران را از سجّين » وهم در باب نواصب كه مراد بسجّين گل جهنّم باشد چنانكه در اينجا أولا ذكر كرديم زيرا كه در اينجا نسبت داده‌اند خلق همهء بدبختانرا بتربت همهء زمين‌ها نه بجهنّم ، وممكن است جمع ميانهء آنها باين كه نسبت بجهنّم در آن أحاديث باعتبار اين باشد كه گل جهنّم نيز داخل\r\n\r\n","description":"","footnote":"","page_name":" 533 ","page_number":537},
  {"content":"\r\n\r\nدر آن باشد بنا بر آنكه جهنّم نيز در زمين باشد يا آنكه گوئيم در آنجا نفرمودند كه از هر زمينى خاكى برداشت چنانكه در آسمانها فرمودند بلكه فرمودند كه فرا گرفت مشت ديگر از زمين هفتم بلندتر بسوى هفتم دورتر ، وممكن است كه اين قبضهء حضرت جبرئيل طىّ كرده باشد هفت زمين را نهايت برنداشته باشد خاكى مگر از جهنّم بنا بر آنكه آن در طبقات زمين باشد ، يا آنكه گوئيم كه : أحاديث سابقه در خصوص كافر ودشمن أهل بيت وارد شده كه طينت ايشان از گل جهنّم است پس ممكن است كه حضرت جبرئيل در اين قبضه از هر طبقهء خاكى برداشته باشد نهايت كفّار ودشمنان أهل بيت عليهم السلام از خصوص گل جهنّم خلق شده باشند بنا بر آنكه جهنّم در زمين باشد واز خاكهاى ديگر طينت جمعى ديگر باشد از بدبختان مثل فرقهء أهل سنت ومستضعفان وساير فرق شيعه غير فرقهء ناجيهء اثنا عشريّه واللَّه تعالى يعلم ، « هر دو طينت مخلوط شدند بهم » وچنانكه قبل از اين مذكور شد در هر نطفه هر دو باشد نهايت نيكبختان از جزوى كه از طينت نيكوكارانست خلق شوند وبدبختان از جزوى كه طينت گنهكارانست اينست قول خداى عزّ وجلّ : انّ اللَّه فالق الحبّ والنّوى ، مشهور در تفسير آيهء كريمه اينست كه : بدرستى كه خدا خلق كنندهء دانه واستخوانهاى خرماست يا شكافندهء آنها يعنى شكافندهء آنها بسبز - نمودن آنها يا بشكافى كه در هر يك از آنها مشاهده مىشود ومحسوس است ، وذكر اين باعتبار اينست كه در هر يك از اينها دلالت ميكند بر كمال قدرت حق تعالى ودر اين حديث تفسير شده « حبّ » بطينت مؤمنان ، باعتبار اين كه حق تعالى محبّت ودوستى أو را دارد ، و « نوى » بطينت كافران باعتبار اين كه دورند از هر خيرى ، پس « نوى » مشتقّ باشد از نأى بمعنى دورى وبنا بر اين بايد كه عين « نأى » واوى باشد كه بهمزة قلب شده باشد ومؤيّد اينست آنكه بعضي از أهل لغت آنرا در باب نون وواو ذكر كرده‌اند وممكن است كه غرض اشتقاق « نوى » از « نأى » بمعنى دورى نباشد بلكه چون « نوى » مثل « نأى » بمعنى دورى آمده پس غرض مجرّد همين باشد كه\r\n\r\n","description":"","footnote":"","page_name":" 534 ","page_number":538},
  {"content":"\r\n\r\nاطلاق نوى بطينت كافران باعتبار دورى اوست از هر خيرى نه اين كه لفظ « نوى » مشتقّ از لفظ « نأى » است وبر هر تقدير ظاهر اينست كه اين معنى بطن آيهء كريمه است وظاهر آن معنى مشهور است و « بعيدست از آن » تأكيد سابق است ، و « بيرون مىآورد زنده را از مرده » چنانكه زنده ومرده بر زنده ومردهء ظاهري اطلاق كنند و « زنده » آنرا گويند كه روح حيواني داشته باشد و « مرده » آنرا گويند كه أو را نداشته باشد ، همچنين بر مرده وزندهء معنوي اطلاق كنند و « زنده » كسى را گويند كه نيكبخت باشد ومتّصف نباشد بايمان واخلاق حميده وافعال پسنديده ، و « مرده » كسى را گويند كه بر خلاف اين باشد وآيهء كريمه بهر دو وجه تفسير تواند شد وبنا بر اوّل « بيرون آوردن زنده از مرده » مثل بيرون آوردن حيوان از نطفه است بلكه از عناصرى كه از آن مخلوق شده ، و « بيرون آوردن مرده از زنده » مثل بيرون آوردن نطفه است از حيوان ، وبنا بر دويم بيرون آوردن زنده از مرده ، مثل بيرون - آوردن مؤمن است از كافر وعالم از جاهل ، ومرده از زنده ، مثل بيرون آوردن كافرست از مؤمن وجاهل از عالم ، ودر اين حديث شريف بر وجه دويم تفسير شده وظاهرست كه آن أولى وأبلغ است زيرا كه حيات معنوي باقي وجاويدست ، وحيات ظاهري حيات زايل وفانى . « أو من كان ميتا فأحييناه » تتمّهء آيهء كريمه اينست « وجعلنا له نورا يمشى به في النّاس كمن مثله في الظّلمات ليس بخارج منها » آيا وكسى كه بوده مرده پس زنده گردانيديم أو را وگردانيديم براي أو روشنيى كه راه رود بآن در ميان مردم مثل كسيست كه صفت أو اينست كه در تاريكيهاست نيست بيرون آينده از آنها ، پس « مردن أو » اشاره است بتفسير آيهء كريمه باين كه مراد بمردن أو اينست كه طينت أو با طينت كافر مخلوط بود يعنى در وقتي كه پيش از خلق حضرت آدم هر دو طينتها مخلوط شدند بهم ، ومراد بزندگى أو هنگامى كه جدائى داد خداى عزّ وجلّ ميان آنها ، « بكلمهء خود » يعنى بأمر خود يا بفعل جبرئيل كه كلمهء خداست چنانكه قبل از اين مذكور شد يا مراد اختلاط طينت اوست با طينت\r\n\r\n","description":"","footnote":"","page_name":" 535 ","page_number":539},
  {"content":"\r\n\r\nكافر در نطفهء پدر ، وجدائى داد ميان آنها در وقت خلق آن بأمر خود يا بفعل جبرئيل وبهر تقدير پس كسى كه خلق شده از طينت خوب كه در دست راست جبرئيل بود كسيست كه زنده شده است بعد از آنكه مرده بود ، وكسى كه خلق شده از طينت ديگر أو كسيست كه باقيمانده در تاريكيها يعنى در تاريكى ضلالت وجهالت وعصيان وبيرون نيامده از آنها ، « اين چنين بيرون مىآورد خداى عزّ وجلّ » اگر اختلاط وجدائى بر اختلاط وجدائى پيش از حضرت آدم حمل شود چنانكه اوّلا ذكر كرديم ممكن است كه مراد از اين كلام اين باشد كه چنانكه در اوّل حق تعالى أو را زنده وطينت أو را جدا كرد از طينت كافر همچنين بيرون مىآورد مؤمن را در وقت توّلد أو از تاريكى اختلاط طينت أو بطينت كافر در نطفهء پدر زيرا كه در هر دو نطفه هر دو طينتها باشند ، « بسوى نور » كه آن جدا كردن مادّهء أو كه طينت خوب باشد از طينت ديگر وخلق أو باشد از آن جزو واگر بر اختلاط آنها در نطفه وجدا نمودن در وقت خلق أو باشد اين كلام نيز بر تصديق سابق حمل شود وبيان اين كه بيرون آوردن أو از ظلمت بنور در وقت تولّدست كه جدا شود مادّهء أو از طينت كافر ، و « بيرون مىآورد كافر را از نور » يعنى از اختلاط طينت أو بطينت مؤمن كه بمنزلهء نور وروشنى است بسوى تاريكى كه تاريكى طينت صرف كافر باشد در وقتي كه طينتها از هم جدا شوند بعد از اختلاط يا در وقت تولّد كه طينت كافر از طينت ديگر جدا شده ومادّهء خلق أو گرديد وبنا بر اين ممكن است كه مراد از نور طينت پدر أو باشد كه مؤمن است بعد از داخل شدن أو بسوى نور يعنى در نور بنا بر اين كه حروف جارّه هر يك بمعنى ديگرى مىآيد وممكن است كه « إلى » سهوى از ناسخ يا يكى از راويان باشد وصحيح « في » باشد « واينست قول خداى عزّ وجلّ » : لينذر من كان حيّا ويحقّ القول على الكافرين يعنى نيست آنچه فرستاديم بر پيغمبر مگر ذكر يعنى پند وارشاد وقرآني ظاهر كه كتابيست آسمانى وكلام بشر نيست از براي اين كه بترساند قرآن يا پيغمبر كسى را كه بوده باشد زنده و « ثابت گردد قول » يعنى كلمهء عذاب بر كافران ، مراد به « زنده بودن »\r\n\r\n","description":"","footnote":"","page_name":" 536 ","page_number":540},
  {"content":"\r\n\r\nدر اين آيهء كريمه نيز زنده بودنست بايمان بقرينهء مقابلهء آن بكافران ، و « تخصيص ترسانيدن بمؤمن » باعتبار اينست كه انتفاع بآن مخصوص است باو ، وپوشيده نيست كه اين حديث شريف ظاهر نمىشود از آن مگر اختلاط طينت سعدا واشقيا ، واين كه هر كه از طينت آسمانها خلق شده باشد سعيد شود البتّه ، وهر كه از طينت زمين خلق شده باشد شقى شود البتّه ، وامّا اين كه بي قدرت واختيار ايشان باشد ، پس از آن ظاهر نمىشود ، پس ممكن است كه باختيار هر طايفه باشد هر چند طينت هر يك في الجملة مرجّحى باشد از براي اختيار آنچه اختيار كنند واللَّه تعالى يعلم .\r\n\r\nحديث هشتم\r\nاينست كه « 1 » روايت كرده از زراره از حضرت أبى جعفر يعنى امام محمد باقر عليه السلام كه فرمود :\r\nلو علم النّاس كيف ابتداء الخلق ما اختلف اثنان ، انّ اللَّه عزّ وجلّ قبل أن يخلق الخلق قال : كن ماء عذبا أخلق منك جنّتى وأهل طاعتي ، وكن ملحا أجاجا أخلق منك ناري وأهل معصيتي ، ثمّ أمرهما فامتزجا ، فمن ذلك صار يلد المؤمن الكافر والكافر المؤمن ، ثمّ أخذ طينا من أديم الأرض فعركه عركا شديدا فإذا هم كالذّرّ يدبّون ، فقال لأصحاب اليمين : إلى الجنّة بسلام ، وقال لأصحاب الشّمال : إلى النّار ولا أبالي ، ثمّ أمر نارا فأسعرت فقال لأصحاب الشّمال : أدخلوها فهابوها ، وقال لأصحاب اليمين : ادخلوها فدخلوها ، فقال : كونى بردا وسلاما ، فكانت بردا وسلاما ، فقال أصحاب الشّمال :\r\n\r\n\r\n","description":"","footnote":"\r\n( 1 ) حديث أول باب دوم كتاب ايمان وكفر كافيست ( ص 5 ج 2 مرآة العقول ، ص 5 ) وتمام سند اين است : « أبو علىّ الاشعرىّ ومحمّد بن يحيى ، عن محمد بن إسماعيل ، عن علي بن الحكم ، عن أبان بن عثمان ، عن زرارة ، عن أبي جعفر قال ( لو علم ، الحديث ) »\r\n","page_name":" 537 ","page_number":541},
  {"content":"\r\n\r\nيا ربّ أقلنا ، فقال : قد أقلتكم فادخلوها ، فذهبوا فهابوها ، فثمّ ثبتت الطّاعة والمعصية ، فلا يستطيع هؤلاء أن يكونوا من هؤلاء ، ولا هؤلاء من هؤلاء .\r\n( يعنى ) :\r\nاگر بدانند مردم كه چگونه بوده ابتداء آفرينش اختلاف نمىكردند دو كس ، بدرستى كه خدا كه بلند مرتبه وغالب است پيش از آنكه خلق كند خلق را گفت :\r\nيافت شو آبى گوارا ، تا خلق كنم از تو بهشت خود را وأهل طاعت خود را ، ويافت شو آبى شور وتلخ ، تا خلق كنم از تو جهنّم خود را وأهل معصيت خود را ، بعد از آن امر كرد آنها را پس آميخته شدند بهم ، پس بسبب اين مىزايد مؤمن كافر را وكافر مؤمن را ، بعد از آن فرا گرفت گلى را از روى زمين پس ماليد آنرا ماليدنى سخت ، پس ناگاه شدند ايشان مثل مورچه‌ها مىجنبيدند ، پس گفت با أصحاب يمين ، بسوى بهشت بسلامى ، وگفت با أصحاب شمال : بسوى جهنّم وپروا نميكنم ، بعد از آن امر كرد آتشى را پس افروخته شد ، پس گفت بأصحاب شمال : داخل شويد آن را ، پس ترسيدند از آن ، وگفت بأصحاب يمين : داخل شويد آنرا ، پس داخل شدند آنرا ، پس گفت بآتش : بگرد سردى وسلامتى ، پس گشت سردى وسلامتى ، پس گفتند أصحاب شمال : اى پروردگار ما در گذر از تقصير ما ، پس گفت : بتحقيق كه در گذشتم ، پس داخل شويد آتش را ، پس رفتند پس ترسيدند از آن ، پس آن وقت ثابت شد طاعت ومعصيت ، پس استطاعت ندارند اينها بر اين كه بوده باشند از آنها ونه آنها از اينها .\r\n( توضيح ) :\r\n« اختلاف نمىكردند دو كس » يعنى در خلافت وامامت ، زيرا كه اگر مطّلع بودند بر ابتداى آفرينش مىدانستند كه در آن وقت كه أصحاب يمين بود ومأمور\r\n\r\n","description":"","footnote":"","page_name":" 538 ","page_number":542},
  {"content":"\r\n\r\nشد برفتن ببهشت وكه از أصحاب شمال بود ومأمور شد برفتن بجهنّم ، وظاهرست كه مدّعيان امامت وخلافت بنا حق از گروه دويم‌اند وهر گاه مردم مىدانستند كه ايشان در آن وقت از أصحاب شمال بودند ومأمور شدند برفتن بجهنّم ، وظاهرست كه حكم حق تعالى تخلّف نكند ، پس كسى بر خلافت وامامت ايشان قائل نمىشد ، « گفت : يافت شو آبى گوارا » مراد اينست كه خلق فرمود آبى گوارا ، وهمچنين آبى شور وتلخ ، بمجرّد ارادهء خلق آن بي مادهء از براي آن بلكه بي گفتن لفظ « كن » يا غير آن نيز ، « تا خلق كنم از تو بهشت خود را وأهل طاعت خود را » در بعضي أحاديث سابقه مذكور شد كه مادّه خلق أهل طاعت گل بهشت بود يا گلى كه فرا گرفته شده بود از آسمانها ودر اين حديث آبى گوارا را مادّهء آن فرمودند ومنافاتى نيست ميانهء آنها ، زيرا كه هر گاه بهشت از آن آب خلق شده باشد چنانكه از اين حديث ظاهر مىشود وأهل طاعت از گل بهشت چنانكه در آن أحاديث واقع شده پس خلق آنها را نيز بآن آب نسبت مىتوان داد وأيضا چون خلق ايشان از گل شده ودر گل آب وخاك هر دو بايد پس هر يك از آنها مادّهء آن باشند ودر آن أحاديث خاك آن مذكور شده كه چه خاك بود ودر اين حديث آب آنرا فرموده‌اند كه چه آب بوده ، « پس آميخته شدند بهم » تا هر دو مادّه خلق انسان باشد ومؤمن از يك جزو آن خلق شود وغير مؤمن از جزو ديگر ، « پس بسبب اين مىزايد مؤمن كافر را وكافر مؤمن را » يعنى بسبب اين كه آن آبها بهم آميخته شد ودر هر نطفهء هر دو از آنها باشد پس مىزايد مؤمن كافر را باين نحو كه كافر خلق شود از نطفه أو از آن آب شور تلخى كه در آنست ، ومؤمن خلق شود از نطفهء كافر از آن آب گوارا كه در آنست ، ودر شرح حديث اوّل مذكور شد كه غالب در خلق مؤمن آنست ودر خلق كافر اين ، واگر نه هر يك در هر دو باشد ، « بعد از آن فرا گرفت گلى را از روى زمين » يعنى خاكى را از روى زمين كه بآن آبها گل شده بود ، ومراد به « زمين » اعمّ از زمين بهشت وجهنّم وغير آنست پس منافاة ندارد با آنچه در أحاديث\r\n\r\n","description":"","footnote":"","page_name":" 539 ","page_number":543},
  {"content":"\r\n\r\nسابقه مذكور شد كه « مؤمن از گل بهشت خلق شده وكفّار ونواصب از گل جهنّم » وهمچنين منافاة ندارد با آنچه در بعضي از آنها مذكور شد كه « نيكبختان تمام از خاك آسمانها خلق شده‌اند » زيرا كه ممكن است كه مراد بآن نيز خاك بهشت باشد كه در آسمانهاست يا مراد بآسمانها بهشتها باشد چنانكه قبل أزين مذكور شد ، وممكن است نيز كه آن حكايت دخلى بطينت اصلى ايشان نداشته باشد بلكه در آن وقت همه را از گلى كه از روى زمين برداشته باشد بيرون آورده باشد باين نحو كه نفس هر يك ببدنى از قبيل مورچه كه از آن گل بيرون آمده تعلّق گرفته باشد وآخر أبدان هر گروهى را از گلى خاصّ خلق كرده باشد بتفصيلى كه در أحاديث سابقه مذكور شد ، « پس ماليد آنرا ماليدنى سخت » ظاهر اينست كه « ماليدن » كناية از فشردن باشد از براي بيرون آوردن مورچه‌ها از آن چنانكه تفريع شده آن بر آن ، وبعضي از علما گفته‌اند كه : آن از براي اينست كه اجزاى آن خوب ممزوج بيكديگر شوند ومزاج ميانهء آنها حاصل شود ومستعدّ حيات گردند ، « پس ناگاه ايشان مثل مورچه‌ها مىجنبيدند » يعنى تمام أفراد آدمي از آن بيرون آمدند هر يك بشكل ومقدار مورچهء وحركت مىكردند تا ظاهر شود حيات ايشان وفايده اين بود كه تكليف شود بايشان ومطيع وعاصى در آن وقت ممتاز گردد ، وحكم بدخول أطاعت كنندگان ببهشت وسركشان بجهنّم از آن روز معلوم ملائكة گردد ، با مصالح وفوايد ديگر كه حق تعالى أعلم است به آنها ، « پس گفت بأصحاب يمين » چون دست راست اشرف است از دست چپ پس باين اعتبار خوبان را « أصحاب يمين » گويند وبدان را « أصحاب شمال » ، وممكن است كه باعتبار اين باشد كه حضرت جبرئيل طينت آنها را بدست راست گرفت وطينت اينها را بدست چپ ، چنانكه در حديث سابق مذكور شد ، يا اين كه در قيامت نامهء أعمال آنها بدست راست ايشان آيد ، ونامهء أعمال اينها بدست چپ ايشان ، چنانكه در أحاديث وارد شده ، « بسوى بهشت بسلامى » يعنى برويد بسوى بهشت همراه بدرود وسلام ورحمتي از جانب ما ،\r\n\r\n","description":"","footnote":"","page_name":" 540 ","page_number":544},
  {"content":"\r\n\r\nيا بسلامتى از موت وآفتها ، و « بسوى جهنّم » يعنى برويد بسوى جهنّم ، و « پروا نميكنم » يعنى اعتنائى بشما ندارم وپروا نميكنم از رفتن شما بجهنّم ، يا اين كه پروا ندارم أزين حكم ، از راه آنكه بسبب استحقاق شماست آنرا وبهيچ وجه قبحى نيست در آن ، نه أزين راه كه اشاعره مىگويند كه : حسن وقبحى در أشياء نباشد وباين اعتبار هر كارى بر حق تعالى جايز باشد وپروا نكند از هيچ كارى ، زيرا كه فساد اين قول واضح ولايح است چنانكه در اوّل رساله اشاره بآن رفت ، « بگرد سردى وسلامتى » يعنى سرد شو بر ايشان وسالم نگاه دار ايشان را وگزندى بايشان مرسان ، « پس آن وقت ثابت شد طاعت ومعصيت » يعنى أطاعت آن گروه وعصيان اين گروه ، وهر كه در آن وقت أطاعت كرده بعد از آن نيز أطاعت كند ، وهر كه در آن وقت عصيان كرده وفرمان نبرده بعد از آن نيز چنان كند ، « پس استطاعت ندارند اينها كه بوده باشند از آنها ونه آنها از اينها » يعنى اين كه بوده باشند اينها از آنها وآنها از اينها .\r\nپوشيده نيست كه ظاهر اين كلام اگر چه اينست كه هيچ فرقهء از اين دو فرقه قدرت آن ندارند كه داخل فرقهء ديگر شوند پس أطاعت كنندگان قادر نيستند بر آنكه عصيان كنند ، وعاصيان قادر نيستند بر آنكه أطاعت كنند ، نهايت چون اين معنى خلاف حكم صريح عقل است زيرا كه ما بالبديهة مىيابيم قدرت واختيار خود را در كردن كارهاى خوب وبد هر دو ، وأيضا بنا بر اين معقول نمىشود تعظيم وتبجيل أطاعت - كنندگان ونه عذاب وعقاب عاصيان ، پس بايد كه تأويل شود باين كه در واقع ممكن نيست كه جمعى كه در آن وقت أطاعت كردند عصيان كنند وداخل عصيان شوند ، وهمچنين ممكن نيست كه جمعى كه در آن وقت عصيان كردند بعد از آن أطاعت كنند وداخل أطاعت كنندگان شوند هر چند اين معنى بسبب قدرت واختيار ايشان باشد واز ايشان ناشى شود وحاصل كلام اينست كه : جمعى كه در آن وقت باختيار خود أطاعت كردند بعد از آن نيز البتّه أطاعت كنند هر چند قادر باشند بر خلاف آن ، وهمچنين جمعى كه در آن وقت عصيان نمودند با وجود اختيار وقدرت بر خلاف آن\r\n\r\n","description":"","footnote":"","page_name":" 541 ","page_number":545},
  {"content":"\r\n\r\nبعد از آن نيز البتّه عصيان كنند ، وممكن نيست كه أطاعت كنند هر چند قادر باشند بر آن .\r\nوچون اين معنى از تأمّل در جواب شبههء خيّام كه از راه علم حق تعالى كرده واضح ولايح گردد پس ذكر آن شبهه وجواب آن مناسب مىنمايد .\r\nوتقرير آن شبهه اينست كه : هر كه بدى كند حق تعالى در أزل علم دارد كه أو اين بد را خواهد كرد پس محال است كه نكند واگر نه لازم مىآيد كه علم خدا نعوذ باللَّه جهل وخلاف واقع باشد « 1 » وهر گاه محال باشد كه نكند پس مضطرّ خواهد بود در كردن آن وقادر نخواهد بود در نكردن آن ، پس بايد كه معذور باشد در آن وعقاب أو بر آن معقول نباشد .\r\nوجواب اين شبهه آنست كه : علم حق تعالى تابع چيزيست كه واقع خواهد شد ووقوع آن تابع علم خدا نيست پس كسى كه بد كند چون بد را خواهد كرد هر چند قدرت بر نكردن آن داشته باشد از آن راه خدا در أزل علم دارد بكردن آن واگر نمىكرد علم مىداشت بنكردن آن ، پس علم خدا ببد كردن أو باعتبار اينست كه أو به قدرت واختيار خود البتّه بد را خواهد كرد نه اين كه كردن أو بد را بسبب علم خدا باشد باين كه أو بد ميكند ، پس كسى كه خدا علم ببد كردن أو داشته باشد اگر چه در واقع ونفس الامر محال است كه نكند آنرا ، امّا آن سبب اين نمىشود كه أو قدرت بر نكردن نداشته باشد بلكه منشأ استحالهء آن اختيار وارادهء اوست واين نظير آنست كه ما بتتبّع أحوال كسى دانيم بعلم يقيني كه أو هر صبح مثلا فلان دعا را مىخواند وظاهرست كه علم ما باين معنى هر چند حق ومطابق واقع باشد باعث اين نمىشود كه أو در خواندن آن دعا مضطرّ باشد وقادر بر نخواندن نباشد بلكه البتّه أو\r\n\r\n\r\n","description":"","footnote":"\r\n( 1 ) در موارد متعددة اين دو بيت را در اين باب بعمر خيّام نسبت داده‌اند :\r\n « من مى خورم وهر كه چو من أهل بود * مى خوردن من بنزد أو سهل بود »\r\n« مى خوردن من حق ز أزل مىدانست * گر مى نخورم علم خدا جهل بود » \r\nونقل كرده‌اند كه خواجة نصير طوسي ( ره ) از اين شبهه باين دو بيت پاسخ داده است :\r\n « اين نكته نگويد هر آنكه أو أهل بود * زيرا كه جواب شبهه‌اش سهل بود »\r\n« علم أزلي علّت عصيان كردن * نزد عقلا ز غايت جهل بود » \r\n","page_name":" 542 ","page_number":546},
  {"content":"\r\n\r\nمىخواند آنرا از روى قدرت واختيار أو ، وعلم ما باعث تفاوتى در حال أو بهيچ وجه نشود پس بلا تشبيه علم حق تعالى نيز به آن چه آدمي ميكند از اين قبيل است هر چه را أو بكند يا نكند حق تعالى در أزل عالم بآن باشد ومحال باشد كه خلاف آن واقع شود با وجود قدرت واختيار أو بر خلاف آن بلكه امتناع واستحالهء خلاف آن از اراده واختيار أو ناشى مىشود اينست مجمل كلام در اين مقام واين رساله گنجايش زيادة بر اين ندارد وبسا باشد زيادة بر اين منجرّ شود بكلام در أسرار قضا وقدر كه نهى شده از خوض در آنها وكشف از آنها ، واللَّه ولىّ الهداية والتّوفيق .\r\n\r\nحديث نهم\r\nاينست كه روايت كرده از زراره كه گفته « 1 »\r\nانّ رجلا سأل أبا جعفر عليه السّلام عن قول اللَّه عزّ وجلّ :  وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَأَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى  ، إلى آخر الآية « 2 » فقال وأبوه يسمع عليهما السّلام : حدّثنى أبى انّ اللَّه عزّ وجلّ قبض قبضة من تراب التّربة الّتى خلق منها آدم عليه السّلام فصبّ عليه الماء العذب الفرات ثمّ تركها أربعين صباحا ثمّ صبّ عليها الماء المالح الأجاج فتركها أربعين صباحا ، فلمّا اختمرت الطّينة أخذها فعركها عركا شديدا فخرجوا كالذّرّ من يمينه وشماله وأمرهم جميعا أن يقعوا في النَّار فدخل\r\n\r\n\r\n","description":"","footnote":"\r\n( 1 ) حديث دوم باب دوم « طينة المؤمن والكافر » از أبواب كتاب ايمان وكفر كافى ، وتمام سند بدين نهج است ( ج 2 مرآة العقول ، ص 6 ) : « علىّ بن إبراهيم ، عن أبيه ، عن ابن أبي عمير ، عن ابن أذينة ، عن زرارة أنّ رجلا سأل أبا جعفر عليه السّلام ( الحديث ) » .\r\n( 2 ) آيهء 172 سورهء مباركهء أعراف وباقي آن اينست :  « وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ »  .\r\n","page_name":" 543 ","page_number":547},
  {"content":"\r\n\r\nأصحاب اليمين فصارت عليهم بردا وسلاما ، وأبى أصحاب الشّمال أن يدخلوها .\r\n( يعنى ) :\r\nبدرستى كه مردى سؤال كرد از حضرت أبى جعفر يعنى امام محمّد باقر عليه السلام از قول خداى عزّ وجلّ وإذ أخذ ربّك ( تا آخر آيهء كريمه ) پس گفت وپدر آن حضرت مىشنيد - بر هر دو باد درود - كه : حديث كرد مرا پدر من كه بدرستى كه خداى عزّ وجلّ فرا گرفت مشتى از خاك تربتى كه خلق كرد از آن آدم را عليه السّلام ، پس ريخت بر آن آبى گواراى شيرين ، بعد از آن واگذاشت آنرا چهل صباح ، بعد از آن ريخت بر آن آب شور وتلخ ، پس واگذاشت آنرا چهل صباح ، پس چون خمير شد آن گل فرا گرفت آنرا پس ماليد آنرا ماليدنى سخت ، پس بيرون آمدند مانند مورچه‌ها از يمين وشمال أو ، وأمر كرد ايشان را همگى باين كه داخل شويد در آتش ، پس داخل شدند أصحاب يمين پس گرديد آتش بر ايشان سردى وسلامتى ، وسر باز زدند أصحاب شمال از اين كه داخل شوند آن آتش را .\r\n( توضيح ) :\r\nترجمه آيهء كريمه اينست كه : ياد كن حال را در آن وقت كه فرا گرفت پروردگار تو از بني آدم از پشتهاى ايشان نسل ايشان را وگواه گرفت ايشان را بر نفسهاى ايشان كه : آيا نيستم من پروردگار شما گفتند : بلى هستى يعنى بيرون آورد نسل بني آدم را از پشتهاى ايشان بترتيبى كه در آنها قرار گرفته بودند وپرسيد از ايشان كه : آيا نيستم من پروردگار شما ؟ - همه اقرار كردند وگواهى دادند كه بلى پروردگار مائي ، وجمعى از مفسّرين را اعتقاد اينست كه اينها همه بر سبيل تمثيل وتخييل است ودر حقيقت نه اخراجيست ونه گواهى طلبيدنى ونه گواهى - دادنى ، بلكه مراد اينست كه : چون همهء بني آدم بترتيبى كه موجود مىشوند در لوح\r\n\r\n","description":"","footnote":"","page_name":" 544 ","page_number":548},
  {"content":"\r\n\r\nمحفوظ يا لوحى ديگر ثبت شده واز براي ايشان دلائلى كه دلالت ميكند بر پروردگارى حق تعالى نصب شده پس گويا همهء ايشان را در آن وقت از پشتهاى پدران ايشان بيرون آورده‌اند واز ايشان گواهى طلبيده‌اند وايشان اقرار كرده‌اند وگواهى داده‌اند نظير آيهء كريمه :  إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ  « 1 » نيست قول ما مر چيزى را هر گاه اراده كنيم آنرا مگر اين كه بگوئيم مر آنرا كه : يافت شو ، پس يافت مىشود ، زيرا كه در ايجاد آن گفتن « كن » هم نيست بلكه بمجرّد ارادهء وجود آن موجود مىشود ، پس غرض مجرّد تمثيل وتصوير اين معنى است واين كه ايجاد آن بمنزلهء اينست كه كسى بگويد كه : يافت شو ، پس يافت شود بي سبق مادّهء ومدّتى وبدون تعب ورنج مزاولت عملي واستعمال آلتى ، وهمچنين قول أو عزّ وعلا :  فَقالَ لَها وَلِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ  « 2 » پس فرمود مر آسمان وزمين را : بيائيد از روى طوع ورغبت ويا از روى جبر واكراه ، گفتند : آمديم فرمان برندگان ، چه ظاهرست كه در اينجا نيز قولي نيست نه از حق تعالى ونه از آسمان وزمين بلكه مجرّد تمثيل وتخييل است واين كه اينها موجود شدند بمجرّد ارادهء وجود آنها مانند كسى كه بگويد بكسى كه : البتّه بيا وبايد بيائى بطوع يا اكراه ، پس أو بيايد بطوع ورغبت ، واللَّه تعالى يعلم .\r\nوجمعى از مفسّرين را اعتقاد اينست كه « 3 » اخراج بر سبيل حقيقت است امّا\r\n\r\n\r\n","description":"","footnote":"\r\n( 1 ) آيهء 40 سورهء مباركهء « نحل » است .\r\n( 2 ) ذيل آيهء يازدهم سورهء مباركهء « فصلت » وصدر آن اينست :  « ثُمَّ اسْتَوى إِلَى السَّماءِ وَهِيَ دُخانٌ »  .\r\n( 3 ) بايد دانست كه اين كه شارح ( ره ) در اينجا بر خلاف ساير موارد قبلا آراء وعقايد مفسّرين را بيان ميكند وبعدا باظهار نظر وعقيدهء خود مىپردازد براي آنست كه نفى واثبات ورد وقبول عالم ذرّ بسيار مشكل است مخصوصا با توجّه بقوّت ادّلهء نافين كه سيّد مرتضى وأبو الفتوح رازي وطبرسى وأبو المحاسن جرجانى ومولى فتح اللَّه كاشاني از آن جمله هستند ودلائل قوى بر نفى آن اقامه كرده وبتوجيه آيات واخبارى كه ظهور در آن دارد پرداخته‌اند وعلّامه مجلسي ( ره ) در مجلد چهاردهم بحار « السماء والعالم » چنانكه شايد وبايد از اين موضوع بحث كرده وأقوال علماء را نيز نقل نموده پس هر كه طالب باشد بآن مراجعه فرمايد .\r\n","page_name":" 545 ","page_number":549},
  {"content":"\r\n\r\nگواه گرفتن وگواهى دادن بر سبيل وتمثيل وتخييل است وبر وجهي كه در قول اوّل مذكور شد وظاهرتر چنانكه اعتقاد جمعى از ايشان وظاهر أحاديث است اينست كه همه بر سبيل حقيقت است باين نحو كه حق تعالى از گل حضرت حضرت آدم چنانكه ظاهر اين حديث شريف است يا از پشت آن حضرت بعد از خلق أو چنانكه ظاهر بعضي أحاديث است همهء أولاد أو را بترتيب وجود بشكل ومقدار مورچه‌ها چنانكه در أحاديث وارد شده بيرون آورده باشد وعقل وشعور داده باشد واز ايشان گواهى بربوبيّت طلبيده باشد وايشان همه گواهى بر آن داده باشند وحكم ومصالح در اين معنى بسيار خواهد بود ، وممكن است كه از جملهء آنها اين باشد كه قبل از آلودگى ايشان بعلايق دنيوي وفريفته شدن بوساوس شيطانى عقول ايشان حكم بپروردگارى حق تعالى كند واين معنى سبب زيادتى استعداد ايشان باشد از براي اقرار بآن بعد از آن هر چند در ياد ايشان نباشد زيرا كه كسى كه چيزى را دانست بعد از مدّتى هر چند آن چيز در ياد أو نباشد استعدادي در أو باقي است كه سبب اين مىشود كه باندك توجّهى وتأمّلى منتقل بآن شود بخلاف كسى كه در أصل آنرا ندانسته باشد چنانكه ما بملاحظهء أحوال خود مىدانيم كه مسئله را كه يك بار ديده باشيم وتحقيق آن كرده باشيم هر چند كيفيّت آن بهيچ وجه بياد ما نباشد تحقيق آن بر ما آسانتر باشد از آنكه در أصل فكر در آن نكرده باشيم وآنرا تحقيق ننموده باشم وتتمّهء آيهء كريمه كه فرموده : « أن تقولوا يوم القيامة انّا كنّا عن هذا غافلين يعنى اين را كرديم از براي ناخوش داشتن آنكه بگوئيد شما بروز قيامت كه : بدرستى كه ما بوديم از اين غافلان » ممكنست بر اين معنى محمول شود يعنى چنين كرديم تا كافران نتوانند گفت در روز قيامت كه ما از اين معنى غافل وبيخبر بوديم يعنى لطفى كه باعث زيادتى استعداد ما مىشد از براي اقرار واعتراف بآن در بارهء ما\r\n\r\n","description":"","footnote":"","page_name":" 546 ","page_number":550},
  {"content":"\r\n\r\nنشده بود واگر آن شده بود ما اقرار مىكرديم وگواهى مىداديم ، وممكن است كه مراد اين باشد كه اين را كرديم تا آنكه نگوئيد شما روز قيامت كه ما از اين غافل وبي خبر بوديم يعنى عقل ما حكم بآن نمىكرد پس معذوريم در آن پس چنين كرديم تا هر كه از شما اين عذر را بگويد كذب أو ظاهر باشد ، چه هر گاه در آن وقت عقل هم حكم بآن بكند بعد از آن اگر اغراض فاسده نباشد چرا حكم نكند ، وظهور كذب ايشان بر ملائكة وأنبيا وأوصيا عليهم السلام باشد كه بر آن اقرار مطّلع باشند يا بر گويندهء آن نيز حجّت تمام شود بعد از كذب أو بعد از شهادت ايشان بر آن حكايت ، وگاه باشد كه آن واقعه در قيامت بياد همهء ايشان بيايد چنانكه در بعضي أحاديث اشعارى بآن شده وبر همه كس بعنوانى ظاهر شود كه با وجود آن هيچ كس اين حرف را نتواند گفت واگر چه نصب دلائل عقليّه وارسال أنبيا ورسل با معجزات ظاهرهء باهره كه حق تعالى فرموده كافيست در ابطال آن عذر ، نهايت اين معنى نيز مؤكّد آنها باشد وباعث اين شود كه در أصل اين عذر نتوانند گفت ، وامّا آنچه بعد از اين فرموده‌اند :  أَوْ تَقُولُوا إِنَّما أَشْرَكَ آباؤُنا مِنْ قَبْلُ وَكُنَّا ذُرِّيَّةً مِنْ بَعْدِهِمْ أَ فَتُهْلِكُنا بِما فَعَلَ الْمُبْطِلُونَ  « 1 » يعنى يا اين كه بگوئيد شما كه بدرستى كه شرك نياوردند مگر پدران ما قبل از اين وبوديم ما نسلي بعد از ايشان ، آيا پس هلاك مىگردانى ما را بسبب آنچه كردند آنانكه بر باطل بودند ؟ ! پس ظاهر اينست كه مراد بآن اين باشد كه ما چنين كرديم تا شما يكى از اين دو عذر را نگوئيد وحاصل عذر دويم اين باشد كه : ما تقليد پدران خود كرديم وتقصير در اين باب نداريم تقصير از پدران ماست آيا ما را عذاب ميكنى بسبب تقصير ايشان كه بر باطل بودند ، ومانع شدن آن واقعه از گفتن آن عذر شايد باعتبار اين باشد كه هر گاه پروردگارى حق تعالى عزّ وجلّ شأنه بمرتبهء ظاهر باشد كه ايشان در آن وقت\r\n\r\n\r\n","description":"","footnote":"\r\n( 1 ) آيهء 173 سورهء مباركهء « أعراف » است .\r\n","page_name":" 547 ","page_number":551},
  {"content":"\r\n\r\nكه در قالب مورچه‌ها بودند اقرار بآن نمودند پس ظاهرست كه انكار آن بمجرّد تقليد پدران تقصيريست عظيم از ايشان پس آن عذرى از براي ايشان نشود ، واگر كلام بر تمثيل وتخييل حمل شود توجيه تتمّهء آيهء شريفه ظاهرست يعنى نصب دلايل وامارات از براي شما كرديم كه مبادا شما بگوئيد كه : ما از اين غافل وبيخبر بوديم واين معنى بر ما ظاهر نبود ، يا اين كه بگوئيد : بر ما اين معنى ظاهر نبود پس ما تقليد پدران خود كرديم وتقصيري در آن باب نداريم واللَّه تعالى يعلم ، « بدرستى كه خداى عزّ وجلّ فرا گرفت » فرا گيرنده حضرت جبرئيل بود وچون بأمر وفرمان حق تعالى بوده نسبت بخدا داده شد چنانكه بلا تشبيه كار كسى كه بأمر پادشاهى بكند بآن پادشاه نسبت داده مىشود ، « از خاك تربتى » بعنوان اضافه است يعنى مشتى از خاك آن خاكى كه خلق كرده از آن حضرت آدم را ، وممكن است كه « التّربة » بدل « قبضة » باشد ومعنى چنين شود كه : فرا گرفت مشتى از خاك ، فرا گرفت خاكى را كه خلق كرد از آن حضرت آدم را .\r\nبعضي از علما استدلال كرده‌اند بر حمل آيهء شريفه بر تمثيل وتخييل به آن چه روايت شده در كافى وغير آن از ابن أبي عمير از بعضي از أصحاب ما كه گفته : گفتيم بحضرت أبى عبد اللَّه عليه السّلام كه :\r\nكيف أجابوا وهم ذرّ ؟ - قال : جعل فيهم ما إذا سألهم أجابوه\r\nيعنى في الميثاق يعنى چگونه جواب گفتند وحال اين كه ايشان مورچه‌ها بودند ؟ - آن حضرت گفت : گردانيده حق تعالى در ايشان آن چيزى را كه هر گاه سؤال كند ايشان را جواب گويند أو را يعنى در ميثاق يعنى مراد جواب گفتن ايشان بود در وقت گرفتن اين پيمان از ايشان در حكايت ألست وبناى استدلال بر اينست كه گفته : اين بعينه آنست كه ما گفتيم كه حق تعالى تركيب كرده در عقول ايشان آنچه را مىخواند ايشان را بسوى اقرار .\r\nپوشيده نيست كه اين حديث شريف دليل نمىشود بر آن ، ودور نيست كه مراد\r\n\r\n","description":"","footnote":"","page_name":" 548 ","page_number":552},
  {"content":"\r\n\r\nاين باشد كه حق تعالى بايشان عقل وشعوري دارد كه وقتي كه سؤال كند ايشان جواب گويند أو را با وجود عقل وشعور ، واستبعادى نيست در جواب گفتن واقرار نمودن خواه در قالب مورچه باشند وخواه در قالب ديگر ، « پس چون خمير شد آن گل » پوشيده نيست كه ظاهر اين حديث شريف آنست كه ايشان بشكل مورچه‌ها از گلى بيرون آمدند كه حضرت آدم از آن خلق شد وحديث بعد از اين صريح است در اين ، پس آنچه در بعضي أحاديث ديگر وارد شده كه « از پشت حضرت آدم بيرون آمدند » ظاهر اينست كه محمول شود بر اين كه از گلى كه حضرت آدم از آن خلق شده واز قطعهء كه پشت آن حضرت شده بيرون آمدند ، يا اين كه تمام آنچه در پشت آن حضرت بود از آن گل بيرون آمدند ، يا اين كه حضرت آدم نيز اوّلا بشكلى مورچه خلق شد واز پشت أو نسل أو بشكل مورچه‌ها بيرون آمدند .\r\nوبعضي از علما گفته‌اند كه : انطباق تفسيري كه در اين حديث شده بر ظاهر آيهء كريمه خفائى دارد وممكنست كه گفته شود كه : از براي آيهء ظهري وبطني باشد وآنچه حضرت فرموده تفسير بطن آيهء باشد ومخفى نيست كه ظاهر آيهء كريمه اينست كه ذرّيهء از پشتهاى بني آدم بيرون آمدند وچون ظاهرست كه اين معنى بعد از وجود ايشان بود در اين عالم پس بايد كه بر اين حمل شود كه بترتيبى كه در پشتهاى ايشان بود بيرون آمدند چنانكه ما در تفسير آيهء كريمه ذكر كرديم وبنا بر اين محتمل است كه از پشت حضرت آدم بيرون آمده باشند يا از گلى كه آن حضرت از آن گل خلق شده وآيهء كريمه ظهورى در احتمال اوّل ندارد ، وممكن است كه نيز از آن گل يا از حضرت آدم بر اين نحو بيرون آمده باشند كه هر پدرى بشكل مورچهء بيرون آمده باشد واز پشت آن مورچه أولاد أو بشكل مورچه‌ها بيرون آمده باشند ، وهمچنين تا آخر أولاد آدم ، وبنا بر اين بيرون آمدن آنها از پشتهاى بني آدم بر ظاهر محمول شود امّا حمل آيهء شريفه بر تفسير بطن آيهء پس وقتي صحيح است كه آن اخراج دو مرتبه واقع شده باشد واين بعيد است واللَّه تعالى يعلم ، « پس ماليد\r\n\r\n","description":"","footnote":"","page_name":" 549 ","page_number":553},
  {"content":"\r\n\r\nآنرا ماليدنى سخت » در حديث سابق شرح آن شد ، « پس بيرون آمدند مانند مورچه‌ها از يمين أو واز شمال أو » يعنى از طرف راست وچپ حضرت آدم مورچه‌ها از أو بيرون آمدند ، يا راست وچپ آن گل كه مورچه‌ها از آن بيرون آمدند وراست گل آن بود كه طرف راست حضرت آدم از آن خلق شده وچپ آنچه طرف چپ آن حضرت از آن خلق شده ، يا از راست وچپ حضرت جبرئيل كه فرا گيرنده بود يعنى از آنچه مقابل طرف راست آن حضرت بود وآنچه مقابل دست چپ آن حضرت بود ، وبر هر تقدير اين اشاره است با خيار وأشرار واين كه اخيار از طرف راست كه أقوى واشرف است بيرون آمدند وأشرار از طرف چپ كه بر خلاف آنست ، وتتمّهء حديث محتاج بتوضيح نيست .\r\n\r\nحديث دهم\r\nاينست كه روايت كرده از محمد بن علي حلبى از حضرت أبى عبد اللَّه عليه السلام كه فرموده « 1 » :\r\nانّ اللَّه عزّ وجلّ لمّا أراد أن يخلق آدم عليه السّلام أرسل الماء على الطّين ، ثمّ قبض قبضة فعركها ثمّ فرّقها فرقتين بيده ، ثمّ ذرأهم فاذاهم يدبّون ، ثمّ رفع لهم نارا فأمر أهل الشّمال أن يدخلوا ، فذهبوا إليها فهابوها ولم يدخلوها ، ثمّ أمر أهل اليمين أن يدخلوها ، فذهبوا فدخلوها ، فأمر اللَّه عزّ وجلّ النّار فكانت عليهم بردا وسلاما ، فلمّا رأى ذلك أهل الشّمال قالوا : ربّنا أقلنا ، فأقالهم ، ثمّ قال لهم : أدخلوا فذهبوا فقاموا عليها ولم يدخلوها ، فأعادهم طينا وخلق منها آدم\r\n\r\n\r\n","description":"","footnote":"\r\n( 1 ) حديث سوم باب دوم « طينة المؤمن والكافر » از أبواب ايمان وكفر كافى ، وتمام سند اينست ( جلد دوم مرآة العقول ، صفحهء ششم ) : « علىّ بن إبراهيم ، عن أبيه ، عن أحمد بن محمّد بن أبي نصر ، عن أيان بن عثمان ، عن محمّد بن علىّ الحلبىّ عن أبي عبد اللَّه ( ع ) ، ( قال : انّ اللَّه عزّ وجلّ لمّا أراد الحديث ) » .\r\n","page_name":" 550 ","page_number":554},
  {"content":"\r\n\r\nعليه السّلام ، وقال أبو عبد اللَّه عليه السّلام : فلن يستطيع هؤلاء أن يكونوا من هؤلاء ولا هؤلاء أن يكونوا من هؤلاء ، قال فيرون أنّ رسول اللَّه صلّى اللَّه عليه وآله أوّل من دخل تلك النَّار فذلك قوله عزّ وجلّ :  قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ  .\r\n( يعنى ) :\r\nبدرستى كه خدا كه بلند مرتبه وعاليست چون اراده كرد كه خلق كند آدم عليه السلام را فرستاد آب را بر گل ، بعد از آن فرا گرفت مشتى پس ماليد آنرا ، بعد از آن جدا كرد آنرا دو حصّه بدست خود ، بعد از آن آفريد ايشان را پس ناگاه ايشان مىجنبيدند ، بعد از آن بلند گردانيد از براي ايشان آتشى ، پس امر كرد أهل دست چپ را اين كه داخل شوند در آن آتش ، پس رفتند بسوى آن ، پس ترسيدند از آن وداخل نشدند در آن ، وبعد از آن امر كرد أهل دست راست را كه : داخل شوند در آن ، پس رفتند پس داخل شدند در آن ، پس فرمان داد خداى عزّ وجلّ آتش را پس گرديد بر ايشان سردى وسلامتى ، پس چون ديدند آنرا أهل دست چپ گفتند :\r\nاى پروردگار ما در گذر از ما ، پس درگذشت از ايشان ، بعد از آن گفت بايشان كه :\r\nداخل شويد ، پس رفتند پس ايستادند بر آن آتش وداخل نشدند در آن ، پس برگردانيد ايشان را گلى وخلق كرد از آن گل آدم عليه السّلام را ، وگفت حضرت أبو عبد اللَّه عليه السلام : پس استطاعت ندارند اينها آنكه بوده باشند از آنها ، ونه آنها اين كه بوده باشند از اينها ، گفت آن حضرت : پس مىبيند كه بدرستى كه رسول خدا صلّى اللَّه عليه وآله - رحمت فرستد خدا بر أو وآل أو - اوّل كسى بود كه داخل شد آن آتش را پس از براي اينست قول خداى عزّ وجلّ : قل ان كان « 1 » ( تا آخر ) يعنى بگو اگر مىبود از براي رحمن فرزندى پس من اوّل عبادت كنندگانم .\r\n\r\n\r\n","description":"","footnote":"\r\n( 1 ) آيهء هشتاد ويكم سورهء مباركهء « زخرف » است .\r\n","page_name":" 551 ","page_number":555},
  {"content":"\r\n\r\n( توضيح ) :\r\n« فرستاد آب را بر گل » يعنى بر خاكى كه بعد از فرستادن آب گل شد ، وممكن است كه مراد به « طين » گل بمعنى متعارف نباشد بلكه خاكى باشد كه اجزاى آن بيكديگر چسبيده باشد چنانكه « طين » را كه فقها خوردن آنرا حرام شمرده‌اند بر اين معنى حمل كرده‌اند و « آب » و « خاك » در اين حديث مجمل است وبر آنچه در أحاديث سابقه مذكور شد از تفصيل در آب وخاك محمول مىتواند شد ، ومنافاتى نيست ميانهء آنها ، وبعضي از علما گفته‌اند كه : تخصيص اين دو عنصر بذكر وذكر - نكردن آن دو عنصر ديگر با وجود تركب از همهء آنها باعتبار اينست كه اين دو عنصر اصلند در تكوّن اعضاى مشاهدى كه بناى صورت انسان محسوس بر آنهاست وپوشيده نيست كه بر تقدير تسليم تركب انسان از چهار عنصر چنانكه حكما گفته‌اند مىتوان گفت كه : كلام در اينجا در خلق آدم بصورت اصلى نيست بلكه در خلق صورتي از براي آدميان كه تعلّق بآن بگيرند از براي گرفتن ميثاق وپيمان از ايشان چنانكه در أحاديث سابق مذكور شد كه « بيرون آمدند بسان مورچه‌ها » وتركب آن صورت از چهار عنصر معلوم نيست گاه باشد كه همين از دو عنصر باشد ودليلي بر وجوب تركب هر مركّب از اين چهار نيست وابتداى حكايت خلق آدم بصورت اصلى اينست كه فرمودند كه « پس بگردانيد ايشان را گلى ، وخلق كرد از آن آدم را » وخلق آدم از آن صحيح است هر چند باضافهء دو عنصر ديگر باشد ، وآنچه در شرح حديث سابق گفتيم كه : حديث بعد صريحست باين كه اخراج ذرّيه از گلى بود كه حضرت آدم بعد از آن مخلوق شد ظاهرست ومحتاج ببيان نيست .\r\n« بعد از آن جدا كرد آنرا دو حصّه بدست خود » .\r\nچون ادلّهء عقليّه ونقليّه قائم است بر اين كه حق تعالى مجرّدست از مقدار وشكل وجسم نيست ونه دستى از براي اوست ونه عضوى ديگر ، پس آنچه دلالت بر تجسّم أو كند بايد كه تأويل شود واز آن جمله اثبات « يد » است از براي أو در اين\r\n\r\n","description":"","footnote":"","page_name":" 552 ","page_number":556},
  {"content":"\r\n\r\nحديث شريف ودر أمثال آن ، وتأويل اين بچند وجه ممكن است .\r\nيكى - اين كه اين بر سبيل تمثيل وتخييل باشد ومراد اينست كه از روى كمال عنايت ارادهء اين أمور كردند مانند كسى كه خود بدست خود چنين كند ، يا اين كه تعبير شده از اراده بدست ، باعتبار اين كه مردم كارها بدست خود ميكنند پس جارى شده است كلام با ايشان بر طريقهء ايشان وبه آن چه ايشان مىفهمند وتشبيه شده است معقول بمحسوس از براي زيادتى تمكّن معنى در نفس .\r\nدويم - اين كه فاعل آنها جبرئيل بوده وچون بفرمان حق تعالى بوده نسبت باو داده شده وبنا بر اين « يد » بر حقيقت محمول مىتواند شد .\r\nسيم - اين كه « يد » اينجا بمعنى « دست » نيست بلكه بمعنى قوّت وقدرت است كه آنها نيز از معاني حقيقيّهء « يد » است چنانكه أهل لغت گفته‌اند .\r\n« پس ناگاه ايشان مىجنبيدند » يعنى حيات بر ايشان فايض شده بود وحركت مىكردند ، « پس أمر كرد أهل دست چپ را » يعنى أشرار را كه طينت ايشان در دست چپ حضرت جبرئيل بود چنانكه در حديث سابق مذكور شد ، يا اين كه نامهء اعمال ايشان در قيامت بدست چپ ايشان خواهد آمد ، يا اين كه چون دست راست اشرف وأقوى است از دست چپ بآن اعتبار شايع شده كه خوبان را « أهل دست راست » گويند وبدان را « أهل دست چپ » چنانكه در شرح حديث سابق مذكور شد ، « پس برگردانيد ايشان را گلى » يعنى برگردانيد هر دو فرقه را بصورت اوّل ، وحيات از ايشان بر طرف شد وگل شدند چنانكه بودند ، وخلق فرمود از آن گل مركّب از گل هر دو فرقه حضرت آدم ( ع ) را ، « پس استطاعت ندارند اينها » در توضيح حديث هشتم شرح اين شد وتطويل كلام باعادهء آن در كار نيست ، « پس مىبينند كه بدرستى كه رسول خدا صلى اللَّه عليه وآله » مثل اين عبارت در أحاديث أكثر أوقات در جائى مستعمل شود كه مردم چنان دانند وچنان نباشد ، ودر اينجا حمل بر آن نتواند شد وبايد بر اين حمل شود كه ملائكة وأنبيا وأوصيا عليهم السلام مىدانند وگويا بمعاينه مىبينند\r\n\r\n","description":"","footnote":"","page_name":" 553 ","page_number":557},
  {"content":"\r\n\r\nكه اوّل كسى كه داخل آتش شد آن حضرت بود صلّى اللَّه عليه وآله ، « پس از براي اينست قول خداى عزّ وجلّ » ومعنى آيهء كريمه بنا بر آنچه از اين حديث شريف ظاهر مىشود اينست كه : بگو اى محمّد : اگر مىبود از براي خدا فرزندى ، پس البتّه من اقرار مىكردم بآن از براي اين كه من اوّل جمعىام كه عبادت وپرستش حق تعالى كردند يعنى در روز گرفتن عهد وميثاق ، پس آنچه در بارهء أو حق وصدق باشد البتّه اقرار بآن ميكنم ، پس اين كه من انكار ميكنم آنرا بغير از اين وجهي ندارد كه أو را فرزندى نيست وقول بآن باطل وكفر است . وممكن است كه معنى اين باشد كه اگر از براي أو فرزندى مىبود پس من اوّل كسى بودم كه أطاعت وانقياد وتعظيم وتبجيل أو مىكردم زيرا كه من اوّل جمعىام كه عبادت خدا كردند پس اگر فرزندى مىداشت اوّل كسى كه أطاعت وتعظيم وتبجيل أو ميكرد من بودم زيرا كه از جملهء تعظيم والد تعظيم فرزند اوست ، ودر بعضي أحاديث « عابدين » به « جاحدين ومنكرين » تفسير شده واين بنا بر اينست كه « عبد » در لغت بمعنى انكار آمده وبنا بر اين ظاهر اينست كه معنى اين باشد كه : اگر خدا را فرزندى باشد باعتقاد شما ، پس شما خود مىدانيد كه من اوّل منكر اين معنىام ، وممكن است كه اين معنى بطن آيهء كريمه باشد واين حديث شريف نيز ابائى از حمل بر اين معنى ندارد وبنا بر اين غرض از ذكر آيهء كريمه همين باشد كه اوّل بودن آن حضرت باعتبار اينست كه اوّل كسى كه أطاعت خدا كرده در وقت ميثاق أو بود ، پس هر چه در بارهء حق تعالى بايد اعتقاد كرد باثبات يا نفى ، وهمچنين در هر چه أمر بآن كند يا نهى از آن نمايد أو اوّل است در أطاعت كردن در آن ، پس اوّل كسى كه منكر فرزند باشد كه اعتقاد بنفي آن ضرور است أو خواهد بود واللَّه تعالى يعلم .\r\nوچون اين أحاديث نقل وشرح شد ووجه تأويل آنها ظاهر گرديد پس أحاديث ديگر نيز كه در اين باب وارد شده قياس بر آنها خواهد شد وحاجت بذكر همهء آنها نيست .\r\nبايد دانست كه اسناد أحاديث مذكوره اگر چه پارهء از آنها ضعيف است\r\n\r\n","description":"","footnote":"","page_name":" 554 ","page_number":558},
  {"content":"\r\n\r\nامّا سند بعضي از آنها معتبر است مثل حديث دويم كه سند آن صحيح است وحديث هشتم كه ظاهر اينست كه موثّقى است كالصحيح ، وحديث نهم كه حسنى است كالصحيح ، وحديث دهم كه حسن موثقى است كالصحيح ، وأيضا كثرت آنها بمرتبه‌ايست كه قدر مشترك آنها قريب بتواتر شده ودر طرق أهل سنّت نيز أحاديث بر وفق آنها وارد شده نهايت بسا باشد كه باعتبار اين معنى بعضي از آنها بر تقيّه محمول تواند شد واللَّه تعالى يعلم ، تمّت وآلاؤه عمّت .\r\n\r\n[ تكمله 
  ]\r\nدر آخر هر سه نسخه اين فايده بعنوان تكملهء كتاب نقل شده است :\r\n« فائدة - در اصطلاح متأخرين علما راويان حديث اگر همه عادل وامامي مذهب باشند آن حديث را صحيح گويند ، واگر همه عادل باشند أمّا امامي مذهب نباشند يا بعضي از ايشان امامي نباشد آنرا موثق گويند ، واگر همه امامي باشند امّا عادل نباشند يا بعضي از ايشان عادل نباشد امّا هر كه عادل نباشد أو را مدحي كرده باشند آنرا حسن گويند ، وهر چه غير اينها باشد آنرا ضعيف گويند ، وحسن موثّق كه ما گفتيم آنست كه بعضي راويان عادل غير امامي باشد وبعضي غير عادل ممدوح امامي ، وحديث هشتم را كه موثّق كالصّحيح گفتيم باعتبار اينست كه يكى از راويان آن أبان بن عثمان است واگر چه أو را غير امامي شمرده‌اند نهايت اجماع أصحاب نقل كرده‌اند بر صحت حديث أو ، وحديث نهم را كه حسن كالصّحيح گفتيم از آن راه است كه يكى از راويان آن إبراهيم بن هاشم است واگر چه أو را توثيق نكرده‌اند امّا مدحي زياد كرده‌اند قريب بتوثيق ، وگاهى أو را در أحاديث صحيح مىشمارند ، وچون راويان حديث دهم إبراهيم وابان هر دو هستند آنرا حسن موثّق كالصّحيح گفتيم ، منه دام ظلّه العالي ( يا « منه رحمه اللَّه » ) » .\r\n\r\n","description":"","footnote":"","page_name":" 555 ","page_number":559},
  {"content":"\r\n\r\nودر نسخهء مرحوم شيخ آقا در حاشيهء همين فايده اعتراضى بر آن شده است باين عبارت :\r\n« مخفى نماند بر أهل درايت كه آنچه از كتب درايهء حديث ظاهر مىشود در ترجمهء حديث موثّق مخالف آنست كه مرحوم مؤلّف در اين فايده تفسير فرموده‌اند زيرا كه ايشان فرموده‌اند كه : حديث موثّق آنست كه همهء راويان حديث عادل باشند نهايت آنكه همه يا بعضي فاسد المذهب بوده باشند ، واين بحسب ظاهر در بادي أمر صحيح مىنمايد وليكن بعد از تعمّق ظاهر مىشود مخالفتش با آنچه كه در كتب درايه مسطور است ، زيرا كه ايشان فرموده‌اند كه : همهء رواة عدل بوده باشند ، وأهل درايه فرموده‌اند كه : موثّق آنست كه در طريقهء حديث داخل باشد كسى كه منصوص على الوثاقة بوده باشد با اين كه فاسد العقيدة نيز بوده باشد وباقي سند مشتمل بر ضعيف نباشد وليكن لازم نيست كه همه عادل بوده باشند كفايت ميكند در حكم بموثّقيّت حديث شخص عادل غير امامي با عدم اشتمال سند بر شخص ضعيف مجهول الحال مثلا ، وبنا بر اين كه مؤلّف ( ره ) فرموده‌اند همهء رواة عادل باشند نهايت همه يا بعضي فاسد العقيدة باشند ، پس هر گاه حديثي بهم رسد كه طريق آن مشتمل باشد بر شخص امامي ممدوح بغير توثيق مثل إبراهيم بن هاشم نزد كسى كه ايشان را ثقة نمىداند وبر شخص ثقة غير امامي مثل رفاعه مثلا يا سماعة چنين حديثي مىبايست اسمى نداشته باشد زيرا كه هر گاه گوئى كه مثلا : اين حديث حسن است ، اعتراض مىشود باين كه : در حسن مىبايست همه امامي باشند واين طريق چنين نيست ، زيرا كه غير امامي داخل است ، وهر گاه گوئى كه : موثّق است ، اعتراض كرده مىشود باين كه : موثّق آنست كه همهء راويان آن عدل باشند با فساد عقيدهء كلّ يا بعض ، واين چنين نيست ، زيرا كه مشتمل است بر غير ثقهء عادل ، پس بهتر آنست كه أصحاب درايه فرموده‌اند ، لمحرّره محمد علىّ الحسيني » نگارنده گويد : طالب تحقيق خودش نسبت بورود اعتراض يا عدم ورود آن حكم خواهد كرد ، من اعتراض را چنانكه بود نقل كردم ، والسلام على من اتّبع الهدى .\r\n\r\n","description":"","footnote":"","page_name":" 556 ","page_number":560},
  {"content":"\r\n\r\n\r\nتكملة\r\nاشاره بچهار امر در اين مورد لازم است :\r\n1 - اگر چه از بيانات نگارنده در مقدّمهء مطبوعه در آغاز جلد اوّل ( صفحهء قح 108 ) معلوم شد كه كتاب موائد الرّحمن في ترجمة القرآن كه بخواهش نادر شاه تأليف شده است نمىتواند از تأليفات جمال الدّين محمّد خوانسارى شارح غرر ودرر كه در سال 1125 رحلت نموده است باشد بدليل اين كه زمان تأليف آن كتاب سألها بعد از وفات آن بزرگوار بوده است ليكن اين معلوم نشد كه مؤلّف آن كه أو نيز چنانكه صريحا در مقدّمهء آن ياد شده شخصي است بنام جمال الدّين محمّد خوانسارى كيست ؟\r\nبعد از آنكه كتاب منتشر شد ومقدّمه بنظر شريف أستاذ ارجمند عاليمقدار جلال الدين همائى دامت فيوضاته رسيد نگارنده را از اين تحيّر وجهالت رهانيده واظهار داشتند كه : من در يكى از كتابخانه‌هاى أصفهان در دفتر يادداشتى « 1 » ديده‌ام كه جمال الدّين محمّد خوانسارى معروف پسرى داشته است موسوم بحسين وأو نيز پسرى داشته است موسوم بمحمّد وملقّب بجمال الدّين يعنى جمال الدّين محمّد خوانسارى دو نفر بوده است يكى شارح غرر ودرر وصاحب آثار بسيار ديگر ، وديگرى جمال الدّين محمّد خوانسارى دوّم كه نبيره جمال الدّين محمّد خوانسارى اوّل است پس بنا بر اين اشكال مرتفع شده ومؤلّف موائد الرّحمن منطبق بر جمال الدّين محمّد خوانسارى دوّم مىگردد كه معاصر بودنش با نادر شاه امكان دارد .\r\n2 - چون جوانى بنام شيخ أسد اللَّه جهانى كه در امر كتابت وتصحيح ومقابلهء اين كتاب شريف رنج بسيار برده ودر تهيّهء اخبار براي چاپخانه با نگارنده همكارى بي اندازه كرده ومساعدت وكمك زيادى مبذول داشته بود چنانكه در مقدّمه\r\n\r\n\r\n","description":"","footnote":"\r\n( 1 ) مراد همانست كه در كتب عربى متأخرين از آن بلفظ « سفينة » ودر كتب فارسي بكلمهء « جنگ » ( بضمّ جيم وسكون نون وبگاف فارسي در آخر ) تعبير مىشود ومطالب متفرّقه گوناگون در آن ثبت مىگردد .\r\n","page_name":" 557 ","page_number":561},
  {"content":"\r\n\r\n( صفحهء قيز - قيح ) ياد كرده ومعرّفى نموده‌ام در اثناى طبع أواخر مجلّد پنجم اين كتاب بدرود حيات گفته وبرحمت ايزدى پيوست اميد از خوانندگان محترم ودانشمندان صاحب كرم كه از اين خوان ناز ونعمت ومائدهء علم وحكمت منتفع وبهره‌مند ميشوند آنست كه بمقتضاى سيرهء صفا ووفا وقدردانى وحق‌شناسى طلب رحمت وتقاضاى آمرزش ومسئلت مغفرت از درگاه حضرت احديّت جلّ جلاله در حقّ وى كنند وأو را از دعاى خير در مظانّ أجابت فراموش نفرمايند زيرا كه زبان حال أو از خوانندگان اين كتاب بمضمون اين دو بيت ناطق وگوياست :\r\n « يا ناظرا في الكتاب بعدى * وجانيا من ثمار جهدي »\r\n« لي افتقار إلى دعاء * تهديه لي في ظلام لحدي » \r\n3 - چنانكه خداوند كريم زيارة خانهء خود را براي شارح اين كتاب آقا جمال خوانسارى ( ره ) در اثناى اين شرح روزى فرموده است ( رجوع شود بمجلّد 4 ، صفحهء 643 ، سطر 7 ) براي نگارنده نيز آن نعمت را در پايان اين خدمت يعنى در آخر امر تصحيح وطبع آن روزى فرمود توضيح آنكه طبق مضمون « يده في الكتاب ورجله في الرّكاب » انجام چاپ اين كتاب بآغاز حركت بقصد سفر حجّ پيوست واين از ميامن وبركات وفيوضات اين كتاب شريف است اميد از درگاه حضرت عزّت جلّت عظمته آنست كه بفضل بي منتهاى خود حسن قبول را باين خدمت وآن نعمت مقرون سازد وتوفيق خدمت‌گذارى بعلم وأدب ودين ومذهب را بيشتر از سابق عنايت فرمايد بحقّ محمد وآله الأمجاد .\r\n4 - چون أستاذ بزرگوار عاليمقدار آقاى جلال الدّين همائى دامت ايّام إفاضاته در پيرامون عظمت اين كتاب درر حقايقى سفته ودو قطعه مادّه تاريخ غرّاء نيز در افتتاح واختتام چاپ آن گفته وبخطّ شريف خود پاكنويسى نموده واز مسودّه بمبيضّه نقل فرموده‌اند مناسب است در پايان چاپ اين گنج گهر ودرج درر كه از خدمات برجستهء ادارهء انتشارات دانشگاه طهران بمحيط علم وأدب وجامعهء دين ومذهب ميباشد درج گردد تا أهل فضل ودانش از ملاحظهء آن بهره‌مند گردند وباللَّه التّوفيق .\r\n( 23 ذي القعدة الحرام سال 1383 هجرى )\r\n\r\n","description":"","footnote":"","page_name":" 558 ","page_number":562},
  {"content":"\r\n\r\n\r\n[ شكرنامهء محقق 
  ]\r\nبسم اللّه الرّحمن الرّحيم غرر حمد وسپاس ودرر مدح وشكر بىقياس كه در سلك ستايش ودرود نامعدود منسلك ومنضود است پروردگار كارساز بنده‌نواز را سزاست كه از خزانهء جود وافر وگنج‌خانهء كرم متكاثر اعطى كلّ شيء خلقه ثمّ هدى ، ما را بتشريف خلعت هدايت بياراست وبزيور گوهر ثمين دين حنيف وآيين منيف إسلام انّ الدّين عند اللّه الإسلام وتمسّك بحبل ولايت حضرت مولى الموالى أمير المؤمنين وسيّد الوصيّين أسد اللّه الغالب ومطلوب كلّ طالب مولانا عليّ بن أبي طالب عليه السّلام كه غروهء وثقى وغايت قصوى وجنس مقوّم وفصل محصّل وحبل اللّه متين دين مبين است مخصوص ومشرّف ومكرّم گردانيد الحمد للّه الّذى هدانا لهذا وما كنّا لنهتدى لولا أن هدانا اللّه ولكاتبه غفر له\r\n جلوهء ذات پاك لم‌يزلى * مظهر كبريا عليّ ولى\r\nآفتاب ولايت مطلق * شمسهء نُه رواق وهفت طبق\r\nدُرّ دين گوهر خزينهء علم * باب جنّت در مدينهء علم\r\nمنطق أو خزينهء گهر است * غُرَر گفته‌هاى أو دُرَر است \r\nجواهر نكات ولآلى حكم باهرات آن حضرت كه در فحاوى ألفاظ بلاغت شعار ومطاوي كلمات قصار درر بار وى مخزون ومكنون شده است ودر عقد تأليف وترتيب عالم جليل نبيل عبد الواحد بن محمّد آمدى رحمة اللّه عليه\r\n\r\n","description":"","footnote":"","page_name":" 559 ","page_number":563},
  {"content":"\r\n\r\nبنام غرر الحكم ودرر الكلم توشيح يافته شهرهء آفاق ومصداق حقّ له ان يكتب بالتّبر على الأحداق لا بالحبر على الأوراق است دقايق حكم ورقايق أفكار را چراغ حقايق‌افروز است وگنجينهء انّ من البيان لسحرا را مفتاح كنوز در مضمار بلاغت چنان قصب السبق براعت ربوده است كه فصاحت سحبان در برابرش ژاژطيّان نمايد وبلاغت خطباى مضقع ومنطيقان مصدع در پيش أو ترّهات هذيان شمرده شود لفظ جزل وقول فصل وما هو بالهزل\r\nوشرحي كه بلفظ فارسي عالم محقّق بارع وفقيه مجتهد تشرّع المخصوص بعناية اللّه الملك الباري آقا جمال الدّين محمّد خوانسارى أصفهاني تغمّده اللّه بغفرانه وأفاض عليه شآبيب رضوانه بر آن مجموعه نوشته وپيكر شاهدان معنى را بزيور درّ درى آرايش داده در كشف معضلات ومبهماتش شمع هدايتي است كه فراراه أهل دانش وبينش نهاده تشنه‌كامان زلال معرفت را مشرع آب حيات است وأنوار معاني در سواد الفاظش همچون آب زندگى در ظلمات\r\nحالي أهل دين ودانش وأرباب علم وأدب را بشارت باد كه آن كتاب عزيز وگوهر نفيس كه علق مضنّه جواهرشناسان أصحاب كتب بود در نتيجهء همّت وكوشش وسعى ورنج چند سالهء حضرت فاضل محقّق مقدام وعالم مدقق عالىمقام جناب مستطاب سيّد المؤلّفين آقا مير جلال الدّين محدّث حسيني ارموى ادام اللّه أيّام إفاضاته العالية كه الحق ارومهء فضل وجرثومهء أدب است بزيور طبع آراسته وچشم صاحبدلان را روشن ساخته است دوام توفيق آن حضرت را از خداوند متعال خواستارم اين حقير هم بر سبيل اداى شكر اين نعمت عظمى وعطيّت كبرى با زبان قاصر وبيان نارساى خود شكسته بسته‌يى چند بعنوان قطعهء مادّه تاريخ شروع وختم طبع اين كتاب مستطاب بنظم آورده‌ام كه ذيلا بنظر خوانندگان گرامى مىرسد قطعهء اوّل تاريخ شروع است بسال قمري وقطعه دوم تاريخ پايان طبع است بسال شمسي هجرى والسلام\r\nبتاريخ سه‌شنبه 19 رمضان 1383 قمري و 15 بهمن 1342 شمسي هجرى حرره بخطّه ( جلال الدين همايى )\r\n\r\n","description":"","footnote":"","page_name":" 560 ","page_number":564},
  {"content":"\r\n\r\nقطعهء اوّل تاريخ شروع طبع شرح فارسي آقا جمال خوانسارى بر غرر ودرر آمدى بهمّت آقا مير جلال الدّين محدّث دام أفضاله العالي\r\nسنهء 1380 قمري\r\n آن در درر با آن غُرَركش جمع كرد * آمدى ودر يكى رشته كشيد\r\nسيّد خوانساريان آقا جمال * شرح كردش آنچنانكه مىسزيد\r\nآن دُرَر را داد با دُرّ دَرى * زيورى كآنرا كسى همتا نديد\r\nپشت علم وقامت دين راست كرد * پشت أو از بار زحمت گر خميد\r\nاينك از سعى محدّث گشت طبع * دل از اين مژده بشادى آرميد\r\nكرد روشن چشم مطبوعات را * اين‌چنين خورشيد كز وى بردميد\r\nسال آغازش سنا تاريخ گفت * از محدّث تازه گنجى شد پديد \r\n1380\r\n( جلال الدين همايى )\r\nسنا\r\n\r\n","description":"","footnote":"","page_name":" 561 ","page_number":565},
  {"content":"\r\n\r\nقطعهء دوم تاريخ پايان طبع شرح فارسي آقا جمال خوانسارى بر كتاب غرر ودرر آمدى باهتمام وسعى آقا مير جلال الدّين محدّث دام توفيقه العالي\r\nسال 1342 شمسي هجرى\r\n شاهبازى بود على كه ورا * همه آفاق زير پر باشد\r\nمن چه گويم ثناى آنكه خداش * منقبت‌گوى ومدحگر باشد\r\nكلماتش همه دُرَر ريزد * حكمتش جملگى غُرَر باشد\r\nدر گفته‌هاى أو بنگر * كه همه گنج پرگهر باشد\r\nشجر طور دانش ودين بود * آن شجر را همين ثمر باشد\r\nغُرَر آمدى كه در آفاق * همچو خورشيد مشتهر باشد\r\nشرح أو از جمال خوانسارى است * كه بعلم وأدب سمر باشد\r\nطبع از همّت محدّث گشت * كه در أفضل بىشمر باشد\r\nبروى الحق درود بايد گفت * كش چنين دست پرهنر باشد\r\nگر بكارى چنين موفّق گشت * مدد لطف دادگر باشد\r\nاين‌چنين ره كسى رود كاو را * جهد وتوفيق راهبر باشد\r\nشد جلال وجمال بأهم يار * كش چنين جاودان اثر باشد\r\nالغرض چونكه طبع گشت كتاب * كه چو گنجينهء گهر باشد\r\nسال ختمش سنا بشمسى گفت * گفته‌هاى على دُرَر باشد \r\n1342 ( جلال الدّين همايى ) سنا\r\n\r\n","description":"","footnote":"","page_name":" 562 ","page_number":566},
  {"content":"\r\n\r\n\r\nفهرست كلمات اين مجلد\r\nبر حسب عنوان فصل وباب\r\nاز حديث شمارهء « 9247 » تا حديث شماره « 11050 »\r\nبقيه حرف ميم بلفظ « مِن » ( بكسر ميم ) 9\r\nبلفظ « ما » 49\r\nبلفظ مطلق 116\r\nحرف نون 1\r\nبلفظ « نعم » 155\r\nبلفظ مطلق 169\r\nحرف هاء\r\nبلفظ مطلق 192\r\nحرف واو\r\nبلفظ مطلق 222\r\nحرف لاء\r\nبلفظ لاء نهى 260\r\nبلفظ لاء نفى ( بطور اطلاق ) 346\r\n\r\n","description":"","footnote":"","page_name":" 563 ","page_number":567},
  {"content":"\r\n\r\nحرف ياء\r\nبلفظ « ينبغي » 439\r\nبلفظ « يستدلّ » بصيغهء مجهول 448\r\nبلفظ « يسير » 454\r\nبلفظ ياء ندا 459\r\nبلفظ مطلق 471\r\nخاتمة الطبع 494\r\nإشارات شارح ( ره ) بساير كتب خود 494\r\nنسخ شرح اخبار طينت 496\r\nرسالهء طينت 498\r\nتكملة مشتمل بر چهار مطلب 567\r\nبيانات أستاذ همائى در پيرامون كتاب وتاريخ چاپ آن 569\r\n\r\n\r\n","description":"","footnote":"","page_name":" 564 ","page_number":568}
  ]