[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمرآت الأكوان\r\n( تحرير شرح هدايه ملاصدرا شيرازى )\r\nاحمد بن محمد حسينى اردكانى\r\n( 1175 - درگذشته بعد از 1242 ه‍ . ق )\r\nمقدمهء تصحيح و تحقيق\r\nعبدالله نورانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nالحسينى ، احمد بن محمد ، 1175 - ق .\r\nمرآت الأكوان ( تحرير شرح هداية ملاصدرا شيرازى ) / احمد بن محمد حسيني اردكانى ؛ مقدمه ، تصحيح و تحقيق عبدالله نورانى . - تهران : شركت انتشارات علمى وفرهنگى ؛ دفتر نشر ميراث مكتوب ( وابسته به معاونت امور فرهنگى وزارت فرهنگ و ارشاد اسلامى ) . 1375 .\r\n678 ص . : نمونه - ( ميراث مكتوب ؛ 11 : علوم ومعارف اسلامى ؛ 11 )\r\nص . ع . به انگليسى :\r\nahmad ebn - e mohammad hoseyni ardakani\r\nmerat - al - akvan\r\nisbn :\r\nكتابنامه به صورت زير نويس .\r\n1 . فلسفه اسلامى - متون قديمى تا قرن 13 . 2 . نثر فارسى - قرن 13 ق . الف . صدرالدين شيرازى ، محمد بن ابراهيم ، 979 ؟ - 1050 ق - شرح الهداية . ب . نورانى ، عبدالله 1210 - مصحح . ج . دفتر نشر ميراث مكتوب . د . عنوان . ه‍ . عنوان : شرح الهداية\r\nb\r\n07 / 181\r\nم 577 ح\r\n1375\r\nبرگهء فهرست نويسى پيش از انتشار دفتر نشر ميراث مكتوب\r\nدفتر ميراث مكتوب\r\nشركت انتشارات علمى وفرهنگى\r\nمرآت الأكوان\r\n( تحرير شرح هدايهء ملاصدرا شيرازى )\r\nتأليف : احمد بن محمد حسينى اردكانى ( 1175 - درگذشته بعد از 1242 ق . )\r\nمقدمه ، تصحيح و تحقيق : عبدالله نورانى\r\nچاپ اول : تابستان 1375\r\nتعداد : 3000 نسخه\r\nحروفچينى وصفحه آرا : محمود خانى\r\nچاپ وصحافى : شركت انتشارات علمى وفرهنگى\r\nاين اثر زير نظر دفتر نشر ميراث مكتوب وابسته به معاونت امور فرهنگى\r\nوزارت فرهنگ و ارشاد اسلامى از محل تسهيلات حمايتى انتشار يافته است .\r\nبها : 1800 تومان\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم الله الرحمن الرحيم\r\nترقى و تعالى هر جامعه اى زمانى مقدور است كه پيشينهء فرهنگ وتمدن خود را بشناسد و از علل پيشرفت يا ركود گذشتهء تاريخ خود آگاه يابد . و اين شناخت حاصل نمى شود مگر با مطالعهء آثار گذشتگان ، چنان كه خود نوشته اند نه آن سان كه بعدها تحريف و تغيير يافته است ، و اين در فرهنگ مكتوب هر جامعه اى كه همواره دستخوش حوادث روزگار بوده امرى اجتناب ناپذير است . از اين رو ، براى نيل به اين آگاهى وحراست از اصالت و هويت فرهنگى وايستادگى در برابر فرهنگ بيگانه ، معرفى و احياى ميراث مكتوب گذشته ضرور مى نمايد . چه نقد وتصحيح علمى نگاشته هاى انديشمندان فرهنگ ايران اسلامى ، نخستين شرط رسيدن به اين هدف است .\r\nليكن با وجود تمام تلاشها وكاوشهايى كه تاكنون براى شناسايى وتدوين فهارس خطى ونيز تصحيح واحياى ذخاير علمى و گنجينه هاى مكتوب اين مرز وبوم شده ، اين آثار همچنان بكر و دست نخورده وحتى مهجور مى نمايد و آنچه شده در قياس آنچه بايد بشود ، اندك است و آن اندك نيز با دشواريهاى بسيار روبروست ؛ ازز دشواريهاى راه تحقيق ، گرد آورى نسخ وهزينه هاى سنگين كار گرفته تا ناهمواريهاى مربوط به تمهيد مقدمات نشر وجذب آثار علمى وتخصصى وبازگشت مادى آن كه شرط ادامهء تلاش محقق وناشر است .\r\nاز اين رو ، معاونت امور فرهنگى وزارت فرهنگ و ارشاد اسلامى در راستاى اهداف فرهنگى انقلاب اسلامى ايران كه در حقيق ، انقلابى است فرهنگى ، دفترى به نام دفتر نشر ميراث مكتوب تأسيس كرد ، تا با حمايت از كوششهاى محققان ، مصححان ، مراكز علمى وتحقيقاتى و پشتيبانى از ناشران فرهنگى ، جذب استعدادها وكاراييها و نيز به قصد انتشار وعرضهء منابع تحقيق وآثار گرانسنگ ، جلوگيرى از دوباره كاريها وچاپ انتقادى متون با اولويت آثار فارسى در زمينه هاى گوناگون ، بتواند جريانى اصيل در راستاى احياى فرهنگ مكتوب ايجاد كند ومجموعه اى غنى به جامعهء فرهنگى ايران اسلامى تقديم دارد .\r\nدفتر نشر ميراث مكتوب\r\nمعاونت امور فرهنگى\r\nوزارت فرهنگ و ارشاد اسلامى\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست مطالب\r\nپيشگفتار مصحح 13\r\nمقدمه ، تعريف حكمت و تقسيم آن به الهى و رياضى و طبيعى 93\r\nفنّ اول\r\nدر طبيعيات 97\r\nمقدمه ، موضوع علم طبيعى\r\nقسم اوّل\r\nاحوال مشتركه ( سماع طبيعى ) 101\r\nمقالهء اوّل\r\nاثبات اتصال جسم 101\r\nفصل اول ، ادلهء منكرين جزء لا يتجزّى 101\r\nفصل دوم ، شبهات در جزء و جواب از آنها 106\r\nمقالهء دوم\r\nاثبات هيولى 111\r\nفصل اوّل ، ماهيت جسم و مفهوم هيولى 111\r\nفصل دوم ، جسم فى نفسه متصل است 113\r\nفصل سوم ، جسم قابل انقسامات غير متناهى است 115\r\nفصل چهارم ، جوهرى هيولى 119\r\nفصل پنجم ، جسميّت از هيولى منفك نيست 145\r\nفصل ششم ، تعرّى هيولى از صورت محال است 151\r\nفصل هفتم ، تلازم هيولى و صورت 155\r\nفصل هشتم ، تركّب جسم از مادّه و صورت 160\r\nفصل نهم ، صورت نوعيّه ، صور جواهرند 168\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمقالهء سوم\r\nحركت و سكون 179\r\nفصل اوّل ، تعريف حركت و سكون 179\r\nفصل دوم ، اثبات محرك 184\r\nفصل سوم ، تقسيم حركت به اعتبار فاعل 186\r\nفصل چهارم ، ميل و تقسيم آن به طباعى و غير طباعى 192\r\nفصل پنجم ، تضادّ حركات 194\r\nفصل ششم ، مبدأ حركت قسريّه 195\r\nفصل هفتم ، مبدأ ميل مستقيم يا مستدير در جسم 196\r\nفصل هشتم ، قوهء محركهء جسمانيهء در تحريك متناهى است 204\r\nفصل نهم ، تقسيم حركت به اعتبار ما فيه 211\r\nفصل دهم ، حركت در كدام مقوله واقع مىشود ؟ 213\r\nفصل يازدهم ، سكون مقابل حركت كدام سكون است ؟ 224\r\nفصل دوازدهم ، حركت مستقيمه منتهى به سكون مىشود 226\r\nفصل سيزدهم ، اقدام حركات حركت مستديره است 229\r\nمقالهء چهارم\r\nدر ذكر زمان و آنچه به آن تعلق دارد 231\r\nفصل اوّل ، حجج هر طايفه و ايراد بر آنها 231\r\nفصل دوم ، براى زمان طرف موجودى نيست 242\r\nفصل سوم ، حقيقت و كيفيّت وجود و عدم آن 249\r\nفصل چهارم ، عدم حركت قطعيّه و عدم زمان 251\r\nفصل پنجم ، تعدّد زمان به حركت و حركت به زمان 254\r\nفصل ششم ، وقوع كيفيّت اشياء در زمان 255\r\nمقالهء پنجم\r\nمكان و آنچه به آن تعلق دارد 257\r\nفصل اوّل ، ماهيّت مكان و اختلاف مردم در آن 257\r\nفصل دوم ، تحقيق ماهيّت مكان 261\r\nفصل سوم ، براى هر جسمى حيّزى طبيعى است 266\r\nفصل چهارم ، ابطال خلأ و ردّ بر قائلين آن 271\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمقالهء ششم\r\nتناهى ابعاد و لا تناهى آن 279\r\nفصل اوّل ، معنى تناهى و لا تناهى به حسب مفهوم 279\r\nفصل دوم ، اثبات تناهى ابعاد اجسام 280\r\nمقالهء هفتم\r\nتشكل 289\r\nفصل اوّل ، تعريف شكل 289\r\nفصل دوم ، براى هر جسمى شكلى طبيعى است 291\r\nفصل سوم ، تتمّهء احوال اشكال 292\r\nقسم دوم\r\nاحوال مختصه به فلكيات 299\r\nفصل اثبات ، آنكه فلك مستدير است 299\r\nفصل دوم ، بيان آنكه فلك بسيط است 305\r\nفصل سوم ، فلك قابل حركت مستديره است 308\r\nفصل چهارم ، در فلك مبدأ ميل مستدير است 310\r\nفصل پنجم ، در طبع فلك مبدأ ميل مستقيم نيست 312\r\nفصل ششم ، فلك قابل كون و فساد نيست 314\r\nفصل هفتم ، حركت وضعيّهء فلك دائمى است 317\r\nفصل هشتم ، فلك متحرك به ارادهء است 319\r\nفصل نهم ، محرك فلك از مادّه مجرّد است 323\r\nفصل دهم ، محرك قريب فلك قوّهء جسمانيّه است 324\r\nفصل يازدهم ، كرات واقعه در ضمن فلك محدّد 329\r\nفصل دوازدهم ، ذكر حركات كواكب 333\r\nقسم سوم\r\nعناصر و آنچه از آنها حادث مىشود 335\r\nمقالهء اوّل\r\nبسايط عنصريّه 335\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nفصل اوّل ، احوال كليّهء بسايط 335\r\nفصل دوم ، طبايع اركان اربعه و كيفيّت آنها 340\r\nفصل سوم ، ذكر كون و فساد 344\r\nفصل چهارم ، اقسام كون و فساد به حسب مشاهده 346\r\nمقالهء دوم\r\nحصول تركيب از بسايط و معنى مزاج 349\r\nفصل اوّل ، مزاج و اختلاف در آن 349\r\nفصل دوم ، كيفيت حصول مزاج و شروط در آن 355\r\nفصل سوم ، حجج بر ابطال بقاى صور عناصر در مركبات 358\r\nفصل چهارم ، ذكر آنچه ابن سينا نقل كرده و دفع آن 362\r\nفصل پنجم ، بعضى از احكام متفرع مزاج 365\r\nفصل ششم ، ذكر طبقات عناصر 371\r\nفصل هفتم ، تعاقب حر و برد و اظهار سبب آن 373\r\nمقالهء سوم\r\nكائنات الجو 375\r\nفصل اوّل ، احوال مشتركه كائنات الجو 375\r\nفصل دوم ، اسباب تكون سحاب و مطر 376\r\nفصل سوم ، اسباب حدوث رعد و برق و صواعق و شهب 378\r\nفصل چهارم ، بيان اسباب رياح 381\r\nفصل پنجم ، اسباب انفجار عيون و زلزله 383\r\nفصل ششم ، سبب حد قوس و قزح و هاله 384\r\nمقالهء چهارم\r\nمعادن 397\r\nفصل اوّل ، اسباب تكوّن جبال 397\r\nفصل دوم ، اسباب تكوّن معدنيّات 400\r\nمقالهء پنجم\r\nنبات 403\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nفصل اوّل ، ماهيّت و حدّ نفس نباتى 403\r\nفصل دوم ، قواى نباتيّه به قول كلّى 408\r\nفصل سوم ، قوّهء ناميه و آنچه به آن تعلّق دارد 412\r\nفصل چهارم ، تحقيق قوّهء مولّده 414\r\nفصل پنجم ، تحقيق قوّهء مصوّره 415\r\nفصل ششم ، سبب وقوف قوى و ضرورت موت 417\r\nمقالهء ششم\r\nحيوان و انسان 421\r\nفصل اوّل ، ماهيّت نفس حيوانى و جوهريّت آن 421\r\nفصل دوم ، تجرّد نفس حيوان بر طبق اسفار 426\r\nفصل سوم ، قواى حيوانيّه بر سبيل اجمال 428\r\nفصل چهارم ، تعداد قواى حيوانيّه 430\r\nفصل پنجم ، تعداد حواس ظاهره بر سبيل تفصيل سمع ، بصر ، شم ، ذوق و لمس 433\r\nفصل ششم ، تعداد حواسّ باطنه : حسّ مشترك ، خيال ، وهم ، حافظه و متصرّفه 456\r\nفصل هفتم ، انسان داراى نفس ناطقه است 469\r\nفصل هشتم ، نفس انسانى كلّ قوى است 476\r\nفصل نهم ، نفس مدرك جزئيّات است 481\r\nفصل دهم ، اثبات قوّهء حيوانيّه براى انسان 487\r\nفصل يازدهم ، نفس ناطقه جسم و جسمانى نيست 490\r\nفصل دوازدهم ، تجرّد نفس ناطقه انسانى 502\r\nفصل سيزدهم ، تعقّل نفس به آلت جسدانيّه نيست 504\r\nفصل چهاردهم ، كيفيّت تعلّق نفس به بدن 505\r\nفصل پانزدهم ، تحقيق حدوث نفس ناطقهء انسانى 506\r\nفصل شانزدهم ، نفس انسانى فاسد نمىگردد 523\r\nفصل هفدهم ، ابطال تناسخ نفس انسانى 533\r\nفصل هيجدهم ، شبهات قائلين به تناسخ و جواب از آنها 542\r\nفصل نوزدهم ، سبب نفوس ناطقه امرى مفارق است 547\r\nفصل بيستم ، براى هر انسانى ذات واحده و نفس واحده است 549\r\nفصل بيست و يكم ، تعلّق نفس به كدام جزء بدن اولى است 553\r\nخاتمه\r\nملكات و منازل و مقامات انسان 555\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nفصل اوّل ، تعدّد حواسّ انسانيّه 555\r\nفصل دوم ، اوصاف نفس و مجامع اخلاق 558\r\nفصل سوم ، منازل انسانى به حسب قواى نفسانى 560\r\nفصل چهارم ، ارتقاء مدركات از ادنى به اعلى 561\r\nفنّ دوم\r\nدر الهيّات 565\r\nمقالهء اوّل\r\nمعرفت حق واجب بسيط واحد تعالى شأنه 565\r\nفصل اوّل ، اثبات واجب الوجود تعالى شأنه 565\r\nفصل دوم ، انيّت واجب الوجود ماهيّت او است 575\r\nفصل سوم ، كنه واجب تعالى معلوم بشر نيست 586\r\nفصل چهارم ، واجب الوجود بسيط الحقيقه است 591\r\nفصل پنجم ، واجب تعالى را حقيقت نوعيّه نيست 593\r\nفصل ششم ، بارى تعالى را شريكى در وجوب نيست 598\r\nفصل هفتم ، إله عالم واحد و در ايجاد بىشريك است 602\r\nفصل هشتم ، واجب الوجود را در هيچ مفهومى مشاركى نيست 612\r\nمقالهء دوم\r\nدر ذكر صفات واجب تعالى 615\r\nفصل اوّل ، صفات واجب عين ذات او است 615\r\nدلايل بر عينيّت صفات كماليّهء بارى تعالى 620\r\nخطبهء امير المؤمنين در معرفت صفات بارى جلّ شأنه 622\r\nفصل دوم ، علم واجب تعالى به ذات خودش 628\r\nفصل سوم ، علم واجب تعالى به ما سواى ذات خويش 641\r\nفصل چهارم ، در بيات قدرت بارى تعالى 647\r\nفصل پنجم ، در بيان ارادهء واجب عزّ و جلّ 651\r\nفصل ششم ، حيات ، سمع ، بصر ، تكلم ، حكمت ، وجود و غناى بارى تعالى 654\r\nفصل هفتم ، بارى تعالى مبتهج به ذات خود است 658\r\nفصل هشتم ، محبّت بارى تعالى به خلق و كيفيّت آن 665\r\nفهرست‌ها 669\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبسم اللّه الرحمن الرحيم\r\n\r\nپيشگفتار\r\n1 - شرح احوال و آثار سيد احمد اردكانى 2 - ملا صدرا شيرازى و شرح الهدايهء او 3 - معرفت ، عقيده و حكمت عملى از نظرگاه ملا صدرا 4 - پيوند ملا صدرا و مير داماد 5 - دستورالعمل اخلاقى ملا صدراى شيرازى 6 - مرآت الاكوان سيد احمد اردكانى\r\n\r\n1 - شرح احوال و آثار سيد احمد اردكانى\r\nسيد احمد بن محمد حسينى اردكانى از ذريّهء على فرزند امام صادق عليه السّلام ، در سال 1175 قمرى در اردكان يزد متولد شده است ، خويشان او همه از فضلا و علماى عصر بوده‌اند ، و پسر عم پدرش مشهور به ميرزا حكيم رياضى تصانيف بسيار در رياضيّات داشته ، شاه سلطان حسين صفوى در اواخر دولت خود او را به اصفهان طلبيده و تكليف عمل رصد جديدى نموده ، آن سيّد فاضل به عذر پيرى و اينكه عمر وى وفا به عمل رصد نمىكند تمسّك جسته از خدمت تفصّى يافته و فرزند فاضل عالم عامل كامل عارف عابد ديندارش ميرزا ابو الحسن ، استاد و مربّى سيّد احمد اردكانى ، مدّتى راه عمل رصد مذكور را پيموده و انقلاب زمان فعليّت آن اراده را مانع شده است .\r\nسيد احمد اردكانى در نزد سيّد ابو الحسن به تحصيل علوم ادبى و رياضى و حكمى و شرعى اشتغال يافته ، پس از آن رهسپار خراسان شده ، مدّتى در مجاورت آستان امام رضا عليه السّلام فيض‌ياب بوده و فضلاى آن سامان از وجود او مستفيض مىشده‌اند . در مراجعت به ديار خود به تقاضاى بعضى از فضلا و امرا به تدريس پرداخته و در ضمن آن بعضى ناملايمات از ابناى جنس ديده است و در آن هنگام به تأليف و ترجمهء كتب و رسائل\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبسيار در موضوعات گوناگون فقه و حديث و انساب و ادعيه و زيارات و احوال معصومين و پزشكى و اجتهاد و اخبار و تاريخ حكما و حكمت و اخلاق پرداخته است و آنگاه كه عمر او به حدود شصت رسيده تحصيل رضاى خداوند را آرزومند بوده و تا سالهاى پس 1242 حيات داشته است .\r\nآنچه از آثار سيد احمد اردكانى در تذكره‌ها و فهرست‌ها شناسايى شده :\r\n1 . ترجمهء بحار الانوار علامه مولى محمد باقر مجلسى ، سرگذشت امام محمد تقى و امام على نقى و امام حسن عسكرى عليهم السلام . 2 . ترجمهء اكمال الدين و اتمام النعمه شيخ صدوق محمد بن على بن بابويه قمى . 3 . ترجمهء عوالم العلوم ، ملا عبد الله بحرانى ، سرگذشت حضرت فاطمهء زهرا و امام زين العابدين و امام محمد باقر و امام جعفر صادق عليهم السلام . 4 . ترجمهء الارشاد شيخ مفيد در احوال معصومين عليهم السلام . 5 . ترجمهء عيون اخبار الرضا عليه السلام ، تأليف شيخ صدوق . 6 . سرور المؤمنين در زندگانى امير المؤمنين عليه السلام در ده مجلّد . 7 . شرح فضيلت صلوات بر پيغمبر و معصومين عليهم السلام . 8 . ترجمهء كفاية الاحكام ملا محمد باقر سبزوارى ( نكاح و طلاق و ايلاء و ظهار و لعان ) . 9 . ترجمهء مبدأ و معاد ملا صدراى شيرازى . 10 . منتخب الزيارة . 11 . تلخيص شرح اسباب نفيسى در طب . 12 . مرآت الاكوان در حكمت طبيعى و حكمت الهى به مثابهء تحرير شرح الهدايهء ملا صدراى شيرازى . 13 . ترجمهء محبوب القلوب قطب الدين اشكورى لاهيجى در تاريخ حكما و ائمه دين و علما . 14 . ترجمهء جامع السعادات ملا مهدى نراقى در اخلاق . 15 . شرح كتاب مختصر . 16 . شرح شرائع الاسلام به طريق استدلالى ، بخش طهارت . 17 . شرح زيارت جامعهء كبيره . 18 . طريقهء بيضاء در اجتهاد و اخبار . 19 . ضياء العيون در رثاء امام حسين عليه السلام . 20 . ترجمهء دعوات . 21 . الانساب المشجّرة يا شجرة الاولياء . 22 . فضائل الشيعه . 23 . احوال امام حسين عليه السلام . 24 . احوال امام موسى بن جعفر عليه السلام . 25 . احوال امام زمان عليه السلام . و رسائل ديگر .\r\nدربارهء ميرزا حكيم رياضى شيخ عبد النبى قزوينى مىگويد : « ميرزا حكيم والد مخدوم ما ميرزا ابو الحسن اردكانى دام ظلّه ، از مشاهير فضلا و معاريف آنان خصوصا در علوم رياضى است ، در آن علوم به نهايت و بر پايهء آنچه از علما و مشايخ به ما رسيده ، از\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nجمله فرزند اكرم امجد او ، أدام اللّه ظلّه ، به فراتر از نهايت دست يافته است » . محشّى از رياض العلماء افندى ( ج 2 ، ص 197 ) آورده‌اند كه ميرزا حكيم نزد ميرزا محمد بن حسن شيروانى درس خوانده ، و از مولى محمد حسين بن محمد باقر يزدى رياضيّات استفاده كرده و در يزد سكونت داشته و باورع‌ترين مردم زمان بوده و در سال 1116 فوت كرده است .\r\nتتميم أمل الآمل ، تحقيق سيد احمد حسينى ، قم ، كتابخانهء آيت الله مرعشى ، 1367 و طبقات اعلام الشيعة ، قرن 12 ، ص 227 ، انتشارات دانشگاه تهران ، تأليف شيخ اجازهء ما در علم حديث مرحوم آقا بزرگ تهرانى ، عليه الرحمه .\r\nشرح احوال سيّد احمد حسينى اردكانى در لغت‌نامهء دهخدا ، نجوم السماء ميرزا محمد على كشميرى ، فوائد الرضويهء حاج شيخ عباس قمى ، فهرست كتابخانهء آستان قدس ، مجلس ، دانشگاه تهران ، جامع جعفرى ، اعيان الشيعهء سيد محسن امين عاملى ، طبقات اعلام الشيعه ، قرن 13 آمده ، و آثار او در كتب مذكور و مخصوصا در الذريعة إلى تصانيف الشّيعهء شيخ آقا بزرگ تهرانى معرّفى شده است . مفصّل‌ترين آن به قلم خود او در پايان ترجمهء محبوب القلوب قطب الدين اشكورى لاهيجى آمده كه اينك ملاحظه مىكنيد :\r\n« تذييل خاتمه در ذكر احوال مترجم كسير البال كثير الوبال ، غفر اللّه ذنوبه فى الدّارين و ستر عيوبه فى العالمين بحرمة سيّد الكونين و آله الأبرار الأخيار المصطفين عليه و عليهم صلوات اللّه و سلامه فى النّشأتين » .\r\nبدان كه مقصود آن كسانى كه به ذكر نام و نشان خود پرداخته و علمائى كه در تصانيف و مؤلّفات خود شرح اسم و رسم خود و اسلاف خود را زبان زد خامهء بيان ساخته‌اند جز اين نخواهد بود كه شايد وقتى به نظر صاحب نظرى رسد و توجّه كامل عيارى كه باطن فيض موطنش مردگان را جان تواند داد و بر روى خاطر ارواح گمنامان ديار خاموشى در رحمتى تواند گشاد ، موجب و باعث گردد .\r\n مگر صاحب دلى روزى به رحمت * كند در حق درويشان دعايى \r\nو مىتواند شد كه اطّلاع بر احوال مؤلّف كتاب موجب اطمينان و قرار خاطر مطالعه‌كنندگان در اوّل شروع شود . اگر چه مضمون « انظر إلى ما قال و لا تنظر إلى من قال » كامل عياران در فن را از التفات به مؤلّف بىنياز دارد امّا مبتدى را به كار آيد و از اين جهت علما آن\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nرا از امورى شمرده‌اند كه موجب زيادتى رغبت متعلّم مىشود ، و الّا خود معلوم است كه چيزى [ كه 
  ] فايدهء علمى در ضمن آن نباشد و قائل و مستمع را نفعى نرساند ، در گفتنش ملال و در شنفتنش كلال حاصل مىشود ، خصوصا در صورتى كه موهم نخوت جاهليّت و موجب ارتكاب خلاف شريعت باشد . و آنچه مؤلّف به آن تمسّك جسته است كه مقصود از عرض احوال بر اخوان صفا تمهيد معذرت است براى قصور و اختلالى كه در كتاب واقع شده است ، نه فخر به نسب و اظهار حسب ، معلوم نشد كه راه دلالت آن بر اين چيست و عذرخواه در آن ميانه كيست .\r\nو بالجمله مترجم اين كتاب مستطاب احمد بن محمّد الحسينى العريضى به عرض برادران ايمانى و دوستان روحانى مىرساند كه سلسلهء نسب بندهء حقير به فخر سادات و مظهر و منبع سعادات ، امام‌زادهء لازم التكريم ، عليّ بن الإمام الهمام جعفر بن محمّد الصّادق عليه السلام مىرسد كه متون كتب اخبار و رجال از مدح او مملو و چهار امام را دريافته است ، و احاديث بسيار از برادر بزرگوار خود حضرت امام موسى عليه السلام روايت نموده است ، و در خدمت آن حضرت بسيار عزيز و مكرّم و صاحب اسرار بوده است ، و بعد از آن حضرت در پيروى و رضاجويى امام ثامن ضامن و حضرت جواد عليه السّلام بذل جهد نموده است . و بالجمله در شأن و مرتبه از همهء اولاد ائمّه در پيش ، و قرب و منزلتش نزد برادر و برادرزاده و زادهء برادرزاده از اولاد و احفاد خود ايشان بيش بوده است .\r\nاو را على عريضى به واسطهء آن گفته‌اند كه در « عريض » كه قريه‌اى است در چهار فرسخى مدينه ساكن مىبوده . و يكى از احفاد آن سيّد بزرگوار مكنّى به « ابو جعفر » از خوف دشمنان و شدّت ايذاء ايشان به طريق فرار به دار العبادهء « يزد » آمده و در آنجا مخفى شده است ، و والى يزد كه يكى از ديالمه بوده است به راهنمايى هادى سبل و راه نمايندهء كل عليه و على آله السّلام ، به نحوى كه در تاريخ مذكور است ، بر احوال آن سيّد بزرگوار اطّلاع بهم رسانيده ، و بعد از شرفيابى به فيض خدمتش دختر خود را به او تزويج نموده ، و اولاد و احفاد آن سيّد بزرگوار در آن ديار بسيار گرديدند . و مزار آن سيّد در آن ديار به « امام‌زاده جعفر » مشهور و بيماران علّت جسمانى و نفسانى را موجب شفا و سرور است ، و آن سلسلهء عليّه از آن زمان تا حال عزيز و محترم و مظهر فضل و جود و كرم بوده‌اند .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nو آباى اين ناتوان از آن بلده نقل به « اردكان » كه قصبه‌اى است از قصبات آن بلده نموده در آنجا ساكن بوده‌اند . ولادت اين كمترين در آن قصبه اتّفاق افتاده در روز جمعه ، عاشورا ، از سال هزار و صد و هفتاد و پنج ، 1175 ، از هجرت ، به طالع قوس ، به وقتى كه عطارد در برج اسد در تصميم آفتاب و مشترى و زحل در حمل مقارن بوده‌اند .\r\nو اقوام اين ناتوان همه از فضلاى زمان و علماى دوران بوده ، و به حمد اللّه هرگز دامان عرض خود را به منصبى از مناصب عرفيّه نيالوده‌اند . مگر پسر عم پدرم كه در ميان فضلاى زمان به « ميرزا حكيم رياضى » مشهور بوده است و تصانيفش در اين باب بسيار است ، و شاه سلطان حسين صفوى در اواخر دولت خود او را به اصفهان طلبيده و تكليف عمل رصد جديدى نموده ، آن سيّد فاضل به عذر پيرى و اينكه عمر من وفا به عمل رصد نمىكند تمسّك جسته از خدمت تفصّى جست . و فرزند فاضل عالم عامل كامل عارف عابد ديندارش ميرزا ابو الحسن ، طاب ثراه و جعل الجنّة مثواه ، كه استاد و مربّى كمترين بود ، مدّتى راه عمل رصد مذكور را پيمود ، و انقلاب زمان فعليّت آن اراده را مانع شد . و در سالى كه اين ذرّهء بىمقدار در نوبت أولى منظور نظر خجسته اثر خورشيد آسمان سلطنت و سلطان سرير خلافت گرديد در آن عالى مجلس مجال مجالست ديد اظهار آنكه در خاطر چنين اراده پنهان است نمود ، جوابى كه موجب حصول امنيّت تواند شد نشنود .\r\nو بالجمله كمترين در اوّل سن در خدمت آن فاضل ديندار و آن سيّد عالى مقدار كه هم معلّم بود و هم پرستار ، به تحصيل علوم ادبيّه و رياضيّه و حكميّه و شرعيّه اشتغال نمود ، و بعد از آن از اين سامان نقل به خراسان نموده مدّتى از مجاورت آستان عرش نشان ضامن غريبان ، فيض باب ، و فضلاى آن سامان را زحمت‌رسان بوده .\r\nچون مراجعت به اين ديار كرد به تكليف بعضى از فضلا و امرا گرفتار شغل تدريس گرديد ، و در ضمن آن بعضى ناملايمات از ابناى جنس ديد . و در آن اوقات رساله‌اى در اجتهاد و اخبار موسوم به طريقهء بيضاء در سلك تأليف كشيد ، و آن اوّل كتابى بود كه حقير تأليف نمود . و بعد از آن به خواهش يكى از دوستان ترجمه بلكه شرحى به لغت فارسى بر كتاب جامع السعادات در علم اخلاق كه تأليف فاضل عالم عامل ربّانى مهدى بن ابى ذر نراقى كاشانى ، رحمه اللّه ، بود نوشت . و بعد از آن به راهنمايى قائد توفيق به فكر تأليف\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nكتابى افتاد كه مشتمل باشد بر ذكر جميع احوال و اقوال امام متّقيان و پيشواى شيعيان و امير مؤمنان و وصىّ بر حقّ پيغمبر آخر الزّمان ، الامام الغالب الطّالب ، امير المؤمنين علىّ بن أبى طالب ، و طرح آن كتاب را بر ده مجلّد ريخت ، هر مجلّد به قدر ده هزار بيت ، و آن كتاب را به سرور المؤمنين موسوم گردانيد . و به حمد اللّه تعالى كه تا به حال شش مجلّد آن صورت اختتام پذيرفته و سرور رسان خاطر مؤمنان گرديده ، و اميدوارى از بركت باطن فيض موطن آن حضرت اين است كه عمر وفا نمايد و توفيق رفيق گردد تا چهار مجلّد ديگر چنان كه در نظر است جلوه‌گر ساحت ظهور گردد . و در خلال آن تأليف كتابى ديگر مشتمل بر آنچه در احوال امام زمان و خليفة الرّحمن امام ثانى عشر عليه صلوات اللّه الملك الأكبر وارد شده است در سلك تأليف كشيد . و كتابى ديگر در احوال خامس ائمّهء هدى و باقر علوم انبيا عليه صلوات اللّه نوشت . و همچنين در احوال موسى بن جعفر عليهما السّلام نيز كتابى پرداخت .\r\nو به خواهش يكى از مؤمنات كتابى در تعزيهء حضرت امام شهيد غريب ترتيب داد به اسلوبى تازه كه مشتمل است بر ذكر مصايب آن سرور و موسوم است به ضياء العيون و فى الحقيقة در فنّ خود كامل و تمام است . و اين كتاب غير از كتاب كبيرى است كه حقير در احوال آن امام غريب شهيد نوشته و آنچه در آن باب مأثور بوده در آن درج نموده . و از مؤلّفات حقير شرحى است بر شرائع الاسلام كه به طريق استدلال تأليف شده و تا حال تحرير اين كتاب بيش از شرح كتاب طهارت آن محرّر نگشته . و ديگر از مؤلّفات حقير رسائل و كتب چندى است كه درك تفاصيل آنها به طول مؤدّى مىگردد ، مثل شرح كتاب مختصر و شرح زيارت جامعهء كبير كه با وجود وجازت و اختصار بر مطالب و معانى بسيار مشتمل است ، و شرح كتاب اسباب و علامات نفيسى ، و كتابى ديگر در طب و ترجمهء زيارات و دعوات و غيرها . و الحال كه سنين عمر با مصحّفش قرين گرديده ، يعنى مراحل زندگانى به شصت رسيده و قوى را ضعف حاصل شده و حواس از افعال به هر نحوى كه بايد عاطل مانده اگر خيالى بجز تدارك ما فات نمايد خطاست و اگر گاهى براى تحصيل گامى بردارد هرزه‌گردى و بيجاست ، و اميدوارى از الطاف بارى آن است كه عواقب امور را به خير مقرون گرداند و اگر از عمر چيزى مانده است در تحصيل رضاى خودش به آخر رساند ، فإنّه بالإجابة جدير و على كلّ شيء قدير ، صلّى اللّه على سيّدنا محمد و آله الطّيبين الطّاهرين إلى يوم الدّين . قد وقع الإتمام\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nفى الشّهر الحرام الذى تمّ بتمامه عام الثالث و الثّلاثين و المائة الثّالثة بعد الألف ، 1233 ، من هجرة خير الأنام عليه و آله الصّلوات و السّلام على يد مترجمه العاصى احمد بن محمد الحسينى غفر الله لهما ذنوبهما و ستر عيوبهما بمحمّد و آله » .\r\nخداوندا ، طالبان حكمت را به الهام حق و تلقين صدق و ارشاد به خير به سر منزل يقين و اطمينان برسان ، و نيّتهاى ايشان را در طلب علم و حكمت از توجّه به غير قرب به جناب قدس خودت منصرف گردان ، و ايشان را به نعمت حكمت از زخارف دنيا متنفّر ساز ، و نفوس ايشان را از توجّه به غير تحصيل رضاى خودت بپرداز ، و به رعايت دين قويم و صراط مستقيم ثابت قدم بدار ، و مقاسات طلب علم را از ايشان بردار ، و از تضييع روزگار در بطالت و تعطيل عمر در كسالت مجتنب ، و از ترفّع و تفوّق جستن بر ابناى نوع و اصرار بر باطل و اغماض از حق محترز بدار ، و به حق‌شناسى ارباب فضل از گذشتگان و معاصران توفيق بخش ، و به شكرگزارى آنچه اقتباس نموده‌اند به اداى به مستعدّان ديگر موفّق ساز ، و چنان كن كه مقصد ايشان بجز حلول در جوار حضرت احديّت و وصول به قرب جناب سرمديّت نباشد ، و  ذلِكَ فَضْلُ اللَّهِ يُؤْتِيهِ مَنْ يَشاءُ ، وَ اللَّهُ ذُو الْفَضْلِ الْعَظِيمِ  « 1 » ( حديد ، 21 ) .\r\n\r\n\r\n","description":"","footnote":"\r\n( 1 ) . سيد احمد اردكانى ، مرآت الاكوان ، ص 91 .\r\n","page_name":" 19 ","page_number":19},
  {"content":"\r\n\r\n\r\n2 - ( ملا صدرا شيرازى و شرح الهدايه او )\r\nصدر الدّين محمّد بن ابراهيم شيرازى ، معروف به ملا صدرا و آخوند ملا صدرا و صدر المتألهين ، در سال 979 قمرى در شيراز متولد شد و در سال 1050 قمرى در هفتمين سفر حج وفات يافت . بنا بر مضمون شعر فيّاض شاگرد و دامادش در نجف اشرف مدفون است و به نوشتهء بعضى از كتب رجال و تذكره در بصره .\r\nتحصيلات ابتدائى او در شيراز و در علوم شرعى و عقلى در نزد شيخ بهائى و مير داماد به تكميل معلومات پرداخت . سپس سالهاى سال در قم ، گويا در قريهء كهك ، منزوى شد و به تصفيهء نفس و تأليف آثار مشغول شد ، تا اينكه براى تدريس در مدرسهء خان شيراز دعوت گرديد و تا پايان عمر در آنجا سرگرم افاضهء به طالبان علم و نگارش كارهاى علمى خود بود . ملا صدرا براى به دست آوردن حقايق الهى از مواد برهانى و لطايف كشفى و منابع دينى استفاده كرده است و روش بحث او با بهره‌مندى از فلسفهء مشّائى و حكمت اشراقى و عرفان نظرى ، يعنى استدلال عقلى و ذوق عرفانى و استنباط از نصوص وحى و شرع و احاديث نبوى و مواريث ائمهء طاهرين است .\r\nاز ملا صدرا در حدود پنجاه كتاب و رساله و مقاله و نامه به عربى و فارسى به ما رسيده است .\r\nهدايهء اثيريّه داراى سه بخش ، منطق و طبيعى و الهى است از اثير الدين مفضل بن عمر ابهرى ( متوفى 660 تقريبا ) صاحب كتابهاى بسيار در منطق و رياضيات و علوم عقلى ، شاگرد امام فخر الدين رازى است .\r\nبر هدايهء ابهرى شروح و حواشى بسيار نوشته‌اند ، مشهورترين آنها شرح قاضى مير حسين ميبدى يزدى متخلص به منطقى ( م 911 ) شاگرد ملا جلال الدين دوانى و حواشى سيّد فخر الدّين سماكى استاد مير داماد است .\r\nبزرگترين شرح هدايه از آخوند ملا صدراى شيرازى است بر بخش‌هاى طبيعى و الهى آن . شارح در چند جا به اسفار ارجاع مىدهد ، چنان كه در اسفار نيز به شرح الهدايه اشاره مىكند . در اين كتاب در بحث معاد جسمانى نظرهاى ابن سينا و غزالى را نقل مىكند ولى خود بحث را مطابق مؤدّاى آيات شريف قرآنى گزارش مىكند و مىگويد :\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n« سپس بدان كه در قيامت اعادهء نفس به بدنى مانند خود كه در دنيا داشت آفريده شده از سنخ همين بدن پس از جدايى نفس از بدن - چنان كه شريعت به آن گوياست از نصوص تنزيل و روايات بسيار زياد رسيده از اصحاب عصمت و هدايت و غير قابل تأويل ، همچون آياتى كه مىفرمايد : « گفت : كى استخوانها را زنده مىكند ، و حال آنكه پوسيده شده است ؟ بگو :\r\nهمان كسى كه در نخستين بار آنها را بيافريد آنها را زنده مىكند . و او به هر آفرينش داناست » ، « سپس ناگاه ايشان از گورها به سوى پروردگار خود روى مىآورند » ، « آيا انسان مىپندارد كه استخوانهاى او را گرد نمىآوريم ، آرى تواناييم كه سر انگشتان او را يكسان سازيم » ، - كارى است ممكن و محال نيست . پس بايد آن را تصديق كرد ، زيرا كه آن از ضروريات دين است و انكار كردن آن كفرى آشكار است ، و هيچ بعدى در آن نيست ، بلكه بعد و تعجّب در تعلّق گرفتن نفس به بدن از آغاز كار آشكارتر است از تعجّب كردن در عود نفس به بدن » .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\n3 - ( معرفت ، عقيده و حكمت عملى از نظرگاه ملا صدراى شيرازى )\r\nاينك ما به منظور بيان عقايد و نظريات تربيتى ملا صدرا شيرازى نمونه‌هايى از عبارات او را از رسالهء سه اصل وى در بيان شناخت و معرفت و عقيده و تربيت نفس انسانى مىآوريم .\r\n\r\n( معرفت حقايق و قيامت با پيروى وحى و ولايت )\r\nو همچنانكه حواس از ادراك مدركات قوّت نظر عاجزند ، عقل نظرى از ادراك اوّليّات امور اخروى عاجز است ، و از اين قبيل است معرفت روز قيامت كه به قدر پنجاه هزار سال دنياست ، و سرّ حشر و رجوع جميع خلايق به پروردگار و حشر ارواح و اجساد و نشر صحايف و تطاير كتب و معنى صراط و ميزان و فرق ميانهء كتاب و قرآن و سرّ شفاعت و معنى كوثر و انهار اربعه و درخت طوبى و بهشت و دوزخ و طبقات هر يك و معنى اعراف و نزول ملائكه و شياطين و حفظه و كرام الكاتبين و سرّ معراج روحانى و هم جسمانى كه مخصوص خاتم انبياست ، عليه و آله الصّلاة ، و ساير احوال آخرت و نشأهء قبر و هر چه از اين مقوله از انبيا عليهم السّلام حكايت كرده‌اند ، همه از علوم و مكاشفاتى است كه عقل نظرى در ادراك آن اعجمى است و جز به نور متابعت وحى سيّد عربى و اهل بيت نبوّت و ولايتش ، عليه و عليهم السّلام و الثّناء ، ادراك نمىتوان كرد ، و اهل حكمت و كلام را از آن نصيبى چندان نيست .\r\n اى دوست حديث عشق ديگرگون است * وز گفت و شنيد اين سخن بيرون است \r\n گر ديدهء دل بازگشايى نفسى * معلوم شود كه اين حكايت چون است \r\nلوح اين كتاب جز در مكتب خانهء تقديس ، به قلم ابداع   عَلَّمَ بِالْقَلَمِ ، عَلَّمَ الْإِنْسانَ ما لَمْ يَعْلَمْ   ( علق ، 4 - 5 ) ، نوشته نمىشود ، و علم به وى جز به تعليم  وَ عَلَّمْناهُ مِنْ لَدُنَّا عِلْماً  ( كهف ، 65 ) دانسته نمىگردد ، ( سه اصل ، ص 58 ) .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n( ايمان به آخرت و معرفت حقايق دينى )\r\nاى عزيز ، ايمان به بهشت و دوزخ و ركن عظيم است در دين ، و كم كسى را اين اعتقاد حاصل است از روى برهان و يقين نه ظن و تقليد و تخمين . بيشتر دانايان و مجتهدان در اين مسأله مقلّدانند ، و مثل ابو على سينا كه رئيس فلاسفهء اسلامش مىدانند در اين مسأله به تقليد راضى شده و به كشف و برهان ندانسته ، تا به ديگر ارباب بحث چه رسد . حقايق احوال آن نشأه را جز به نور متابعت سيّد انبياء ، عليه و آله السّلام و الدّعاء ، نمىتوان دريافت ، زيرا كه معرفت دنيا و آخرت و بهشت و دوزخ و معرفت ملائكه و جنّ و روح و كرّوبيّين و احوال معراج و معيّت حق تعالى با كلّ موجودات و همچنين سرّ معراج و طىّ سماوات و نظاير آنها از علوم مكاشفات است كه عقل ارباب فكر و اهل نظر از ادراك آن عاجز است ، و لوح اين علوم جز در مكتب  وَ عَلَّمْناهُ مِنْ لَدُنَّا عِلْماً  ( كهف ، 65 ) نوشته نمىشود ، بعد از آنكه آئينهء دل انسان به صيقل ايمان و طهارت از غشاوهء تعلّق بدنيّات مصفّى گشته باشد و دست از نشأهء صورى حيات مجازى شسته ، ( همان ، 42 ) .\r\n\r\n( علم بطون قرآن و حديث )\r\nآن علم عزيز شريف و آن معنى غامض لطيف كه از غايت شرافت و دقّت از ديگران مخفى بوده و هيچ يك از ايشان مسّ آن نمىكرده‌اند و به نزد چندين كس از صحابه و تابعين كفر مىنموده تا به تو و همراهانت چه رسد ، مراد از آن كدام نوع علم بود . آيا مراد از آن خلافيّات فقه است يا علم معانى و بيان يا كلام يا لغت يا نحو و صرف يا طب و نجوم و فلسفه يا هندسه و اعداد يا هيأت و طبيعى ؟ معلوم است كه هيچ يك از افراد اين علوم را آن مرتبه نيست ، بلكه اين علم منحصر است در علم بطون قرآن و حديث ، نه ظاهر آنچه فهم همه كس بدان مىرسد . علم قرآن چنان است كه حق تعالى فرموده كه  لا يَمَسُّهُ إِلَّا الْمُطَهَّرُونَ  ( واقعه ، 79 ) ، علمى است كه مسّ آن نكنند بجز اهل طهارت و تقديس و اهل تجرّد و تنزيه ، چه مراد از اين طهارت نه همين [ تنها 
  ] شستن روى و ريش و پاك ساختن جامه و تن خويش است ، بلكه مراد تطهير قلب است از لوث شهوت و غضب و تجريد وى از عقايد فاسده و نجاسات كفر و تشبيه و تجسيم و تعطيل و حلول و اتّحاد و انكار معاد و حشر ارواح و اجساد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nو آنچه بدين ماند ، ( همان ، 83 ) .\r\n\r\n( متابعت پيغمبر و عترت عليهم السلام )\r\nو از جملهء نتايج غرور شيطانى و تسويلات نفسانى آن است كه اكثر متكلّمان و ظاهرپرستان مىخواهند كه بدين عقل مزخرف و نقل محرّف حق را دريابند و در اسماء و صفات الهى سخن گويند و سرّ معاد و حشر اجساد را از راه حواس دريابند و بىمتابعت اهل رياضت و اصحاب قلوب احكام الهى را به نقل و قياس ثابت كنند . ندانسته‌اند كه اين علوم جز به تصفيهء باطن و رياضت بدن و ترك جاه و شهرت وصيت و جمعيّت دنيا و تجريد از رسوم و عادات خلق ميسّر نمىشود ، و بىپيروى اهل دل و متابعت انبيا و اوليا عليهم السلام و اقتباس نور معرفت از مشكات ابواب خاتم نبوّت و خاتم ولايت ، عليهما و آلهما السلام ، ذرّه‌اى نور يقين بر دل هيچ سالكى نمىتابد .\r\n دير شد تا هيچ كس را از عزيزان نامده است * بىزوال مُلك صورت مُلك معنى در كنار \r\nچه شرط سالك آن است كه از راه دل ، نه تنها از راه زبان ، طلب حق كند ، و از راه باطن پيروى قرآن و اهل بيت پيغمبر آخر الزمان صلوات اللّه عليهم اجمعين نمايد ، نه به مجرّد نقل و داستان و راه زبان . پيغمبر صلّى اللّه عليه و آله فرموده : إنّي تارك فيكم الثّقلين ، ما إن تمسّكتم بهما لن تضلّوا بعدي أبدا ، أوّلهما كتاب اللّه حبل ممدود من السّماء إلى الأرض و عترتي أهل بيتى . [ من در ميان شما دو چيز گرانبها مىگذارم ، اگر به آنها چنگ بزنيد پس از من هيچ گاه گمراه نخواهيد شد ، اوّل آنها كتاب خدا رشتهء پيوسته از آسمان به زمين است و عترت من ، خاندان من 
  ] ( همان ، 54 ) .\r\n\r\n( تهذيب اخلاق انسانى )\r\n\r\nدر ذكر اوصاف نفس انسانيّه و مجامع اخلاق و اختلاف آنها در ردائت و شرف\r\nاز اخصّ خواصّ انسان تصوّر معانى كليّهء مجرّده از مادّه است ، و توصّل به معرفت مجهولات تصوّرى و تصديقى از معلومات حاضره در نزد او . و اخصّ از آن اتصال بعضى\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nنفوس انسانيّه است به عالم الهى به حيثيّتى كه حق سمع و بصر و يد و رجل او باشد ، و در اينجا تخلّق به اخلاق اللّه تحقّق مىپذيرد .\r\nبدان كه اكثر اختلاف واقع در صفات نفس راجع است به قوّت و ضعف و شرف و خسّت آن . پس هر نفس كه قوى است وفا مىكند به صدور افعال عظيمه و شديده و كثيره ، به جهت آنكه جامع زياد نشئات وجوديّه است ، و نفس ضعيف در مقابل آن است ، مثل آنكه نفوس ضعيفه را فعلى از فعل ديگر مشغول مىگرداند ، چنان كه اگر ملتفت فكر شود احساسش مختل مىگردد ، و اگر به احساس التفات نمايد فكرش اختلال مىپذيرد ، و اگر به تحريكات اراده مشغول شود امر ادراكش مشوّش مىگردد . و نفوس قويّه ميان اصناف ادراكات و تحريكات جمع مىتوانند نمود . و قوّت نفوس در بعضى اشخاص به اعتبار نفس حسّاسه است مانند كاهن ، و در بعضى به اعتبار نفس متخيّله است مانند اصحاب علوم كثيره ، و در بعضى به اعتبار عقل است مانند صاحبان نفوس شريفه به حسب غريزه .\r\nو اين نفوس به مبادى مفارقه شبيه‌اند در حكمت و حرّيت .\r\nو حكمت : هم غريزيّه مىباشد و هم مكتسبه - و حكمت غريزيّه آن است كه نفس در قضايا و احكام صاحب رأى درست است . و اين حكمت غريزيّه استعداد اوّل است براى حكمت مكتسبه . و نفوس را در آن تفاوت بسيار هست ، حتّى آنكه بعضى در درجهء عاليهء از آن در مقام نفس قدسيّهء نبويّه مىباشند ، كه به آن اشاره شده است در قول حق تعالى :  يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ  ( نور : 35 ) ، و مقابل آن است نفس پليدى كه به تعليم معلّم هم نفع نمىبرد .\r\nو مراد به حرّيّت : آن است كه نفس به حسب غريزت مطيع امور بدنيّه و مستلذّات قواى حيوانيّه نبوده باشد ، زيرا كه حرّيّت به حسب لغت در مقابل عبوديّت اطلاق مىشود ، و كسى كه مقهور شهوات است آزاد نيست ، و آزاد آن كس است كه مقهور و محكوم كسى نبوده باشد . و در صورتى كه به حسب غريزت مقهور شهوات باشد فرقى نيست ميان آنكه تارك شهوات باشد يا تارك آنها نباشد . و گفته‌اند كه شائق تارك در مآل حالش بهتر است ، و در حال شائق غير تارك بهتر است ، زيرا كه شوق و عدم وجدان لحظه به لحظه موجب توقان مىگردد . و بالجمله حرّيّت امرى است كه غريزهء نفس باشد ، نه به تعليم و تعويد حاصل شده\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nباشد ، اگر چه اين نيز از فضايل است . و ارسطاطاليس گفته است كه « حرّيّت ملكهء نفسانيّه‌اى است كه حارس نفس باشد حراستى جوهرى نه صناعى » .\r\nو بالجمله هر نفسى كه علاقهء بدنيّه‌اش ضعيفتر و علاقهء عقليّه‌اش قويتر باشد حرّيّتش بيشتر ، و هر نفسى كه به عكس آن باشد عبوديتش شهوات را بيشتر خواهد بود . و به اين معنى اشاره شده است در قول افلاطون ، در آنجا كه مىگويد كه « نفوس رذيله در افق طبيعت و ظلّ آنند ، و نفوس فاضله در افق عقل » .\r\nو چون اين معانى محقّق گرديد ، بايد دانست كه جميع فضائل نفسانيّه به اين دو فضيلت راجع مىگردد ، و اخلاق ذميمه با آن كثرتى كه دارد به اضداد اين دو فضيلت برمىگردد . و تزكيهء نفس از بعضى از اخلاق رذيله كافى نيست ، امّا غالب آن است كه ترك بعضى داعى بر ترك باقى نيز مىباشد ، و كسى از عذاب آنها خلاص مىباشد كه چيزى از آن در او باقى نماند .\r\nو چنان كه حسن در صورت ظاهره به حسن تمام اعضا حاصل مىگردد و قبح موقوف به قبح تمام اعضا نيست ، بلكه در صورتى كه يكى از اعضا قبيح باشد صورت حسن نخواهد بود . و همچنين در صورت باطنه بايد كه جميع اركان آن حسن باشد تا توان گفته كه حسن است .\r\nو اركان باطنى چهار است ، قوّهء علم و قوّهء شهوت و قوّهء غضب و قوّهء عدل در ميان اين امور . پس در صورتى كه استواء در اين اركان كه مجامع اخلاق غير محصوره‌اند حاصل شد حسن اخلاق بهم مىرسد .\r\nو امّا قوّهء علم ، اعدل و احسن‌اش آن است كه در تحت ملكه‌اى باشد كه در اقوال فرق ميان صدق و كذب تواند نمود ، و در اعتقادات ميان حق و باطل ، و در اعمال ميان حسن و قبيح . پس اگر اين قوّه اعتدال پيدا كند ثمره‌اى كه اصل همهء خيرات و رأس كلّ فضايل باشد از آن به حصول مىپيوندد . و  ذلِكَ فَضْلُ اللَّهِ يُؤْتِيهِ مَنْ يَشاءُ  ( جمعه : 4 ) .\r\nو اعتدال قوّهء غضب آن است كه انبساط و انقباضش به اشارهء حكمت و شريعت باشد . و همچنين قوّهء شهوت .\r\nو امّا قوّهء عدل آن است كه قوّهء شهوت و غضب را در اشارهء دين و عقل نگاه مىدارد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nو اعتدال قوّهء غضب را شجاعت مىنامند . و حق تعالى شجاع را دوست مىدارد . و طرف افراط آن را تهوّر و طرف تفريط آن را جبن مىنامند و از اعتدالش اخلاق حسنه مثل نجدت و شهامت و حلم و كظم غيظ و امثال آنها منشعب مىگردد ، و از افراطش مانند تهوّر و لاف و كبر و عجب و امثال آنها حاصل مىشود ، و از تفريطش جبن و مذلّت و خساست و عدم غيرت و امثال آنها متولّد مىگردد .\r\nو امّا قوّهء شهوت از اعتدالش عفّت و از افراطش شره و از تفريطش خمود بهم مىرسد . و از هر يك از آنها صفات ديگر ظاهر مىشود .\r\nو از اعتدال علم حسن تدبير و جودت ذهن و ثقابت رأى و اصابت ظنّ و تفطّن به دقايق امور حاصل مىشود ، و از افراط آن جربزه و مكر و خدعه و مانند آنها ظهور مىكند ، و از تفريطش امثال بله و حمق و غباوت ظاهر مىگردد .\r\nو بالجمله معنى حسن خلق در جميع انواع اربعه و فروع آنها توسّط است در ميان افراط و تفريط و غلوّ و تقصير ، فخير الامور اوسطها . قال اللّه تعالى :  وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ  ( اسراء ، 29 ) ، و قال أيضا :  وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً  ( فرقان ، 67 ) ، و قال :  أَشِدَّاءُ عَلَى الْكُفَّارِ رُحَماءُ بَيْنَهُمْ  ( فتح ، 29 ) ، و مادام كه يكى از اين امور از استقامت ميل به طرفى نموده است مكارم اخلاق تمام نيست . « 1 »\r\n\r\nدر ذكر منازل انسان به حسب قواى نفسانى\r\nباطن هر انسان بشرى معجون است از صفات و قوايى كه بعضى بهيمى است و بعضى سبعى و بعضى شيطانى و بعضى ملكى . و از بهيمى صادر مىگردد شهوت و شره و حرص و فجور ، و از سبعى حسد و عداوت و بغضاء ، و از شيطانى مكر و خدعه و حيله و تكبّر و حبّ جاه و افتخار و استيلا ، و از ملكى علم و تنزّه و طهارت . و اصول اخلاق همين چهار است كه در باطن انسان سرشته شده است چنان سرشتى محكم كه مىتوان گفت كه از\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 9 ، صص 86 - 91 . و مرآت الاكوان ، ص 560 .\r\n","page_name":" 27 ","page_number":27},
  {"content":"\r\n\r\nهم جدا نمىتوانند شد . و خلاص از ظلمات سه نوع اوّل به نور هدايت مستفاد از شرع و عقل حاصل مىتواند شد .\r\nو اوّل قوّه‌اى كه در نفس آدمى حادث مىگردد بهيمى است ، و به اين سبب در كودكى شهوت و شره بر او غالب مىباشد . و بعد از آن سبعى است كه موجب غلبهء معادات و مناقشه مىگردد ، و بعد از آن خلق شيطانى است كه در مكر و حيله و خدعه غالب مىگردد .\r\nو اوّلا قوّهء شهويّه و غضبيّه او را مىكشانند كه كياست را در طلب دنيا و قضاء شهوت و غضب صرف نمايد ، پس صفات كبر و عجب و افتخار و طلب علوّ در او ظاهر مىشود ، و بعد از آن عقل در او خلق مىشود و نور ايمان به عقل ظاهر مىگردد ، و جند عقل در نزد چهل سالگى كامل مىشود ، و اصلش در اوّل بلوغ ظاهر مىشود .\r\nو امّا جنود شيطان كه سه نوع اوّل بوده باشد پيش از بلوغ به سوى قلب سبقت مىگيرند و بر آن مستولى مىشوند و به نفس الفت مىگيرند ، و نفس در شهوات آنها را متابعت مىكند . تا آنكه نور عقل وارد مىشود و قتال و تطارد در معركهء قلب برپا مىشود .\r\nپس اگر عقل ضعيف باشد شيطان و لشكريانش بر قلب مستولى مىشوند و قلب مقرّ آنها مىگردد ، و انسان با ابليس و جنودش يار مىشود ، و اگر عقل به نور علم و ايمان قوى باشد تمامى قوى او را مسخّر مىشوند و در سلك ملائكه محشور مىشوند . « 1 » و براى قوّهء عمليّه نيز چهار مرتبه است :\r\nاوّل تهذيب ظاهر به استعمال نواميس الهيّه از قيام و صيام و غيرهما - دوم تهذيب باطن از ملكات رديّه و اخلاق دنيّه . سوم تحلّى نفس به صور قدسيّه . چهارم فناء آن از ذات خود و ملاحظهء جمال ربّ الأرباب و جلال او .\r\nو كيفيّت ترقّى نفس در اين مراتب ، بر طبق آنچه فاضل شارح در شرح هدايه مىگويد ، آن است كه انسان در اوّل ولادت مثل باقى حيوانات است كه به غير اكل و شرب چيزى را نمىشناسد ، و بتدريج باقى صفات از شهوت و غضب و حرص و حسد و بخل و غير اينها در او ظاهر مىگردد . و همهء آنها نتايج احتجاب و بعد از معدن وجود و صفات\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 9 ، ص 93 - مرآت الاكوان ، ص 561 .\r\n","page_name":" 28 ","page_number":28},
  {"content":"\r\n\r\nكماليّه است ، و بالحقيقه حيوانى است منتصب القامة كه افاعيل مختلفه به حسب ارادات متنوّعه از او صادر مىگردد و او از حق در حجب ظلمانيّه ساتره است .\r\nپس اگر از خواب غفلت و جهل بيدار شد و دانست كه وراى اين لذّات بهيميّه [ لذّات 
  ] ديگر و فوق اين مراتب مراتب كماليّه ديگر هست ، و از اشتغال به منهيّات شرعيّه تايب گرديد و به سوى حق تعالى بازگشت نمود ، و براى طلب كمالات اخرويّه به عزم تام شروع در ترك فضول دنياويّه نمود و به سلوك سبيل اللّه متوجّه گرديد ، و از مقام نفس مهاجرت كرد ، و از هر چه در طريق عايق مقصود باشد زهد ورزيد ، و از هر خاطر ردى كه وارد بر قلب گردد و او را مايل به غير گرداند پاك شد ، و بعد از اتّصاف به ورع و تقوى و زهد پيوسته به محاسبهء نفس خود را در افعال و اقوال اشتغال نمود ، و نفس را در هر چه امر نمايد هر چند به خير و عبادت باشد متّهم دانست : براى او لوامع انوار غيب ظاهر مىگردد ، و ابواب ملكوت بر روى خاطرش گشوده مىشود و مرّة بعد اخرى لوايح نوريّه بر او لايح مىگردد ، و امور غيبيّه را در صور مثاليّه مشاهده مىكند .\r\nو چون طعم چيزى از آنها را چشيد در عزلت و خلوت و ذكر و مواظبت بر طهارت تامّه و عبادت و مراقبت و محاسبت رغبت مىنمايد ، و از مشاغل حسّيّه بكلّى اعراض مىنمايد و دلش از محبّت آنها خالى مىشود ، پس بالكلّيّه باطنش متوجّه حق مىگردد ، و وجد و سكر و وجدان و شوق و عشق و هيمان براى او ظاهر مىشود و او را محو مىگرداند و از نفس خود غافل مىسازد ، پس حقايق سرّيّه و انوار غيبيّه را مشاهده مىكند ، و تمام مشاهده و معاينه و مكاشفه براى او متحقق مىگردد ، و انوار حقيقيّه گاهى بر او ظاهر مىشود و گاهى مختفى مىگردد ، تا آنكه او متمكّن گردد و از تلوين خلاص شود و سكينهء روحيّه و طمأنينهء الهيّه بر او نازل گردد ، و ورود آن بوارق و احوال براى او ملكه شود ، پس داخل در عوالم جبروت مىگردد و عقول مجرّده و انوار قاهره و مدبّرات كلّيّه از ملائكهء مقرّبين و مهيّمين در جمال ربّ العالمين را مشاهده مىكند ، انوار ايشان متحقق مىگردد ، پس انوار سلطان احديّت و سواطع عظمت و كبرياى الهيّت براى او ظاهر مىگردد ، و آن را هباء منثورا مىگرداند . و در آنجا جبال انيّتش مندك مىگردد ، و تعيّنش متلاشى ، و وجودش مضمحل مىگردد . و اين است مقام فنا و محو و نهايت سفر اوّل سالكين .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nپس اگر در فنا و محو باقى ماند و به بقاء و صحو برنگردد ، مستغرق در عين جمع و محجوب به حق از خلق خواهد بود ، به جهت آنكه فانى است ، و فانى را وسعت هيچ چيز باقى نمىباشد . چنان كه پيش از فنا به خلق از حق محجوب بود ، به جهت تنگى وعاى وجودى و استغراق و فنايش در بدن ، پس همچنين در اين حالت بصرش از مشاهدهء جمال حق و سبحات وجه آن حضرت به چيزى ديگر نمىافتد ، و كثرت در شهودش مضمحل و تفصيل محتجب مىگردد ، و ذلك الفوز العظيم « 1 » .\r\nو بالاترين از اين مرتبه آن است كه به صحو رجوع نمايد و به تفصيل در عين جمع نظر كند ، و صدرش وسعت حقّ و خلق بهم رساند . و چنين كسى نشاطش به بهجت خودش از همه كس بيشتر است ، زيرا فرحش به حقّ و به هر چيز حاصل است ، و هر چيز را كه مشاهده مىكند حقّ را در آن مشاهده كرده است ، و به حق هر چيزى را مىبيند و مىشنود و مىچشد و مىبويد و طعم حقّ و رايحهء حقّ را در هر چيز مىشنود ، و طعم حقّ را در هر چيز مىيابد ، بر وجهى كه موجب كثرت نمىشود .\r\nو محقّق طوسى در شرح مقامات العارفين مىگويد كه : « چون عارف منقطع از نفس خود گرديد و به حق متّصل شد ، هر قدرتى مستغرق در قدرت حق مىبيند كه متعلّق است به جميع مقدورات ، و هر علمى را مستغرق در علم حق مىبيند كه چيزى از آن مخفى نيست ، و هر اراده را مستغرق در ارادهء حق مىبيند كه چيزى از مرادات از آن ابا نمىكند ، بلكه هر وجودى و هر كمال وجودى را صادر از او و فايض از او مىبيند ، و در آن وقت حق بصرش مىشود كه به آن مىبيند ، و سمعش مىشود كه به آن مىشنود ، و قدرتش مىشود كه به آن فعل مىكند ، و علمش مىشود كه به آن مىداند ، پس در آن حال عارف متخلّق به اخلاق اللّه خواهد بود به حسب حقيقت » . « 2 » اينك نمونه‌هايى از عبارات « سه اصل » ملّا صدرا شيرازى دربارهء مسائل اخلاقى مىآوريم :\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيريّة ، صص 205 - 209 - مرآت الاكوان ، ص 475 .\r\n( 2 ) . صدر الدين شيرازى ، شرح الهداية ، ص 209 - طوسى ، شرح الإشارات ، ج 3 ، ص 389 - مرآت الاكوان ، ص 476 .\r\n","page_name":" 30 ","page_number":30},
  {"content":"\r\n\r\n\r\nدر پيدا كردن راه خداى كه مسلوك روندگان و مسلك بينندگان است .\r\nبدان كه آدمى اگر چه به جهت كثافت بدن از جنس بهايم و انعام است امّا از ايشان ممتاز است بدان كه روح نفسانيش مستعدّ فيضان روح قدسى است ، و اگر چه به جهت لطافت نفس با ملائكه آسمانها مساهم است ، امّا از ايشان بدين صفت ممتاز است كه به هرطور مىتواند برآيد و به هر صورت مىشايد كه گرايد ، و سير در مقامات و تطوّر در اطوار ملكى و ملكوتى و معارج نفسانى و روحانى مىكند ، و تخلّق به اخلاق الهى و تعلّم اسماء ربّانى او را ممكن است كه  وَ عَلَّمَ آدَمَ الْأَسْماءَ كُلَّها  ( بقره ، 31 ) .\r\nو نيز انسان از جملهء ممكنات مخصوص است بدان كه امتزاج حقيقت وى از دو روح گشته ، يكى روح حيوانى فانى و ديگرى روح ملكى باقى ، و از اين جهت وى را هر زمان خلقى و لبسى تازه و موتى و حياتى مجدّد مىباشد ، و وى را ترقّى از منزلى به منزلى دست مىدهد ، و رحلت از مقامى به مقامى روى مىنمايد ، و از نشأه‌اى به نشأه‌اى تحوّل مىكند ، تا وقتى كه به وسيلهء اين فناها از همهء منازل و مقامات ملكى درمىگذرد و شروع در منازل ملكوتى و سير در اسماء الهى و تخلّق به اخلاق اللّه مىنمايد .\r\nو همچنان كه آدمى را ممكن است كه به سبب ترقّى در علم و عمل و فنا و بقا از درجهء پستى به اعلى عليّين و اشرف مقامات و درجات ملائكهء مقرّبين عروج نمايد ، هم ممكن است كه به واسطهء پيروى نفس و هوا و به حسب جنبش طبيعت و هيولى از اين مقام كه هست به ادنى منازل خسايس و اسفل سافلين گرايد و به منزل و مأواى دوابّ و حشرات نزول نمايد و با شياطين و سباع و وحوش محشور گردد .\r\nاكنون از اين محبس ظلمانى خلاصى يافتن و به مقام رفيع مرتفع رسيدن جز به نور علم و قوّت عمل ميسّر نيست .\r\n نردبان پايه به ز علم و عمل * نبود سوى آسمان ازل \r\nو غرض از عمل تصفيهء باطن است و تطهير قلب است ، و غرض از علم تنوير و تكميل و تصوير وى است به صور حقايق .\r\n علم بال است مرغ جانت را * بر سپهر او برد روانت را \r\n از عمل مرد علم باشد دور * مثل اين مهندس و مزدور \r\n\r\n","description":"","footnote":"","page_name":" 31 ","page_number":31},
  {"content":"\r\n\r\n مزد آن كم ز مزد اين زانست * كو به تن كرد و اين به جان دانست \r\nو آن علمى كه آن مقصود اصلى و كمال حقيقى است و موجب قرب حق تعالى است علمى الهى و علم مكاشفات است نه علم معاملات ، و جميع ابواب علوم اعمال غايتش مجرّد عمل است ، و فايدهء عمل تصفيه و تهذيب ظاهر و باطن است ، و فايدهء تهذيب باطن حصول صور علوم حقيقيّه است .\r\nو اين دعوى از قرآن و حديث و كلمات اولياء بر وجه اتم مستفاد مىگردد . حق سبحانه فرموده كه :  شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ  ( آل عمران ، 16 ) . از اين آيه معلوم مىشود كه خدا را به يگانگى و يكتايى ندانسته و شاهد نيست إلّا هم خدا و ملائكه و صاحبان علم ، يعنى علم توحيد ، نه علمهاى ديگر . و همچنين از اين آيه كه  وَ يَرَى الَّذِينَ أُوتُوا الْعِلْمَ الَّذِي أُنْزِلَ إِلَيْكَ مِنْ رَبِّكَ هُوَ الْحَقَّ  ( سبا ، 6 ) . و از اين آيه كه  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  ( رعد ، 43 ) ، معلوم مىگردد كه پيغمبر خدا را به رسالت و نبوّت به غير از صاحبان علم نمىدانند ، و ارباب عمل و ديگر علوم جزئيّه از اين باب دانش كه آن دانش حقيقى است معزولند .\r\n علم جزئى نيست جز بهر عمل * چون عمل نبود نباشد جز دغل \r\n ليك آن علمى كه وصف كبرياست * به بود از هر عمل كز تن بخاست \r\n نسبت علم و عمل با يكدگر * همچو جان و تن بود او بىخبر \r\n علم جان از بهر روز دين بود * علم تن از بهر مهر و كين بود \r\nاى بىدرد ناانصاف و اى خودپسند پر جور و اعتساف ، آخر علمى كه اسرار صمديّت و حقايق الهيّت را بدان دانند و معارف ربوبيّت را بدان شناسند ، و نيز معرفت اسرار ايمان را ، مثل علم وحى و انزال و الهام و معنى رسالت و نبوّت و امامت و علم كتابهاى خدا و صحايف ملكوت و روح و قلم پروردگار و كتابت و رقم آفريدگار ، و همچنين معنى ارقام و اقلام و ملائكه و صحف انبيا عليهم السلام و سجلات كرام الكاتبين ، و معنى جفر جامع و مصحف فاطمه عليها السّلام ، و كيفيّت نزول شياطين بر دلهاى اشرار به وسواس ، و نزول ملائكه بر قلوب اخيار به الهام علوم و اسرار ، و علم نفس و سعادت و شقاوت و درجات و مقامات وى ، و دانستن دنيا و آخرت و بهشت و دوزخ و قبر و سؤال و حساب و كتاب و ميزان و حور و\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nرضوان و آنچه از اين قبيل است كه هر يك بحرى است از علم مكاشفه ، چرا منكر مىشوى و دانستن آن را سهل و عبث مىدانى و علمهاى ديگر كه هر يك از آن را در شش ماه يا كمتر فهم مىتوان كرد عظيم مىشمارى و صاحبش را از علما مىپندارى .\r\nسه اصل است كه رؤساء شياطين و مهلكات نفسند و ديگر اصول و مبادى شرور كه رءوس اژدهاى جور و شقاوت و سرهاى مار عذاب گور و قيامت‌اند ، كه رسول خدا صلّى اللّه عليه و آله دربارهء عذاب قبر منافق از آن خبر داده از اين سه اصل منشعب مىگردد :\r\nاصل اوّل جهل است به معرفت نفس كه آن حقيقت آدمى است ، و بناى ايمان به آخرت و معرفت حشر و نشر ارواح و اجساد به معرفت دل است .\r\nو اكثر آدميان از آن غافلند ، و اين معظم‌ترين اسباب شقاوت و ناكامى عقبى است كه اكثر خلق را فرو گرفته در دنيا ، چه هر كه كسب معرفت نفس نكرده خداى نشناسد ، كه :\r\n« من عرف نفسه فقد عرف ربّه » ، و هر كه خداى را نشناسد با دوابّ و انعام برابر باشد . چنين كسانى كوردل در روز آخر محشور گردند ، چه هرگاه فراموشى خدا سبب فراموشى نفس شود ، تذكّر نفس موجب تذكّر ربّ خواهد بود . و تذكّر ربّ خود موجب تذكّر وى نفس راست ، و ذكر ربّ مر نفس را عين وجود نفس است ، زيرا كه علم حق به اشياء حضورى است . پس آنكه معرفت نفس ندارد نفسش وجود ندارد ، زيرا كه وجود نفس عين نور و حضور و شعور است . پس از اين مقدّمات معلوم شد كه هر كه نفس خود را نداند خداى را نداند و از حيات آن نشأه بىبهره است و از اين جاست كه عطّار گويد :\r\n ترا اين پند بس در هر دو عالم * كه برنايد ز جانت بىخدا دم \r\n ز حق بايد كه چندان ياد آرى * كه گم گردى گر از يادش گذارى \r\nپروردگار قديم در كلام كريم خود چه بسيار امر به ذكر خداى فرمايد كه  فَاذْكُرُوا اللَّهَ  ( بقره ، 198 ) ،  فَاذْكُرُونِي أَذْكُرْكُمْ  ( بقره ، 152 ) . و مراد از ذكر خدا معرفت و علم است نه مجرّد حرف و صوت و ذكر زبان و آواز بركشيدن ، چنان كه عادت متصوّفهء اين زمان است و نفوس معطّله از ياد خالق انس و جان . و ايشان فى الحقيقه از ناسيان حقّند نه از ذاكران ، و از آن جماعت كه پروردگار عالم ترك صحبت ايشان را واجب گردانيده بر خاصّان خود ، آنجا كه فرموده :   فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا ، ذلِكَ مَبْلَغُهُمْ مِنَ الْعِلْمِ   ( نجم ، 29 ) .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n با هر كه نشستى و دلت جمع نشد * وز تو نرهيد صحبت آب و گلت \r\n زنهار به گرد صحبتش هيچ مگرد * ور نه نكند جان عزيزان بحلت \r\nزيرا كه اين گروه از ياد خدا غافلانند ، كجا از اهل دلانند ، اگر ذرّه‌اى از نور معرفت در دل ايشان تابيده مىبودى ، كجا در خانهء ظلمه و اهل دنيا را قبلهء خود مىساختند و هميشه با نفس و هوا نرد محبّت مىباختند .\r\n مكن طاعت نفس شهوت‌پرست * كه هر ساعتش قبله‌اى ديگر است \r\n مگر كز تنعّم شكيبا شوى * و گر نه ضرورت به درها شوى \r\nو همچنين است حال آنها كه خود را از علما شمارند و روى از جانب قدس و طلب يقين گردانيده متوجّه محراب ابواب سلاطين شده‌اند ، و ترك اخلاص و توكّل كرده طلب روزى و توقّع آن از ديگران مىنمايند . چگونه نام خود عالم و دانا نهد كسى كه دثور و زوال دنيا و فنا و ارتحال آن را نداند ، و اخلاد به ارض نموده روى دل به عمارت و زراعت نمايد و با اهل دنيا كه غافلان‌اند از حال عاقبت و مأوى مساهم و مماثل گردد در تأسيس بناى زايل و تشييد سراى باطل عاجل .\r\n عمارت با سراى ديگر انداز * كه دنيا را اساسى نيست محكم \r\nو چگونه دل زنده و بينا باشد كسى كه مدام با مرده‌دلان و تيره‌طبعان دنيا صحبت دارد ، چراغ عقلش را به دمهاى سرد عوام و نفسهاى افسردهء ايشان خاموش كند ، ديگرى از اين چراغ بىنور چه حاصل نمايد .\r\n كسى از مرده علم آموخت هرگز * ز خاكستر چراغ افروخت هرگز \r\nحقّا كه اگر كسى به حيات حقيقى زنده گشته باشد و نور علم و يقين در دلش از جانب شرق ملكوت تابيده باشد ، چنان از صحبت مردمان متوحّش گردد كه كسى از صحبت مردگان همچنان نفرت كند . همانا كه اين گروه به تمام زندگى هنوز نرسيده‌اند كه با مردگان مىنشينند ، و به اختيار با ايشان صحبت مىدارند . ببين كه جبّار عالم چه سان رقم  أَمْواتٌ غَيْرُ أَحْياءٍ  ( نحل ، 21 ) ، بر صفحهء حال و مآل مرده‌دلان كشيده و دماغ  يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ  ( ممتحنه ، 13 ) ، بر جبين آمال خفتگان خوابگاه غفلت و\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nجهالت نهاده .\r\n هر آن دلى كه در اين خانه زنده نيست به عشق * برو نمرده به فتواى من نماز كنيد \r\nسقراط حكيم گويد : « قلوب المغرقين بالحقائق منابر الملائكة و بطون المتلذّذين بالشّهوات قبور الحيوانات الهالكة » .\r\n آخشيجان گنبد دوّار * مردگانند زندگانى خوار \r\nو بدان به تحقيق و راست از من بشنو كه نزد اهل بصيرت و علماى آخرت اين جماعت منكرين تجرّد نفس و نشأه الروح و از ظاهريّه و حشويّه‌اند ، و اكثر متكلمين و كافّهء اطبّاء و طباعيّين و اخوان جالينوس فى الحقيقه هنوز به مقام و مرتبهء انسانيّت نرسيده‌اند و از زمرهء اهل دانش و بينش نيستند ، و نور ايمان به آخرت كه ركنى عظيم از مسلمانى است بر دل ايشان نتابيده ، و در حقيقت از كفره‌اند هر چند به ظاهر حكم اسلام بر ايشان جارى است ، زيرا كه بناى اعتقاد به آخرت بر معرفت نفس است .\r\nو بر هر آدمى واجب است كه اين را بداند يا اعتقاد نمايد . اگر از اهل رأى و اجتهاد است از روى بصيرت ، و اگر از ضعفاء العقول است همچو عوام و صبيان از روى انقياد و تقليد ، و هر كدام نوعى از نجات دارند . اگر از اهل رأى و اجتهاد است و اعتقاد به خلاف آن دارد و استنكاف از تعلّم آن نموده عناد مىنمايد ، به عذاب ابد مبتلى خواهد بود ، همچنانكه اهل كفر مبتلىاند ،  يَئِسُوا مِنَ الْآخِرَةِ كَما يَئِسَ الْكُفَّارُ  ( ممتحنه ، 13 ) . و كاف تشبيه اشاره بدان است كه اين جماعت به ظاهر مسلمان‌اند و در حقيقت مماثل كفّار ، چه هر كه نداند كه آدمى چه چيز است و از كجاست نداند كه بازگشت وى با كجاست . و هر كه آدمى را جز اين قالب كثيف مركّب از اضداد يا جزئى از آن يا عرضى قائم بدان نداند و اعادهء معدوم را محال شمرد ، بايد كه لا محاله منكر معاد باشد ، و عجب آيدش كه آدمى كه در گور بريزد و بپوسد و طعمهء موران و ماران گردد چگونه يك بار ديگر به خود قيام نمايد و در نشأهء قيامت و رستاخيز از قبر برخيزد . پس از روى تعجّب و انكار و استبعاد در ردّ معاد چنين گويد كه  أَ إِذا كُنَّا عِظاماً وَ رُفاتاً أَ إِنَّا لَمَبْعُوثُونَ  ( اسراء ، 49 ) ، و زبان حال و مقالش اين نغمه و آهنگ سرايد كه :  هَيْهاتَ هَيْهاتَ لِما تُوعَدُونَ  ( مؤمنون ، 35 ) .\r\nهرگاه آدمى به مرگ تن فانى گردد و به فساد مزاج باطل و مضمحل شود ، پس رسول\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nخدا صلّى اللّه عليه و آله در وقت رحيل چرا گفت : « الرّفيق الأعلى و الكأس الأوفى و العيش الأصفى » ، با آنكه مخيّرش ساختند ميانهء سفر آخرت و بقاى دنيا ، و از چه رو فرمود كه :\r\n« القبر روضة من رياض الجنّة أو حفرة من حفر النّيران » ، چون آدمى به مرگ جسد فانى گردد ، ميان روضه و حفره چه فرق ماند نزد وى ، و آنكه رسول صلّى اللّه عليه و آله فرمود :\r\n« القبر أوّل منزل من منازل الآخرة » ندانم چه فهم خواهى كرد ، اين حديث از سرحدّ ادراك تو دور است و حالا محلّ شرح آن نيست .\r\nو ديگر از دلايل سمعى بر بقاى نفس آنكه چون رسول صلّى اللّه عليه و آله در وقت رحيل به فاطمه عليها السلام گفت : « إنّك أسرع أهل بيتى لحاقا بى » خرّم گرديد . اگر نه بقاى نفس معلوم بودى چرا از اين خبر شادان مىشد ؟ و حضرت مرتضى صلوات اللّه عليه در هنگام ضربت ابن ملجم چرا فرمود : « فزت و ربّ الكعبة » ؟ و اصحاب امام حسين عليه السلام در كربلا به ضرب و تشنگى و قتل و مصيبت راضى شدند و از بيعت يزيد ابا نمودند ، اگر نه ايشان را بيقين معلوم بود بقاى دار عقبى ، كى به اختيار به چنين امرى راضى مىشدند ؟\r\nدلايل اين مطلب بيش از آن است كه حصر توان نمود ، مع هذا حقيقت و ماهيّت نفس را به نور كشف و يقين دانستن جز عارفان را نصيب نيست ، و لهذا افشاى سرّ روح نفرموده‌اند ،  قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا  ( اسراء ، 85 ) .\r\n ماهيّت علم را مجوييد * از بوقلمون سخن مگوييد \r\n هر لحظه به صورتى درآيد * هر دم به حقيقتى گرايد \r\nو چنان مپندار كه پيغمبر صلّى اللّه عليه و آله آگاه از حقيقت روح نبود ، حاشا از اين اعتقاد ، پس چون از احوال نشأهء آخرت خبر مىداد و به مقام « او أدنى » رسيده و از حق بىواسطه خطاب شنيده ؟ ليكن چون غشاوهء طبع و ظلمت وهم ، بر مردمان غالب است ، از كشف ماهيّت روح ايشان را حيرت و ضلالت روى مىدهد .\r\nو حكما و فلاسفه را با آنكه حظّى وافر از اين مسأله هست ، امّا نسبت دانش ايشان با دانش علماى آخرت و اهل قرآن همچو نسبت دانش عوام است با متكلّم .\r\n آن نفس را كه ناطقه خوانند بازياب * تا روشنت شود سخن گنج در خراب \r\n\r\n","description":"","footnote":"","page_name":" 36 ","page_number":36},
  {"content":"\r\n\r\n گويى كه عقل ما و دل ما و جان ما * اين ما و من كه گفت به من باز ده جواب \r\n نيكى ستاره‌اى است كزو مىكند طلوع * انسان حقيقتى كه به دو دارد انتساب \r\n او لبّ هستى تو و آنگه تو قشر آن * زين قشر ناگذشته كجا بينى آن لباب \r\nهر كه معرفت نفس حاصل نكرده باشد هيچ عمل او را سود نبخشد . ايمان حقيقى كه آن منشأ قرب و ولايت حق است كسى را حاصل آيد كه از ظلمات دواعى قواى بدنى گذشته به مقام نور روح رسد .\r\nهر عملى كه از جسم صادر شود همچو جسم ظلمانى است و بىثبات ، و همچو جسم در صدد تغيّر و زوال و اضمحلال ، و اكنون هر عملى كه از روح ناشى مىشود همچون روح نورانى و باقى و لا يزال است .\r\n هر شربتى كه او ندهد نيست سودمند * هر دعوتى كه او نكند نيست مستجاب \r\n عهدش وفاى صافى و قولش صواب صرف * فعلش كمال خالص و وضعش حيات ناب \r\nو معلوم است كه هر كه به غير بدن خود را نشناسد ، هر عملى كه مىكند مقصودش سعادت بدنى است ، و تا آفتاب طلعت روح از مغرب بدن طلوع نمىنمايد و رخساره آدميّت به نور روح منوّر و رخشنده نمىگردد ، هر چه از آدمى صادر مىشود هم ناقص و تيره و كدورت‌ناك و در معرض زوال و فساد است . و چون دل منوّر به نور روح گشت ، همگى مبدّل مىگردد به خير احسان ، حتى زمين بدن كه آن نيز مبدّل مىگردد به زمين نورانى كه لايق دخول بهشت مىگردد ، كه  وَ أَشْرَقَتِ الْأَرْضُ بِنُورِ رَبِّها  ( زمر ، 69 ) ،  يَوْمَ تُبَدَّلُ الْأَرْضُ غَيْرَ الْأَرْضِ  ( ابراهيم 48 ) ، در خانه به كدخداى ماند همه چيز .\r\nو اكثر علما و جمهور فلاسفه چنان تصوّر كرده‌اند كه جوهر آدمى در تمام يكى است بىتفاوت ، و اين نزد ارباب بصيرت صحيح نيست . اى بسا آدميان كه به نفس حيوانى زنده‌اند و هنوز به مقام دل نرسيده‌اند ، چه جاى مقام روح و ما فوق آن . از اسفل سالفين تا اعلى عليّين درجات و مقامات افراد بشر مىباشد . و اين درجات بعضى را بالقوّه و بعضى را بالفعل مىباشد و در بعضى مطوى و در بعضى منشور بود . كس باشد كه مقامش :  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ  ( فتح ، 10 ) ، ( كسانى كه با تو بيعت مىكنند همانا با خداوند بيعت مىكنند ) ، و  مَنْ يُطِعِ الرَّسُولَ فَقَدْ أَطاعَ اللَّهَ  ( نساء ، 80 ) ، ( كسى كه پيامبر را فرمان\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبرمىدارد بدرستى كه خداوند را فرمان برمىدارد ) ، باشد ، و اين آخرين مقامات آدمى است . و شناختن نفس و شرح مقامات او بغايت كارى بزرگ است و جز كاملان را روى نداده [ همان ، 20 - 27 
  ] .\r\nاصل دوم حبّ جاه و مال و ميل به شهوات و لذّات و ساير تمتّعات نفس حيوانى كه جامع همه حبّ دنياست .\r\nهر نفس كه امروز خود را بدين تمتّعات حيوانى و طيّبات دنيا كه خبيثات آخرت است عادت فرمود و متخلّق به صفات بهيمى و سبعى شد ، در روز قيامت و بروز نشأهء و آخرت با بهايم و حشرات محشور مىگردد . و هر كه عقل را مطيع و فرمان‌بردار و حكم‌پذير نفس امّاره ساخت و در خدمت قواى بدنى كمر بندگى بر ميان جان بست و ملك جان را خادم شيطان هوا گردانيد و جنود ابليس پر تلبيس بر سليمان عقل فرشته نهاد سرورى داد ، لاجرم مالك دوزخ وى را سرنگون در سجن جحيم انداخته ، و از نعيم ابد محروم و مأيوس خواهد گشت .\r\nو هر كه آئينهء دل كه قابل عكس انوار معرفت الهى و پرتو نور توحيد بود ، در زنگ شهوات و مرادات نفس و كدورات معاصى و غشاوهء طبيعت فرو برده و بر آئينهء ضمير خاك جهالت و بدبختى بيخته و پاشيده و جام جهان‌نماى روح را در ظلمات بدن و لجن دنيا غوطه داده ، كى روى فلاح و نجاح خواهد ديد و كجا پذيراى صلاح و قابل صيقل دل‌زداى كلمات حكمت آيات خواهد گرديد .\r\n توان پاك كردن ز زنگ آينه * و ليكن نيايد ز سنگ آينه \r\nاز اين جهت سخن حق‌گزاران در گوش هواپرستان تلخ مىنمايد ، و كلام حكمت‌گويان در مذاق متكبّران و طبع خودپسندان مغرور به جاه و زينت ناخوش مىافتد ، و هر كه در مقام نصيحت و راستگويى با ايشان درآيد به دشمنى وى گرايند و آغاز لجاج و عناد نموده و به زور تلبيس و مكر ردّ سخنانش كنند .\r\nببين كه حق تعالى از حال بلعم باعورا چگونه خبر مىدهد  لَوْ شِئْنا لَرَفَعْناهُ بِها وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ ، فَمَثَلُهُ كَمَثَلِ الْكَلْبِ ، إِنْ تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ  ( اعراف 176 ) . اگر متوجّه نصيحتش مىشوى ، زبان درازى مىكند و اگر وامىگذارى همچنين بدخويى مىكند و گزند مىرساند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n سگ ديوانه دارى اندر دل * چو نصيحت‌پذيرى اى جاهل \r\n اى مقيم از دو ديو ديوانه * شهوت حيز و خشم مردانه \r\nاصل سوم تسويلات نفس امّاره است و تدليسات شيطان مكّار و لعين نابكار . كه بد را نيك و نيك را بد وامىنمايد ، و معروف را منكر و منكر را معروف مىشمارد .\r\nو كارش ترويج سخنان باطل و تزيين عمل غير صالح و تلبيس و تمويه نمودن و به مكر و حيله و غرور گرائيدن و به زور خيالات فاسده و اوهام كاذبه انكار حق و ابطال براهين عقليّه پيش گرفتن ، و به دروغ و وسواس و سفسطه اعتماد داشتن ، و به غرور و تلبيس ادراج شر در عداد خير و تصوير باطل به صورت حق نمودن ، و به تمويه و تلبيس ، اعمال سيّئه را لباس اعمال حسنه پوشانيدن . و حاصلش بجز خسران دنيا و آخرت چيزى نيست ، زيرا كه فعل شياطين به تمويه و تخييل است و وسواس بىحاصل ، و عمل اهل غرور چون عمل اهل سيميا بود بىبود است و بىبقاء ، و به غير از ناقصان و كودك‌طبعان از آن فريفته نمىشوند .\r\nو از اين قبيل است تقليدات مقلّدان بىبصيرت و تعصّبات باردهء ايشان را و همچنين بحثهاى متكلّمان و گفت و گوى مجادلان از روى طبع و هوا ، نه از روى جستن حق و راه هدى . و همچنين است نسك جاهلان و عبادت بسيارى از خودپسندان :\r\n نه هر كو آيد از كوهى بود با دعوت موسى * نه هر كو زايد از زالى بود با سطوت دستان \r\nآن كس كه به بضاعت عقل مزخرف و بصيرت حولاء و فطانت بتراء تصرّف در اسرار دين و حقايق يقين كند و يا آنكه خواهد كه از راه خلوت‌نشينى و نافله‌گزارى بسيار و نماز و روزهء بيشمار با غلظت طبع و قساوت و فظاظت قلب و قصور معرفت و جسامت قوّت شهوت خود را يكى از برگزيدگان حق و خاصّان و بزرگان دين شمرد و بر ديگران تفوّق و ترفّع نمايد ، نعوذ باللّه ، حاصل آن جز ضلالت و حيرت نيست ، و نتيجهء اين جز كبر و نخوت چيزى ديگر نه ، و نتيجهء كبر و نخوت دوزخ سوزان است .\r\n بشوى بر نهاد خود سالار * به نماز و به روزهء بسيار \r\n زانكه هر چند گرد برگردى * زين دو هر روز تيره‌تر گردى \r\nاكنون بدان كه اين صفت‌هاى سه‌گانه را ثمرات و لوازم بسيار است و تبعات و لواحق بيشمار ، و آن را در سه فصل ديگر بيان نماييم .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nفصل اوّل در بيان نتيجهء اعراض از معرفت نفس و علم و معاد ، و آن ظلمت دل و عماى بصيرت است ، و همچنين ضيق صدر و عذاب قبر و معيشت ضنك و دل تنگ نصيب جاهلان است از جهت فراموشى از ياد حق .\r\nبدان كه اين چشم و گوش كه حالا آدمى بدان چيزها را مىبيند و مىشنود عاريتى است و قوامش به اين بدن است كه در خاك مىريزد و مىپوسد . و انسان را چشم و گوش ديگر هست كه آن حقيقتى است و آخرت باقى است ، زيرا كه نتيجهء نور معرفت است و از لوازم حيات نشأهء ثانى است كه قائم به روح است و در بدن مكتسب اخروى ظاهر مىشود چنانچه نزد دانندگان معرفت احوال معاد روشن و ثابت گشته .\r\nاكنون چون جاهل به علم نفس را گمان آنست كه اين چشم و گوش و حواسّ دنيا مر او را ثابت است و عاريتى نيست ، و خود را بدين چشم و گوش بينا و شنوا مىداند ، و در روز قيامت كه روز حقايق است و عاريتها مرتفع مىگردد ، و چشمى به جهت ديدن آخرت كسب نكرده ، گمانش آنكه او را چشمى بوده كه كورش كرده‌اند ، سپس مىگويد كه خدايا ،  لِمَ حَشَرْتَنِي أَعْمى وَ قَدْ كُنْتُ بَصِيراً  ( طه ، 125 ) ، و ندانسته كه او را هرگز چشمى نبوده جز چشم عاريتى ، و چشم عاريت به كار آخرت نمىآيد .\r\n برو به فروش اين چشمى كه دارى * كه در ديدن ندارد استوارى \r\n يكى چشمى دگر بىغشّ و بىعيب * بدست آور براى ديدن غيب \r\nو همچنين گوش دنيا كه خر و گاو و همهء جانوران را هست و به كار شنيدن روز عقبى نمىآيد .\r\n گوش خر به فروش و ديگر گوش خر * كين سخنها را نيابد گوش خر \r\nبدان كه هر كه معرفت نفس كما هى داند و احوال وى شناسد كشف قبور بر وى آسان است ، و وى مىداند كه « القبر روضة من رياض الجنّة أو حفرة من حفر النّيران » چه معنى دارد .\r\n بسان روضه باشد جان احرار * كه باشد حفرهء جان تنگ اشرار \r\nسينه‌اى باشد كه روزى دو هزار نوبت انبيا و اولياى خدا به زيارت آن آيند كه ايشان را ياد كند و حاضر سازد ، حق جلّ و علا بر آن سينه تجلّى كند كه دلش ذكر خدا كند و ملائكه و ارواح به سلام وى آيند ، سپس هر سخن حق كه بشنود آن سخن از آن درها به بهشت افتد . و\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nسينه‌اى باشد كه به روزى دو هزار بار با مسلمانان جنگ آورد و با مردمان خصومت كند و پر از لعنت و كذب و افترا و دروغ و ناسزا باشد و پيوسته آتش خشم خدا در آن سينه مىسوزد ، و فى الحقيقه آن سينه كنده‌اى از دوزخ باشد و سخن كه در وى افتد به دوزخ افتد .\r\nخداوندا ، اين سخنان را در روضهء سينهء پاكان و روشن‌دلان جاى ده و از دوزخ سوزان كوتاه طبعان و حفرهء نيران تيره‌دلان پر شر و فتنه و آتش فساد دور دار .\r\nفصل دوم در نتيجهء اصل دوم كه متابعت شهوت و آرزوهاى نفس و پيروى غرضهاى دنيا است .\r\nو آن از فطرت اصلى منسلخ شدن است و كر و گنگ با بهايم و حشرات محشور شدن ، زيرا كه هر صفت كه در دنيا بر كسى غالب شود به سبب بسيارى افعال و اعمالى است كه صاحب آن صفت را مىباشد و در روز قيامت صاحبش به صورتى مناسب آن صفت محشور مىشود ، اگر صفت شهوت بر وى غالب است به صورت خرس و خوك محشور مىگردد ، و اگر صفت غضب و درندگى غالب است به صورت سگ و گرگ ، و اگر گزندگى و ايذا به صورت مار و عقرب ، و اگر دزدى و حيله به صورت روباه و كلاغ ، و اگر تكبّر به صورت شير و پلنگ ، و اگر رعنايى و خراميدن به صورت طاوس و كبك ، و اگر حرص و ذخيره كردن چيزها به صورت مورچه ، و همچنين در باقى صفات چنين مىدان .\r\n ز تو هر فعل كه اوّل گشت ظاهر * بران گردى به بارى چند قادر \r\n به عادت حالها با خوى گردد * به مدّت ميوه‌ها خوش بوى گردد \r\n همه احوال و افعال مدّخر * هويدا گردد اندر روز محشر \r\n همه پيدا شود آنجا ضمائر * بخوان تو آيهء تُبلَى السّرائر \r\n دگر باره به وفق عالم خاص * شود اخلاق تو اجسام و اشخاص \r\n خُلق خوش تو بهشت و باغ تو بس است * تسليم و رضا چشم و چراغ تو بس است \r\n ور آنكه نعوذ باللّه اين وصف تو نيست * محرومى اين صفات داغ تو بس است \r\n اى بىخبر از جهان معنى * با تو چه كنم بيان معنى \r\nفصل سوم در نتيجه و ثمرهء اصل سوم از رؤساء شياطين كه اسباب و دواعى شيطانىاند .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبدان كه نتيجهء تسويلات نفس امّاره و مكايد قوّت شيطانيّه نيز بسيار است . از آن جمله عذاب ابدى و خسران سرمدى است و سوختن به نار جحيم و مقيّد گشتن به عذاب اليم . و از مضمون  ثُمَّ لَتُسْئَلُنَّ يَوْمَئِذٍ عَنِ النَّعِيمِ  ( تكاثر ، 8 ) معلوم مىشود كه اين نعمتهاى دنياست و لذّتهاى دنياست و لذّتهاى نفس و آرزوهاى هوا كه فردا منشأ نعمتها و عقوبتهاى اخرى مىگردد .\r\n چه خوش گفت از الهىنامه عطّار * كه جانم بندهء تحقيق آن يار \r\n از اين آتش كه ما را در نهادست * مسلمان در جهان كمتر فتادست \r\n حريصى بر سرت كرده فسارى * ترا حرص است و اشتر را مهارى \r\n شكم كز تو برآرد آتش و دود * از اين دوزخ بدان دوزخ رسى زود \r\nاين آتشى است كه امروزش به آب توبه و قطره‌اى چند از اشك از روى ابتهال و تضرّع مىتوان نشانيد ، و فردا كه شروع در شعله زدن و زبانه كشيدن كند به صد هزار دريا يك شراره‌اش را نمىتوان نشانيد .\r\nآئينهء دل كه مستعدّ آن است كه حقيقت حق و حقيقت همهء اشياء كما هي در وى تجلّى كند خالى نمىباشد از علوم حقّه مگر به سبب يكى از اسباب و موانع پنجگانه :\r\nمانع اوّل نقصان جوهر دل كه نفس ناطقه‌اش گويند ، همچون كودكان كه آئينهء روح ايشان هنوز از ته خاك و آب و بدن بيرون نيامده ، و همچنان كه آهن در كان و شيشه در سنگ و روغن در دوغ و زيت در زيتونه پنهان است ، نفوس اين ناقصان در كدورت و غلاف ابدان مستغرق و مغمور گشته .\r\n جوهر صدقت خفى شد در دروغ * همچنانكه روغن اندر متن دوغ \r\n آن دروغت اين تن خاكى بود * راستت آن جان افلاكى بود \r\n تا فرستد حق رسولى بنده‌اى * دوغ را در خمره جنباننده‌اى \r\n تا بجنبانت به هنجار و به فن * تا بدانم من كه پنهان بود من \r\nمانع دوم كدورت و زنگ ، مثل كدورت معاصى و خبث نفس كه به سبب بسيارى شهوات و فسوق در نفس حاصل مىشود و مانع صفاى دل و جلاى روح مىگردد و به قدر بسيارى كدورت و تراكم و ظلمت مانع مىشود از تجلّى حق و انعكاس آن نور كه به وى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاشياء ديده مىشود در دل . هيچ گناهى و خطائى نيست كه اثر در دل از كدورت وى حاصل نشود كه  وَ مَنْ يَعْمَلْ مِثْقالَ ذَرَّةٍ شَرًّا يَرَهُ  ( زلزال ، 7 ) . پس اگر معاصى بسيار شود و كدورت و ظلمت رسوخ پيدا كند ، دل را چنان مىكند كه از استعداد انكشاف علوم در وى اثر نماند و قوّتش باطل گردد ،  وَ طُبِعَ عَلى قُلُوبِهِمْ فَهُمْ لا يَفْقَهُونَ  ( توبه ، 87 ) .\r\nمانع سوم انحراف و عدول از جهت مطلوب است ، همچنان كه دل بعضى صالحان و عادلان ، كه اگر چه صافى باشد از غشّ گناهان و كدورت شهوات و لوح ضميرش از صورت غير ساده و از براى انتقاش علوم آماده ، ليكن نور معرفت در وى نمىافتد ، از اين سبب كه همّتش مصروف به جانب طلب حق نيست ، و آئينهء ضميرش با شطر كعبهء مقصود محاذى نيفتاده ، و وجه باطن خود را با جانبى كه اصل علوم و حقايق معارف از آنجاست متوجّه نساخته ، چنان كه حق تعالى از خليل عليه السلام حكايت كرده كه :  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  ( انعام ، 79 ) .\r\nبسا باشد كه تمام فكرش در تحصيل تفاصيل طاعات و عبادات بدنى و تطهير ثوب و بدن و جلوس در صوامع و مراقبهء اوقات صلوات و نوافل و عبادات و غير آن و تهيّهء اسباب معيشت دنياوى صرف شده باشد ، و چنان فكرش مستغرق اين مقاصد گشته كه ضميرش هرگز متوجّه تأمّل در حضرت الهيّت و حقايق علم جبروت و اسماء و صفات و افعال ملك و ملكوت نمىگردد ، و ذوق تفكّرش در كيفيّت خلق سماوات و ارض و دقايق معرفت اين موجودات ، چنانچه امر به آن در چندين موضع از كتاب خدا واقع شده ، مثل :  أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ وَ ما خَلَقَ اللَّهُ مِنْ شَيْءٍ وَ أَنْ عَسى أَنْ يَكُونَ قَدِ اقْتَرَبَ أَجَلُهُمْ ، فَبِأَيِّ حَدِيثٍ بَعْدَهُ يُؤْمِنُونَ  ( اعراف ، 185 ) ، و نظاير اين آيه و هنوز نجنبيده ، بلكه ذهنش از امثال اين معانى و آيات معرض است كه  وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ  ( يوسف ، 105 ) ، زيرا كه در آئينهء دل مرتسم نمىشود الّا آنچه توجّهش بدان مصروف است .\r\nپس نظر كن ، اى عزيز من ، كه هرگاه مقيّد بودن قلب و مصروف بودن همّت به اعمال و طاعات مانع باشد از انكشاف حقايق و تجلّى حق ، پس چه سان باشد دلى كه هميشه منصرف باشد به تحصيل مرادات دنياوى و لذّات حيوانى .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمانع چهارم حجاب و سدّ است ،  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا  ( يس ، 9 ) . و آن مثل اعتقادات مقلّدان و متعصّبان مذاهب كه در اوّل حال ايشان را حاصل شده و حايل گشته مر آئينهء دل را ، از آنكه صورت حق در وى ظاهر شود و نور يقين در آنجا پرتو افكند . اكثر مردمان هر آنچه از پدر يا استاد در ابتداى امر شنيدند بدان گرويدند ، در دل ايشان رسوخ پيدا كرده و به مثابهء سدّى در راه سلوك ايشان شده كه از آن بدر شدن ميسّر نيست ،  وَ لَئِنْ أَتَيْتَ الَّذِينَ أُوتُوا الْكِتابَ بِكُلِّ آيَةٍ ما تَبِعُوا قِبْلَتَكَ  ( بقره ، 145 ) . و هر يك از آن اعتقادات به جاى غلّى شده در گردن نفس ايشان كه نمىگذارد سر از جاى بجنبانند .\r\n جَعَلْنا فِي أَعْناقِهِمْ أَغْلالًا فَهِيَ إِلَى الْأَذْقانِ فَهُمْ مُقْمَحُونَ  ( يس ، 8 ) .\r\n هر كه را تقليد دامنگير شد * بر دل او چون غل و زنجير شد \r\n اين مشايخ كه عصاى ره شوند * گاه سدّ راه هر گمره شوند \r\n تا تو از تقليد آبا نگذرى * كافرم گر هرگز از دين برخورى \r\nمانع پنجم جهل است بدان جهتى كه مطلوب در آنجاست ، زيرا كه آنچه مطلوب حقيقى است حاصل نمىشود در آئينهء ضمير إلّا بعد از آنكه صورتى چند كه مناسب مطلوب اصلى باشد در وى درآيد . مثلا اگر كسى خواهد كه آنچه در فقاى وى است ببيند و در مرآت باصره صورتش درآيد ، محتاج مىشود به دو آئينهء ديگر ، همچنين هر طالب علمى را ممكن نيست كه راه بدان مطلوبى كه او را حاصل نيست ببرد به واسطهء ملاحظهء نمودن معلومى چند مناسب كه او را حاصل است ، و ترتيب نمودن بر وجهى كه مؤدّى بدان مطلوب گردد ، بلكه حصول هر علمى از علوم نظرى محتاج به دو علم ديگر لااقل مىباشد .\r\nو اين معنى محتاج اندك شرحى است ، و آن چنان است كه نفس هر يك به منزلهء آئينهء كروى است كه از جميع جوانب محاذى است با صورتهايى كه در لوح محفوظ واقع است . و در اين آئينه پيش از آنكه به رياضت وجوه و جوانبش زدوده گردد چيزهاى نزديك ، مثل محسوسات و بديهيّات و قضاياى عامّه ، چون الكلّ اعظم من الجزء ، و النّقيضان لا يجتمعان ، و نظاير اين معانى ، در وى بىفكر و رياضت ، حاصل مىشود از براى همه كس .\r\nو امّا چيزهاى دور كه آن را نظريّات گويند موقوف است به آئينه‌هاى چند ديگر كه زدوده شده باشد و در وى مطلوبى چند روى نموده . و هر چند آن نظريّات از اين نشأهء بشرى دور تر\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاست و به جهان قدس الهى نزديكتر ، به آئينه‌هاى بيشتر احتياج دارد . و اين آئينه‌ها اگر چه در ابتداء حال بغايت متعدّد و متكثّر است ، امّا همه اجزاء نفس‌اند و در آخر همه يكى خواهند شد ، و آن را نفس كلّى گويند ، و آن صورتها نيز يكى خواهد شد ، و آن را عقل كل گويند ، چه نفس ، چنان كه گذشت ، به منزلهء مرآت بزرگ كروى است كه آئينهء هر علمى و مطلوبى قوسى از آن است كه مواجه است با يك جهتى از جهات لوح محفوظ كه مكتوب قلم پروردگار است . و هر قوسى كه از وى متجلى مىشود ، از غشاوهء حواس ، آن صورت كه مواجه اوست از لوح محفوظ در وى حاصل مىگردد يا تجلّى مىكند .\r\n صد هزار آئينه دارد شاهد مقصود من * رو به هر آئينه كارد جان در آن پيدا شود \r\nتا وقتى كه همه كمالات در وى ظهور يابد ، و فرق ميانهء حصول و تجلّى نزد اولو الأبصار محقق گشته .\r\n گويد آن كس در اين مقام فضول * كه تجلّى نداند او ز حلول \r\nپس بنا بر اين مقدّمات گوييم كه نفس چون در ابتداء كون روى به جانب طبيعت بدن دارد و پشت به طرف عالم قدس كرده ، پس وى در مطالعهء مطالب حقّه محتاج به آئينه‌هاى متعدّده هست ، همچون كسى كه خواهد در صورتى كه در پس پشت او واقع است در نگرد او را دو آئينه در كار است . آنكه نزديكتر است مثال مقدّمهء صغرى است ، و آنچه دور تر است مثال مقدّمهء كبرى است ، و آن مطلوب كه از ملاحظهء اين آئينه ديده مىشود مثال نتيجه است .\r\nو باز اگر خواهد كه در صورتى ديگر ، كه مخالف صورت آن نتيجه است واقع باشد ، نگرد باز محتاج به چند آئينهء ديگر مىشود . همچنين در راه مطلوب حقيقى مر مرآت نفس انسانى را چمها و خمها و پيچاپيچى چند واقع است كه جز از راه ترتيب مقدّمات كه فى الحقيقه آئينهء روحانىاند ، در ابتداء حال ، ملاحظهء آن مر انسان را حاصل نمىگردد .\r\n مقصود وجود انس و جان آئينه است * منظور نظر در دو جهان آئينه است \r\n دل آينهء جمال شاهنشاهى است * وين هر دو جهان غلاف آن آينه است \r\nو اين است معنى سير سالكان راه حقيقت ، زيرا كه سالك هر دم نظرش از آئينه‌اى به آئينهء ديگر مىافتد تا وقتى كه پى به مقصد حقيقى برد ، و گام در وادى قدس نهد .\r\nاكنون بدان كه سالك گاهى خلق را آئينهء خداى نما و واسطهء ملاحظهء صفات و اسماء\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nگرداند ، و گاهى حق را مرآت ملاحظهء اشياء و آئينهء جهان نما سازد ، و اوّل سير من الخلق إلى الحقّ است ، و ثانى سير من الحقّ إلى الخلق است . و اشاره به اوّل است :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  ، ( فصلت ، 53 ) .\r\n رو ديده به دست آر كه هر ذرّهء خاك * جامى است جهان‌نماى چون درنگرى \r\nو اشاره به ثانى است :  أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  ( فصلت ، 53 ) .\r\n كسى كز معرفت نور صفا ديد * ز هر چيزى كه ديد اوّل خدا ديد \r\n« ما رأيت شيئا إلّا و رأيت اللّه قبله » ، هر دو علم از علوم حقيقيّه است ، و اوّل را علم توحيد مىگويند ، و به عرف علماء الهيّين علم الهى و علم كلّى مىگويند ، و دوم را علم آفاق و انفس مىگويند . و به عرف حكماء طبيعيّين اين علم منقسم است به دو علم ، يكى علم سماء و عالم و يكى علم نفس ، و هر دو به حسب غايت و ثمر راجع به علم توحيد مىگردد .\r\nاى عزيز ، مردمان را در اين زمان از علم توحيد و علم الهى خبرى نيست ، و من بنده در تمام عمر كسى نديدم كه از وى بويى از اين علم آيد ، و از علم دوم نيز كه علم آفاق و انفس است چندان بضاعتى با دانشمندان اين زمان حاصل نيست تا ديگران چه رسد . و اكثر مردمان به غير از محسوسات به چيزى اعتقاد ندارند ،  يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ  ( روم ، 7 ) ، و از آيات الهى و ملكوت آسمانها و زمينها غافلند و از تدبّر و تأمّل در آن اعراض نموده‌اند ،  وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ  ( يوسف ، 105 ) .\r\n اى شده خشنود به يكبارگى * چون خر و گاوى به علف‌خوارگى \r\n غافل ازين دايرهء لاجورد * فارغ ازين مركز خورشيد گرد \r\n از پى صاحب‌نظران است كار * بىخبران را چه غم از روزگار \r\nآنچه همگان از آسمان و زمين بدين چشم مىبينند و مىدانند بيش از آن نيست كه كسى سقفى را و فرشى را بدين چشم كه گاو و خر را در آن شركت است بيند و داند ،  وَ جَعَلْنَا السَّماءَ سَقْفاً مَحْفُوظاً وَ هُمْ عَنْ آياتِها مُعْرِضُونَ  ( انبياء ، 32 ) .\r\nاى عزيز دانشمند ، افلاك را كه تو همين چون سقفى مىشناسى و از جمادات مىشمرى و از آيات آن اعراض نموده‌اى و دانستن آن را بدعت مىدانى ، ببين كه خداوند\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nجلّ ذكره ، چند جا چون به تعظيم نام آن مىبرد و قسم بدان ياد مىفرمايد ، كه :   فَلا أُقْسِمُ بِمَواقِعِ النُّجُومِ . وَ إِنَّهُ لَقَسَمٌ لَوْ تَعْلَمُونَ عَظِيمٌ   ( واقعه ، 75 - 76 ) ، و بيت معمور و سقف مرفوع نامش كرده و عرش عظيم و محلّ استواء رحمن گويد .\r\nاى متشرّع عادل و اى دقيقه‌شناس عاقل ، اگر لحظه‌اى تأمّل نمايى در اين آيه ، كه :\r\n وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ حُنَفاءَ وَ يُقِيمُوا الصَّلاةَ وَ يُؤْتُوا الزَّكاةَ ، وَ ذلِكَ دِينُ الْقَيِّمَةِ  ( بيّنه ، 5 ) ، معلومت شود كه به اين اعمال بدنى و علوم ظاهرى و اسلام زبانى و نماز اركانى و روزهء دهانى و زكات نانى و حجّ زبانى ، بىتصفيهء باطن از غشّ اعتقادات رديّه و بدع و اهواء ، و تنوير قلب از ريا و از اغراض فاسدهء دنيا و دواعى نفس و هوا ، راه به منزل سلامت و نجات آخرت نمىتوان برد .\r\nبدان كه علم بىنفع و عمل بىعلم نبودش بسيار بهتر است از آنكه باشد ، زيرا كه صد فتنه و غرور از هر يك از اين دو زائيده مىشود كه يكى از آنها كافى است از براى اجابت دعوت شيطان و قبول وسوسهء ابليس لعين . و آيات قرآنى و احاديث و اخبار در اين باب از حدّ شمار بيرون است و نقل آن در اين مختصر متعذر است . ليكن بايد كه معلوم همگنان باشد كه آنچه در باب مذمت علم بىعمل واقع شده آن علمى است كه غير مكاشفه باشد ، زيرا كه دانستى معارف الهيّه از اين نقايص و عيوب و غوايل مبرّى است و از همه آفتى آزاد است ، و دانستنش عين مطلوب است ، و هر چند كه زياده دانسته شود به حسب كمّيت بهتر است . و امّا علمى كه متعلّق به عمل است و از علوم معاملات نه از مكاشفات است ، دانستن آن به قدر عمل واجب كفائى است و زياده از عمل دانستنش و بال آخرت است . و اين معنى به وضوح پيوسته و دلايل و شواهد آن بسيار است ، و اگر به ذكر آن مشغول شويم سخن به درازى كشيده خواهد شد ، و آنجا كه كس است يك حرف بس است .\r\nپس زنهار كه به علم ظاهر و صلاح بىبصيرت مفتون و مغرور نگردى ، كه هر شقاوتى كه به مردودان راه يافت از غرور ظاهر و عمل بىاصل راه يافت . و آنچه در قصص انبيا خوانده‌اى يا از احوال شهدا و اوليا شنيده‌اى ، از مصيبتها و محنتها كه به خاندان نبوّت و ولايت و اهل بيت عصمت و طهارت راه يافته ، اگر نيك دريابى آنها همه از نفاق و كيد اهل شيد و ريا و غدر و حيلهء متشبّهان به اهل علم و تقوى برخاسته . علىّ مرتضى عليه السلام نه\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبه ضرب ابن ملجم بر زمين افتاد ، بلكه به سكنجبين شهد صلاح ابو موسى اشعرى و سركهء نفاق عمرو بن عاص شربت شهادت نوشيد ، و امام حسين عليه السلام نه به خنجر بيداد شمر ذى الجوشن خوابيد ، بلكه به معجون پر سمّ مكر و افسون و ترياق پر زهر اتّفاق اهل نفاق خونش با خاك كربلا آميخته شد ، و همچنين پاره‌هاى جگر حسن مجتبى عليه السلام از كيد و غدر نهانى معاويه به خاك محنت ريخت ، و بر اين قياس هر چه به ساير ائمّه عليهم السلام واقع شده همه به زور و شيد اعدا و مكر و تلبيس ارباب زرق و ريا بوده . و با اين همه ظلم و بيداد و فتنه و فساد كه از ايشان سر زد ذرّه‌اى از جاه و قدر و منزلت اهل ولايت و حقيقت كم نگشت و در دنيا و آخرت معزّز و مكرّم بودند و خواهند بود ، بلكه اين طايفهء اعدا خود را در دين و دنيا رسوا كردند و به عذاب سرمد و سخط الهى تا ابد خويشتن را مبتلى ساختند .\r\n آنان كه ره دوست گزيدند همه * در كوى شهادت آرميدند همه \r\n در معركهء دو كون فتح از عشق است * با آنكه سپاه او شهيدند همه \r\nو اگر خواهى كه ايمان و صلاح بدانى و حقيقت مؤمن و صالح بشناسى اين آيه را برخوان كه   إِنَّ الَّذِينَ آمَنُوا وَ عَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ تَجْرِي مِنْ تَحْتِهِمُ الْأَنْهارُ فِي جَنَّاتِ النَّعِيمِ . دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ   « 1 » ( يونس ، 9 و 10 ) .\r\n\r\nدر اثبات آنكه وجود پيغمبر ضرور است ، و بيان آنكه واجب است اعتقاد به او و به اينكه خدا او را فرستاده است تا اينكه دين خدا را ظاهر گرداند و طريق حق را به مردم بياموزد و به صراط مستقيم هدايت نمايد .\r\nو بيانش اين است كه انسان مدنىّ الطبع است ، يعنى حياتش منتظم نمىگردد مگر به\r\n\r\n\r\n","description":"","footnote":"\r\n( 1 ) . به درستى آنان كه ايمان آوردند و عمل صالح بجاى آوردند پروردگارشان ايشان را به ايمان‌شان هدايت مىكند ، در جنّات نعيم از زير پايشان نهرها جارى است ، دعاى آنان در آنجا سبحانك و تحيّت ايشان در آنجا سلام است . و پايان دعاى آنان اين است كه ستايش براى خداست كه پروردگار جهانيان است .\r\n","page_name":" 48 ","page_number":48},
  {"content":"\r\n\r\nتمدن و تعاون و اجتماع ، زيرا كه نوعش منحصر در فرد نيست ، و وجودش به انفراد ممكن نيست ، پس اعداد متفرقه و احزاب مختلفه و انعقاد بلاد در تعيّشش ضرور است ، و در معاملات و مناكحات و جنايات به قانونى محتاج مىباشند كه عامّهء خلق به آن رجوع نمايند ، و بر طبق آن قانون به عدل حكم نمايند ، و الّا جمع فاسد و نظام مختل مىگردد ، زيرا كه هر احدى مجبول است به جلب آنچه رغبت و احتياج به آن دارد و بر كسى كه در آن چيز مزاحم او گردد غضب مىكند ، و آن قانون شرع است . و ناچار شارعى مىخواهد كه معيّن نمايد از براى مردم منهجى را كه به سلوك آن منهج معيشت ايشان در دنيا منتظم گردد ، و سنّت قرار دهد از براى ايشان طريقى را كه وصول به جوار خدا به واسطهء آن حاصل شود ، و به ياد آورد ايشان را امور آخرت و رحيل به سوى پروردگار خود ، و انذار كند ايشان را به روزى كه :\r\n يُنادَوْنَ مِنْ مَكانٍ بَعِيدٍ  ( فصلت ، 44 ) و  تَشَقَّقُ الْأَرْضُ عَنْهُمْ سِراعاً  ( ق ، 44 ) ، و هدايت كند ايشان را به طريق مستقيم .\r\nو بايد كه شارع انسان باشد ، زيرا كه تعليم ملك انسان را و تصرّفش در ايشان بر اين وجه ممتنع است ، و درجهء باقى حيوانات از اين مرتبه انزل است .\r\nو بايد كه مخصوص باشد به آياتى از جانب خدا كه دلالت كند كه شريعت او از جانب خداوند عالم قادر غافر منتقم است ، تا آنكه نوع در نزد او خاضع گردند و باعث گردند آن آيات از براى كسى كه واقف شود بر آنها اينكه اقرار به نبوّت او نمايد ، و آن معجزه است . و چنان كه در عنايت بارى ارسال باران ، مثلا ، براى انتظام نظام عالم ضرور است و باران مىفرستد ، همچنين در نظام [ عالم 
  ] كسى كه صلاح دنيا و آخرت را به ايشان بشناساند ضرور است . پس نظر كن به لطف و رحمت بارى كه چگونه جمع نموده است در ايجاد آن شخص ميان نفع عاجل در دنيا و خير آجل در آخرت . بلى كسى كه انبات شعر بر حاجبين و تقعير اخمص قدمين را مهمل نگذارده است ، چگونه وجود رحمت عالمين و سائق عباد به سوى رحمت و رضوان را در نشأتين مهمل مىگذارد ؟ پس اين شخص خليفهء خدا است در زمينش . و معنى خليفهء خدا در زمين بعد از اين مذكور خواهد شد .\r\nو بايد كه آن پيغمبر عبادات را براى مردم قرار دهد . و عبادات ، يا وجودى است و نفعش به همان عبادت‌كنندگان اختصاص دارد ، مانند اذكار و صلوات كه ايشان را حركت\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمىدهد به شوق به سوى خدا ، و يا نفعش به ديگران نيز سرايت مىكند ، مانند قربانيها و زكوات و صدقات ؛ و يا عدمى است و نفعش مخصوص به همانها است ، مانند صوم ، و يا تعدّى به ديگران نيز مىكند ، مانند كفّ اذيّت از افراد نوع و جنس ، و صمت .\r\nو بايد كه سنّت قرار دهد از براى ايشان سفرهايى را كه حركت كنند در آن سفرها از خانه‌هاى خود براى طلب رضاى پروردگار خود و متذكر شوند روزى را ، كه از قبور به سوى پروردگار مىجهند ، پس زيارت كنند هياكل و معابد الهيّه و مساكن انبياء و امثال آنها را ، يعنى مانند قرار دادن حج و زيارت مساكن انبيا و امثال آنها .\r\nو بايد كه براى ايشان قرار دهد عباداتى كه مجتمع گردند بر آنها ، مانند جمعه و جماعات ، تا آنكه كسب كنند ، علاوه بر مثوبات ، ايتلاف و مصافات و تودّد را .\r\nو بايد كه عبادات مقرّره بر سبيل تكرار باشد از براى محكم نمودن ، و الّا فراموش مىكنند و مهمل مىگذارند .\r\nو چنان كه براى همه خليفه هست كه واسطه است ميان ايشان و حق تعالى ، بايد كه براى هر اجتماع جزئى واليان و حكّامى باشند از جانب آن خليفه ، و ايشان پيشوايان و علماءاند . و چنان كه ملك واسطه است ميان خدا و پيغمبر . و پيغمبر واسطه است ميان ملك و اوليا كه ائمهء معصومين عليهم السلام باشند ، ايشان نيز واسطه‌اند ميان نبى و علما ، و علما واسطه‌اند ميان ايشان و ساير خلق . پس عالم به ولى قريب است ، و ولى به نبى ، و نبى به ملك ، و ملك به حق تعالى . و ملائكه و انبيا و اوليا و علما را در درجات قرب تفاوت بسيار است .\r\n\r\nدر بيان سياسات و رياسات مدنيه و آنچه به آن ملحق مىگردد از اسرار شريعت به وجهى تمثيلى\r\nشكى در اين نيست كه براى انسان ممكن نيست كه برسد به كمالاتى كه براى آن مخلوق شده است مگر به اجتماع جمعى كثير كه هر يك يكديگر را در امرى كه به آن محتاج است معاونت نمايد ، و از مجموع آنها همهء آنچه در بلوغ انسان به كمال ضرور است مجتمع گردد . و به اين سبب اجتماعات براى انسان حاصل مىشود كه بعضى از آنها كامل است و\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبعضى غير كامل . و كامل آن بر سه قسم است : يكى عظمى ، و آن اجتماع جميع افراد ناس است در معمورهء زمين ، و دوم وسطى ، مثل اجتماع امّتى در جزوى از معمورهء زمين ، سوم صغرى ، مانند اجتماع اهل يك شهر در جزئى از مسكن يك امّت . و اجتماع غير كامل ، مانند اجتماع اهل ده و اهل محلّه يا كوچه يا خانه . و فرق آن است كه قريه مثل خادم مدينه است و محلّه جزء آن است و كوچه جزء محلّه است و خانه جزء كوچه است ، و جميع اهل مداين و مساكن امّتها اجزاء اهل معموره‌اند .\r\nو خير افضل و كمال اقصى رسيده مىشود به مدينهء فاضله و امّت فاضله كه همه شهرهاى آن امت اعانت مىنمايند يكديگر را بر نيل غايت حقيقيّه و خير حقيقى ، نه در مدينهء ناقصه و امّت جاهله كه در رسيدن به شرور يكديگر را اعانت نمايند .\r\nپس مدينهء فاضله به بدن تام صحيحى شباهت دارد كه همهء اعضاى آن در تتميم حيات يكديگر را معاونت مىكنند ، و در آن اعضا يك عضو رئيس است كه قلب است ، و مراتب قرب اعضاء ديگر به اين رئيس متفاوت است ، و براى هر يك از آنها قوّه‌اى هست كه به آن قوّه فعلى مىكند كه غرض آن عضو رئيس به آن تمام مىشود ، و بعضى بىواسطهء عضوى ديگر و بعضى به واسطه ، يعنى افعال ايشان بر طبق غرض اعضائى است كه بىواسطه خدمت رئيس مىكنند ، و اينها در مرتبهء ثانيه واقعه‌اند . و بعد از اين اعضائى هستند كه فعل مىكنند بر مقتضاى غرض اعضائى كه در مرتبهء ثانى واقع‌اند . و بعد از اين اعضائى هستند كه فعل مىكنند بر مقتضاى غرض اعضائى كه در مرتبهء ثانى واقع‌اند و آنها در مرتبهء ثالثه واقع‌اند . و همچنين تا آنكه به اعضائى مىرسند كه خادمند و بر هيچ عضو رياست ندارند .\r\nو همچنين اجزاى مدينه به حسب فطرت و طبايع مختلف‌اند و در هيئات متفاضل ، به حسب عنايت بارى تعالى بر بندگان خودش ، و به حسب وقوع ظلالى از نور صفات عليا و اسماء حسناى او بر عباد و بلادش ، مثل وقوع ظلال صفات نفس ناطقه و اخلاق آن بر خلايق بدن و بلاد آن از قوى و اعضاء . پس در مدينهء انسان واحدى هست كه رئيس و مطاع است و ديگران در قرب به آن متفاوتند ، و براى هر يك هيأتى و ملكه‌اى هست كه به آن فعل مىكند كه مقصود رئيس به آن منوط است و اين گروه اوّل مراتب‌اند ، و بعد از ايشان گروهى ديگراند كه بر طبق مقصود اين گروه فعل مىكنند .\r\nو همچنين اجزاء مدينه مترتّب است تا آنكه منتهى مىشود به اجزائى كه خادمند و\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمخدوم نيستند ، و اينها در اسفل مراتب واقع‌اند . اين قدر هست كه اعضاء بدن طبيعىاند ، و آن هيئاتى كه افعال از آن صادر مىشود نيز طبيعيّه است ، و اجزاء مدينه اگر چه خود طبيعىاند ، امّا اخلاق و ملكاتى كه به آنها افعال را بجا مىآورند ارادى است .\r\nو چنان كه در اعضاى بدن عضوى هست كه رئيس مطلق است ، و در هر چيزى كه عضوى ديگر در آن چيز با او مشاركت دارد افضل آن چيز براى رئيس حاصل است ، و بعد از او اعضاى ديگر هستند كه رئيس‌اند از براى پست‌تر از خود ، و رياست آنها در تحت رياست اوّل است ، پس اين اعضاء هم رئيس‌اند و هم صاحب رئيس ديگر بر ايشان ؛ همچنين رئيس مدينه اكمل اجزاء مدينه است در آنچه مخصوص اوست ، و در هر چه با ديگران شريك است بهتر آن چيز براى او حاصل است ، و در تحت او گروهى هستند كه هم مرءوس‌اند و هم رئيس ديگران .\r\nو اگر كسى به حق نظر ، نظر كند مىبيند هر جملهء طبيعى را [ كه 
  ] حالش در اجتماع و ترتيب حال بنيهء انسانى و مدينهء فاضله است ، كه براى آن رئيسى هست كه حالش نسبت به ساير اجزا همين حال است ، بلكه هر اجتماع طبيعى هيأتش ظلّ و شبه هيأت عالم الهى و وحدت اجتماعيّه عالميّه است ، زيرا كه سبب اوّل نسبتش به ساير موجودات مثل نسبت رئيس مدينهء فاضله است به ساير اجزاء مدينه . چه عقول بريئه از نقايص مادّيّه در مرتبهء قرب‌اند نسبت به اوّل ، و بعد از آن نفوس سماويّه و سماوات‌اند ، و بعد از آن طبايع هيولانيّه و اجسام طبيعيّه‌اند ، و هر يك از اينها مطابق سبب اوّل‌اند و اقتدا مىكنند او را . و چنين مىكند هر موجودى به حسب قوّتش . مگر آنكه آنها در اقتدا نمودن به غرض اوّل مختلف‌اند ، بعضى اشراف‌اند كه اقتدا مىكنند آن غرض را بىواسطه ، و بعضى ديگر اقتدا مىكنند غرضى ما فوق خود را ، و همچنين تا آنكه منتهى گردد به آخر مراتب .\r\nپس همچنين سزاوار است كه بوده باشد مدينهء فاضله ، بايد كه هر يك در افعال پيرو غرض رئيس باشند به ترتيب مذكور . و ممكن نيست كه هر انسانى كه اتفاق افتد رئيس مدينهء فاضله باشد ، زيرا كه رياست براى كسى سزاوار است كه به حسب فطرت و طبع مستعدّ رياست باشد ، و صفت رياست به هيأت و ملكهء اراديّه او را حاصل باشد . و هر صنعتى ممكن نيست كه به سبب آن رياست حاصل شود ، بلكه اكثر صنايع خدمت فرموده مىشود\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nدر مدينه ، و اكثر فطرتها فطرت خدمت است . و در صنايع صنعتى مىباشد كه رياست به آن حاصل مىباشد و خدمت مىفرمايد صنايع ديگر را .\r\nو چنان كه در هر جمعيّت طبيعيّه ممكن نيست كه چيزى از آن بر رئيس آن رياست داشته باشد ، مثل رئيس اعضا كه ممكن نيست كه عضو ديگر بر آن رئيس باشد ، همچنين بايد كه بر رئيس اوّل از براى مدينهء فاضله كسى رئيس نباشد و سزاوار است كه صناعت او آن صناعتى باشد كه به هيچ وجه خدمت فرموده نشود ، بلكه صناعتى باشد كه همهء صناعات قصد غرض او نمايند ، و مقصود مدينهء فاضله در جميع افعال او باشد .\r\n\r\nدر ذكر صفاتى كه بايد براى رئيس اول باشد به حسب كمال اولى او\r\nبايد كه رئيس مطلق انسانى باشد كه نفسش كامل و در مرتبهء عقل بالفعل باشد ، و بايد كه قوّهء متخيّله‌اش به حسب طبع و قوّه در غايت كمال باشد ، و همچنين قوّهء حسّاسه و محرّكه‌اش در غايت كمال باشد ، همهء آنها به نوعى از فعل ، نه به انفعال محض ، بر وجهى كه اشاره به آن نموديم . پس به قوّهء حسّاسه و محرّكه‌اش مباشر سلطنت گردد و احكام الهيّه را جارى گرداند ، و با دشمنان خدا محاربه كند و دفع كند دشمن را از مدينهء فاضله ، و با مشركين و فاسقين از اهل مدينهء جاهله و ظالمه و فاسقه مقاتله كند تا برگردند به سوى امر خدا . و به قوّهء متخيّله مهيّاى قبول جزئيّات بأنفسها و كليّات بحكاياتها ، در بيدارى يا در خواب ، از عقل فعال بوده باشد . و به قوّهء عاقله به حيثيّتى باشد كه عقل منفعلش مستكمل شده باشد به همهء معقولات به آن غايت كه باقى نمانده باشد بر او چيزى از معقولات ، و عقل بالفعل شده باشد .\r\nو هر انسانى كه عقل منفعلش به همهء معقولات كامل گردد و عقل بالفعل و معقول بالفعل شود و معقولش عاقل شود عقل مستفاد مىگردد ، واقع در ميان عقل فعّال و عقل منفعل ، و ميان او و عقل فعّال چيزى ، يعنى واسطه‌اى ، نمىباشد ، پس عقل منفعل به منزلهء مادّه و موضوع است براى عقل مستفاد ، و عقل مستفاد به منزلهء مادّه و موضوع است براى عقل فعّال ، و قوّهء ناطقه كه هيأت طبيعيّه است مادّه و موضوع عقل منفعل است كه عقل بالفعل شده است .\r\nو پيش از اين دانستى از ما حقيقت حال را در اتّحاد نفس با عقل فعّال بعد از بودنش\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nصورت طبيعيّهء بدن مستحيل كه قابل بود فساد و زوال را ، و به تحقيق كه نيز دانستى بودن عقل فعّال را با وحدت شخصيّه‌اش كه محال است صدقش بر كثيرين كه چگونه فاعل نفوس و متقدم بر ايشان مىباشد با بودنش غايت متأخّره از ايشان و ثمرهء مترتّبه بر ايشان . پس بر تو باد تذكر آن كه بس مقصدى است عالى و مطلبى است غالى . پس در صورتى كه هيأت طبيعيّه مادّهء عقل منفعلى باشد كه عقل بالفعل شده است ، و منفعل مادّهء مستفاد ، و مستفاد مادّهء عقل فعّال ، و تو بگيرى ، يعنى فرض كنى ، همهء آنها را مثل يك چيز ، بوده باشد اين انسان آن انسانى كه عقل فعّال در او حلول كرده است .\r\nو اين حالت اگر براى جزو نظرى از قوّهء ناطقه حاصل شود ، آن انسان حكيم و فيلسوف خواهد بود ؛ و اگر در قوّهء نظريّه و عمليّه و متخيّله حاصل گردد آن انسانى مىباشد كه وحى بر او نازل مىگردد به توسّط ملك ، و آن ملك عقل فعّال است . پس به اعتبار آن كه هر چه از جانب خدا بر عقل فعّال فايض مىگردد عقل فعّال آن را بر عقل منفعل او فايض مىگرداند حكيم و ولى و فيلسوف است ، و به اعتبار آنچه بر قوّهء متخيّلهء او از آنجا فايض مىشود نبى و منذر است به آنچه خواهد شد و خبر مىدهد از آنچه گذشته است و از آنچه الحال موجود است از جزئيّات واقع در عالم .\r\nو اين انسان در اكمل مراتب انسانيّت و در اعلى درجهء سعادت است ، و نفسش گويا با عقل فعّال متحد است به نحوى كه مذكور شد ، و اين انسان واقف است بر هر فعلى كه ممكن است كه به سعادت كشاند . پس اين اوّل شرايط رئيس است .\r\n\r\nدر ذكر كمالات ثانويهء رئيس مطلق\r\nبعد هذا ، بايد كه بوده باشد از براى او ، با آنچه مذكور شد ، قدرتى در زبانش بر جودت تخيّل به گفتار مر آنچه را كه مىداند آن را ، يعنى قوّهء تقريرش كامل باشد . و قدرتى بر جودت ارشاد و هدايت به سعادت و به اعمالى كه سعادت به آنها حاصل مىشود ، و بوده باشد از براى او با آنها جودت ثبات در بدنش براى مباشرت حروب . پس چنين كسى رئيس اوّل است براى مدينهء فاضله و امّت فاضله و رئيس كلّ معمورهء زمين . و ممكن نيست كه كسى بگردد به اين حال مگر كسى كه جمع شده باشد در او دوازده خصلت كه بر آنها مفطور باشد :\r\nاول آنكه تامّ الاعضاء و قوىّ الاعضاء باشد كه موافقت و متابعت كند او را اعضايش\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبر اعمالى كه شأن رئيس مىباشد كه مباشر آنها شود .\r\nدوم آنكه فهم و تصوّرش در آنچه مىشنود نيكو باشد ، و هر چه به او گفته مىشود به همان نحو كه مقصود قائل است و به همان نحو كه در نفس الامر واقع است بفهمد .\r\nسوم آنكه حفظش نيكو باشد و آنچه را كه مىفهمد و احساس مىكند فراموش نكند .\r\nچهارم آنكه ذكا و فطنتش قوى باشد به نحوى كه ادنى دليل در نظرش بر مدلول دلالت كند .\r\nپنجم آنكه حسن العباره باشد و تواند كه از آنچه در خاطرش هست تعبير نمايد به عبارتى كه مطلب از آن مفهوم شود .\r\nششم آنكه محبّ علم و حكمت باشد و از تأمّل در معقولات ملالى بهم نرساند و از تعب آن متأذّى نشود .\r\nهفتم آنكه بالطبع حريص نباشد بر شهوات و بالطبع دورى كند لعب را و لذّات كاينهء فاسده را دشمن باشد .\r\nهشتم آنكه كبير النفس و محبّ كرامت باشد و بالطبع از هر چه عيب و عار است متنفر بوده ارفع از آن را راغب بوده باشد .\r\nنهم آنكه درهم و دينار و ساير اعراض دنيويّه در نظرش خار و بىمقدار باشد .\r\nدهم آنكه به حسب طبع محبّ عدل و اهل آن و مبغض جور و ظلم و اهل آن باشد ، و دربارهء اهل خودش و غير اهل خودش انصاف مرعى دارد و بر آن ترغيب نمايد ، و بر جورى كه بر كسى وارد شود اندوهناك گردد و در مقام تدارك آن باشد .\r\nيازدهم آنكه در هر جا كه به عدل و حسن و جميل دعوت كرده شود به آسانى انقياد نمايد ، و در دعوت به عدل چموش و لجوج نباشد . و اگر به جور و قبيح دعوت كرده شود منقاد نباشد .\r\nدوازدهم آنكه عزمش در آنچه وقوعش سزاوار باشد قوى باشد ، و جسور و مقدام و غير خائف و قوىّ النفس باشد .\r\nو اينها لوازم آن خصايص سه‌گانه است كه پيش از اين مذكور شد ، و اجتماع همهء اينها در يك انسان مشكل است ، و مادّه‌اى كه قبول مثل چنين شخصى بكند در امزجه و\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاستعدادات بسيار كمياب است . و از اين جهت يافت نمىشود كسى كه مفطور باشد بر اين فطرت مگر يكى بعد از ديگرى ، چنان كه گفته است آن را شيخ ابو على كه « بزرگوارتر است جناب حق از آنكه بوده باشد شريعت از براى هر واردى و مطلع گردد بر او مگر واحدى بعد واحدى » . « 1 »\r\n\r\nدر اشارهء اجمالى به اسرار شريعت و حكمت تكاليف\r\nحقيقت انسان ، چنان كه اشاره به آن شد ، حقيقت جمعيّه است كه وحدتش مثل وحدت عالم وحدت تأليفيّه است ، صاحب مراتب كثيرهء متفاوته در تجرّد و تجسّم و صفا و كدورت و نور و ظلمت .\r\nو چنان كه براى جملهء عالم طبقات كثيره است متفاوت در شرف و خسّت ، ليكن براى آن سه جنس بيش نيست ، و در هر جنسى طبقات بسيار هست كه عدد آنها را كسى به غير از خدا نمىداند . اوّل عالم عقل است و براى آن مراتب بسيار هست . دوم عالم مثال و خيال منفصل است كه مشتمل است بر مراتب متفاوته كه اعلاى آن متقارب ادناى عالم عقول است . سوم عالم جرم ، مشتمل بر طبقات از اعلاى افلاك تا ادناى ارضين ، و جرم اعلى در لطافت به حيثيّتى است كه مشابه است به ادناى عالم مثال ، و همهء آنها يك شخص واحد است كه مظهر جميع اسماء الهى است كه آن اسماء با كثرت عين وجود حق تعالى است .\r\nبعد هذا ، هر مرتبه‌اى از مراتب عالم به منزلهء موضوع و مادّه است براى مرتبه‌اى كه فوق آن است ، و مرتبهء فوق صورت مقوّمه و فاعل و غايت مرتبهء تحت است ، و همچنين در نزول تا به مرتبهء مادّهء كل كه هيولى است و در نهايت خسّت است ، و در صعود تا به مرتبهء صورة الصور و فاعل الفواعل و غاية الغايات ، و آن عقل كل و سيّد الممكنات و عبد اعلى و ممكن اشرف و حقيقت محمديّه است ، و آن اوّل است در بغيه و تعقّل و آخر است در درك و عمل ، و در اينجا تعقّل عين وجود است و وجود عين تعقّل .\r\nپس همچنين انسان منتظم است از جميع اين مراتب و حقايق ، و حقيقت همهء اين عوالم در او موجود است ، پس او فى ذاته قابل است جميع نشئات عقليّه و نفسيّه را و\r\n\r\n\r\n","description":"","footnote":"\r\n( 1 ) . ابن سينا ، الاشارات ، ص 157 .\r\n","page_name":" 56 ","page_number":56},
  {"content":"\r\n\r\nمستجمع است جميع عوالم غيبيّه و حسّيّه را . و چنان كه مجموع عالم كه آن را انسان كبير مىگويند مظهر اسماء الهيّه است بر سبيل تفصيل ، [ همچنين 
  ] انسان كامل مظهر آنها است بر سبيل اجمال ، پس او مظهر اسم اللّه است .\r\nو چنان كه همهء طبقات عالم به حيثيّتى است كه به يكديگر مربوط و بعضى به بعضى متصل است ، مانند سلسلهء واحده كه به حركت آخرش اوّلش حركت مىكند ، به اين نحو آثار و هيئات از عالى به سوى سافل نزول مىكند و از سافل به سوى عالى صعود مىنمايد ، امّا نه بر وجهى كه منافى قواعد ايشان باشد ، يعنى عالى به سافل التفات نمايد و سافل در عالى اثر كند ، بلكه به وجهى ديگر كه راسخين در علم مىدانند ؛ همچنين هيئات نفس و بدن از موطن يكى به موطن ديگر صعود و نزول واقع مىشود ، و هر يك از ديگرى منفعل مىگردند ، خواه هيئات علميّه باشد و خواه عمليّه . پس هر صفت بدنيّهء فعليّه يا ادراكيّه كه به سوى عالم نفس بالا مىرود عقليّه مىشود ، و هر ملكهء نفسانيّهء فعليّه يا ادراكيّه كه به عالم بدن نزول مىكند حسّيّه [ مىگردد 
  ] .\r\nو به صفت غضب اعتبار مىتوان گرفت كه ظهورش چگونه در بدن موجب سرخ شدن رخساره مىشود ، و همچنين به صفت خوف كه نزولش چگونه در بدن سبب زردى رنگ مىگردد ، و همچنين فكر در معارف و حقايق و شنيدن آيه‌اى از ملكوت چگونه موجب اقشعرار بدن و قيام شعر و اضطراب جوارح مىشود .\r\nو نظر كن كه چگونه صورت محسوسى كه انسان به آن بر مىخورد و قواى بدنيّه آن را ادراك مىكند بالا مىرود به عالم عقل انسانى ، و بعد از آنكه محسوس و مشاهد در جرم بوده است معقول و غايب از ابصار و مدرك به بصيرت و اعتبار مىشود .\r\nو چون اين مقدّمه ممهّد شد ، بدان كه غرض از وضع شرايع و ايجاب طاعات آن است كه شهادت غيبت را خدمت بفرمايد و شهوات عقول را خدمت كنند و جزو به كل و دنيا به آخرت برگردد و محسوس معقول شود و از عكس اين امور منزجر گردد تا آنكه ظلم و و بال لازم نيايد و موجب وخامت عاقبت و سوء مآل نشود .\r\nو يكى از حكما گفته است كه : هر گاه عدل قائم گردد شهوات عقول را خدمت مىكنند ، و هرگاه جور برپا شود عقول شهوات را خدمت مىكنند ، پس طلب آخرت اصل هر\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nسعادت است ، و حبّ دنيا رأس هر معصيت .\r\nپس اين را مقياس گردان در جميع آنچه شرايع حقّه به وارد شده ، و بر سبيل اجمال ، تصديق كن به آنكه هر مأمور به برمىگردد به تقويت جنبهء عاليهء تو و حفظ جانب اللّه تعالى و اعلاء كلمهء حق و رفض باطل ، و هر منهى عنه برمىگردد به اعراض از جنبهء سافله و محاربهء اعداء اللّه و اتباع شياطين داخلى و خارجى ، به جهاد اكبر و اصغر .\r\n\r\nدر اشارهء تفصيله به منافع بعضى اعمال مقرّبه به حق تعالى\r\n[ نماز 
  ] ، بدان كه خشوع جوارح و خضوع بدن ، بعد از تنظيف و نزاهت و تطهير آن ، با ذكر خدا به لسان و تمجيد و تحميد او و اعراض از اغراض حسيّه و امتناع از آنها ، به كفّ حواس و ذكر احوال ملكوت و جبروت و تشبّه به آنها و به مقرّبين از بندگان مخلص بارى تعالى ، موجب عروج قلب و روح مىگردد به سوى حضرت قدس و اقبال به حق و استفاضهء از عالم انوار و تلقّى معارف و حقايق و استمداد از ملكوت سماوات ، پس به اين سبب عبادتى وضع شده است كه مشتمل است بر خضوع و خشوع و اتعاب جوارح ، با شرايط تنظيف و تنزيه و قصد قربت و صدق نيّت ، و اذكارى كه مذكّر نعمتهاى خدا و ثناى بر اوست به وضعى كه لايق به آن حضرت است ، و غايت آن تذلل است از براى عظمت بارى تعالى و اذعان امر و حكم او ، زيرا كه براى هر علّتى با معلولش و هر لازمى با ملزومش مناسبت شديده‌اى هست كه حصول آنچه مناسب يكى از آن دو است معدّ است براى حصول آنچه مناسب آن ديگر است . پس قراءت كلام نازل در وحى الهى ، سيّما در حال اتّصال به عالم نور در نزد تدبّر در معانى و تفكّر در حقايق آن معدّ است براى حصول هيئات قدسيّهء مطلوبه در نمازى كه معراج مؤمن است ، و شبهه‌اى نيست كه تكرار افعال و حركات موجب حدوث ملكات و اخلاق مىشود .\r\n[ حج 
  ] ، و پيش از اين معلوم شد كه حركات علويّه ، مبدأ آنها علاقهء شوقيّه است كه در اجرام كريمه فلكيّه حاصل است ، و منتهاى آنها اشراقات فائضهء بر آنهاست از جانب علل و اسباب آنها ، به تحريك مبدأ كلّ آنها را و تشويقش آنها را به سوى خود ، پس مبدأش از اوست و مرجعش به سوى اوست در اين حركات دوريّه‌اش ، و اوست كه افاده نموده است در آنها شوقى را كه باعث گرديده است از براى آنها طواف نمودن اطراف را . پس خوشا حال\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nطايفه‌اى كه ، طلبا لمرضاته و تقرّبا إليه ، بر دور كعبه طواف مىكنند .\r\nو زكات موجب صرف نفس است از توجّه به امور دنيّهء بدنيّه ، و از آن حاصل مىشود ملكهء ترك التفات به غير خدا . و عدم امر به ترك كلّ آن به جهت صلاح عالم و انتظام آن است ، زيرا كه ترك خير كثير به جهت شرّ كثير است ، با آن كه براى دفع شرّ آن وجهى ديگر هست ، و امر به ايثار بر فقرا به جهت آن است كه ايشان به اعطاء آن محتاج‌ترند و در نزد ايشان لذيذتر و توجّه نفوس ايشان به آن شديدتر است . و ايضا منافع دنيا مشترك است و حبسش براى بعضى قبيح است عقلا ، و هر چيز كه احتياج خلق به آن بيشتر باشد بايد كه تقسيمش بر ايشان اوفر باشد ، و از اين جهت در اقوات عشر واجب شده است و در نقود ربع عشر .\r\n\r\nتنبيه :\r\nبه شواهد شرع و بصائر عقل محقّق و مبيّن شده است كه مقصود همهء شرايع رسانيدن خلق است به جوار بارى تعالى و به سعادت لقاى آن حضرت و ارتقاء از حضيض نقص به ذروهء كمال و از هبوط اجساد دنيّه به شرف ارواح عليّه . و اين ميسّر نمىگردد مگر به معرفت اللّه و معرفت صفات او و اعتقاد به ملائكه و رسل و كتب و يوم آخر ، زيرا كه قوام ممكن به واجب است و قوام عبد به رب ، پس مادام كه عبد نفس خود را به عبوديّت نشناسد نه خود را شناخته است و نه پروردگار خود را . و همچنين تا پروردگار خود را به ربوبيّت نشناسد نه پروردگار خود را شناخته است و نه خود را ، زيرا كه همچنان كه عبوديّت مقوّم اوست الهيّت و ربوبيّت عين ذات بارى تعالى است ، به اين معنى كه ذات بذاته بدون انضمام معنى ديگر إله و ربّ عالم است . و از اين جهت است كه مىفرمايد :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ( ذاريات ، 56 ) . يعنى تا آنكه عبيد من باشند .\r\nو در اين است سرّ نفس كه حقيقتش جوهر نورى عقلى است و وجود براى آن نيست مادام كه عقل بالفعل و معقول بالفعل نشده است . و با اين حال لمعه‌اى از لمعات نور معنويّهء بارى تعالى است . پس مادام كه نفسش را به عبوديّت و ربّش را به ربوبيّت نشناسد موجود نخواهد بود . بلكه منسىّ و در حكم معدوم است . و به اين اشاره شده است در كلام الهى كه :\r\n نَسُوا اللَّهَ فَأَنْساهُمْ أَنْفُسَهُمْ  ( حشر ، 19 ) .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمترجم گويد كه : مصنّف قدس سرّه در كتاب شواهد ( ص : 372 ) اين مطلب را به اين عبارت بيان نموده است كه : « چون قوام ممكن به واجب است ، و قوام نفس به عقل ، و قيام عقل به بارى ، و نفس انسانيّه در اوّل امر چيزى است بالقوّه شبيه به عدم به اعتبار نشأهء ثانيه ، اگر چه به حسب نشأهء اولى متحرك و حسّاس است ، و لكن حسّاس بالفعل است و علّام بالقوّه . پس مادام ، كه ذاتش را به عبوديّت و خالقش را به ربوبيّت نشناسد قوامى براى او در قيامت نخواهد بود ، زيرا كه ما ذكر كرديم كه قوام عبد به ربّ است و قوام نفس به معرفت و به اينكه جوهر عقلى و عالم ربانى و نور الهى گردد . و چنان كه عبوديّت و مربوبيّت مقوّم نفس است ، الهيّت و ربوبيّت عين ذات بارى تعالى است . و از اين جهت فرموده است :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ( ذاريات ، 56 ) . يعنى تا آنكه عبيد باشند براى من ، و به عرفان به آن متحقق گردند . و در اين است سرّ نفس و سرّ اين حديث : « من عرف نفسه عرف ربّه » ، و سرّ قول حق تعالى :  « نَسُوا اللَّهَ فَأَنْساهُمْ أَنْفُسَهُمْ »  ، انتهى ، برگشتيم به ترجمهء كتاب .\r\nپس به تحقيق كه دانسته شد كه مقصود شرايع نيست مگر معرفت الله و صعود به سوى او به سلّم معرفت نفس به ذلّت و عبوديّت ، و بودنش لمعه‌اى از لمعات نور پروردگار ، و بودنش مستهلك در آن ، پس اين است غايت قصوى در بعثت انبياء صلوات اللّه عليهم . و لكن اين مقصود حاصل نمىشود مگر در حيات دنيا ، زيرا كه نفس در اوّل تكوّنش ناقص و بالقوّه است ، چنان كه دانستى ، و ارتقا از حال نقص به حال تمام نمىتواند بود مگر به حركت و زمان و مادّهء قابله ، و وجود اين اشياء از خصايص اين نشأهء حسّيّه است . و قول رسول خدا صلى اللّه عليه و آله : « الدّنيا مزرعة الآخرة » اشاره به همين معنى است . پس حفظ دنيا كه نشأهء حسّيّه است براى انسان نيز مقصود ضرورى تابع دين گرديده است ، زيرا كه وسيله است به سوى آن . و از امور دنيا آنچه متعلق مىباشد به معرفت حقّ اول و تقرّب به او و تحصيل نشأهء آخرت و قرب به سوى آن دو چيز است : نفوس ، و اموال .\r\nو از اينجا مىتوان دانست كه مراتب طاعات و معاصى را ، كه كدام يك از طاعات افضل فضائل و اعظم وسائل مقرّب به سوى اوست و كدام يك ادوم و كدام يك از معاصى اكبر كبائر مبعّده از اوست و كدام يك اصغر . پس هرگاه معرفة اللّه غايت قصوى و ثمرهء عليا بوده باشد ، پس افضل اعمال دنيويّه آن چيزى است كه حفظ شود به آن معرفت بر نفوس يا به\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nتعليم و هدايت و يا به تعلّم و دراست . تالى آن است آنچه نفع بخشد در اين باب ، و آن چيزى است كه موجب حفظ حيات بر ابدان باشد . و بعد از آن آنست كه موجب حفظ اموال بر اشخاص گردد . پس اين سه مرتبه ضرورى است در مقصود شارع به حسب عقل .\r\nپس اكبر كبائر آن است كه سدّ باب معرفت [ خدا 
  ] نمايد ، و بعد از آن آنست كه سدّ باب حيات نفوس نمايد ، و بعد از آن آنست كه باب معيشتى كه حيات نفوس است مسدود گرداند . پس از اين معلوم شد كه فعل معاصى مثل فعل طاعات بر سه مرتبه مقرّر است .\r\nو [ مرتبهء 
  ] اوّل آنها آن چيزى است كه منع كند از معرفت اللّه و معرفت رسل و ائمه عليهم السلام ، و آن كفر است . و هيچ كبيره بالاتر از كفر نيست ، زيرا كه حجاب ميان بنده و خدا جهل است ، و وسيلهء مقرّبه به سوى او علم و معرفت . و به قدر معرفت و علم به او و به صفات و افعال و كتب و رسل او به يوم آخر قرب به او حاصل مىشود ، و به قدر جهل به او و به اين امور بعد از او بهم مىرسد . و تالى جهل به حقايق ايمانى كه نيز كفر ناميده مىشود امن از مكر اللّه و يأس از رحمت اوست ، چه اين نيز عين جهل است ، زيرا كه كسى كه خدا را شناخت نه آمن مىتواند بود و نه آيس . و تالى اين مرتبه همهء بدعتهايى كه متعلّق مىباشد به ذات و صفات و افعال بارى ، و بعضى از بعضى ديگر شديدتر است و تفاوتش به حسب تفاوت مراتب جهل به اين امور است و به حسب تعلّق به ذات بارى و به افعال و شرايع او .\r\nو مرتبهء دوم نفوس است ، زيرا كه به بقاء آنها و حفظ آنها حيات باقى مىماند و معرفت به خدا و يوم آخر حاصل مىشود . پس قتل نفس لا محاله از جملهء كبائر است ، و اگر چه از كفر پست‌تر است ، زيرا كه آن از مقصود بازمىدارد و اين از وسيله به مقصود باز مىدارد ، زيرا كه حيات دنيا قصد نمىشود مگر به جهت آخرت و توسّل به سوى آن به معرفت اللّه . و تالى اين كبيره است قطع اطراف و آنچه به هلاك كشاند حتى به زدن ، و بعضى از بعضى اكبر است .\r\nو در اين مرتبه واقع است تحريم زنا و لواط ، زيرا كه اگر مردم اجتماع كنند به اكتفاء به ذكور در قضاء شهوات نسل منقطع مىگردد ، و دفع وجود قريب است به قطع وجود . و در زنا اگر چه اصل وجود فوت نمىشود ، لكن انساب مشوّش مىشود و توارث و تناسل و امورى ديگر كه معيشت به آنها منتظم است باطل مىگردد ، بلكه چگونه با اباحهء زنا نظام منتظم\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمىتواند بود ؟ و حال آنكه امور بسيارى از بهايم منتظم نمىگردد مگر به آنكه فحلى كه اختصاص به انثى دارد معيّن باشد ، و از اين جهت است كه زنا در هيج شريعت مباح نبوده است . و شايد كه زنا در مرتبه از قتل پست‌تر باشد ، زيرا كه دوام وجود به آن فوت نمىشود ، بلكه انساب فوت مىشود و محرّك اسبابى مىشود كه شايد به مقاتله انجامد .\r\nمرتبهء سوم اموال است كه معيشت خلق به آن منوط است . پس جايز نيست كه مردم بر آن مسلّط باشند كه هر نحو كه خواهند در آن تصرّف نمايند حتى به استيلا و سرقت ، بلكه بايد آن را حفظ نمود تا آنكه باقى ماند به بقاى نفوس . اين قدر هست كه اموال چون اخذ شود استرداد مىتوان كرد ، و اگر خورده شود غرامتش مىتوان فرمود ، پس امرش به قدر آن دو مرتبه عظيم نيست .\r\nبلى هرگاه تناولش به طريقى باشد كه تداركش آسان نباشد از كبائر خواهد بود . و آن منحصر در چهار طريق است كه خفى است ، اوّل سرقت ، دوم اكل مال يتيم ، يعنى در حقّ ولى ، زيرا كه مخفى است ، پس واجب است تعظيم امر در آن ، به خلاف غصب كه ظاهر است . سوم فوت كردن مال به شهادت دروغ ، چهارم اخذ وديعه و غير آن به يمين كاذبه . پس اين چهار طريق است كه تدارك‌پذير نيست ، و در هيچ شريعت اينها را حلال نكرده‌اند ، و بعضى از بعضى ديگر شديدتر است و همهء آنها پست‌تر است از مرتبهء دوم كه متعلق است به نفوس . و اين چهار مرتبه سزاوار است كه از كبائر باشد ، و اگر چه شارع در بعضى از اينها حد قرار نداده است ، امّا وعيد بسيار در آن وارد شده است ، و تأثيرش در مصالح دنيوى عظيم است .\r\nو امّا اكل ربا ، پس نيست در آن مگر اكل مال غير به تراضى . با اخلال به شرايطى كه آنها را شارع قرار داده است . و شايد كه در شريعتى جايز باشد ، اگرچه شارع منع از آن را شديد كرده است ، چنان كه منع از غصب و ظلم را . و گشتن به سوى آنكه خوردن دانگى از مال غير به خيانت و غصب از كبائر است . در آن نظر است و واقع به موقع شك است ، و اكثر ميل ظن به سوى آنست كه داخل در تحت كبائر نيست ، بلكه سزاوار است كه كبيره مختص بوده باشد به آنچه اختلاف شرايع در آن جايز نبوده باشد تا آنكه بوده باشد ضرورى در دين .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nدر بيان آنكه مقصود همهء شرايع تعريف عمارت منازل طريق الى اللّه و كيفيّت تهيّهء زاد و استعداد به اخذ سلاح براى دفع قطّاع الطريق است\r\nو بيانش آن است كه دنيا منزلى است از منازل سايرين إلى اللّه ، و نفس انسانيّه مسافرى است به سوى خدا ، از اوّل منزلى از منازل وجودش كه هيوليّتى باشد كه در غايت بعد از خداوند است ، چون كه ظلمت محض و خسّت صرف است ، و ساير مراتب وجوديّه از جسميّت و جماديّت و نباتيّت و شهويّت و غضبيّت و احساس و تخيّل و توهّم ، و بعد از آن انسانيّت از اوّل درجه‌اش تا به آخر شرفش ، و بعد از آن ملكيّت بر طبقات متفاوته‌اش به حسب قرب و بعد از خير محض ، همهء آنها منازل و مراحلند به سوى خداوند ، و ناچار است مسافر به سوى او را كه بگذرد بر همهء اينها تا آنكه به مطلوب حقيقى برسد .\r\nو قوافل نفوس انسانيّه در اين مراحل در عقب يكديگرند و متخالفند ، بعضى قريب الوصول و بعضى بعيد الوصول ، و بعضى ايستاده‌اند و بعضى راجعند ، و بعضى سريع السير در اقبال و بعضى در ادبار ، و بعضى بطىء السير در اقبال يا در ادبار ، به حسب آنچه قضا و قدر الهى در حقّ هر يك از اهل سعادت و شقاوت جارى شده است . و انبيا ، صلوات اللّه عليهم ، رؤساء قوافل و امراء مسافرين به سوى اويند ، و ابدان مراكب مسافرين‌اند .\r\nو هر كه از تربيت مركب و تدبير منزل ذاهل و غافل گردد سفرش تمام نمىشود ، و مادام كه امر معاش در دنيا كه عبارت است از حالت تعلّق نفس به حس و محسوس تمام نباشد ، امر تنقّل و انقطاع به سوى بارى تعالى كه عبارت از سلوك باشد صورت نمىگيرد ، و امر معيشت در دنيا تمام نمىگردد تا آنكه باقى بماند بدنش سالم و نسلش دائم و نوعش مستحفظ . و اين دو امر تمام نمىشود مگر به اسبابى كه وجود اين دو را حفظ نمايد و اسبابى كه مفسدات و مهلكات اين دو را دفع نمايد .\r\nامّا اسباب حفظ وجود اين دو ، پس آن اكل و شرب است براى بقاى شخص ، و مناكحه است براى بقاى نوع و دوام نسل . و حق تعالى غذا را سبب حيات ، و اناث را سبب نسل آفريده است ، پس خلق شده‌اند اين دو به جهت حرث و نسل . و مأكول را به بعضى آكلين و منكوح را به بعضى ناكحين اختصاص نداده است . زيرا كه غرض سياق همهء خلق\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاست به جوار رحمت خداوند و محلّ كرامتش . پس اگر امر را در افراد مهمل واگذارده بود ، بدون قانونى مضبوط در تخصيصات و تقسيمات ، هرآينه در منازعه و مقاتله مىافتادند و آن ايشان را از سلوك طريق و سير به حق باز مىداشت و امر به فساد و افساد منجر مىشد .\r\nپس شريعت الهيّه ضوابطى قرار داد از براى اختصاصات اموال در ابواب عقود بيوعات ، معاوضات و مداينات و قسمت مواريث و مواجب نفقات و قسمت غنايم و صدقات ، و در ابواب عتق و كتابت و استرقاق و اسير كردن ، و شناسانيدن كيفيّت تخصيص را نزد استفهام به اقارير و ايمان و شهادات ، و ايضا قوانين اختصاصى به مناكحات را در ابواب نكاح و طلاق و خلع و رجعت و عدّه و صداق و ايلاء و ظهار و لعان و ابواب محرّمات نسب و رضاع و مصاهرات قرار داد .\r\nو امّا ابواب دفع مفاسد ، پس آنها عقوبات زاجرهء از آنها است ، مانند امر به قتال كفّار و اهل بغى و ظلم و ترغيب بر آن ، و حدود و غرامات و تعزيرات و كفّارات و ديات و قصاص .\r\nامّا قصاص ، براى دفع سعى در اهلاك نفوس و اطراف . و امّا حدّ سرقت و قطع طريق ، براى دفع استهلاك اموالى كه اسباب معيشت‌اند . و امّا حدّ زنا و لواطه و قذف ، براى دفع تشويش امر نسل و انساب . و امّا جهاد كفّار ، براى دفع تعرّض جاحدين حق از تشويش اسباب معيشت و ديانتى كه به ايشان ميسّر مىگردد وصول به سوى خداوند . و امّا قتال اهل بغى ، يعنى خروج‌كنندگان بر امام عليه السلام ، پس به جهت آن چيزى است كه ظاهر مىگردد از اضطراب ، به جهت بيرون رفتن مارقين از تحت ضبط سياست دينيّه كه مباشر مىباشد آن را حارس سالكين به سوى خداوند و كافل محققين به نيابت رسول رب العالمين از براى حفظ حدود الهى و احكام دينى و دنيوى از حلال و حرام « 1 » .\r\n\r\n\r\n","description":"","footnote":"\r\n( 1 ) - سيد احمد اردكانى ، ترجمهء مبدأ و معاد ملا صدراى شيرازى ، صص : 557 - 578 .\r\n","page_name":" 64 ","page_number":64},
  {"content":"\r\n\r\n\r\n4 - ( پيوند ملا صدرا و مير داماد )\r\n\r\nصورت كتابتى كه نوّاب صدر المحققين به نوّاب سيّد الحكماء ثالث المعلّمين مير محمد باقر داماد نوشته .\r\nبسم اللّه الرحمن الرحيم قسم به مبدعى واجب الوجود ، كه به اقتضاى حكمت ازلى و ارادت لم يزلى ، صورت وجود مطلق را بر الواح ماهيّات و هياكل قوابل ممكنات بنگاشت ، و به دو دست حكمت بالغه و قدرت كاملهء خود ، به توسّط عقول و نفوس ، اين نه خيمهء عالم علوى را بىدعامت و طناب برافراشت ، و به پرگار ابداع و اختراع بر زبر اين هفت تودهء مطبّق هفت قبّه معلّق گردانيد ، و قلم ايجاد و تكوين نيرنگ نفوس لعبتان اين ميدان اغبر و بيرنگ نقوش بدايع اين بحر اخضر زد .\r\n چو قاف قدرتش دم بر قلم زد * هزاران نقش بر لوح عدم زد \r\n كاف كن در مشيّتش چو بگشت * صنع نيرنگ هر دو عالم زد \r\n نسخهء امر و نهى تكليفش * خيمه بر خاك و آب آدم زد \r\n روح را قبّهء مقدّس بست * طبع را خرگهى مجسّم زد \r\nفايض الجودى كه چون به فيض فضلش ، هر يك از خلايق عالم ابداع و تكوين را به مرتبتى از شرف و موهبتى از كمال مخصوص مىگردانيد ، حقيقت انسانى را به حسب ازدواج آثار انوار بدايع فلكى و امتزاج نتايج حركات و انظار آباى علوى ، از خلاصهء مكوّنات اجرام عنصرى و صفوهء مركّبات اركان اسطقسى ، به درجات تربيت ، به حدّى رسانيد كه از جملهء افراد كائنات و آحاد ممكنات مادّهء خلقتش را ، شايستگى و زيبندگى خلقت نفس ناطقه ، كه مطرّز به طراز امرى بود ، ارزانى داشت ، و آشيان روح نفسانيش را ، كه بخارى است لطيف ، مشابه جرم علوى شريف ، مستوكر روح قدسى ، كه باز بلندپرواز فضاى عالم معرفت است ، گردانيد ؛ و به جناحين قوّت عملى و نظرى [ چشم 
  ] انداز طيران عالم وحدت فرموده ، از حضيض هاويهء جهل و چاه تقليد ، به اوج فلك معرفت و ذروهء سماء تحقيق رسانيد ؛ و آسمان عقل مستفادش را به كواكب انوار علوم حقيقيّه و ثواقب افهام معارف يقينيّه مزيّن و منوّر ساخته ، بر ساير نفوس و ملائكه به مؤدّاى :  وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا \r\n\r\n","description":"","footnote":"","page_name":" 65 ","page_number":65},
  {"content":"\r\n\r\n( اسراء ، 70 ) ، تفضيل فرموده و مزيّت داد .\r\n خرد جانور به ز مردم نديد * كه مردم تواند به يزدان رسيد \r\n سپهرى است نو پر ستاره به پاى * جهانى است كوچك رونده ز جاى \r\n درخشنده شمعى است از جان پاك * فتاده در اين ژرف تارى مغاك \r\n تن او را به كردار جامه است راست * گرش بفكند ور بپوشد رواست \r\n جهان بيند و ديدنش روى نيست * كشد كوه و همسنگ يك موى نيست \r\nو از اين حقيقت عقول انبيا را كه طىّ جميع مراتب كمالات نموده ، بر شواهق حظاير قدس بر آمده ، به مرتبهء مشاهدهء وحدت صرف ، محقق گردانيده ، و ديدهء بصيرتشان را به كحل الجواهر عين اليقين جلا داده ، سليمان‌وار بر مسند تمكين متمكّن گشته ، نگين خاتم مرتبهء جامعهء جمع و تفريق در عين عقل نظرى نموده ، مشاهدهء ذات احدى در مجالى و مرائى مدركات عقليّه و حسّيّه به همراهى و مشايعت جنود مجنّدهء مدارك و قواى روحانى و جسمانى مىنمايند ، چه هر يك به منزلهء طيور سماويّه و وحوش ارضيّه‌اند ، و فى الحقيقه ، از سنخ ملائكهء عمّاله ، كه به مسجوديّت آدم عقل ، كه به خلافت  إِنِّي جاعِلٌ فِي الْأَرْضِ خَلِيفَةً  ( بقره ، 30 ) ممكّن است ، مكلّف گشته ، آفريده شده‌اند ، چنانچه به مؤدّاى :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  ( فصّلت ، 53 ) ، و به مقتضاى :  قُلْ سِيرُوا فِي الْأَرْضِ  ( عنكبوت ، 20 ) ، سير در اراضى حقايق و طبايع موجودات علويّه و سفليّه ، به موجب :  غُدُوُّها شَهْرٌ وَ رَواحُها شَهْرٌ  ( سبأ ، 12 ) نموده ، هر محلّى را كه بخواهد ، محطّ رحل و منزل قصد ، مىنمايد .\r\nو بعد از تقسيم درجات شعورى كمال و تخلّق به اخلاق جمالى و جلالى ، و بلوغ به اقصى مراتب استحقاق خلافت و رياست براى قواى متّصلهء ملكيّه و روحيّه و حسّيه ، و تسخير مملكت باطنى و مجاهده با مردهء جنود شياطين كافره و ظالمه و فاسقه ، منخرط در تحت رؤساى باطلهء باطنيّهء وهميّه و شهويّه و غضبيّه كه به جهاد اكبر موسوم است ، شروع در تقسيم مراتب ارشادى [ و 
  ] تكميل و تنفيذ اوامر و نواهى تكليفى نمودند ، و به جهت تبليغ نفوس مستعدّهء ذكيّهء زكيّه به مراتب عقول فعّالهء علّامه به حسب فضيلت رياضات علمى ، يا به درجات منفعليّهء عمّالهء جنانيّه ، به حسب صلاح اعمال بدنى كه به وحى الهى و الهام ربّانى\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nبدان مأمور بوده‌اند ، اعلام رايت هدايت برافراشتند و به جهت تسخير مملكت ظاهرى و سلطنت بر قواى منفصلهء حيوانيّه كه به جاى خدم و فروع نفوس قدسيّه‌اند ، نموده ( كذا ) مجاهده با كفّار و اشرار و فجّار كه لشكر ابليس با تلبيس‌اند ، شعار و دثار جنود كرده ، دمار از ايشان برآورده ، قلع و قمع هر يك از مدن كافره و ظالمه و فاسقه فرمودند ، و از براى اظهار دعوت و اقامت حجّت ، به حسب عدالت و استقامت ، به نور معرفت و هدايت چهرهء اديان و ملل و صفحهء شرايع و نحل را مزيّن و منوّر گردانيدند :  لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ  ( نساء ، 165 ) .\r\nو از مجمع انبياء و رسل و محفل هاديان و پيشوايان سبل ، خورشيد سپهر رسالت و كعبهء جهان فتوّت و قطب فلك اجتبى و ارض مقدّسهء باديهء اقتدا و فذلكهء سر جمع حساب انبيا ، محمد مصطفى ، عليه و آله الصّلاة و السّلام من الملك الأعلى ، را برگزيد و ذات مطهّرش را مزيد كرامت قرب و شرف مخصوص گردانيد كه « لي مع اللّه وقت لا يسعني فيه ملك مقرّب و لا نبيّ مرسل » .\r\n رقم او بود قسمت جان را * تختهء لوح امر يزدان را \r\n انبيا گر چه محتشم بودند * هر يكى صفر آن رقم بودند \r\n گر چه پيش‌اند و بيش از اين چه غم است * هستى صفر بيشى رقم است \r\nو مشكات قلب حقيقتش كه به نسيم جاذبه لطف و قداحهء برق تأييد :  يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ  ( نور ، 35 ) گشته بود ، بعد از مسّ نار نور عقل فعّال  نُورٌ عَلى نُورٍ  گشته ، ضمير منيرش به وحى ربّانى منبع انوار سبحانى و مخزن اسرار لاهوتى و معدن يواقيت كنوز غيبى ، صدف در رموز لاريبى شد .\r\n غيب يزدان نهفته در دل او * آب حيوان سرشته در گل او \r\n اوست مفتاح گنج خانهء جود * اوست مصباح آسمان وجود \r\n شعلهء تابش محبّت اوست * لوح محفوظ شرع و ملّت اوست \r\n عقل كل يك سخن ز دفتر او * نفس كل يك پياده بر در او \r\nخاتم نبوّت را به بروز شرع مقدّس او نگين تمكين ارزانى داشت ، و فصّ دين هدى را به شرف خاتم رسالتش پذيراى نقش دوام و رقم خلود گردانيد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n أعزّ عليه للنبوّة خاتم * من اللّه مشهور يلوح و يشهد \r\n و ضمّ الإله اسم النّبيّ إلى اسمه * إذا قال فى الخمس المؤذّن أشهد \r\n ايزد كه رقيب جان خرد كرد * نام تو رديف نام خود كرد \r\nو به عندليب لفظ گهربار او كه در دبستان سراى توحيد دستان سراى تحميد و تمجيد شده بر شاخسار تنزيه و تقديس   سُبْحانَ الَّذِي أَسْرى بِعَبْدِهِ   نواى زده :\r\n فسبحان من فى الليل أسرى بعبده * إلى المسجد الأقصى ليزداد سؤددا \r\n و صلّى إماما بالنبيّين كلّهم * و شاهد آيات بها خلقه هدى \r\n و أوحى اليه اللّه أسرار وحيه * و أعطاه فى الدّارين ملكا مخلّدا \r\n و لو لم يكن لم يعبد اللّه واحد * و كنّا كأنعام على ظهرها سدا \r\n بأىّ لسان أحمد السّيّد الّذى * على منكب الجوزا بنى حمده ردا \r\n اى بر بر سدره شاه راهت * وى قبّهء عرش تكيه‌گاهت \r\n هم عقل دويده در ركابت * هم شرع خزيده در پناهت \r\n مه طاسك گردن سمندت * شب طرّهء پرچم سپاهت \r\n اين چرخ كبود ژنده دلقى * در گردن پير خانقاهت \r\nلطايف صلوات نامعدود و طوايف تسليمات نامحدود نثار او و اهل بيت مطهّر و مقدّسش كه انجم آسمان ولايت و لآلى اصداف امامت‌اند و نتايج مقدّمات آفرينش و ثمرات ازدواج دانش و بينش ، جواهر كان عصمت و نبوّت و يواقيت معدن طهارت و خلافت ، جواهر ذاتشان از شوايب نقايص بشرى مقدّس به حسب مشيّت ازلى ، و فطرت طبعشان از ارجاس جاهليّت و انجاس معصيت منزّه و مطهّر به ارادهء لم يزلى ،  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ( احزاب ، 33 ) .\r\n عليكم سلام اللّه ما ناح طائر * و ما لاح للسارين فى الظّلم قمر \r\n سلام متى يكتب على العرش عطّرت * كتابته الأقلام و الطّرس و اليدا \r\nو به ساير سوگندنامه‌ها كه اين اقل عباد اللّه محمّد المشتهر بصدر الشّيرازيّ هر چند به قوّهء وهم و خيال گرد سراپاى اين جهان كثير الاختلال برمىآيد و در يك يك از اشخاص و جزئيّات و ابعاض و اجزاى انواع و اصناف اين روزگار نظر مىكند ، چيزى كه موجب ارتياح\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nروح حزين كه به فنون آفات و محن مبتلى است ، و باعث تسلّى قلب مسكين كه به صنوف شدايد اين روزگار پر فتن آمادهء صد گونه رنج و عناست ، گردد ، جز ذات قدسى صفات ، ملكوتى سمات ، نوّاب مستطاب ، فلك جناب ، ملك اياب ، سلطان اعاظم السّادات النّجباء ، برهان افاخم الحكماء العظماء ، استاد البشر و العقل الحادى عشر ، اعلم العلماء السّابقين و اللّاحقين ، افضل الحكماء المتقدّمين و المتأخّرين ، مروّج الشّرع المبين ، مفتى شرع سيّد المرسلين ، محيى رسوم اجداده الطّاهرين ، ماحى آثار البدع و اللهو فى الشّريعة و الدّين ، ممهّد قوانين الاسلام ، مبيّن احكام الحلال و الحرام ، سيّد اهل العلم و اليقين ، سند ارباب الحديث و اصحاب الرّواية و الدّراية فى كشف مسائل المذهب بالرأى المتين ، ثمرة الشّجرة النّبويّة و غصن الجرثومة الاحمديّة ، العلّامة الفهّامة ، ملجأ العلماء الأعلام و محطّ رحال أهل الفضل و الكمال من الأنام ، المعلّم فى التّحقيق و العالم بالتّدقيق ، مستخرج الحقائق بفكره الصّائب ، و مستنبط الدّقائق بنظره الدّقيق الفائق ، حلّال المشكلات و كشّاف الأغطية عن وجوه المعضلات ، ممهّد القواعد العلميّة ببيان يخجل تبيانه فصاحة سبحان ، مشيّد المقاصد الحكميّة بتقريرات يضمحلّ فى أرجائها حكمة لقمان و ينقطع الأنفاس دون تعداد محامده و مفاخره و يكلّ ألسنة الأقلام من بيان مناقبه و مآثره .\r\n گر بگويم تا قيامت وصف او * هيچ آن را مقطع و غايت مجو \r\nسميّ جدّه باقر علوم الأنبياء و المرسلين محمّد است .\r\n ما إن مدحت محمدا بمقالتى * لكن مدحت مقالتى بمحمّد \r\nأبقى اللّه تعالى مجد الشّرع المنيف الطّاهر محروسا من طوارق الحدثان محفوظا فى ظلّ عنايته و كنفه على ممرّ الدّوران نمىبيند ، بلكه نيست و نخواهد بود .\r\n آرزومندى من خدمت خدّام ترا * چون جفاى فلك و محنت من بسيار است \r\n گوشم از گوهر الفاظ تو تا محروم است * همچو الفاظ تو چشمم همه گوهربار است \r\n قد كان لى مشرب يصفو برؤيتكم * فكدّرته يد الأيام حين صفا \r\n الدّهر يكدر صفوه و يفوت في صمّ الصّفا * و الدّهر من عاداته تكدير عيش قد صفا \r\n هر جام مراد را كه بر دست نهم * گردون ز حسد خسى درو اندازد \r\nحقّا كه از اين ولا ، كه به مفارقت آن سدّهء سنيّه و مهاجرت آن عتبهء عليّه ممتحن و\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمبتلى گشته ، مشرب عذب خوشدلى و مورد عيش هنىّ تيره‌گى پذيرفته و دل كه صدف در شادى بود ، هدف اندوه و نامرادى شده . جان كه به دولت ملاقات آن معدن لطف و رأفت رايت حزم در دست داشت ، اسير و پامال كج‌طبعان لشكر جهل و دغا و كندفهمان مرحلهء كذب و ريا گشت ، گوش كه در حلقهء او بود لفظ توبة ( كذا ) ماليدهء سفاهت هر بد گهر شده . از انقلاب و تراجع روزگار چنان صورت تربيت و تمييز برخاسته ، و مردمان زمان چنان از صرف هنر و فضل منحرف گشته‌اند كه محض كمال را نقص مىدانند ، و عين شرف را خسّت مىبينند و انقياد نفس امّاره را اطاعت اوامر الهيّه مىپندارند ، و خدمت حكّام و سلاطين را ترويج شرع مبين نام مىنهند .\r\nبنا بر اين است كه از لگد اين ايام ستمگار صورت امانت سمت خيانت گرفت و كالبد بدن انسانيّت به شمايل سبعيّت موصوف گشت ، و توقّعى كه قبل از اين مىبود كه شايد من بعد ، وضع روزگار روى به استقامت نهد و مجارى امور بر وفق نظام ازمنهء ماضيه كه اهل هنر و كياست را در نظر اعيان زمان محلّ و منزلتى بود ديگر بهم رسد و فراغ و رفاهيت روى نمايد و زنگ اندوه و ضجرت از پيش آئينهء مراد دل برخيزد ، و پيكر اختر آمال از نحوست و و بال بيرون آيد ، آخر از اطوار و اوضاع و فشوّ جهل و حسد و داء ضرار در بلاد و بقاع ، چنان معلوم شد ، كه اين توهّمى است باطل و خيالى عاطل بىحاصل .\r\n مرا اختر رسد روزى بفرياد * از اين پس كم نمايد چند بيداد \r\nزبان از كيفيّت حال كثير الاختلال ، بر طبع شريف ملازمان و لسان از عرض حال پر ملال مشروحا بر ذهن لطيف بندگان مفصّلا باز مىدارد و معطوف مىگرداند ، كه موجب كدورت مرآت ضمير منير خورشيد تنوير گردد .\r\n ز لطف طبع تو دانم كه تنگ دل گردى * اگر ز حالت خود شمّه‌اى كنم تقرير \r\n غريب و عاجز در دست صد هزار اندوه * همىگذارم عمرى به صد هزار زحير \r\nمجمل از حالات كمترين ، آنكه از آن ولا ، كه از شرف پاى بوس دور گشته و از دولت ملاقات فايض السّعادات محروم مانده ، از شدّت مصيبتى و از آفت محنتى خالى نبوده ، قبل از ايّام جدايى ، هرگز اين شدايد دست نداده بود و به صحبت جاهلان و ناقصان اين بلا گرفتار نشده بود . از طول مكث در اين ديار ملول گشته‌ام و از صحبت معلولان اين شهر\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمعلول گشته ، و از كثرت عيال و پيوستگان و نامرادىهاى دور و زمان و عدم مساعدت چرخ و دوران ، و بىتوجّهى اركان دولت اين جهان و بىالتفاتى اعيان اين عهد و قران ، بغايت محزون و پريشان گشته .\r\n ماه طبعم كلف‌پذير نبود * روز عيشم زوال گير نبود \r\n ماه را طبع من سها گفتى * زهره را خود ببين چها گفتى \r\nدر مقام توحّد و تفرّد مىبودم و پاى در دامن غناى از خلق و تعزّز كشيده داشتم ، و در خلوت تحصيل ملكات مىكردم ، و از مشاهدهء مكروهات از روى حزم و دورانديشى هراسان و گريزان بودم .\r\n سايه بر بال كس نيفكندم * مالش كس نكرد در بندم \r\n چشم‌زخمى به حال من نرسيد * . . . . . . . . . . . . . . . . . \r\n دو سه درويش را به من پيوست * رونق احتشام من بشكست \r\n غم ايشان دلم به جان آورد * به ضروريم در ميان آورد \r\n مدّتى شد كه از وطن دورم * غربتم رنجه كرد و رنجورم \r\n دل من تاب و سينه تنگى يافت * دلم از غصّه بار سنگى يافت \r\n گر نبودى شكوه يك دو بزرگ * اندرين فترتم بخوردى گرك \r\nو عجب قضيّه‌اى است كه اين مسكين به حسب تقدير و طالع با محنت ادوار قرين و با مشقّت روزگار همنشين افتاد ، و شدايد روزگار را پيوسته محطّ رحال اقامت گشته ، و سهام حوادث ليل و نهار را نوبه‌نو بوتهء امتحان شده ، نوايب پى در پى مىرسند و منايا دم به دم نزول مىنمايند . هنوز يكى جاى خوش ناكرده ، ديگرى خبر نزول مىفرستد و يكى دم نزده ديگرى « طرّقوا » گويان در مىرسد .\r\n حوادث ز من نگذرد ز آنكه هست * يكى را سر اندر دم ديگرى \r\n نخورده يكى ساغر غم تمام * مدامم پياپى دهد ساغرى \r\n بلاى مرا مادر روزگار * بزايد همى در زمان دخترى \r\n ز من صرف گردد همه رنجها * مگر رنجها را منم مصدرى \r\nو خاصّه در اين مدّت ده دوازده سال كه هرگز از ضجرت ملال خالى نبوده ، از تفرّق\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nحال و مزاحمت دور نگشته و هر چند فكر و تدبير در دفع شدايد مىنمود خلاف آن واقع مىشد . و هر ضرب قياسى از اشكال كه به جهت اقتناص مقاصد ترتيب مىداد يا عقيم مىبود يا عكس نقيض حظّ نتيجه مىداد ، و چون خيال كج‌انديش ، هر حساب راست مىداد كج مىافتاد .\r\n دلم ز گيتى چندان حساب كج برداشت * كه راه يافت به دو صد هزار گونه كسور \r\nو مع ذلك ضعف بدن و سستى بنيه و انحراف مزاج از جادّهء اعتدال ، به حسب كثرت رياضات و فتور طبيعى و تجاوز سن ، علاوهء محنتها شد ، و موجب نغص عيش و توحّش از اين حيات فانى گشته ، چنان كه تمام قواى طبيعى و حيوانى به ضعف و اختلال و نقصان و انحلال موسوم گشته‌اند و امّهات عناصر كه حساب جمع و تفريق تن و سر جملهء باب خرج و تفصيل با ايشان است شروع در بد حسابى كرده ، خرج را دخل راست نمىدارند و باب تضييع و تحليل مفتوح داشته ، با دخل اندك خرج بسيار مىنمايد . و اركان مزاج كه قبل از اين به صفت يگانگى و ايتلاف موصوف بوده و پذيرندهء اين اشكال و صور طبيعيّه بودند و نگهبانى اين اجزاء و ابعاض مىنمودند ، روى از جادّهء اتّفاق و سازگارى تافته ، قدم از مركز وفاق و دوستدارى بيرون نهادند .\r\n ز امتزاج عناصر كراست چشم وفاق * كه پر توى ندهد اتفاق اهل نفاق \r\n چه اعتماد ثبات اتفاق جمعى را * كه هر يكى است به سر منزل دگر مشتاق \r\nو حرارت غريزى كه رفيق حيات و حركت و احساس و فروزندهء نور حواس بود مقهور و مغلوب صرصر دهر گشت ، و رطوبت اصلى كه حمّال بار زندگى و متحمّل امانت حيات و حامل عرش روح بخارى بود بخس و نقصان پذيرفت ، و اعصاب كه مبادى حس و حركت آمدند به آفت استرخا مبتلا گشتند ، و عظام كه اسطوانات بيت معمور تن در دعايم استقامت و طاقات قلعهء بدن و قلّهء دماغ كه صومعهء قدس ملائكه حواسّ است بودند ، صاحب واقعهء  إِنِّي وَهَنَ الْعَظْمُ مِنِّي  ( مريم ، 4 ) شدند ، و بر صفحهء روزگارشان دلايل و شواهد  وَ هِيَ رَمِيمٌ  ( يس ، 78 ) پيدا شد ، و دل كه منبع آب زندگانى و خورشيد حيات اين جهانى است تيره‌گى يافت ، و دماغ كه آلت زيركى و آداب عاقلى آمد از حركات فكرى باز ماند ، و جگر كه معدن روح طبيعى بود ، مسكن يار حقيقى گشت ، و زبان كه عندليب بستان\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nفصاحت و لعل كان ملاحت و خطيب منبر بلاغت بود ، از حليت فصاحت و خطابت عاطل ماند .\r\n بودى نيام تيغ فصاحت زبان من * اكنون ببين كه تركش تير سحر شده است \r\n دستى كه در كمر زده بودم به بندگيت * بىپايمال حضرت تو تاج سر شده است \r\n تنم را آرزومندى چنان كرد * كه از ديدار بيننده نهان كرد \r\n دميده روح در شخص خيالى * خداوند جهان بارى تعالى \r\n اگر مرگ آيد و سالى نشيند * به جان تو كه شخصم را نبيند \r\n به محنت در همين يك سور بينم * كه از مرگ ايمنم تا اين چنينم \r\nو بالجمله از ملاحظهء اين احوال و مشاهدهء اين مفاسد و اهوال ، مجال صبر تنگى گرفت ، و مرغ روح در قفس تن قلق و اضطراب آغاز نهاد ، و دل از شماتت اعدا و شئامت حسّاد ، و رفاه حال جهله و ارذال ، و استقامت روزگار ناقصان و جهّال ، و ترفّع ادانى و اسافل بر اعالى ، و طعن كج‌طبعان اشرار بر احرار و ابرار ، از جان سر آمد ، و از غايت بيچارگى و دردمندگى و ناكامى ، به درگاه مسبّب الأسباب و مسهّل الامور الصّعاب ناليدن گرفت ، و دست اعتصام از غير عروهء وثقى و حبل المتين ملك علّام برداشته ، قطع نظر از اعانت و امداد غير موجود حقيقى نموده ، بالكلّيّه امر خود را به واجب الوجود بر حق موكول ساخت ، و از غير واجب مطلق مأيوس گشت . و اين حالت اگر چه به حسب علم حاصل بود به حسب حال نيز به حمد اللّه العزيز المتعال روى نمود .\r\nبعد از اين حال بحر بخشايش به جوش آمده روح را ارتياح و قلب را انفتاح و سينه را انشراح حاصل گشت ، و جزع و اضطراب به صبر و سكون مبدّل شد و از اقرار و انكار خلق خلاصى حاصل آمد و از اعزاز و اضرار مردم فراموشى دست داد ، و در خلوت سلوتى مىباشد كه هرگز چنان حالت و كيفيّت در معاشرت دست نمىدهد ، و چندين مقاصد علمى و مطالب حكمى كه به بحث و برهان دانسته بود اضعاف آن به مراتب شتّى به الهام و كشف و عين اليقين حاصل شد .\r\n دردى كه به افسانه شنيدم همه از خلق * از علم به عين آمد ، از گوش به آغوش \r\n آوازه در افتاد به هر جا كه سنائى * در مكتب او كرد همه خوانده فراموش . . . \r\n( راهنماى كتاب ، سال 5 ، شمارهء 8 ، ص 756 ، به كوشش محمد تقى دانش‌پژوه )\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nصورت كتابتى كه افضل المدققين صدر المحققين الشيرازى به نوّاب ثالث المعلّمين استاد العلماء فى الخافقين نوشته‌اند\r\n كفى شرفا أنّى مضاف إليكم * و أنّى بكم ادعى و ارعى و اعرف \r\n إذا بملوك الأرض قوم تشرّفوا * فلي شرف منكم أجلّ و أشرف \r\nتا اشعّهء آفتاب وجود به مقتضاى حكمت الهى بر صفايح ماهيّات ممكنات فايض شود و پرتو نور وجود حقيقى مر تعيّنات را عارض گردد ، لوايح خورشيد فضل و حكم و لوامع نيّر خلق و كرم از سپهر ذات قدسى صفات بندگان نوّاب مستطاب فلك جناب ، صاحب سرير اقليم كمال ، مسندنشين بارگاه افضال ، حلّال مشكلات حقايق ، كشّاف معضلات دقايق ، چهره‌گشاى جمال معانى ، مبيّن رموز آسمانى ، زيور چهرهء دانش و بينش ، فهرست كتاب آفرينش ، مجموعهء كمالات انسانى ، مرآت تجلّيات الهى و كيانى .\r\n كامل الذّاتى كه ذات كاملش دارد فروغ * همچو عقل اوّل از نقص كمال منتظر \r\nالّذى كشف قناع الامتناع من وجوه مخدّرات الحقائق و المبانى ، و رشف بشفاه الفكر النّفّاع قلبه الزكيّ أنهار المعارف و المعانى ، رسّام خطوط التحقيق على خدود حدود الكتاب ، و قسّام سهام الفيض على جيوب قلوب اولى الألباب ، حادى عشر العقول ، حاوى الفروع و الاصول ، السيّد الأمير ، رئيس الحكماء ، و شيخ الفقهاء ، و استاذ الأساتذة ، و معلّم العلماء ، أشرف الأفاضل و الصّدور و أشرق الأهلّة و البدور ، مهذّب الكلام ، كهف الأنام ، ثمال الخواصّ و العوامّ ، مآل أهلّة الأيام ، كريم الشيم و الأخلاق ، شريف الأنساب و الأعراق .\r\nو لو لا أن قيّض قضاء اللّه بمنّه و الجود و قدّر قدره باحسانه الإجادة بهذا الوجود ، لكان يصبح عين حياة علوم الحقائق غائرة و ظلّت تجارة أهلها في سوق الكساد بائرة ، فأطال اللّه أعمار المعالي به طول بقائه و أعمش عيون الأقالي بنور لقائه ، ما برحت أحداق الأشخاص شاخصة نحو جنابه و رقاب الأرباب خاضعة للتمرّغ على بابه .\r\nبر صفحات هياكل اعيان ثابتهء اصحاب مكارم و آداب و قوالب قوابل ممكنهء تلامذه و طلّاب لامع و لايح باد اقلّ المعتصمين بحبل إفادته و اصغر المتشبّثين بذيل إفاضته محمّد المشتهر بصدر الشيرازى ، بعد تلخيص رسايل خلوص و تنقيح مسائل خصوص ، تحيّتى چون انفاس قدسيان مجرّد از شوايب ريا ، و خدمتى چون مادّهء خلقت مقيّد به صدق و صفا از سر\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nفقر انقياد و تسليم و سجدهء تحيّت و تعظيم در موقف اقدس كعبه آسا به كلك كتابت‌نگار عجز و افتقار ، و شرف صوامع مسامع ، و غرف حظاير ضماير سكّان اركان سدّهء سنيّه ، كه آسمان در عرض خود به خاكش ملتجى است ، مىنگارد و معروض موقف افادت و مشهود مجلس افاضت مىدارد كه حسن ارادت و اعتقاد و كمال مودّت و اتّحاد اين كمينه نسبت به مقيمان آن آستان كه معتصم ارباب شوق و طلب و ملتثم اصحاب علم و ادب است مفتقر به زيور خطّ و خال الفاظ و عبارات نيست ، حقّا كه حقيقت كميّت شوق و اخلاص محاط به نسب علميّه نمىگردد و كيفيّت خلّت و اختصاص كما هو حقّه در حيّز تحرير و تقرير نمىآيد ، چه احاطهء متناهى به غير متناهى امرى است ممتنع التّيسير و ادراك امور وجدانى كيفيّتى است متعذّر التّعبير .\r\n قلم را آن زبان نبود كه راز عشق گويد باز * وراى حدّ تقرير است شرح آرزومندى \r\nفأسأل اللّه نيل الاتّصال و أعوذ به من ويل الانفصال ، و اللّه على صدق ما نقول خبير ، و بإجابة ما سئل منه جدير .\r\nاگر چه از راه صورت مسافت مكانى حاجز كعبهء مقصود گشته و به اين سبب انواع تفرقه و اصناف الم به خاطر محزون رسيده ، ولى هميشه مشام جان به روايح افادات علميّه كه از حريم گلشن معانى مىوزد معطّر ، و ظلمت‌آباد طبيعت به لوايح افاضات عليّه كه از سپهر باطن قدس موطن مىتابد منوّر بوده ، و زمان زمان نسيم توجّه خاطر فيّاض رياض قابليّت طالبان را طراوت افزوده ، و نفس نفس رشحات التفات ضمير آفتاب تأثير مزرع استعداد مستمندان را زينت داده .\r\nلاجرم اكثر اوقات خود را ، بعد اقامهء ما يجب على العباد و يستحبّ من وظائف العبوديّه و رواتب التّعبّد ، به تدرّب مقاصد قدما و تتبّع مآثر علما مشغول گشته ، خدمت معارف دينيّه و ملازمت علوم حقيقيّه را مورث هدايت و نجات و مثمر ارتفاع درجات ساخته است و به قدر همّت و قابليّت خود از هر خرمنى خوشه‌اى و از هر سفره‌اى توشه‌اى گردآورده ، و به آنچه مقدور ذهن كليل و خاطر عليل بوده در آن وادى طريق سعى و اجتهاد سپرده در دفع و رفع منوع و نقوض و معارضات وارده بر تركيب و عبارات قوم ، مثل شفا و اشارات ، سخنى چند روى داده ، و راه تصرّفى چند در تلخيص و تحقيق مقاصد ايشان بر روى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nطبيعت گشاده ، و در بعضى مؤلّفات و مرقومات ثبت نمود .\r\nامّا از قلّت قابليّت و عدم اعتماد بر غريزهء خود آنها را وقعى ننهاده ، به مقتضاى تأمّل در مؤدّاى « المرء بعيوب نفسه بصير » توسن طبيعت را در ميدان اشتهار رخصت جولان نمىداد ، لكن به جهت آنكه دغدغهء خاطر قرار نمىگرفت و تقلّب باطن تسكين نمىپذيرفت ، با خود گفت كه : اولى آنكه من بعد آنچه از سوانح وقت باشد از سواد به بياض آورده به نظر كيميا اثر استاد الحكماء كه حلّال هر مشكل و فارق حق و باطل و ترياق سمّ جهل قاتل است ، معروض دارد ، تا اگر آن خردها را بر محكّ اعتبار كامل عيار نمايند به سكهء قبول رسانند و در بازار صيرفيان معنى رايج گردانند ، و الّا جمله را در خلاص بگذارند و حق صرف را از عرضه تعرّض باطل خلاص سازند ، و على كلا التقديرين بإحدى الدّولتين فايز گردد .\r\nو بناء عليه چون در اين وقت بعضى از اعزّهء كاشان را كه به قدر بازگشتى در مباحثات علمى به اين كمترين مىبوده ، مشكلى چند روى داده ، به جهت استفسار آنها از روى حسن ظنّ كه به اين فقير داشت كتابتى بدين صوب ارسال داشته ، التماس كشف آن عويصات نموده ، داعى نيز ملتمس مشار إليه را كلمه‌اى چند كه حاضر وقت بود در دفع و رفع آنها ثبت نمود . به خاطر فاتر رسيد كه آن را پايهء سرير افادت مسير مرسول داشته به نظر مبارك رساند .\r\nاستدعا آن كه بىادبى و گستاخى را به ذيل عفو و اغماض مستور دارند . چه همّت بر تربيت جانب مخلصان نيازمند و اصلاح حال دردمندان مستمند گماشتن ، بىشايبه ، مناسب شمايل قدسيّهء آن ذات عاليشان و ملايم بزرگى ايشان خواهد بود ، بزرگان خورده بر خردان نگيرند .\r\nچون اميد دولت دستبوس در خاطر مركوز است ، اكتفا به فرستادن همين نمود . إن شاء اللّه العظيم كه باقى به مشافهه معروض گردد ، و سلام على من يعتكف ببابكم و يقتدى بجنابكم ، أوّلا و آخرا و ظاهرا و باطنا .\r\nنقل از عكس شمارهء 6392 ، از روى فيلم شمارهء 3240 ، از مجموعهء شمارهء 2852 كتابخانهء موزهء بريتانيا ، صص 92 - 99 ، موجود در كتابخانهء مركزى دانشگاه تهران .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاين نامه به صورت ناقص ، قبلا در فرهنگ ايران زمين ، سال 13 ، صص 84 - 98 ، به كوشش محمد تقى دانش‌پژوه ، از روى مجموعهء خطى ، ش 6710 ، كتابخانهء مركزى دانشگاه تهران ، چاپ شده است .\r\n\r\nكتابت ملا صدرا كه به مير محمد باقر نوشته\r\nلا زالت شموس الحكمة الإيمانية منوّرة بعد الاستنارة بنور وجوده ، و ما برحت أقمار النّفوس الإنسانية قابلة لاقتباس أنوار المعارف الإلهيّة و التّجليّات السّبحانيّة من معدن اللاهوت و منبع الجبروت ، مستضيئة بالأضواء الرّحمانية ، مشعشعة بالأشعة الرّبانيّة بفيض فضله و جوده . قوّم اللّهمّ و نوّر رياض الشريعة الحقّة النّبويّة و السّيرة المرضيّة المرتضويّة و السّيادة الصّحيحة الحسنيّه و الملّة القويمة الجعفريّة ، سلام اللّه و تحيّاته على الصّادع بها و المستحفظين لها ، منبعثة بعد الخمول بعلوّ شأنه ، نضرة بعد الذّبول برفعة مكانه ، ليتجدّد بدولته دولتها و تكرّ بأيّامه أيّامها ، بحقّ خاتم الأنبياء و المرسلين و أفضل الأوصياء المرضيّين و آلهما الّذين هم عن أرجاس نقائص الطبيعة الجسميّة نزهين ، و عن أدناس جاهليّة الهيولى الأولى مطهّرين ، سلام اللّه و صلاته عليهم أجمعين .\r\nصاحب رأى صايب و ذهن صافى و فكر ثاقب كه ديدهء بصيرتش به كحل الجواهر تأييد ربّانى جلا يافته ، و اشعهء نيّر توفيق الهى بر منظر انتباه و مطرح استشعارش تافته داند و بيند كه هر چند همهء افراد كائنات و انواع مبدعات را على تفاوت النّشئات و تخالف الماهيّات به آتش اشعّهء آفتاب هستى به حسب عطيّهء  أَعْطى كُلَّ شَيْءٍ خَلْقَهُ ثُمَّ هَدى  ( طه ، 50 ) به يك بار كه :  وَ ما أَمْرُنا إِلَّا واحِدَةٌ كَلَمْحٍ بِالْبَصَرِ  ( قمر ، 50 ) أو هو أقرب تافته و كافّهء هويّات ممكنات و قاطبهء ذوات موجودات عالم امكان را على تباين الدّرجات و تفارق الطّبقات ، و سعهء  وَ رَحْمَتِي وَسِعَتْ كُلَّ شَيْءٍ  ( اعراف ، 156 ) گنجيده و دريافته . امّا به حسب قابليت اولى و فطرت اصليّه كه عطا كردهء فيض اقدس است هر نوعى و شخصى از انواع حقايق و افراد طبايع به موهبتى خاص و عطيّتى معيّن مخصوص و مشمول گشته ، و باز از سر جملهء قسمت پذيرندگان درياى جود و كرم و باريافتگان خوان يغماى نعماى وجود و نعم جامعيّت جامع اطوار و نشئات و احاطهء بر فنون كمالات و صنوف ملكات مخصوص بعضى از\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاشخاص نوع عالىشان متعالى مكان انسان گرديده ، و بنا بر محاذاتى كه به حسب تعاكس سلسلتين به دو و رجوع ميانهء اوّل اولى و آخر ثانيه واقع است در مظهر مكرّم كمّل بنى آدم چنانچه گفته‌اند :\r\n دو سر خطّ حلقهء هستى * بحقيقت به هم تو پيوستى \r\nو اين مظهر جامع حالات و ذات مستجمع كمالات بغايت نادر الوجود است ، أعزّ من الكبريت الأحمر و أندر من الإكسير الأكبر ، چنان كه شيخ رئيس ( ره ) ايمائى بدين معنى فرموده در شفا كه : « إنّ المادّة الّتي تقبل مثل هذه الصّور تقع في قليل من الأمزجة » ، و در اشارات گفته : « جلّ جناب الحقّ عن أن يكون شرعة لكلّ وارد أو أن يطّلع عليه إلّا واحد بعد واحد » .\r\nو بعد از تحقيق وجود چنين جوهر مقدّس غالب آن است كه از نظر خلايق مخفى مىباشد . و اين خفاء : يا به واسطهء عدم قابليّت و عدم استعداد خلق است و ضعف احداق ادراكشان از شناختن و دانستن رتبهء كمال آن انسان ملكوتى و آدم معنوى و نشأهء قيّومى و شعلهء لاهوتى و ذات قدّوسى ، و يا به جهت آن است كه مرآت ضمير منيرش از غبار كثايف اخلاق و اطوار و كدورات اوضاع و اوصاف مردم زمان ، خصوصا علماى معروف اين زمان ، قبول غينى از راه غيبى مىنمايد چنان كه از سرور انسان عليه و آله شرائف صلوات الرّحمن :\r\n« إنّه ليغان على قلبى » روايت كرده‌اند . و در بعضى از كتب مسطور است كه سبب پنهان شدن ابدال از چشم مردمان آن است كه ايشان تاب ديدن علماء زمان كه در حقيقت جهّال و نزد خود و عوام علماءاند ندارند .\r\nپس بنا بر اين بيقين معلوم مىتوان كرد كه حق جلّ و علا را با مردم اين زمان و خلايق ( اين ) دوران ، لطف فراوان و رحمت بىپايان واقع است . زيرا كه از مراحم الطاف نامتناهى نسبت به اهل اين زمان و مردم اين دوران ظهور نور وجود و بروز طلعت مشهود شخصى است كه بر سبيل ندرت موجود مىباشد و در مدّت وجود از غايت عزّت از نظرها مختفى و از ديده‌ها مفقود مىگردد .\r\nپس ظهور اين ذات منوّر مطهّر و بروز اين آفتاب عالى منظر بر مشاعر و مدارك اهل روزگار و وقوع اشعّهء افاضات علميّه از ذات نيّرش بر سطوح قابليّات مستعدّان اين بلاد دليلى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاست رايق و برهانى است فايق بر فضل كردگار و رحمت پروردگار بر اشخاص و آحاد اين ازمنه و ادوار .\r\nچنان كه خفاى نور خورشيد بر خفافيش منافى كمال نورانيّتش نيست ، همچنين اگر خفاش‌طبعان ظلمت‌سراى عالم طبيعت منكر انوار عقليّهء آن جوهر قدسى باشند منافى تقدّس ذات و تماميّت صفات او نخواهد بود . چه اگر كسى فهم اسرار ربّانى را شايد و ذوقش دريافت غوامض بدايع آيات الهى را مساعد آيد ، داند كه هر چند حق تعالى را با همه نسبت قيوميّت و ايجاد و تكميل و تجلّى حاصل است و امرش بر همه سارى و حكمش بر همه جارى و فيضش جمله را حاصل و برّش همه را و اصل ، امّا ظهور احكام آيات بيّنات و بروز و اظهار صفات و سمات الهيّتش بر چنين مظهرى پيدا شده و بر عرض كمال چنين دانشورى استوا يافته .\r\n پرتو خورشيد عشق بر همه تابد ولى * سنگ به يك رنگ نيست تا همه گوهر شود \r\nاعنى حضرت قدسى بهجت ملكوتى بسطت نوّاب مستطاب معلّى القاب ، سلطان متألهى الحكماء ، برهان مجتهدى الفقهاء ، السّيّد الكبير ، السّند الأمير ، بل رئيس اعاظم السادات و النقباء فى العالم ، مطاع افاخم الكبراء بين الامم ، مرتضى ممالك الاسلام ، مقتدى طوائف الانام ، ممهّد قواعد الاسلام ، مبيّن الحلال و الحرام ، صاحب الملكات و الاخلاق القدسيّة ، جامع النّشئات العقليّة و النّفسيّة ، مستجمع العوالم الروحانيّة و الحسّيّة .\r\n كامل الذّاتى كه ذات كاملش دارد فروغ * همچو عقل اوّل از نقص كمالى منتظر \r\nفسلام على جوهر عقلىّ طهر من رجس الهيولى و غسق الجهالات و تقدّس عن كدر الطبيعة و ظلمة الأوهام و الخيالات ، قرب من مبدئه الأعلى بقطع مسالك الناسوت و تجلّى لمرآة عقله الفعّال قدس اللّاهوت ، ساح مذهبه الثاقب فى أفضية الملكوت ، و انطبعت فى فصّ نفسه الناطقة نقوش الجبروت ، أدرك المعدوم الذى فات و علم المنتظر الذى هو آت ، يقرأ مكتوب أسرار الغد من عنوان اليوم ، و يقطف ثمار العنب من صنوان السوم ، ترك العقود العشرة من الحواسّ المتعلقة بالأجرام ، و تبجّح بصحبة العشرة الكرام من العقول المجرّدين عن عالم الظلام .\r\nفهلمّوا ، يا اخوان الحقيقة و أصحاب العلم و العرفان و طلبة الكمال و الوجدان\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمتوجّهين إلى بابه و الإقبال بشراشر الهمم إلى جنابه ، فإنّه باب تحصيل الولوج إلى سبيل اللّه و جناب به ييسّر الانقطاع عمّا سواه ، باب ما خسر طالبه و جناب ما خاب آئبه . فشرفا لهذا البيت العظيم الرّتبة العلىّ المحلّة السامى المكانة . أمّا شرف النّسب فأشرق من الصّباح المنير و أضوأ من عارض الشمس المستنير ، و أمّا علومه و أخلاقه و سماته و سيرته و صفاته و نفسه الشّريفة و عقله الفعّال و ذاته الفيّاضة للعلوم عن القوابل ، فناهيك من فخار و حسبك من علوّ منار و قدس من سموّ مقدار ، نور مشرق من أنوار و سلالة طاهرة من أطهار ، لقد طال السماء علاء و نبلا ، و سما على الثوابت منزلا و محلّا . فكم اجتهد الأعداء فى خفض مناره و اللّه رفعه ، و كم ركبوا الصّعب و الذّلول فى تشتّت شمل جاهه و قدره و اللّه جمعه ، و كم ضيّعوا من حقوق إجلاله و تعظيمه و توقيره و تفخيمه ما لا يهمله اللّه و لا يضيّعه ، و اللّه متمّ نوره .\r\n جهد آن كردند اين گل پاره‌ها * تا بپوشانند خورشيد ترا \r\n هر كسى كه دشمن كيهان بود * آن حسد خود مرگ جاويدان بود \r\n بايدش پوشند هيچ از ديده‌ها * و ز طراوت ديدن پوسيده‌ها \r\n تا كه نور بىحدش دانند كاست * تا به دفع جاه او آرند خواست \r\nو اللّه اعلم [ حيث 
  ] يجعل رسالته و إلى من يلهم ولايته . أو لم ينظروا إلى سماء جوهر ذاته كيف بناها خالقها و مبدعها مزيّنة بزينة كواكب العلوم و المعارف ، و أحكمها سقفا محفوظا عن شياطين اهل العناد و الضلال ، آمنا من اغتيال غيلان الجهل و الإضلال و إغواء عفاريت الجدال من الجهلة و الأرذال . أو لم يتفكّروا فيما قد اجتمع فى نفسه النّفسية من الأخلاق الحميدة و الأوصاف الشّريفة و السّير المرضيّة و الكمالات العلميّة و العمليّة ، ثمّ ما يترتّب عليها من المحاسن الراجعة إلى النّفس و البدن و السّرّ و العلن . كالعبادات و الاجتهادات و التّعليمات و السّياسات الدّينيّة و الحكميّة ، و الرّياضات المنطقيّة و الإلهيّة و الطّبيعيّة و الأدبيّة ، و الطّاعات و الخلوات الشّرعيّة و الذّوقيّة و النّقليّة و العقليّة ، و علم ما فى كلّ منها بالبرهان اليقينى و الكشف العيانى و الذّوق الوجدانى ممّا يجزم العقل و يتحقق قطعا أنّها ليست إلّا بتأييد إلهى و إلهام ربّانّى و هداية عقليّة و إعانة مؤثّرات سماويّة و موافقة سعود كوكبيّة و مساعدة قرانات نجوميّة . كيف و العوالم متطابقة و المواطن متناسبة و النشئات متوافقة و طبقات الأكوان متحاذية ، و مراحل السفر إلى اللّه تعالى و منازل النّزول متناسبة .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nثمّ انظروا ، يا اولى الألباب به عين الاهتداء و الاعتبار إلى قوّة عقله و شدّة نفسه فى العلم و غاية تثبّته فى الدّين و كمال رسوخه فى الحكمة ، كيف يصيب بذاته الوحيدة الفريدة مع قلّة أعوانه و ندرة أنصاره بحثا دفعا لمذاهب أهل الضّلال و آراء أصحاب الجدال من المتفلسفين و المتكلمين اولى وساوس القيل و القال المنهمكين فى الإفساد و الإضلال ، و لم ير بأسا فى شتت شملهم و إبطال مللهم و هدم فلسفتهم و تضييع حزبهم حتّى فاق علمه و حكمته على سائر العلوم و الحكم و ظهر رأيه على الآراء و دينه على الأديان و زاد فضله و شرفه على مرّ العصور و الأزمان ، و انتشر فى الآفاق و الأنظار و شاع فى المشارق و المغارب من غير أن يقدر الأعادى مع كثرة تعلّمهم و شدّة جربزتهم فى المناظرة و التّدقيق و فرط عصبيّتهم و حميّتهم فى إنكار ما هو أحقّ بالتّحقيق و أليق بالاعتراف و التّصديق و بذلهم غاية الوسع فى إطفاء أنواره و طمس آثاره على إخماد شرارة من ناره و إظلام نور من أنواره ، بل كلّ ما قصد برأيه المتين هو الحقّ الصّحيح الموافق لما قضى اللّه و قدّر ، و كلّ ما اختار و أحبّ شاء و أراد خالق القوى و القدر . فهل ذلك إلّا لكونه قائما مقام العبادة و العبوديّة للّه ، متوجّها إليه عمّا سواه ، راضيا بقضائه ، موافقا لرضائه ، بسبب مواظبته على مكارم الأخلاق و بلوغه النّهاية فى معرفة الخلّاق و وصول الغاية فى تدبّر المصالح الدّينيّة و الدّنياويّة و تمهيد القواعد العقليّة و المليّة و كونه مستجاب الدّعوة ، يسمع دعاؤه فى الملك و الملكوت و لا يردّ حاجته فى عالم الرّحموت ، فصار الحقّ مبدأ مآربه و مسهّل صعابه و منجح مهمّاته و قاضى حاجاته .\r\nاللهمّ كما جعلته نورا عقلانيّا و هدى روحانيّا ، ذاته ملكوتيّة يهتدى بها فى ظلمات الهوى و الطبيعة و كوكبا قدسيّا يتلألأ مصباحه لسالكى طريقة الحقيقة و الشريعة ، فاحرس إفادته و إفاضته ، سيّما على أصغر خدمه المربّى فى حريم كرمه المروىّ من بحار جوده و نعمه محمّد الشهير بالصدر الشّيرازيّ ، فإنّه متى استمسك بعروته الوثقى و اعتصم بساحته العليا استراح من عساكر طغاة الهموم و نجا من جيوش بغاة الغموم .\r\nحقا كه نهال جنانش به آفتاب مهر و شبنم خاندان نبوّت پرورده ، و گلشن اعتقادش از كوثر ارادت و سلسبيل اخلاص دودمان علم و طهارت آب خورده ، و به توجّهات ولايت آيات خفيّه و جليّه ، غيبيّه و شهاديّه ، معقوله و محسوسهء گلبن گلستان قابليّتش نضارت يافته ، و در زمرهء منتسبان دودمان عظيم المكان منخرط بوده ، از ساير اقران و همگنان به مزاياى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nعواطف و مراحم التفات خاطر فيّاض استاد الكلّ فى الكلّ اختصاص‌پذير گرديده ، و زبان ثنا و ستايش در ذكر محامد ذات قدّوسى آيات و نشر مناقب صفات ملكى سمات گشوده ، همواره به مضمون كلام صدق انتظام قائل است كه :\r\n همه ثناى تو گويم چو لب فراز كنم * همه دعاى گويم چو چشم باز كنم \r\nو چون توفيق شكرگزارى و محمدت ستايى ترا از جملهء عطاياى ربّانى و منح و ايادى سبحانى كه لايق و مستحقّ شكرى تازه و ستايش جديد است و همچنين الى غير النّهايه از مقولهء امكان و از دايرهء قوّت و توش و توان انسان بيرون ، اعتراف به عجز و قصور كه نايب مناب شكر نامحصور است اولى و انسب خواهد بود .\r\nو حيرانم كه اگر نه چنان شخصى از اشخاص محبوبهء ربانيّت و مظهر رحمانيّت و پرتو تجلّيات افعاليّهء الهيّه بوده باشد ، چسان با وجود محافظت بر جهات تجرّد و وحدت و حيثيّات انقطاع از شوايب كثرت و حشمت و با زمرهء مهيمنين و طايفهء كروبيّين ارباب قدس و طهارت و علم و نزاهت و هيمان و حيرت در جناب صمديّت و بارگاه احديّت هم عنانى كردن ، بلكه مسابقه جستن تواند بود كه مراعات جانب كثرت نمودن و محافظت بر جمعه و جماعت و مواظبت بر مراسم خلقت و آداب بشريّت و اجراى احكام و حدود شرعيّه و تنفيذ اوامر و نواهى و سياسات دينيّه به چنگ آورد . چنان كه از جدّ بزرگوار و پدر موقّر عالى مقدارش سيّد الموحّدين و خليفهء طيّبهء ربّ العالمين عليه و على أخيه و آلهما المؤيّدين بالعصمة و السّداد صلوات اللّه عليهم اجمعين مصحّح و متواتر است .\r\nو امّا آنچه از اظهار محبّت و بندگى نسبت بدان دودمان و الامكان منقبت بنيان ، كه قوايم ايوان احترامش از لآلى مكنونهء :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  ( شورى ، 23 ) ترصيع يافته ، و اركان بدايع انتظامش از اسطوانهء قويمهء : إنّى تارك فيكم الثّقلين ارتفاع يافته ، واجب و لازم دانسته و مىداند ، امرى است كه موشّح به توشيح تسليم ساكنان عالم بالا و موقّع به توقيع تصديق سبحه طرازان ملأ اعلى گشته محتاج به تقرير و بيان نيست .\r\n كفى شرفا أنّى مضاف إليكم * و أنّى بكم ادعى و ارعى و اعرف \r\n إذا بملوك الأرض قوم تشرّفوا * فلي شرف منكم أجلّ و أشرف \r\n\r\n","description":"","footnote":"","page_name":" 82 ","page_number":82},
  {"content":"\r\n\r\nو امّا احوال فقير حقير به حسب معيشت روزگار و اوضاع دنيا به موجبى است كه اگر چه خالى از صعوبتى و شدّتى نيست ، چه معلوم است كه شغل تأهّل و تدبير معاش جمعى كثير از اطفال و عيال و پيوستگان و وابستگان با عدم مساعدت زمان و بد سلوكى مردم دوران مستتبع چه قسم آلام و احزان خواهد بود ، و مع هذا رفع حال جهّال و مزاحمت ناقصين و ارذال ، و ملاحظهء ديگر مفاسد و مكاره على الاتّصال خود از لوازم گردش ماه و سال است كه به هيچ روى امكان انتقال و زوال متصوّر نيست .\r\nامّا به حمد اللّه كه ايمان بسلامت است و در اشراقات علميّه و افاضات قدسيّه و واردت الهاميّه از مبادى عاليه كه ابواب مفتّحهء عطايا و مواهب الهيّه و ارزاق معنويّه است اصلا و قطعا خللى واقع نگشته . للّه الحمد كه گنجايش بخل و منع و امكان تقصير و تغيير در آن متصوّر نيست ،   وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ   ( طلاق ، 3 ) .\r\nليكن از حرمان ملازمت كثير السّعاده بىنهايت متحسّر و محزون است و مكرّر قصد آن كرد و مىكند و عزم زيارت آن حضرت كه حريم مقصد اهل حق است تصميم مىنمايد بخت يارى نمىكند . روى طالع سياه كه قريب به هفت هشت سال است كه من از ملازمت استاد الأماجد و رئيس الأعاظم محروم مانده‌ام . و به هيچ روى ملازمت آن مفخر اهل دانش و بينش ميسّر نمىشود . از اين حال ، الحال خجالت و انفعال دست داده مىترسم كه مبادا متوهّمى توهّم حق ناشناسى و شكرناگزارى و حقيقت ناسپاسى و حق ناستايى در اين بندهء آبق كرده رقم كفران نعمت بر صفحهء آمالش كشد .\r\nو ليكن با وجود تقصيرات ظاهرى اخلاص باطنى و اعتقاد قلبى يوما فيوما در تزايد و تكامل است ، و قرب معنوى و تقارب روحانى با وجود تباعد جسمانى در اشتداد و تفاضل است ، و هرگز نبوده كه محضر دوستان را مزيّن به ذكر محامد عليّه نگرداند و معطّر به نشر محاسن خفيّه و جليّهء آن استاد و مقتداى فرقهء ناجيه و سيّد سند و معلّم و شيخ و رئيس طايفهء شيعهء اثنا عشريّه سلام اللّه عليهم اجمعين نسازد .\r\nو ديگر معروض راى منير و ضمير اشراق تنوير آنكه در اين اوان افتراق و زمان انفصال از آن قبلهء آفاق به واسطهء كثرت وحشت از صحبت مردم وقت و ملازمت خلوات و مداومت بر افكار و اذكار بسى از معانى لطيفه و مسائل شريفه مكشوف خاطر عليل و ذهن\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nكليل گشته . و اكثر آن از طريقهء مشهور متداول نزد جمهور بغايت دور است ، با آنكه اقامت برهان بر آن شده و از قوانين بحثى بعيد نيفتاده ، امّا چون مأنوس طبايع اكثر طلبه و منتسبين به طايفهء علم و اصحاب دانش چنان كه عرض نموده نيست و نمىباشد ، لهذا در مسطورات خود تصريح به آن نمىنمايد ، بلكه بعضى از آن را به ايمايى قليل مؤدّى مىسازد ، و بعضى از آن را متفرّق نموده در اثناى مباحثات طويله به تبعيّت ديگر سخنان تطفّلا معروض خواطر صافيه و اذهان ثاقبه مىگرداند .\r\nامّا آنچه در خاطر مرصود است مسطور نمىگردد ، چون هر چه اين كمينه را سانح مىگردد از نتايج استفاضات و لمعات اشراقات آن خاطر فيّاض است و به غير از بندگان قدسى مكان كسى را اطّلاع بر كيفيّت حقيقت آن و مأخذش و وقوف بر مبدأ و مقطع و حدّ و مطلعش و ملاحظهء حال ذي السّبب از سببش حاصل نيست ، ميل دارد كه اكثر آن را به عبارتى منقّح و لفظى محرّر درآورد مرفوع سدّهء سنيّه و معروض سرير اشراق‌پذير هدايت مسير گرداند ، چه ظاهر است كه مواقع قصور و مواضع سهو و زلل را به پردهء عفو و اغماض مستور گردانيده از تعرّض بيگانه و اطّلاع اغيار بر شكستگى و انكسار اين بىمقدار محروس خواهند داشت .\r\nو چون خود را از خادمان و منتسبان آن زبدهء افلاك و اركان دانسته و مىداند از اطّلاع آن طبع شريف و عقل فعّال بر قصور خلل و بىبضاعتى و ناتمامى و خامى اين كثير الاختلال پاك ندارد بلكه لايق مىشمارد .\r\n مست و هشيار پيش دوست يكى است * پيش دشمن به هوش بايد بود \r\n اگر كاسنى تلخ است از بوستان است * و اگر عبد اللّه مجرم است از دوستان است . \r\n و ما أنا إلّا قطرة من سحابه * و لو أنّنى ألّفت ألف كتاب \r\nو باز خاطر مىگويد كه : چون داعى تصميم عزم نموده كه امسال به هر نحو كه باشد به شرف پابوس استاد مشرّف گردد ، اولى آنكه جميع مطالب كه در خاطر است مشافهة عرض كند و هر قسم خلل و زلل كه در آن باشد ، به بركات انفاس افاضت اساس رفع گردد . و اگر همچو زر خالص به سكهء خالص مسكوك گشته نقش تصحيح و تنقيد پذيرد ، در دار الملك معانى و شهربند ادراكات ارباب كمال و اصحاب ذوق و حال رواج گيرد . اطناب از\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nحد گذشت ، اميد كه ذات بندگان استاد الكلّ فى الكل از جميع مكاره دنيويّه در كنف حفظ عصمت ربّ العزّة محفوظ و محروس باد ، به حق محمد و آله الأطهار عليهم صلوات اللّه العزيز الجبّار .\r\n( فرهنگ ايران زمين ، سال 13 ، ص 84 - 95 ، به كوشش محمّد تقى دانش‌پژوه ، نقل از مجموعهء خطى ، شمارهء 6710 ، ( 132 علومى ) ، كتابخانهء مركزى دانشگاه تهران ) .\r\n\r\n( نامهء مير داماد به ملا صدرا )\r\nصورة ما كتبه السيّد السّند الدّاماد ، باقر علوم الأنبياء و الوصيّين ، إلى جدّنا الأمجد ، صدر العرفاء المتألّهين ، أنار اللّه برهانهما المبين . بسم اللّه الرحمن الرحيم . شوق صحبت عزيز البهجت حضرت افادت و افاضت پناه ، حقايق و دقايق دستگاه ، وجه العلماء العارفين ، عين العرفاء العارفين ، السليل الناهض ، الخليل الماحض ، اكرم الأولاد الرّوحانيّة و أحمّ الحامّة العقلانيّة ، صدر جريدة الأفاضل ، بيت قصيدة الأماثل ، خصّه اللّه بسيوب نعمه و حفّه بفيوض مننه ، نه در آن درجه است كه طوامير عبارات و يا مطاوى اشارات حيّز تعبير يا ادات تقرير آن تواند بود ، قشع اللّه بيننا و جمع بيننا .\r\n با هر شبى خواهم و خوش مهتابى * تا با تو حكايت كنم از هر بابى \r\nأحوج الخلق إلى اللّه محمّد باقر الداماد الحسينى .\r\n( مجموعهء خطى ، شمارهء 8231 ، كتابخانهء مركزى دانشگاه تهران ) .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\n5 - ( دستور العمل اخلاقى ملا صدراى شيرازى )\r\n\r\nمن افادات مولانا صدر الملة و الدين محمد شيرازى عفى اللّه عنه\r\nاللّهم اشدد عضده و ثبّت على الصّراط المستقيم قدمه .\r\nو بعد ، ما حضر وقت از كلمات حكمت كه طالبان راه حقيقت را گوش به آن باشد و دل به آن گشايد آن است كه : حق سبحانه و تعالى جهانى آفريد از نور ، و آن را پاىتخت و مستقرّ سرير سلطنت ساخته و در منتهاى آن حجابى آفريده به منزلهء شاخصى كه برابر آفتاب دارند ، ناچار آن را ظلّى ممتد افتد - آن ظلّ اين جهان است كه ما در آنيم - و بقاى اين حجاب را اجلى است مضروب كه چون آن اجل بسر آمد بردارند . و چون آن حجاب را بردارند اين جهان منسوخ شود ، چنان كه ظل منسوخ گردد نزد رفع شاخص ، و نور آن منبسط گردد و كليّهء امر را فرو گيرد ، به منزلهء دريايى كه مدّ آغاز كند ، و هر عمارت كه بر ساحل باشد خراب كند تا همه دريا شود ، ناچار ساكنان اين جهان جمله غرق آن گردند . و چون ايشان معتاد به ظل شده‌اند ، ديده‌هاى ايشان را از آن نور آن عارض شود كه ديدهء خفّاش را از ديدن آفتاب روى نمايد ، از آن نور گريختن گيرند به هر سوى كه روند آن نور بينند .    يَقُولُ الْإِنْسانُ يَوْمَئِذٍ أَيْنَ الْمَفَرُّ ، كَلَّا لا وَزَرَ ، إِلى رَبِّكَ يَوْمَئِذٍ الْمُسْتَقَرُّ    ( قيامه ، 10 ، 11 ، 12 ) .\r\nدر آن صحراى بىپايان حيران و سرگردان گردند ،  يَوْمَ يَكُونُ النَّاسُ كَالْفَراشِ الْمَبْثُوثِ  ( قارعه ، 4 ) . مگر جماعتى كه در حيات دنيا گوش به وصيّت انبياء عليهم السلام كرده باشند ، و بتدريج خود را با خدا آشنا كرده ، و پاره پاره بدان نور دلير شده ، به دوام ذكر و عبادت ، و سلوك قدس و طهارت ، و صرف وجه از ناحيهء ظلّ به جانب نور ، كه ايشان را نزد رفع حجاب كلال عارض نگردد ، بلكه براى العقار [ كذا 
  ] مناسب تمتّع و تلذّذ به آن حاصل باشد ، چه نور فى ذاته لذيذ است ، و مانع ابتهاج و استمتاع به آن عدم مناسب است ، همچو عدم استمتاع جعل به گلاب و خفّاش به نور آفتاب ، كما قال القائل :\r\n اى راحت ديگران ، عذابى بر من * خورشيد جهانى و نتابى بر من \r\nمحقق رومى اشاره بدين معنى گفته :\r\n پاره پاره خوى كن با نور روز * ور نه خفّاشى بمانى در فروز \r\n با سليمان خو كن اى خفّاش رد * ور نه در ظلمت بمانى تا ابد \r\n\r\n","description":"","footnote":"","page_name":" 86 ","page_number":86},
  {"content":"\r\n\r\nو اگر كسى سؤال كند كه : اين جهان عبارت است از مجموع اين اشياء ، چون اين جهان رفع شود همهء اين اشياء رفع شود ، پس چيزى نمىماند كه نور آن جهان بر او تابد و او تاب نيارد و معذّب باشد ؟\r\nجواب آن است كه : اين جهان نشانى است از اشياء ، نه عين حقيقت اشياء است ، و به بطلان نشان بطلان ناشى لازم نيايد ، ليكن مادام كه ناشى معتاد نشانى نشده باشد ، و آن را استيناس به آن در او باقى است از نشانى كه غير آن باشد مستوحش است ، و به آن معذّب و منغّص . همچون كسى كه در خواب صورتى بيند و بر آن عاشق شود ، چون بيدار شود و آن صورت نبيند به نايافت آن معذّب باشد . چنانچه خواب و بيدارى دو نشأه است بشر را ، همچنين نشأهء دنيا و نشأهء آخرت دو نشأه است .\r\nحقيقت و تحقيق اين مطلب غورى عظيم دارد ، به حسن ظنّ اين را قبول فرمايند كه چنين است كه نموديم ، و يك سر موى زير و بالا نيست . و راه نجات را كه تدرّج است به سوى استيناس با نور قدس به دوام مراقبت و ذكر تجنّب از ارجاس و قاذورات بشريّه قبول فرمايند كه رفع حجاب اعظم كه به رفع آن قيامت عظمى شود نزديكتر از ساعت است ،   اقْتَرَبَتِ السَّاعَةُ وَ انْشَقَّ الْقَمَرُ   ( قمر ، 15 ) ، و رفع حجاب ادنى كه به برخاستن آن قيامت صغرى برخيزد از شراك نعل نزديكتر است .\r\n كلّ امرئ يصبح في أهله * و الموت أدنى من شراك نعله \r\nزنهار ، زنهار ، كه تسويف به خود راه ندهند ، و هيچ بر اين راه ندهند ، و هيچ كارى بر اين مقدّم ندانند كه كارى از اين اهم نيست كه خود را از عذاب ابدى و نكال سرمدى خلاص كنند . چون سوط عذاب برداشتند ، امير و فقير ، و عظيم و حقير ، و شاه و گدا به يك چوب رانند ، و روى هيچ كس نبينند ، و جز به عروهء وثقاى تقوى آنجا تمسّك نتوان جست ، حبال اسباب و انساب جمله آنجا بريده شود ، به خداوند آسمان و زمين كه اين سخن درست است ، و هيچ غلط در آن نيست .    سُبْحانَ رَبِّكَ رَبِّ الْعِزَّةِ عَمَّا يَصِفُونَ ، وَ سَلامٌ عَلَى الْمُرْسَلِينَ ، وَ الْحَمْدُ لِلَّهِ رَبِّ الْعالَمِينَ    ( صافات ، 180 - 182 ) . « 1 »\r\n\r\n\r\n","description":"","footnote":"\r\n( 1 ) . مجلهء دانشكدهء ادبيات و علوم انسانى ، دانشگاه تهران ، سال 17 ، شمارهء 3 و 4 ، صص 327 - 329 .\r\nبه اهتمام كرامت رعنا حسينى از مجموعهء خطّى ، مورخ 1188 هجرى قمرى .\r\n","page_name":" 87 ","page_number":87},
  {"content":"\r\n\r\n\r\n6 - مرآت الاكوان\r\nمرآت الاكوان كتابى است در حكمت نظرى مشتمل بر بخش طبيعى و بخش الهى به زبان فارسى كه به تقاضاى شاهزاده محمد ولى ميرزا ، فرزند فتح على شاه قاجار ، حاكم يزد تأليف شده است ، همانند شرحى كه ملا صدرا شيرازى بر كتاب هدايهء اثيريّه نوشته است و هدف اردكانى آن است كه كتاب را در دو فن طبيعى و الهى بنگارد ، چنان كه هدايه در فن طبيعى و فن الهى است . مؤلف مىگويد :\r\n« در اين وقت از مصدر جاه و جلال . . . شاهزادهء . . . و الا ، محمّد ولى ميرزا ، حكم مطاع به اين تهيدست متاع دانش رسيد كه بايد كتابى ، به لغت فارسى ، نوشته شود كه مشتمل باشد بر اشرف فنون حكمت ، كه عبارت است از فنّ الهى و فن طبيعى ، به نحوى كه مبتدى از آن بهره‌مند تواند بود ، و منتهى را به سر منزل اذعان و حصول اطمينان راه تواند نمود ، شبيه به شرحى كه وارث علوم فضلاى سابقين و محيى رسوم حكماى الهيّين ، جامع سعادتين علم و عرفان و صاحب منزلتين كشف و برهان ، مظهر اسرار حكماى راسخين و مقتبس انوار آثار ائمّهء طاهرين ، صلوات اللّه عليهم اجمعين ، محمد بن ابراهيم ، الشهير بصدر الدّين ، جزاه اللّه خيرا عن الطّالبين و قدّس روحه فى زمرة المقدّسين ، به لغت عربى بر هدايهء اثيريّه نوشته است ، امتثالا لأمره المطاع ، با عدم استطاعت و قلّت بضاعت ، در آن امر كه سرمايه‌داران متاع دانش را به دشوارى ميسّر مىگردد شروع نمود ، و من اللّه الإعانة و التّوفيق . و آن را به مرآت الاكوان موسوم گردانيد ، و اساس آن را بر مقدمه و دو فن و خاتمه طرح انداخت . و اميدوارى از الطاف بارى آن است كه به نحوى كه در آينهء خيال مصوّر است بر منصّهء ظهور جلوه نمايد » « 1 » از مرآت الاكوان سيد احمد حسينى اردكانى دو نسخهء خطى معرفى شده است و هر دو فقط بخش طبيعى آن است . و ما براى تكميل كتاب در اين چاپ بخش الهى المبدأ و المعاد ملا صدرا شيرازى را كه سيد احمد اردكانى به زبان فارسى ترجمه كرده و توسط راقم\r\n\r\n\r\n","description":"","footnote":"\r\n( 1 ) . سيد احمد اردكانى ، مرآت الاكوان ، ص 92 .\r\n","page_name":" 88 ","page_number":88},
  {"content":"\r\n\r\nاين سطور ، قبلا ، به وسيلهء مركز نشر دانشگاهى انتشار يافته است ضميمه كرديم . اميد است كه نسخهء بخش الهى مرآت الاكوان پيدا شود و آن را نيز نشر كنيم .\r\nنسخه‌هاى مرآت الاكوان :\r\n1 - نسخهء كتابخانهء مجلس شوراى اسلامى ايران ، شمارهء 1967 ، صفحات 517 ، سطور 19 ، كاغذ فرنگى سفيد .\r\n2 - نسخهء كتابخانه ملى ايران ، شمارهء 2223 .\r\nمرآت الاكوان بر مبناى نسخهء مجلس شوراى اسلامى ايران آماده سازى شده و در اين چاپ همان نسخه اصل قرار گرفته است و صفحه‌شمارى كتاب بر پايه صفحات آن است ، و از نسخهء كتابخانهء ملى ايران به عنوان كمكى استفاده كرده‌ايم . و عبارات افزون آن در ميان علامت كروشه ملاحظه مىكنيد ، و به منظور اطمينان از صحّت مطالب تا آنجا كه در توان ما بوده است به منابع مطالب مراجعه شده و مآخذ منقولات را در پاصفحه‌ها نشان داده‌ايم .\r\nدر تهيّهء مرآت الاكوان و فراهم ساختن مقدمات چاپ و نشر اين اثر برادر محترم فاضل ارجمند آقاى اكبر ايرانى همه گونه مساعدت و يارى كرده‌اند از خداوند تعالى براى او پاداش خير خواستاريم .\r\nبا اين آرزو كه وسيلهء نشر ديگر آثار سيد احمد اردكانى يزدى ، توسّط همشهرىهاى او ، خصوصا حوزهء علميّه و دانشمندان و دانشجويان و دانشگاهيان خطّهء يزد ، به ويژه استاد فاضل دكتر رضا داورى فراهم گردد ، مرآت الاكوان را به عنوان هديه‌اى از دانش و معرفت به پيشگاه معلّاى ايشان تقديم مىداريم . اميد است كه پذيرفته آيد .\r\nو الحمد لله رب العالمين و صلى الله على محمد و آله الطّاهرين تهران - به تاريخ 18 / 2 / 1375 شمسى ، مطابق 18 ذى الحجه ، روز اعلان ولايت حضرت امير المؤمنين على عليه السلام ، عيد غدير 1416 قمرى .\r\nعبد اللّه نورانى ، عفى عنه .\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\nخطبهء\r\nبسم الله الرحمن الرحيم الحمد للّه الّذي دلّ على ذاته بذاته ، و تنزّه عن مجانسة مخلوقاته ، المتعالي ذاته عن الاتّصاف بالصّفات ، المتداني آياته للّذين يتفكّرون في خلق أنفسهم و في خلق الأرض و السّماوات ، الّذي ظهر بمشيّته الحقائق و الأعيان ، و حدث بإرادته الحدوث و الإمكان . و الصّلاة و السّلام على من جمع فيه مراتب الحقائق بأسرها و جعل في يده مفاتيحها فأوحي إليه بنشرها ، محمّد ، الّذي أوتي جوامع الكلم ليكمل بها طوائف الأمم ، و يعلّم الخلائق لطائف الحكم ، و على آله الّذين كشفوا الحجب عن جمال وجهه الباقي ، فتلألأت سبحانه ساطعة إلى يوم التّلاقي .\r\nخداوندا ، طالبان حكمت را به الهام حق و تلقين صدق و ارشاد به خير به سر منزل يقين و اطمينان برسان ، و نيّتهاى ايشان را در طلب علم و حكمت از توجّه به غير قرب به جناب قدس خودت منصرف گردان ، و ايشان را به نعمت حكمت از زخارف دنيا متنفّر ساز ، و نفوس ايشان را از توجّه به غير تحصيل رضاى خودت بپرداز ، و به رعايت دين قويم و صراط مستقيم ثابت قدم بدار ، و مقاسات طلب علم را از ايشان بردار ، و از تضييع روزگار در بطالت و تعطيل عمر در كسالت مجتنب ، و از ترفّع و تفوّق جستن بر ابناى نوع و اصرار بر باطل و اغماض از حق محترز بدار ، و به حق‌شناسى ارباب فضل از گذشتگان و معاصران توفيق بخش ، و به شكرگزارى آنچه اقتباس نموده‌اند به اداى به مستعدّان [ 2 
  ] ديگر موفّق ساز ، و چنان كن كه مقصد ايشان به جز حلول در جوار حضرت احديّت و وصول به قرب جناب سرمديّت نباشد ، و ذلك فضل اللّه يؤتيه من يشاء ، و اللّه ذو الفضل العظيم .\r\n[ اما بعد 
  ] ، چنين گويد محتاج به رحمت خداوند غنى ، احمد بن محمّد الحسينى ، عفى عنهما ، كه در اين وقت از مصدر جاه و جلال ، و مظهر فضل و شوكت و اقبال - يعنى از دربار فلك مدار اعلى حضرتى كه در پيش ذكاى طبعش صاحبان ادراكات عاليه به منزلهء طفل\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nدبستانند ، و در جنب همّت بلندش ارباب همم متعاليه در شمار دريوزه‌كنان ، صاحب شكوهى كه فتنه از بيم سياستش گريزان است ، و از صيت عدالتش در مهد امن و امان ، اگر گردون [ گردان 
  ] با آن ديده‌هاى فراوان در طلب نظيرش در قرنهاى بيشمار سير نمايد جز در آينهء خيال نخواهد ديد ، و اگر وهم تيز رفتار در قرون بسيار براى وصول به ادنى پايهء رفعت و شوكتش تكاپو نمايد به آن نخواهد رسيد ، يعنى شاهزادهء فلك شوكت ، مرّيخ مهابت ، مشترى سعادت ، كيوان رفعت ، اقدس ارفع و الا ، محمد ولى ميرزا ، ادام اللّه شوكته فى ظلّ والده ، ما طلع نجم فى السّماء - حكم مطاع به اين تهيدست متاع دانش رسيد كه بايد كتابى ، به لغت فارسى ، نوشته شود كه مشتمل باشد بر اشرف فنون حكمت ، كه عبارت است از فنّ الهى و فنّ طبيعى ، به نحوى كه مبتدى از آن بهره‌مند تواند بود و منتهى را به سر منزل اذعان و حصول اطمينان راه تواند نمود ، شبيه به شرحى كه وارث علوم فضلاى سابقين و محيى رسوم حكماى الهييّن ، جامع سعادتين علم و عرفان ، و صاحب منزلتين كشف و برهان ، مظهر اسرار حكماى راسخين ، و مقتبس انوار آثار ائمّهء طاهرين ، صلوات اللّه عليهم اجمعين ، محمّد بن ابراهيم ، الشّهير بصدر الدّين ، جزاه اللّه خيرا عن الطّالبين و قدّس روحه فى زمرة المقدّسين ، به لغت عربى بر هدايهء اثيريّه نوشته است ، امتثالا لأمره المطاع ، با عدم استطاعت و قلّت بضاعت ، در آن امر كه سرمايه‌داران متاع دانش را [ 3 
  ] به دشوارى ميسّر مىگردد شروع نمود ، و من اللّه الإعانة و التّوفيق . و آن را به مرآت الأكوان موسوم گردانيد ، و اساس آن را بر مقدّمه و دو فن و خاتمه طرح انداخت . و اميدوارى از الطاف بارى آن است كه به نحوى كه در آينهء خيال مصوّر است بر منصّهء ظهور جلوه نمايد . فأقول :    رَبِّ اشْرَحْ لِي صَدْرِي ، وَ يَسِّرْ لِي أَمْرِي ، وَ احْلُلْ عُقْدَةً مِنْ لِسانِي .    ( طه : 27 ) فإنّك وليّى و ناصرى و بيدك أزمّة الحقّ و الصّدق .\r\n\r\nمقدمه در تعريف حكمت و تقسيم آن به الهى و رياضى و طبيعى\r\nببايد دانست كه حكمت كمالى است مستند به شناسايى حقايق موجودات به نحو واقع در نفس الأمر ، و حكم بر وجود آنها از روى جزم و يقين نه به ظنّ و تخمين ، خواه آن شناسايى و حكم بالفعل حاصل باشند ، و خواه به وجود ملكهء راسخه باشند كه در تحصيل آنها به تجشّم\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nكسب جديد محتاج نباشد .\r\nو چون از اين بيان به ظهور رسيد كه صدق اين مفهوم بر افرادش بر سبيل تشكيك است ، در تحديد مرتبهء ادناى آن مىگوييم كه بر كسى « 1 » كه استعدادش ناقص باشد ، با آنكه تمام استعداد تامّه‌اش از قوّه به فعل نيامده باشد ، صدق نمىكند .\r\nو آنچه قوم در تعريف حكمت گفته‌اند - مثل آنكه استكمال نفس انسانى است به معرفت حقايق موجودات ، از روى تحقيق و برهان نه به تقليد و گمان ، به قدر وسع انسان ؛ و مثل آنكه نظم عالم است نظمى عقلى به حسب طاقت بشريّت براى تشبّه به بارى جلّ شأنه ؛ « 2 » و مثل آنكه صناعتى است نظرى كه به آن مستفاد مىشود كيفيّت ما عليه الوجود فى نفسه و ما عليه الواجب از حيثيّت اكتساب نظريّات و تحصيل ملكات ، تا آنكه نفس كامل شود و عالمى گردد عقلى مشابه عالم موجود ، و به آن سبب حصول سعادت كامله را مستعد گردد ، و آن به حسب طاقت بشريّه مىبايد بود . و امثال اين تعريفات - ظاهر اين است كه مراد ايشان بيان رسم آن قسم از حكمت است كه در افراد انسانى حاصل مىتواند شد به نظر و برهان . و همين است كه به نظرى و عملى تقسيم مىكنند .\r\nو اگر مراد ايشان بيان حكمت بر سبيل اطلاق باشد ملائم نخواهد بود [ 4 
  ] با آنچه در ضمن وجوه بيان شرف حكمت مىآورند كه حق سبحانه و تعالى در چند موضع از كتاب كريم نفس خود را حكيم ناميده است و انبيا و اوليا را به حكمت وصف فرموده است .\r\nو بالجمله ، حكمت به معنى صناعت نظريّهء مذكوره بر دو قسم است :\r\nيكى حكمت نظريّه ، و آن علم به امورى است كه مقصود از معرفت آنها همان نفس معرفت است و ما را در وجود آن مدخليّتى نيست ، مانند علم به آنكه عالم حادث است ، و براى عالم صانع قديم قادر عالم است ، و آسمان كروى است ، و نفس بعد از خراب بدن باقى است .\r\nو ديگر حكمت عمليّه ، و آن علم به امورى است كه مقصود از آن نفس معرفت نباشد ، بلكه مطلوب ادخال آنها در وجود يا منع آنها از وجود باشد و ما را در وجود آنها\r\n\r\n\r\n","description":"","footnote":"\r\n( 1 ) . اصل : كه مىگوييم بر كسى\r\n( 2 ) . ملى : جل جلاله .\r\n","page_name":" 93 ","page_number":93},
  {"content":"\r\n\r\nمدخليّتى باشد ، مانند علم به كيفيّت اكتساب ملكات فاضله و اجتناب از صفات رذيله ، و علم به كيفيّت ازالهء مرض و تحصيل صحّت .\r\nو حكمت نظرى اشرف است از حكمت عملى ، زيرا كه حكمت عملى وسيلهء عمل است ، و وسيلهء هر چيز ادون از آن چيز است ، پس حكمت عملى ادون از عمل است ، و معلوم است كه عمل ادون از علم به معارف است . و ديگر آنكه حكمت نظرى مكمّل قوّهء نظريّهء نفس است . [ كه جنبهء عاليه آن است . و حكمت عملى مكمّل قوّهء عمليّه است كه جنبهء سافلهء نفس است . « 1 » 
  ] و ديگر آنكه از حكمت نظرى علم به مبدأ و معاد و تدبّر در صنع خالق عباد حاصل مىشود و از حكمت عملى علم به نظام معاش و نجات معاد حاصل مىگردد .\r\nو بعد از اين قسمت ، حكمت نظرى را ، به اعتبار ما يبحث عنه فيها ، به سه تقسيم نموده‌اند و گفته‌اند كه اگر مبحوث عنها امورى است كه در هيچ يك از وجود خارجى و ذهنى احتياج به مادّه ندارند - مانند عقول مجرّده ، و اقسام اوّليّهء وجود ، مثل واجب و ممكن و واحد و كثير و علّت و معلول - علم الهى و فلسفهء اولى است ؛ و اگر امورى است كه در وجود خارجى به مادّه محتاجند و در وجود ذهنى از آن مستغنى ، مانند تربيع و تثليث و كرويّت و عدد ، علم رياضى و تعليمى است . و اگر امورى است كه در هر وجود به مادّه محتاج است ، مانند [ 5 
  ] انسان كه در تصوّر نيز بايد كه با لحم و عظم متصوّر گردد ، و مانند فطوست كه بايد با انف به ذهن آيد ، علم طبيعى است .\r\nو چون مبحوث عنه در علم الهى ، كه از آن تعبير به موضوع مىكنند ، بر دو قسم است :\r\n- قسمى آن است كه به هيچ وجه تعلّق به مادّه نمىتواند گرفت ، مانند اللّه و عقول ، و قسمى ديگر آن است كه اگر چه به حسب ذات احتياج به مادّه ندارد امّا از آنكه به مادّه بياميزد ابا و امتناعى ندارد ، مانند اقسام اوّليّهء وجود - لهذا بعضى قسم اوّل را علم الهى اخص ، و قسم دوم را علم كلّى و امور عامّه ناميده‌اند .\r\nو شيخ اشراق گفته است كه اگر در قسمت تثليثى مراد به علم الهى آن است كه موضوعش از قسم اوّل از اين دو قسم باشد ، اقسام اوّليّهء وجود از آن خارج خواهند بود ، و اگر\r\n\r\n\r\n","description":"","footnote":"\r\n( 1 ) . عبارت نقل شده در ميان علامت كروشه از نسخه خطى كتابخانه ملى تهران است .\r\n","page_name":" 94 ","page_number":94},
  {"content":"\r\n\r\nمراد آن است كه هر دو قسم را شامل باشد ، پس علم حساب كه موضوع آن عدد است از رياضى خارج و در الهى داخل خواهد بود . و هر دو شقّ تالى خلاف معتقد قوم است . « 1 » پس بهتر آن است كه در تقسيم بگوييم كه اگر موضوع علم نفس وجود است علم الهى است ، و اگر نفس وجود نيست ، يا در فرض وقوعش صلاحيت مادّهء متخصّصة الاستعداد شرط است يا شرط نيست . اوّل علم طبيعى است و دوم علم رياضى .\r\nو همچنين حكمت عملى را به سه قسمت منقسم گردانيده‌اند ، زيرا كه تدابير بشريّه ، يا مختصّ به شخص واحد است ، يا به شخص واحد اختصاص ندارد . و اوّل علم به امورى است كه معيشت دنيويّه به آن حاصل و حيات اخرويّه به آن كامل گردد ، و آن را علم اخلاق مىنامند . و دوم اگر مشاركت به حسب منزل است حكمت منزليّه مىگويند ، و اگر به حسب مدينه است حكمت مدنيّه مىگويند . و قسم اخير را بعضى به دو قسم كرده‌اند و آنچه از آن متعلّق به نبوّت است علم شريعت خوانده‌اند و آنكه متعلّق به سلطنت است علم نواميس گفته‌اند .\r\nو ببايد دانست كه اشرف علوم علم الهى است ، و در اشرفيّت رياضى از طبيعى يا عكس خلاف است ، و مشتغلين به هر يك به اعتبار  كُلُّ حِزْبٍ بِما لَدَيْهِمْ فَرِحُونَ  ، ( روم :\r\n30 ) « 2 » وجوهى بر اشرفيّت [ 6 
  ] آن علم كه به آن اشتغال داشته‌اند ابراز نموده‌اند . و حق آن است كه هيچ يك بر ديگرى فضيلت مطلقه ندارند ، بلكه هر يك به وجهى از ديگرى اشرفند . نهايت ، حكيم آن است كه بر همهء آنها اطّلاع داشته باشد ، بلكه اظهر آن است كه در عرف حكما ، حكيم را بر كسى اطلاق كنند كه علم را با عمل جمع نموده باشد ، اگر چه عمل در مفهوم حكمت نيست ، زيرا كه استكمال نفس و استعداد وصول به سعادت قصوى را غايت حكمت دانسته‌اند و بدون عمل آن سعادت حاصل نمىتواند شد ، و اللّه هو المعين .\r\n\r\n\r\n","description":"","footnote":"\r\n( 1 ) . سهروردى ، المشارع و المطارحات ، ص 197 ، با اندك تفاوتى .\r\n( 2 ) . ( هر دسته‌اى به آنچه در نزد ايشان است خوشنودند ) .\r\n","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nفن اول در طبيعيات\r\n\r\n( سرآغاز ) ( موضوع اين علم جسم طبيعى از حيث اشتمال بر قوّهء تغيّر است )\r\nو تقديم آن بر فنّ الهيّات ، با آنكه الهيّات اشرف است ، به اعتبار آن است كه موضوع آن كه جسم طبيعى است از آن حيثيّت كه مشتمل است بر قوّهء تغيّر ، از محسوسات است ، به خلاف موضوع علم الهى كه از معقولات است و در تعليم تدرّج از محسوسات به معقولات و از اسهل و اقرب به اصعب و ابعد ضرور است .\r\nو جسم طبيعى را تعريف نموده‌اند به آنكه جوهرى است كه فرض ابعاد ثلاثه بر زواياى قائمه در آن ممكن باشد ، و جوهر شىء ذو الماهيّه است كه چون ماهيّت آن در خارج موجود شود در موضوع نباشد .\r\nو عدول از تعريف مشهور كه موجود لا فى موضوع است ، به رسم مذكور ، به سبب آن است كه مراد از موجود مذكور در آن تعريف يكى از دو معنى مىتواند بود ، به اعتبار آنكه لفظ مشتق را گاهى بر شىء ذو المبدأ اطلاق مىنمايند . چنان كه ابيض مىگويند ، و از آن جسم متّصف به بياض قصد مىكنند ، و گاهى بر مبدأ با قطع نظر از هر چه از آن خارج است اطلاق مىنمايند ، مانند اطلاق مثلّث بر مثلّث موجود در ذهن كه در اينجا مثلّث عين ما به التّثليث است .\r\nپس مىگوييم كه مراد به موجود در اين تعريف ، يا موجود بما هو موجود است يا شىء موجود . و بنا بر اوّل حقيقت جوهر راجع مىشود به موجود بما هو موجود ، زيرا كه\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمفهوم « لا فى موضوع » مفهوم سلبى است . پس اگر اين معنى جنس واقع شود ، [ 7 
  ] فصل مقسّم مقوّم حقيقت و مقرّر ماهيّت آن نخواهد بود ، زيرا كه فصل نسبت به جنس به منزلهء علّت مفيدهء وجود بالفعل جنس است به اعتبار يك ملاحظه و از مقوّمات آن نيست ، بلكه نسبتش به جنس نسبت خاصّهء شىء است به آن شىء به اعتبار ملاحظهء ديگر .\r\nپس در صورتى كه جنس موجود بما هو موجود باشد فصل كه محصّل وجود آن است مقوّم ماهيّت آن خواهد بود ، زيرا كه ماهيّت آن وجود است بتنهايى .\r\nو ايضا لازم مىآيد كه بر واجب الوجود نيز صدق كند ، بلكه افراد جوهر همه واجب الوجود باشند و بنا بر ثانى بايد كه اوّلا شىء را به ممكن تخصيص داد تا واجب از آن بيرون رود ، و قرينه‌اى بر اين تخصيص نيست ، و ثانيا بايد كه هر كه جوهرى را تصوّر مىكند موجود بودن آن را نيز تصوّر نمايد بدون احتياج به دليلى ديگر .\r\nو ايضا در صورتى كه جوهر جنس باشد بايد كه ذاتيّات آن در صدق بر آنچه مندرج در تحت آنست معلّل به علّتى نباشد ، و صدق موجود كه جزء معنى جوهر است بر ممكن به اعتبار امر خارج از ذات اوست . و بنا بر مذهب حق ، كه اشياء بماهيّتها به ذهن مىآيند ، بايد كه تعقّل هيچ يك از انواع جوهر ممكن نباشد ، زيرا كه آنچه در ذهن موجود مىشود بر آن صادق است كه موجود در چيزى است كه تقوّم آن چيز به او نيست ، و جزء آن چيز نيست ، و قوام او بدون آن چيز صورت نمىگيرد .\r\nو اين معنى عرض است ، [ پس آن ماهيّت حاصل در ذهن عرض است 
  ] به حسب حقيقت ، زيرا كه تعريف جوهر بر آن صدق نمىكند ، به خلاف رسم مختار كه در حال وجود آن ماهيّت در ذهن بر آن صدق مىكند كه هر گاه در خارج يافت شود محتاج به موضوع نخواهد بود . و صدق عرض بر آن در اين حالت صدق ذاتى نيست .\r\nو مفهوم عرض بر همهء مقولات حتّى بر مقولهء جوهر به صدق عرضى [ صدق 
  ] مىتواند كرد . و بر آن محالى لازم نمىآيد . امّا بايد كه در تعريف هر يك از مقولات تسع خصوصا در مقولهء كيف قيد « إذا وجدت فى الخارج » ، را اخذ نمود ، مثل آنكه [ 8 
  ] در تعريف به « كيف » گفت كه ماهيّتى است كه هر گاه در خارج يافت شود در موضوع باشد و مقتضى قسمت و نسبت نباشد تا آنكه مفهوم آن بر ماهيّت جوهر موجود در ذهن صدق\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nنكند و دخول حقيقت واحده در دو مقوله لازم نيايد .\r\nو معنى موضوع در ضمن تعريف عرض معلوم شد ، زيرا كه مراد از موضوع آن معروضى است كه تقوّمش به عرض حالّ در او نباشد و قوام آن عرض بدون آن صورت نگيرد .\r\nو مراد از امكان مأخوذ در تعريف جسم ، امكان به حسب نفس الأمر است . و قيد « فرض » به جهت ادخال فلك است و از قيد « امكان » بىنياز نمىگرداند ، زيرا كه مىتواند شد كه هرگز فرض نشود . و مراد به « فرض » تجويز عقلى است ، به همان نحو كه در علوم رياضى مستعمل است ، نه فرض تقديرى ، تا آنكه تعريف منتقض شود به جواهر مجرّده .\r\nو ببايد دانست كه اگر در تعريف جسم به همين قدر اكتفا شود كه جوهرى است كه فرض بعد در آن ممكن باشد به حسب نفس الأمر جامع و مانع خواهد بود ، زيرا كه از ايراد لفظ « جوهر » جميع اعراض خارج مىباشند ، و از قيد « امكان فرض بعد » جواهر مجرّده خارج مىشوند .\r\nپس آنچه قوم تعريف را به آن مقيّد نموده‌اند كه بايد سه بعد بر زواياى قوائم ممكن الفرض باشد يا به جهت اداى تمام تعريف است ، زيرا كه معتبر در جسم آن است كه مشتمل بر طول و عرض و عمق باشد ، چنان كه صاحب اين ابعاد را در اعراض به همين اعتبار جسم تعليمى مىگويند ، يا به جهت احتراز از خطّ و سطح جوهرى است كه بعضى معتزله به آن قائل شده‌اند .\r\nو آنچه بعضى گمان كرده‌اند كه اين تعريف به هيولى منتقض است ، زيرا كه بر هيولى صادق است كه قابل ابعاد ثلاثه است بر وجه مذكور .\r\nجوابش : آن است كه هيولى قابل بالذّات نيست ، بلكه به واسطهء صورت قابل است .\r\nزيرا كه قبول در اينجا به معنى اتّصاف است ، نه به معنى قوّه و استعداد ، و حصول اين معنى براى هيولى موقوف به وجود صورت است . پس اتّصاف به قبول ابعاد ثلاثه از خواصّ جسم است و فرض ابعاد در جسم موقوف بر وجود هيولى نيست ، بلكه حدوث ابعاد در خارج موقوف بر هيولى است .\r\nو مراد به طبيعى كه به اعتبار آن [ 9 
  ] اين فن را [ فنّ 
  ] طبيعى مىگويند و موضوع آن را\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبه آن منسوب مىگردانند ، مبدأ صدور فعل و تغيّرى است كه بر نهج واحد و بدون اراده بوده باشد .\r\nو بيانش بر وجه تفصيل آن است كه چون در فنّ الهى مبرهن شده است كه محرّك عين متحرك نمىتواند بود ، از جسم من حيث هو جسم فعل خاص صادر نمىشود ، بلكه حركات و افاعيل صادرهء از اجسام از قوايى است كه در آنها موجود است كه مبادى افعال و آثار صادره از آنهاست . و بعضى از آنها قوّه‌اى است كه از آن فعل واحد بر نهج واحد بدون اراده صادر مىشود و بعضى ديگر قوّه‌اى است كه از آن نيز فعل واحد بر نهج صادر مىشود امّا به اراده . و بعضى ديگر آن است كه مبدأ افعال مختلفه است ، امّا بدون اراده . و بعضى ديگر با مبدئيّت افعال مختلفه اراده نيز با آن هست . و قسم اوّل را طبيعت مىگويند ، و قسم دوم را نفس فلكى ، و سوم را نفس نباتى ، و چهارم را نفس حيوانى .\r\nو طبيعت به اين معنى جميع اجسام را حاصل است ، زيرا كه ممتنع است كه جسمى يافت شود و در مرتبهء وجود خاصّش قوّهء مباشر فعل حركت يا سكون بر نهج واحد بدون شعور و اراده نباشد ، خواه با آن قوّه ديگر از نفوس باشد و خواه نباشد ، و بر تقدير وجود قوّهء ديگر خواه با آن متّحد گردد و خواه نگردد .\r\nپس از اين بيان به ظهور رسيد كه جميع اجسام از اين حيثيّت موضوع علم طبيعى است ، و بر طبيعى بحث از احوال جميع اجسام كه از اين حيثيّت عارض باشند لازم است . و چون اجسام عالم منحصر است در فلكى و عنصرى ، و بحث از آنها يا متعلّق است به احوال مشتركه در ميان هر دو ، و يا متعلّق است به احوال مختصّه به يكى از آن دو ، لهذا مباحث اين فن منقسم به سه قسم مىشود .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nقسم اول در بيان احوال مشتركهء عامّه ( سماع طبيعى )\r\nو آن را سماع طبيعى و سمع الكيان مىگويند ، زيرا كه آن اوّل چيزى است كه در طبيعيّات مسموع مىشود و سماع آن در ساير ملحوظ مىگردد . و اين قسم مشتمل است بر چند مقاله .\r\n\r\nمقالهء اول در اثبات اتصال جسم و مشتمل است بر دو فصل\r\n\r\nفصل اول در ذكر [ 10 
  ] ادلّهء منكرين جزء لا يتجزّى\r\nو چون اثبات آنكه جسم فى ذاته متّصل و قابل انقسامات غير متناهى است ، از مباحث شامله هر دو قسم و مبتنى عليه بسيارى از مسائل اين فنّ است ، و بيان آن موقوف است بر ابطال وجود جوهر فرد ، يعنى جوهرى كه بالاستقلال صاحب وضع باشد و به هيچ وجه قبول انقسام نكند ، نه به قطع و نه به كسر و نه به وهم و نه به فرض ، و در السنه به جزء لا يتجزّى معروف است ؛ پس به اين اعتبار اين مبحث را به آن مصدّر مىگردانند ، اگر چه ظاهرتر آن است كه از مسائل فنّ طبيعى نباشد ، زيرا كه بحث از وجود و عدم اشيا ، مخصوص به علم اعلى است . و در فنّ منطق مبيّن شده است كه بايد موضوع مسألهء هر علمى عين موضوع آن علم يا نوعى از آن يا عرض ذاتى آن يا نوعى از عرض ذاتى آن باشد . و موضوع اين مسأله هيچ يك از اينها نيست .\r\nو كسانى كه آن را از مسائل فنّ طبيعى شمرده‌اند راجع گردانيده‌اند به اينكه جسم جوهر ذو وضع قابل انقسامات غير متناهى است و ابطال جزء در قوّهء اين است كه\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nجسم قابل انقسامات غير متناهى است ، پس ابطال جزء به منزلهء اثبات قبول انقسامات غير متناهيه است براى جسم ، زيرا كه اين دو مسأله با يكديگر مساويند .\r\nو اين تأويل ضعيف است ، به اعتبار آنكه ثبوت اتّصال در جسم به ابطال جزء اقرب است از ثبوت قبول انقسام ، و اتّصال مبدأ فصل جسم طبيعى است در نزد محققين ، و بيان ذاتيّات موضوع علم از علم خارج است .\r\nو بالجمله ، عادت چنان جارى شده است كه در فصل اوّل از قسم اوّل از فنّ طبيعيّات ذكر ابطال جزء مىكنند ، و ما نيز پيروى آثار ايشان نموده مىگوييم قائلين به وجود آن گروهى از اقدمين‌اند و بسيارى از متكلّمين ، و ادّعاى ايشان نه همين اثبات وجود فى نفسه است براى آن ، بلكه جميع اجسام را مركّب مىدانند .\r\nو حكماء در مقام ابطال اين مذهب ادلّه و براهين بسيار اقامه نموده‌اند كه اتمام بعضى از آنها [ 11 
  ] به استمداد از اصول هندسيّه است و بعضى ديگر به علم هندسه احتياج ندارد .\r\nو از همه آنچه قليل المؤنه‌تر است در نفى تركّب جسم از اجزاى لا يتجزّى آن است كه بگوييم كه چون جزئى به جزئى ديگر منضم گردد ، يا اين است كه كلّ آن جزء ملاقى كلّ جزء ديگر مىشود به نحوى كه حيّز دو جزء از حيّز جزء واحد زياد نمىشود ، پس از انضمام اجزاء حجم و مقدار صورت نمىگيرد ؛ و يا اين است كه به كلّ ملاقى آن جزء نمىشود ، بلكه بعضى دون بعضى ملاقى مىگردد ، و اين معنى انقسام است .\r\nو امّا در ابطال وجود مطلق جزء ، خواه جسم از آن مركّب باشد و خواه نباشد ، از همهء حجّتها قليل المؤنه‌تر دو دليل مشهور است كه در اكثر كتب مذكور است .\r\n[ دليل 
  ] اوّل : آنكه چون يك جزء را در ميان دو جزء فرض كنيم خالى از اين نخواهد بود كه يا مانع از تلاقى طرفين خواهد بود و يا نخواهد بود . و عدم [ منع 
  ] مستلزم تداخل است ، يعنى بايد كه دو جوهر در وضع و اشاره متّحد گردند . و اين محال است ، زيرا كه لازم مىآيد كه تمام عالم در خردله‌اى تواند گنجيد ، با بقاى حجم خردله بر حال اوّل . و اگر بعضى از وسط در احد الطّرفين نفوذ نمايد انقسام نيز لازم مىآيد يا در وسط بتنهايى يا در وسط و طرف هر دو خلاف نيز لازم مىآيد ، زيرا كه بعد از تلاقى طرفين وسط و طرفى باقى نمىماند . پس ناچار بايد كه وسط مانع از تلاقى طرفين باشد ، پس آنچه از وسط كه ملاقى أحدهما است\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nغير از آن است كه ملاقى ديگر است ، پس منقسم خواهد بود .\r\nو آنچه بعضى گفته‌اند كه ما به الملاقاة طرف است كه از ذى طرف خارج است ، پس از اين بيان تعدّد اطراف لازم مىآيد ، نه تجزّى و انقسام ذى طرف .\r\nجوابش : آن است كه اگر اشاره [ به أحد الطرفين عين اشاره 
  ] به طرف ديگر است همان محال اوّل كه عدم منع از تلاقى بوده باشد لازم مىآيد ، و اگر غير آن است بديههء عقل حاكم است كه دو چيز كه حالّ [ در يك 
  ] محلّ باشند به نحوى كه اشاره به أحدهما اشاره به ديگرى نباشد ، فرض حيّزى غير حيّزى ديگر در محل ممكن است ، هر چند حلول آن دو چيز در آن محل حلول سرايتى [ سريانى 
  ] نباشد .\r\nدليل دوم : هر گاه جزوى را بر ملتقاى [ 12 
  ] دو جزء فرض كنيم ، يا اين است كه ملاقى يكى از دو جزء خواهد بود . و اين خلاف فرض است ، زيرا كه مفروض آن است كه واقع بر ملتقى باشد ، و اگر هر دو را بتمامهما ملاقات نموده باشند از هر يك بعضى را يا از يكى بعضى و از ديگرى تمام را ملاقات كرده باشد انقسام كل يا بعض لازم مىآيد .\r\nو به غير از اين دو دليل براى اصحاب اتّصال ادلّه‌اى ديگر هست كه مبتنى بر اصول هندسيّه نيست .\r\nمثل آنكه هر گاه سطحى از اجزاء لا يتجزّى فرض شود ، آن وجه از آن سطح كه محاذى ماست و ما آن را مىبينيم غير از آن وجه است كه نمىبينيم ، زيرا كه محال است كه شىء واحد در حالت واحده هم مرئى و هم غير مرئى باشد ، و اگر شمس بر يك روى آن بتابد و آن را مستنير گرداند روى ديگر آن روشن نخواهد بود .\r\nو جواب ، از اعتراض بر اين دليل ، كه آنچه مرئى است اطراف است نه ذى اطراف ، همان است كه در اعتراض بر دليل اوّل مذكور شد .\r\nو مثل آنكه هر گاه خطّى مركّب از اجزاى مشفوعه فرض كنيم و يك جزء بر بالاى يك طرف آن خطّ بگذاريم و جزئى ديگر در زير طرفى ديگر و آن دو را حركت دهيم به حركتى كه در سرعت و طول مماثل باشند ، البتّه در وسط آن خط به مقابل يكديگر مىرسند و از آن انقسام چهار جزء لازم مىآيد .\r\nامّا از آنجا كه مثبتين جزء انتقال تحرك را از جزئى به جزئى ديگر آنى مىدانند و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمىگويند كه انفصال متحرّك از جزئى بعينه همان « آن » انطباق آن است بر جزء ديگر ؛ ايشان را ميسّر است كه در اين دليل خدشه نمايند . نهايت اگر خطّ مذكور از اجزاء موتوره فرض نماييم و دو جزء متحرّك را در يك سمت از دو طرف آن خط فرض كنيم كه حركت نمايند ناچار محلّ ملاقات آن دو جزء بايد كه بر وسط آن خط باشد ، و اين مستلزم اقسام پنج جزء خواهد بود بلا شبهه .\r\nو مثل آنكه شكّى در اين نيست كه شمس به واسطهء ذى ظل مسامت است با فصل مشترك ميان ضوء و ظلّ ، و حركت ظلّ از حركت شمس أبطأ است . پس چون شمس بر يك جزء حركت كند ، اگر ظلّ نيز بر يك جزء حركت نمايد ، بايد كه دائرهء حادثه از [ 13 
  ] حركت ظلّ به قدر دايرهء مدار شمس باشد ، و اگر ظلّ بر يك جزء حركت نكند مسامته باطل مىشود .\r\n\r\nو امّا ادلّه‌اى كه مبتنى است بر اصول هندسه :\r\n[ دليل 
  ] اوّل : آن است كه چون مثلّث قائمة الزّاويه‌اى فرض كنيم كه هر يك از دو ضلع محيط به آن زاويه ده جزء باشد ، بايد كه وتر آن زاويه جذر دويست باشد ، به حكم شكل عروس ، زيرا كه در آن شكل ثابت شده است كه در مثلّث قائم الزّاويه بايد كه مربّع وتر زاويهء قائمه مساوى دو مربّع ضلعين باشد و براى دويست جذر صحيح نيست ، بلكه مطلقا جذر ندارد ، زيرا كه براى كسر ، خواه مجرّد باشد و خواه مركّب ، مربّع صحيح نمىباشد .\r\nو اگر مثبتين جزء ، انكار وجود مثلّث قائم الزّاويه نمايند و بگويند كه بصر در امر دايره و مثلّث و نظاير آنها خطا مىكند و آن اشكال به حسب واقع مضرّس‌اند .\r\nبر ايشان اثبات آن را الزام مىكنيم كه شما به وجود مربّع متساوى الاضلاع قائم الزّوايا اعتراف داريد ، و چون او را به قطر تقسيم نماييد دو مثلّث قائم الزّاويه بهم مىرسد . و در اعتراف به وجود چنين مربّعى دليل ديگر بر ابطال جزء اقامه مىشود ، زيرا كه چون مربّعى فرض كنيم از چهار خط مثلا كه اجزاء هر خطى [ چهار 
  ] جزء باشد ، پس اگر اجزاء قطر آن نيز چهار جزء باشد و ملاصق يكديگر تساوى وتر و ضلع لازم مىآيد ، و آن به شكل حمارى\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nعروس « 1 » باطل است ؛ و اگر آن اجزاء به يكديگر ملاصق نباشند ، بلكه در ميان هر دو جزء فاصله باشد اگر آن فاصله كمتر از يك جزء باشد مستلزم انقسام خواهد بود ، و اگر كمتر نباشد وتر با هر دو ضلع مساوى خواهد بود ، و آن نيز باطل است به شكل حمارى .\r\nو دليل ديگر : نيز بر تقدير ثبوت مثلّث مذكور اقامه شده است . و بيانش آن است كه نسبت مربّع قطر به مربّع ضلع در مثلّث مذكور ضعف است ، به شكل عروس . پس بايد كه نسبت قطر به ضلع نسبتى باشد كه چون او را مكرّر نماييم ، يعنى همان نسبت را به خودش اضافه نماييم ، ضعف شود ، زيرا كه در اصول مبيّن شده است كه نسبت مربّع به مربّع نسبت جذر به جذر است مثنّاة بالتّكرير ، مثل آنكه نسبت چهار به دو ضعف است ، و نسبت شانزده [ 14 
  ] كه مربّع چهار است به چهار كه مربّع دو است ضعف ضعف است . و در عدد نسبتى كه به تكرير ضعف شود نمىباشد . زيرا كه هر دو عددى كه أحدهما ضعف ديگرى باشد البتّه براى يكى جذر نخواهد بود ، و الّا بايد كه در جميع اعدادى كه بر اين نسبت باشند جذر باشد ، به دليل آنكه هر دو عددى كه بر نسبت دو مربّع باشند و أحدهما مربّع باشد بايد كه آن ديگرى نيز مربّع باشد .\r\nو از اين بيان ظاهر شد كه نسبت قطر مربّع به ضلع از نسبى است كه در مقادير مىباشد نه در اعداد . و تحقّق نسبت صمّيّه در اجسام دليل ديگر است بر اتّصال آنها .\r\nو ايضا دليلى ديگر : كه بر فرض مثلّث قائم الزّاويه اقامه مىشود ، آن است كه چون هر ضلع از آن زاويه پنج جزء باشد مربّع وتر پنجاه خواهد بود ، به حكم عروس . و چون يك طرف وتر به قدر يك جزء كشيده شود و يك ضلع و شش جزء گردد بايد كه ضلع ديگر چهار جزء شود ، و در اين صورت مربّع وتر پنجاه و دو خواهد بود .\r\nبه دليلى ديگر در مقالهء دوم كتاب اصول مبيّن شده است كه ممكن است تقسيم هر خطّى به نحوى كه ضرب تمام خط در احد القسمين مساوى مربّع قسمى ديگر باشد . و اين معنى در هيچ خطّى از خطوط مركّبه از اجزاء درست نمىآيد . مثلا چون خط از سه جزء مركّب باشد تقسيم آن بجز آنكه يك قسم آن واحد و قسمى ديگر اثنين باشد به نحوى ديگر\r\n\r\n\r\n","description":"","footnote":"\r\n( 1 ) . ملى : به شكل عروس .\r\n","page_name":" 105 ","page_number":105},
  {"content":"\r\n\r\nصورت نمىگيرد ، و ضرب تمام خط در واحد سه است و مربّع اثنين چهار .\r\nو بالجمله قول به ثبوت جزء لا يتجزّى و تركّب جسم از آن در مواضع بسيار با اصول هندسه درست نمىآيد ، و آنچه مذكور شد انموذجى از آن است .\r\nو بعضى را به خاطر رسيده است كه مثبتين جزء را مىرسد كه براهين هندسيّه را مسلّم ندارند ، زيرا كه مبناى همهء آنها بر اثبات مثلّث متساوى الاضلاع است كه اثبات آن به وجود دايره موقوف است و وجود دايره ممنوع است . و آنچه به آلت فرجار رسم مىشود دايرهء عرفيّه است نه حقيقيّه و به حسب حقيقت مضرّش است ، يعنى موضعى از آن اخفض و موضعى از آن ارفع است . پس أنصاف أقطار آن با يكديگر [ 15 
  ] مساوى نيست ، و اثبات مثلّث مذكور منوط به تساوى أنصاف أقطار دايره است . پس بايد گفت كه تفاوت نصف قطرى كه به موضع اخفض از محيط دايره منتهى مىشود با آن نصف قطرى كه به موضع ارفع مىرسد به قدر يك جزء يا بيشتر از اجزاء صحيحه است يا به قدر بعضى از جزء است .\r\nو در صورت اوّل به ازدياد جزء يا اجزاء سد فرجه مىتوان نمود ، و در صورت دوم انقسام لازم مىآيد .\r\n\r\nفصل دوم\r\n\r\nدر ايراد شبهات قائلين به جزء لا يتجزى و جواب از آنها\r\nببايد دانست كه بيان بسيارى از احكام جسم مبتنى بر ثبوت اتّصال آن است . و جمهور متكلّمين با اعاظم صوفيّه آن را انكار نموده‌اند و آن را مركّب از اجزاء لا يتجزّى دانسته‌اند و در اثبات آن به چندين شبهات واهيه متمسّك شده‌اند ، چنان كه يكى از متكلّمين بر ثبوت آن ادّعاى اجماع نموده است . لهذا حكماء در ابطال جزء ايراد آن همه ادلّه كه در كتب متداوله مذكور است نموده‌اند و الّا مىتوان گفت كه بديهىّ البطلان است . و جوهر متحيّز ذو وضعى كه به وهم و فرض قابل قسمت نباشد در تصوّر نمىآيد ، چه جاى آنكه در خارج موجود باشد و از تركيب آنها جسم صاحب مقدار حاصل گردد .\r\n\r\nو امّا شبهات قائلين به جوهر فرد بر چند وجه است :\r\nاوّل : آنكه هرگاه جسم انقسام غير متناهى را قابل باشد بايد كه هر جسمى بلكه هر\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nجزء جسمى و لو كان صغيرا غير متناهى المقدار باشد ، زيرا كه مجموع مقادير اجزاى غير متناهيهء آن غير متناهى مىباشد .\r\nو منشأ اين شبهه عدم فرق است ميان قوّهء انقسام و حصول بالفعل آن ، زيرا كه مراد از آنكه جسم قابل انقسامات غير متناهيه است آن است كه قبول انقسام به جايى منتهى نمىشود كه ديگر قابل قسمت نباشد ، نه آنكه جميع انقسامات غير متناهيه از قوّه به فعل مىتواند آمد .\r\nدوم : آنكه تساوى جسم صغير مانند خردله يا جسم كبير مثل جبل در مقدار لازم مىآيد ، زيرا كه در عدم تناهى قسمت مساويند .\r\nو دفعش : آن است كه اقسام [ 16 
  ] خردله در هر مرتبه از مراتب قسمت از اقسام جبل در همان مرتبه كوچكتر است به همان نسبتى كه در ميان خردله و جبل در اوّل ثابت بوده است ، زيرا كه نسبت اجزاء به اجزاء مثل نسبت كل به كل است هر گاه واقع در مرتبهء واحده باشند و جميع اجزاى غير متناهيه هرگز از قوّه به فعل نمىآيد .\r\nسوم : آنكه از آن لازم مىآيد كه تمام روى زمين را به يك حبّه توان پوشيد .\r\nو چون شبههء اوّل مرتفع گردد اين شبهه نيز مرتفع مىشود اگرچه سخافت اين از اوّل ظاهرتر است .\r\nچهارم : آنكه بايد كه براى هيچ متحرّكى قطع هيچ مسافتى ميسّر نگردد مگر در زمان غير متناهى ، زيرا كه قطع آن موقوف بر قطع نصف آن است و قطع نصف آن موقوف بر قطع نصف نصف آن ، و همچنين تا به غير متناهى ، و قطع مسافات غير متناهيه در زمان متناهى ميسّر نمىشود .\r\nو جوابش : آن است كه در هيچ يك از زمان و مسافت اجزاء بالفعل موجود نيست ، بلكه هر دو در قبول انقسام غير متناهى اشتراك دارند . پس زمان كه مقدار حركت واقعه بر اجزاء بالقوّهء مسافت است خود نيز صاحب اجزاء بالقوّهء متناهيه است و اطباق اين دو بر يكديگر مستلزم محالى نيست .\r\nپنجم : شبههء كرهء مدحرجه بر سطح مستوى است كه دايره از آن كره خطّ مستقيمى از سطح را ملاقات مىكند به نقطه‌اى بعد از نقطهء ديگر . و از اين لازم مىآيد كه بايد اين خط از\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nنقاط متشافعه خطّ مركّب باشد و از حدوث خطّ مركّب از نقاط در آن سطح انقسام سطح به اجزاء لا يتجزّى در نفس الامر لازم مىآيد .\r\nو دفع شبهه : به اين است كه اگر چه تماسّ كره با سطح در حال ثبات و سكون به يك نقطه است ، لكن در حال حركت به خطّ غير قارّ متدرّج الاجزاء است كه در هر آنى از آنات متوهّمه تماس به نقطهء ديگر واقع مىشود . و آن آنات وجود بالفعل ندارند ، تا آنكه از تجاوز آنها استدلال به تجاوز نقطات توان نمود ، و نسبت آن به زمان بعينه همان نسبت نقطهء موهومه است به خط بىتفاوت .\r\nششم : آنكه وجود اطراف مستدعى محلّ غير منقسم است [ 17 
  ] و جوابش : منع استلزام انقسام محلّ است انقسام حالّ را در حلول اطراف ، زيرا كه حلول اطراف از حيثيّت قطع و تناهى است .\r\nهفتم : آنكه بايد متحرّك سريع الحركة به متحرّك بطيء الحركه برسد در صورتى كه به سمت واحد حركت كنند ، زيرا كه چون سريع الحركه بعد مفروض بينهما را قطع نمايد بطىء الحركه نيز بعدى را قطع كرده خواهد بود . اين قدر هست كه از آن بعد كمتر است و چون سريع آن بعد اصغر را قطع نمايد بطىء بعد ديگر را قطع كرده است ، اصغر از آن اصغر و هكذا إلى غير النّهاية .\r\nو جواب از اين شبهه و از چند شبههء ديگر موقوف بر تحقيق ماهيّت حركت است ، و ان شاء اللّه خواهد آمد .\r\nو مىبايد دانست كه نظّام كه يكى از متكلّمين معتزله است با حكما ، در آن كه جسم قابل انقسامات غير متناهيه است موافقت نموده ، امّا آن انقسام را موجود بالفعل دانسته است . بنا بر اين بر او لازم مىآيد اقرار به وجود اجزاء لا يتجزّاى غير متناهيه .\r\nو در ابطال مذهب او ادلّهء مذكور كافى است ، علاوه بر وجوه ديگر ، مثل نقض به وجود جسم مؤلف از اجزاى متناهيه و اگر چه در ضمن جسمى ديگر بوده باشد ، زيرا كه هيچ كثيرى نيست مگر آنكه واحد در ضمن آن موجود است . پس تعميم نقض در جميع اجسام به ملاحظهء نسبت اجزاى آن جسم به اجزاى ساير اجسام و حجم آن به حجم آنها است .\r\nو حكايت مناظرهء اصحاب او با اصحاب تناهى اجزاء در مجلس صاحب ابن عبّاد و\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nالتزام اصحاب او طفره و تداخل را و اصحاب تناهى ابعاد و تفكيك رحا و سكون متحرّك را مشهور است .\r\nو بعضى در مقام اثبات جواز طفره بلكه وقوع آن تمسّك جسته‌اند به شبههء طفرهء زاويه . و تقريرش آن است كه كتاب اصول هندسه مبرهن است كه زاويهء حادثه از خطّ مستقيمى كه مماسّ دايره باشد و محيط دايره أحدّ از جميع زواياى حادّه است ، و همچنين مبرهن است كه زاويهء حادثه از محيط و قطر اعظم جميع حوادّ است . پس اگر خطّى را منطبق بر خطّ مماس فرض نماييم و آن را به جانب محيط حركت دهيم به اثبات نقطهء تماس [ 18 
  ] به اقلّ حركتى كه ممكن باشد ميان آن و خطّ مماس زاويه حادثه مىشود اعظم از زاويهء مذكوره بدون آنكه مساوى آن شود . و دليل بر آنكه مساوى آن نمىشود آنست كه هر زاويه‌اى كه حادث شود در ميان دو خطّ مستقيم قابل قسمت است ، پس احدّ حوادّ نخواهد بود ، زيرا كه نصف آن احدّ از آن است و همچنين اگر قطر را به اثبات يك طرف اندك حركت دهيم ، آن زاويه كه اعظم حوادّ است منفرجه مىشود بدون آنكه قائمه شود ، زيرا كه بر آن مىافزايد بيشتر از آنچه آن زاويه از قائمه ناقص بود . و همچنين اگر خطّ مماسّ را به اثبات نقطهء مماسّ به جانب قطر حركت دهيم زاويهء ميان آن دو ، كه قائمه بود و اعظم از اعظم حوادّ ، اصغر از آن مىشود بىآنكه مساوى آن شود . و اگر آن خط را به جاى خود برگردانيم اعظم از آن مىشود يا عدم مساوات . و در جميع اين صورتها طفره متحقّق مىگردد .\r\nو حلّ اين شبهه ، به نحوى كه يكى از افاضل حكماء متأخّرين بيان نموده است ، آن است كه زاويه‌اى كه از دو خطّ مستقيم حادث گردد از زاويه‌اى كه از يك خطّ مستقيم و يك خط مستدير حادث شود به حسب حقيقت مباينت دارد ، زيرا كه خطّ مستقيم و مستدير به حسب ماهيّت نوعيّه مختلفند ، و چيزى از افراد دو مقدار مختلف در نوع در طريق حركت واقع در طريق ديگرى نمىشود . پس هر فردى از هر يك از اين دو نوع كه حركت كند ما بين مبدأ و منتهاى همين نوع را قطع مىكند بدون آنكه به مساوات چيزى از افراد نوع ديگر برسد در صورتى كه واقع در سلك حركت خودش نباشد .\r\nو اگر كسى گويد كه هرگاه هر يك از زاويهء مختلفة الضّلعين و متّفقة الضّلعين به آنكه ازيد و يا انقص از ديگرى مىباشند متّصف گردند ، ناچار بايد كه مساوات متحقّق گردد ، زيرا\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nكه معنى ازيد آن است كه مشتمل باشد بر آنچه آن ديگر بر آن مشتمل است با زيادتى . و ديگر حكما تصريح نموده‌اند كه نسبت فرع اتّفاق و تجانس منتسبين است .\r\nمىگوييم كه نسبت ميان دو مقدار بر دو قسم است [ 19 
  ] : يكى نسبت منطبق كه به نسبت عدديه مشهور است و آن در جايى است كه عادّ مشترك در منتسبين موجود باشد ، و ديگر نسبت صميّه كه آن را نسبت مقداريه مىگويند . و آن در جايى است كه عادّ مشترك نباشد و آن نسبتى كه فرع اتّفاق و تجانس است نسبت به معنى اوّل است و در نسبت صميّه با آنكه مساوات يافت نمىشود ازيديّت و انقصيّت در آن يافت مىشود به اعتبار اتّحاد در جنس قريب كه خطيّت يا سطحيّت يا جسميّت باشد اگر چه به حسب نوع مختلف باشند تأمل تفهم ان شاء اللّه .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nمقالهء دوم در اثبات هيولى\r\nدر آن نه فصل است\r\n\r\nفصل اول در ذكر تفصيل مذاهب در ماهيّت جسم و بيان مفهوم هيولى\r\nاحدى از اهل عقل و تميز اين معنى را انكار ننموده است كه در اجسام چيزى هست كه صور و هيئات بر آن وارد مىگردد و استحالات و انقلابات عارض آن مىشود ، زيرا كه بر هر صاحب تميزى معلوم است كه از نطفه حيوان حاصل مىشود و از بذر شجر و از هيزم خاكستر . پس مىگوييم كه خالى از اين نخواهد بود كه يا نطفه با حيوان باقى است به اين معنى كه بر يك چيز در حالت واحده هم نطفه صادق است و هم حيوان ، و يا اين است [ كه 
  ] نطفه بكليّتها باطل شده است به نحوى كه چيزى از آن باقى نمانده است و حيوان حادث شده است ، و يا اين است كه جوهرى كه هيأت نطفگى در آن حاصل بوده است آن هيأت از آن مسلوب گرديده است و هيأت حيوانى در آن حاصل شده است . و دو قسم اوّل به اتّفاق كافّهء عقلا بالبديهه باطل است ، پس بايد كه در اجسام چيزى باشد كه قبول صور و هيئات بنمايد و به حسب ذات از جميع صور و اجسام خالى باشد .\r\nو آن چيز را هيولى و مادّه مىگويند و به اسامى ديگر به اعتبارات مختلف موسوم مىسازند ، و احدى را در آن مفهوم نزاعى نيست ، و اختلاف عقلا در ما صدق اين مفهوم است .\r\nو اشراقيّين و متابعين ايشان آن را نفس جسم مىدانند و مىگويند كه در جسم اصلا تركيب نيست ، و از آن حيث كه جوهر است جسم است و از آن حيث كه قابل صور و مقادير است مادّه است .\r\nمشّائين و تابعين [ 20 
  ] ايشان مىگويند كه آن جوهرى است بسيط كه تقوّمش به جوهرى ديگر است كه حالّ در آن است و موسوم است به صورت ، و از تركيب اين دو\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nجوهر جوهر وحدانىّ الحدّى حاصل مىشود كه قابل أعراض و صور لاحقه به او است [ و آن جسم است 
  ] . پس جسم در نزد ايشان مركّب است از هيولى و صورت ، يعنى از اتّصال قابل ابعاد ثلاثه .\r\nو در نزد اصحاب ذيمقراطيس اجسام متعدّده‌اى است كه قابل فصل نيست .\r\nو نزد جمهور متكلّمين و شرذمه‌اى از اقدمين جواهر فرده‌اى است كه از تأليف آن اجزاء به يكديگر جسم حاصل مىشود . پس تأليف در نزد ايشان به منزلهء صورت است . و در نزد مشّائين ، اين قدر هست كه تأليف عرض است و تقوّمش به محلّ است ، و صورت جوهر است و تقوّمش به ذات خود است ، و تقوّم محل هم به ذات او است .\r\nو هيولى در نزد مشّائين محض استعداد است و در نزد ديگران به وجهى قوّه است و به وجهى فعل .\r\nو شيخ اشراق در كتاب تلويحات گفته است كه : « جسم نه بسيط است ، چنان كه افلاطونيّين قائل شده‌اند ، و نه مركّب است از دو جوهر ، چنان كه تابعان ارسطو به آن ميل نموده‌اند ، بلكه مركّب است از جوهر و عرض . و بر اين اختلاف اختلافى ديگر متفرّع مىشود . و آن اختلاف اين است كه آيا به طريان انفصال بر جسم چيزى از حقيقت آن منعدم مىگردد يا نمىگردد و بر تقدير انعدام آيا جوهر است يا عرض .\r\nو ضبط مذاهب بر سبيل تفصيل اين است كه :\r\nقومى مىگويند كه اصل اجسام جواهر ذوات اوضاعند كه اصلا منقسم نمىشوند ، نه به قسمت وهمى و نه به قسمت فرضى و نه به قطعى و نه به كسرى . و اين گروه به دو فرقه منشعب شده‌اند : فرقه‌اى كه نظّام معتزلى رئيس ايشان است مىگويند كه هر جسمى حتى خردله مركّب است از اجزاء غير متناهيهء غير منقسمه ، و جمعى ديگر كه جمهور متكلّمين‌اند جسم را از اجزاء غير منقسمهء متناهيه مركّب مىدانند .\r\nو قومى ديگر مىگويند كه جسم فى نفسه متّصل است و جمعى از اين قوم كه حكما باشند مىگويند كه قابل اقسام قسمت است الى غير النّهايه . [ 21 
  ] .\r\nو محمد بن عبد الكريم شهرستانى انكار قابليّت قسمت غير متناهى نموده است و گفته است [ كه جسم 
  ] در انقسام به جايى مىرسد كه اصلا قابل قسمت نيست .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nو ذيمقراطيس كه از حكماء اقدمين است و مىگويد كه جسم مركّب است از اجسام صغار صلبه كه قابل انقسام خارجى نيست ، و جمعى در اين مذهب او را متابعت نموده‌اند .\r\nو حكماى قائلين به اينكه جسم قابل انقسامات غير متناهيه است نيز در اصل حقيقت آن ، به سه فرقه منقسم شده‌اند :\r\nفرقه‌اى گفته‌اند كه جسم جوهرى است بسيط ممتدّ در جهات ثلاث و فى نفسه متّصل است به اتّصال مقدارى جوهرى قائم به ذات خود . و اين فرقه مشهورند به رواقيّين از تابعين افلاطون الهى ، و از حكماى اسلام شيخ شهاب الدّين سهروردى در كتاب حكمت اشراق اين مذهب را حق دانسته است .\r\nو فرقهء ديگر آن را مركّب دانسته‌اند از دو جوهر كه يكى صورت است كه عين اتّصال است و ديگر جوهرى است قابل آن صورت . و اين مذهب اصحاب معلّم اوّل است ، و از اسلاميّين شيخ ابو نصر و شيخ ابو على و جمعى ديگر قائل به اين شده‌اند .\r\nو فرقهء سوم مىگويند كه مركّب است از جوهر قابل و عرض كه اتّصال است . و شيخ شهاب الدّين مذكور در كتاب تلويحات اين مذهب را اختيار نموده است .\r\nو بعضى از ناظرين در كتب شيخ مذكور به اعتبار تناقضى كه در كلام او در دو كتاب ديده است بر او تشنيع نموده است . و شارحان آن دو كتاب به وجهى رفع تناقض از اين دو معنى نموده‌اند كه ذكر آن مناسب اين مقام نيست .\r\nاين است آنچه مشهور است از مذاهب ناس در حقيقت جسم مطلق .\r\n\r\nفصل دوم در بيان معانى اتّصال و بيان آنكه جسم فى نفسه متّصل است\r\nاتّصال بر سبيل اشتراك بر معانى متعدّده اطلاق مىشود كه بعضى از آنها صفت چيزى است بدون قياس به چيزى ديگر و بعضى صفت چيزى است قياس به چيزى ديگر .\r\nو قسم اوّل كه صفت حقيقه است بر دو قسم است :\r\nيكى بودن شىء است در مرتبهء ذات و در [ 22 
  ] ماهيّت به نحوى كه انتزاع امتدادات ثلاثهء متقاطعه از آن بر سبيل اطلاق بدون تعيين مرتبه‌اى از كميّت و عظم ميسّر باشد . و به اين اعتبار نه مساوات در ميان دو متّصل منظور مىتواند بود و نه تفاوت به حسب اقليّت و\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاكثريّت . و متّصل به اين معنى نه جزء متّصل ديگر مىتوان بود و نه مباين آن و نه عادّ و نه معدود و نه جذر و نه مجذور ، و به اين معنى فصل مقسّم مقولهء جوهر است و ثبوتش جسم را به حسب ذات جسم است . زيرا كه بعد از ثبوت آنكه جسم به حسب ذات مؤلّف از اجزاى فرده نيست ، ناچار بايد كه در مرتبهء ذات متّصل و ممتد بر آن صدق كند با قطع نظر از جميع خارجيّات . پس اتّصال و امتداد جسم نفس متّصليّت و ممتديّت آن خواهد بود بدون امرى كه منشأ صدق متّصل بر آن گردد ، خواه جسم مجرّد همين جوهر ممتد باشد و خواه مركّب با جوهرى ديگر .\r\nو اگر كسى گويد كه اگر جسم فى حدّ ذاته متّصل باشد بايد كه فرض جزئى دون جزئى در آن ممكن باشد ، پس قابل قسمت خواهد بود ، و هر چه قابل قسمت است از مقولهء كم است ، زيرا كه قسمت عارض كم متّصل لذاته مىشود و عارض غير آن به واسطهء آن .\r\nمىگوييم كه مجرّد متّصل بودن مساوق قبول قسمت مقدارى نيست ، بلكه متّصل وقتى قابل قسمت مقدارى مىباشد كه تعيين كميّت و تحصيل قدر اتّصال در آن ملحوظ گردد ، خواه متعيّن به حدّى از حدود شود و خواه به عدم تناهى متعيّن گردد . و جسم در مرتبهء ذات همان نفس امتداد است بدون تعيين انبساط و تقدّر ذهاب . و كميّت امتداد كه منشأ قبول قسمت است از اين مرتبه متأخر است . و دليل بر آن كه كميّت اتّصال غير اتّصال است اين است كه ماهيّت جسم در ذهن متصوّر مىشود با قطع نظر از كميّات مقداريّه و عدديّه ، پس جسم [ 23 
  ] در وجود خارجى محتاج به تعيّن مقدارى يا عددى خواهد بود ، نه در تقوّم ذات .\r\nو شيخ رئيس در تعليقات گفته است كه چون مىگوييم « جزء جسم » ، معنيش جزء مقدار جسم است ، زيرا كه براى جسم جزء و كلّى نمىباشد . « 1 » دوم از دو معنى اتّصال حقيقى ، بودن شىء است به حيثيّتى كه در ميان اجزاء مختلفة الاوضاع موهومهء آن حدود مشتركه كه بدايت بعضى و نهايت بعضى باشد يافت شود و قابل انقسام نامتناهى باشد . و به اين معنى فصل جميع انواع كم متّصل است ، خواه قارّ باشد و\r\n\r\n\r\n","description":"","footnote":"\r\n( 1 ) . ابن سينا ، التعليقات ، ص 90 .\r\n","page_name":" 114 ","page_number":114},
  {"content":"\r\n\r\nخواه نباشد و خواه در جميع جهات قسمت پذيرد و خواه در بعضى جهات . و از اين ميان ظاهر شد كه نفس اتّصال مقوّم جسم و جزء حدّ آن است و مقدار آن اتّصال قسمى از انواع كم است و اطلاق جسم بر هر دو بر سبيل اشتراك است . و گاهى جسم جوهرى را مقيّد به طبعى مىكنند و جسم عرضى را به تعليمى .\r\nو امّا قسم دوم كه صفت حقيقيّه نيست ، بلكه به اضافهء به چيزى ديگر بر متّصل صدق مىكند ، آن نيز به دو معنى است .\r\nاوّل بودن آن مقدار يا شىء ذو المقدار است به نحوى كه نهايتش متّحد باشد به چيزى ديگر مثل خودش ، خواه آن دو چيز در خارج موجود باشند يا در وهم . و اتّصال به اين معنى بر هر يك از آن دو چيز صدق مىكند و مىتوان گفت كه متّصل است به ديگرى .\r\nدوم بودن دو چيز است به نحوى كه از حركت دادن يكى از آن دو آن ديگر نيز حركت كند ، مانند اتّصال بعضى از اعضاء به بعضى ديگر . مثل اتّصال لحوم به رباطات ، و رباطات به عظام . و معنى اول از عوارض كمّ متصل است و معنى دوم از عوارض كمّ منفصل .\r\n\r\nتتمه\r\nغريزهء عقل حاكم است به آنكه فرض مقدار و كميّت اتّصاليه براى چيزى ممتد فى نفسه و متّصل فى ذاته نباشد از محالات است ، چنان كه شيخ رئيس در كتاب دانش‌نامه گفته است كه : « جسم در حدّ ذات پيوسته است ، كه اگر گسسته بودى قابل ابعاد نبودى ، زيرا كه اگر فى [ 24 
  ] نفسه متّصل نباشد بايد كه فى نفسه منفصل باشد و الّا از مفارقات و غير قابل اتّصال خواهد بود . و در اين صورت كه فى نفسه منفصل باشد ، بعد از قبول اتّصال يا بر انفصال ذاتى خود باقى است يا انفصال از آن مرتفع مىگردد ، و بطلان هر دو صورت بديهى است » . « 1 »\r\n\r\nفصل سوم در بيان آنكه جسم قابل انقسامات غير متناهى است\r\nبدان كه جمعى از حكماى قدما ، كه ذيمقراطيس رئيس ايشان است ، چنين پنداشته‌اند كه\r\n\r\n\r\n","description":"","footnote":"\r\n( 1 ) . ابن سينا ، دانشنامه ، الهيات ، ص 15 ، با تفاوت عبارت .\r\n","page_name":" 115 ","page_number":115},
  {"content":"\r\n\r\nاجسام مفرده از قبيل آب و هوا بسيط على الاطلاق نيستند ، بلكه مركّبند از تماس اجسام صغار صلبه در غايت صلابت كه به هيچ وجه قبول قسمت انفكاكيّه نمىكنند اگرچه قسمت وهميّه را قابلند ، و به اين قيد مذهب ايشان از مذهب اصحاب جوهر فرد ممتاز مىگردد .\r\nو امام فخر رازى گفته است كه در اشكال آن اجسام صغار اختلاف نموده‌اند ، و بيشتر ايشان آنها را كروى دانسته‌اند به اعتبار بساطت ، و قول به خلأ را كه در خلل و فرج آن كرات مماسّ به يكديگر لازم مىآيد التزام نموده‌اند .\r\nو بعضى گفته‌اند كه مكعبّاتند ، و بعضى ديگر مثلّثات ، و بعضى مربّعات دانسته‌اند ، و بعضى گفته‌اند كه در شكل بر پنج نوعند . و آنچه اجزاء نارند محاط به چهار مثلث متساويند ، و آنچه اجزاء ارضند مكعبّاتند ، و اجزاء هواء ذو ثمانى قواعد مثلثاتند ، و اجزاء ماء ذو عشرين قاعدهء مثلثات ، و اجزاء فلك صاحب دوازده قاعدهء مخمّسات . و شيخ رئيس در شفا گفته است كه [ حكما 
  ] به اختلاف اشكال آنها قائلند ، و بعضى از ايشان آنها را در نوع متفق مىدانند .\r\nو بالجمله چون اثبات آنكه جسم قابل انقسامات غير متناهى است موقوف است بر ابطال اين مذهب . لهذا بعضى از متأخرين گفته‌اند كه چون به اعتراف ايشان اين اجسام به حسب طبع متّفقند ، پس بر هر يك جايز خواهد [ 25 
  ] بود آنچه بر ديگرى جايز خواهد بود و آنچه بر مجموع مركّب از دو جزء جايز است . و قسمت انفكاكيّه بر مجموع مركّب جايز است ، پس بر جزء بانفراده نيز جايز خواهد بود . و اگر بر هر جزء جايز نباشد بايد كه بر مجموع نيز جايز نباشد به اعتبار اتّحاد در طبع ، و اين خلاف واقع است .\r\nو اعتراضى كه بر اين دليل وارد مىآيد ، اوّلا آن است كه مبناى اين دليل بر تساوى آن اجسام است در ماهيّت و اعتراف ايشان به آن فايده ندارد ، زيرا كه از آن بيش از الزام لازم نمىآيد و بيان برهانى نمىشود . و قائلى مىتواند گفت كه هيچ دو جزء از آن اجزاء بر طبيعت واحده نيستند . و ثانيا آن است كه بر تقدير تساوى مبادى اجسام محسوسه به حسب طبيعت اين دليل ، بنا بر اين تقدير ، موقوف است بر تساوى اجسام مركّبه و مبادى آنها كه اجسام ذيمقراطيسيّه‌اند در طبيعت و اين مطلب غير ثابت و غير معترف به آن قوم است ، بلكه اختلاف طبايع اجسام محسوسه ضرورى است . پس بر تقدير تساوى مبادى در طبيعت كل و\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nجزء متساوى نخواهند بود .\r\nو اگر گويند كه مراد از كل مجموع عدد مبادى است با قطع نظر از ملاحظهء صورت حاصله از براى كل .\r\nمىگوييم كه براى آن حقيقت متأصّله وحدت طبيعيّه نيست كه بر آن حكم توان نمود كه مساوى هر يك از آن دو جزء است .\r\nو آنچه شيخ رئيس در اثبات اين مرام گفته است ، بر طبق تقرير يكى از افاضل متأخّرين ، آن است كه هر يك از انواع قسمت ، كه عبارت است از انقسام به حسب قطع و فك يا به مجرد وهم و فرض يا به سبب عروض دو عرض قارّ يا غير قارّ ، احداث كثرتى در مقسوم مىنمايد كه قسمين با كل در ماهيّت متشابه و در احكام متماثل باشند ، يعنى هر حكم كه بر يكى از آنها جارى شود بر همه جارى خواهد بود .\r\nپس مىگوييم كه اين اجسام [ 26 
  ] يا در طباع متّفقند و يا مختلفند :\r\nو در شقّ اوّل التحام دو نصف منقسم به نوع دوم يا سوم از انواع انقسام به معنى اتّصال آن دو به يكديگر ، و افتراق دو جسم به معنى انفصال هر دو از يكديگر ، يا به حيثيّتى است كه ارتفاعش ممتنع است و يا ممكن الارتفاع است . و صورت دوم مستلزم مطلوب است ، و بر تقدير اوّل بايد كه نوع هر يك از آن اجسام منحصر در فرد بوده باشد ، و اين خلاف مفروض است .\r\nو در شقّ دوم كه آن اجسام در طبايع مختلف باشند ، مىگوييم كه آن اختلاف در حقيقت جسميّت نيست ، بلكه در ماهيّت نوعيّهء متحصّلهء در خارج است ، به اعتبار امورى كه به هر فرد از افراد آن اجسام مضاف گرديده است . پس جسم من حيث هو جسم قابل انواع قسمت به حسب ذات خواهد بود . و اگر مانعى از خارج آن را از قبول قسمت خارجى منع كند از قبول ذاتى باز نمىدارد . مانند اجسام فلكى و اجسام بسيار صغير كه در عرف طائفه‌اى از حكما به محسوس اوّل موسومند . و به همين قدر به ثبوت مىرسد كه كلّ اجسام به حسب ذات قابل انواع قسمت مىباشند ، نهايت از آنجا كه اثبات هيولى به دليل فصل و وصل - كه به حسب تحقيق دليل بر آن منحصر در همين است ، - موقوف است بر اثبات قسمت فكّى خارجى كه در خارج بر جسم طارى گردد . و به مجرّد همين كه در اصل فطرت و خلقت\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمتّصل و منفصل خلق شده باشند وجود هيولى لازم نمىآيد . لهذا مىتوان گفت كه چه مانع است از آنكه اتّصال و انفصال اين اجسام فطرى خلقى باشد و در خارج بعد از وجود قابل اين معنى نباشد به اعتبار عروض امرى از قبيل صور نوعيّه در افلاك ، بلكه به اعتبار امرى ذاتى مثل عدم وجود قابل فصل و وصل .\r\nو يكى از اعاظم فضلاء متأخرين « 1 » گفته است كه قبول قسمت وهميّه مساوق است با قبول قسمت انفكاكيّه بالفعل نظر به نفس طبيعت امتداد [ 27 
  ] و اگر مانعى لازم يا مفارق از آن منع نمايد ، زيرا كه اگر مانع ذاتى باشد بايد كه فرض انقسام در آن از قبيل اوهام اختراعيّه باشد . چه فرقى ميان آن و ميان فرض انقسام در مفارقات نخواهد بود . و شكّى در آن نيست كه فرض انقسام وهمى در اين اجسام از فروضى است كه منتزع منه دارد ، خصوصا در صورتى كه منشأ آن اختلاف عرضين باشد .\r\nو بر اين جواب انتقاض نموده‌اند به زمان كه قابل قسمت وهمى است و قسمت خارجى را قبول نمىكند . و اگر مسلّم داريم كه قبول قسمت وهمى با تجويز قسمت خارجى مساوق است ، مىگوييم كه تجويزات عقل هيچ يك مستلزم امكان ذاتى نيستند ، چه جاى امكان استعدادى . و چه بسيار امورى كه عقل در بادى النّظر تجويز آن مىنمايد و بعد از اقامهء برهان امتناع آن ظاهر مىشود . و ايضا مىگوييم كه هرگاه امر ممتد قابل انفكاك خارجى نباشد ، نبايد كه توهّم قسمت در آن از قبيل توهّم در مجرّدات باشد ، زيرا كه آن ممتد است و مجرّد از جنس امتداد خارج و صاحب وضع نيست . پس توهّم قسمت در آن اختراع محض خواهد بود .\r\nو بعضى گفته‌اند كه وجود تخلخل و تكاثف حقيقى در اجسام به دلالت تجربه در قارورهء ممصوصه در جذب آب و در قمقمهء صيّاحه ، بعد از سدّ رأس و وضع در نار ، دليل بر ابطال اجسام ذيمقراطيسيّه است .\r\nو ايضا گفته‌اند كه اگر هر يك از اين اجسام بسيط باشند كه در شكل كروى باشند ، چنان كه بعد از اين بيان كرده خواهد شد و از اجتماع كرات اتّصال تام حاصل نمىشود ، بلكه\r\n\r\n\r\n","description":"","footnote":"\r\n( 1 ) . مير محمد باقر داماد ( م ) .\r\n","page_name":" 118 ","page_number":118},
  {"content":"\r\n\r\nدر فضا خلل و فرج مىنمايد ، و خلأ محال است . و اگر مركّب از اجسام مختلف الطبايع باشند متصل نخواهند بود و هر يك از اجزاء آن كرى و مستلزم وجود خلأ خواهند بود . اين است نهايت آنچه [ 28 
  ] افكار قوم به آن رسيده است . و عسى أن يأتينا بالفتح أو أمر من عنده .\r\n\r\nفصل چهارم در بيان جوهر هيولى\r\nو اولا مىگوييم كه محصلين از مشائين در تعريف هيولى گفته‌اند كه جوهرى است قابل صورت و بايد كه صورت را در اين تعريف مقيّد سازند به صور حسيّه و الّا منتقض مىگردد به نفس ، زيرا كه آن نيز جوهرى است قابل صورت . و مراد ايشان از اين تعريف نه آن است كه هيولى جوهرى باشد كه قابليّت عارض آن باشد ، بلكه همان جوهر نفس قابليّت و استعداد است .\r\nو شيخ الهى بر ايشان اعتراض نموده است كه قابليّت و استعداد و قبول امور جوهريّه نيستند ، بلكه بايد كه قابلى در نفس حقيقت خود متحقّق باشد تا آنكه اين معانى به او اضافه توان كرد و حامل صورت نفس استعداد نمىتواند بود ، بلكه استعداد بايد براى چيزى باشد كه آن را حقيقتى فى نفسه بوده باشد . پس امثال اين اضافات اجزاء اسم خواهند بود ، نه داخل در حقيقت جوهر .\r\nو جواب از اين اعتراض آن است كه نسبت قابليّت و استعداد و [ قبول 
  ] به هيولى مثل نسبت فاعليّت و ايجاد است به بارى تعالى . و چنان كه به دلالت برهان بايد كه سلسلهء تأثير منتهى شود به مؤثرى كه بذاته مؤثّر باشد ، و الهيّت و تأثيرش به صفتى زايد بر ذات نباشد ، و الّا در اتّصاف به آن صفت محتاج به آن صفت خواهد بود ، تعالى عن ذلك علوّا كبيرا . پس در سلسلهء افتقار و استعداد بايد كه امر منتهى شود به چيزى كه به حسب ذات فاقه و افتقار باشد و الّا تسلسل در مواد لازم مىآيد .\r\nو ايضا اعتراض نموده است كه حقيقت امر جوهرى متقوّم به استعداد و قوّه نمىتواند بود ، زيرا كه جزء چيزى كه من جميع الوجوه جوهر است اگر عرض باشد آن چيز من جميع الوجوه جوهر نخواهد بود ، بلكه مركّب از جوهر و عرض خواهد بود . [ 29 
  ] .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nو ايضا فرموده است كه استعداد حامل ما هو استعداد له نمىتواند بود ، زيرا كه استعداد در حال حصول باقى نمىماند . پس اگر هيولى عين استعداد باشد بايد كه با صورت باقى نماند . و كلام ما در حامل صورت است .\r\nو جواب از اين دو اعتراض در بيان تلازم هيولى و صورت خواهد آمد . ان شاء اللّه تعالى .\r\nو بعد از تقديم اين معانى مىگوييم كه پيش از اين بر سبيل استطراد مذكور شد كه انحاء قسمت چهار است ، و الحال براى تبيين آن اجمال مىگوييم كه قسمت وارد بر اجزاء مقدريّه ، يا اين است كه احداث كثرت در خارج مىكند ، و يا اين است كه موجب كثرت خارجى نمىشود .\r\nو قسم اوّل منقسم است به كسرى كه به معنى شكسته شدن باشد و به قطعى كه بريده شدن است .\r\nو قسم دوم منقسم است به وهمى جزئى كه موجب تكثّر در مقسوم است و به عقلى كلّى كه به ملاحظهء عقل متكثّر مىشود .\r\nو فارق ميان عقلى و وهمى آن است كه اجزاء وهمى هرگز بتمامها از قوه به فعل نمىآيد ، مانند اجزاء قسمت خارجى به خلاف قسمت عقلى كه جميع اجزاء آن به ملاحظهء اجماليّه بسيطه ملحوظ است .\r\nو امّا قسمى كه به اعتبار عرضين مختلفين عارض مىگردد ، بعضى آن را داخل در انواع قسمت خارجيّه شمرده‌اند و بعضى در غير خارجيّه . و حق آن است كه اختلاف عرضين مختلفين موجب انقسام در خارج نمىشود ، بلكه مستلزم همين است كه عقل حكم به اثنينيّت معروض مىكند به حسب عروض حالت خارجيّه حكمى صادق مطابق واقع ، پس بايد كه آن را قسمى ديگر از اقسام قسمت شمرد .\r\nو عروض جميع انحاء قسمت بر جسم بعد از عروض مقدار است ، يعنى بعد از اعتبار جسم تعليمى كه جسم به واسطهء آن صاحب مسافت مىگردد . و اين قدر هست كه قسمت خارجيّه لحوقش به اعتبار استعداد مادّه است و مادّه آن را قبول مىكند و با آن جمع مىشود و مقدار تعليمى ماده را مستعد قبول آن مىگرداند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nو قسمت [ 30 
  ] وهميّه عارض جسم مىشود به اعتبار آن كه صاحب كميّت است و فى الحقيقه عارض مقدار است اگر چه آن مقدار در وجود محتاج است به ماده .\r\nو قسمت عقليّه نيز عارض مقدار مىشود ، لكن مصحح عروض آن نفس مقدار مطلق است با قطع نظر از مراتب تعيّنات مقداريّهء آن . پس به حسب حقيقت عارض جوهر جسمى خواهد بود .\r\nو لفظ قبول نيز به حسب اصطلاح بر دو معنى اطلاق مىشود : يكى مطلق اتّصاف امر به چيزى ، خواه وجود موصوف مقدّم بر وجود صفت باشد به زمان ، خواه نباشد . و ديگر انفعال تجددى و آن را قوّه و استعداد نيز مىگويند و آن عبارت است از امكان اتّصاف شىء به صفتى كه براى آن حاصل نباشد با وجود حالتى كه مصحّح وجود آن تواند بود و قبول اين معنى با فعليّت و حصول جمع نمىشود ، بلكه به حصول آن صفت آن حالت باطل مىگردد .\r\nو چنان كه قبول به معنى استعداد با فعل جمع نمىتواند شد به اعتبار تقابل قابل من حيث هو قابل نيز با مقبول من حيث هو مقبول جمع نمىشود به همان اعتبار .\r\nو آنچه مشهور است ، كه واجب است وجود قابل با مقبول ، مراد آن نيست كه بايد قابل با وصف قابليت با مقبول جمع شود ، بلكه مراد آن است كه بايد ذات قابل بعد از حصول مقبول حامل مقبول باشد و الّا قابل قابل نخواهد بود .\r\n\r\n( دليل اوّل براى اثبات هيولى از رهگذر وصل و فصل )\r\nو بعد از تمهيد اين مقدمات مىگوييم : هر جسم كه قسمت خارجى را قبول مىكند ، مانند آب و هوا ، مركّب از دو جوهر است كه أحدهما حالّ است در ديگرى ، يعنى وجود فى نفسه‌اش عين وجود در محلّ است . و جوهر حال مسمّى است به صورت و جوهر محل به هيولى ، به دليل آنكه پيش از اين به ثبوت رسيد كه جسم متّصل فى نفسه است . و اگر متّصل فى نفسه نباشد مستلزم مقدار است كه آن متّصل فى نفسه است . پس چون قابل اتّصال و انفصال باشد شكّى در آن نيست كه اين دو امر ، يعنى متّصل فى نفسه يا [ 31 
  ] مستلزم فى نفسه و قابل انفصال ، بايد كه دو چيز باشند مغاير يكديگر به حسب خارج ، زيرا كه اگر متّصل يا مستلزم اتّصال قابل اتّصال و انفصال باشد ، بايد كه در حال قبول انفصال قابل ضدّ يا عدم خود يا قابل ضدّ لازم يا عدم لازم خود باشد ، و در حال قبول اتّصال قابل نفس خود يا قابل\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمثلين باشد . و توالى بأقسامها باطل است ، پس بايد كه قابل اتّصال و انفصال در جسم غير متصل فى نفسه و غير جوهر متّصل باشد ، و مراد به هيولى آن است .\r\nو توضيح آن ، بعد از تمهيد آنكه تعقّل جسم من حيث هو جسم بدون اتّصال ممكن نيست ، بر نمط شكل ثانى اين است كه : « جسم قابل انفصال است ، و نفس اتّصال قابل انفصال نيست ، پس جسم نفس اتّصال نيست » . و چون اتّصال نفس جسم نبود و خارج از آن نيز نمىتواند بود ناچار بايد كه جزء جسم باشد . پس براى آن جزئى ديگر خواهد بود كه اتّصال و انفصال را قبول نمايد . و آن جزء بايد كه جوهر و محلّ جوهر ممتد باشد ، و آن هيولى است . امّا دليل بر جوهريّتش بقاى آن است در حال اتصال و انفصال و توارد صور بر آن ، كه اگر عرض باشد بايد كه جوهرى كه موضوع آن است باقى باشد . پس به هر تقدير بقاى جوهرى ضرور است ، خواه عرضى با آن باقى باشد و خواه نباشد .\r\nو امّا دليل بر محليّتش جوهر ممتد را آن است كه متّصف مىگردد به وحدت اتّصاليه و كثرت انفصاليّه ، نه به اين معنى كه صورت جسميّه واسطه مىشود در آنكه او متّصف به اين دو وصف گردد ، بلكه اتّصافش به وحدت اتّصاليّه و كثرت انفصاليّه عين اتّصاف اوست به صورت واحده و صور متكثّره ، زيرا كه معنى وحدت اتّصاليه و كثرت انفصاليّه صورت واحده و صورت متعدّده است لا غير . پس هرگاه صورت ممتدّه نعت باشد براى جوهر ، جوهر [ 32 
  ] منعوت محل آن خواهد بود . اين است تقرير اين حجت بر اثبات هيولى ، به نحوى كه عارف فاضل محقق در شرح هدايه بيان نموده است . « 1 » و در كتاب اسفار فرموده است كه بعد از بطلان مذاهب جمهور متكلمين و ذيمقراطيس در آنكه جسم منفصل بالفعل است ، ثابت گرديد كه جسم متّصل فى نفسه و غير خارج از اتصال است و قابل انفصال نيز هست ، و انفصال و اتّصالش به تباعد و تجاور اجزاء نيست ، بلكه به زوال وحدت يا حدوث انفصال و زوال انفصال يا حدوث اتّصال است .\r\nو فى الجمله مثل اين حقيقت بايد كه وحدت شخصيه‌اش همان نحو اتّصال و متصليّت آن باشد ، چنان كه وحدت يا شخصيت عدد انفصال و تعدّد است . و چنان كه به\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الاثيرية ، ص 34 .\r\n","page_name":" 122 ","page_number":122},
  {"content":"\r\n\r\nبطلان كثرت عدد هويّت انفصاليّه‌اش باطل مىشود ، به بطلان وحدت اتّصال در جسم هويّت اتّصاليه‌اش باطل مىگردد .\r\nپس هر گاه متحقق گرديد كه جسم متصل و قابل [ انفصال 
  ] است و بايد كه قابل و آنچه لازم آن است با مقبول باقى باشد ، و اتّصال و انفصال باقى نمىماند ، زيرا كه وحدت و كثرت متقابلانند . پس اگر در جسم چيزى كه قابل انفصال باشد موجود نباشد ، يا بايد كه اتّصال ضدّ يا مقابل خود را قبول نمايد و يا بايد كه فصل هويّت اتّصاليه را بالتمام باطل سازد و دو هويّت اتّصاليّهء ديگر از كتم عدم موجود گرداند بدون آنكه [ ميان 
  ] آنچه معدوم شده است با آنچه موجود شده است ارتباطى به حسب ذات بوده باشد و همچنين در نزد التحام دو هويّت اگر قابلى نباشد كه اتّصال را قبول نمايد همان محال بقسميه لازم مىآيد .\r\nو بطلان اين توالى ظاهر است ، زيرا كه فرق ميان اعدام جسم و ايجاد دو جسم ديگر و ميان فصل جسم ضرورى است . و همچنين ميان وصل و اعدام دو جسم و احداث جسمى ديگر .\r\nو مراد به هيولى همان امر باقى فى الحالين است و آن استعداد محض است ، و فى نفسه نه هويّت [ 33 
  ] اتّصاليّه است كه از طريان انفصال بر او با بقاى هويّت امتناع داشته باشد و نه هويّت انفصاليّه است كه طريان وحدت و اتّصال را قبول نتواند نمود ، بلكه وحدت و اتّصالش به حلول صورت اتّصاليّه است و كثرت و انفصالش به طريان انفصال بر آن .\r\nو تقرير اين دليل به بيان شيخ رئيس در اشارات ، بر طبق تلخيص محقق طوسى ، آن است كه جسم به حسب ذات از اتصال خالى نيست و در حال اتصال قابل انفصال است . پس براى آن در حال اتصال قوّهء قبول انفصال حاصل است . و نفس اتصال قابل انفصال نيست ، به وجهى كه در حال اتّصال موصوف به انفصال تواند بود . پس بايد كه در جسم چيزى غير اتّصال بوده باشد كه قوّهء قبول انفصال را حامل باشد و هم متّصل و هم منفصل تواند بود . و آن هيولى است .\r\nو مقصود از ايراد اين تقريرات در اين مقام آن است كه طالب تحقيق به واسطهء تغيّر در عبارات به كنه مطلب تواند رسيد ، و الّا خلاصهء دليل همين است كه عروض اتصال و انفصال عرضين بر سبيل تعاقب بايد بر موضوعى باشد كه فى نفسه نه متّصل باشد و نه منفصل و آن\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nموضوع جسم بما هو جسم نمىتواند بود و حال آنكه آن را قبول مىكند ، پس بايد كه جزء جسم باشد ، و آن هيولى است .\r\n\r\nو ايرادات وارده بر اين دليل بر چند وجه است :\r\n[ بحث 
  ] اوّل : آن است كه انفصال عدمى است و عدمى محتاج به قابل نيست ، و الّا بايد كه در عدم قوابل موجوده غير متناهيه پيش از وجود اشياء بوده باشد .\r\nو دفعش : آن است كه اگر انفصال كه عبارت است از حدوث دو هويّت اتّصاليه معنىاش سلب اتّصال باشد بايد كه هر چه اتّصال از آن مسلوب است منفصل به اين معنى باشد حتّى عقول مجرده و نقطه . پس بايد كه انفصال عدم اتّصال باشد به عدم ملكه . و چنان كه براى ملكه موضوع ضرور است براى عدم ملكه نيز ضرور است . و اين معنى در موضوع خود مبيّن شده است .\r\nبحث دوم [ 34 
  ] : آن است كه مسلّم داريم كه انفصال محتاج به قابل است لكن قابل آن نفس جسم است .\r\nو جوابش : آن است كه پيش از اين اشاره شد كه تعقّل جسم بدون اتّصال ممتنع است ، و هر چه تعقلش بدون اتّصال ممتنع باشد اتّصال از حقيقت آن خارج نمىتواند بود ، پس اتّصال مقوّم جسم خواهد بود . و آنچه در تبدّل امتدادات شمعه مبدّل مىشود اعراض است كه تبدّلش به حقيقت جسم اخلالى نمىرساند . [ و چون اتّصال مقوّم جسم زايل شود آن جسم كه پيش از زوال اتّصال بود باقى نمىتواند ماند 
  ] ، پس بايد كه قابل غير معنى جسميّت باشد ، پس نمىتواند كه نفس جسم قابل باشد ، پس جسم اتصال بتنهايى نيست ، بلكه با او چيزى ديگر هست كه قابل اتصال و انفصال است .\r\nبحث سوم : آن است كه حجّت بر تركّب جسم از دو جوهر مبتنى است بر وجود اتّصال به معنى امتداد جوهرى و آنچه وجودش در جسم مسلّم است همان اتّصال است كه فصل كم است و وجود اتّصال جوهرى ممنوع است و از نفى جزء لا يتجزّى همين قدر ثابت مىشود كه از شأن جسم اتصال و امتداد و قبول ابعاد است . امّا آنكه بايد آن امتداد نفس و حقيقت جسم يا جزء آن باشد ثابت نمىشود .\r\nو آنچه در اثبات آن گفته‌اند - كه تشكّل شمعه به اشكال مختلفه دليل تغيّر يك بعد و\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nبقاى بعد ديگر است - مسلّم نيست ، زيرا كه در تبدّل اشكال شمعه تفرّق اتصال و توصل افتراق واقع مىشود ، به اين معنى كه چون شمعه مستطيل مستدير مىگردد اجزاء متفرّقه مجتمع مىشود و در صورت عكس اجزاء مجتمعه متفرّق مىشوند ، پس اتصال مستمرى با اين تفرقات باقى نمىتواند ماند .\r\nبحث چهارم : آن است كه اتّصالى كه به طريان انفصال باطل مىشود و به زوال انفصال عود مىكند عرضى است ، زيرا كه ماهيّت و نوعيّت جسم به ورود انفصال و اتّصال بر حال خود باقى مىماند و جواب ما هو تغيير نمىكند و هر چه به تغيير آن جواب ما هو متغيّر نمىگردد عرضى است ، پس اتّصالى كه انفصال آن را باطل مىگرداند عرضى است .\r\nبحث [ 35 
  ] پنجم : آن است كه امتداد حقيقت واحده است و حقيقت واحده مختلف به جوهريت و عرضيّت نمىتواند بود . پس هرگاه عرضيّت بعضى افراد آن در تبدّل اشكال شمعه ثابت گرديد بايد كه جميع افراد آن عرض باشد .\r\nو اين ابحاث راجعند به انكار امتداد جوهرى ، و فى الحقيقه برمىگردد به انكار صورت ، نه انكار هيولى ، زيرا كه در صورت عدم وجود امتداد جوهرى و انحصار امتداد در عرضى بايد كه آنچه در جسم جوهرى است در مرتبهء ذات از امتداد معرّا باشد .\r\nپس اگر در مرتبهء تحصّل نيز از امتداد خالى باشد ، چنان كه مذهب صاحب تلويحات است ، [ بايد كه يا جوهر فرده يا داخل در مجردات از ابعاد و احياز باشد و اگر در تحصيل احتياج به وجود امتداد عرضى باشد 
  ] بايد كه خود فى نفسه قوّه و امكان و استعداد محض باشد كه وجود نفس الامرى واقعىاش به امتداد عرضى باشد كه مقارن او گردد و به اتّصال آن متّصل و به انفصال آن منفصل شود . و چنين جوهرى هيولى است نه جسم و نه صورت جسميّه . و امتدادى كه عارض چنين جوهرى مىشود بايد كه امتداد عرضى نباشد ، زيرا كه بايد آن چيز صلاحيت موضوعيت اعراض داشته باشد و در مرتبهء مقدم بر مرتبهء عروض عرض متحصّل باشد ، چه اگر به آن عارض متحصّل شود نه آن عارض عرض خواهد بود و نه آن محل موضوع .\r\nپس از اين بيان به ظهور رسيد كه جسم مركّب از جوهرى كه به مثابهء هيولى و عرضى كه به منزلهء صورت باشد نمىتواند بود ، و اگر امتداد جوهرى موجود نباشد هيچ امتداد\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nعرضى موجود نمىتواند شد .\r\nو در جواب آنچه در بحث چهارم مذكور شد - كه آنچه به تغيّر آن جواب ما هو متغيّر نمىشود از اعراض است - مىگوييم كه اين كلامى است مجمل . و حق معنى آن نيست كه هر چه به تغيّر آن جواب ما هو متغيّر بگردد ، و آن شىء به حالت شخصيّت باقى بماند از عوارض حقيقت است . امّا اگر آن تغيّر [ 36 
  ] به تبدّل اشخاص باشد مىتواند شد كه از ذاتيّات باشد چنان كه در استمرار طبيعت نوعيّه به توارد اشخاص ما هو متغير نمىگردد و دلالت بر آن كه اشخاص اعراضند نمىكند .\r\nو جواب از بحث پنجم آن است كه مطلق اتّصال و امتداد مفهوم واحد و حقيقت واحده نيست ، بلكه گاهى بر مفهوم جوهرى و گاهى بر مفهوم عرضى به اشتراك لفظى اطلاق مىشود .\r\nو جوابى ديگر ، بعد از تسليم آنكه مفهوم امتداد مفهوم واحد است ، موقوف است بر تحقيق معنى امتداد عرضى ، و بيان حقيقت جسم تعليمى كه از عوارض اجسام است ، و بيان امتياز آن از اتصال جوهرى .\r\nپس بدان كه در تحقيق [ حقيقت 
  ] آن چند قول است :\r\nاوّل آنكه عرضيت متصل و فرض خطوط ثلاثه بر وجه تقاطع به زواياى قوائم در آن ممكن است و اتصالش غير اتصال جوهرى ممتد است . و بنا بر اين در جسم دو متّصل موجود خواهد بود : يكى صورت جوهريّه و ديگر صورت عرضيّه ، يكى كم و ديگرى مكمّم [ به آن كم 
  ] ، و يكى قابل قسمت عقليّهء كليّه و ديگرى قابل قسمت وهميّهء جزئيه ، و لكن در وضع و اشارهء حسيّه متّحدند .\r\nو اين قول به اعتبار اينكه منافى اتّحاد مفهوم امتداد است باطل است .\r\nدوم آنكه اين جسم متّصل بالذّات است و ممتديّت جسم طبيعى بالعرض است .\r\nو اين قول مردود است به آنچه پيش از اين معلوم شد كه جسم در مرتبهء ماهيّت متّصل است و فصل مميّزش از جواهر ديگر قابل ابعاد ثلاثه است . و معلوم شد كه اگر اتصال جوهرى موجود نباشد صفت وحدت اتّصاليّه بر هيچ چيز عارض نمىگردد ، و حمل متّصل بر چيزى صادق نمىآيد ، نه متّصل بالذّات و نه متّصل بالعرض .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nسوم آنكه اين جسم مجموع طول و عرض و عمق جسم است .\r\nو بر اين وارد مىآيد [ 37 
  ] كه اين ابعاد به نعت كثرت در جسم موجود نيستند ، و جسم تعليمى از موجودات خارجيه بالفعل است .\r\nچهارم آنكه در جسم يك اتّصال موجود است و منسوب است به صورت جسميّهء بالذّات و به مقدار تعليمى بالعرض .\r\nو اين قولى است مجمل . و اگر مراد به آن اين است كه نفس تعيّن امتداد جسم و تحدّد انبساطش جسم تعليمى است لازم مىآيد كه از مقولهء كم نباشد . و اگر مراد اين است كه جوهر امتداديّه با تعيّن امتدادات ، يعنى با حيثيّت مذكورهء جسم تعليمى است ، يعنى در جسم يك ممتد بيش نيست ، پس اگر آن را على الاطلاق اعتبار نماييم بدون تعيّن امتدادات ، تعيّنى مقدارى ، خواه مقدار مطلق خواه مقدار مخصوص ، به اين اعتبار صورت جسميّه و جوهر است . و اگر آن را اعتبار نماييم از آن حيثيّت كه متعيّن به تعيّنى مطلق بوده باشد جسم تعليمى مطلق است ، و اگر به تعيّن مخصوصى اعتبار شود جسم تعليمى مخصوص است .\r\nو بر اين قول لازم مىآيد كه جسم تعليمى عرض نباشد ، بلكه مركّب باشد از جوهر كه جسميّت است و عرض كه تعيّن امتداد است ، پس نه جوهر است و نه عرض ، بلكه معنىيى موجود به موجود حقيقى كه وحدت حقيقيّه داشته باشد نيست . پس امرى است اعتبارى صاحب وحدت اعتباريّه ، و از اقسام جوهر و عرض نخواهد بود ، زيرا كه وحدت در تقسيمات معتبر است .\r\nو يكى از محققين گفته است كه : « حق آن است كه جسم تعليمى چيزى است ممتد متعيّن الامتداد به حيثيّتى كه مساحت كرده مىشود لذاته به تكرار مكعّب واحد يا آنچه در حكم مكعّب باشد . و جوهر بودن داخل در مفهوم اين ممتد نيست ، چنان كه هيچ يك از جوهر بودن و عرض بودن داخل در مفهوم هيچ يك از مشتقّات نيست اگر چه در وجود منفك از يكى از اين دو نمىتوانند بود . پس امتداد موجود در جسم اگر به اطلاق اخذ شود مقوّم [ جسم 
  ] و محصّل هيولى است و اگر متقدر و متعين در جهات مأخوذ گردد با قطع نظر از آنكه جزء جسم و صورت هيولى است بالذّات داخل [ 38 
  ] در تحت مقولهء كم است . و مفهومش از اعتبار جزئيّت جسم و مقوميّت هيولى خالى خواهد بود ، زيرا كه بودن چيزى\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nجزء چيز ديگر از مفهوم ذات آن چيز خارج است . و همچنين بودن امر صورت امرى ديگر از مفهوم آن امرى كه صورت آن است خارج است ، پس مركّب از معنى جوهر و عرض نيست .\r\nو نظير اين مطلب آن است كه به تصريح قوم ابيض داخل در مقولهء كيف است بالذّات و در وجود جسم صاحب بياض است ، و جسميّت و جوهريّت به هيچ وجه در آن معنى كه به حسب آن از كيفيّات محسوسه است نيستند ، نه در مفهوم آن و نه در وجود آن ، بلكه مفهومش امرى است مطلق عارى از خصوصيّات غير بياض و وجودش نيز بجز آنچه حاسّهء بصر از آن منفعل مىگردد و تفرّق نور بصر مىنمايد چيزى ديگر نيست ، خواه جسمى با آن باشد و خواه نباشد . و محتاج بودن چيزى در وجود به مقارنت اسباب ماهيّت و امور معدّه موجب نمىگردد كه وجودش به حسب ذات متقوّم به آن اسباب و امور باشد ، بلكه اگر تواند شد كه بياض مجرّد از قابل جسمانى موجود گردد هرآينه بياض و ابيض خواهد بود لذاته ، چنان كه بياض موجود در جسم بياض و ابيض است بنفسه نه به آن جسم . پس بياضيّت بياض و ابيضيّت آن به سبب جسميّت نيست ، بلكه وجودش به اعتبار ضعفى كه در آن هست به حاملى احتياج دارد . پس آن جسم كه بياض براى آن حاصل است قسمى از جسم مطلق و داخل در مقولهء جوهر است ، و هرگاه خصوصيّت جسميّت از آن ساقط گردد و مجرّد ما له البياض اخذ شود قسمى از لون و داخل در مقولهء كيف خواهد بود . و بر اين قياس است كميّت جسم تعليمى ، يعنى چون ممتد قابل ابعاد به عنوان آنكه مقوّم جسم است اخذ شود از باب جوهر خواهد بود . و هرگاه مجرّد امتداد متعيّن در جهات [ 39 
  ] اخذ شود ممسوح به ابعاد از مقولهء كم خواهد بود . و همچنين در خصوصيّت ساير اشكال تعليميّه ، مثل كره و مكعّب و مخروط و غير اينها ، زيرا كه كره از آن حيثيّت كه كره است ، يعنى مقدار محاط به نهايت واحده است كه در ميان آن نقطه‌اى فرض توان كرد كه ابعاد خارجه از آن سطح به آن نقطه متساوى باشند ، از مقولهء كم است ، و از آن حيثيّت كه مستغنى القوام است از موضوع و در اشارهء حسّيّه مستقل است از مقولهء جوهر است . و در تقوّم جوهريّت و تحصّل جسميّت طبيعيّه شرط نيست كه متعيّن به شكل كروى و امتداد مساحى باشد ، و همچنين در ساير اشكال مجسّمه » . انتهى كلامه أعلى اللّه مقامه فتأمّل فيه لعلّ اللّه يرزقك فهمه .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبحث ششم : آن است كه وجود اتّصال جوهرى در جسم مسلّم است ، و لكن مقدار همان است و متّصلى سواى آن در جسم موجود نيست . و قابل انفصال هم اوست نه چيز ديگر كه موسوم به ماده باشد . و آنچه به طريان انفصال باطل مىشود اتّصال عارضى است نه اتصال جوهرى . و بيانش آن است كه پيش از اين مذكور شد كه اتّصال به دو معنى اطلاق مىشود :\r\nحقيقى ، و اين معنى استدعاى آنكه در ميان دو چيز باشد نمىكند و ممتدّ جوهرى اين است ؛ و اضافى كه بايد ميان دو چيز تصوّر شود ، خواه آن دو چيز در خارج متعدّد باشند و اتّصالى در ميان آن واقع باشد به حسب واقع يا به حسب توهّم و خواه براى جسم واحد اجزاء وهميّه تصوّر شود و بگوييم كه بعضى از آن اجزاء متصل است به بعض ديگر ، يا آنكه در جسم واحد دو عرض مختلف موجود باشند و بگوييم كه محلّ اين عرض متّصل است به محلّ آن عرض ديگر ، و شكّى در عرضى بودن اين معنى نسبى نيست . و انفصال مقابل است نه اتّصال جوهرى ، پس مىتوان گفت كه اتصال به معنى اوّل نفس جسم است و اوست مقدار ، و انفصال با آن مقابل نيست ، بلكه مقابل است با معنى ثانى [ 40 
  ] .\r\nو از اين بحث به چند وجه جواب داده‌اند :\r\nاوّل : آنكه اگر امتداد نفس جسم باشد و براى آن حاملى و قابلى نباشد بايد كه ممتد بر نفس امتداد صدق نمايد ، و حال آنكه مفهوم مشتق ما له مبدأ الاشتقاق است ، پس بايد كه براى امتداد قابلى باشد كه در مشتق اخذ شود .\r\nو اين جواب مردود است به آنچه قبل از اين مذكور شد كه در مشتق به غير از مبدأ اشتقاق چيزى ديگر مأخوذ نيست . و استعمال الفاظ مشتقّه كه در آن جز مبدأ اشتقاق چيزى ديگر مأخوذ نباشد بسيار است . مثل بعد بعيد ، و جسم جسيم ، و خط طويل ، و ليل أليل ، و داهيهء دهياء .\r\nدوم : آنكه از تخلخل و تكاثف حقيقى مقدار در صغر و كبر مختلف مىشود با بقاى جسم . و اين دليل بر عرضيّت مقدار است .\r\nو از اين جواب داده‌اند كه اثبات تخلخل و تكاثف حقيقى به طريق برهان ، فرع ثبوت هيولى و وجود آن است و به قارورهء ممصوصهء منكبّهء بر ماء و قمقمهء صيّاحهء موضوعه بر نار ، در غايت ضعف است .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nسوم : آنكه اشتراك اجسام در جسميت و اختلاف آنها در صغر و كبر دليل است بر مغايرت مقدار با جسم .\r\nو شيخ اشراق در دفع اين جواب گفته است كه اشتراك اجسام در جسميّت بعينه اشتراك آنهاست در مقداريّت مشتركه در ميان صغير و كبير ، و اختلاف آنها در مقادير بعينه اختلاف آنهاست در خصوصيّات صغر و كبر . و چنان كه تفاوت ميان مقدار صغير و كبير زائد بر مقدار نيست ، بلكه نفس مقدار است ، همچنين خواهد بود . [ در صورتى كه لفظ مقدار را به لفظ جسم بدل نماييم ، پس اختلاف به نفس جسميّت خواهد بود 
  ] . و اين سخن از اين شيخ بزرگوار راجع است به راى حكماى الهيّين و قدماى رواقيّين كه به اختلاف به كمال و نقصان و شدّت و ضعف در نفس ماهيّت شىء قائل شده‌اند .\r\nچهارم : آنكه چون انفصال طارى بر جسم گردد چيزى از جوهر آن را منعدم مىگرداند ، زيرا كه جسم با اتصال واحد شخص واحد و موجود به وجود واحد است ، و چون منفصل گردد [ 41 
  ] دو متّصل حاصل مىشود ، يكى ساكن در مشرق و ديگرى متحرك در مغرب ، و أحدهما أبيض و ديگرى أسود مثلا . و شبهه‌اى در اين نيست كه شخص موجود اوّل منعدم گرديد و دو شخص ديگر موجود شدند ، چه نمىتواند بود كه موجود واحد هم متحرك باشد و هم ساكن و هم سفيد باشد و هم سياه . و لكن بديههء عقل حاكم است به ثبوت جهت ارتباطيّهء باقيهء در ذات متّصل اوّل ، و اين دو متصل . و مقصود از هيولى همان است .\r\nو قائلى را مىرسد كه بگويد كه بودن جهت ارتباطيّه در ميان متصل اوّل و اين دو متصل مسلّم است . امّا جهت منحصر در آن نيست كه جزئى از اوّل در اين دو موجود باشد ، بلكه جهت ارتباطيّه اعم از آن است . و چنان كه فرزند را به نطفهء معيّنه ارتباطى هست و همان نطفه را به پدر نيز ارتباطى هست كه به اعتبار آن ارتباط فرزند متكوّن از آن نطفه به او منسوب مىگردد و حال آنكه جزئى از شخص پدر در فرزند موجود نيست و همچنين فرزند را به رحم مادر خودش ارتباطى هست كه به ساير ارحام نيست .\r\nو ايضا مىتوان گفت كه محال بودن موجود واحد كه هم متحرك باشد و هم ساكن به اعتبار وحدت در وجود است ، و وحدت ماهيّت از امثال اين امور ابا ندارد و مادّه از اجزاء\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nماهيّت است ، و امتناع صدق حكمى بر موجود به اعتبار وجود موجب امتناع صدق آن حكم بر ماهيّت نمىشود .\r\nشيخ اشراق امتداد جوهرى را انكار نموده است ، و بر آن انكار چند دليل اقامه نموده است :\r\nاوّل : آنكه اگر تقوّم جسم موجود در اعيان به امتداد جوهرى باشد آن امتداد يا كلّى است يا جزئى . و كلّى بودن آن محال است ، زيرا كه كلّى من حيث هو كلّى در اعيان موجود نمىتواند بود ، پس تقوّم آنچه در اعيان موجود است به آن محال است ، و اگر جزئى باشد اگر همان امتداد است كه عرضيّت آن ثابت شده است و در جسم [ 42 
  ] غير آن امتدادى نيست ، پس امتداد جوهرى در جسم نمىباشد ؛ و اگر امتدادى ديگر است كه در جسم دو امتداد موجود است يكى جوهرى و ديگرى عرضى ، اين نيز محال است ، زيرا كه امتداد طبيعت واحده و مفهوم واحد است ، و جواب ما هو در آن مختلف نيست ، پس نمىتواند بود كه بعضى جزئيات آن جوهر و بعضى عرض باشد . و چون عرضيّت بعضى ثابت است باقى نيز عرض خواهند بود .\r\nدوم : آنكه اگر در جسم امتداد جوهرى باشد در كلّ جسم و جزء جسم موجود خواهد بود . و آنچه در كل است اكثر است از آنچه در جزء است ، پس لذاته قابل تجزيه خواهد بود ، و آنچه لذاته قابل تجزيه است كم است و عرض .\r\nسوم : آنكه چون جسم متخلخل گردد ، اگر آن امتداد به همان نحو كه بوده است باقى مىماند ، پس در همهء جسم متخلل مقدار صورت جرميّه نخواهد بود . و اگر به همان نحو باقى مىماند ، بلكه زياده بر آن مىشود كم خواهد بود و كم عرض است .\r\nو فاضل عارف شارح هدايه از دليل اول جواب داده است كه براى امتداد واحد جرمانى دو مفهوم است : مفهوم اول امتداد بودن بر سبيل اطلاق ، و مفهوم ديگر بودن مقدار عارض متعيّن در حدود مساحت . و به معنى اوّل مقوّم جسم است و به معنى دوم عرضى است خارج از جسم . و انتزاع مفهومات متعدّده از وجود واحد شخصى كه بعضى داخل در حقيقت و ذاتى آن شىء باشد و بعضى خارج از حقيقت و عرضى در مواضع كثيره يافت مىشود ، مثل وجود زيد كه بذاته مصداق انسانيّت است و شىء و ممكن عام نيز بر او صدق\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمىكند . پس مىتواند شد كه بر وجود واحد دو مفهوم مختلف به حسب معنى صدق كند . و يكى مقوّم آن باشد و ديگرى عارض آن . پس ممتد از حيثيّت معنى وحدانى در هر حدّى كه باشد مقوّم جسم است ، و از آن حيثيّت كه صفت مقداريّت [ 43 
  ] و كميّت براى آن هست از عوارض جسم است و تعيّن در قدر غير معنى تشخّص است و ابهام در شىء مستلزم آنكه كلّى باشد نيست .\r\nو بالجمله امتداد جوهرى ، يعنى ممتد به نفس ذات خود كه مقوّم جرم عينى شخصى است ، امرى است متعيّن بالذّات و مبهم المقادير كه هر يك از مقاديرش تعيّنى است مقدارى و تعيّن ذاتى منافى ابهام مقدارى نيست ، و آنچه عرضى است همان متعيّن مقدارى است از آن حيثيّت كه كم است ، نه از آن حيثيت كه منبسط در جهات است و متّصل جوهرى در وجود غير متّصل عرضى نيست ، بلكه تغاير آن دو در معنى و مفهوم است ، و تغاير در مفهوم موجب توهّم اين معنى شده است كه حكما در جسم دو ممتد قائلند .\r\nو در جواب از دليل دوم گفته است كه ممتد به معنى جوهرى را كليّت و جزئيّت و كبر و صغر نمىباشد ، و همهء اينها از عوارض ممتد مقدارى است .\r\nو از دليل سوم جواب داده است كه معنى حركت در كم آن نيست كه براى موضوع مقدار معيّنى از اوّل زمان حركت تا آخر باقى باشد و به ضمّ مقادير ديگر به آن مقدار اوّل زياد گردد ، بلكه معنيش آن است كه در هر آنى از آنات زمان حركت و در هر جزئى از اجزاء فرضيّهء آن بر تمام موضوع مقدارى وارد گردد . و تمام آن مقدار بدل از مقدارى كه در آن سابق براى موضوع بوده است باشد . پس در تخلخل جسم مقدارى از اوّل امر تا آخر آن باقى نمىماند كه توان گفت كه بر همان نحو باقى است يا بر آن افزوده است . پس آنچه در زمان حركت تخلخل از اوّل تا آخر باقى است همان مادّه است با مقدار ما بر سبيل تبادل و مسافت خصوصيّات آن مقادير است و مبدأ آن مقدار صغير است كه به مجرد تلبّس به حركت باطل گرديد و منتهاى آن مقدار كبير است كه در آن آخر از زمان حركت حادث مىگردد . و بر اين قياس است اشتداد و تضعّف در [ 44 
  ] حركات كيفيّه . و تحقيق اين مطالب خواهد آمد ان شاء اللّه تعالى .\r\nبحث هفتم : آن است كه وجود سه امر در جسم به اعتبار امتداد مسلّم است : يكى جوهر غير\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nخارج از ماهيّت جسم و دو عرضى زايد بر آن ، كه يكى به تخلخل و تكاثف متبدّل مىگردد و ديگرى به توارد اشكال در شمعه ، لكن به چه دليل بايد كه به انفصال امر جوهرى از جسم منعدم گردد . و آنچه لازم است همين قدر بيش نيست كه بايد حقيقت جسميّه قابل اتّصالات و انفصالات باشد . و امّا آنكه بايد واحد به وحدت اتّصاليّه باشد لازم نيست . و اين در وقتى لازم مىباشد كه وحدت شخصيّه مساوق وحدت اتّصاليّه باشد . و اين امرى است غير لازم ، زيرا كه براى انسان واحد و سرير واحد وحدت شخصيّه است با آنكه مؤلّف از متّصلاتى است كه به يكديگر منضم گرديده‌اند . و آنچه ضرور است كه قابل اتّصال و انفصال امر واحد شخصى بوده باشد ، و مىتواند شد كه آن واحد متّصل بذاته باشد و يا استمرار وحدت شخصيّه‌اش و اتّصال ذاتىاش متعدّد باشد .\r\nپس مىتوان گفت كه طريان انفصال منافى استمرار اتّصال نيست ، بلكه منافى وحدت اتّصال است . پس آنچه متّصل واحد بود همان چيز بعينه متّصل متعدد مىشود . پس ممتدّ جوهرى در هر دو حال بشخصه باقى است ، و آنچه از آن متبدّل گرديده است عارض آن است ، يعنى وحدت و كثرت .\r\nو فاضل عارف شارح هدايه جوابى از بعضى از اذكيا نقل نموده و آن را نپسنديده است ، بلكه مخالف بعضى از قواعد ديده است ، و خود فرموده كه غايت آنچه ممكن است كه در دفع اين اشكال بگوييد همين است كه بر أحدى از عقلا پوشيده نيست كه در طريان انفصال بر متّصل وحدانى امرى از جسم مفرد منعدم مىگردد كه در نزد اتّصال موجود بوده است ، چنان كه در حصول اتّصال امرى در آن حادث مىشود كه در حال انفصال براى دو متّصل نبوده است [ 45 
  ] .\r\nپس مىگوييم كه آن امرى كه از متّصل وحدانى مجرّد از جميع خارجيّات و عوارض مفارقه نزد طريان انفصال منعدم گرديد و بعد از زوال انفصال و طريان اتّصال عود نمود ناچار بايد كه آن امر نحو وحدتى باشد براى اتّصال ، پس آن وحدت يا وحدت ذاتيّه است يا وحدت ارتباطيّه و اتّصال اضافى .\r\nو بنا بر اوّل ، مقصود كه وجود هيولى است حاصل مىشود ، زيرا كه هر دو فريق متّفقند بر آنكه اگر منعدم در نزد انفصال همان اتّصال جوهرى باشد بايد كه جسم مشتمل بر\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nجزئى ديگر باشد تا آنكه جسم به انفصال معدوم بالمرّه نشود . و بر تقدير ثانى بايد كه در جسم مفرد اضافات و وحدات اتّصاليّه غير متناهيهء مجتمعهء در وجود و محصور بين الحاصرين باشد ، زيرا كه جسم قابل انقسامات غير متناهيه است و مفاسد وارد بر مذهب نظّام بر آن وارد مىآيد .\r\nو بعد از ذكر اين جواب فرموده است كه اين است غايت آنچه براى ما ميسّر شده است ، بفضل اللّه و ملكوته ، در تتميم استدلال به وجود هيولى از رهگذر قبول جسم اتّصال و انفصال را . و اللّه ولى الفضل و الإفضال .\r\nبحث هشتم : آن است كه اگر تعدّد جسمى بعد از وحدتش مقتضى انعدام جسميّت و محتاج به مادّه باشد ، پس مادّهء متعدد اگر واحد باشد لازم مىآيد كه يك چيز در احياز متعدده بوده باشد ، و اگر متعدد باشد يا بايد كه تعددش به انفصال حادث گرديده باشد يا آنكه به حسب ذات مفطور بر تعدد باشد . پس اگر به حدوث انفصال حادث شود حدوثش يا بعد از انعدام مادّهء جسم واحد است يا با بقاى آن . و در شقّ ثانى لازم مىآيد كه يك ذات گاهى شخص واحد و گاهى اشخاص متعدده باشد . و در شقّ اوّل تسلسل در مواد لازم مىآيد ، زيرا كه هر حادثى در نزد حكما به مادّه مسبوق است و هر مادّه در اين تقدير حادث است و با وجود اين محذور مثمر مقصود كه بقاى شىء واحد در حال اتّصال و انفصال بوده باشد نيست . و اگر تعدد در مادّه به حسب فطرت باشد [ 46 
  ] جسم مفرد مشتمل بر اجزاء غير متناهى خواهد بود به حسب قبول جسم انقسامات غير متناهيه را ، زيرا كه اگر عدد مواد غير متناهى نباشد بايد كه چون انقسام به آن حد رسد ديگر ممكن نباشد .\r\nو جواب از اين بحث آن است كه اگر چه هيولى فى حدّ ذاتها و شخصيّتها واحد است ، امّا به حسب ذات مهيّاى قبول اشارهء جسمى و ابعاد و مقادير و تخصيص به احياز و جهات و حصول وصل و فصل و وحدت و تعدّد نيست ، بلكه تهيّؤاش براى اين صفات بالعرض است و بعد از آن است كه استفادهء تعيّن از قبل صورت جسميّه نموده باشد . و از اين لازم نمىآيد كه هيولى در مرتبهء ذات از مفارقات يا مؤلّف از جواهر فرده باشد ، زيرا كه به اعتبار تقدّم بالذّات صورت بر او هيچ مرتبهء ذاتش خالى از اين اوصاف نمىباشد به حسب الامر ، اگر چه حصول اين اوصاف براى او به واسطهء صورت مىباشد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nپس مىگوييم كه هيولى در حال اتّصال متّصف است به وحدت شخصيّه و به وحدت اتّصاليّه . و چون انفصال بر آن طارى مىگردد وحدت اتّصاليّه‌اش زايل مىشود و وحدت ذاتيه‌اش باقى مىماند ، به خلاف جوهر ممتد كه وحدت اتّصاليّه در آن همان وحدت شخصيّه است يا با آن مساوق است . و به اين سبب در حال انفصال باقى نمىماند . پس مادّهء دو جسم حادث در نزد انفصال به حسب ذات واحد است و به اعتبار تعدّد جسمين متعدّد . و مادّه در جميع مراتب به ذات باقى است ، و در حال اتّصال و انفصال حادث به حدوث هيچ يك نيست تا آنكه تسلسل در موادّ حادثه لازم آيد و به اعتبار تكثّر انفصال نيز به ذات خود متكثّر نيست تا آنكه بايد كه جسم مشتمل بر اجزاء غير متناهى باشد ، بلكه زوال و حدوث وحدت اتّصاليّه و كثرت انفصاليّه بالذّات عارض جوهر ممتد مىگردد و هيولى نه اقتضاى وحدت جسم مىكند و نه كثرت آن . و از هيچ يك هم ابا ندارد . پس هيولاى دو جسم كه يكى در مشرق و ديگرى در مغرب بوده باشد به حسب ذات [ 47 
  ] واحد است به وحدتى كه با كثرت جمع مىشود ، و حصولش در احياز متباعده و جهات مختلفه عبارت است از قبول اجسام متعدّدهء واقعهء در آن جهات و احياز به حسب ذات . پس وحدت شخصيّهء آن منافى با كثرت انفصاليّه نيست . به خلاف وحدت اتّصال ، زيرا كه وحدت هيولى مفهومى سلبى است از لوازم نفى كثرت ، بلكه عين نفى كثرت است . و وحدت متّصل معنى وجودى است و نفى كثرت از لوازم آن است . و از اين جهت مىتوان گفت كه به ورود انفصال منعدم مىگردد و در وحدت هيولى اين معنى صورت نمىگيرد .\r\n\r\nدليل دوم بر اثبات هيولى از رهگذر قوّه و فعل\r\nبدان كه براى جسم من حيث هو جسم وجود اتّصالى و صورت عينيّه است . و اين معنى بالفعل براى آن ثابت است و در آن استعداد قبول امورى كه بالفعل براى آن موجود نيست نيز هست ، مانند فصل و وصل و سواد و حركت و صور عينيّه مكمّلهء لاحقهء به آن ، و آن معنى قوّه است . پس در جسم از حيثيّت مجرّد جسميّت جهت قوّه و فعل است . و نمىتواند شد كه چيزى از همان حيثيّت كه بالفعل است بالقوّه باشد ، زيرا كه مرجع قوّه به امرى عدمى است ، يعنى به فقدان شىء از شىء و مرجع فعليّت به حصول حقيقت شىء . و نمىتواند شد يك چيز به يك جهت مصحّح اين دو صفت و منشأ اين دو حالت بوده باشد . پس نمىتواند شد\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nكه از آن حيثيّت كه اسود بالقوّه يا متحرّك بالقوّه است به همان حيثيّت متّصل بالفعل باشد ، بلكه بايد كه جوهر متّصل بودن آن غير جوهر قابل بودن آن باشد . علاوه بر آنكه اگر قابل مقابل اتّصال يعنى انفصال باشد ، بايد كه در آن قوّهء قبول اتّصال نيز باشد ، زيرا كه امكان شىء مستلزم امكان مقابل آن شىء است و الّا احد المتقابلين ضرورى و ديگرى ممتنع خواهد بود . و از اين معلوم مىشود كه چنان كه جسم [ 48 
  ] پيش از قسمت متّصل است در همان حالت قوّهء قبول اتّصال نيز در آن هست ، زيرا كه اگر عين اتّصال باشد يا آنكه اتّصال لازم آن باشد قوّهء انفصال براى آن نخواهد بود . پس بايد كه جسم مركّب باشد از چيزى كه قوّه در جسم به اعتبار آن چيز باشد و از چيزى ديگر كه فعليّت به اعتبار آن باشد . و اين دو هيولى و صورت‌اند .\r\nو براى زيادتى توضيح مىگويند كه شكّى در اين نيست كه در جسم قوّهء قبول امور بسيار است ، و آن قوّه يا نفس حقيقت جوهر متّصل است ، يا ثابت در آن است ، يا ثابت در امرى است كه مقارن آن است يا به ذات خود قائم است . پس اگر اتّصال مصحّح فرض ابعاد در جسم نفس قوّهء اشياء كثيره بوده باشد ، بايد كه چون كسى اتّصال را بفهمد استعداد امور كثيره را با آن بفهمد و تعقّل اتّصال بدون آن اشياء ممكن نباشد ، و حال آنكه چنين نيست . و أيضا اگر اتّصال عين قوّه باشد بايد كه صورت جسم عرض باشد ، و اگر قوّه ثابت در اتّصال باشد يعنى اتّصال حامل قوّه باشد ، بايد كه در حال خروج ما بالقوّه به فعل اتّصال منعدم نشود . پس بايد كه با انفصال باقى ماند و اگر قوّه قائم به ذات خود باشد بايد كه امكان جوهر باشد . پس حامل قوّه چيزى است غير اتّصال و غير متّصل من حيث هو متّصل ، پس حامل قوّهء اتّصال و انفصال و غير اينها از هيئات و كمالات غير متناهيه هيولى است . و اين حجّت در مأخذ قريب به حجّت اوّل است .\r\nو بر چند وجه ابحاث بر آن وارد آورده‌اند .\r\n[ بحث 
  ] اوّل : آنكه آنچه مىگويند كه جسم يا اتّصال بنفسه قوّه بر امرى نمىتواند بود ، مسلّم است ، لكن از اين لازم نمىآيد كه بايد قوّه براى جوهر ممتد موجود نباشد . و چنين نيست كه هرگاه قوّه تابع چيزى باشد بايد كه عين آن چيز باشد .\r\nو اگر كسى بگويد كه اگر قوّهء انفصال در اتّصال موجود باشد بايد كه اتّصال با انفصال\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nباقى ماند .\r\nمىگوييم كه اين رجوع به دليل اوّل است . و كلام بر آن مذكور شد .\r\nو اگر گويد كه اتّصال چيزى است متحصّل بالفعل . و اگر قوّه براى آن باشد بايد كه يك چيز هم بالقوّه [ 49 
  ] و هم بالفعل باشد .\r\nمىگوييم كه حق آن است كه ممتنع است كه يك چيز از يك جهت هم بالقوّه باشد و هم بالفعل . امّا امتناع آنكه شىء فى نفسه بالفعل باشد و قوّهء چيزى ديگر در آن باشد مسلّم نيست . پس مىتواند بود كه فعل و قوّه در يك چيز به دو اعتبار جمع شوند .\r\nو جوابش : آن است كه هر حيثيّت ثابته كه براى چيزى باشد بايد كه براى آن مبدأ انتزاعى و منشأ حصولى بوده باشد . و اگر چه قوّه عدم يا عدمى است . لكن چون مضاف است به چيزى براى او حظّى از ثبات خواهد بود ، زيرا كه آن عدم چيزى است از چيزى كه از شأن آن چيز يا شأن نوعش يا جنس ، وجود آن چيز بوده باشد . و لكن بالفعل حاصل نباشد .\r\nچنان كه در قاطيغورياس از علم ميزان معيّن گرديده است . پس براى اين عدم موصوف ، قابلى كه تلبّس آن به ملكهء اين عدم صحيح باشد ضرور است ، بلكه قابل اين عدم بايد كه قابل آن چيزى باشد كه چون از قوّه به فعل آيد اين عدم منعدم گردد . پس اگر حامل قوّهء انفصال نفس اتّصال باشد براى نفس اتّصال قوّهء ذات خودش خواهد بود ، چنان كه به آن اشاره شد . و همين در جواب سائل كافى است .\r\nامّا از آنجا كه شايد كسى توهّم كند كه رجوع است به دليل اوّل ، مىگوييم كه هر گاه ثابت شد كه براى اين عدم حظّى از وجود است و موصوف قابل مىخواهد بايد كه تفتيش نمود كه چه چيز قابل آن مىتواند بود . پس مىگوييم كه مبادى طبيعت چهار است . و چون قبول صفت نسبيّه است ، بايد كه يكى از اين چهار منسوب باشد . و آن چهار چيز مادّه و صورت و فاعل و غايت است و ثلاثهء اخيره مبدأ فعليت اشياءاند . پس چيزى از اين علل مبدأ قوّه و فقدان نمىتواند بود مگر مادّه ، چنان كه از تعريفات اين علل ظاهر مىشود ، زيرا كه در تعريف صورت گفته‌اند كه علّتى است كه جزء قوام شىء است و شىء به آن بالفعل مىباشد ، و مادّه علّتى است كه شىء به آن بالقوّه است ، و فاعل علّت مفيد وجود است ، و غايت علّتى است كه افاده وجود [ 50 
  ] به جهت آن است . پس اگر از مادّه كه غير حيثيّت قوّه\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nاز آن مستفاد نمىگردد حيثيّت فعليّت نيز از آن مستفاد مىگردد يك چيز دو حيثيّت مختلف به حسب ذات را مبدأ خواهد بود . پس هرگاه براى چيزى حيثيّت قوّه و حيثيّت فعل بوده باشد ، بايد كه مبدأ اين دو حيثيّت در ذات آن باشد . پس بايد كه براى اتّصال حادث در جسم امرى باشد كه به آن بالقوّه باشد و آن هيولى است ، و امرى ديگر باشد كه به آن بالفعل باشد و آن صورت جسميّه است ، و جسم مركّب است از اين دو .\r\nبحث دوم : آنكه اين دليل منقوض است به نفس انسانى ، كه از حيثيّت ماهيّت بالفعل است و براى آن قوّهء قبول معقولات نيز هست ، بلكه منقوض است به هر جوهر مجردى كه مدبّر جسمى باشد به مباشرت و تحريك ، خواه انسانى باشد و خواه سماوى ، زيرا كه به حسب ذات جوهر صورىاند و قوّهء قبول تغيّرات و انفعالات و سنوح ارادات و تصوّرات در آنها هست .\r\nو وجه دفعش : آن است كه نفس انسانى مثلا ، اگر چه به حسب ذات مجرّد است ، لكن به حسب فعل مادّى است . و چنان كه مىتواند كه يك چيز به دو اعتبار جوهر و عرض باشد ، همچنين مىتواند كه به دو اعتبار مجرّد و مادّى باشد . و حيثيّت فعليّت نفس كه به حسب ذات آن است مستند است به جاعل تام . و حيثيّت قوّه بودن آن از جهت افاعيل آن است كه موقوف است بر تهيّؤ مادّه‌اى كه آلت صدور آن افعال است . و سرّ در اين مسأله آن است كه نفس در اوّل تكوّن در غايت قصور و ضعف است و با بساطت دو حيثيّت عقلى در او هست كه نسبت آن دو حيثيّت به نفس مثل نسبت جنس و فصل است به نوع بسيط . پس از آن حيثيّت كه صادر از مبدأ فيّاضى است كه من جميع الوجوه بالفعل است به حسب ذات موجود است و از حيثيّت وجود حدوثيش به مادّه متعلّق است . پس در اوّل نشو قاصر از رتبهء كمال و محتاج است به استكمال به آنچه [ 51 
  ] او را كامل گرداند از عوارضى كه محتاجند به مادّه‌اى كه حامل قوّهء حصول و تجدّد آنها باشد . پس جهت افتقار و حامل قوّهء استعداد آن همان مادّه است كه به آن تعلّق دارد ، و جهت وجود و فعليّت آن نفس ذات او است كه از جواد محض افاضه شده است .\r\nو از اين بيان مىتوان فهميد كه جميع جهات فعليّت و تمام و كمال راجع است به قيّوم واجب تعالى شأنه ، و جهات قوّه و عدم راجع است به هيولى . و به اين اصل مندفع مىشود\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nشبههء ثنويّه در صدور شرور واقعهء در اين عالم از مبدأ مقدّس از شرور .\r\nبحث سوّم : نقض به وجود عقول است كه مؤثّرند در ما تحت و منفعلند از ما فوق .\r\nپس در ايشان جهت فعل و انفعال هست ، پس بايد كه از دو امر مركّب باشند كه به يكى فاعل باشند و به ديگرى منفعل .\r\nو جوابش : آن است كه انفعال عقول از ما فوق نفس وجود آنها است و به قوّهء استعداديّه سابقهء بر وجود آنها نيست تا آنكه با فعل مقابل باشد . و لفظ قبول و انفعال مشترك است ميان دو معنى ، كه يكى مقابل فعل و منشأ تركيب خارجى است ، و ديگرى به نفس وجود است كه بر آنها فائض گرديده است از جانب علل و به آن در ما تحت فعل مىكنند .\r\nبحث چهارم : نقض به وجود هيولى است ، زيرا كه هيولى فى نفسها جوهر موجود بالفعل است و مستعد نيز هست ، پس بايد كه مركّب باشد از صورت كه فعليّتش به آن باشد و از مادّه‌اى كه قوّه‌اش به آن باشد . و نقل كلام مىنماييم به مادّهء مادّه تا به غير نهايه .\r\nو شيخ رئيس در كتاب شفا ، از اين جواب داده است كه فعليّت هيولى فعليّت قوّه است و جوهريّت آن جوهريّت قبول اشياء و فعليّتش فعليّت وجودى از وجودات متحصّله نيست .\r\nو به اين دو جهت مستوجب آنكه در آن دو جزء موجود باشد نمىشود كه به يكى بالفعل باشد و به ديگرى بالقوّه مگر در اعتبار ذهن . و از اين جهت گفته‌اند كه نسبت هيولى به اين دو معنى اشبه است [ 52 
  ] به نسبت بسيط به جنس و فصل از نسبت مركّب به مادّه و صورت ، زيرا كه هيولى نوع بسيط است كه جنسش جوهر است و فصلش مستعد لكلّ حلية و صفة . پس به همان حيثيّت كه بالفعل است بالقوّه نيز هست .\r\nو مىتوان گفت كه قابليّت و استعداد از امور جوهريّه نيست ، زيرا كه آن حال شىء است قياس به آنچه از آن خارج است ، و استعداد استعداد حصول چيزى است براى چيزى ديگر كه در آن چيز فى حدّ نفسه حقيقت و تحصّلى باشد . پس بايد كه اوّل آن چيز متحصّل گردد به حسب ذات خود بعد از آن اين اضافه عارض آن شود . بلى مىتواند كه اضافات در مفهوم اسم داخل باشند و بگوييم كه جوهر حامل صور به هيولى موسوم مىگردد به اعتبار قبول كه داخل در مفهوم اين اسم باشد نه در حقيقت مسمّى ملك چنان كه ملك و نفس را به اين دو اسم موسوم مىگردانند به اعتبار اضافه به مملكت بدن نه به اعتبار ماهيّت آنها .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nو ايضا قوّه و استعداد فصل هيولى نمىتواند بود ، زيرا كه اگر جزء جوهر محض عرض باشد جوهر محض نخواهد بود .\r\nو ايضا استعداد نمىتواند كه حامل چيزى باشد كه استعداد آن چيز است ، زيرا كه استعداد شىء با حصول آن شىء باقى نمىماند . و از اين لازم نمىآيد كه هيولى با صورت باقى نماند . و كلام در حامل صورت است .\r\nو شارح فاضل در شرح هدايه مىگويد كه : « بسيار است كه الفاظ عرضيّه يا اضافيّه را اطلاق مىنمايند و به آنها از امور ذاتيّه تعبير مىكنند ، مثل الفاظى كه در عنوانات فصول اشياء جوهريّه استعمال مىنمايند ، از قبيل ناطق در فصل انسان و حسّاس و متحرّك بالإراده در فصل حيوان . و غرض ايشان آن چيزى است كه اين امور مرتّب بر آن مىگردد و مبادى اين اضافات است . پس مراد به استمداد و قابليّت در تحديد هيولى بودن آن است به حيثيّتى كه قوّهء صور و هيئات لازم ذات آن باشد ، نه نفس اين اضافات .\r\nو آنچه گفته‌اند [ 53 
  ] كه قوّه در نزد حصول فعليّت باطل مىشود ، مراد ايشان آن است كه هر قوّهء خاصّى كه براى شىء خاصّى هست در نزد حصول آن شىء باطل مىشود .\r\nو امّا استعداد حصول اشياء غير متناهى هرگز باطل نمىتواند شد ، زيرا كه حصول جميع اشيا ممتنع است و إلّا بايد كه مقدورات واجب متناهى باشد .\r\nو آنچه مذكور شد كه جزء جوهر عرض نمىتواند بود ، اگر مراد به عرض آن است كه از لوازم مقولات تسع است ، يعنى موجود فى الموضوع ، مسلّم نيست كه فصل هيولى عرض به اين معنى باشد ، و اگر مراد آن است كه به حسب حقيقت جوهر نباشد ، اگر چه معنى جوهر بر آن صدق مىنمايد صدق عرضى مسلّم است ، و لكن امتناع تقوّم جوهر به عرض به اين معنى مسلّم نيست ، و پيش از اين مذكور شد كه فصل جواهر بسيطه به حسب ذات نه جوهر است و نه عرض ، و مع ذلك مفهوم جوهر بر آن صدق مىكند [ صدق عرضى 
  ] و حقايق غير متأصّله مىتواند شد كه در تحت هيچ يك از مقولات عشر مندرج نباشد » . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 47 .\r\n","page_name":" 140 ","page_number":140},
  {"content":"\r\n\r\n\r\nدليل سوم بر اثبات هيولى آن است كه ماهيّت جسم مركّب است از جنس و فصل .\r\nو جنسش مفهوم جوهريّت است و فصلش مفهوم ممتدّ فى الجهات الثّلاث على الإطلاق . و هر ماهيّت صاحب جنس و فصلى كه تواند شد كه فصلش در خارج معدوم شود و جنسش باقى ماند بايد كه جنس و فصل آن به إزاء دو جزء خارجى باشد كه از يكى از آن دو يعنى از مادّهء خارجيّه جنس انتزاع شود و از ديگرى يعنى از صورت خارجيّه فصل ، لكن جسم ماهيّتى است بر صفت مذكوره ، يعنى ممكن است كه فصلش منعدم شود و جنسش باقى ماند . زيرا كه چون بر جسم مفرد انفصال طارى گردد و فصلش كه مفهوم ممتدّ فى الجهات الثّلاث است منعدم نمىگردد با بقاى صدق معنى جوهريّت . پس بايد كه مركّب باشد از مادّه‌اى كه هيولى أولى است . و صورتى كه صورت جسميّه است . و اين دليل نيز قريب المأخذ است با دو دليل سابق . [ 54 
  ] و بيشتر مناقشاتى را كه بر آنها وارد مىآيد بر اين نيز وارد مىآيد به تفاوت در عنوانات و عبارات ، و براى ذكر آنها بعد از ذكر آنچه در آن دو دليل مذكور شد طائلى نيست . « 1 »\r\n\r\nدليل چهارم دليلى است كه يكى از محققين اقامه نموده است\r\nو آن را برهان خاصّ الخاص ناميده است .\r\nو تقريرش اين است كه : « چون جميع ممكنات از موجود حقيقى و واحد حقيقى كه به هيچ وجه شائبهء كثرتى در او نيست موجود شده‌اند ، و از جملهء موجودات ممكنه ممتدّات است ، و بايد كه براى هر معلولى مناسبتى با علّت خودش ثابت باشد كه مصحّح صدور اين معلول از اين علّت تواند بود ؛ و چون در ميان صورت جسميّه و موجود حقيقى منزّه از شائبهء تركيب ، و همچنين ميان آن و ميان عقول مجرّده كه فرض جزئى دون جزئى در آنها ممكن نيست چنان مناسبتى يافت نمىشود : ناچار بايد كه ميان صورت و يكى از عقول ، امرى موجود باشد كه به طرفين ، به اعتبار حيثيّتين ، مناسب باشد ، و آن امر هيولى است ، زيرا كه از آن حيثيّت كه غير ممتدّ است مناسب است كه از مبدأ مفارق صادر مىگردد ، و از آن حيثيّت\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 48 .\r\n","page_name":" 141 ","page_number":141},
  {"content":"\r\n\r\nكه قابل امتداد است واسطهء صدور ممتدّ است مىتواند بود . » و شارح فاضل علّامه گفته است كه : « اين دليل مبتنى بر تقدّم هيولى بر صورت است در وجود ، و حال آنكه امر بر عكس آن است ، چنان كه در بحث تلازم صورت و هيولى مذكور خواهد شد إن شاء اللّه تعالى .\r\nو آنچه ذكر كرده است كه ميان صورت جرميّه و عقل مفارق مناسبتى نيست مسلّم است ، لكن نبايد كه واسطهء صدور صورت از عقل هيولى باشد ، زيرا كه صدور صورت جرميّه از عقل بعد از صدور نفوس و صور نوعيّه است . پس مىتواند شد كه همين وساطت آنها در صدور صورت جرميّه كافى باشد ، زيرا كه در آنها حيثيّات و اعتباراتى هست كه به سبب آنها مناسبت [ 55 
  ] با ابعاد و اجرام به هم مىرسد . پس مىتواند شد كه بدون توسّط چيزى ديگر از عقل مفارق صادر گردد » . « 1 »\r\n\r\nدليل پنجم دليلى است كه امام فخر رازى اقامه نموده است\r\nو تقريرش اين است كه : « براى جسم فلك شكلى معيّن و مقدارى معيّن از لوازم است ، زيرا كه در نزد ايشان قابل كون و فساد نيست . پس مىگوييم كه اين لزوم اگر به جهت نفس جسميّت مشتركه باشد ، بايد كه هر جسمى چنين باشد ، زيرا كه همه در جسميّت شريكند . و اگر به جهت امرى ديگر است ، بايد كه آن امر : يا حالّ در جرم فلك باشد و يا محلّ آن باشد و يا مباين آن باشد . و اگر حالّ در آن باشد و لازم نباشد ، سبب لزوم شكل و مقدار معيّن نمىتواند بود ، و اگر لازم باشد سؤال راجع مىشود به كيفيّت لزومش : و يا بايد كه سلسله غير متناهى شود يا برگردد به نفس جرميّت و محال مذكور عود نمايد . و اگر مباين باشد ، آن مباين ، يا اين است كه جسمى ديگر است و يا قوّه‌اى است در جسمى ديگر ، و يا مجرّد است و جسم و جسمانى نيست .\r\nو اوّل باطل است ، زيرا كه سببيّت آن جسم براى اين ملازمه اگر به جهت جسميّت آن است همان اتّفاق مذكور لازم مىآيد و بطلان آن مذكور شد .\r\nو اگر به جهت قوّهء زايده است راجع مىشود به شقّ ثانى و مىگوييم كه اگر آن قوّه از\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية ، الأثيرية ، ص 48 .\r\n","page_name":" 142 ","page_number":142},
  {"content":"\r\n\r\nلوازم است سؤال از سبب لزومش عود مىنمايد . و اگر از محلّش مفارقت مىتواند نمود ، در آن حال معدوم مىشود ، زيرا كه وجود فى نفسه ناعت همان وجودى است كه براى محلّ است و عدمش از محل عدم فى نفسه آن است و در صورت انعدام آن ملازمه زايل مىگردد به سبب زوال مقتضى آن ، و اين محال است .\r\nو امّا شقّ سوم كه سبب لزوم امرى مباين مجرّد باشد چون نسبت مجرّد به همهء اجسام يك نسبت است ، بايد كه براى اقتضاى موصوفيّت بعضى اجسام به فلكيّت مخصّصى داشته باشد مخصوص به فلك و جميع شقوق سؤال در آن رابط عود مىنمايد . پس بايد كه لزوم فلكيّت به سبب امرى باشد [ 56 
  ] كه محلّ آن است . و فلكيّت يا آنچه لازم آن است در آن حلول كرده باشند و آن شىء اقتضاى هر دو صورت را با هم مىكند تا آنكه مقارنت فلكيّت براى جرم فلك از امور لازمه باشد . و آن محل مسمّى است به هيولى . و بايد كه مخالف هيولاى ساير اجسام باشد و إلّا همان محالات لازم مىآيد . و بعد از ثبت احتياج اجسام فلكيّه به هيولى احتياج ساير اجسام به هيولى نيز ثابت مىشود بر عكس آنچه در ادلهء ديگر جارى مىگردد ، كه اوّل در اجسام عنصريّه ثابت مىشود و بعد از آن در اجسام فلكيّه . » و امام فخر رازى بعد از ايراد اين حجّت گفته است كه : « آن را بر بسيارى از اذكيا عرض نمودم و چيزى از مقدّمات آن را مقدوح نگردانيدند . و لكن براى خودم شكّى در آن بهم رسيد . و حاصل شكّش اين است كه اشتراك جميع اجسام در جسميّت مسلّم نيست و مىتواند بود كه جسميّت بعضى اجسام مخالف جسميّت بعضى ديگر بوده باشد » .\r\nو شارح علامه فرموده است كه : « هيچ شكّى در اشتراك اجسام در جسميّت نيست . و بيان آن خواهد آمد إن شاء اللّه تعالى و آن اصلى است محقّق كه بسيارى از مطالب بر آن مبتنى است . مثل اثبات صورت نوعيّه در اجسام ، و اثبات هيولى در افلاك ، و اثبات شكل طبيعى و حيّز طبيعى در هر جسمى ، و بسيارى از مباحث نفوس و قوى و كيفيّات و غير آنها .\r\nو امّا دليل امام به چند وجه مقدوح است :\r\nاوّل : آنكه مثل همين سؤال متوجّه است در بيان لزوم قطبيّت و سكون بعضى از اجزاء فلك ، و لزوم منطقيّت و سرعت حركت بعضى ديگر از اجزاء . و استناد آن به هيولى ممكن نيست ، زيرا كه در همهء فلك يك هيولى است . پس اگر اين اختلاف را به امور الهيّه و\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nعنايت اسناد مىدهد ، چرا لزوم شكل و مقدار را به آن مستند نمىگرداند . و بالجمله به هر چه در اينجا متمسّك مىشود در آنجا نيز بايد به همان متمسّك شد .\r\nدوم : آنكه ايجاب لزوم شكل و مقدار را به هيولى اسناد نمىتوان داد ، زيرا كه هيولى جوهرى است قابل [ 57 
  ] و معنى قبول صحّت و امكان است كه منافى ايجاب و اقتضاء است . بلكه بايد كه براى فلكيّت و لوازم آن مقتضى ديگر بوده باشد تا آنكه هيولى قبول نمايد آنچه را كه آن چيز موجب و مقتضى آن باشد .\r\nسوم : آنكه از شقوق مردّده اختيار مىكنيم كه لزوم شكل و مقدار معيّن به امرى است كه حالّ در فلك و لازم آن است . و در جواب اعادهء سؤال در وجه لزوم مىگوييم كه اگر حال مقوّم محلّ باشد ، مانند صورت نوعيّه ، بالذّات مقدّم بر محل خواهد بود . پس منشأ لزومش ذات محل را مىتواند شد كه نفس ذات حالّ باشد .\r\nامّا اگر وجود حالّ از وجود محل مؤخّر باشد ، مانند عرض قياس به موضوع خودش ، و مختص باشد به همان موضوع كه در مشاركات آن يافت نشود با اتّحاد در ماهيّت سؤال به سبب اختصاص آن عرض به آن محل وارد مىآيد .\r\nو چون جايز است كه براى علل متخالفه به نوع معلولات متّفقة الماهيّه بوده باشد ، و همچنين براى ملزومات متخالفه لازم واحد . پس مىگوييم كه اگر چه جسميّت فلك با ساير اجسام در مفهوم جسميّت متّفق است ، لكن جايز است كه لازم نوعيّت خودش باشد و ساير لوازم مختصّه به فلك به سبب نوعيّه مختصّه به آن باشد و چيزى از محالات مذكوره بر اين لازم نمىآيد . » « 1 » اين است خلاصهء آنچه فاضل شارح در شرح هدايه ذكر كرده است .\r\n\r\nدليل ششم دليل كون و فساد است .\r\nو تقريرش بر سبيل اجمال آن است كه در بطلان صورت نوعيّه و حدوث صورت نوعيّهء ديگر ، مثل بطلان صورت نار و حدوث صورت هوا ، صورت جسميّه كه نفس اتّصال است باطل مىشود . زيرا كه آن اتّصالى كه با صورت نار موجود است از آن اتّصال كه با صورت هوا يا ماء موجود مىباشد در امتداد اشدّ است .\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 49 - 50 و الأسفار ، ج 5 صص 123 - 126 .\r\n","page_name":" 144 ","page_number":144},
  {"content":"\r\n\r\nو حكيم فاضل ، يعنى فارابى ، مىگويد كه چون صورت ناريّه باطل گردد و صورت هوائيّه حادث شود صورت جسميّه با صورت ناريّه باطل مىگردد و صورت جسميّهء ديگر با صورت هوائيّه [ 58 
  ] حادث مىشود . زيرا كه ابعاد كه نفس اتّصال يا عارض اتّصال است ، به تخلخل و تكاثف متغيّر و باطل مىگردد .\r\nو اين دليل مبتنى است بر ثبوت تخلخل و تكاثف حقيقى كه رواقيّين ، خصوصا شيخ اشراق ، انكار آن مىنمايند . و ظاهر اين است كه انكار آن از نوعى مكابره خالى نباشد ، زيرا كه مشاهدات بسيار دلالت بر ثبوت آن مىكند ، مثل انكسار قمقمهء صيّاحه و دخول لحم در محجمه بعد از مصّ ، و بقاى آن مادام كه رأس آن مسدود است . و امورى ديگر كه عقل به مشاهدهء آنها با ملاحظهء امتناع خلأ جزم مىكند به اينكه يك جسم در مقدار زايد و ناقص مىشود . و انكار منكرين هيولى تخلخل و تكاثف را دليل است بر آنكه بعد از ثبوت آنها بجز اذعان به وجود هيولى طريقى ديگر نتوان پيمود و در بحث صور نوعيّه عود به اين كلام واقع خواهد شد .\r\n\r\nفصل پنجم در بيان آنكه جسميّت از هيولى منفك نمىتواند بود\r\nيعنى در جميع اجسام هيولى موجود است و اگر چه آن جسم به سبب امرى خارج از جسميّت قبول فصل و وصل نكند ، خواه آن امر لازم باشد مانند فلكيّات و خواه لازم نباشد مانند اجسام صغارى كه به محسوس اوّل موسومند .\r\nو بر اين مدّعا دو دليل اقامه نموده‌اند كه يكى موقوف است بر اثبات آنكه جسم طبيعت واحده است ، و ديگر آنكه موقوف بر آن نيست .\r\nو تقرير دليلى كه موقوف بر اثبات آن مطلب نيست ، اين است كه در دليل وجود هيولى از طريق قوّه و فعل مذكور شد كه هيچ جسمى از اجسام خالى از هيولى نمىتواند بود ، زيرا كه در هر جسمى قوّهء كمالى و قصور در اوضاع و افعالى و انتقال از حالى به حالى مىباشد اگر چه در غرضى يسير و معنيى سهل باشد ، چنان كه در فلك كه از جهت جوهريّت و كم و كيف و ساير هيئات قارّه فعليّت دارد ، لكن به اعتبار اوضاع قياس به غير از آن جهت\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nقوّه بهم مىرسد ، زيرا كه ممكن نيست كه جميع اوضاع ممكنهء آن در وجود با هم [ 59 
  ] مجتمع شوند . و مذكور شد كه جهت قوّه راجع مىباشد به چيزى كه محض قبول و امكان باشد . و چون چنين چيزى استقلال در تجوهر نمىتواند داشت بايد كه لازم جسميّت باشد ، زيرا كه ممكن نيست كه ذو القوّه مفارق عقلى باشد . و نفس من حيث هى نفس از جسميّت منفك نمىتواند بود . پس مشتمل بر قوّه اوّلا و بالذّات جسم بما هو جسم خواهد بود .\r\nو در تقرير دليل ديگر كه موقوف است بر اثبات آنكه جسم طبيعت واحده است ، اوّلا ، مىگوييم بر طبق آنچه شيخ رئيس در كتب خود گفته است كه اگر جسمى مخالف جسم ديگر باشد ، مثل آن كه يكى حارّ و ديگرى بارد باشد ، و يا اينكه يكى انسان و ديگرى خشب باشد ، اختلاف ميان اين دو جسم مثل اختلاف ميان دو مقدار نيست ، در آنكه يكى خط باشد و ديگرى سطح ، زيرا كه براى مقدار بدون آنكه خط يا سطح باشد قوامى نمىباشد . و اقتران صورت انسان يا صورت خشب به جسم مثل اقتران فصل خطّ يا فصل سطح به مقدار نيست ، زيرا كه وجود جسميّت متصوّر است كه موجود گردد بتنهايى بدون زيادتى و وجود مقدار بدون زيادتى متصوّر نيست ، بلكه مقدار به حسب ذات محتاج است به فصول تا آنكه موجود و متحصّل گردد ، و آن فصول ذاتيّاتند براى مقدار . پس مىتواند كه مقدارى در امرى كه به حسب ذات براى آن است مخالف مقدارى ديگر باشد به خلاف صورت جسميّه كه طبيعت متحصّله است و اختلافى در آن نيست . و مجرّد صورت جسميّه با مجرّد صورت جسميّهء ديگر مخالفت ندارد ، به فصلى كه داخل در جسميّت باشد . و آنچه لاحق جسميّت مىشود به اعتبار امرى است كه از طبيعت آن خارج است . پس جسم طبيعت واحده نوعيّه است .\r\nو حكيم فاضل عارف در شرح هدايه گفته است كه حاصل اين كلام راجع است به اينكه ما هرگاه نظر مىكنيم در افراد صورت جسميّه و آنها را بماهيّتها تعقّل مىنماييم مىيابيم كه همهء آنها مشتركند در يك امر محصّل كه مفهوم جوهر قابل ابعاد است بر وجه مذكور . و امتيازى در ميان آن افراد به حسب اين محصّل ذاتى نيست به آن غايت كه هرگاه تجريد نماييم آن را از لواحق [ 60 
  ] و عوارض باقى نماند مگر همان حقيقت كه مسمّى است به صورت جسميّه . پس از اينجا دانستيم كه صورت جسميّه حقيقت نوعيّهء مشتركه است در ميان افراد خودش ، زيرا كه اگر چنين نباشد ، بايد كه حقايق افراد آن بعد از تجرّد از زوايد\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمختصّه غير حقيقت جسميّه نماند يا متباين از آنها و يا مشتمل بر آنها و بر جزئى ديگر ، و حال آنكه چنين نيست .\r\nو بعد از اين فرموده است كه كسى كه در مباحث علميّه اقتصار بر مجرّد ايراد منوع و ابداء احتمالات ركيكه مىنمايد اين مقدّمات او را نفع نمىرساند ، و مىتواند گفت كه ماهيّت جسميّت معلوم نيست ، و اتّحاد در قبول ابعادى كه معلوم است لازم آنها است و اتّحاد لازم دليل بر اتّحاد ملزوم نمىشود ، تا آنكه نوع بودن آن ثابت شود ، پس شايد كه جسميّت جنس افراد يا عرض عام آنها باشد .\r\nپس اولى در جواب او اين است كه بگوييم كه احتياج به قابل را امتداد اقتضا مىكند از آن حيثيّت كه متّصل است بذاته و قابل انفصال است ، و متّصل بالذّات منفصل نمىتواند شد .\r\nو همين قدر معلوم و مقتضى حكم است . پس محتاج نخواهيم بود به چيزى كه علم به آن نداريم ، زيرا كه وحدت اين حيثيّت موجب وحدت اجسام است از اين حيثيّت ، كما لا يخفى .\r\nو « بعد از اثبات اين دعوى مىگوييم كه اثبات افتقار جميع اجسام از حيثيّت جسميّت به هيولى به دو طريق بر اين اصل مبتنى مىتواند شد :\r\nاوّل : آنكه طبيعت امتداديّه ، يا اين است كه بذاتها از هيولى مستغنى است و يا مستغنى نيست . و در شقّ اوّل حلول آن در همهء محل محال است ، زيرا كه حلول در محل عين افتقار به محل است . و چون غنا از محل ذاتى باشد زوالش محال خواهد بود ، به جهت آنكه ذاتى زايل نمىتواند شد ، پس حلولش در محل محال خواهد بود . و حال آنكه حلول در بعضى اجسام كه قابل فصل و وصل هستند به ثبوت رسيده است . و اگر لذاتها غنى نباشد بايد كه لذاتها مفتقر باشد . پس بايد كه در هر جا كه موجود شود حالّ در هيولى باشد ، خواه آن جسم قابل انفصال خارجى باشد و خواه نباشد .\r\nو بعضى توهّم نموده‌اند كه : اين دليل [ 61 
  ] منقوض است به اعتبار جريان آن در محلّ واحد مخصوص ، و بر آن لازم مىآيد اجتماع متماثلات در محلّ واحد ، و بودن يك صورت در جميع محالّ ، و بودن يك هيولى محلّ جميع صور ، و بودن هر جسمى مركّب از جميع صور و جميع هيوليات ، و غير اينها از محالات .\r\nو دفع اين توهّم : به آن است كه بگوييم كه طبيعت مطلقه به حسب ذات محتاج است\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nبه محلّ مطلق و فى ذاتها به محلّ مخصوص محتاج نيست ، بلكه محتاج به محلّ مخصوص طبيعت مخصوصه است ، و عروض افتقار خاص بر طبيعت مطلقه به جهت خصوصيّت عارضه جايز است . و بالجمله استغناء ذاتى طبيعت مطلقه از محلّ مخصوص منافى افتقارش به محلّ مطلق نيست ، و افتقارش به محل مخصوص به سبب عروض خصوصيّتى نيز منافى افتقار ذاتىاش به محلّ مطلق نيست .\r\nو اگر كسى بگويد كه چه مانع است از آنكه طبيعت مطلقه به محل محتاج نباشد و احتياجش به محلّ مطلق به سبب عروض خصوصيّتى باشد .\r\nمىگوييم كه هر گاه طبيعت جسميّه را من حيث هى هى ملاحظه نماييم ، و از اين حيثيّت محتاج به محل نباشد ، محال است كه در محل حلول نمايد ، زيرا كه حلول بدون افتقار ذاتى متصوّر نمىشود . و اگر از آن حيثيّت محتاج باشد بايد كه در جميع اجسام حال باشد .\r\nپس قول به اينكه ممكن است كه افتقار ناشى از امور خارجه باشد و طبيعت من حيث هى اقتضاى هيچ يك از افتقار و غنا نكند مدفوع خواهد بود ، زيرا كه اگر صورت جسميّه ، لذاتها يا به سبب امر لازم ذات ، محتاج به مادّه نباشد ، بلكه احتياجش در بعضى افراد مستند به علّت خارجه باشد ، براى صورت واحده هم مقارنت به مادّه ممكن خواهد بود و هم مفارقت از آن ، به اعتبار ذات بذاته‌اش با قطع نظر از علّت . و اين باطل است ، زيرا كه وجود ناعتى از اقتران به محل منفك نمىتواند بود به هيچ اعتبار . و ايضا اگر منفك از مادّه شود از تقدّر و تشكّل منفك نمىتواند بود ، پس منفعل و محتاج به مادّه خواهد بود .\r\nو طريق ديگر ، براى اثبات تعميم هيولى در جميع اجسام كه آن را نيز شيخ رئيس در كتب خود ذكر نموده است [ 62 
  ] ، آن است كه چون صورت جسميّه طبيعت نوعيّه است . و براى طبيعت امتداديّه نوعيّه قسمت انفكاكيّه به حسب طبيعت ممكن است به نحوى كه در ابطال اجسام ذيمقراطيسيّه مذكور شد . و از آن لازم مىآيد كه هيولى در جميع اجسام موجود باشد ، زيرا كه جواز انفكاك به حسب طبيعت امتداديّه در احتياج به جوهر قابل كافى است هر چند مانعى از خارج آن را منع مىنمايد .\r\nو شيخ رئيس ، بعد از اقامهء اين دليل بر تعميم هيولى ، گفته است كه : « اگر اين عايق\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nلازم طبيعت باشد بايد كه اثنينيّت بالفعل و فصل در ميان اشخاص نوع آن طبيعت يافت نشود ، بلكه نوعش منحصر در شخص باشد » . « 1 » و حكيم عارف در شرح هدايه گفته است كه مراد شيخ از اين كلام آن است كه آنچه مانع از انفكاك و انفصال است اگر لازم جوهر ممتد باشد به حسب طبيعت ، ممكن نخواهد بود كه اشخاص آن در وجود متعدّد باشند ، بلكه نوعش منحصر در فرد خواهد بود ، زيرا كه اگر اشخاص متعدّده براى آن باشد هر يك قابل انفكاك خواهند بود به بيان سابق با وجود مانع ، هذا خلف . و چون جوهر امتدادى بالبديهه متعدّد الاشخاص است معلوم مىشود كه مانع از قبول فصل و وصل لازم طبيعت آن نيست ، اگر چه لازم بعضى از افراد آن ، مثل فلك ، هست . پس طبيعت من حيث هى از قبول فصل و وصل ابا ندارد ، و موجب وجود قابل نيز همين است . و از اين احتياج جميع اجسام به هيولى ثابت مىشود .\r\nو بعد از اين فرموده است كه مانع از قبول انفصال انفكاكى در طبايع افلاك صور نوعيّهء آنها است ، به اعتبار آنكه انفصال انفكاكى مستلزم حركتى است كه مبدأ ميلش در فلك موجود نيست . پس لا محاله نوع هر فلكى منحصر در شخص خواهد بود ، به همان دليل كه مذكور شد . و به اين سبب حكم نموده‌اند به امتناع اثنينيّت در فلك به اعتبار طبيعت فلكيّه ، نه به اعتبار طبيعت جسميّه .\r\nو قائلى را مىرسد كه بگويد كه مراد از اثبات عموم هيولى در جميع اجسام آن است كه هر فردى از افراد جسم در خارج صاحب مادّه است . و آنچه [ 63 
  ] از اين طريق لازم آمد آن است كه طبيعت جسميّه با ثبوت آن كه طبيعت نوعيّه است مىتواند شد كه مقارن مادّه باشد . امّا آنكه لازم است كه جميع افرادش در خارج به مادّه مقارن باشند از اين تقرير لازم نمىآيد مگر به رجوع به طريق اوّل كه حلول با استغناى ذاتى ممتنع است . پس هر دو طريق راجع به همين مقدّمه خواهد بود . و بعد از اثبات آن همين قدر كافى است كه بگوييم كه چون طبيعت جسميّه طبيعت نوعيّه است . و بعضى از افراد آن حالّ در محل و حلول بدون احتياج ذاتى ممتنع است . پس لا محالة جميع افراد آن در خارج حال خواهد بود .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، صص 131 - 134 .\r\n","page_name":" 149 ","page_number":149},
  {"content":"\r\n\r\nو اگر كسى گويد كه اين حكم منتقض است به طبايع جواهر كه افراد خارجيّهء آنها از حلول در محل مستغنىاند . و افراد ذهنيّه آن به محل محتاج است چنان كه در بحث تعريف جوهر به آنها اشاره شد .\r\nمىگوييم كه اين حكم از خواصّ طبيعت موجودهء در خارج و افراد خارجيّه است . و بدان كه شارح فاضل در شرح هدايه گفته است كه بر حكما نقض وارد مىآيد به موضعى از فلك كه كوكب يا تدوير در آن مركوز است و جزءين واقعه در طرفين كوكب يا تدوير از يكديگر ممتازند . پس بر اين دو جزء جايز خواهد بود آنچه بر ساير اجزاء جايز است و بر آنها نيز جايز است مثل آنچه بر اين دو جزء جايز است . پس انفكاك خارجى بر فلك من حيث هو فلك جايز خواهد بود . و اگر به اصل فطرت اعتذار جسته شود در دو شخص از نوع واحد از امتداد نيز به همان اعتذار تمسّك مىتوان جست . « 1 » و در آن كتاب جوابى از اين نقض نداده است . و در اسفار گفته است كه اين نقض را شيخ الهى بر حكما وارد آورده است و خود از آن جوابى نداده است . و آنچه در وجه تفصّى از آن بر قلب من اضافه شده است ، آن است كه فلكيّت از صفات ساريهء در جسم فلك نيست ، زيرا كه صورتى كه محصّل و مقوّم جسميّت آن است در خارج به مادّهء آن قائم نيست ، زيرا كه براى هر فلكى نفس مجرّدى هست كه مبدأ صفات [ 64 
  ] و اوضاع و افاعيل و حركات آن است . پس اجزاء جسميّهء فلك واحد ، خواه وهميّه و خواه خارجيّه ، اجزاء مقداريّهء ذات نوعيّهء او نيستند ، بلكه اجزاء مادّه و جسميّت فلكند . و توارد فصل و وصل بر جسميّت فلك از حيث ذات امتداديّهء آن محال نيست ، بلكه محال آن است كه يك فلك از آن حيثيّت كه فلك است دو فلك يا آنكه دو جزء براى آن حاصل گردد ، نه از آن حيثيّت كه دو جزء باشند از براى جسميّت فلك . و از اين جهت متمّمان دو فلك نيستند و اهل هيئت آنها را فلك على حده نمىشمارند . « 2 »\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 51 - 52 .\r\n( 2 ) . صدر الدين شيرازى ، الأسفار ، ج 5 ص 135 .\r\n","page_name":" 150 ","page_number":150},
  {"content":"\r\n\r\n\r\nفصل ششم در بيان استحالهء تعرّى هيولى از مطلق صورت\r\nاز يكى از مسالك اثبات هيولى ، كه مسلك قوّه و فعل است ، مىتوان فهميد كه هيولى از مطلق صورت مجرّد نمىتواند بود ، زيرا كه اگر از كافّهء صور مجرّد گردد امرى خواهد بود بالفعل كه قوّهء قبول اشياء در آن موجود است و [ اگر چنين نباشد 
  ] آن هيولى نخواهد بود .\r\nپس ذاتش مركّب خواهد بود از جهتى كه به آن بالفعل است و از جهتى كه به آن بالقوّه است و حال آنكه مفروض بساطت آن است .\r\nدليلى ديگر آن است كه : در حال تجرّد از صورت : يا اين است كه صاحب وضع و حيّز است ، پس اگر منقسم باشد يكى از مقادير ثلاثه خواهد بود ، و مفروض آن است كه مجرّد از آنها و از آنچه آنها را استدعا نمايد بوده باشد ، و اگر منقسم نباشد جوهر فرد خواهد بود كه بطلانش مذكور شد ؛ و اگر ذات وضع نباشد ، يا اين است كه ممكن است حلول آنچه آن را صاحب وضع گرداند در آن يا ممكن نيست . و به تقدير اوّل حلول آن يا دفعى است يا تدريجى ، بر نهج حركت در حيّز مخصوص دفعى .\r\nو در صورتى كه دفعى باشد ، يا اين است كه آن مقدارى كه به او بر مىخورد در حالتى است كه در حيّز مخصوصى قرار دارد ، پس پيش از تجسّم متجسّم و متحيّز بوده است . و اگر در حيّز مخصوصى به آن برنمىخورد ، پس در او و نه در مقدارى چيزى مىباشد كه آن را به حيّز معيّن تخصيص تواند داد . [ 65 
  ] پس حيّزى از حيّز ديگر براى او أولى نخواهد بود . و لا محالة بايد كه مصادفه در حيّزى واقع شود . پس يا در جميع احياز واقع خواهد شد يا در بعضى دون بعضى . و اوّل محال است ، زيرا كه جسم واحد در يك وقت در غير حيّز واحد نمىتواند بود . و ثانى مستلزم ترجيح بلا مرجّح است .\r\nو در شقّ دوم ، كه مصادفه بر سبيل تدريجى باشد ، بايد كه ذات وضع بلكه جسم باشد ، زيرا كه هر منبسط در مقدارى صاحب جهات ستّ خواهد بود ، و هر جوهرى كه\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nصاحب ابعاد باشد جسم خواهد بود . و در صورتى كه حلول آنچه آن را صاحب وضع گرداند در آن ممكن نباشد هيولى نخواهد بود .\r\nدليلى ديگر : وجود هيولى در حالت تجرّد ، اگر معنى قابليّت بالفعل در آن هست ، پس در نزد تجرّد متصوّر به جسميّت خواهد بود . و اگر وجودش وجود قابل بالفعل نباشد بايد كه متقوّم بالذّات باشد بدون تقدّر و تكمّم . پس صاحب جزء نخواهد بود ، نه بالذّات و نه بالعرض و نه بالقوّه و نه بالفعل . پس چون مقدار عارض آن شود ، در نزد وحدت اتّصاليّه صاحب اجزاء بالقوّه مىشود . و در نزد كثرت انفصاليّه صاحب اجزاء بالفعل است . و از اين لازم مىآيد كه عروض امرى بر امرى ديگر مغيّر حقيقت و مبطل ذات معروض گردد ، و اين محال است » . « 1 » بدان كه مصنّف هدايه ، دليل بر اين مطلب را به اين سياق تقرير نموده است كه :\r\n« هيولاى مجرّد از صورت ، يا ذات وضع است يعنى قابل اشارهء حسّى است ، و يا ذات وضع نيست . و اوّل باطل است ، زيرا كه خالى از اين نخواهد بود كه قبول قسمت مىكند يا نمىكند .\r\nو ثانى باطل است ، زيرا كه هر چه ذات وضع به استقلال است البته قابل قسمت است . و اوّل نيز باطل است ، زيرا كه به يكى از مقادير ثلاثهء جوهرى راجع مىگردد . و ثانى از ترديد اوّل نيز محال است ، زيرا كه بعد از اقتران صورت جسميّه به آن يا در هيچ حيّزى حاصل نمىشود و يا در جميع احياز حاصل مىشود و يا در بعضى دون بعضى حاصل مىگردد . و دو شقّ اوّل [ 66 
  ] و ثانى بالبديهه باطل است و شقّ سوم مستلزم ترجيح بلا مرجّح است » .\r\nو فاضل شارح گفته است كه : « بر بيان استحالهء شقّ ثانى از ترديد اوّل ، اعتراض نموده‌اند كه مىتواند شد كه صورت نوعيّه مقارن هيولى گردد كه از لحوق صورت جسميّه كه موجب احتياج به حيّز است منع نمايد .\r\nو از اين اعتراض دو جواب داده‌اند :\r\nجواب اوّل : آن است كه اگر جوهر هيولى جوهر قابل صورت جسميّه نتواند بود ، جوهر معقول بالفعل خواهد بود ، نه هيولى ، زيرا كه حقيقت هيولى همان قوّه و استعداد\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، صص 138 - 140\r\n","page_name":" 152 ","page_number":152},
  {"content":"\r\n\r\nحصول حوادث است از صور و اعراض . و اگر جوهرش جوهر قابل باشد لحوق صورت به آن به حسب ذات ممكن خواهد بود . لكن صورت يا هر حادثى كه به هيولى لاحق گردد مستلزم تجسّم آن است كه مستلزم محال است ، و ممكن آن است كه بر فرض وقوعش محال لازم نيايد . و مبادا كسى گمان كند كه استلزام اين ممكن محال را از قبيل استلزام عدم عقل اوّل است كه ممكن است ، عدم واجب را كه محال است ، زيرا كه امكان عدم عقل اوّل به اعتبار ذات بذاته آن است ، و آن مستلزم هيچ محالى نيست . و آنچه مستلزم عدم واجب است رفع وجود عقل اوّل است . و اين ممتنع است به جهت وجود واجب ، و در تلبّس هيولى به صورت نظر به ذاتش ممكن است و مستلزم محال .\r\nو جوابى ديگر : آن است كه كلام در هيولاى اين اجسام موجوده است كه آيا در اصل ابداع با صورت موجود شده‌اند ، يا آنكه در اوّل مجرّد بوده‌اند و بعد از آن مجسّم شده‌اند . و امّا بيان آنكه آيا هيولايى بدون صورت موجود مىتواند بود بحثى ديگر است كه در صدد بيان آن نيستند .\r\nو اين جواب ضعيف است و بىفايده است ، زيرا كه ممكن است كه هيولاى جسمى از اجسام موجوده از هر دو صورت مجرّد گرديده صورت نوعيّه به آن ملحق شود كه مانع از قبول تجسّم ثانى گردد .\r\nو اعتراض ديگر آن است كه مىتواند شد كه مخصّص حصول هيولى در حيّز معيّن اقتران صورت نوعيّه باشد كه مخصّص اجسام باشد به احياز طبيعيّهء آنها .\r\nو از اين اعتراض ، جواب داده‌اند كه صورت نوعيهء مكان كلّى براى نوع معيّن [ 67 
  ] مىگرداند و نسبتش به جميع اجزاء آن مكان كلّى يك نسبت است ، پس نمىتواند كه هيولى را به جزء معيّن از آن مكان كلّى تخصيص دهد .\r\nو شارح ميبدى گفته است كه مىتوان گفت كه شايد صورتى ديگر يا حالتى عارض هيولى شود و آن را به بعضى از مكان كلّى تخصيص دهد . و ايضا شايد كه هيولى مجرّده هيولاى عنصر كلّى باشد .\r\nفاضل شارح گفته است كه : « فساد قول اوّل شارح ميبدى ظاهر است ، زيرا كه مخصّص جسم به جزء معيّن از مكان كلّى نمىتواند بود مگر امرى كه حادث باشد . و\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nحدوث آن محتاج است به حركات و اوضاع و سخن در هيولايى است كه صورت به آن ملحق شود و از آن امور مجرّد باشد . و جواب از سخن دومش آن است كه براى هيولى به حسب ذات تخصّص به مقدارى نيست ، بلكه به حسب ذات قابل هر حليه و صفتى است .\r\nپس جايز است براى آن من حيث الذّات كه ملحق گردد به آن با صورت عنصريّه مقدارى كه مالى مكان كلّى نباشد و به مخصّص ديگر سواى صورت نوعيّه محتاج شود » . « 1 »\r\n\r\nتفريع\r\nاز آنچه در اين فصل مذكور شد محقّق مىگردد كه وجود هيولى وجود جسمانى است و وجودى غير وجود جسمانى براى آن نمىتواند بود و إلّا ماهيّت آن بدون جسميّت متقوّم خواهد بود . پس هر چه از ماهيّت آن در ذهن در آيد وجهى از آن و مباين ماهيّت آن خواهد بود ، و بر آن صادق نمىآيد مگر به تقدير و فرض .\r\nپس معنى اين عبارت كه هيولى امرى است بالقوّه آن است كه هر چه در حال وجود هيولى است بر آن صادق است كه چون موجود شود بالقوّه است ، و هر چه عقل بالاستقلال به آن التفات تواند نمود و بر آن حكم تواند كرد امرى است معقول القوام بالفعل ، و بالقوّه نيست ، و مثل حال هيولى است حال امورى كه در تحصّل و وجود ناقصند ، از قبيل عدد و زمان و حركت و لا تناهى و تناقض و حرف و امثال آنها . « 2 »\r\n\r\nتتميم\r\nآنچه موجب انكار هيولى در نظر منكرين آن گرديده است ، اين است كه نفس هيولى با قطع نظر از قبول صورت جسميّه يا متّصل است و يا متّصل نيست و در [ 68 
  ] شقّ اوّل . بنفسها صورت جسميّه خواهد بود ، زيرا كه حقيقت جسم جوهر متّصل بنفسه است و به همين ، حقيقت تمام مىشود . و احتياج به صورت ديگر كه به هيولى ملحق گردد نيست ، و در شقّ ثانى يا جوهر عقلى و يا جوهر ذو وضع منقسم خواهد بود ، و بطلانش معلوم شد .\r\nو آنچه محققين در دفع اين شبهه فرموده‌اند ، اين است كه بناى آن بر ذهول از معنى مادّه و مرتبهء وجود آن است نسبت به صورت ، زيرا كه نسبت صورت جسميّه به هيولى مثل\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 60 - 63 .\r\n( 2 ) . صدر الدين شيرازى ، الأسفار ، ج 5 ، ص 143 .\r\n","page_name":" 154 ","page_number":154},
  {"content":"\r\n\r\nنسبت لازم خارج و صورت مكمّله نيست كه بعد از اتمام حقيقت و وجود شىء به آن ملحق گردد و براى هيولى وجود مستقلّ بالفعل نمىباشد مگر به صورت ، به اين معنى كه صورت نحو وجود خارجى هيولى و جهت تحصّل و تماميّت آن است . پس وجودش عبارت است از نقصان وجود صورت به حسب تشخيص نه به حسب نقصان ماهيّت خارجيّهء آن و قصور هر حيّز از توابع حقيقت مطلقهء آن است .\r\nو در موضع ديگر مبيّن گرديده است كه صورت در غير مادّهء أولى از موادّ ثانيه افادهء وجودى كمالى مىنمايد براى موضوع خودش كه به آن وجود موضوع كامل مىگردد به نوعى ديگر از صورت بعد از آنكه صاحب وجود فى ذاته و تحصّل نوعى فى نفسه است .\r\nو به اين سبب آن موضوع نسبت به آن صورت موضوع است به وجهى و مادّه است به وجهى ديگر . يعنى از آن حيثيّت كه براى موضوع فى نفسه با قطع نظر از لحوق آن صورت تحصّل و تعيّن خارجيّه هست و از آن حال مستغنى است نسبتش به حال نسبت موضوع به عرض است ، و به آن اعتبار كه نسبتش به اين تحصّل ثانوى و تنوّع آخرى نسبت نقص است به تمام و قوّه است به فعل ، مادّه است .\r\nو هيولى أولى فى ذاتها از جميع مراتب تحصّل و تنوّع عارى است مگر آن كه ضمّ به صورت گردد . پس حقيقتى براى آن نمىباشد مگر به ضمّ صورت به آن . « 1 »\r\n\r\nفصل هفتم در بيان تلازم هيولى و صورت\r\nاز آنچه [ 69 
  ] معلوم گرديد كه صورت جسميّه به حسب ذات مستغنى از هيولى نيست و هيولى نيز بذاتها به صورت محتاج است ، دانسته مىشود كه بينهما علاقهء ذاتيّه هست و به مجرّد تصاحب اتّفاقى نيست ، و علاقهء ذاتيّه يا علاقهء تضايف است و يا علاقهء علّيّت و معلوليّت .\r\nو علاقهء تضايف ميان اين دو متحقّق نيست ، زيرا كه ذات هر يك قياس به ديگرى به حسب ذات معقول نيست ، اگر چه هيوليّت به حسب مفهوم داخل در تحت مضاف است ،\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، ص 143 - 144 .\r\n","page_name":" 155 ","page_number":155},
  {"content":"\r\n\r\nزيرا كه تعقّل نمىشود مگر به قياس به آنچه آن قوّه است نسبت به آن چيز . و همچنين مفهوم كون الشّىء صورة تعقّل نمىشود مگر به قياس به آنچه به آن كامل مىگردد . ليكن كلام در نفس حقيقت هر يك از اين دو است با قطع نظر از مفهوم اسم ، و إلّا به اقامهء برهان احتياج نمىبود ، زيرا كه تعقّل هيچ يك از متضايفين بدون ديگرى ميسّر نمىگردد .\r\nو امّا در علاقهء علّيّت و معلوليّت ، اين معنى بديهى است كه تكافؤ در علّيّت ، بدين معنى كه هر يك علّت ديگرى باشند ، باطل است . و فرق است ميان آنكه وجود هر يك از دو شىء مستلزم وجود ديگرى باشد و آنكه سبب وجود ديگرى باشد . و دوم باطل و اوّل صحيح است به شرط آنكه مراد از استلزام كشف وجود ديگرى باشد .\r\nو در صورت عدم تكافؤ به دو قسم متصوّر مىگردد : يكى آنكه هر دو معلول علّت ثالث باشند ، و ديگر آنكه أحدهما علّت و ديگرى معلول باشد . و در شقّ اوّل كه هر دو معلول يك علّت باشند بايد كه علاقهء ديگر در ميان آن دو باشد و الّا تلازم بالذّات متحقّق نمىگردد . و آن خلاف امرى است كه به ثبوت رسيده است ، زيرا كه امتناع ثبوت هر يك از هيولى و صورت بدون ديگرى به حسب ذات به ثبوت رسيد .\r\nپس در اين صورت كه هر دو معلول يك علّت باشند ، بايد كه احدهما اقرب به آن علّت باشد و الّا لازم مىآيد كه وجود هر يك از علّت به واسطهء ديگرى باشد ، و همان محال سببيّت دو چيز يكديگر را لازم مىآيد ، لكن [ 70 
  ] بايد كه در آن مرتبه مستقل نباشد تا جواز تحقّق آن در مرتبه‌اى كه ديگرى نباشد لازم نيايد ، بلكه بايد بر وجهى ديگر باشد .\r\nو اقرب به علّت ثالثه مادّه نمىتواند بود ، زيرا كه براى آن قبول و استعداد است ، نه فعل و اقتضا . و مستعدّ از آن حيثيّت كه مستعدّ است نمىتواند كه سبب وجود مستعدّ له باشد و الّا لازم مىآيد كه وجود مستعد له از آن دائمى باشد بدون استعداد .\r\nو ايضا اگر مادّه سبب صورت باشد ، بايد كه براى آن ذاتى بالفعل باشد با قطع نظر از صورت ، زيرا كه معنى تقدّم علّى همين است . پس هر گاه مادّه واسطهء صدور علّت از صورت نمىتواند بود ، صورت واسطهء صدور مادّه خواهد بود . لكن نمىتواند كه واسطهء مستقله يا\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nآلت مستقلّه باشد ، به جهتى كه مذكور شد . « 1 » پس مىگوييم كه صورت بر دو قسم است : يكى صورت است كه به ورود بدل از مادّه مفارقت مىكند ، و ديگر آن است كه از مادّه مفارقت نمىكند .\r\nامّا در قسم اوّل ، ممكن نيست كه صورت علّت متوسطهء مادّهء باشد ، زيرا كه به انعدام آن ، مادّه كه معلول آن است نيز منعدم مىگردد ، و بايد كه براى صورت مستأنفه مادّه‌اى ديگر به هم رسد . و از آنجا كه مقرّر شده است كه بايد براى هر حادثى مادّهء سابقه باشد ، لازم مىآيد كه براى مادّه مادّه باشد . و اين محال است ، زيرا كه كلام در مادّهء أولى است ، با لزوم محالات ديگر از قبيل تسلسل در موادّ ، و تقدّم وجود مادّه بر نفس خود ، به اعتبار آنكه بايد كه حامل مشخّصات علّتش كه صورت است بوده باشد .\r\nپس بايد كه صورت جزء علّت و شريك آن باشد در افادهء وجود مادّه ، و مادّه از آن علّت مشخّصه موجود گردد به وساطت صورتى غير معيّن كه از مادّه مفارقت نكند مگر به ورود صورتى ديگر كه مصدر همان فعل كه معدوم گرديده است تواند بود . به اين معنى كه [ 71 
  ] آن شىء ثالث پيوسته افاضهء صورتى بنمايد كه به آن تقوّم مادّه برقرار بماند . و بايد كه آن واهب صور جوهر روحانى باشد ، زيرا كه اگر جسم يا جسمانى باشد ، كلام باقى خواهد بود تا آنكه به جوهر قدسى برگردد .\r\nو امّا قسم دوم از صورت كه هميشه لازم هيولى است و در آن حدوث انقطاع و التصاق و اتّصال و انفصال نيست الى ما شاء اللّه ، پس شايد كه در اوّل نظر ، شخص به گمان افتد كه مىتواند بود كه واسطهء مطلقه [ يا آلت مطلقه 
  ] در اقامهء هيولى باشد . لكن بعد از التفات ظاهر مىشود كه در اين صورت نيز ممتنع است ، زيرا كه مبيّن گرديده است كه تشخّص افراد جوهر امتدادى متحقّق نمىگردد مگر به عوارض انفعاليّهء غير لازمهء طبيعت بر سبيل دوام و الّا موجود در مادّه نخواهد بود . پس اگر علّت مطلقهء مادّه باشد ، [ بايد 
  ] كه بر اين سبقت داشته باشد بنفسها و بعللها المقوّمة لوجودها . و از اين لازم مىآيد كه هيولى مقدّم بر نفس خودش باشد به دو مرتبه .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، صص 145 - 147 .\r\n","page_name":" 157 ","page_number":157},
  {"content":"\r\n\r\nو ايضا تناهى مخصوص و تشكّل مخصوص از صورت شخصيّه منفك نمىشوند . و اين دو از عوارض مادّه‌اند ، زيرا كه اگر از لوازم طبيعت جرميّه باشند بايد كه جميع اجسام در تناهى و تشكّل در يك مرتبه باشند و چنين نيست .\r\nپس تناهى و تشكّل كه از عوارض و مسبّب از مادّه‌اند :\r\nيا اين است كه در درجهء صورت جسميّه واقعند ، و يا اين است كه بر آن سبقت دارد ، و سابق بر سابق بر شىء سابق بر آن شىء است . و همچنين سابق بر ما مع الشّىء نيز سابق است بر آنچه با آن شىء است . پس اگر صورت سبب هيولى باشد بايد كه صورت سابق باشد بر چيزى كه بر او سبقت دارد به يك مرتبه يا به دو مرتبه . و استحالهء آن ظاهر است ، پس معلوم شد كه صورت نه علّت مستقلّهء هيولى مىتواند بود و نه واسطه و نه آلت . پس بايد كه شريك علّت فاعليّه و جزء علّت تامّه باشد . [ 72 
  ] « 1 » و از اينجا ظاهر مىشود كه وراء صورت چيزى هست كه هيولى به آن تعلّق دارد و از آن فائض مىگردد . و آن جوهرى از نور الهى خواهد بود . و نفس نمىتواند بود ، چه جاى آنكه صورت يا طبيعت جسمانى تواند بود . و لكن فيضان هيولى از آن چيز بدون توسّط صورت كامل نمىگردد ، بلكه به آن چيز و صورت با هم كامل مىشود . پس آن نور عقلانى صورت جرميّه را به اذن پروردگارش افاضه مىفرمايد ، و هيولى را به ذات صورت از آن حيثيّت كه مطلق است برپا مىدارد . و عكس آن كه صورت را به ذات هيولى برپا دارد ممكن نيست ، زيرا كه براى هيولى ذاتى نمىباشد مگر به صورت . و كيفيّت اين اقامه آن است كه چون صورت معيّنه از هيولى منقطع گردد آن نور قدسى آن را باقى مىدارد به تعقيب صورتى ديگر . پس از آن حيثيّت كه صورت لاحقه مشارك صورت سابقه است در آنكه صورت است معاون آن مقيم قدسى است بر اقامه . و از آن حيثيّت كه مخالف آن است ، جوهر بالفعل هيولى را جوهرى ديگر مىگرداند غير از جوهرى كه با صورت سابقه بود . پس صورت از يك وجه واسطه است ميان علّت و معلول ، پس مقوّم به علّت و مقدّم بر هيولى است در تحصّل و ثبوت .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، ص 148 - 151 .\r\n","page_name":" 158 ","page_number":158},
  {"content":"\r\n\r\nو اگر كسى گويد كه چگونه مىتواند شد كه طبيعت مطلقه مبدأ وجود شخصى باشد و وحدت عموميّه علّت وحدت عدديّه گردد و حال آنكه بايد كه علّت در تحصّل و تعيّن اقوى از معلول باشد .\r\nجوابش : به نحوى كه شيخ رئيس و غير او از حكما ، افاده فرموده‌اند ، اين است كه عقل ابا ندارد از آنكه واحد به عمومى كه وحدت عمومش به واحد به عدد محفوظ باشد علّت واحد به عدد بوده باشد . چنان كه در اين مقام است ، زيرا كه واحد به نوع محفوظ است به واحد به عدد كه جوهر مفارق است [ 73 
  ] و بالحقيقه موجب اصل همان مفارق است ، اين قدر هست كه اتمام ايجابش به انضمام يكى از امور لا بعينه است . و اين اشتراط آن را از وحدت عدديّه بيرون نمىبرد ، بلكه واحد به عدد به واسطهء آن تامّ التّأثير مىگردد ، به جهت آنكه مناسبت در ميان مفارق محضى كه من جميع الوجوه بالفعل است و مادّه‌اى كه قوّهء محض است حاصل نمىشود .\r\nو بالجمله چون طبيعت صورت ، بالذّات علّت هيولى است و خصوصيّات افراد را در آن مدخليّت نيست الّا بالعرض ، پس علّت تامّهء هيولى مؤلّف است از انضمام واحد بالعموم به واحد بالعدد و ذاتش ذاتى است شخصى تامّ التّأثير كه هم وجودش باقى است و هم تشخّصش ، و به تكثّر اشخاص طبيعت [ مرسله 
  ] متكثّر نمىگردد ، زيرا كه هيچ يك از افراد جزء علّت نيستند .\r\nو جوابى ديگر : آن است كه فاضل شارح در اسفار به آن اشاره نموده است . و آن اين است كه : « هيولى شخص متعيّن الذّات نيست ، بلكه تشخّصش نوعى ديگر از تشخّص و تعيّنش نحوى ناقص از تعيّن است ، زيرا كه حصول تعيّنش به مطلق صورت است نه به صورت خاصّى . و تعيّنش شبيه است به تعيّن امور ذهنيّه ، مانند معنى جنسى كه عقل آن را ملاحظه نمايد من حيث هو با قطع نظر از فصول .\r\nپس وحدت شخصيّه‌اى كه در هيولى است چنان وحدتى نيست كه فى ذاتها از استناد به وحدت نوعيّهء صورت ابا داشته باشد ، بلكه متعيّن به همان است ، چنان كه به تأمّل و تدبّر ظاهر مىگردد . و افتقار انضمام به امر قدسى به آن نيست كه مرتبهء تحصّل هيولى و نحو تشخّص آن مستدعى استناد به واحد عددى است ، بلكه براى آن است كه صورت در سبب\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبودن به آن محتاج است تا آنكه وجودش به آن محفوظ باشد و به يكى از افراد شخصيّهء آن ، چنان كه گذشت .\r\nو موضح اين مقال است آنچه قوم ، در بيان كيفيّت افتقار هر يك [ 74 
  ] از هيولى و صورت به ديگرى بر وجه داير به دورى غير مستحيل ، گفته‌اند كه هيولى به ماهيّت و شخصيّت ، سابق است بر شخصيّت صورت ، و تشخّص هيولى به نفس ذات صورت مطلقه است نه به هويّت شخصيّهء صورت . پس صورت به ماهيّت نه به شخصيّت اقدم است بر شخصيّت هيولى ، و هم بر ماهيّت آن . و شخصيّت صورت محتاج است به هيولايى كه متعيّن باشد به تعيّنى كه مستفاد از صورت است نه از تعيّن صورت » . « 1 »\r\n\r\nفصل هشتم در بيان معرفت كيفيّت تركّب جسم طبيعى از مادّه و صورت\r\nبدان كه فاضل محقق در كتاب اسفار مىگويد كه : « حق در نزد ما آن است كه تركيب ميان هيولى و صورت تركيب اتّحادى است . و بيان آن مستدعى تمهيد دو مقدّمه است :\r\nيكى : آنكه موجودات در فضيلت وجودى متفاوتند . و بعضى از آنها در كمال به مرتبه‌اى هستند كه با وحدت خود عين معانى بسيارند كه آن معانى بتمامها در جايى ديگر يافت نمىشود مگر متفرّق ، و بعضى چنين نيستند به اعتبار نقص در وجود . و مثال اوّل انسان است ، زيرا كه در آن يافت مىشود آنچه در حيوان و نبات و جماد موجود است .\r\nمقدّمهء ديگر : آنكه تركيب بر دو قسم است يكى : آن است كه چيزى به چيز ديگر منضم گردد و براى هر يك از آن دو ذات جداگانه بوده باشد ، مانند تركيب بيت از لبنات . و تركيب مثل اين مركّب طبيعى نمىتواند بود ، بلكه يا صناعى است مانند بيت ، و يا اعتبارى است مانند حجر موضوع در جنب انسان ، و يا طبيعى بالعرض است نه بالذات مانند تركيب بعضى اجزاء حيوان با بعضى ديگر .\r\nقسم دوم : آن است كه چيزى فى ذاته متحوّل گردد و چيزى ديگر شود و به آن كامل گردد . پس در اين قسم به جز امر واحد موجود نخواهد بود كه هم عين هر يك از اين دو\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، صص 152 - 154 .\r\n","page_name":" 160 ","page_number":160},
  {"content":"\r\n\r\nاست و هم عين مركّب . مانند جنين كه [ 75 
  ] حيوان شود و انسان كه حكيم گردد ، و هر مادّهء طبيعيّه كه به صورت جوهريّه متصوّر گردد . و اين قسم از تركيب را مىتوان تركيب اتّحادى ناميد .\r\nو اين منافى قول حكما نيست كه مىگويند : اجزاء مركّب اجزاء خارجيّه‌اند ، و نه فرق ميان مركّب و بسيط به اين باطل مىگردد و نه فرق ميان تركيب عقلى و خارجى ، زيرا كه در اين دو مركّب مىتواند شد كه بعضى از اجزاء آن منفرد در وجود باشد ، يعنى آن جزء كه به ازاء جنس است ، از آن جزء كه به ازاء فصل است منفرد در وجود مىتواند شد . به خلاف مركّب عقلى فقط . آيا نمىبينى كه لونيّت ممكن نيست كه از قابضيّت يا مفرقيّت بصر مفارقت نمايد . به خلاف حيوانيّت كه از ناطقيّت مفارقت مىتواند نمود . و همچنين جسم نامى كه در غير حيوان يافت مىشود از حس و حركت و حيات مفارق است .\r\nو بعد از تمهيد اين دو مقدمه مىگوييم كه براى اثبات اين اتّحاد در مادّه و صورت حجج كثيره هست .\r\n[ حجت 
  ] اوّل : صحّت حمل است ميان مادّه و صورت .\r\nو مىتوان گفت : الحيوان جسم و النّبات جسم ، و الجسم جوهر قابل للأبعاد . و مفاد حمل اتّحاد در وجود است ، امّا جهت حمل و اتّحاد غير از جهت جزئيّت و تركيب است .\r\nو بالجمله كيفيّت عين واحد بودن دو جزء در تركيب طبيعى به حسب الامر آن است كه عقل آن واحد طبيعى را به تحليل مىتواند برد به دو جزء كه هر يك غير ديگر باشند ، به اعتبار آنكه أحد الجزئين موجود باشد و عين جزء ديگر نباشد ، و بعد از آن عين آن جزء شود ، نه به اين معنى كه هر دو جزء در مركّب بالفعل موجود باشند . چنان كه جمهور پنداشته‌اند . و يا به اعتبار آنكه يك امر واحد موجود باشد و براى آن معنى جنسى و فصلى باشد . پس از آن حيثيّت كه عين يكى از آن دو معنى است منعدم گردد و از آن حيثيّت كه عين معنى [ 76 
  ] ديگر است باقى ماند .\r\nو اعتبار اوّل در تغيّرات استكماليّه طبيعيّه است . و اعتبار دوم در تغيّرات اتّفاقيّه و قسريّه . مثال اوّل حبّه كه نبات شود ، و نطفه كه حيوان گردد ، و مثال دوم شجر كه قطع شود ، و ماء كه هواء گردد . و شجر مقطوع آن حيثيّت از او كه عين نامى است منعدم مىگردد ، و آن حيثيّت كه عين جسم است باقى مىماند .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nپس اجزاء در اين مركّبات طبيعيّه تحليليّه عقليّه است مانند اجزاء بسائط خارجيّه ، نه آنكه آن اجزاء در خارج ذوات متعدّده باشند ، زيرا كه اگر مادّه و صورت در خارج ذوات متعدّده باشند صدق احدهما بر ديگرى به هيچ وجه جايز نخواهد بود . چنان كه بعضى از محققين تصريح نموده‌اند به اينكه اجزاء متغاير در وجود خارجى ممتنع است كه بر يكديگر حمل تواند شد و توان گفت هو هو ، يا آنكه توان گفت كه المجموع منهما هو هذا الواحد ، هر چند در ميان آن دو هزار ارتباطى كه ممكن است موجود باشد . و بديههء عقل بر اين معنى گواهى مىدهد . لكن مادّه بر مركّب مذكور حمل مىتواند شد هرگاه به وجهى اخذ شود . و اكثر محققين ، مثل شيخ رئيس و امثال او ، به آن حكم كرده‌اند ، پس بايد كه مادّه عين مركّب باشد . و همچنين صورت بر آن حمل مىشود و هر يك از اين دو بر ديگرى حمل مىشود ، پس لا محاله همه در وجود واحد خواهند بود .\r\nحجّت دوم : آن است كه اجزاء عنصريه بالفعل در مواليد حاصل نيست .\r\nمثلا در ياقوت جزء نارى بالفعل نيست و الّا بايد كه صورت ياقوتيّت حالّ در آن باشد ، زيرا كه حلول اين صورت در جميع اجزاء حلول سريانى است به اتّفاق مثبتين آن ، و اگر صورت ياقوتيّت حالّ در جزء نارى باشد . با بقاى صورت ناريّت ، جسم واحد هم ياقوت خواهد بود و هم نار ، و اين محال است ، يا آنكه بايد ياقوت از عناصر اربعه متحقّق نگردد . و اين نيز خلاف اتّفاق است . و چگونه مىتواند بود كه [ 77 
  ] جزء نارى در ياقوت موجود باشد و در زمان طويلى كه ياقوت موجود است با آن صغر حجم از مجاورت جزء مائى منطفى نگردد ، در صورتى كه صور عنصريّه باقى نباشد صورت ياقوتيّه مىتواند در جميع اجزاء سرايت نمايد هر چند در غايت صغر باشند ، پس در صورتى كه اجزاء عنصريّه در مركّبات موجود نشد تركيب مواليد از آنها و از صور آنها از قبيل اين تركيب خواهد بود . و عناصر منقلب به اخلاط مىشوند ، و اخلاط منقلب به نطفه ، و نطفه منقلب به حيوان . و در اين انقلابات هر چه سابق است با لاحق بالفعل باقى نمىماند تا آنكه در آن كثرت به حسب نفس الامر حاصل گردد . اين قدر هست [ كه براى عقل هست كه هر يك از آنها را منقسم گرداند به حسب آثار و خواص به اقسامى كه بعضى 
  ] براى آن مادّه باشد به اعتبارى و جنس باشد به اعتبارى ، و بعضى صورت باشد به اعتبارى و فصل باشد به اعتبارى .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو معاضد اين است آنچه شيخ رئيس در حكمت علائيّه گفته است كه هيولى و صورت واحدند به حسب ذات و متعدّدند به حسب معنى . « 1 » حجّت سوم : آن است كه مادّهء شىء آن است كه شىء به آن بالقوّه باشد ، و صورت شىء آن است كه شىء به آن بالفعل گردد .\r\nپس بايد كه اين دو متّحد باشند و صورت شىء بعينها همان شىء باشد . و به اين جهت حكم كرده‌اند كه هيولى قوّهء محض است براى هر چيز .\r\nو اگر تركّب جسم از آن دو بر اين نحو باشد كه دو ذات حاصل در نفس الامر باشند ، تعريف صورت به اينكه ماهيّت جسم است صحيح نخواهد بود . چنان كه تعريف سقف به اينكه ماهيّت بيت است صحيح نيست . و ليكن در تعريف صورت مىگويند كه : هى ماهيّة الشّىء الّتى بها هو هو ، چنان كه در شفا مذكور است .\r\nو هرگاه تركيب جسم از اين دو به نحوى باشد كه يك ذات شوند ، تعريف صورت جسميّه به ماهيت جسم صحيح خواهد بود ، زيرا كه آن امر واحد صورت آن است ، [ 78 
  ] اين قدر هست كه عقل مىتواند كه امرى ديگر كه مبهم باشد از آن انتزاع نمايد كه در نفس الامر عين اين امر واحد موجود باشد .\r\nحجّت چهارم : آن است كه نفس صورت بدن است و بدن مادّهء آن است .\r\nچنان كه مذهب محقّقين است و شيخ و اتباعش به آن تصريح نموده‌اند . و نفس متّصف مىگردد به صفات معيّنه‌اى كه براى بدن است ، و هر چه متّصف به صفت معيّنهء چيزى گردد بايد كه عين آن چيز باشد ، پس نفس عين بدن خواهد بود .\r\nامّا صغرى ، هر كس به وجدان مىداند كه آنچه به آن اشاره مىكند به : أنا متحرّك ، و جالس ، و آكل ، و شامّ ، و ذائق ، و لامس ، همان است كه مىگويد : أنا أجلس ، و أنا أذوق ، و أنا آكل ، إلى غير ذلك . بدون هيچ تجوّز و استعاره ، و همهء اينها از صفات بدن است كه نفس به آن متّصف مىگردد .\r\nو امّا كبرى ، در جاى خود مبيّن است كه صفت واحدهء معيّنه به دو موصوف تعلّق\r\n\r\n\r\n","description":"","footnote":"\r\n( 1 ) . ابن سينا ، دانشنامهء علائى ، علم الهى ، صص 24 - 28 .\r\n","page_name":" 163 ","page_number":163},
  {"content":"\r\n\r\nنمىتواند گرفت ، زيرا كه وجود فى نفسه عرض عين وجود للموضوع است . و ممكن نيست كه وجود واحد فى نفسه براى دو امر وجود باشد بدون آنكه آن دو امر متّحد باشند .\r\nپس از اين ثابت شد كه نفس به نحوى از وجود عين بدن است . و در صورتى كه نفس عين بدن باشد ، صور ديگر أولى خواهد بود به اينكه عين مواد باشند » . « 1 » اين است ادلّه‌اى كه صاحب اسفار ، قدّس سرّه ، بر اين مطلب اقامه نموده است . و بعد از آن گفته است كه : بر اين مسأله چند اشكال وارد آورده‌اند :\r\nيكى : آنكه قوم تصريح نموده‌اند كه صورت علّت هيولى است ، و با اتّحاد اين معنى متصوّر نمىگردد .\r\nو جوابش : آن است كه علّيّت مذكوره در ميان هيولى و صورت نه به آن حيثيّت است كه شىء واحدند . بلكه معنى علّيّت در صورتى به نظر مىآيد كه آن واحد به تعمّل عقل كثير شود و عقل حكم [ 79 
  ] كند به علّيّت بعضى براى بعضى ديگر و مىتواند بود كه بر شىء واحد در وجود كثرت عقليّه عارض گردد و به اعتبار آن كثرت در ميان آن دو علّيّت و معلوليّت متحقّق شود ، چنان كه در اجزاء ماهيّت واحده مانند سواد كه در عقل به جنس و فصل منحل مىگردد . و بعد از تحليل عقل حكم مىكند كه فصل آن كه قابض بصر است علّت جنس آن است كه لونيّت است . و هر يك علّت ماهيّتند . و هر يك بر ديگرى و بر ماهيّت به اعتبار اطلاق حمل مىشود . پس مادّه و صورت نيز اگر چه ذات واحده‌اند . ليكن هرگاه يكى از آن دو مأخوذ گردد با قيد فقط بر مجموع حمل نمىتواند شد ، زيرا كه ذات همان جزء فقط نيست ، بلكه به انضمام جزء ديگر است و جزء مأخوذ به اين اعتبار موسوم به مادّه يا صورت است . و اگر به اين اعتبار اخذ نشود بلكه مطلق اخذ شود ، حملش بر ماهيّت و بر جزء ديگر صادق خواهد بود و به اين اعتبار به جنس يا فصل موسوم مىگردد . پس از اين بيان معلوم مىشود كه جنس و مادّه يك معنىاند كه چون مطلق اخذ شود جنس است . و چون مقيّد اخذ شود مادّه است . و همچنين حال فصل و صورت .\r\nدوم : آنكه تركيب اتّحادى در انسان معقول نيست ، زيرا كه نفس انسان كه صورت\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، صص 282 - 286 .\r\n","page_name":" 164 ","page_number":164},
  {"content":"\r\n\r\nاوست مجرّد از مادّه است در نزد حكما ، و بدنش جسم است ، و تركيب اتّحادى در ميان اين دو موجب تجرّد جسم يا تجسّم مجرّد است .\r\nو صاحب اسفار مىگويد كه : اين محال در صورتى لازم مىآيد كه نفوس انسانيّه در اوّل تكوّن مجرّد بالفعل باشند و يا تجرّد مدبّر مادّهء بدنى گردند ، و چنين نيست ، بلكه نفوس از اين حيثيّت كه نفوسند جسمانيند و بعد از تحصيل كمال و حصول قوّت مجرّد مىگردند و از آن حيثيّت كه مجرّدند با بدن نيستند . و آنچه در حدّ انسان مىگويند كه حيوان ناطق است ، [ 80 
  ] به اين معنى است كه از شأن آن ادراك معقولات بالفعل است ، نه آنكه هر يك از افرادش بالفعل تعقّل معقولات مىتواند نمود . پس هر انسانى عاقل و معقول بالقوّه است پس مجرّد بالقوّه نيز خواهد بود نه بالفعل .\r\nو اگر تركيب انسان از نفس و بدن باشد ، چنان كه جمهور از مذهب حكما فهميده‌اند ، بر آن به چند وجه امور شنيعه لازم مىآيد :\r\nمثل آنكه ما بالبديهه مىدانيم كه مشار إليه به « أنا » چيزى است كه هم مدرك و هم جالس و هم متحرّك در مكان است . پس اگر آن چيز بدنى باشد مدرك بر آن صدق نمىتواند نمود ، زيرا كه جسم بما هو جسم مدرك نمىتواند بود . و اگر نفس باشد جالس بر آن صدق نخواهد كرد . و اگر مجموع بدن و نفس باشد بر مجموع مجرّد و مادّى نه مدرك صدق مىكند و نه جالس . و چگونه چنين نباشد و حال آنكه وحدت مساوق وجود ، بلكه عين وجود است .\r\nو هر چه وحدت ندارد وجود نيز ندارد .\r\nو مثل آنكه قوم انسان را به حيوان ناطق تعريف كرده‌اند و ناطق را به مدرك كلّيّات تفسير نموده‌اند . و اين تعريف بر نفس مجرّده تنها صدق نمىكند ، زيرا كه نفس ناطق است نه حيوان ناطق ، و بر بدن تنها نيز صدق نمىكند ، [ زيرا كه مدرك نيست چه جاى آنكه مدرك كلّيّات باشد و بر مجموع نيز صدق نمىكند 
  ] .\r\nو مثل آنكه تركيب حقيقى در ميان مجرّد بالفعل و مادّى بالفعل به نحوى كه مجموع امر واحد طبيعى باشد و نوعى از انواع جسم گردد معقول نيست .\r\nو به اين سبب سيّد شريف در حواشى حكمة العين آن را انكار نموده است . و بر آن استدلال كرده است كه هر يك از اين دو واقعند در تحت جنسى ديگر ، يعنى نفس واقع است\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nدر تحت جوهر مفارق و بدن واقع است در تحت جوهر مقارن . پس تركيب ميان اين دو به هيچ وجه ميسّر نمىگردد .\r\nو علامهء دوانى از وجه اوّل ، جواب داده است كه : « مسلّم نداريم كه بر مفهوم أنا جالس صدق نمايد بلكه مشار اليه أنا نفس مجرّد است چنان كه شيخ ذكر كرده است ، و اتّصافش به صفات اجسام [ 81 
  ] از آن حيثيّت است كه به جسم تعلّق دارد چنان تعلّقى كه توهّم مىشود كه جسم است و از اطلاقات عرفيّه اقتناص حقايق نمىتواند نمود . آيا نمىبينى كه در عرف ، بارى تعالى را به صفات اجسام متّصف مىگردانند و در حال توجّه به آن جناب اشاره به آسمان مىكنند با آنكه جناب بارى از جهات و صفات اجسام منزّه است » .\r\nو صاحب اسفار مىگويد كه اين جواب مكابره است ، اگر چه بعضى اكابر حتى صاحب اشراق در مطارحات آن را مرتكب شده است ، زيرا كه قول به اينكه همهء اين اطلاقات ، مثل نامى و متحيّز و ماشى و آكل و مشتهى و نائم ، بر ايشان مجاز عرفى است مخالف با وجدان و برهان است . امّا وجدان آن خود ظاهر است كه ما اين صفات براى نفس ثابت مىيابيم . و امّا برهان آن است كه أنا انسان به حسب حقيقت صادق است و همچنين كلّ انسان حيوان ، و كلّ حيوان جسم . و امّا در اجراء صفات تشبيه به بارى تعالى خطب عظيمى هست كه راسخين در علم توحيد مىدانند .\r\nو از وجه دوم ، جواب داده است كه معرّف به حيوان ناطق مجموع نفس و بدن است .\r\nو اين مجموع جسم است ، زيرا كه بر آن صادق است كه جوهر يمكن فيه الابعاد . هر چند نفس كه صورت است مدخليّت در جسم آن نداشته باشد . و اين مجموع مدرك كلّيّات است ، به جهت آنكه مشتمل است بر نفس مجرّدى كه مدرك كلّيّات است . و در صدق مشتق بر شىء قيام مبدأ اشتقاق به آن شىء شرط نيست ، مانند حدّاد و تامر و مشمّس و امثال آنها .\r\nو صاحب اسفار مىگويد كه در صورتى كه آنچه آن علّامه گفته است حق باشد ، بايد كه بر مجموع آسمان و زمين آسمان يا زمين صدق نمايد به هر اعتبارى كه اخذ شود ، زيرا كه اعتبارى كه مصحّح صدق بعضى اجزاء شىء بر شىء و أخذ بعضى اجزاء با عدم جواز حمل مىتواند بود همان اتّحاد در وجود است و در امور متباينة الوجود صورت نمىگيرد .\r\nو آنچه گفته است ، كه قبول [ 82 
  ] أبعاد به جهت جسميّت است ، نه به جهت صورت\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nنوعيّه ، مصادره است ، زيرا كه كلام در اتّحاد مادّه به صورت است و صورت شىء مصداق جميع معانى است كه بر مادّه صدق مىكند با آنچه به اعتبار صورت بر آن صادق است ، و صورت نوعيّهء حيوان بعينها قابل ابعاد و نامى و حسّاس است و آن جسم كه در وقت موت و فساد از او باقى مىماند غير از آن است كه با آن متّحد است به سبب شخص .\r\nو از وجه سوم ، جواب داده است كه مسلّم نداريم كه تركيب حقيقى ميان مجرّد و مادّى معقول نباشد هرگاه آن مجرّد به مادّى تعلّق تدبير و تصرّف داشته باشد و آنكه هر يك در تحت جنسى ديگرند قادح در آن نيست .\r\nو صاحب اسفار گفته است كه برهان حاكم است كه مادّهء شىء آن چيزى است كه مصوّر به آن شىء تواند شد ، نه آنكه ممكن نباشد كه مصوّر به آن شود . و ممكن نيست كه جسم به جوهر مفارق مصوّر گردد با هر اضافه‌اى كه فرض شود .\r\nبدان كه سيّد فاضل كامل ، يعنى امير غياث الدّين شيرازى ، از جمله كسانى است كه در باب تركيب اتّحادى مادّه و صورت اصرارى دارد . و علّامهء دوانى را بر او اعتراضات است و او را از آنها جوابهاست كه ذكر آنها مناسب اين مقام نيست ، و هر كه خواهد به مظانّش رجوع نمايد .\r\nو در اسفار مذكور است كه : « اين مطلب به اعتبار غموضتش كسى از مشهورين به حكمت بر وجه احكام و اتمام اذعان به آن ننموده است ، زيرا كه مبتنى است بر چند قاعده‌اى كه مخالف مشهور است : مثل آنكه در هر چيز وجود موجود است ؛ و آنكه وجود واحد قابل شدّت و ضعف است ؛ و آنكه جوهر فى ذاته قابل حركت است ؛ و آنكه مادّهء شىء بعينها جهت ضعف در وجود آن شىء است و صورت آن جهت شدّت وجود آن است ؛ و آنكه بعضى از صور جسمانيّه ، مانند نفس ، با آنكه طبيعت جسمانيّه است ، مىتواند شد كه در آن قوّه‌اى باشد كه مادّهء [ 83 
  ] صورت مجرّده و متّحد با آن گردد به نحوى كه عين آن شود ، با آنكه پيش از آن عين مادّهء جسمانيّه بوده است ؛ و آنكه جايز است كه يك امر بسيطى عين ماهيّات بسيار باشد كه همهء آنها به وجود آن امر بسيط موجود باشند بر وجهى اعلى و\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nاشرف از وجودات خاصّهء تفصيليّهء آنها ؛ و همچنين مسائل غامضهء ديگر » . « 1 »\r\n\r\nفصل نهم در اثبات صورت نوعيّه و آنكه آن صور جواهرند و آنچه به آن تعلّق دارد\r\nبدان كه در نزد حكماء مشّائين مقرّر است كه براى هر يك از انواع اجسام [ طبيعيّه معنىيى هست غير امتداد و غير قبول ابعاد كه به آن معنى اجسام انواع 
  ] مختلفه مىشود . و به اين اعتبار آنها را صور نوعيّه مىگويند ، يعنى منسوبند به نوع ، به تقويم و تحصيل ، و به اعتبار آنكه مبدأ حركت و سكون ذاتىاند به « طبيعت » موسومند ، و به اعتبار آنكه در غير تأثير مىكنند به « قوّه » موسوم مىباشند ، و به اعتبار آنكه جنس به آن ، نوع بالفعل مىشود به « كمال » موسوم شده‌اند .\r\nو پيش از خوض در مطلوب مىگوييم كه مقتضى آثار مختلفه كه هر يك به نوعى از انواع جسم اختصاص دارد ، بايد كه امور مختلفهء غير خارجهء از ذات جسم باشد ، زيرا كه بالضّروره معلوم است كه عنصر ثقيل مثلا كه حركت به سوى مركز مىكند به حسب ذات آن است ، نه به حسب امر خارج از ذات . پس اگر در ذات آن چيزى نباشد كه اقتضاى اختصاص آن به حيّز معيّن بنمايد به حسب ذات به سوى آن حركت نمىكند .\r\nو فاضل شارح در شرح هدايه فرموده است كه : « اين سخن منافى قول به فاعل مختار نيست در نزد كسى كه ترجيح بلا مرجّح را تجويز نمىنمايد ، زيرا كه نسبت بارى تعالى به جميع اشياء نسبت واحده است ، پس بايد كه براى اختصاص بعضى به حرارت و بعضى به برودت و بعضى به ثقل و بعضى به خفّت ، مثلا ، مرجّحى باشد .\r\nو در نظر كسى كه نفس ارادهء بارى را مرجّح امور مىگيرد بدون استحقاق و حكمتى ، بل به قدرت اتّفاقيّهء جزافيّه ، اعتماد بر محسوسات مرتفع مىگردد ، و براى بحث و نظر مجالى نمىماند ، و انسان أيمن نيست از آنكه بر سبيل جزاف امورى در او خلق شود كه نظر و فكر را دفع نمايد [ 84 
  ] ، و بسا باشد كه در او معنىيى خلق شود كه امر را بر خلاف واقع ببيند .\r\nو اين گروه در دورهء اسلام به منزلهء سوفسطائيّه‌اند در عصر قدما ، و براى بارى ارادهء\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، صص 287 - 292 ، با تفاوت .\r\n","page_name":" 168 ","page_number":168},
  {"content":"\r\n\r\nجزافيّه ثابت مىكنند براى بعضى اشياء ، مانند تفكيك اجزاء رحا ، و اعادهء معدوم ، و غير آنها ، تا آنكه بعضى ادلّه و احتجاجات ايشان صورت گيرد .\r\nو يكى از اهل حقّ گفته است كه به ظهور مثل اين مذاهب ، حكمت از وجه ارض منقطع گرديد و علوم قدسيّه منطمس شد » . « 1 » و چون اين مقدمه ممهد گرديد مىگوييم كه مشّائين را در اثبات اين صور سه منهج است .\r\n\r\nمنهج اوّل از رهگذر آنكه مبادى آثار مختلفه‌اند\r\nو تقريرش اين است كه ظهور آثار مختلفه در اجسام مشاهد و معلوم است ، چنان كه بعضى قابل انفكاك و التيامند به سهولت ، مانند آب و هوا ، و بعضى به عسر ، مانند ارض ، و بعضى مطلقا قابل نيستند ، مانند كواكب و سماء . و براى هر يك از فلكيّات و عنصريّات مكانى و وضعى و كيفيّت لازمه است كه براى ديگرى نيست . و اين آثار واجب لذاته نيستند ، پس بايد كه براى آنها مبادى بوده باشد ، و آن مبادى يا جسميّت است يا هيولى يا امورى ديگر . و دو شقّ اوّل باطل است به اعتبار اتّفاق جسميّت در جميع اجسام ، و هيولى قابل محض است ، و سخن در مقتضى است . و آن امور مغايره يا مفارق از اجسام است ، و آن نيز محال است ، زيرا كه نسبت مفارق به جميع اجسام بر يك منوال است ، پس آثار آن در اجسام مختلف نمىتواند بود ؛ و يا مفارق نيست ، و در اين صورت يا خارج از حقايق اجسام است و يا داخل است در آن حقايق . و اوّل باطل است ، زيرا كه كلام عود مىكند در تخصيص آن خارج به اين نوع ، پس از امور داخله در حقايق انواع خواهد بود ، پس صورند نه اعراض ، و هو المطلوب .\r\nو بر اين استدلال به چند وجه اعتراض نموده‌اند :\r\n[ اعتراض 
  ] اوّل : آنكه تساوى نسبت [ 85 
  ] مفارق به جميع اجسام مسلّم نيست ، و چيزى مانع از جواز خصوصيّت مفارق به بعض اجسام دون بعض نيست . و بر تقدير تسليم مسلّم نمىدانيم كه از مفارق آثار مختلفه صادر نمىتواند شد ، بلكه اين معنى در صورتى مسلّم است كه براى اجسام و هيوليات استعدادات مختلفه نباشد كه به حسب آنها از مفارق\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 64 .\r\n","page_name":" 169 ","page_number":169},
  {"content":"\r\n\r\nآثار مختلفه صادر گردد ، مثل آنكه كمالات مختلفه بر افراد نوع واحد فايض مىگردد .\r\nو جوابش : آن است كه براى اجسام بعد از اتّفاق در جسميّت مشتركه چاره‌اى نيست از وجود خصوصيّتى كه به واسطهء آن استعداد عارض آن گردد ، زيرا كه استعداد ، مانند قوّه ، امرى است عدمى كه منشأ آن صفت خاصّهء متقرّرهء در ذات مستعدّ است ، و اگر آن صفت امرى عارض متأخّر از ذات آن جسم باشد امر به تسلسل يا دور مىانجامد . پس ناچار بايد كه آن خصوصيّت بالأخره داخل در آن جسم مخصوص و متقدّم بر او و مقوّم او باشد .\r\nو بنا بر اين كسى را نمىرسد كه بگويد كه هرگاه اختصاص اجسام به عوارض و آثار محتاج به صور مخصوصه‌اى باشد كه سبب اختصاص [ اجسام 
  ] به عوارض و آثار باشد ، سؤال راجع مىگردد ، به امتياز آن اجسام به اين صور . به اين نحو كه سبب اختصاص هر نوع از اجسام به صورت خاصّه به آن بعد از اتّفاق در جسميّت چيست ؟\r\nزيرا كه وجودات آن صور اسباب حصول جسميّت مطلقه‌اند در نوع خاص ، و هويّات آن اجسام مقوّمات انواعند بماهيّاتها الخاصّه .\r\nو كسانى كه از اين سرّ حكمتى غافل گرديده‌اند ، در بسيارى از مواضع امر بر ايشان مشكل گرديده ، حتّى آنكه در فصول انواع حيران مانده‌اند كه سبب اختصاص ناطق مثلا به آن حصّهء معيّنه از حيوان كه در انسان موجود است چيست ، و همچنين در ساير انواع . و ندانسته‌اند كه حيوان از لوازم عامّه است براى ناطق و صاهل و ناهق و امثال اينها . و مرتبه‌اش از مرتبهء اين ملزومات متأخّر است . [ 86 
  ] « 1 » اعتراض دوم : آنكه مىتواند بود كه براى مفارق جهات مختلفه باشد كه به آن جهات نسبت آن به اجسام مختلف گردد ، و براى بعضى اجسام آثارى باشد مخالف آثار بعضى ديگر به سبب اختلاف واقع در جهات مفارق بدون حاجت به صور نوعيّه ، و يا آنكه عدد مفارقات بر طبق تكثّر انواع اجسام متكثّر باشد ، چنان كه أقدمين ، مثل افلاطون و مشايخ و معلّمينش و حكماى فرس ، به آن قائل شده‌اند . و شيخ الهى در كتب خود ، مثل مطارحات و حكمة اشراق و غير آن ، از ايشان روايت نموده است كه براى هر نوع از افلاك و كواكب و\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، ص 162 .\r\n","page_name":" 170 ","page_number":170},
  {"content":"\r\n\r\nبسايط عناصر و مركّبات آنها ربّى در عالم قدس هست ، و آن عقلى است كه مدبّر آن نوع و صاحب عنايت به آن نوع است ، و او است غاذى و منمى و مولّد در اجسام ناميه ، زيرا كه صدور اين افعال مختلفه در نبات از قوّهء بسيطهء عديمة الشّعور ممتنع است ، و همچنين از نفوس ما ، و الّا بايست كه ما را شعور به آنها حاصل باشد .\r\nو اين گروه تعجّب مىكنند از كسى كه مىگويد كه الوان عجيبه كه در پرهاى طاوس است به جهت اختلاف امزجهء پرهاست بدون قانونى مضبوط و ربّ النّوعى كه حافظ آنها باشد . بلكه آن گروه جميع انواع اجسام و هيئات آنها را نسبت مىدهند به آن ارباب ، و مىگويند كه اين هيئات عجيبهء مركّبه ظلال اشراقات نوريّه و نسب معنويّه‌اى است كه در آن ارباب نوريّه است . چنان كه هيئت بسيطه در نوعى ، مثل رايحهء مشك ، ظلّ هيئت نوريّه است در ربّ آن نوع .\r\nو مشائين را دليلى بر انحصار عقول عشره نيست ، و نبايد كه سلسلهء عقول منحصر در سلسلهء طولى باشد ، و واجب نيست كه ترتيب افلاك مأخوذ با ترتيب عقول باشد . بلكه چنانچه شيخ اشراق بيان كرده است مبلغ بسيارى از عقول در سلسلهء طولى حاصل مىشود [ 87 
  ] ، و از آن طبقه بر نسبتهايى كه در ميان آنهاست طبقات عرضيّه حاصل مىگردد كه جارى مجراى فروعند ، و از آن فروع اجسام فلكيّه و عنصريّه از بسائط و مركّبات حادث مىشود . و عدد هر دو فريق بسيار است ، چنان كه در كلام مجيد وارد شده است كه :  وَ ما يَعْلَمُ جُنُودَ رَبِّكَ إِلَّا هُوَ  ، ( مدثر : 31 ) .\r\nو صاحب نوع نفس نمىتواند بود ، زيرا كه نفوس از تألّم ابدان متألّم مىشوند ، و صاحب نوع متألّم نمىشود . و براى نفس علاقه به يك بدن بيشتر نمىباشد ، و صاحب نوع را به جميع ابدان نوع عنايت است . و ربّ النّوع در افاضهء فيض به نوع طالب كمال نيست . به خلاف نفوس كه محتاجند به استكمال به جسم . و علاقهء آنها به اجسام به جهت نقصى است كه در جواهر آنهاست و به علاقه به جسم كامل مىشوند ، و كمال مفارق محض تشبّه به مبدأ واجب بالذّات است .\r\nو جواب از اين اعتراض ، با تسليم وجود صور عقليّهء مفيضهء بر انواع ، آن است كه بالبديهه معلوم است كه صدور اين آثار از اجسام يا از مفارق به واسطهء مبدأ قريبى است كه\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمقارن اجسام باشد ، زيرا كه احراق از نار و تبريد از ماء ، مثلا ، حاصل مىشود . و چنان كه جميع اجسام بجز هيولى و صورت جسميّه موجود نباشد اين آثار از آنها صادر نمىتواند شد .\r\nو شيخ اشراق كه از همه كس اصرارش بر وجود ارباب انواع بيشتر است ، در كتب خود مبرهن گردانيده است كه مفارق صرف محرّك اجسام بر سبيل مباشرت نمىتواند بود ، يعنى فاعل قريب براى حركات آنها نمىباشد ، بلكه مزاولتش به نحو بعيد است ، مانند علّت غائيّه كه مشوّق علّت فاعليّه مىباشد .\r\nو به اعتبار ثبوت اين اصل ، حكما حكم نموده‌اند كه چنان كه بايد كه براى حركات افلاك مبادى عقليّه باشد ، از محرّكات جسمانيّه نيز چاره نيست . و آن محرّكات قوى و طبايعند كه مزاول تحريكاتند بر سبيل تجدّد و انفعال ، تا آنكه مناسبت ميان مفيض و مفاض بالكلّيّه مفقود نباشد ، و امرى متوسّط در ميان مفارق محض و جسمانى محض حاصل گردد .\r\nپس ناچار [ 88 
  ] بايد كه در اجسام امورى موجود باشد كه از مبادى مفارقه منفعل گردد و در اجسام مادّيّه فعل كند ، و آن امور قواى انطباعيّه يا نفوس نباتيّه يا نفوس حيوانيّه‌اند ، و بر همهء آنها صورت نوعيّه اطلاق مىشود .\r\nاعتراض سوم : آنكه بعد از تسليم وجود در مبادى آثار در اجسام ، جوهريّت آنها را مسلّم نمىداريم ، بلكه مىتواند بود كه آن مبادى اعراض باشند ، زيرا كه ضرور نيست كه مقتضى اثر در جسم جوهر باشد . چنان كه ميل قسرى يا غير قسرى كه مبدأ حركت است و صورت جوهريّه نيست ، و حرارت در حديد حامى ، مبدأ حرق جسم است ، و حركت در بعضى مواضع سبب حرارت است . و امثال اين امور در عالم بسيار است .\r\nو اگر كسى گويد كه اين اشياء مبدأ آثار نيستند ، بلكه معدّاتند ، و واهب غير اينهاست .\r\nمىگوييم كه همين احتمال در آنچه به صور موسوم مىگردانيد جارى است .\r\nو جواب اين اعتراض : آن است كه براى آثار مختلفه مخصّصات مختلفه ضرور است . پس آن مخصّصات ، اگر ذاتيّات و مبادى فصول اجسامند و اجسام به آنها مختلف الحقائق مىشوند جواهر خواهند بود ، زيرا كه مقوّم جوهر بايد كه جوهر باشد . و اگر اعراض باشند ، مانند آثار خارجيّه ، محتاج به مخصّصات خواهند بود . و براى دفع لزوم تسلسل و دور بايد كه بالاخره منتهى گردد به مخصّصات ذاتيّه كه جسم طبيعى به آنها انواع شود .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nو آنچه در كلام قوم ديده مىشود ، كه گاهى فعل و افاده را به قوى و كيفيّات نسبت مىدهند و آنها را فعّال مىشمارند ، از باب مسامحه است ، بعد از آنكه محقق گردانيده‌اند كه فاعل در ايجاد واجب است كه از علاقهء مواد مبرّى باشد ، و تصريح نموده‌اند كه آنچه به فعل طبيعت موسوم است از باب حركات و انفعالات است .\r\n\r\nمنهج دوم از رهگذر آنكه مقوّم مادّه است\r\nو تقريرش آن است كه بالبديهه معلوم است كه براى هر نوع از انواع جسم امرى هست سواى هيولى و جسميّت كه مختص است [ 89 
  ] به آن نوع ، به نحوى كه از آن منفكّ نمىتواند شد ، پس آن امر يا عرض است يا جوهر . و اوّل باطل است ، زيرا كه مقوّم مادّه است ، به دليل آنكه وجود مادّه را بدون آن تصوّر نمىتوان نمود . چنان كه معرّى از صورت جسميّه تصوّر نمىتوان كرد . و كسى را قدرت نيست بر آنكه جسمى را تصوّر نمايد كه نه فلك باشد و نه عنصر و نه حيوان و نه شجر . پس جسم مطلق يافت نمىشود مگر به مخصّص ، پس تقوّم وجود جسم به آن مخصّص است ، و مقوّم جوهر جوهر است . پس آن جوهر ، يا حالّ در مادّه است و يا محلّ آن است . و دوم باطل است ، به وجدان . و به جهت آنكه آن امر منقلب به غير مىشود با بقاى مادّه ، پس حالّ خواهد بود ، و جوهر حالّ ، صورت است ، و هو المطلوب .\r\nو اعتراض بر اين منهج [ از قبل رواقيّين 
  ] نيز بر چند وجه است :\r\nاوّل : آنكه استحالهء خلوّ جسم از مخصّصات دلالت بر جوهريّت و افتقار جسم در تقوّم وجودى به آنها نمىكند ، چنان كه جسم از شكل و مقدار و تحيّز عارى نمىتواند بود ، و همهء آنها عرضى است . و نمىتوان گفت كه صحّت تبدّل اينها با بقاى محل ، دليل بر عدم جوهريّت آنهاست ، زيرا كه تبدّل صور بر هيولى با بقاى هيولى بعينها ناقض آن است . و اگر مجرّد همين كه كون جسم مطلق در اعيان متصوّر الوقوع نيست مگر به مخصّصات ، دلالت كند بر آنكه مخصّصات مقوّمات وجود جسمند ، هرآينه بايد كه مخصّصات طبيعت نوعيّه ، مثل انسان ، و مميّزات اشخاص آن مقوّمات وجود آن باشند ، بلكه تقويم و تحصيل در اينها اتمّ و اقوى است از آنچه در آنجاست ، پس بايد كه چنانچه مقوّمات جنسى صورند ، مقوّمات نوع نيز صور باشند .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nو اگر كسى گويد كه ماهيّت نوعيّه تامّ الحصول است .\r\nمىگوييم كه فرقى نيست ميان ماهيّت جنسيّه و نوعيّه ، زيرا كه ماهيّت جنسيّه نيز قياس به افراد خودش ، با قطع نظر از لواحقى كه به صور نوعيّه موسومند ، نوع حقيقى تامّ الحصولند ، و احتياج در وجود [ 90 
  ] به مخصّصات مشترك الوقوع است ميان جسميّت و انسانيّت ، پس اين معنى موجب تماميّت يكى و عدم تماميّت ديگرى نمىتواند بود .\r\nاگر كسى گويد كه مخصّصات نوع عارض مىگردند از اسباب خارجى و امور اتفاقى و حقيقت نوع متقوم به آنها مىباشد .\r\nمىگوييم كه آنچه به صور نوعيّه موسومند به اجسام يا هيوليات به اسباب خارجيّه و استعدادات لاحق مىگردند ، و به چه چيز ظاهر مىشود كه مخصّصات جنس مقوّمات وجود جنسند و مخصّصات نوع از مقوّمات نيستند ؟\r\nو جواب از اين اعتراض مبتنى است بر تمهيد مقدّمه‌اى . و آن مقدّمه اين است كه لواحق مادّه بر دو قسم است :\r\nقسمى آن است كه مادّه به آن كامل مىگردد و طبيعت به سوى آن متوجّه است ، مثل آنكه جسم طبيعى نبات شود ، پس حيوان ، پس انسان . پس صورت نباتيّه چيزى است كه طبيعت جسميّهء ارضيّه به آن كامل مىگردد و نوع خاصّى مىشود كه بر آن مترتّب مىگردد آثارى كه بر جسميّت مطلقه مترتّب نبوده است . و همچنين صورت حيوانيّه مثل نفس دراكهء محرّكه كه اتمّ و افضل است او قوّهء نباتيّه . و همچنين تا به كمالى كه بالاتر از آن كمالى در اجسام متصوّر نيست ، يعنى نفس انسانيّه .\r\nو قسمى ديگر آن لواحق است كه منشأ كمال نوع نيست و صلاحيت آنكه غايت اخيره يا متوسّطه نوع باشد ندارد ، بلكه مىتوان گفت كه از لوازم ضروريّهء وجود عام جسمى است ، مثل مقدار خاص و شكل خاص و حيّز خاص كه مجرّد جسميّت آنها را اقتضا مىنمايد بدون آنكه امرى مخصوص شود ، پس براى تكثير عدد است و محصّل نوع نيست .\r\nو قسم اوّل مسمّى است به صور نوعيّه و طبايع جسميّه و قسم دوم عوارض خارجيّه است .\r\nو چون قسم اوّل در وجود مقدّم است بر جسم طبيعى كه به معنى مادّه است و محصّل انواعى است كه به هر يك مخصوص است ، پس لا محاله جواهر خواهند بود ، زيرا\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nكه علّت تقوّم جوهر در وجود و محصّل تجوهرش بايد كه جوهر باشد .\r\nو قسم دوم به اعتبار تأخّر از انواع و آنكه لحوقشان بعد از تمام يا كمال اضافيّه انواع است [ 91 
  ] اعراضند ، و محالّ به آنها متحصّل القوام نيستند .\r\n\r\nمنهج سوم از رهگذر آنكه اين صور اجزاء ماهيّات اجسام طبيعيّهء محصّله‌اند\r\nو تقريرش اين است كه چون اين صور در اجسام متبدّل شوند ، به تغيّر آنها جواب ما هو متغيّر مىشود . پس اعراض نخواهند بود ، و الّا بايد كه جوهر به عرض ، متحصّل الحقيقه باشد .\r\nو از اعتراضات بر اين منهج : يكى آن است كه به تغيّر اعراض نيز جواب ما هو متغيّر مىگردد . چنان كه هرگاه از حديد ، پيش از حصول هيئت سيف در آن ، سؤال كرده شود ، جوابش حديد است يا حدّ حديد . و چون هيئت سيف در آن حاصل شد ، جوابش سيف است ، نه حديد ، و حال آنكه چيزى بجز اعراض ، مثل شكل و حدّت ، در آن متغيّر نگرديده است . و همچنين طين چون لبنات شود و لبنات بيت گردد ، به طين جواب داده نمىشود . و بر اين قياس امثال و نظاير آن بسيار است . پس از اين معلوم شد كه تبدّل حدود را مدخليّتى در آنكه متبدّل در آن جوهر باشد يا عرض نيست . و اگر كسى بگويد كه اين هيئات جواهرند ، از فطرت خارج خواهد بود .\r\nو اعتراض ديگر : آن است كه اصطلاح در رسم جوهر و عرض آن نيست كه به تبدّل آن جواب ما هو متبدّل شود يا نشود . و ضابطهء كلّيّه - كه محلّ عرض متقوّم به نفس است ، و محلّ جوهر متقوّم به حالّ ، و لزوم آنكه آنچه در موضوع مستغنى از حالّ حلول مىكند عرض است ، و هر چه در محلّ محتاج به حالّ حلول كند جوهر و صورت است - موجب اين معنى نمىگردد ، زيرا كه آن تقوّم تقوّم به حسب وجود است ، نه تقوّم به حسب ماهيّت ، به خلاف آنچه در اين جاست . و چگونه مىتواند شد كه حالّ مقوّم حقيقت محلّ باشد ، و حال آنكه معقول از محل غير از معقول امورى است كه حالّ در آن است .\r\nو جواب از آن ، بعد از تقرير منهج چهارم كه به اين منهج قريب است مذكور ، خواهد شد إن شاء اللّه .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nمنهج چهارم از رهگذر آنكه اين امور اجزاى جواهر نوعيّه‌اند\r\nو بايد كه جزء جوهر جوهر [ 92 
  ] باشد . مثلا ، ماهيّت نار مجرّد جسميّت نيست ، بلكه ماهيّت آن مركّب است از جسم و از امرى ديگر كه از مجموع اين دو امر حقيقت نار متحصّل گرديده است . همچنين هواء و ماء و شجر و حجر و غيرها .\r\nو معترضى را مىرسد كه بگويد كه جزء جوهر من جميع الوجوه جوهر است ، يا جزء چيزى كه به يك اعتبار جوهر است جوهر است . و اوّل مسلّم است ، و ثانى مسلّم نيست ، زيرا كه بر ابيض و بر جسم حارّ ، از آن حيثيّت كه جسم حارّ است ، جوهر حمل مىشود ، و مىتوان گفت كه : « هذا الأبيض جوهر » و « هذا الحارّ جوهر » . پس در حمل جوهر بر انواع ، مثل آب ، مىتوان گفت كه به اعتبار جزء جسمى آن است كه جوهر است . و ايضا علم به حقيقت ماء حاصل نمىتواند شد مگر آنكه علم به اجزاء آن حاصل شود . پس علم به آنكه ماء جوهر است ، بعد از علم به جوهريّت اجزاء حاصل مىشود ، پس استدلال بر آنكه جزء چيزى جوهر است به اينكه آن چيز جوهر است ، باطل خواهد بود .\r\nو امّا جواب از اعتراضات وارد بر اين منهج موقوف است بر بيان مقدّمه‌اى ، و آن مقدّمه اين است كه در مدارك حكما مقرّر است كه نمىتواند بود كه حقيقت محصّلهء نوعيّه كه براى آن وحدت طبيعيّه باشد مانند بسائط اسطقسيّه و مركّبات طبيعيّه متحصّل از دو مقوله باشد . لكن در مركّبات صناعيّه يا اعتباريّه كه وحدت آنها به مجرّد صناعت و اجتماع باشد ممكن است كه از دو مقوله باشد . و گفته‌اند كه هر معنى كه مقترن به معنى گردد نبايد كه براى آن ذات احديّهء واقعهء در تحت جنسى حاصل گردد ، و الّا بايد كه انسان يا بياض نوعى باشد و يا فلاحت نوعى ديگر و انسان جنس آنها باشد . و لهذا حكم نموده‌اند به آنكه براى مفهومات مشتقّات ، مثل ابيض و اسود ، حظّى از تحصّل نوعى نيست ، زيرا كه ملتئم است از ذاتى و مبدئى و نسبتى كه مجموع آنها از يك مقوله نيستند ، و امتناع نموده‌اند از تجويز اندراج حقيقت واحده در تحت دو مقوله به حسب ذات ، چنان كه بر انسان صادق است حيوان عالم [ 93 
  ] طويل قائم إلى غير ذلك ، ليكن از اين لازم نمىآيد كه مندرج در تحت جوهر و كم و كيف و وضع و غيرها بوده باشد ، از قبيل اندراج نوع در تحت جنس ، بلكه در تحت يكى از مقولات عاليه كه جوهر است بالذّات واقع است و در تحت باقى بالعرض .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nو بعد از بيان اين مقدّمه مىگوييم كه براى هر يك از جسم نار و هوا و غير آنها كه حدّ طبيعى بر آن صدق مىكند حقيقت متحصّله‌اى هست كه ملتئم است از جزئى كه مشترك است در ميان ساير اجسام و از امرى ديگر كه مختصّ است به همان حقيقت . پس اگر آن امر در تحت مقولهء جوهر مندرج نباشد ، بلكه در تحت مقولهء ديگر باشد لازم مىآيد كه نه مندرج در تحت مقولهء جوهر باشد و نه در تحت مقولهء ديگر بلكه براى آن حقيقت محصّله نباشد و به مثابهء مجرّد در جنب انسان باشد . و بالاتّفاق واقع بر خلاف آن است . پس بايد كه براى آنها جزء جوهرى مختصّى سواى جسم باشد و صورت نوعيّه همان است ، بلكه واجب است كه نسبت صورت به جسم به معنى مادّه مثل نسبت فصل باشد به جنس به معنى نسبتش به آن نسبت كمال باشد به نقص . پس چنان كه ماهيّت معنى جنسى به فصل كامل مىگردد جوهر جسم به حسب وجود به صورت كامل مىشود . و به اين سبب صورت را كمال جسم مىنامند و كمال هر چيزى بايد كه از جنس خودش باشد ، و كمال جوهر بايد كه محصّل جوهريّت آن و در جوهريّت از آن اقوى باشد ، پس چگونه مىتواند شد كه عرض باشد .\r\nو آنچه گفتيم كه نسبت آن امور به جسم مثل نسبت فصول است به جنس ، به جهت آن است كه در نزد ايشان مقرّر است كه آنها مبادى فصول ذاتيّهء انواع جسمند ، زيرا كه جنس و فصل در ماهيّت مركّبه مأخوذ از مادّه و صورت خارجيّه‌اند . و حقايق اجزاء محموله در ذهن [ و خارج 
  ] محفوظ مىمانند .\r\nپس مىگوييم كه صور نوعيّه فصول جواهرند ، و فصول جواهر بايد كه جواهر باشند ، پس صور نوعيّه بايد جواهر باشند .\r\nو چون اين [ 94 
  ] معانى مقرّر گرديد ، مىگوييم كه غرض آن كسى كه گفته است - كه آنچه جواب ما هو به تبدّل آن متبدّل مىگردد جوهر است و آنچه متبدّل نمىگردد عرض - مرادش اين نيست كه در هر موضع و بر سبيل عموم و كلّيّت چنين باشد حتّى آنكه ماهيّت مركّبه از دو عرض ، مثل ماهيّت سواد كه مركّب است از لونيّت و قبض بصر ، هر گاه از آن سؤال شود ، به لون قابض بصر جواب داده مىشود . و چون از غير آن از الوان سؤال كرده شود و به جواب ديگر جواب داده شود ، بايد كه متبدّل در آن جواب جوهر باشد ؛ بلكه مرادش آن است كه هر ماهيّت نوعيّه كه براى آن وحدت طبيعيّه باشد و واقع در تحت مقولهء\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nجوهر به حسب ذات باشد و براى آن صفت مخصوصه باشد و خواهيم كه بدانيم كه آن صفت مقوّم آن است يا مقوّم نيست ، بايد نظر نماييم كه اگر به تبدّلش جواب ما هو متبدّل شود جوهر است و إلّا عرض . پس از اينجا مىتوانيم فهميد كه صفت ناريّت داخل در قوام نار است و صفت ابيضيّت داخل در قوام جسم ابيض نيست ، يعنى جواب از ماهيّت جسم متّصف به بياض به تبدّل بياض متبدّل نمىگردد .\r\nو امّا مناقضه ، به مثل سيف و سرير و امثال آنها ، وارد نيست ، زيرا كه اينها انواع طبيعيّه نيستند و كلام در انواع طبيعيّه است كه بالذّات در تحت مقولهء جوهر داخل باشند ، ليكن حديد و خشب نوع طبيعىاند و براى هر يك فصلى است كه به تبدّل آن جواب ما هو متبدّل مىگردد . و قول كسانى كه به جوهريّت شىء استدلال بر جوهريّت جزء آن مىكنند در جايى است كه مجملا علم به جوهريّت آن شىء حاصل شده باشد ، به برهان يا به حدس يا به فطرت . پس نمىتوان گفت كه علم به جوهريّت شىء حاصل نمىشود مگر به علم به جوهريّت اجزاء آن .\r\nو امّا جواب از تمثيل به جسم حارّ يا ابيض ، آن است كه حمل جوهر بر جسم به اعتبار ماهيّت آن حمل ذاتى است و بر جسم حارّ و ابيض [ 95 
  ] حمل عرضى ، زيرا كه حرارت و بياض بالذّات داخل در مقولهء كيف‌اند . و مجموع عارض و معروض امر واحدى نيست كه در تحت مقوله باشد .\r\nو امّا تجويز آنكه جزء جوهر عرضى باشد قائم به جزء ديگر ، ناشى است از اشتباه حال تركيب تا حدّى كه در ميان مادّه و صورت به حسب فعل طبيعت حاصل مىگردد به حال تركيب تأليفى كه ميان موضوع و عرض به حسب فعل طبيعت حاصل مىگردد . زيرا كه در صورتى كه أحد الجزئين جوهر و مستغنى القوام از جزء ديگر باشد بايد كه تامّ النّوعيّه باشد ، پس در وجود محتاج به آن ضميمه نخواهد بود ، و انضمام آن ضميمه بعد از مرتبهء وجود آن خواهد بود ، پس از آن و از آنچه در وجود در مرتبه‌اى باشد بعد از وجود آن ذات واحدهء مندرجه در تحت مقولهء جوهر حاصل نمىتواند شد ، بلكه مجموع جوهر و عرض خواهد بود و جوهر متقدّم و عرض متأخّر با هم نمىتوان بود . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، صص 173 - 180 .\r\n","page_name":" 178 ","page_number":178},
  {"content":"\r\n\r\n\r\nمقاله سوم در احوال حركت و سكون\r\nو در آن چند فصل است\r\n\r\nفصل اوّل در تعريف حركت و سكون\r\nموجود به حسب ملاحظهء عقل منقسم مىگردد به موجود بالفعل از جميع وجوه ، و به موجود بالقوّه من جميع الوجوه ، و به موجودى كه به وجهى بالفعل و به وجهى بالقوّه باشد . و قسم اوّل قبول خروج از آن حالت كه بر آن موجود است نمىكند . و قسم دوم يافت نمىشود ، زيرا كه بايد لا أقل فعليّت قوّه براى آن باشد . و ذات قسم سوم بايد كه مركّب از دو چيز باشد كه به يكى بالفعل و به ديگرى بالقوّه باشد . و آنچه به اعتبار آن بالفعل است سبقت ذاتى دارد بر آنچه به اعتبار آن بالقوّه است . و قسم اوّل كه از جميع وجوه بالفعل است بايد كه بسيط باشد . و قسم سوم كه به وجهى بالفعل و به وجهى بالقوّه است بايد كه به واسطهء غير از آن حيثيّت كه غير است از قوّه به فعل تواند آمد ، و إلّا ما بالقوّه ما بالقوّه نخواهد بود . و اين خروج يا دفعى است و يا تدريجى . و خروج از قوّه به فعل به معنى اعمّ عارض همهء مقولات مىشود ، ليكن آنچه در اصطلاح لفظ حركت بر آن اطلاق مىشود آن است كه دفعى نباشد .\r\nو عدم اين خروج از موضوعى كه قابل اين خروج باشد سكون است .\r\nپس حقيقت [ 96 
  ] حركت حدوث تدريجى يا حصول يا خروج از قوّه به فعل است يسيرا يسيرا ، يا بتدريج ، يا بلا دفعه ، و همهء اين عبارات در تعريف حركت مىتوان آورد .\r\nو كسى را نمىرسد كه بگويد كه دفعة عبارت است از حصول در « آن » ، و « آن » عبارت از طرف زمان است ، و زمان عبارت از مقدار حركت است ، پس تحليل تعريف دفعة كه جزء اين تعريف است منتهى به حركت مىگردد . و چنين تعريفى مستلزم أخذ شىء است در تعريف نفس خودش . و همچنين هرگاه بگوييم : يسيرا يسيرا ، و بالتّدريج ، به\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nجهت آنكه معرفت اين دو نيز موقوف بر معرفت زمان است كه شناخته نمىشود مگر به حركت .\r\nزيرا كه جواب مىگوييم ، آنچه را كه شيخ اشراق گفته است . كه اين امور ، يعنى دفعة ، و تدريج ، و امثال آنها ، به اعانت حس بديهىاند ، و اگر چه معرفت آنها به حدود محتاج است به مقوّمات ذاتيّهء آنها از زمان ، و آن ، و حركت . پس حقيقت حركت را تعريف كردن به اين امور جايز خواهد بود . و بعد از آن مىتوان حركت را وسيلهء معرفت « زمان » و « آن » قرار داد . پس دور نخواهد بود . و همچنين در بسيارى از امور اين حالت بهم مىرسد كه در انيّت [ ظاهر 
  ] و در ماهيّت خفىاند .\r\nو لكن قدما التفات به اين تعريف نكرده‌اند و گفته‌اند كه مشتمل است بر دور خفى ، زيرا كه در اين امور انطباق بر امرى ممتدّ تدريجىّ الحصول ضرور است ؛ و گفته‌اند كه حركت ممكن الحصول است و هر چه حصولش براى چيزى ممكن است حصولش كمال آن چيز است ، پس حركت كمال متحرّك است ، و لكن از ساير كمالات ممتاز است ، به اينكه براى آن حقيقتى وراى تأدّى به غير و سكون آن نيست .\r\nپس بايد كه براى « آن » دو خاصّيّت باشد : يكى آنكه در آنجا مطلوبى ممكن الحصول باشد كه توجّه به سوى آن مطلوب باشد ، و ديگر آنكه آن توجّه مادام كه موجود است چيزى از آن بالقوّه باشد ، زيرا كه متحرّك متحرّك بالفعل در حالى مىباشد كه به مقصود نرسيده باشد . و مادام كه به مقصود نرسيده است [ 97 
  ] چيزى از آن بالقوّه خواهد بود ، پس هويّت حركت متعلّق است به آنكه چيزى بالقوّه باشد و به اينكه مقصود از حركت بالفعل حاصل نباشد .\r\nو در ساير كمالات اين دو خاصّيّت موجود نيست . مثلا ، چيزى كه بالقوّه مربّع باشد و بالفعل مربّع شود حصول مربعيّت از آن حيثيّت كه مربعيّت است اقتضاى استعقاب چيزى نمىكند ، و در نزد حصول چيزى از آن بالقوّه نمىماند .\r\nپس مىگوييم كه هر گاه جسمى در مكانى باشد و حصولش در مكان ديگر ممكن باشد ، در آن دو امكان موجود خواهد بود : يكى امكان حصول در آن مكان و ديگر امكان توجّه به سوى آن چيز . و پيش از اين مذكور شد كه هر چه ممكن الحصول است حصولش كمال است ، پس توجّه به آن مطلوب كمال خواهد بود و مقدّم است بر حصول مطلوب ، و إلّا وصول به مطلوب بر سبيل تدريج نخواهد بود . پس توجّه كمال است براى چيزى كه بالقوّه\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nاست ، لكن نه به جميع وجوه ، زيرا كه حركت كمال در جسميّت متحرّك نيست ، بلكه كمال آن است به همان اعتبار كه بالقوّه است .\r\nپس تعريف حركت اين خواهد بود كه « كمال أوّل لما هو بالقوّة من حيث هو بالقوّة » ، و اين تعريف از ارسطو است . و افلاطون در تعريف حركت گفته است كه « خروج از مساوات است » . و فيثاغورس گفته است كه « عبارت از غيريّت است » ، و شيخ رئيس در شفا اين دو تعريف مزيّف شمرده است . و عارف فاضل شيرازى هر دو تعريف را صحيح دانسته است و راجع ساخته است به تعريف ارسطو ، به نوعى از تأويل ، كه ذكرش مناسب اين مقام نيست . « 1 » و در اين مقام شك مشهورى هست . و : « آن شك اين است كه حصول تغيّر در چيزى يا به حدوث چيزى است در آن يا به زوال چيزى از آن ، و بدون حصول يكى از اين دو امر تغيّر و تبدّل حاصل نمىتواند شد . پس اگر به حدوث چيزى در آن باشد بايد كه آن چيز معدوم باشد و موجود گردد . پس ناچار براى وجودش ابتدايى خواهد بود و بايد كه آن ابتداء منقسم نباشد ، [ 98 
  ] و إلّا قسمى از آن ابتدا خواهد بود . و آنچه حادث مىگردد اگر تمامش در ابتداء حاصل مىشود به نحوى كه چيزى از آن در قوّه باقى نماند دفعىّ الحصول خواهد بود نه تدريجى ، و اگر چيزى از آن در قوّه باقى ماند ، پس اگر آنچه باقى مانده است عين موجود است لازم مىآيد كه شىء واحد در يك حال هم موجود باشد و هم معدوم . و اگر غير آن است آنچه در ابتدا حاصل شده است بتمامه حاصل است و آنچه حاصل نشده است بتمامه معدوم . پس شىء واحد كه براى آن حصول تدريجى بوده باشد بهم نرسيد .\r\nو حاصل شك آن است كه شىء احدىّ الذّات تدريجى الحدوث نمىتواند بود ، و هر چه براى آن اجزاء بسيار باشد مىتواند كه بتدريج حاصل شود ، به اين معنى كه هر جزئى از آن در وقتى ديگر حادث گردد و فى الحقيقه هر چه حادث مىشود بتمامه حادث مىشود و هر چه معدوم است بتمامه معدوم است . » « 2 » و سيّد فاضل ملقّب به داماد از اين جواب داده است كه : « وجود شىء در « آن » غير وجود آن است در زمان . و مىتواند بود كه چيزى در زمان موجود باشد و در آن نه خودش\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، صص 22 - 24 .\r\n( 2 ) . فخر الدين رازى ، المباحث المشرقية ، ج 1 ، صص 549 - 550 . و الاسفار ، ج 3 ، ص 27 .\r\n","page_name":" 181 ","page_number":181},
  {"content":"\r\n\r\nموجود باشد و نه جزءاش ، بلكه نهايت وجود در آن باشد و نهايت شىء از آن شىء خارج است ، و وحدت شىء اباء از وجود در زمان ندارد ، زيرا كه مثل حركت و زمان از امور ضعيف الوجودند كه وجود هر جزئى از آنها با عدم جزئى ديگر قرين است ؛ و تدرّج در حدوث منافى وجود شىء ممتدّ واحد موجود در زمان نيست ، بلكه منافى وجود تمام آن يا بعضى از آن در « آن » است ، و لازم نيست كه براى هر حادثى ابتداء آنى بوده باشد كه تمامش يا جزءاش در آن « آن » موجود گردد . و منشأ اين غلط اشتراك لفظ « ابتدا » است در ميان دو معنى متغاير ، زيرا كه لفظ ابتدا ، گاهى اطلاق مىشود بر طرف شىء و نهايت آن ، و گاهى بر آنى كه شىء دفعىّ الحدوث مستمرّ الذّات اوّلا در آن حادث مىگردد . و حركت از امور دفعىّ الحدوث مستمر نيست ، پس ابتداء آنى [ 99 
  ] براى آن نخواهد بود و براى جزءاش نيز نمىتواند بود ، زيرا كه جزء حركت حركت است » « 1 » « و ببايد دانست كه لفظ حركت را بر دو معنى اطلاق مىكنند :\r\nيكى توسّط شىء در ميان مبدأ و منتهى به حيثيّتى كه هر حدّى كه در وسط فرض شود آن شىء پيش از وصول به آن و بعد از وصول در آن حدّ نباشد . و صورت حركت اين است ، و آن صفت واحدهء شخصيّه است كه به تغيّر حدود توسّط متبدّل نمىگردد ، زيرا كه معنى كون المتحرّك متوسّطا منوط به حدّى دون حدّى نيست . و اين متوسّط اگر چه به حسب ذات واحد شخصى مستقرّ است ، ليكن به واسطهء نسبتش به حدود غير متناهيهء مفروضهء در مسافت قابل انقسام و غير متناهى است به حسب فرض ، زيرا كه براى آن حدود بالقوّه‌اى هست به اعتبار موافات با حدود مسافت ، پس امرى خواهد بود مستقر به حسب ذات و غير مستقر به حسب نسبت به آن حدود . و چنان كه هر حدّى كه در مسافت متّصله واقع است و هر نقطه‌اى كه در ميان دو طرف خط واقع است بالفعل نيست ، بلكه بالقوّه است ، همچنين هر كونى از اين اكوان نيست مگر بالقوّه . و به اين جهت مىگويند كه حركت وجودى است ميان صرافت قوّه و محوضت فعل ، و در رسم آن گفته‌اند كه : كمال أوّل لما هو بالقوّة من جهة ما هو بالقوّة .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 27 - 29 ( به نقل مير داماد )\r\n","page_name":" 182 ","page_number":182},
  {"content":"\r\n\r\nو معنى ديگر حركت آن است كه حاصل مىشود از اوّل به سبب استمرار ذات آن و اختلاف نسبت آن به حدود مسافت . و آن امرى است متّصل منطبق بر مسافت كه به انقسام آن منقسم است و به وحدت آن واحد . و اين امر به حركت قطعيّه موسوم است و اوّل به حركت توسّطيّه . و توسّطيّه فاعل قطعيّه است ، مانند نقطه به مثابهء رأس مخروط كه بر سطحى حركت نمايد و از حركتش بر آن سطح خطّى رسم كند از استمرار انتقالش بر آن سطح و در آن خط نقاط متوهّمه فرض شود ، پس چيزى از آن نقاط نه فاعل خطّند و نه اجزاء خطّ ، بلكه متأخّرند از آن خطّ . پس در حركت چيزى شبيه به خطّ مرسوم است ، و آن حركت متّصلهء قطعيّه است ، [ 100 
  ] و چيزى به مثابهء نقطهء فاعلهء خط نيز هست ، و آن حركت توسّطيّه است . و اشياء ديگر به منزلهء نقاط مفروضه در خط هستند كه در حدوث حركت مدخليّت ندارند ، بلكه متأخّرند از حركت . و آنها اكوان مفروضه‌اند به حسب انفراض حدود مسافت . و در زمان نيز راسمى هست كه آن را « آن سيّال » مىگويند ، و چيزى ديگر هست كه به منزلهء مرسوم [ است 
  ] و موسوم به « زمان متّصل » است ، و اشيائى ديگر مانند حدود و نهايات هست كه هر يك از آنها را « آن » مىگويند به معنى ديگر . و هر يك از اين امور ثلاثه در اين اشياء ثلاثه ، يعنى حركت و مسافت و زمان ، منطبق است بر نظير خودش از آن دو ديگر ، و باقى با متحرّك نيست مگر واحد مستمرّ از هر يك از آنها ، يعنى از قطع توسّط و از مسافت نقطه يا آنچه در حكم نقطه است و از زمان ممتد همان آن .\r\nو سكون عدم حركت است از آنچه از شأنش حركت است ، پس تقابل ميان حركت و سكون تقابل ملكه و عدم است ، پس موجودى كه من جميع الوجوه بالفعل است نه متحرّك است و نه ساكن ، و موجودى كه در آن جهت قوّه و فعل هست ، مانند جسم ، يا متحرّك است و يا ساكن ، و ممكن نيست كه از اين هر دو خالى باشد » . « 1 » و كسانى كه انكار ثبوت حركت اتّصاليّه در خارج نموده‌اند به چند شبهه تمسّك جسته‌اند .\r\nاز آن جمله مىگويند كه متحرّك مادام كه به منتهى نرسيده است حركت بتمامها موجود نيست ، و چون به منتهى رسيد حركت منقطع مىگردد .\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 88 - 89 .\r\n","page_name":" 183 ","page_number":183},
  {"content":"\r\n\r\nو دفعش : آن است كه امتناع وجود حركت در آن وصول به منتهى ، و همچنين در جميع آنات ديگر مسلّم است و از آن امتناع مطلق وجود لازم نمىآيد ، زيرا كه رفع خاص مستلزم رفع عام نيست ، بلكه وجود حركت به معنى قطع در زمانى است كه نهايت آن « آن » وصول متحرّك است به منتهى .\r\nو شبههء ديگر : آنكه اگر حركت متّصلهء قطعيّه موجود باشد از اتّصال ماضى آن به مستقبل اتّصال موجود به معدوم لازم مىآيد .\r\nو جوابش : آن است كه اگر به معدوم ، معدوم در حال مراد است ، [ 101 
  ] يعنى در حدّ مشترك ميان ماضى و مستقبل ، حركت در ماضى نيز به اين معنى معدوم است . و اگر مراد معدوم مطلق است حركت در مستقبل به اين معنى معدوم نيست ، بلكه در زمان مستقبل موجود است . و آنچه لازم مىآيد اتّصال كائن در زمان ماضى است به معدوم فى الحال كه در زمان مستقبل موجود است به حيثيّتى كه از هر دو موجود متّصل واحد شخصى متحقّق گردد در مجموع دو زمان ، و محالى در اين نيست . بلكه عين مدّعى است .\r\nشبههء ديگر : آنكه ماضى از حركت اگر موجود باشد ، يا مراد اين است كه وجودش با وصف مضيّ مقارن است . و از اين لازم مىآيد كه هم موجود باشد و هم معدوم ، زيرا كه معنى مضىّ انقضاء است و بس ، و اگر مقارن وصف حضور باشد و به زوال حضور زايل گردد بايد كه در آن موجود باشد ، چه اگر در آن موجود نباشد بايد كه در ماضى موجود نباشد و به همين نحو است وجود در استقبال .\r\nو جوابش : اين است كه ماضى از حركت موصوف است به وصف انقضاء قياس به آن ، نه در نفس زمان ماضى و نه به حسب واقع مطلقا . پس آنچه از آن مسلوب است وجود مقيّد به كون فى الآن است ، پس آن ظرف سلب وجود است و ظرف حكم به سبب مطلق وجود در اعيان نيست ، و ميان اين دو معنى فرق است . و مثل اين است سخن در حركت در مستقبل .\r\n\r\nفصل دوم در اثبات محرّك\r\nچون حركت صفت وجوديّهء امكانيّه است قابل مىخواهد ، و چون حادث است بلكه\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nنفس حدوث است به فاعل محتاج است . و بايد كه فاعل و قابل آن غير يكديگر باشند ، زيرا كه فاعل و قابل فعل و قبول تجدّدى كه واقع در تحت دو مقولهء مختلفه‌اند ، يعنى مقولهء أن يفعل و أن ينفعل ، ممتنع است كه [ يك 
  ] چيز باشد ، و مفيض نيز مستفيض نمىتواند بود ، پس محرّك نفس خود را حركت نمىتواند داد ، بلكه چيزى را حركت مىتواند داد كه فى نفسه متحرّك نباشد ، و متحرّك نيز به نفس خود حركت نمىتواند نمود ، پس براى هر متحرّكى [ 102 
  ] محرّكى خواهد بود غير نفس جسميّت . « 1 » و آنچه حركتش به اسباب خارجيّه مشاهد است در اثبات اين معنى به استدلال حاجت ندارد ، مانند مجذوب و مدفوع . و آنچه محرّكش در خارج ظاهر نيست ، در بيان آنكه محرّكش غير نفس اوست محتاج به استدلال است . « 2 » و حكما را علاوه بر آنچه مذكور شد ادلّهء ديگر بر آن مدّعا هست :\r\nو يكى : از آنها كه از همه مشهورتر است اين است اگر جسم بما هو جسم حركت كند بايد كه جميع اجسام هميشه متحرّك باشند . لكنّ التّالى باطل . فالمقدّم مثله .\r\nدليل دوم : آنكه اگر شىء متحرّك لذاته باشد سكونش ممتنع خواهد بود ، زيرا كه ما بالذّات به بقاء ذات باقى مىماند . و فساد تالى مستلزم فساد مقدّم است .\r\nو دليل سوم : آنكه اگر متحرّك لذاته باشد بايد كه اجزاء حركت مجتمع و ثابت باشد ، زيرا كه معلول ثابت ثابت است ، و اگر ثابت باشد حركت نخواهد بود .\r\nدليل چهارم : اگر متحرّك ، لذاته متحرّك باشد خالى از اين نخواهد بود كه براى آن مكانى يا حالتى ملائم هست يا نيست ، و بنا بر ثانى طالب چيزى نخواهد بود ، پس متحرّك نخواهد بود . و ايضا بايد كه حركتش به جهتى أولى از حركت به ديگر جهات نباشد . پس بايد كه يا حركت نكند و يا به جميع جهات حركت نمايد ، و هر دو شق باطل است . و اگر حالت ملائمى براى آن باشد به وصول به آن ساكن مىگردد . پس حركتش بالذّات نخواهد بود .\r\nو بر دليل اوّل نقض نموده‌اند به اينكه اگر لونى كه مفارق بياض است لذاته باشد بايد كه جميع الوان بياض باشند ، پس لون بودن بياض بايد به سبب امرى خارج بوده باشد ، و اين\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 90 .\r\n( 2 ) . صدر الدين شيرازى ، شرح الهداية الأثيرية ، ص 90 .\r\n","page_name":" 185 ","page_number":185},
  {"content":"\r\n\r\nمحال است .\r\nو دفعش : به بيان فرق است در ميان جنس در مركّبات خارجيّه و جنس در بسايط . به اين تقرير كه جنس در اشياء مركّبه ممكن است كه از جنسيّت مجرّد شده به نحوى مأخوذ گردد . كه نوع حقيقى باشد به نفس طبيعت ، نه به فصلى از فصول ، به خلاف جنس در بسايط كه [ 103 
  ] تنوّعش به فصول است و در خارج لونيّت و چيزى ديگر غير لونيّت يافت نمىشود كه ذات بياض از آن دو حاصل گردد . چنان كه انسان در خارج جسميّت و صورتى ديگر غير جسميّت هست كه به هر دو انسان حاصل مىگردد . و به اين سبب مىتواند كه جسم از جماديّت به نباتيّت و از نباتيّت به حيوانيّت حركت نمايد ، پس بايد كه جسم را علّتى از خارج عارض گردد ، و آن را شىء دون شىء گرداند . و فصول ذهنيّه بتنهايى براى وجود آن كافى نيست . « 1 » و در اين مقام قوم را سخنان ديگر در نقض هست كه ذكر آن مناسب اين مختصر نيست .\r\n\r\nفصل سوم در تقسيم حركت به اعتبار فاعل\r\nبدان كه حركت به شش امر تعلّق دارد : محرّك ، و متحرّك و ما منه الحركة ، و ما إليه الحركة ، و ما فيه الحركة ، و زمان . و عادت جارى شده است كه حركت را به اعتبار دو امر از اين امور تقسيم مىنمايند ، يكى به اعتبار فاعل و ديگر به اعتبار ما فيه الحركة .\r\nو امّا در تقسيم به اعتبار فاعل مىگويند كه هر موصوف به حركت خالى از اين نيست كه يا حركت در آن موجود است يا در آنچه مقارن آن است . و ثانى مسمّاست به حركت بالعرض ، و اوّل يا اين است كه سبب حركت موجود در اوست و يا خارج از اوست . پس اگر خارج است حركت قسريّه است و اگر خارج نيست اگر با شعور است حركت نفسانيّه است و إلّا طبيعيّه .\r\nو در دخول بعضى از حركات در هر يك از اين اقسام اشكالى هست ، خصوصا در حركت نبض كه بعضى آن را طبيعيّه دانسته‌اند و بعضى اراديّه ، و بر هر تقدير بعضى اينيّه\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيريّة ، صص 90 - 91 .\r\n","page_name":" 186 ","page_number":186},
  {"content":"\r\n\r\nدانسته‌اند و بعضى وضعيّه و بعضى كميّه . و هر فرقه به چيزى متمسّك گرديده‌اند كه تفصيل آن در شرح كلّيّات قانون مذكور است .\r\nو امّا حركت نفس به اعتبارى اراديّه است و به اعتبارى طبيعيّه . و جهت اعتبار ارادى بودنش آن است كه متنفّس را ممكن است كه هر نفسى را به تقديم و تأخير اندازد به حسب ارادهء خود ، ليكن [ 104 
  ] به حسب احتياج ضرورى به آن ارادى نيست . و آنچه گفته‌اند كه براى نائم اراده نيست و تنفّس هست وارد نمىآيد ، زيرا كه از نائم حركات اراديّه صادر مىشود ، ليكن شاعر به اينكه اراديّه است نيست .\r\nو امّا حركت نموّ ظاهرتر اين است كه طبيعى باشد ، زيرا كه طبيعت نامى اقتضاى زيادتى در اقطار در وقت نفوذ غذا مىكند . و همچنين حركت نبض را محققين حركت طبيعيّه مىدانند ، زيرا كه به حسب قصد و اراده و به حسب قاسر خارجى نيست ، بلكه به قوّهء حيوانيّه است كه در قلب موجود است .\r\nو اگر كسى گويد كه بايد حركت طبيعيّه به يك جهت باشد ، بلكه بايد كه صاعد يا هابط باشد ، چنان كه به آن تصريح نموده‌اند .\r\nمىگوييم كه اين حكم در بسايط عنصريّه است . و امّا در غير آن مثل طبيعت نباتيّه يا حيوانيّه حركات به جهات و غايات نيز مىتواند بود . و شأن طبيعت قلب و شريان حركت از مركز خود است به محيط كه حركت انبساط است و از محيط خود به مركز كه حركت انقباض است ، و ليكن غرض از انبساط تحصيل محيط نيست تا وقوف در نزد آن لازم آيد و از انقباض نيز تحصيل مركز نيست ، بلكه جذب هواى مصلح مزاج و دفع مفسد آن است . و اين دو حالت لحظه به لحظه متجدّد مىگردد و به آن اعتبار آثار متضادّه از قوّهء واحده ظاهر مىگردد .\r\nو بعضى از محققين گفته‌اند كه أولى آن است كه بايد به قسمى ديگر از حركت غير از اقسام اربعه مذكوره قائل شد و آن را به حركت تسخيريّه موسوم گردانيد . و آن حركتى است كه مبدأش نفس است به استخدام طبيعت استخدامى بالذّات نه به قصد و اراده زايده ، و به اعتبار اضافه اين قسم يا بايد كه طبيعى را به دو قسم كرد : يكى به استخدام و ديگرى بالذّات و يا ارادى را به دو قسم كرد . و از اين قسم است حركت مستدير فلك كه منسوب است به طبيعت فلك به استخدام نفس آن را .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nو فاضل شارح در اين مقام مىگويد كه : « چون حركت امرى است متجدّد الذّات و متدرّج الحصول ، پس بايد كه علّت آن امرى [ 105 
  ] ثابت نباشد و الّا تخلّف معلول از علّت تامّه لازم مىآيد . پس اگر طبيعت مثلا بر صرافت ثبات خود باشد بايد كه مقتضايش نيز ثابت باشد ، پس مقتضى حركت نمىتواند بود ، پس بايد كه در اقتضاى حركت نوعى از تبدّل احوال عارض آن گردد .\r\nو كسى نگويد : كه براى حركت دو جهت است : يكى حيثيّت ذات آن كه توسّط جسم است در ميان مبدأ و منتهى ، و به اين اعتبار ثابت و باقى است از اوّل زمان حركت تا آخر آن . و ديگرى حيثيّت نسبت است كه لازم آن است و به اين اعتبار . متجدّد و غير ثابت است ، پس حركت از حيثيّت أولى مستند است به قوّهء محرّكه و از حيثيّت ثانيه مستند است به حيثيّت أولى . زيرا كه مىگوييم : كه كلام در استناد اين حيثيّت متجدّده به آن حيثيّت ثابته برمىگردد ، پس بايد كه براى حركت طبيعيّه علّت متجدّده بوده باشد مركّب از دو امر ، يكى ثابت و آن طبيعت است و ديگرى متجدّد و آن وصولات به حدود متجدّدهء متبدّله است . و آن وصولات حالات جز ملائمه‌اند براى طبيعت و الّا آنها را ترك نمىكرد و مادام كه آن حالات موجودند طبيعت تحريك مىنمايد تا آنكه حالت ملائم حاصل گردد و در آن وقت به جهت انتفاء يكى از آن دو جزء علّت حركت منقطع مىشود . و چنان كه براى علّت دو جهت موجود است براى معلول نيز دو جهت است به اعتبار توسّط و قطع ثابت به ثابت تعلّق دارد و متجدّد به متجدّد .\r\nو اگر كسى گويد : كه كلام در تجدّد حالات غير طبيعيّه مثل كلام در تجدّد اجزاء حركت است .\r\nمىگوييم : كه طبيعت با هر حالتى غير ملائم علّت حركت است ، و با هر حركتى علّت حالتى ديگر غير حالت أولى ، تا آنكه دور لازم نيايد ، پس پيوسته حالات علّت حركاتند و حركات معدّ حالات بر وجه مستمر غير دائر ، تا آنكه طبيعت به حالت طبيعيّه برگردد .\r\nو مثل اين است حكم نفس [ 106 
  ] در حركات اراديّه ، زيرا كه نفس فى ذاتها ثابت است ، پس نمىتواند كه حركت اراديّه مقتضاى ذات نفس بوده باشد ، و ناچار بايد كه امرى به آن منضم گردد . و آن امر تصوّر كلّى نمىتواند بود ، زيرا كه نسبت كلّى به جميع جزئيات مساوى است ، بلكه آن امر متخيّلات جزئيّه است كه ارادات جزئيّه متجدّده موجبهء حركات\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nجزئيه از آن منبعث مىگردد ، و تجدّد هر يك از ارادات و حركات به تجدّد ديگرى مربوط است ، به نحوى كه در طبيعت مذكور شد .\r\nبر شخص فطن مخفى نخواهد بود كه چنان كه فاعل حركت امرى ثابت محض نمىتواند بود حكم قابل آن نيز همين است . پس مثل آنچه در تصحيح نسبت حركت به فاعل گفته شود بايد كه مثل آن نيز در تصحيح نسبت حركت به قابل گفت . « 1 » اين است آنچه در شرح هدايه گفته است .\r\nو در اسفار - بعد از اثبات آنكه موضوع حركت جسم است به جهت آنكه بايد كه موضوع حركت امرى باشد مركّب از ما بالقوّه و ما بالفعل ، و آن امر غير از جسم نمىتواند بود - مىگويد كه : « چون حركت متحرّكيّت شىء است ، زيرا كه نفس تجدّد و انقضاء است ، پس بايد كه علّت قرينهء آن امرى باشد غير ثابت الذّات و الّا اجزاء حركت منعدم نخواهد شد و حركت حركت و تجدّد تجدّد نخواهد بود ، بلكه سكون و قرار خواهد بود . پس فاعل مزاول حركت بايد امرى باشد كه حركت بالذّات در وجود از لوازم آن باشد ، و هر چه حركت از لوازم وجود آن است ماهيّتى غير حركت خواهد داشت كه حركت به حسب وجود از آن منفك نگردد ، و هر چه از لوازم وجود خارجى چيزى ديگر باشد جعل در ميان آن چيز و آن لازم نمىتواند گنجيد به حسب وجود خارجى ، پس وجود حركت از عوارض تحليليّهء فاعل قريبش خواهد بود . پس بايد كه فاعل قريب حركت ثابت الماهيّه و متجدّد الوجود باشد .\r\nو بعد از اين معلوم خواهد شد كه علّت قريبه در هر نوع [ 107 
  ] از حركت طبيعت است و بس . و طبيعت جوهرى است كه تقوّم و تحصّل نوعى جسم به آن است .\r\nپس محقّق گرديد كه هر جسمى امر متجدّد الوجود و سيّال الهويّه است و اگر چه ماهيّتش ثابت است ، و به همين از حركت ممتاز مىشود ، زيرا كه حركت نفس تجدّد و انقضاء است ، و به اين ثابت مىگردد حدوث عالم جسمانى و جميع جواهر جسمانيّه و اعراض آنها ، خواه فلكى باشد و خواه عنصرى » .\r\nو بعد از اين گفته است كه : « آنچه مذكور شد كه موضوع حركت مركّب است از ما\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 101 - 102 .\r\n","page_name":" 189 ","page_number":189},
  {"content":"\r\n\r\nبالقوّه و ما بالفعل ، قولى است مجمل و محتاج به تفصيل . و تفصيلش اين است كه اگر موضوعيّت و عروض در وجود باشند ، چنان كه در حركات عارضهء جسم است ، بايد كه موضوع در خارج مركّب باشد از امرى بالفعل ثابت مستمر در همهء زمان حركت و از امرى بالقوّه متحرّك ، زيرا كه هر جزئى از حركت يافت مىشود در آن امر ثابت بعد از آنكه نبوده است ، و از آن زائل مىگردد و آن امر به حال خود باقى مىماند . و اگر عروض به حسب تحليل عقلى باشد چنان كه در لوازم است ، قابل و فاعل در آنجا يك امر و قوّه و فعل جهت واحده خواهد بود ، يعنى ما بالقوّه عين ما بالفعل مىباشد و هر يك متضمّن ديگرى . و چنان كه ثبات حركت عين تجدّد آن و قوّتش بر شىء عين فعليّت قوّه بر آن شىء است ، همچنين حكم ثبات ما به الحركة كه طبيعت كائنه در اجسام است عين تجدّد ذاتى آن است .\r\nو تحقيق مقام آن است كه چون حقيقت هيولى قوّه و استعداد است ، و براى حقيقت صورت حدوث و تجدّد [ است 
  ] ، پس براى هيولى در هر آنى صورت ديگر است به استعداد ، و براى هر صورتى هيولايى ديگر به ايجاب . و اين هيولى نيز مستعدّ صورتى ديگر است غير از صورتى كه موجب بوده است . پس براى هر يك از اين دو تجدّد و دوام است به ديگرى نه بر وجه دور مستحيل . و به جهت تشابه صور در جسم بسيط چنان گمان كرده مىشود كه يك صورت مستمر است [ 108 
  ] و تجدّدى نيست ، و حال آنكه چنين نيست ، بلكه واحد به حدّ و معنى است ، نه به عدد شخصىّ ، زيرا كه متجدّد و متعاقب است [ در هر آن 
  ] بر نعت اتّصال ، نه آنكه امور متباينه متفاصله باشند تا آنكه بر آن لازم مىآيد آنچه بر اصحاب جزء لازم مىآيد » . « 1 » و بعد از آنچه مذكور شد ، در اثبات آنكه مبدأ قريب هر حركتى طبيعت است ، گفته است كه : « در حركت طبيعيّه ظاهر است كه فاعلش طبيعت است . و امّا در حركت قسريّه به جهت آنكه قاسر علّت معدّه است و معدّ علّت بالعرض است . و از اين جهت است كه با زوالش مىتواند كه حركت باقى باشد . و ايضا بايد كه قواسر به طبيعت يا به اراده منتهى گردد . و امّا در حركت اراديّه ، نفس جسم را به استخدام طبيعت حركت مىدهد . و اگر چه\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 61 - 64 .\r\n","page_name":" 190 ","page_number":190},
  {"content":"\r\n\r\nبسيارى از صاحبان بحث چنين پنداشته‌اند كه فاعل قريب آن حركات اراديّه نفس است ، ليكن تحقيق آن است كه مبدأ قريب آن حركات ، بعد از تحقّق تخيّل و اراده و شوق ، قوّهء محرّكه عضل و اوتار و رباطات است . و آن قوى بعينها طبيعت آن اعضايند و آلات مطيع آن قوى گرديده‌اند ، به سبب آنكه منبعث از نفس‌اند بر اعضاء براى تدبير بدن به واسطهء آن آلات . و به وجدان مىتوان فهميد كه آنچه جسم را ميل مىدهد و از مكانى به مكانى ديگر مىبرد يا از حالى به حالى مىگرداند نيست مگر قوّهء فعليّه‌اى كه قائم به آن جسم است و آن طبيعت است ، و پيش از اين دانسته شد كه مباشر حركت امرى است سيّال متجدّد الهويّه به اعتبار استحالهء صدور متجدّد از ثابت .\r\nو حكما اعتراف دارند كه مادام كه تغيّر در طبيعت بهم نرسد علّت حركت نمىتواند بود ، و ليكن مىگويند كه آن تغيّر از خارج عارض طبيعت مىشود ، مثل تجدّد مراتب قرب و بعد به غايت مطلوبه در حركات طبيعيّه ، و مثل تجدّد احوالى ديگر در حركات قسريّه ، و مثل تجدّد ارادات و اشواق جزئيّهء منبعثهء از نفس به حسب تجدّد دواعى باعثهء بر حركت در حركات [ 109 
  ] اراديّه .\r\nو آنچه گفته‌اند در اين معنى تمام نيست ، زيرا كه تغيّر و تجدّد اين احوال بايد كه بالاخره منتهى به طبيعت شود ، زيرا كه قسر بايد به طبيعت منتهى گردد ، و نفس مبدأ حركت نمىتواند بود مگر به استخدام طبيعت ، پس همه تجدّدات به طبيعت منتهى مىگردند و معلول طبيعت مىباشند و تجدّد مبدأ استدعاى تجدّد آنها مىنمايد .\r\nو اگر كسى گويد كه حكما استناد متغيّر ، مثل حركت ، را به ثابت مثل طبيعت به گمان خود تصحيح نموده‌اند ، به اين نحو در هر حركتى اثبات دو سلسله كرده‌اند : يكى سلسلهء اصل حركت و ديگر سلسلهء منتظمه از احوالى كه بر طبيعت وارد مىآيد مثل مراتب قرب و بعد به غايت . و گفته‌اند كه ثابت با هر جزئى از يك سلسله علّت جزئى از سلسلهء ديگر است . و همچنين به عكس ، نه بر سبيل دور مستحيل ، چنان كه در ربط حادث به قديم ذكر كرده‌اند .\r\nمىگوييم كه اين وجه براى استناد متغيّر به ثابت و ارتباط حادث به قديم كافى نيست ، زيرا كه كلام در علّت موجبهء حركت است نه در علّت معدّهء آن . و براى هر معلولى علّت موجبى كه از او منفكّ و مؤخّر به حسب زمان نگردد ضرور است . و اگر هر يك از اين دو\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nسلسله علّت ديگرى باشند تقدّم شىء بر نفس لازم مىآيد . و مخلصى از آن نخواهد بود مگر به اذعان به آنكه طبيعت جوهرى است سيّال كه حقيقت متجدّده‌اش ناشى است از مادّه‌اى كه شأنش تجدّد و زوال است ، و از فاعل محضى كه شأنش افاضه و افضال . پس پيوسته از فاعل امرى منبعث مىگردد و از قابل منعدم مىشود و فاعل آن را منجبر مىگرداند به ايراد بدل بر سبيل اتّصال .\r\nو كسى كه به وجدان خود رجوع نمايد در حال آن دو سلسله با هم و التفات نمايد به آنكه هر دو حادث و در وجود از طبيعت متأخّرند ، مىفهمد كه در لحوق آن دو به امر ثابت سؤال مىگردد كه از كجا حادث شده‌اند و حال آنكه اصل ثابت بود و اعراض تابع اصلند .\r\nپس اگر امرى كه شأنش به حسب ذات تجدّد [ 109 
  ] و انقضا باشد موجود نباشد ، اين تجدّدات از كجا حاصل مىشود ، خواه يك سلسله باشد و خواه بيشتر . علاوه بر آنكه تجدّد قرب و بعد نفس حركت است ، هم به حسب جعل و هم به حسب وجود . پس بايد كه تجدّد متجدّدات مستند به امرى باشد كه فى ذاته و به حسب حقيقت و ذات متبدّل و متجدّد و سيّال باشد . و آن امر طبيعت است لا غير ، زيرا كه جوهر عقلى فوق طبيعت است ، و نفس به حسب ذات جوهر عقلى است ، و به حسب تعلّق به بدن طبيعت است . و اعراض در وجود تابع اجسامند ، و حركت نفس تجدّد است نه ما به التجدّد » . « 1 »\r\n\r\nفصل چهارم در بيان معنى ميل و تقسيم آن به ميل طباعى و غير طباعى\r\n« و مراد به « ميل » آن است كه متكلّمين آن را « اعتماد » مىنامند و محرّك جسم به توسّط آن جسم را حركت مىدهد . و بيان سبب احتياج محرّك در تحريك به ميل ، بر طبق آنچه محقق طوسى در شرح اشارات بيان نموده است ، آن است كه حركت لا محاله با حدّى از سرعت و بطء مىتواند ، زيرا كه هر حركتى بايد كه در چيزى از مسافت يا غير مسافت در زمانى واقع گردد ، و ممكن است توهّم قطع همان مسافت در زمانى اقلّ از زمان اوّل . پس اين حركت اسرع خواهد بود و در زمانى اكثر از آن ، پس ابطأ خواهد بود ، و سرعت و بطء يك چيز است\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 64 - 67 .\r\n","page_name":" 192 ","page_number":192},
  {"content":"\r\n\r\nكه به اضافه به دو چيز مختلف مىگردد . و آن كيفيّتى است قابل شدّت و ضعف . و طبيعت كه مبدأ حركت است قابل شدّت و ضعف نيست . و نسبت جميع حركات مختلفهء به شدّت و ضعف به طبيعت نسبت واحده است . پس صدور مرتبه‌اى از مراتب حركت از آن بدون مراتب ديگر به اعتبار عدم اولويّت ممتنع است . پس بايد كه اوّلا امرى را اقتضا نمايد كه قابل شدّت و ضعف باشد . و آن امر يا به حسب اختلاف جسم است در آنچه در طبيعت آن است ، چنان كه در كم يعنى در صغر و كبر ، يا در كيف يعنى در تكاثف و تخلخل ، يا در وضع يعنى اندماج اجزاء و انتفاش آنها يا در [ 111 
  ] غير آنها ، و يا به حسب چيزى است كه خارج از طبيعت است مانند رقّت و غلظت ما فى المسافة و آن امر ميل است ، و طبيعت به حسب آن اقتضاء حركت مىكند . و اين معنى در حركت أينيّه محسوس است ، چنان كه انسان در زقّ منفوخ محبوس در تحت آب به دست آن را مىيابد . و نظر به آنكه محسوس است در بعضى كتب مثل اشارات و غيره دليل بر وجود آن مذكور نيست .\r\nو ميل منقسم مىگردد به انقسام حركات ، چنان كه بعضى از آن طباعى است و بعضى خارجى . و طباعى منقسم است به ميل طبيعى مثل حجر در نزد هبوط ، و به ميل نفسانى مثل ميل نبات در بروز از ارض و ميل حيوان در نزد حركات اراديّه به سوى جهتى ، و آنچه حادث از امر خارج است مثل ميل سهم در نزد انفصال از قوس .\r\nو اجسام در قبول و امتناع آن ميل ، گاهى به سبب امور ذاتيّه مختلف مىگردند ، و گاهى به سبب امور غير ذاتيّه . و اوّل اختلاف است كه به حسب قوّه و ضعف ميل طباعى حاصل مىشود ، مانند حجر عظيم كه امتناعش از قبول ميل قسرى بيشتر است از حجر صغير . و دوم مثل امتناع اضعف از قبول ميل قسرى يا به سبب عدم تمكّن قاسر بر قسر آن مانند رملهء صغيره ، و يا به سبب عدم تمكّن از دفع مانع مانند پر كاه ، و يا به سبب تخلخل واقع در آن مانند قطن منفوش ، و يا به اسباب ديگر از قبيل مذكورات .\r\nو بعد از اين مىگوييم كه چون ميل سبب قريب حركت است و ممتنع است كه براى جسم دو حركت ذاتى مختلف با هم مجتمع گردد ، زيرا كه حركت واحده اقتضاء توجّه به مقصدى مىكند ، و عدم توجّه به مقصد ديگر از لوازم آن است ، و اگر دو حركت مختلف بالذّات در يك جسم يافت شود توجّه و عدم توجّه به هر يك از مقصدين لازم آن خواهد\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبود ؛ پس دو ميل مختلف در جسم واحد به حسب ذات يافت نمىتواند شد .\r\nامّا از آنجا كه دو حركت مختلف كه يكى بالذّات و ديگرى بالعرض بوده باشد در جسم واحد يافت [ 112 
  ] مىتواند شد ، مثل حركت كسى كه در كشتى باشد ، به نفس خودش بالذّات است و به حركت سفينه بالعرض ؛ پس وجود دو ميل كه يكى ذاتى و ديگرى عرضى باشد در جسم واحد ممكن الاجتماع خواهد بود ، مانند انسانى كه حجرى را بر مىدارد و از جايى به جايى مىبرد ، و ثقل آن را كه ميل ذاتى حجر است احساس مىنمايد ، و به ميل عارضى كه ميل ذاتى انسان است آن حجر قطع مسافت مىنمايد .\r\nو چون جسم در حيّز طبيعى خود باشد براى آن ميلى نمىباشد ، زيرا كه جسم به حسب طبع ميل به سوى حيّز طبيعى مىنمايد و از آن ميل نمىكند ؛ پس بايد كه چون جسم به حيّز طبيعى رسيد ميلش به سوى آن باطل گردد و ميل از آن در آن حادث نگردد » .\r\nو امام رازى بر اين مطلب اعتراض نموده است كه هرگاه حجر بر روى زمين باشد و كسى دست در زير آن كند احساس ميل از آن مىنمايد . و خود از اين جواب داده است كه وقتى در حيّز طبيعى مىباشد كه در مركز زمين باشد .\r\nو محقّق طوسى گفته است كه : « حق در مسأله آن است كه مكان طبيعى ارض نقطهء مركز عالم نيست و الّا بايد كه چيزى از زمين در مكان طبيعى خود نباشد ، بلكه بودن ارض در مكان طبيعى عبارت از آن است كه مركزش منطبق بر مركز عالم بوده باشد . و حجر منفصل از ارض مادام كه منفصل است در مكان طبيعى خود نيست ، زيرا كه مكانش جزء مكان كل نيست . و چون متّصل به ارض مىشود ميلش منعدم مىگردد ، زيرا كه مكانش جزء مكان ارض مىشود . و هر قدر كه ميل طبيعى قويتر مىگردد منعش از قبول ميل قسرى زيادتر مىگردد ، و حركتش به ميل قسرى بطىءتر و سست‌تر مىشود » . « 1 »\r\n\r\nفصل پنجم در بيان تضادّ حركات\r\nآن حركاتى كه در اجناس مختلفند در ميان آنها تضاد نيست و اجتماع استحاله و نموّ و\r\n\r\n\r\n","description":"","footnote":"\r\n( 1 ) . همان ، ص 216 ، طوسى ، شرح الاشارات ، ج 2 ، صص 208 - 216 .\r\n","page_name":" 194 ","page_number":194},
  {"content":"\r\n\r\nنقله در موضوع واحد جايز است ، و اگر در حالى تعاندى بهم رسد به سبب ماهيّات آنها نيست ، بلكه به سبب اسباب خارجيّه است . و آنچه در تحت يك جنس [ 112 
  ] واقعند مانند تسوّد و تبيّض متضادند ، امّا آن هم به اعتبار ما منه و ما إليه ، نه به اعتبارى ديگر ، زيرا كه از آن شش چيز كه به حركت تعلّق دارد به جز اين دو امر منشأ تضادّ در حركت نمىتوانند بود ، زيرا كه در ذات آنها تضادّى نيست تا آنكه تواند كه موجب تضادّ در حركت گردد و در اين دو به وجهى از وجوه تضادّ است . پس حركات متضادّه آن حركاتند كه اطراف آنها متقابل باشد ، يا بالذّات مانند سواد و بياض ، و يا به قياس به حركت مانند آنكه مبدأ و منتهاى حركت واقع شوند ، چنان كه حركت از مبدئى معيّن به سوى منتهايى معيّن ضدّ حركتى است كه مبدأش منتهاى آن حركت و منتهايش مبدأ آن باشد . « 1 »\r\n\r\nفصل ششم در تحقيق مبدأ حركت قسريّه\r\nو اصحّ مذاهب در آن اين است كه طبيعت مقسور است به سبب تغيّرى كه در آن به فعل قاسر حاصل شده است . و نفس مدافعه براى حركت قسريّه كافى نيست ، زيرا كه آنچه از قاسر حاصل مىشود باقى نمىماند ، و آنچه حاصل است بتدريج حادث مىشود ، پس مبدأ آن طبيعت خواهد بود . و طبيعت در اعطاء ميول قسريّهء غير ملائمه مثل طبيعت است در اعطاء ميول ملائمه . و اين شبيه است به مرض و حرارت غريبه كه طبيعت مريض آن را احداث مىنمايد مادام كه از مجراى طبيعى خارج است تا آنكه برگردد به حالت صحّت و موجب افادهء امورى گردد كه ملائم آن است . و بتدريج ميل عارضى در حركت قسريّه به اسباب خارجه ضعيف مىگردد تا آنكه بالمرّه رفع مىشود و اثر ميل اصلى ظاهر مىگردد .\r\nو به اين اشاره نموده است شيخ رئيس در آنجا كه گفته است كه : اگر مصادمات هواى مخروق نباشد مرمى عود نمىكند مگر بعد از مصاكّهء با سطح فلك .\r\nو صاحب اسفار گفته است كه در اين قول شيخ اشكالى هست . و آن اشكال اين است كه سبب چيست كه مصادمات ميل طبيعى را ضعيف نمىگرداند ، [ 114 
  ] بلكه در آخر\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 3 ، صص 200 - 201 .\r\n","page_name":" 195 ","page_number":195},
  {"content":"\r\n\r\nحركت شديدتر مىشود .\r\nو گفته است كه مىتوان گفت كه آن مصادمات با خروج از حيّز طبيعى موجب آن ضعف مىشود ، و ازدياد خروج بتدريج موجب ازدياد و هن مىگردد تا آنكه بالكلّيّه رفع مىشود و قوّهء اصليّه ظاهر مىشود .\r\nو در اسفار مذكور است كه : « تحقيق اين مقام و كشف از آن ميسّر نمىگردد مگر به رجوع اصلى از اصول مشرقيّه . و آن اصل آن است كه صورت مقسوره متحوّل مىگردد در جوهر و ذات خود به صورتى غير از صورت خودش . مثل آنكه در حديد مذاب صورت مسخّنهء ناريّه با صورت حديديّه مجتمع مىگردد ، و حجر مرمىّ به فوق صورت خفّت در آن موجود مىشود مقترن به صورت حجريّت ، و جايز است كه در وجود واحد صورى معانى كثيره ذاتيّه كه در موجودات متباينه متفرّقند موجود گردد .\r\nو به اين اصل مندفع مىگردد آنچه در اين مقام گفته‌اند كه قوّهء محرّكهء به فوق صورت نار است كه جوهر است ، و اگر در حجر يافت شود بايد كه عرض موجود در حجر باشد ، و اين محال است » .\r\nو مذاهب ديگر در اين مسأله قول به توليد است ، يعنى هر حركتى مولّد حركت ديگر است . و قول به جذب يا دفع است ، يعنى هواء متقدّم منعطف به خلف مىگردد و موجب دفع متحرّك مىگردد . و قول به دفع يا جذب است ، يعنى قاسر هوا و مرمى را با هم دفع مىكند . و چون هوا الطف است قبول دفع را زودتر مىنمايد و موجب جذب مرمى مىشود .\r\nو اين دو مذهب باطل است ، به دليل آنكه اگر جذب و دفع باقى نمىمانند تا آخر حركت ، حركت به علّتى غير آنها محتاج خواهد بود ، و اگر باقى مىماند سخن در احتياج آنها به علّت عود مىكند . « 1 »\r\n\r\nفصل هفتم در بيان آنكه در هر جسمى بايد كه مبدأ ميل مستقيم يا مستدير موجود باشد\r\nو دليل بر اين مدّعا ، به تقرير صاحب اسفار ، آن است كه شأن هر جسمى ، بما هو جسم ،\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، ص 217 .\r\n","page_name":" 196 ","page_number":196},
  {"content":"\r\n\r\nهست كه از مكانى به مكانى [ 115 
  ] يا از وضعى به وضعى حركت نمايد ، زيرا كه اگر در آن جسم مبدئى براى آن حركت باشد فهو المطلوب ، و اگر نباشد قبول حركت از مبدأ خارج براى آن آسان‌تر خواهد بود ، به جهت آنكه در هر جا كه ميل جسم به جانبى شديدتر باشد حركتش از آن جانب صعب‌تر خواهد بود ، زيرا كه شىء با عايق مانند بىعايق نمىباشد . پس اگر جسمى يافت شود كه هيچ مبدأ ميلى در آن نباشد قبولش ميل خارج را در نهايت سهولت خواهد بود . و از اين لازم مىآيد كه وجود جسمى كه در طباعش مبدأ ميلى نباشد محال باشد ، و الّا بايد كه از مكانى به مكانى دفعة حركت تواند كرد ، و وجود حركت بدون زمان ضرورىّ البطلان است . و همين قدر از بيان براى مستبصر ناظر كافى خواهد بود .\r\nو براى باحث مناظر مىگوييم كه هر قوّهء جسمانى نمىتواند شد كه متّصف به زياده و نقصان و تناهى و لا تناهى گردد مگر به اعتبار تعلّق به عدد يا مقدار يا زمان و بايد كه به حسب عدّت و مدّت و شدّت متناهى باشد ، به اين معنى كه بايد عدد آثار و حركات آن متناهى باشد . و همچنين زمان آن در جانب زيادتى و نقصان ، زيرا كه زمان حركت مقدار است و هر مقدارى فرض تناهى و لا تناهى در آن ممكن است ، زيرا كه اين معنى از خواصّ كم است ، پس در زمان فرضش ممكن است ، و در جانب ازدياد اختلاف در مدّت و عدّت است و در جانب انتفاض اختلاف به حسب شدّت .\r\nدر توضيح اين بيان مىگوييم كه هر چيزى كه به آن تعلّق داشته باشد چيزى كه صاحب مقدار يا عدد باشد ، مانند قوايى كه صادر شود از آنها عمل متّصل در زمان يا اعمالى متوالى كه متعدّد باشد ، فرض نهايه و لا نهايه در آن به حسب مقدار آن عمل يا عدد آن اعمال مىتوان نمود . و آنچه به حسب مقدار است مىتواند كه با فرض وحدت عمل و اتّصال زمان آن باشد ، و مىتواند كه با فرض اتّصال در عمل باشد بدون اعتبار [ 116 
  ] حيثيّت وحدت و كثرت . و به اين اعتبارات قوى سه صنف مىگردد :\r\nاوّل قوايى كه فرض شود صدور عمل واحد از آنها در ازمنهء مختلفه ، مانند زمانى كه سهام ايشان قطع مسافت محدوده را در ازمنهء مختلفه نمايد و بالبديهه آن كه زمانش كمتر است در قوّه شديدتر است از آن كه زمانش بيشتر است ، پس غير متناهى در شدّت آن خواهد بود كه عملش در غير زمان واقع شود .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدوم قوايى كه فرض شود صدور عملى از آنها به طريق اتّصال در ازمنهء مختلفه ، مانند زمانى كه ازمنهء حركت سهام ايشان در هوا مختلف باشد ، و لا محاله آنكه زمانش اكثر است اقوى است از آنكه زمانش اقلّ است ، و عمل غير متناهى در اين صنف بايد كه در زمان غير متناهى واقع باشد .\r\nسوم قوايى كه فرض شود صدور اعمال متواليهء مختلفه به عدد از آنها ، مثل زمانى كه عدد رميشان مختلف باشد . و در اين صورت آنكه عدد اكثر از او صادر مىگردد اقوى است از آنكه عدد اقلّ از او صدور مىيابد . و غير متناهى در عمل آن است كه عدد عملش غير متناهى باشد ، پس اختلاف اوّل به شدّت است و دوم به مدّت و سوم به عدّت . و چون امتناع لا متناهى به حسب شدّت ، يعنى وقوع اثر در زمان غير منقسم يعنى در « آن » ظهور دارد ، زيرا كه زمان حركت بايد كه قابل قسمت باشد . پس شكّى در اين نخواهد بود كه تأثير قسرى به اعتبار اختلاف قابل مقسور مختلف مىتواند شد ، به اين معنى كه هر قدر كه آن قابل بزرگ‌تر باشد تحريك قاسر آن را ضعيف‌تر مىگرداند ، زيرا كه ممانعت و مقاومتش اكثر و اقوى مىباشد ، به جهت آنكه معاوقهء آن به حسب امرى است كه در طبيعت آن است و معلوم است كه چنين امرى در جسم كبير اقوى و در جسم صغير اضعف است .\r\nو چون اين معانى مقرّر شد مىگوييم كه در هر حركتى سه امر متناسب ضرور است ، زمان و مسافت و مرتبه‌اى از سرعت [ 117 
  ] و بطء . و هر دو حركتى كه در دو امر از اين امور متّفق باشند بايد كه در امر سوم هم متّفق باشند . و چون در يكى از اين امور متّفق و در يكى ديگر مختلف باشند ، بايد كه اختلاف ايشان در آن امر سوم بر همان نسبت اختلاف در امر دوم باشد .\r\nپس چون فرض كنيم جسمى عديم الميل كه قاسرى [ به قوّه معيّنه 
  ] در مسافت معيّنه آن را حركت دهد ناچار براى حركت آن زمانى معيّن خواهد بود ، زيرا كه وجود مطلق در معيّن صورت مىگيرد . و هرگاه جسمى ديگر را كه براى آن ميل طبيعى باشد و همان قاسر آن را به همان قوّه در همان مسافت حركت دهد ناچار زمان حركتش اكثر از زمان حركت عديم الميل خواهد بود و الّا بايد كه حركت با عايق مثل حركت بىعايق باشد . و هرگاه جسمى سومى را فرض كنيم كه قاسر آن را به همان قوّه حركت دهد و ميل طبيعى براى آن\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nباشد كه نسبت قوّتش به قوّت ميل ذى الميل اوّل مانند نسبت زمان حركت عديم الميل باشد به زمان حركت ذى الميل اوّل و زمان عديم الميل را عشر زمان ذى الميل اوّل فرض كنيم ، پس با حفظ نسبت لازم مىآيد تساوى زمان حركت عديم الميل و حركت ذى الميل دوم . پس بايد كه براى ميل دوم هيچ اثر نباشد و وجودش مانند عدمش باشد ، و اين بالضروره محال است .\r\nو از ايرادات مورده در اين مقام ، يكى عدم تسليم امكان ذى الميلى است كه نسبت ميلش به ذى الميل اوّل مثل نسبت زمانين يا مسافتين تواند بود ، زيرا كه محتمل است كه ميل در ضعف به جايى رسد كه اضعف از آن ممكن نباشد .\r\nو ديگر بر تقدير تسليم امكان عدم تسليم معاوق بودن آن است ، زيرا كه مىتواند بود كه معاوقه موقوف بر قدرى از قوّه باشد كه بدون آن يافت نشود .\r\nو ديگر آن است كه نسبت زمانين نسبت مقداريّه است و نسبت معاوقتين نسبت عدديّه . پس اتّفاق نسبتين ضرور نيست ، [ 118 
  ] زيرا كه اوّل مىتواند شد كه ضميمه باشد .\r\nو جواب از اين ايرادات آن است كه مراتب شدّت و ضعف در قوى و كيفيّات مانند مراتب زياده و نقصان در مقادير در هيچ يك از جانبين موقوف بر حدّى نيست كه از آن تجاوز نتواند نمود . و چنان كه اجسام در قبول انقسام منتهى به حدّى نمىشود كه ديگر قسمت‌پذير نباشد و در ازدياد نيز به جايى نمىرسد كه محتمل زيادتر نتواند شد مگر به اعتبار مانع خارجى ، همچنين ميول و اعتمادات در نقصان و ازدياد ، و هر چند ميل ضعيف گردد براى وجودش اثرى در معاوقه خواهد بود ، زيرا كه وجود مبدأ اثر است ، آن قدر هست كه معاوقه‌اش خفيف و غير محسوس است ، و حال آنچه تعلّق به مقدار دارد مثل حال مقدار است در آنچه عارض آن لذاته مىشود از قبول مساوات و مفاوته و عادّيّت و معدوديّت و تشارك و صمم و غير ذلك . و فرق همين كه آنها براى مقدار بالذّات است و براى متعلّقات مقدار بالعرض . « 1 » و فاضل شارح در شرح هدايه و در اسفار گفته است كه : « اقوى شبهه‌اى كه بر اين دليل وارد مىآيد اعتراضى است كه علّامه قوشجى بر آن كرده است . و تقريرش آن است كه : يا\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 3 ، صص 220 - 224 .\r\n","page_name":" 199 ","page_number":199},
  {"content":"\r\n\r\nممكن است كه حركت بدون معاوقه در زمان واقع شود و يا ممكن نيست . پس اگر ممكن باشد مىگوييم كه بعضى از زمان حركت در ذى المعاوق قوىّ به ازاء نفس حركت است و باقى به ازاء معاوقه . و بنا بر اين زمان حركت ذى المعاوق ضعيف بر زمان حركت عديم المعاوق زايد خواهد بود به قدرى كه نسبت معاوقين اقتضا نمايد ، و اگر ممكن نباشد بطلان اصل استدلال از آن لازم مىآيد ، زيرا كه مبتنى است بر فرض امورى كه بعضى از آن محال است ، پس شايد كه منشأ خلف ، آن محال باشد ، نه خلوّ جسم از معاوق .\r\nپس از اين اعتراض جواب داده است ، اوّلا ، به اختيار [ 119 
  ] شقّ اخير از ترديد ، و گفته است كه از آن بطلان استدلال لازم نمىآيد ، زيرا كه حاصل برهان راجع است به اينكه وقوع حركت از عديم المعاوق در زمان محال است ، زيرا كه اگر ممكن باشد بايد كه از فرض وقوع آن با امور ممكنه كه حركت دو جسم مذكور بر نهج مذكور بوده باشد محالى لازم نيايد كه آن تساوى زمان حركت عديم المعاوق با زمان حركت ذى المعاوق باشد و حال آنكه لازم مىآيد ، پس وقوع حركت عديم المعاوق در زمان محال خواهد بود ، و وقوعش در غير زمان نيز محال است ، زيرا كه هر حركتى بايد كه در زمانى واقع شود . پس حركت عديم المعاوق مطلقا محال خواهد بود و مطلوب همين است .\r\nو ثانيا ، به اختيار شقّ اوّل از ترديد ، و گفته است كه اعتراف به اينكه حركت غير مقتضى زمان بر تقدير وقوع محال منافى جزم به اينكه در واقع مقتضى زمان است نيست ، پس جزم به آن حاصل است .\r\nو نظم استدلال در اين صورت نيز بر اين نسق خواهد بود كه اگر حركت از جسم عديم الميل واقع شود لا محاله در زمان خواهد بود و الّا تخلّف ملزوم از لازم لازم مىآيد ، و چون در زمان باشد تساوى عديم المعاوق و ذى المعاوق لازم مىآيد و آن محال است ، و در زمان نبودنش نيز محال است ، پس حركت از جسم عديم المعاوق مطلقا محال است ، و هو المطلوب » . « 1 » و حقير مىگويد كه شارح فاضل استدلال را راجع گردانيده است به اينكه حركت\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الاثيرية ، ص 130 .\r\n","page_name":" 200 ","page_number":200},
  {"content":"\r\n\r\nعديم المعاوق در زمان محال است ، و به انضمام اينكه حركت در غير زمان نيز محال است اثبات نموده است كه حركت عديم المعاوق مطلقا محال است .\r\nو در جواب اوّل كه مستدل مىگويد كه لازم مىآيد كه حركت عديم المعاوق با ذى المعاوق مساوى باشد و اين باطل است ، خصم نمىتواند گفت كه چه چيز مانع است از آنكه قدرى از زمان براى نفس حركت باشد و قدرى [ 120 
  ] به ازاء معاوقه ، تا آخر اعتراض . زيرا كه مانع دو چيز است ، يكى تسليم عدم امكان حركت عديم المعاوق ، و ديگر اختلاف نسبت زمانين با نسبت معاوقتين .\r\nو در جواب دوم بجز مانع واحد كه اختلاف نسبتين باشد چيزى ديگر لازم نمىآيد ، زيرا كه وقوع حركت در زمان با عدم معاوق ممكن فرض شده است . و چون توهّم مىشد كه أخذ امكان حركت با استدلال بر امتناعش منافات دارد شارح تصريح نمود كه منافاتى در اين نيست ، زيرا كه اعتراف به اينكه بر تقدير محال ممكن نباشد منافى جزم به اينكه در نفس الامر ممكن است نيست .\r\nو فاضل شارح ، بعد از آنچه نقل شد ، فرموده است كه : « اين اعتراض را جمعى از متأخّرين كه ابو البركات بغدادى و امام رازى از ايشانند به وجهى ديگر ايراد نموده‌اند . و آن وجه اين است كه حركت بنفسها استدعاى زمانى مىكند و به سبب معاوقه استدعاى زمانى ديگر مىنمايد ، و واجد معاوقه هر دو را جامع است و فاقد آن به يكى اختصاص دارد ، پس زمان نفس حركت در هيچ حال مختلف نمىشود و زمان معاوقه به حسب قلّت و كثرت آن مختلف مىگردد و زمان حركت به انضياف اين اختلاف مختلف مىشود به ذات خود ، و بر اين تقدير خلف مذكور لازم نمىآيد » . « 1 » و در شرح هدايه گفته است كه : « تقرير آنچه از كلام خاتم الحكماء ، يعنى محقّق طوسى ( ره ) در جواب آن مستفاد مىگردد ، بر وجهى كه چيزى از ايرادات شارح تجريد و ديگران بر آن وارد نيايد ، اين است كه : اگر مقصود از قول معترض ، كه حركت بنفسها استدعاى زمانى مىنمايد ، آن است كه بدون حدّى از سرعت و بطء استدعاى زمان مىكند\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الاثيرية ، ص 130 .\r\n","page_name":" 201 ","page_number":201},
  {"content":"\r\n\r\nظاهر البطلان است ، زيرا كه حركت از سرعت و بطء منفك نمىشود و هر چه از چيزى منفك نمىشود متصوّر [ 121 
  ] نيست كه آن چيز اقتضاء امرى نمايد بدون آن شىء و اگر چه در اقتضاء دخيل نباشد .\r\nو اگر مقصود آن است كه با قطع نظر از حدّى از سرعت و بطء اقتضاء قدرى از زمان مىكند ، آن نيز فاسد است ، زيرا كه نسبت حركت به حدود سرعت و بطء مثل نسبت جنس است به فصل در بسايط انواع و در نوع بسيط هيچ تقوّمى براى جنس نمىباشد نه در خارج و نه در ذهن مگر به فصل ، و هر چه در نفس الامر تقوّم ندارد چيزى را اقتضاء نمىتواند كرد .\r\nو اگر مقصود اين باشد كه ماهيّت حركت اقتضاء زمانى مىكند ، لازم مىآيد كه [ زمان حركت 
  ] با زمان بعضى از آن متساوى باشند . و اين محال است ، زيرا كه زمان بعض حركت بعض زمان آن حركت است ، بلكه حركت از آن حيثيّت كه حركت است بجز امرى مطلق از زمان و مسافت را اقتضا نمىكند و قدر معيّن از آن دو را حركت مخصوصه اقتضا مىكند .\r\nو اگر مقصود آن است كه حركت باستقلالها با قطع نظر از عايق زمانى را اقتضا مىكند و با عايق زمانى ديگر را ؛ مىگوييم كه حركت چيزى است قابل شدّت و ضعف به حسب حدود سرعت و بطء ، و ماهيّت آن را تصوّر نمىتوان نمود مگر با حدّى از آن حدود ، و تحصّل آن در ضمن مرتبه‌اى از آنها محتاج به مخصّص است ، و ممكن نيست كه مخصّص طبيعت باشد به جهت عدم تفاوت در آن ، و نه قاسر به جهت انتهاء قسر به طبيعت .\r\nاين قدر هست كه اگر حركت نفسانى باشد مىتواند شد كه نفس محدّد حال آن در سرعت و بطء باشد به واسطهء ادراك مرتبه‌اى از آنها به قوّهء خياليّه كه ملائم با نفس باشد و از آن ميل به آن مرتبه بهم رسد ، و به حسب آن ميل حركت بر حدّى معيّن از سرعت و بطء حاصل مىشود .\r\nپس اگر فرض كنيم ارتفاع جميع چيزهايى را كه وجودش با جسم به حسب ذات جسم واجب نيست تحقّق حركت ممكن نخواهد بود ، زيرا كه براى [ 122 
  ] حركت محدّدى موجود نمىباشد مگر در حالتى كه حركت نفسانى باشد كه در اين صورت نفس حال حركت را در سرعت و بطء تحديد مىنمايد به نحوى كه مذكور شد .\r\nو امّا در حركات طبيعيّه چون براى طبيعت نه تفاوت است و نه شعور به ملائم و غير\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nملائم ، پس اين حالت در آن متصوّر نمىگردد ، بلكه مىشايد كه طبيعت به حسب ذات حركت را در غير زمان حاصل كند اگر ممكن باشد .\r\nو همچنين در حركات قسريّه اگر فرض شود كه قاسر در مرتبهء تمام باشد هيچ تفاوتى به سبب آن نخواهد بود و نه هيچ شعور به ملائمى و غير ملائمى . و چون ميل امرى است مختلف متفاوت در هر يك از اين دو حركت محتاج خواهد بود به امرى كه محدّد ميل مقتضى حركت بوده باشد .\r\nپس تفاوتى كه به سبب آن ميل متعيّن مىگردد و مرتبه‌اى از مراتب حركت در سرعت و بطء به آن معيّن مىشود بايد كه امرى خارج از قوّهء محرّكه باشد ، خواه از متحرّك هم خارج باشد و خواه نباشد . و آن است مسمّى به معاوق داخلى و خارجى .\r\nامّا معاوق خارجى مثل اختلاف قوام ما يتحرّك فيه ، مانند هوا و آب به حسب رقّت و غلظت قوام .\r\nو امّا معاوق داخلى ممكن نيست كه معاوق حركت طبيعى تواند بود ، زيرا كه ذات شىء نمىتواند شد كه چيزى را اقتضا نمايد و معاوق آن را نيز اقتضا نمايد ، بلكه معاوق حركت قسريّه مىتواند بود چنان كه طبيعت و نفس كه مبدأ ميل طباعىاند معاوق حركت قسريه مىتوانند شد .\r\nپس مىگوييم كه از ارتفاع اين دو معاوق ، يعنى داخلى و خارجى ، ارتفاع سرعت و بطء از حركت لازم مىآيد و از آن ارتفاع حركت لزوم پيدا مىكند .\r\nو از اين جهت حكما استدلال نموده‌اند به احوال اين دو حركت ، هم بر امتناع عدم معاوق خارجى و امتناع وجود خلأ را از آن ثابت نموده‌اند ، و هم بر وجوب وجود معاوق [ 123 
  ] داخلى ، و مبدأ ميل طبيعى را اثبات كرده‌اند در اجسامى كه به قسر حركت توانند نمود چنان كه در اين مسأله .\r\nو وجه استدلال آن است كه چون اختلاف معاوقه مقتضى اختلاف سرعت و بطء است ، پس معاوقهء قليله به ازاء سرعت و معاوقهء كثيره به ازاء بطء خواهد بود . و نسبت معاوقه به معاوقه در قلّت و كثرت مثل نسبت مسافت به مسافت است بر تكافؤ و مثل نسبت زمان به زمان است بر تساوى .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nپس چون اين معنى معلوم گرديد فرض مىكنيم متحرّك عديم المعاوقه را كه مسافتى را در زمانى قطع نمايد و متحرّك ديگر را با معاوقه كه همان مسافت را قطع كند و لا محاله زمان قطع اين متحرّك اكثر از زمان قطع عديم المعاوق خواهد بود و متحرّك ثالثى را فرض مىكنيم با معاوقه‌اى كمتر از معاوقهء اوّل بر نسبت دو زمان . پس اين متحرّك ثالث همان مسافت را در زمانى مساوى زمان حركت عديم المعاوق قطع خواهد كرد . و از اين خلف لازم خواهد آمد ، زيرا كه وجود معاوقه با عدم آن مساوى خواهد شد مگر آنكه حركت عديم المعاوقه در لا زمان يعنى در « آن » قرار دهيم ، و آن نيز محال است » . « 1 »\r\n\r\nفصل هشتم در بيان آنكه قوّهء محركهء جسمانيّه در تحريك متناهى است\r\nو اين مطلبى است معتنى به ، زيرا كه مطالب حكميّهء بسيار بر آن مبتنى مىگردد ، و در بعضى از مسائل اعتقاديّهء دينيّه مدخليّت دارد . و بيان آن مشتمل است بر بعضى تحقيقات ضروريّه ، پس تعرّض به آن در اين مقام ضرور است .\r\nلهذا مىگوييم كه حكما در اثبات آن گفته‌اند كه معلوم است كه تناهى و عدم تناهى از خواصّ كم است و قوى به آن متّصف نمىتواند شد مگر به اعتبار [ تعلّق 
  ] به مقادير و اعداد و آن به يكى از دو وجه صورت مىتواند گرفت ، يكى آنكه ما فيه القوّه غير متناهى باشد ، و ديگر آنكه ما عليه القوّه غير متناهى باشد . و اوّل بايد كه اجسامى كه [ 124 
  ] قوّه به آن تعلّق دارد در مقدار يا عدد غير متناهى باشند تا آنكه قوّه به سبب آن غير متناهى باشد ، به واسطهء آنكه انقسام محل مستلزم انقسام حالّ است . و دوم چون مقوىّ عليه غير متناهى است قوّه نيز بايد كه غير متناهى باشد . و پيش از اين معلوم شد كه تناهى و عدم تناهى قوّه يا در شدّت است و يا در عدّت و يا در مدّت .\r\nپس مىگوييم كه ممتنع است كه قوّهء جسمانيّه در شدّت غير متناهى باشد ، زيرا كه وقوع آن حركت يا در زمان خواهد بود و يا در غير زمان . و هر دو قسم باطل است ، زيرا كه در شقّ اوّل ممكن است كه حركتى در زمانى اقلّ از زمان آن حركت واقع شود ، به اعتبار آنكه\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الاثيرية ، صص 130 - 132 .\r\n","page_name":" 204 ","page_number":204},
  {"content":"\r\n\r\nزمان قابل قسمت است . و امّا در شقّ ثانى به اعتبار آنكه حركت قطع مسافت است و هر مسافتى منقسم است و قطع بعضى از آن قبل از قطع كلّ آن است . و از اين معلوم مىشود كه قوّهء مجرّده نيز نمىتواند كه در تحريك غير متناهى در شدّت باشد .\r\nو امّا امتناع وجود قوّهء غير متناهيه به حسب عدّت و مدّت ، به سبب آن است كه آن قوّه يا طبيعى است و يا قسرى .\r\nو اگر طبيعى باشد ، بايد كه جسم عظيم و صغير در قبول تحريك از آن قوّه مساوى باشند ، زيرا كه اگر مختلف باشند سبب آن اختلاف جسميّت نمىتواند بود ، زيرا كه كلّ اجسام در آن معنى مشتركند ؛ و امرى طبيعى نيز نمىتواند بود ، زيرا كه اگر مانع از حركت طبيعى باشد حركت طبيعى نخواهد بود . و امرى قسرى نيز نمىتواند بود ، زيرا كه مفروض عدم آن است . و لكن عدم اختلاف عظيم و صغير در قبول حركت از قوّهء محرّكه محال است .\r\nپس سبب اختلاف آن دو جسم در قبول اختلاف جوهر قوّه است به حسب اختلاف در مقدار آن . و آنچه از آن كه در اكبر است اكبر است از آنچه در اصغر است كه جزء اكبر است و در اكبر آن قدر موجود است با زيادتى .\r\nو اگر قسرى باشد ، تحريكش در عظيم و صغير مختلف مىشود [ 124 
  ] ، نه به سبب اختلاف محرّك ، زيرا كه معاوق در عظيم اعظم است از معاوق در صغير .\r\nپس چون اين معانى مقرّر گرديد ، مىگوييم كه وجود قوّهء جسمانيّهء طبيعيّه كه تحريك نمايد جسم را تحريكى غير متناهى از محالات است ، زيرا كه قوّهء جسمانيّه كه در كلّ جسم است اعظم است از قوّهء جسمانيّه كه در جزء آن است . پس در صورتى كه هر دو قوّه جسم خود را از مبدأ مفروض حركت دهند به غير نهايه لازم مىآيد كه فعل جزء مساوى فعل كلّ باشد و آن ممتنع است . و اگر تحريك اصغر متناهى باشد بايد كه زيادتى تحريك اكبر بر آن بر نسبت مقدار جزء به مقدار كلّ باشد ، پس كلّ قوّه متناهى خواهد بود ، و همچنين در تحريك قوّهء قسريّه » « 1 » . اين است حجّت قوم بر اين مطلب ، بر طبق تقرير صاحب اسفار قدّس سرّه .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، ص 234 .\r\n","page_name":" 205 ","page_number":205},
  {"content":"\r\n\r\nو اعتراض بر آن بر چند وجه است :\r\nاوّل : آنكه اين حجّت مبتنى است بر آنكه هر حالّى به انقسام محلّ منقسم مىشود .\r\nو اين منقوض است به وحدت ، و وجود ، و نقطه ، و اضافات . و صاحب اسفار از اين اعتراض جواب داده است كه در طريقهء ما ثابت گرديده است كه وحدت و وجود شىء واحدند و در هر چيز به حسب آن چيز موجودند ، بلكه هر دو نفس آن چيزند به حسب ذات و از اعراض تحليليّه‌اند براى ماهيّت در ظرف ذهن ، پس وجود جسم مثل جسم منقسم است و وحدتش عين اتّصال آن است و هيچ يك از نقطه و اضافه حالّ در منقسم بما هو منقسم نيستند ، بلكه هر يك به اعتبار حيثيّت ديگر حالّند ، مثل تناهى در نقطه و مثل آن در اضافه ، و اگر اضافهء عارض منقسم بما هو منقسم گردد به انقسام آن منقسم خواهد شد ، مثل [ مساوات و 
  ] محاذات و امثال آنها .\r\nدوم : آنكه ، جزء قوّه مؤثر بودنش در چيزى از اثر كل ، منقوض است به آنكه اگر ده نفر توانند كه جسمى را حركت دهند و به قدر مسافت معيّنى آن را بلند گردانند در زمانى معيّن بايد كه يك نفر از ايشان تواند آن را در عشر [ 125 
  ] آن مسافت بلند گرداند يا در تمام آن مسافت در ده برابر به زمان اوّل بلند سازد و حال آنكه شايد كه آن يك نفر قادر بر تحريك آن به هيچ وجه نباشد ، پس جايز است كه براى قوّهء جزء نسبت در تأثير نباشد اگر چه براى نسبت در وجود باشد .\r\nو جوابش : آن است كه ، جزء قوّه موجوده باشد و براى آن تأثيرى نباشد ، معنى ندارد مگر آنكه مانع خارجى باشد ، زيرا كه مؤثر بودن قوّه از لوازم ذاتيّهء آن است ، و كلام در جزئى است كه بر طبيعت كلّ باقى باشد بدون آنكه حالتى ديگر عارض آن شود . پس شايد كه حال جزء در نزد انفصال از كل غير حال آن باشد در نزد اتّصال . و اگر متغيّر نگردد فعل هر يك از اجزاء جزء فعل كل خواهد بود و اگر چه در حال انفراد باشد ، زيرا كه اگر چنين نباشد ، اگر در نزد اجتماع حالش تغيير نكند بايد كه آن مجموع قوّه‌اى بر فعل نباشد ، و اگر حالش تغيير كند ناچار امرى ديگر ضرور بوده است كه در نزد اجتماع حاصل مىشود ، پس آن اجزاء اجزاء صورت قوّه نخواهد بود ، بلكه اجزاء مادّهء آن مىباشند و قوّه آن امر حاصل در نزد اجتماع است .\r\nو امّا مثل عشره كه در حمل ثقيل مستقل‌اند [ توزيع اقتضا مىكند كه 
  ] هر يك در نزد\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاجتماع جزئى از ثقيل را حمل نمايد ، و شايد كه در نزد انفراد بر صفتى كه در نزد جزئيّت بر آن بوده است باقى نماند . و مع ذلك اگر تأثيرش باقى مانده و تأثير ديگرى به آن ضمّ شود و همچنين تأثير قوّهء ديگران البته در حالتى كه تأثير قوّهء دهمين بر او وارد مىگردد آن ثقيل برداشته خواهد شد ، چنان كه در صورت اجتماع ده نفر با هم برداشته مىشد ، و لكن در تفرقه حصول اسباب براى زوال اثر هست .\r\nسوم : آنكه حكما متّفق‌اند بر آنكه هر چه وجود ندارد نمىتوان به زياده و نقصان بر آن حكم كرد ، و حلّ شبههء كسى را كه براى زمان اثبات بدايت زمانى [ 126 
  ] مىنمايد به همين مقدّمه مىكنند ، پس چگونه در اين مقام حكم مىتوانند كرد به زياده و نقصان بر امورى كه اين قوى قوّه‌اند بر آنها و هنوز از قوّه به فعل نيامده است و مانند اعداد است در عدم وجود .\r\nو جوابش : آن است كه اگر چه مقوىّ عليه بالفعل بر سبيل تفصيل موجود نيست و لكن بالقوّه بر سبيل اجمال موجود است ، زيرا كه نسبت وجود اشياء به مبدأ فاعلى آنها نسبتى است قوى و مثل نسبت به قابل آنها نيست ، و جزء قوّه بذاته مستحقّ آن است كه قوّه بر امرى باشد ، و همچنين كلّ قوّه نيز . پس حكم به اينكه ما يستحقّه الجزء انقص است از ما يستحقّه الكلّ حكم بر معدوم نيست ، زيرا كه آن دو استحقاق براى آن دو چيز موجودند اگر چه مستحقّ آنها موجود نيست ، پس قوّه بودن قوّه بر امرى براى آن بالفعل حاصل است ، خواه مقوىّ عليه موجود باشد و خواه نباشد ، بلكه وجودش در قوّه جزئى از وجود است و وجودش بعد از قوّه جزئى ديگر است . و بر هر دو حكم صحيح است . و فرض آنكه قوّه متناهى يا غير متناهى است در حال حصول مستحق و مقوىّ عليه نيست ، بلكه در حال حصول قوّه و استحقاق است . و حكم اين است كه استحقاق جزء جزء استحقاق كلّ است . و از اين لازم مىآيد كه استحقاق كل متناهى باشد ، و از وجوب تنهاى استحقاق كلّ تناهى مقوىّ عليه لازم مىآيد ، خواه بالفعل موجود باشد و خواه بالقوّه .\r\nچهارم : آنكه اگر زمين در حيّز خودش دائما باقى تواند بود و چيزى عارض آن نشود از قوّهء آن فعل دائم حاصل مىشود و آن سكون دائم است .\r\nو شيخ رئيس از اين جواب داده است كه سكون عدم است و فعل نيست و از امورى\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nكه به زمان منقسم نشود نيز نيست ، و آن زمان از قوّهء ديگر كه فاعل حركت است [ 127 
  ] يافت مىشود . پس از قوّهء ارض به سكون فعل صادر نمىگردد و اگر فعلى صادر گردد و غير متناهى بودنش از اين قوّه نيست ، بلكه به سبب قوّهء ديگر است كه فاعل زمان غير متناهى است و به اين زمان غير متناهى مىباشد .\r\nو صاحب اسفار بر اين جواب اعتراض نموده است كه اگر چه سكون عدمى است ، لكن حصول ارض در حيّز خودش از مقولهء « أين » است كه از اعراض است . و همچنين لون زمين و شكل و ثقل و قدر و مادّه و ساير صفات آن ، كه بعضى از باب كيف است و بعضى از باب كمّ و بعضى از باب جوهر مثل جسميّت زمين ، و همهء آنها معلول طبيعت ارضيّه و مستفاد از آنند .\r\nو حقّ در جواب آن است كه بگوييم كه بقاى دائمى جسم طبيعى واحد به عدد در مقام خود و بر فعل و حال خود ممتنع است . و از اينجا عقل حكم به جزم مىكند به عدم بقاى جسمى از اجسام بر سبيل دوام ، خواه به حسب استقلال نفس خودش باشد و خواه به واسطهء مددى كه از مبادى به آن برسد ، زيرا كه هر چه ملحق به چيزى مىگردد به واسطهء وجود ذات خودش ملحق مىشود . پس هر گاه غير متناهى بودن قوّهء ذات در تأثير در ابتدا ممتنع باشد به توسّط نيز ممتنع خواهد بود .\r\nپنجم : از اعتراضات معارضه است به دورات فلك كه به زياده و نقصان مختلفند و غير متناهى ، زيرا كه قوّهء محرّكه كه كرهء قمر قوى است بر دورانى اكثر از آنچه قوّهء محرّكهء كرهء زحل بر آن قوى است . پس از اين لازم مىآيد تناهى هر دو قوّه محرّكه و از آن تناهى حركتين لازم مىآيد و اگر از آن تناهى حركات لازم نيايد از اختلاف فعل كل قوّه و جزء نيز تناهى آن لازم نمىآيد .\r\nو جوابش : آن است كه اختلاف قوّتين در كرهء قمر و كرهء زحل به ماهيّت و نوع است نه به كلّيّت و جزئيّت ، پس از مبحث ما خارج است ، زيرا كه آنچه ما اثبات نموده‌ايم آن است كه استحقاق و استيجاب جزء قوّه [ 129 
  ] بايد كه جزء استحقاق و استيجاب كلّ قوّه باشد . پس بايد كه هر دو استحقاق غير متناهى باشد ، زيرا كه اختلاف آن دو در همين مقدار است و بس . و امّا محرّكات الافلاك قوائى هستند متخالف در حقايق و حركات آنها نيز در حقايق\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nمتخالفند ، پس نبايد كه فعل بعضى جزء فعل بعضى ديگر باشد و نه ازيد و نه انقص از آن به حسب كميّت ، چنان كه در ميان خطّ مستقيم و دائره نه نسبت عددى است و نه نسبت مقدارى ، و نمىتوان گفت كه دورات قمر از دورات زحل بيشتر است و دورات يك چيزند ، زيرا كه مذكور شد كه بناء كلام بر تفاوت مستحق كل و مستحق جزء نيست ، بلكه در استحقاق آن است .\r\nششم : معارضه است به نفوس فلكيّه كه قواى جسمانيّه‌اند و افعال غير متناهيه از ارادات و تحريكات از آن صادر مىگردد . و قول آن كس كه گفته است كه محرّك فلك قوّهء عقليّه است ضعيف است ، زيرا كه قوّهء عقليّه چون حركت دهد چيزى را يا آن است كه افاده مىكند حركت را يا افاده مىكند قوّه‌اى را كه حركت به آن قوّه حاصل مىشود ، پس اگر افاده كند قوّهء محرّكه را آن قوّهء جسمانى خواهد بود ، پس قوّهء فاعلهء افاعيل غير متناهيه جسمانى مىباشد ، و اگر قوّهء عقليّه مفيد حركت باشد قوّهء جسمانيّه مبدأ آن حركت نمىباشد . پس آن حركت حركت نخواهد بود ، زيرا كه محقّق گرديد كه فاعل قريب حركت بايد امرى باشد متغيّر الحال و مفارق چنين نيست . و ايضا جميع اجسام در جسميّت مشاركند و بعضى كه قبول آثار جوهر مفارق مىنمايند به اعتبار قوّهء جسمانيّه موجوده در آن است ، پس لا محاله بايد كه محرّك قوّهء جسمانيّه باشد .\r\nو از اين اعتراض جواب داده‌اند كه مؤثر در وجود اين حركات جوهر مفارق است ، لكن به واسطهء نفوس ، و اقامهء برهان بر مؤثّر شده است و بر واسطه نشده است .\r\nو صاحب اسفار اين جواب را نپسنديده است ، و گفته است كه هرگاه جايز [ 130 
  ] باشد بقاى قوّهء جسمانيّه در مدّت غير متناهيه با واسطه بودنش در صدور افعال غير متناهيه از مفارق ، جايز خواهد بود كه خود مبدأ افعال غير متناهيه باشد ، زيرا كه واسطه يا واسطه در ثبوت است و يا واسطه در عروض . و بر هر تقدير اتّصاف واسطه به افعال غير متناهيه لازم مىآيد .\r\nو امام رازى در اين مقام گفته است كه مىگوييم ، به كسانى كه مىگويند كه : « قوّهء جسمانيّه فاعل افعال غير متناهيه نمىتواند بود ، كه اگر مراد شما آن است كه مؤثّر در افعال غير متناهيه نمىتوانند بود » ، اين سخن لغو بلكه مضرّ است ، زيرا كه شما در بابى ديگر بيان نموده‌ايد كه محال است كه قوّهء جسمانيّه مؤثّر در ايجاد بوده باشد ، و بعد از آن محتاج به\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nآنكه بيان نماييد كه مؤثّر در افعال غير متناهى نمىتواند بود نخواهيد بود ، زيرا كه اين معنى در آن باب داخل است ، بلكه موهم خلاف آن قول است ، زيرا كه از آن توهّم مىشود كه جايز است كه قوّهء جسمانيّه مؤثّر در افعال متناهيه باشد شما به آن اعتراف نداريد . و اگر مراد آن است كه قواى جسمانيّه در ميان عقل مفارق و آثار غير متناهيهء آنها واسطه نمىتوانند شد ، اين معنى دربارهء نفوس فلكيّه باطل مىشود .\r\nو صاحب كتاب اسفار گفته است كه : مدفعى براى اين بحث نيست مگر به رجوع به تحقيق ما در تجدّد قواى جسمانيّه ، زيرا كه حكم نفس از اين جهت كه متعلّق است به جسم ، حكم طبيعت است در تجدّد و دثور ، و از اين جهت كه عاقل و معقول است حكمش حكم عقل فعّال است . و اين معنى بعد از آن است كه عقل بالفعل شود و از قوّهء استعداديّه بالكلّيّه بيرون رود .\r\nو تحقيق آن است كه جميع طبايع متجدّد الوجود و متجدّد الهويّه‌اند ، و براى آنها حركتى معنوى و توجّهى غريزى به جانب بارى جلّ مجده هست ، زيرا كه اوست وجهت كبرى ، و چون به مقام عقل مىرسند به عالم الهيّت متّصل مىگردند و ساكن مىشوند ، به جهت آنكه از ذات [ 131 
  ] خود فانى و باقى به بقاء اللّه مىشوند . پس همهء اجسام و جسمانيّات ، چه طبايع و چه نفوس ، متجدّد و حادث و داثراند و باقى آنها به بقاء اللّه باقىاند .\r\nهفتم : آنكه آن قوّه ، يا اين است كه منتهى مىگردد به زمانى كه انعدامش در آن واجب لذاته باشد ، و يا اين است كه چنين نيست . و اوّل موجب انتقال ماهيّت آن است از امكان به امتناع ، و اين محال است . و اگر فاعل و قابل ممكن التّأثير باشند و شرايط هم ممكن البقاء ابدى باشد چگونه ممكن است كه كسى بگويد كه قوّه ممتنع البقاء است و مادام كه باقى است مؤثّر نيز خواهد بود . پس قوّه‌اى كه افعال غير متناهى در مدّت از آن صادر گردد ممتنع نخواهد بود .\r\nو جوابش : آن است كه وجوب و امكان و امتناع حال ماهيّت است قياس به مطلق وجود . پس ماهيّت قوّهء جسميّه محتمل وجود و بقاء است نظر به نفس ماهيّت آن . و اين معنى منافى آنكه بعضى وجودات نظر به هويّت وجوديّه ممتنع الدّوام باشند نيست به جهت قصورش و آنكه متضمّن ثبوت است عدم و دثور آن است .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nو آنچه بعضى از علماء در جواب از اين اعتراض گفته است آن است كه قوّهء جسمانيّه انعدامش واجب مىگردد نه بالذّات ، بلكه به جهت قواسر مزعجه كه موجود مىگردد و آن قوّه را باطل مىگرداند . و اگر چه قوّه من حيث هى هى واجبة الزّوال نيست ، لكن اسباب كلّيّه و مصادمات مسبّبات جزئيّه آن اسباب گاهى به جايى مىرسد كه ممكن واجب مىگردد و صحيح نيست ، زيرا كه بسيارى از موجودات هست كه بقاى آن محال است و اگر چه فرض شود كه جميع قواسر از آن مرتفع باشد ، و چگونه چنين نباشد و حال آنكه هيچ ممكنى نيست كه جزئى از وجود بر آن محال نباشد « 1 » .\r\n\r\nفصل نهم در بيان تقسيم حركت به اعتبار ما فيه يعنى به اعتبار مقولاتى كه حركت در آن واقع مىشود\r\n« وقوع حركت در مقوله ، چنان كه شيخ در شفا گفته است ، احتمال چهار وجه دارد : اوّل آنكه مقوله موضوع حقيقى حركت باشد . دوم آنكه [ 132 
  ] موضوع جوهر باشد ، امّا به توسّط مقوله . سوم آنكه مقوله جنس حركت باشد . چهارم آنكه جوهر متبدّل و متغيّر گردد از نوع مقوله به نوع ديگر يا از صنف مقوله به صنفى ديگر بر سبيل تدريج . و حق معنى اخير است نه بواقى معانى .\r\nامّا اوّل ، به جهت آنكه معنى تسوّد ، مثلا ، نه اين است كه سواد فى نفسه شديد گردد ، زيرا كه اگر ذات سواد بعينها باقى باشد و صفتى در آن حادث نگردد اشتداد در آن بهم نرسيده است ، بلكه بر همان حال باقى است كه پيش از آن بوده است . و اگر صفت زايد حادث گردد و ذات سواد بعينه باقى ماند تبدّل در ذات سواد نخواهد بود ، بلكه در صفات آن خواهد بود ، و صفات غير ذات است ، و اگر ذات سواد باقى نماند اشتداد حاصل نشده است ، بلكه سواد اوّل معدوم شده است و سواد ديگر حادث گرديده است و اين حركت نيست .\r\nپس از اين بيان مىتوان فهميد كه موضوع حركت محلّ سواد است و نفس سواد نيست ، و حركت آن را بيرون مىبرد از فردى از سواد و و اصل مىسازد در فردى ديگر .\r\nو مثل اين است حركت در مقدار ، يعنى محلّ مقدار حركت مىكند در افراد مقولهء كمّ ،\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 134 - 243 ( پراكنده ) .\r\n","page_name":" 211 ","page_number":211},
  {"content":"\r\n\r\nبه اين معنى كه مقادير متعاظمهء متتاليه بر جسم وارد مىآيند كه بالقوّه غير متناهىاند » . « 1 » « و اگر كسى گويد كه اگر معنى وقوع حركت در مقوله معنى مذكور باشد لازم مىآيد كه حركت در مقوله متحقّق نباشد ، زيرا كه انتقال از فردى از مقوله به فردى ديگر وقتى متصوّر مىگردد كه آن افراد بالفعل موجود باشند ، و از وجود بالفعل افراد مقوله تتالى آنات و انحصار غير متناهى از موجودات مرتّبه در ميان دو حاصر لازم مىآيد .\r\nمىگوييم كه آن افراد اگر چه موجود و متميّز بالفعل نيستند ، لكن به قوّهء قريبهء به فعل موجودند ، به اين معنى كه در هر آنى از آنات كه قطع حركت در آن « آن » فرض شود متحرّك به فرد مخصوصى متلبّس خواهد بود .\r\nو بر اين جواب وارد آورده‌اند كه از اين لازم مىآيد كه براى متحرّك أينى در زمان [ 133 
  ] حركت أينى نباشد . و همچنين متحرّك كمّى در زمان حركت خالى از كم بالفعل باشد ، و بطلان آن ظاهر است .\r\nو علّامهء دوانى از اين رد جواب داده است كه متحرّك در حال حركت متّصف مىگردد به توسّط ميان آن افراد ، و آن توسّط حالتى است ميان صرافت قوّه و محوضت فعل ، و آنچه ضرورى است اين قدر است كه بايد جسم از آن اعراض و توسّط در آنها خالى نباشد .\r\nو امّا آنكه بايد از افراد بالفعل آن اعراض خالى نباشد نه ضرورى است و نه مبرهن ، بلكه شايد كه برهان اقتضاى خلاف آن نمايد .\r\nو بر اين جواب وارد مىآيد كه متحرّك در أين از امورى است كه در هر آنى كه فرض شود جسمى بر او احاطه نموده است . پس بالضّروره براى آن « أين » بالفعل خواهد بود و الّا خلأ لازم مىآيد . و ايضا چون افلاك هرگز از حركت وضعيّه خالى نيستند بايد كه هرگز براى آنها وضع نباشد .\r\nو حق در جواب آن است كه افراد مقوله كه حركت در آن واقع مىشود منحصر در افراد آنيّه نيست ، بلكه براى آنها افراد زمانيّه تدريجيّة الوجود است كه منطبق است بر حركت به معنى قطع ، بلكه در نزد بعضى عين حركت به معنى قطع است . پس براى متحرّك\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 69 - 70 .\r\n","page_name":" 212 ","page_number":212},
  {"content":"\r\n\r\nمادام كه حركت بر نحو اتّصال باقى است فرد واحد زمانى متّصل غير قارّ از مقوله‌اى كه حركت در آن واقع است ثابت خواهد بود . و آن فرد متضمّن است جميع حدودى را كه در آنات زمان حركت ممكن الفرض باشد ، و نسبت آن حدود به سوى آن فرد مثل نسبت نقطه است به خط ، پس فرد زمانى حاصل بالفعل است براى متحرّك بدون فرض فارضى . و امّا حصول افراد أينيّه و زمانيّه كه حدود اين فرد و ابعاض آن بوده باشند موقوف بر فرض است ، پس نه خلوّ جسم از مقوله لازم مىآيد و نه تشافع آنات و نه انحصار غير متناهى در بين دو حاصر .\r\nو از آنچه مذكور شد بر بصير محدق معلوم مىگردد وجود حركت قطعيّه ، يعنى حركت ذات هويّهء متكمّمهء اتّصاليّهء منقسمه به نحو انقسام مقادير تا به غير متناهى به اجزاء [ 134 
  ] متشابه در حدّ و اسم ، خواه عين مقوله كه حركت در آن واقع شده است باشد و خواه غير آن » . « 1 » « و امّا بطلان وجه ثانى نيز از آنچه مذكور شد معلوم گرديد ، زيرا كه هر چيز كه موضوع عارضى نمىتوانند بود واسطهء در عروض آن نيز نمىتوانند بود .\r\nو امّا قسم سوم كه مقوله جنس حركت باشد بعضى به آن رفته‌اند و گمان كرده‌اند كه بعضى از مقولهء « أين » قارّ است و بعضى غير قارّ ، و آن حركت مكانيّه است ، و بعضى از كيف قارّ است و بعضى غير قارّ ، و آن استحاله است ، و بعضى از كمّ قارّ است و بعضى غير قارّ ، و آن نموّ و ذبول است ، و سيّال از هر جنسى حركت است . و حقّ آن است كه حركت تجدّد امر است نه امر متجدّد چنان كه سكون قرار شىء است ، نه شىء قارّ » . « 2 »\r\n\r\nفصل دهم در تعيين آنكه كدام مقوله از مقولات حركت در آن واقع مىشود\r\nپيش از اين مذكور شد كه تعلّق حركت به شش چيز است . و از جملهء آن شش چيز ما فيه الحركة است كه مقوله باشد . و چون تعلّق به آن اشدّ از تعلّق آن است به اشياء خمسهء باقيه جمعى گمان كرده‌اند كه حركت عين مقوله است ، اگر چه اين گمان باطل است ، به جهت آنكه\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 92 - 93 .\r\n( 2 ) . صدر الدين شيرازى ، الأسفار ، ج 3 ، صص 69 - 74 ( با تفاوت ) .\r\n","page_name":" 213 ","page_number":213},
  {"content":"\r\n\r\nحركت تجدّد مقوله است . اين قدر هست كه نسبت حركت به فاعل مقولهء أن يفعل است ، و به منفعل مقولهء أن ينفعل . و به اين سبب ممتنع است كه حركت در اين دو مقوله واقع شود ، زيرا كه حركت خروج از هيئتى و ترك آن است ، پس بايد كه آن هيئت قار باشد ، و اگر قار نباشد خروج از آن نخواهد بود ، بلكه امعان در آن خواهد بود .\r\nو بالجمله معنى حركت در مقوله آن است كه براى متحرّك در هر آنى فردى از آن مقوله باشد ، پس بايد كه براى مقوله كه حركت در آن واقع مىشود افراد آنيّه بوده باشد ، و براى اين دو مقوله فرد آنى نمىتواند بود .\r\nو به همين بيان ظاهر مىگردد كه در مقولهء متى نيز حركت نمىتواند بود . و اگر در مقولهء متى حركت باشد بايد كه براى متى متى ديگر باشد .\r\nو امّا در مقولهء اضافه اگر چه تجدّد در آن واقع [ 135 
  ] مىتواند شد ، امّا از آنجا كه اضافه را وجودى مستقل نيست بلكه وجودش تابع وجود طرفين است ، بالذّات حركت در آن نمىتواند بود و همچنين حركت در جده .\r\nو امّا در مقولهء كمّ و كيف و أين و وضع حركت واقع مىتواند شد بالاتّفاق .\r\nو در مقولهء جوهر به مذهب رواقيّين حركت مىباشد ، و مشّائين آن را انكار نموده‌اند ، و فاضل شارح در شرح هدايه پيروى مشّائين نموده است .\r\nو خلاصهء دليلى را كه شيخ در شفا بر امتناع آن اقامه نموده است آن است كه : « اگر حركت در جوهر واقع شود بايد كه انتقال از شخص جوهر به شخص ديگر واقع شود يا از نوع جوهر به نوع ديگر .\r\nو در صورت اوّل تغيّر در ذات صورت جوهريّه واقع نشده است ، بلكه در عوارض مشخّصه وارد شده است ، و آن استحاله است ، نه حركت در جوهر .\r\nو در صورت دوم در هر آنى نوعى ديگر از جوهر موجود خواهد شد و تحقّق اتّصال وحدانى ميان امور متخالفه به حسب ماهيّت ممتنع است ، پس در ميان هر جوهرى و جوهرى ديگر انواع غير متناهيه بالفعل موجود خواهد بود ، به خلاف كيف كه قابل اشتداد و تضعّف است ، پس ممكن است كه كيفيّت واحده يافت شود كه از اوّل زمان حركت تا آخر مستمر باشد و جزئى و حدّى سواى اجزاء مفروضه براى آن نباشد . و اين معنى در امرى\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nمتصوّر مىشود كه حال در امرى باشد كه تقوّمش آن حال نباشد . و اين معنى براى صورت نسبت به مادّه ممكن نمىتواند بود ، پس در مقولهء جوهر حركت نخواهد بود » . « 1 » و در اسفار گفته است كه : « در اين دليل مغالطه‌اى هست ناشى از خلط ميان ماهيّت و وجود ، و اشتباه در اخذ ما بالقوّه به جاى ما بالفعل ؛ و بيانش موقوف است بر بيان كيفيّت وجود حركت . و لهذا مىگوييم كه حركت ، چنان كه مذكور شد ، نفس خروج شىء است از قوّه به فعل ، و از اين جهت مىگويند كه معنى تسوّد اشتداد سواد نيست ، بلكه اشتداد موضوع است در سواديّت . و گفته‌اند [ 136 
  ] كه در موضوع دو سواد موجود نيست ، يكى سواد اصل مستمر و ديگرى سواد زايد ، زيرا كه اجتماع مثلين در موضوع واحد ممتنع است ، بلكه براى موضوع در هر حدّى مبلغى از سواد موجود است زياده بر آنچه در حدّ سابق موجود است . و اين زيادتى متّصله حركت است نه سواد ، زيرا كه اگر حركت را به زيادتى در سواد دانيم از اين خالى نخواهد بود كه با سواد اوّل بعينه موجود است و در نزد اشتداد زيادتى عارض آن گرديده است و يا موجود نيست . و در صورت دوم نمىتوان گفت كه چيزى كه معدوم شد شديد گرديد و در صورت اوّل شىء ثابت سيّال نمىتواند بود . و از اين ظاهر مىگردد كه بايد در هر آنى مبلغ ديگر از سواد موجود باشد ، و از اين لازم مىآيد كه تسوّد سواد را در هر آنى از نوعى به نوع ديگر نقل نمايد ، زيرا كه سواد كيفيّت بسيطه است .\r\nپس اگر فرض كنيم كه نقطه مانند سر مخروطى بر سطحى حركت نمايد در اينجا نقطهء واحده هست كه به مثابهء حركت يعنى توسّط است و نقطه‌هاى ديگر هست كه آن نقطه به هر يك از آنها متّحد مىگردد به نحوى كه تعيّن مطلقه‌اش با تعيّنات آن نقطه‌هاى مفروضه جمع مىشود و همچنين در هر حركتى چيزى هست كه به منزلهء نقطهء سيّاله است و براى آن وحدت ضعيفه هست و اشياء ديگر نيز هست كه از وقوع متحرّك در هر يك از حدود مفروضه منتزع مىگردد پس در سواد امرى مستمر كه وحدتش ضعيف و به منزلهء اصل است حاصل است و اشياء ديگر هست كه مشتملند بر سواد اصل درو بر زيادتى و لكن به حسب تحليل در عقل نه در خارج .\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 99 .\r\n","page_name":" 215 ","page_number":215},
  {"content":"\r\n\r\nو از آنچه گفتيم ظاهر شد كه براى سواد از اوّل اشتداد تا آخر آن هويّت شخصيّهء واحده هست كه در هر آنى كامل مىشود . و اينكه مىگويند اشتداد سواد را از نوعى ديگر نقل [ 137 
  ] مىكند و در هر حدّى براى آن نوعى ديگر موجود است با اين معنى منافات ندارد ، زيرا كه وجود اين انواع و امتياز آنها از يكديگر به حسب قوّه است نه به حسب خارج ، زيرا كه تحقّق دو نوع متباين به فصل به يك وجود بالفعل نمىتواند بود .\r\nو بعد از بيان اين معانى مىگوييم كه چون در موضع ديگر به ثبوت رسيده است كه براى وجود واحد شئون و اطوار مىتواند بود ، و قائلين به اشتداد كيفى و ازدياد كمى قائلند به اينكه حركت واحده امرى شخصى است در مسافت شخصيّه براى موضوع شخصى ، و بر اين استدلال نموده‌اند به اينكه كون در وسط كه واقع است از فاعل شخصى و قابل شخصى در ميان مبدأ و منتهاى معيّن كونى مبهم نوعى نيست ، بلكه حالتى است شخصى كه متعيّن است به فاعل و قابل و ساير آنچه در آن است . و همچنين مرسوم از آن واحد متّصل است كه هيچ جزء بر وصف جزئيّت براى آن نيست و براى آن اجزاء و حدود بالقوّه است .\r\nپس هرگاه در كمّ و كيف و انواع آنها ممكن است كه انواع بلا نهايت بالقوّه در ميان دو طرف آنها موجود باشد با بودن متجدّد امرى شخصى از باب كمّ يا كيف ، پس مثل آن در جوهر صورى نيز ممكن و جايز خواهد بود و ممكن است اشتداد و استكمال آن به حسب ذات خودش به نحوى كه وجود واحد شخصى مستمرّى متحقّق باشد كه با شخصيّت و وحدت جوهريّه متفاوت الحصول باشد به حيثيّتى كه در هر آنى كه مفروض شود نوعى بالقوّه از آن انتزاع توان نمود .\r\nپس مىگوييم كه آنچه در دليل ابطال حركت در مقولهء جوهر مذكور شد كه اگر انتقال از نوعى به نوعى ديگر باشد در هر آنى جوهرى ديگر موجود مىگردد - ممنوع است ، زيرا كه وجود جوهر اوّل بشخصه به نحو مذكور باقى است ، زيرا كه وجود متّصل تدريجى [ 138 
  ] واحد امرى واحد زمانى است ، و اشتداد كمال آن وجود است و تضعّف به خلاف آن است .\r\nو از اين لازم نمىآيد كه جوهرى ديگر حادث گردد ، بلكه آنچه حادث مىشود صفت ذاتيّهء بالقوّه قريبهء به فعل است . پس آنچه متبدّل مىگردد صفات ذاتيّهء جوهريّه است ، و از آن لازم نمىآيد وجود انواع بلا نهايه بالفعل ، بلكه آنچه هست وجود واحد شخصى متّصل است و\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nبراى آن حدود غير متناهيهء بالقوّه است به حسب آنات مفروضهء در زمان حركت ، و در آن وجود انواع بلا نهايه بالقوّه هست نه بالفعل . و فرقى ميان حصول اشتداد كيفى مسمّى به « استحاله » و كمّى مسمّى به « نموّ » و ميان اشتداد جوهرى مسمّى به « تكوّن » نيست ، در آنكه هر يك از آنها استكمال تدريجى است .\r\nو دعواى فرق به اينكه دو قسم اوّل ممكن است و قسم آخر محال ، تحكّم است بدون حجّت ، زيرا كه اصل در هر چيز وجود آن است و ماهيّت تابع آن است . و اگر چه بايد كه موضوع حركت به وجود و تشخّص باقى باشد ، نهايت در تشخّص موضوع جسمانى همين قدر كافى است كه مادّه‌اى باشد كه تشخّصش به وجود صورتى و كيفيّتى و كميّتى باشد كه تبدّل در خصوصيّات هر يك از آنها ممكن باشد .\r\nو به اين تحقيق منحل مىگردد اشكال حركت در مقولهء كمّ كه متأخّران در حلّ آن مضطرب شده‌اند ، و شيخ اشراق و تابعانش آن را انكار نموده‌اند و گفته‌اند كه اضافهء مقدارى به مقدارى ديگر موجب انعدام آن مقدار است . و همچنين انفصال جزء مقدارى از متّصل موجب انعدام آن است ، پس موضوع در اين حركت باقى نخواهد ماند .\r\nو شيخ رئيس اين شبهه را صعب شمرده است و به عجز از اثبات موضوع ثابت در ثبات بلكه در حيوان اعتراف نموده است .\r\n« و وجه انحلالش : آن است كه موضوع [ 139 
  ] اين حركت جسم متشخّص است نه مقدارى متشخّص ، و لازم تشخّص جسم مقدارى مطلق است از جمله آنچه واقع است از حدّى تا به حدّى ديگر ، چنان كه اطبّاء در عرض مزاج شخصى مىگويند و حركت در خصوصيّات مقادير و مراتب آن واقع است ، پس آنچه باقى است از اوّل حركت تا آخر آن غير آن است كه متبدّل است ، و فصل و وصل مقدارى را معدوم مىگردانند كه مأخوذ باشد به حسب وهم بدون مادّهء طبيعيّه يا با جسميّت مجرّده از صور نوعيّه ، زيرا كه شخصى آن از آن حيثيّت كه بتنهايى است اقتضاى مقدار معيّن مىكند .\r\nو امّا جسم طبيعى نوعى كه تقوّمش به جسميّت و صورت ديگر است حفظ نوع خود را به صورت معيّنه منوّعه كه مبدأ فصل اخير است يا جسميّت كه به ازاء جنس قريب است مىنمايد ، و جنس بر سبيل ايهام اعتبار مىشود و فصل بر سبيل تحصيل . پس تبدّل آحاد جنس و مادّه قادح در بقاى موضوع نخواهد بود مادام كه صورت باقى است .\r\nو آنچه گفته‌اند كه انضمام شىء مقدارى به شىء مقدارى موجب ابطال آن است در\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nجايى صحيح است كه براى هر يك وجود بالفعل باشد و احدهما به ديگرى منضم گردد ، و در جايى كه وجود بالقوّه و اضافه تدريجى باشد صحيح نيست .\r\nو توضيح اين مقال آن است كه هر چه ذاتش متقوّم از معانى متعدّده بوده باشد تماميّتش به آن چيز است كه به مثابهء فصل اخير است بر آن چيز و تعيّنش محفوظ است مادام كه فصل اخيرش متعيّن است و باقى مقوّمات ماهيّت از اجناس و فصولى كه لوازم وجود و اجزاء ماهيّتند در تخصّص آن چيز معتبر نيست و تبدّل در اينها قادح در بقاى ذات آن چيز نمىباشد . پس تبدّل اتّصال و قبول ابعاد كه فصل جسم است بما هو جسم به همان معنى كه مادّه است و نوعى برأسه است موجب تبدّل جسم مىگردد نه غير جسم بما هو جسم [ 140 
  ] و همچنين نامى كه فصل جسم نامى است موجب تماميّت آن است و به مجرّد جسميّت تمام نمىشود ، پس تبدّل افراد جسميّت موجب تبدّل ذات جوهر نامى نمىشود ، زيرا كه جسميّت بر وجه عموم و اطلاق در آن معتبر است نه بر وجه خصوصيّت و تقييد . و همچنين حكم حيوان و تقوّمش از نامى و حسّاس .\r\nو مثل اين است حكم در آنچه تقوّم وجودش به مادّه و صورت باشد ، مثل انسان به حسب نفس و بدنش ، پس در صورتى كه مقادير نامى متبدّل گردد جسميّتش بشخصها متبدّل مىشود و ذات و جوهر نامى بشخصه متبدّل نمىشود . پس از آن حيثيّت كه جسم طبيعى مطلق است شخصيّتش به نموّ و ذبول منعدم مىشود ، و از آن حيثيّت كه جسم طبيعى نامى است شخصيّتش منعدم نمىگردد ، نه خودش و نه جزوش ، زيرا كه جزو آن مطلق جسميّت است و در هر فردى كه اتّفاق افتد بر سبيل اتّصال وجودى كافى است . و بر اين قياس است حكم بقاى حيوان به بقاى جوهر حسّاس كه نفس حسّاسه حيوان است » . « 1 »\r\n\r\nاعادة فيها استفادة\r\n« بدان كه حاصل آنچه شيخ رئيس و ديگران در ابطال حركت در مقولهء جوهر ذكر كرده‌اند آن است كه صورت قابل اشتداد نيست ، و هر چه قابل اشتداد نيست حدوثش دفعى است ، و هر چه حدوثش دفعى است حركت در آن محال است . امّا بيان صغرى در قياس اوّل كه به بيان محتاج است به آن است كه اگر صورت قبول اشتداد نمايد ، يا اين است كه نوعش\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 86 - 94 .\r\n","page_name":" 218 ","page_number":218},
  {"content":"\r\n\r\nدر وسط اشتداد باقى خواهد بود يا باقى نخواهد بود ، و در صورت اوّل تغيّر واقع در صورت نخواهد بود ، بلكه در لوازم آن خواهد بود ، و در صورت دوم عدم صورت خواهد بود نه اشتداد آن » .\r\nو صاحب كتاب اسفار گفته است كه : « اين دليل راجع است به اينكه بايد متحرّك كه موضوع حركت است در زمان حركت باقى باشد و حركت در جوهر به تعاقب صور بر مادّه است به نحوى كه هيچ يك از آن صور بيش از يك « آن » موجود در مادّه نمىباشند ، و مادّه بتنهايى موجود نمىتواند بود ، زيرا كه در وجود به صورت محتاج است ، پس عدم صورت موجب عدم ذات است ، به خلاف كيف كه موضوع آن در وجود از كيف مستغنى است پس حركت در آن ممكن است .\r\nو جوابش : اين است كه اگر مراد به ذاتى كه عدمش لازم عدم صورت است مجموع ذات حاصله از صورت و محلّ صورت باشد حق است ، لكن متحرّك ذات به اين معنى نيست ، بلكه متحرّك مادّه است با صورتى از صور ، چنان كه متحرّك در كمّ محلّ است با كميّتى از كميّات ؛ و اگر مراد آن است كه عدم صورت موجب عدم مادّه است چنين نيست و الّا بايد كه مادّهء حادثه در هر صورتى كه به كون و فساد باشد حادث باشد ، و بايد براى هر حادثى مادّه‌اى باشد و منجرّ به موادّ حادثهء غير متناهيه گردد ، و اين محال است . علاوه بر آنكه مىگوييم كه اگر در كون و فساد چيزى محفوظ الذّات نباشد حادث غنىّ از مادّه خواهد بود و اگر بوده باشد زوال صورت موجب عدم آن نمىتواند بود .\r\nو شيخ رئيس در مسأله تلازم هيولى و صورت سؤالى [ بر خود 
  ] وارد آورده است . و آن سؤال اين است كه از زوال صورت نوعيّه عدم مادّه لازم مىآيد .\r\nو از آن جواب داده است كه وحدت شخصيّهء مادّه محفوظ است به وحدت نوعيّهء صورت نه به وحدت شخصيّهء آن » .\r\nو بنا بر اين قول هر گاه حركت در صورت واقع شود از تبدّل صورت عدم مادّه لازم مىآيد .\r\nو فاضل شارح هدايه در اين مقام گفته است كه حق آن است كه مادّه باقى است و صورت نيز باقى است امّا بر وجه تجدّد اتّصالى كه منافى شخصيّت آن نيست ، چنان كه در بيان تشخّص حركت توسّطيّه به آن تصريح نموده‌اند . [ 142 
  ] و مراد قوم از آنچه گفته‌اند كه هر مرتبه از شدّت و ضعف نوعى ديگر است ، مراتبى را خواسته‌اند كه بالفعل از يكديگر\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمتمايز باشند » . « 1 » اين است كلمات قوم در اين مقام . و به گمان حقير آن است كه مقصود ايشان از اين دليل ابطال وقوع حركت در مقولهء جوهر از رهگذر آن است كه چون جوهر قابل اشتداد نيست ، و هر چه قابل اشتداد نيست فردى از افراد شخصيّهء آن از اوّل زمان حركت تا آخر باقى نمىتواند ماند . و شرط در حركت اين است و الّا كون و فساد خواهد بود نه حركت . و مقصود ابطال آن حركت به اعتبار عدم وجود موضوع مستمرّ الوجود نيست و الّا چگونه مىتواند شد كه در تبدّل دفعى صورت مادّه را باقى دانند و در تبدّل تدريجى باقى ندانند . و ايضا اگر مراد اين معنى باشد بجز منع از حركت در صورت جسميّه لازم نمىآيد و در صور نوعيّه كه در نزد مشّائين جواهرند جارى نمىگردد ، زيرا كه براى وجود و بقاى مادّه صورت جسميّه كافى است و احتياج به صور نوعيّه ندارد .\r\nو آنچه در دفع اين دليل گفته‌اند « كه متحرّك در اينجا مادّه است با صورتى از صور چنان كه متحرّك در كم محلّ است يا كميّتى از كميّات » ، قياسى است ، زيرا كه تعيّن و وجود مادّه به تعيّن و وجود صورت منوط است ، بلكه هر دو به يك وجود موجودند كه اگر براى هر يك وجودى ديگر باشد لازم مىآيد كه وحدت طبيعت جسم وحدت اعتبارى باشد ، مانند وحدت مركّب از انسان و حجر ، به خلاف وجود محلّ كيف كه براى هر يك از عارض و معروض وجودى غير از وجود ديگرى هست .\r\nو آنچه بر شقّ ديگر از ترديد وارد آورده‌اند ، كه معارض است به كون و فساد ، ورود ندارد ، زيرا كه در كون و فساد وجود موضوعى كه در وجود مستقل و بالفعل و موضوع [ 143 
  ] حصول كائن و زوال فاسد بوده باشد ضرور نيست ، بلكه همين قدر كافى است كه جهت جامعه در ميان كائن و فاسد باقى ماند هر چند وجودش تابع وجود كائن و فاسد باشد ، مانند هيولى كه وجودش قوّه و تابع وجود صورت است لا على التّعيّن .\r\nو چون پيش از اين معلوم شد كه صورت عين حقيقت موجود است و مادّه بجز جهت نقص صورت نيست و هر دو به يك وجود موجودند و الّا جسم نوع طبيعى نخواهد بود ، پس از تبدّل صورت به واسطهء حركت حقيقت متبدّل مىشود و راجع مىگردد به اينكه متحرّك و ما فيه الحركة شىء واحد باشد . و اين باطل است ، به خلاف كيف كه عين صاحب كيف\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 105 - 107 .\r\n","page_name":" 220 ","page_number":220},
  {"content":"\r\n\r\nنيست و متحرّك چيزى ديگر و ما فيه الحركة چيزى ديگر است . پس مراد ، به اينكه صورت قابل اشتداد نيست ، اين است كه اگر قابل اشتداد باشد اجتماع وجود و عدم با هم لازم مىآيد ، به خلاف كيف و كم و ساير مقولات ديگر كه متحرّك جسم و ما فيه الحركة آن مقوله است كه حركت در آن واقع است .\r\nو مبادا كسى را به خاطر رسد كه حاصل اين تقرير راجع مىگردد به اينكه موجود در حركت كيفى مثلا جسم است كه موضوع حركت است و معدوم در آن كيف . و اين بيان مستلزم آن است كه جسم در اثناى حركت از مقوله‌اى كه حركت در آن واقع است عارى باشد ، و بطلانش بديهى است . زيرا كه پيش از اين مذكور شد كه فردى غير قارّ متجدّد به تجدّد استمرارى از مقوله براى متحرّك مادام كه حركت باقى است موجود است و نظر به اتّصال و استمرارى كه براى آن فرد هست تتالى و تشافع آنات و انحصار غير متناهى بالفعل در متناهى لازم نمىآيد .\r\nو جواب از اين دليل منع لزوم اتّحاد متحرّك و [ 144 
  ] ما فيه الحركة است ، بلكه متحرّك مادّه است يا فردى از افراد صورت ، أىّ فرد كان ، و ما فيه الحركة طبيعت صورت است و آنچه از افراد مقوله متبدّل است افراد مفروضهء آنيّهء آن است و آنچه به دوام حركت باقى است فرد غير قارّ متجدّد است ، چنان كه در عوارض موسومه به مشخّصات كه در بقاى جسم طبيعى به وجهى معتبرند نيز همين حالت موجود است ، مثل آنكه براى مواد مثلا در نزد اشتداد فرد شخصى زمانى مستمرّ متّصل در ميان مبدأ و منتهى موجود است و وحدتش محفوظ است به واحد بالعدد كه آن مفروض مواد است و به واحد بالابهام كه مطلق سواديّت است و مجموع كه جسم اسود است موضوع اين حركت است و براى آن حدود مفروضهء غير متناهيه بالقوّه است كه در معنى و ماهيّت با يكديگر متخالفند ، همچنين براى جوهر صورى در نزد استكمال تدريجى كون واحد زمانى مستمرّ متّصل است كه حدود مفروضهء بالقوّه غير متناهيه با آن است .\r\nو برهان بر بقاى شخص در اينجا مثل برهان بر بقاى شخص است در آنجا ، زيرا كه هر دو متّصل واحد زمانىاند و براى متّصل واحد وجود واحد است و وجود به مذهب حق عين هويّت شخصيّه است ، پس اگر حركت متّصل واحد نباشد حكم به اينكه سواد در حالت اشتداد باقى نمىماند حق خواهد بود چنان كه صورت جوهريّه در نزد استكمال و حال آنكه چنين نيست .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nو سرّ در اين مسأله آن است كه وجود خاصّ به هر چيز عين هويّت شخصيّهء آن است و وجود خاصّ با وحدت و هويّت صاحب مقامات و درجات است و براى آن در هر مقامى و درجه‌اى صفات ذاتيّه هست و با وحدتش معانى مختلفه از آن انتزاع مىشود كه با او متّحدند به نحوى از اتّحاد .\r\n\r\nتنبيه و توضيح\r\nبدان كه عارف محقق كامل در كتاب [ 145 
  ] اسفار در اين مقام فرموده است كه :\r\n« چون معلوم شد كه براى سواد ، مثلا ، از اوّل اشتداد تا آخر آن هويّت واحدهء اتّصاليّه هست و در هر آن مفروضى براى آن معنى نوعى ديگر حاصل است كه نه در آن قبل از آن و نه در آن بعد از آن براى آن هست ، زيرا كه مراتب اشتداد مثل مراتب سوادات و حرارات در نزد مشّائين انواع متخالفه‌اند . پس به اعتراف قوم سه حكم در اينجا ثابت مىگردد .\r\nاوّل : چون در نزد اشتداد حصول انواع بلا نهايه موجود به وجود واحد اتّصالىاند ، زيرا كه براى متّصل واحد در نزد ايشان وجود واحد مىباشد . پس از آن ثابت و متحقّق مىشود كه وجود امرى است متحقّق در خارج و غير ماهيّت است ، به اين معنى كه اصل در متحقّقيت وجود است و ماهيّت معنىاى است كلّى كه از وجود منتزع مىگردد و بر آن حمل مىشود و با آن متّحد است به نوعى از اتّحاد ، و اگر ماهيّت موجود باشد و وجود امرى عقلى انتزاعى باشد ، چنان كه مذهب متأخّرين است ، لازم مىآيد كه در نزد اشتداد انواع بلا نهايهء متمايزهء محصورهء در بين دو حاصر موجود گردد ، و بر آن متفرّع مىگردد مفاسد اجزاء لا يتجزّى .\r\nدوم آنكه چون ثابت شد كه براى سواد در حالت اشتداد و تضعّف هويّت واحدهء شخصيّه هست از آن ظاهر مىگردد كه با وحدت و شخصيّتش در تحت آن انواع كثيره هست و معانى ذاتيّه و فصول منطقيّه بر او متبدّل مىگردند به حسب تبدّل وجودش در كمال و نقص . و اين انقلاب به اعتبار آن است كه ماهيّت تابع وجود است ، مثل تابعيّت ظل شمس را ، پس در جوهر نيز جايز خواهد بود .\r\nسوم آنكه اين وجود اشتدادى با وحدت و استمرارش منقسم است در وهم به سابق و لاحق ، و براى آن افراد هست كه بعض از آنها زايل شده‌اند و [ 146 
  ] و بعضى حادث‌اند و بعضى بعد از اين خواهند آمد ، و براى هر يك از ابعاض متّصلهء آن حدوث در وقتى معيّن و عدم در وقتى ديگر هست ، و اشتمالش بر ابعاض مثل اشتمال مقادير بر اجزاء لا يتجزّى در\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nنزد مثبتين آن نيست ، بلكه اين وجود مستمر بعينه وجود متّصل غير قارّ است ، و بعينه وجود هر يك از آن ابعاض و افراد آنيّه نيز هست . پس براى آن وحدتى هست كه سارى است در جميع اعداد ، زيرا كه به قوّهء قريبه جامع همهء آنهاست . پس اگر وجود را واحد گوييم صادق است ، و اگر متعدّد گوييم صادق است ، و اگر بگوييم از اوّل استحاله تا آخر باقى است صادق است ، و اگر بگوييم كه در هر وقتى حادث است صادق است . و چه بسيار عجيب است حال اين وجود و تجدّدش در هر آنى ، و مردم از آن غافلند با آنكه حال ايشان به حسب هويّت همين حال است و در هر آنى متجدّدند ، زيرا كه ادراك آن محتاج است به لطف قريحه و نور بصيرتى كه شىء باقى را با شىء زائل متجدّد يك چيز تواند ديد . « 1 »\r\n\r\nتتميم فيه تحقيق\r\nهر جوهر جسمانى كه موجود باشد البته با آن عوارضى مىباشد كه انفكاكشان از اين جوهر ممتنع است و نسبت آن عوارض به شخص مثل نسبت فصول اشتقاقيّه است به انواع ، و در نزد جمهور موسومند به مشخّصات . و حقّ آن است كه علامت تشخّص‌اند ، به اين معنى كه عنوانند براى اشيائى كه از آن اشياء به اين مفاهيم تعبير مىشود ، چنان كه از فصل حقيقى اشتقاقى به فصل منطقى تعبير مىكنند ، مثل نامى در فصل نبات و حسّاس در فصل حيوان و ناطق در فصل انسان . و اوّل عنوان است براى نفس نباتيّه و دوم براى نفس حيوانيّه و سوم براى نفس انسانيّه ، و فصول حقيقيّهء اشتقاقيّه همان نفوسند ، و هر يك از آنها جوهرى بسيط است كه از آن به فصلى منطقى تعبير مىشود و فى الحقيقه [ 147 
  ] وجودات خاصّهء بسيطاند . و بر اين منوال است لوازم اشخاص نسبت به اشخاص ، زيرا كه تشخّص به نحو وجود است و اوست كه بذاته متشخّص است و آن لوازم از آن منبعثند ، مانند انبعاث ضوء از مضىء و حرارت از حارّ .\r\nو چون اين معنى مقرّر شد مىگوييم كه هيچ شخص جسمانى نيست كه اين مشخّصات ، مثل كم و وضع و أين ، بر او متبدّل نگردد ، و تبدّل در آنها تابع تبدّل در وجود و لازم آن است ، بلكه به وجهى عين آن است ، زيرا كه بر وجود هر طبيعت جسمانيّه بالذّات\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 83 - 84 .\r\n","page_name":" 223 ","page_number":223},
  {"content":"\r\n\r\nحمل مىتوان كرد كه جوهرى است متكمّم ذو وضع متحيّز زمانى . پس تبدّل مقادير و ايون و اوضاع موجب تبدّل وجود شخصى جوهرى جسمانى است . و اين است معنى حركت در جوهر ، زيرا كه وجود جوهر جوهر است چنان كه وجود عرض عرض است . « 1 »\r\n\r\nفصل يازدهم در بيان حقيقت سكون و اينكه مقابل حركت كدام سكون است و آيا مىتواند شد كه جسم از حركت و سكون خالى باشد يا نه .\r\nبدان كه براى عدم حركت جسم دو معنى متصوّر است : يكى حصول مستمرّ براى جسم در اين يا كم يا كيف يا غير آنها . و ديگر عدم حركتى كه از شأن جسم باشد . و قوم متّفقند بر آنكه اسم سكون مخصوص معنى عدمى است ، به دو دليل :\r\nاوّل : آنكه حركت بالاتّفاق با سكون مقابل است ، و تقابل متحقّق نمىگردد مگر در صورتى كه سكون عدمى باشد ، زيرا كه اين معنى مقرّر است كه بايد حدود متقابلات متقابل باشند ، و در تعريف حركت مذكور شد كه كمال أوّل لما هو بالقوّة . پس بايد كه در حد سكون مقابل جزئى از اجزاء اين تعريف اخذ شود . پس اگر سكون را وجودى اخذ نماييم بايد كه كمال را بر حال خود باقى گذاريم ، زيرا كه هر وجودى كمال است . پس بايد كه مقابل يكى از دو قيد ديگر را اخذ نماييم و يا بگوييم كمال ثان لما هو بالقوّة ، و يا بگوييم [ 148 
  ] كمال أوّل لما هو بالفعل . و بنا بر اوّل لازم مىآيد كه پيش از هر سكونى حركتى باشد و الّا ثانى نخواهد بود ، و بنا بر ثانى بايد كه بعد از هر سكونى حركتى باشد و الّا اوّل نخواهد بود ، و هر دو لازم باطلند ، پس هر دو نيز باطل خواهد بود . پس بايد كه در رسم سكون مقابل كمال را اخذ نمود ، و آن امرى است عدمى . امّا اگر اوّل سكون را وضع نمايند و آن را وجودى گيريم و بگوييم كه سكون حصول جسم است در حيّز ، ناچار بايد كه مقيّد گردانيد به حيّزى كه مشعر به استمرار يا آنچه مرادف آن باشد . پس ناچار بايد كه زمان يا چيزى كه لازم زمان باشد در آن اخذ شود ، به اين طريق كه سكون حصول شىء است در مكان واحد در زمانى يا بيشتر از آنى يا آنكه قبل از آن و بعد از آن در آن باشد . و جميع اين قيود را تعريف نمىتوان نمود مگر به حركت كه مفروض آن است كه شناخته نمىشود مگر به سكون ، و از اين دور لازم مىآيد .\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 3 ، صص 103 - 104 ( با تفاوت ) .\r\n","page_name":" 224 ","page_number":224},
  {"content":"\r\n\r\nپس بايد كه اوّل رسم حركت را بيان نمود و از آن رسم سكون را طلب كرد به وجهى كه مقابل با آن باشد . و اين ميسّر نمىگردد مگر آنكه سكون عدمى باشد .\r\nدليل دوم : آنكه در هر صنف از اصناف حركت امر عدمى مقابل حركت است ، چنان كه مقابل نمو وقوف است و مقابل استحاله سكون و مقابل نقله عدم آن . و چنان كه سكون مقابل نمو كم مستمر نيست بلكه عدم تغيّر در كم است ، و مقابل استحاله كيف مستمر نيست ، بلكه عدم تغيّر است ، پس سكون مقابل هر حركتى عدم آن حركت خواهد بود ، خواه در ابتدا و خواه در انتها .\r\nامّا اگر بگوييم كه بايد در مقابل حركت طبيعيّه سكون طبيعى باشد بايد كه مقابل حركت طبيعيّه به سوى فوق سكون در فوق باشد نه سكون در تحت ، زيرا كه سكون طبيعى آن سكون است ، و همچنين سكون مقابل حركت به اسفل سكون [ 149 
  ] در اسفل است ، پس به اين اعتبار مقابل حركت سكون در منتهى خواهد بود .\r\nو امّا كيفيّت خلوّ جسم از حركت و سكون با هم در سه امر اعتبار نموده‌اند .\r\nاوّل در جسمى كه خروجش از حيّز طبيعى ممتنع باشد ، مثل كليّات افلاك و عناصر در امكنهء خود كه متحرّك نيستند و ساكن نيز نيستند ، زيرا كه سكون عدم حركت است از آنچه از شأنش حركت باشد ، پس هر چه از شأنش حركت نيست ساكن نخواهد بود ، بلكه ثابتند در احياز خود و ساكن و متحرّك نيستند ، . امّا به مذهب كسانى كه در عدم ملكه به امكان و قبول به حسب جنس قريب اكتفا مىنمايند عدم حركت كلّيّات عناصر را در امكنهء خود سكون مىشمارند .\r\nدوم در جسمى كه محيط واحد بيش از آنى مماسّ آن نباشد ، مانند سمك واقف در ماء سيّال ، و طير واقف در هواى متحرّك . و چنين جسمى متحرّك نيست ، زيرا كه نسبت آن به امور خارجه از آن متبدّل نمىشود . و ساكن نيز نيست ، به اعتبار آنكه معنى سكون ثبوت در مكان واحد است در زمان و امكنه بر اين جسم متبدّل مىگردد .\r\nو بر اين قسم وارد مىآيد كه سكون چنين جسمى به مذهب قائلين به آنكه مكان بعد است ظاهر است ، و بنا بر آنكه مكان سطح باشد نيز ساكن بر او صدق مىكند ، مانند جالس در سفينهء سائر ، زيرا كه در حركت فاعل مؤثّر و قابل متأثّر ضرور است . پس در صورتى كه فاعل در قابل تأثير نكند سكون خواهد بود نه حركت .\r\nسوم آنكه در هر آنى از آنات زمان حركت جسم نه متحرّك است و نه ساكن ، زيرا كه\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nحركت بايد كه منقسم تواند شد ، پس وقوعش در آن ممتنع خواهد بود ، و هرگاه از شأن جسم حركت در آن نباشد ساكن نيز نخواهد بود .\r\nو اين قول مردود است ، به آنكه جسم در هر آنى از آنات زمان حركت متّصف است به حركت اگر چه متّصف به حركت فى الآن نيست [ 150 
  ] به اين معنى كه فى الآن قيد حركت باشد نه قيد عدم ، و رفع خاص مستلزم رفع عام نيست . « 1 »\r\n\r\nفصل دوازدهم در بيان آنكه هر حركت مستقيمه البته منتهى به سكون مىشود پس بايد در ميان هر دو حركت مختلفه البته سكونى باشد .\r\nمتقدّمين در اثبات اين معنى چهار دليل ايراد نموده‌اند .\r\nاوّل : آنكه شىء مماسّ حدّى معيّن و مباين از آن در يك « آن » نمىتواند شد ، بلكه بايد كه در دو « آن » باشد و ميان آن دو « آن » زمانى ضرور است و در آن زمان حركت نيست ، پس سكون خواهد بود .\r\nو بر اين دليل ، اوّلا ، نقض نموده‌اند به اجزائى كه در حدود مفروضهء مسافت واقع است . و از اين لازم مىآيد كه هيچ حركت متّصله در عالم يافت نگردد . و ثانيا گفته‌اند كه مباينت حركت است و حركت در زمان يافت مىشود [ و براى زمان حركت طرفى است كه حركت در آن وجود ندارد ، يعنى « آن » 
  ] و براى زمان طرفى هست كه چيزى در آن مباين نيست ، بلكه آخر زمان مماسّه است اگر براى مماسّه زمانى باشد ، و اگر مماسّه در آن واقع شود همان آن عين آن مماسّه خواهد بود . و از آنكه در آن طرف زمان مباينت خلاف مباينت كه مماسّه است موجود باشد محالى لازم نمىآيد .\r\nدليل دوم : آنكه حركت صاعد با حركت هابط متضادّند چنان كه بعد از اين معلوم خواهد شد ، پس اگر به يكديگر متّصل گردند به اتّصال حركت واحده خواهند شد و اتّحاد دو حركت متضاد محال است .\r\nو اين دليل : نيز موهون است ، به اينكه وجود فصل مشترك بالفعل در ميان دو امتداد مانع از اتّحاد آن دو است ، خصوصا در صورتى كه در جهت مخالف باشند . مانند دو خطّى\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 190 - 193 ، با تفاوت .\r\n","page_name":" 226 ","page_number":226},
  {"content":"\r\n\r\nكه محيط به يك زاويه باشند ، بلكه شرط در وحدت اتّصاليّه آن است كه وجود حدّ مشترك بالقوّه باشد و در ميان دو حركت حدّ مشترك بالفعل است .\r\nدليل سوم : آنكه اگر آن دو حركت [ 151 
  ] به هم متّصل شوند بايد كه غايت صاعد عود به تحت باشد ، پس مهروب عنه مقصود مىگردد به جهت واحده .\r\nو جوابش : آن است كه اين در صورتى لازم مىآيد كه دو حركت به اتّصال يك حركت شوند . و حدّ مشترك در ميان صاعد و هابط نباشد ، و در اينجا چنين نيست .\r\nدليل چهارم ، كه قريب الاخذ است به دليل سوم ، آن است كه اگر ممكن نباشد كه تسوّد كه حركت در سواد است مستمر گردد تا تبيّض بدون آنكه در ميانه زمان سكونى واقع شود قوّهء بر تسوّد بعينها قوّهء بر تبيّض خواهد بود . و چون ابيض اخذ در تسوّد نمايد قوّتش بر تسوّد عين قوّهء بر تبيّض خواهد بود . و از اين لازم مىآيد كه در ابيض قوّهء بر بياض و در اسود قوّهء بر سواد بوده باشد . و محال است كه چيزى قوّهء بر نفس خود باشد .\r\nو جوابش : آن است كه جسم در حالى كه ابيض است اخذ در تسوّد نمىنمايد ، زيرا كه تسوّد مأخوذ از طبيعت سواد است و سواد با بياض يافت نمىشود ، بلكه بعد از آن يافت مىشود . و ايضا مىتوان گفت كه اين ابيض بالفعل به حسب بالقوّه ابيض ديگر است ، پس نبايد كه در ابيض قوّهء بر بياض به هيچ وجه نبوده باشد و اگر چه قوّه بعيد باشد .\r\nو شيخ رئيس در شفا بر اين مطلب استدلال نموده است به آنكه علّت قريبهء حركت جسم از حدّى به حدّى ديگر در مسافت ميل است ، و هر چه محرّك جسم است تا به حدّى بايد كه تا رسيدن به آن حد با جسم بوده باشد ، پس موصل جسم به آن حد بايد كه تا نزد وصول موجود باشد ، پس ميلى كه متحرّك را [ به حدى 
  ] از حدود مسافت مىرساند در آن وصول به آن حد موجود خواهد بود . و محالى بر اين لازم نمىآيد ، زيرا كه وجود ميل مثل وجود حركت نيست كه در آن نتواند بود . پس هرگاه جسم از آن حد راجع گردد بايد كه ميلى ديگر حاصل شود كه علّت [ 152 
  ] قريبه رجوع باشد . و نمىتواند شد كه همان ميل اوّل علّت رجوع گردد ، زيرا كه ميل واحد علّت وصول به حدّ معين و مفارقت از آن نمىتواند بود و حدوث اين ميل نيز در « آن » خواهد بود امّا آنى غير از آن وصول كه ميل اوّل در آن موجود بوده است ، زيرا كه ممتنع است وجود دو ميل مختلف در يك آن در جسم واحد ، و وجود زمان در ميان اين دو آن ضرور است و الّا تتالى آنات لازم مىآيد و ناچار بايد كه جسم در آن زمان ساكن باشد .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nو معلوم است كه مراد از آنچه گفته است ، كه ميل واحد علّت وصول و مفارقت نمىتواند بود ، مفارقت بر سبيل رجوع و انعطاف است تا آنكه منتقض به حدود مسافت نگردد .\r\nو امام رازى را بر اين دليل اعتراضات است :\r\nيكى : آن است كه اين بيان در حركات كيفيّه و كميّه صورت نمىگيرد ، زيرا كه ميل در آنها نيست ، و مبدأ اين برهان ميل است .\r\nو اين مؤاخذه‌اى است لفظى ، زيرا كه چون لفظ ميل به لفظ سبب قريب مبدّل گردد ساقط مىشود ، زيرا كه در نزد اختلاف مسبّب ناچار بايد كه سبب قريب مختلف گردد .\r\nو ديگر : آن است كه سكون زمانى و قابل انقسام است به انقسام زمانش ، پس هر مقدارى از سكون كه در ميان دو حركت فرض شود اكتفا به اقلّ از آن ممكن است ، پس چه چيز است كه سبب تعيّن زمان سكون مىگردد ؟\r\nو جوابش : آن است كه حال جسم مختلف مىگردد به اختلاف عظم و صغر و كثافت و لطافت و ثقل و خفّت و غير اينها ، و مىتواند بود كه همين امور اسباب مقادير سكون باشد .\r\nو امّا ادلّهء منكرين وجود سكون بين الحركتين ، به تقرير شيخ رئيس در شفا ، يكى اين است كه هر گاه سنگ بزرگى از فوق به جانب تحت حركت كند و حبّهء صغيرهء مرميّه به جانب فوق در مسلك آن سنگ با آن معارضه نمايد و به آن مماس [ 153 
  ] گردد ، پس سكون آن حبّه در نزد تماس مستلزم سكون حجر هابط خواهد بود به واسطهء ملاقات حبّهء صاعده .\r\nو جواب مشهور : از اين شبهه آن است كه آن حبّه به مصادمهء ريح حجر راجع مىشود ، پس سكونش پيش از ملاقات حجر خواهد بود .\r\nو چون بر ايشان وارد مىآورند كه ملاقات حبّه با حجر مشاهد است كه در حال صعود حبّه است نه در حال رجوع ، چنان كه اگر تيرى به جانب آن افكنده شود ، بلكه مثل آنكه دست به سوى فوق حركت نمايد در نزد هبوط حجر ثقيل ، مىگويند كه وقوف جبل مستبعد است و محال نيست .\r\nو امام رازى گفته است كه اگر چه اين امر بعيد است لكن ممكن است و برهان بر آن اقامه شده است ، پس واجب است كه آن را التزام نمود .\r\nو فاضل علّامه در اسفار مىگويد كه كدام برهان اقتضاى اين معنى نموده است ؟ بلكه مقتضاى برهان ثبوت سكون است در ميان دو حركت حقيقيّه ، نه در ميان حقيقيّه و مجازيّه ، زيرا كه حركت بالعرض مثل حركت جالس سفينه سكون بالذّات است ، پس حركت اولى\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمنتهى به سكون شده است . و محالى در اين معنى نيست كه جسمى در بعضى از زمان لصوقش به جسمى ديگر ساكن باشد و بالعرض حركت كند و اگر چه به سوى جهتى باشد كه در صورت خلوّ از مانع كه بقاء قوّهء غريبه است به حسب طبيعت به همان جهت حركت نمايد .\r\nو دليل ديگر منكرين سكون ، به نحوى كه در شفا مذكور است ، اين است كه محال است كه از براى آن سكون سبب نبوده باشد . پس آن سبب يا وجودى است و يا عدمى ، و اگر عدمى باشد عدم سبب تحريك خواهد بود ، پس بايد كه براى جسم مرمى به فوق مثلا مبدأ حركت به اسفل نباشد ، و مادام كه جوهرش متغيّر نگردد به اسفل حركت نكند . و اگر سبب وجودى باشد بايد كه امرى باشد كه از حركت مانع شود و يا قسرى خارجى باشد و يا طبيعى و يا ارادى [ 154 
  ] نفسانى داخلى . و هيچ يك از اين امور نمىتواند بود .\r\nو از اين جواب داده است كه سبب سكون عدمى است ، و آن عدم حدوث ميل است از قوّهء محرّكه ، زيرا كه قوّهء تحريكش به احداث ميل است . و چنان كه در حال بودن در مكان طبيعى آن قوّه موجود است و ميل به جهتى نيست همچنين در حالتى كه به ميل قسرى حركت به جهت فوق نموده است مىتواند شد كه از احداث ميل طبيعى ممنوع باشد به واسطهء معارضهء ميل قسرى ، و لازم اين حالت عدم حركت است .\r\nو ايضا مىگويند كه حاصل دليل مثبتين سكون راجع به آن است كه ممتنع است كه چيزى مماس و مفارق چيزى ديگر شود در آن واحد . و اين مقدّمه ممنوع است ، و سند منع آن است كه هر گاه كره را بر دولابى نصب نماييم و در جانب فوق سطح مستوى فرض كنيم كه آن كره در هر دوره به يك نقطه با آن سطح تماس نمايد هم تماس و هم مفارقت در يك آن واقع مىشود .\r\nو جواب از اين سخن از آنچه مذكور شد مىتوان فهميد . « 1 »\r\n\r\nفصل سيزدهم در بيان آنكه اقدم حركات واقعه در مقولات عرض حركت وضعيّه مستديره است و اتمّ و اشرف از جميع حركات نيز همان حركت است\r\nامّا بيان اقدم بودنش آن است كه حركت در كم ، مثل نموّ و ذبول ، به حركات مكانيّه\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 104 - 111 ، ( با تفاوت ) .\r\n","page_name":" 229 ","page_number":229},
  {"content":"\r\n\r\nمحتاج است ، زيرا كه در ذابل و نامى از آنكه چيزى داخل و خارج شود چاره نيست . و حركت مكانيّه و وضعيّه به حركت كميّه محتاج نيستند ، و در تخلخل و تكاثف نيز احتياج به حركت كيفيّه كه استحاله باشد هست كه تخليل و تجميد نمايد ، و آن استحاله دائمى نيست .\r\nپس به علّتى حادث محتاج خواهد بود ، مثل آتش كه احداث تخلخل در آب نمايد و ناچار بايد كه آن به نزديك آب آيد يا آب به نزديك آن رود . پس حركات مكانيّه اقدم بر كيفيّه و كميّه خواهد بود . و حركات مكانيّه يا مستقيمه [ 155 
  ] مىباشند و يا منعطفه و يا راجعه . و مستقيمه دائمه بر سبيل اتّصال نمىتواند بود به اعتبار تناهى ابعاد ، و دو قسم اخير متّصل واحد نمىتوانند بود به علّت تخلّل سكون در ميان دو حركت مختلفه . و وقوع سكون در زمان نمىباشد ، زيرا كه سكون قوّهء حركت است . و قوّهء شىء بايد كه به حسب زمان مقدّم بر آن شىء باشد . و زمان محتاج است به حركتى كه حافظ آن باشد ، و [ آن 
  ] به حركتى كه منقطع مىگردد منحفظ نمىشود ، بلكه به چيزى محفوظ مىماند كه قابل دوام تجدّد اتّصالى باشد .\r\nو آنچه اين دوام را قابل است حركت مستديره است كه اتّصال دائمى براى آن ممكن است .\r\nپس اين حركت از ساير حركات عرضيّه مستغنى است و ساير به او محتاج ، پس او اقدم حركات است .\r\nو امّا بيان آنكه أتمّ است آن است كه فى نفسها احتمال زيادتى در كميّت ندارد و قابل اشتداد و تضعّف در سرعت و بطء نيز نيست ، به جهتى كه در فلكيّات معلوم خواهد شد . و به جهت آنكه فاعل و غايت آن امرى محسوس نيست ، بلكه امرى است عقلى كه نسبت به آن تفاوت در قرب و بعد حاصل نمىتواند شد ، چنان كه در حركت طبيعيّه اينيّه كه هر چند به مركز خود نزديك‌تر مىشود شديدتر مىگردد ، و حركت قسريّه هر چند از قاسر دور تر مىشود ضعيف‌تر مىگردد . و سببش آن است كه هر چيز كه به مبدأ و أصل خود اقرب است اشدّ و اقوى است و هر چه ابعد است اضعف و اوهن است .\r\nو امّا بيان آنكه اشرف است آن است كه تامّ است و تام اشرف است از ناقص ، پس حركت دوريّه اشرف ساير حركات است . و از اين ظاهر مىگردد كه جرم متحرّك به استداره بايد كه اقدم اجرام و اتمّ و اشرف همهء آنها باشد ، زيرا كه شرف و تماميّت و دوام فعل مستدعى شرف و تماميّت و دوام [ 156 
  ] فاعل است . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 3 ، صص 113 - 114 .\r\n","page_name":" 230 ","page_number":230},
  {"content":"\r\n\r\n\r\nمقاله چهارم در ذكر زمان\r\nو در آن شش فصل است\r\n\r\nفصل اوّل در ذكر اختلاف ناس در زمان و ايراد حجج هر طايفه و ذكر آنچه بر قومى وارد مىآيد .\r\nبدان كه در ميان مردم در امر زمان اختلاف عظيمى هست . چنان كه بعضى مردم وجود زمان را بالمرّه انكار نموده‌اند ، و بعضى آن را موجود در توهّم دانسته‌اند نه در اعيان خارجيّه .\r\nو كسانى كه آن را ثابت دانسته‌اند به چند فرقه منشعب گرديده‌اند .\r\nو فرقه‌اى گفته‌اند كه امر واحد نيست ، بلكه نسبت امورى است به امورى ديگر . و آن نسبت اوقات است براى آن امور ، و زمان مجموع آن اوقات است ، و وقت عرض حادثى است كه با وجود آن وجود عرض ديگر فرض شود ، مثل حضور زيد با طلوع شمس كه طلوع شمس وقت حضور زيد است .\r\nو فرقه‌اى به جوهريّت آن قائلند . و بعضى از ايشان آن را جوهر قدسى غير جسمانى دانسته است . و از اين گروه بعضى گفته‌اند كه واجب الوجود لذاته است ، و گروهى ديگر گفته‌اند كه جوهر جسمانى است و آن فلك اعلاست . و فرقه‌اى به عرضيّت آن قائل شده‌اند و گفته‌اند كه حركت است . و بعضى از اين فرقه گفته‌اند كه حركت فلك زمان است نه حركات ديگر . و بعضى دورهء واحدهء از حركت اعلا را زمان دانسته‌اند .\r\nو ارسطو و اتباعش گفته‌اند كه مقدار حركت است ، و ابو البركات بغدادى گفته است كه مقدار وجود است ، و اشاعره مذهب سوم را اختيار كرده‌اند ، و مذهب چهارم به افلاطون و اتباعش منسوب است .\r\nو حجّت منكرين وجود زمان چند امر است :\r\n[ حجّت 
  ] اوّل : آنكه اگر موجود باشد بايد كه منقسم باشد و الّا انقسامش به شهور و سنين و\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nساعات و ماضى و مستقبل محال خواهد بود ، و از آن ارتفاع تقدّم و تأخّر از موجودات لازم مىآيد . و آن بديهىّ البطلان است ، و علاوه بر آنكه [ 157 
  ] بايد كه وقت وجود حادث و وقت عدم آن متّحد باشد . و اين معنى مستلزم بودن شىء است موجود و معدوم با هم . و در صورتى كه منقسم باشد بايد كه بعضى از آن متقضّى و بعضى متجدّد باشد ، زيرا كه اگر به جميع اجزا موجود باشد همان محال كه اجتماع وجود و عدم شىء با هم است برمىگردد . و ماضى و مستقبل آن به اتّفاق مثبتين زمان معدوم است . و امّا « آن حاضر » اگر منقسم باشد همان محالات عود مىكند ، و اگر منقسم نباشد زمان نخواهد بود ، علاوه بر آنكه وجود بالفعل براى آن ممكن نيست ، زيرا كه « آن » طرف زمان است ، و چيزى كه خودش موجود نباشد چگونه طرفش موجود مىتواند بود . اگر موجود باشد يا آن است كه ميان آن آن و آنى كه يلى آن است زمانى فاصله هست و يا فاصلهء زمانى در ميان نيست ، و هر دو صورت باطل است .\r\nو حاصل اين حجّت راجع است به اينكه اجزاى زمان به غير از ماضى و حال و استقبال نيست ، و هيچ يك از اين اجزاء موجود نيستند و چيزى از دو اجزاء كه جميع اجزايش معدوم باشد البته معدوم است .\r\nو جوابش : آن است كه مراد از آنكه ماضى و مستقبل از زمان معدومند عدم وجود آنها در آن است . و فرق است ميان آنكه مطلقا وجود براى آنها نباشد و آنكه در آن موجود نباشند و رفع وجود خاص مستلزم وجود عام نيست و نبايد كه وجود زمان در ظرفى از ظروف زمانيّه باشد ، مثل آنكه زمان ماضى موجود در ظرف ماضى باشد تا آنكه بايد كه براى زمان زمانى باشد ، بلكه چنان كه وجود مكان مستلزم آنكه در مكانى موجود باشد نيست وجود زمان نيز بر همان قياس است .\r\n[ حجّت 
  ] دوم : آنكه اگر زمان موجود باشد بعضى از اجزاء قبل از بعضى ديگر خواهد بود چنان كه معلوم شد . و اين قبليّت بالذّات نمىتواند بود ، زيرا كه مقدّم بالذّات تقدّم [ 158 
  ] علّت است بر معلول ، و بايد كه علّت من حيث هى علّة با معلول حاصل باشد و حصول جزو متقدّم با جزو متأخّر در اينجا ممتنع است . و ايضا جزو متقدّم علّت باشد يا علّت ماهيّت جزو متأخّر است و يا علّت لازمى از لوازم ماهيّت آن است و يا علّت عارضى از\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nعوارض آن است .\r\nو در دو شقّ اوّل بايد كه به حسب ماهيّت مختلف باشند و الّا لازم مىآيد كه شىء علّت نفس خودش باشد و در صورت تخالف در ماهيّت اجزاء زمان متمايز بالفعل خواهند بود به نحوى كه هيچ يك قابل انقسام نباشند ، و اين معنى مستلزم ثبوت جواهر فرد است .\r\nو در شقّ ثالث كه علّت عارضى از عوارض ماهيّت جزو متأخّر باشد مىتواند شد كه غد أمس و أمس غد شود . و ايضا با امكان تقدّم جزو متأخّر و تأخّر جزو متقدّم حصول قبليّت بالفعل براى جزو متقدّم به اعتبار وقوع در زمان قبل خواهد بود [ پس براى زمان زمانى خواهد بود 
  ] . پس تقدّم بعضى از اجزاء زمان بر بعضى ديگر به عليّت نخواهد بود . و همچنين به طبع و شوق نيز نمىتواند بود ، به همين بيان مذكور . و ظاهر است كه به مكان نيز نيست ، پس به زمان خواهد بود ، زيرا كه اصناف تقدّم منحصر در اين پنج قسم است . و مثل اين است كلام در زمان زمان ، و همچنين تا بلا نهايه .\r\nو جوابش : آن است كه هر متقدّم و متأخّرى كه اجزاء زمان نباشند بايد كه تقدّم و تأخّر آنها به اعتبار مقارنت با اجزاء زمان باشد . و امّا اگر از اجزاء زمان باشند لازم نيست كه هر يك در زمانى ديگر باشد ، زيرا كه تقدّم و تأخّر از عوارض ذاتى اجزاء زمان است بدون ملاحظهء امرى ديگر . و ما به التّقدّم و التّأخّر نفس اجزاء زمان است ، خواه متقدّم و متأخّر همان اجزاء زمان باشند و خواه غير آنها . و زمان نفس قبل و قبليّت است به دو اعتبار ، چنان كه جوهر ممتدّ فى ذاته نفس متّصل و اتّصال است [ 159 
  ] به دو اعتبار . و همچنين تأخّر زمانى و معيّت زمانيّه ، زيرا كه هر دو چيزى كه با هم مع باشند اگر هر دو غير جزو زمان باشند ما به المعيّهء آنها امر ثالثى خواهد بود و آن جزوى از زمان است . و اگر احدهما جزو زمان باشد ما به المعيّهء همان جزو خواهد بود كه به اعتبارى مع است و به اعتبارى معيّت .\r\nو اگر كسى را به خاطر رسد كه هرگاه زمان لذاته متقدّم و متأخّر باشد بايد كه از مقولهء مضاف و مجرّد اضافه باشد .\r\nمىگوييم كه زمان مجرّد تقدّم و تأخّر نيست ، بلكه مقدارى است كه بذاته اقتضاى تقدّم و تأخّر مىكند و لذاته از مقولهء كمّ است ، لكن لذاته اقتضا مىكند كه معروض اين دو عارض باشد ، چنان كه هيولى لذاتها جوهر است و اقتضاى قوّه و استعداد اشياء مىنمايد ، نه\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nآنكه محض استعداد باشد . « 1 » و فاضل عارف شارح در شرح هدايه مىگويد كه اين جوابى است كه قوم در اين مقام ذكر كرده‌اند . و گمان من آن است كه اشكال قبليّت بعضى اجزاء بر بعضى ديگر به اين جواب رفع نگردد ، زيرا كه با تشابه و تساوى اجزاء در حقيقيّهء نوعيّه تقدّم بعضى بر بعضى محتاج است به امرى زايد كه سبب امتياز اجزاء گردد و الّا ترجيح بلا مرجّح لازم مىآيد .\r\nو جواب به اينكه امتياز اجزاء زمان از يكديگر به ذوات شخصيّه و هويّات آنهاست متين نيست ، زيرا كه با تجويز اين معنى در هر دو چيزى كه از نوع واحد باشند مىتوان گفت كه از يكديگر ممتازند بدون مميّزى . پس حقّ در جواب آن است كه زمان در خارج متّصل واحد است و براى آن در خارج نه اجزاء بالفعل است و نه اجزاء بالقوّه ، پس محتاج مميّز خارجى نيست و به حسب وهم و تصوّر بعضى از اجزاء آن از بعضى ديگر به تقدّم و تأخّر ممتاز مىشوند . و دور نيست كه به واسطهء نسب كوكبيّه در اجرام سماويّه از قبيل مقارنات و مقابلات و امثال آنها نيز [ 160 
  ] امتيازى در آن بهم رسد .\r\n[ حجّت 
  ] سوم : آنكه معقول از زمان چيزى است كه تقدّم و تأخر اشياء به آن حاصل مىشود آن تقدّمى و تأخّرى كه وجود متقدّم با وجود متأخّر ممتنع باشد . و اين معنى اگر موجود باشد بايد كه متعلّق به مادّهء جسميّه و حركت و تغيّر باشد با آنكه اين معنى در غير جسمانيّات و متغيّرات نيز يافت مىشود ، چنان كه بر بارى تعالى صادق است كه پيش از همهء موجودات در وقت عدم وجود آنها بوده است . و همچنين بعد از انعدام آنها خواهد بود و در حال وجود آنها با آنها موجود است . پس هر گاه اين نحو قبليّت و بعديّت در چيزى كه به هيچ وجه حركت و تغيّر در آن نباشد يافت شود معلوم مىگردد كه حصول تقدّم و تأخّر به اين وجه موقوف بر وجود زمان متعلّق به حركت نخواهد بود .\r\nو جوابش : آن است كه نسبت بارى به جميع موجودات نسبت واحده است . و آن معيّت غير زمانيه است ، و براى زمانيات تجدّد و تعاقب نسبت به بارى تعالى نمىباشد ، پس گويا كه همهء آنها در مرتبهء واحده از او صادر گرديده‌اند . امّا مبدعات بدون زمان و كائنات در\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 3 ، صص 141 - 142 .\r\n","page_name":" 234 ","page_number":234},
  {"content":"\r\n\r\nزمان . و تعبير از نسبت بارى تعالى به مبدعات را به سرمد مىكنند و به كائنات متغيّره را به دهر . چنان كه از نسبت بعضى از متغيّرات به بعضى ديگر را به متى و زمان تعبير مىنمايند .\r\nو امّا كسانى كه زمان را مجموع اوقات مىدانند مىگويند كه چون اوقات متتاليه را جمع نماييم و مرتّب گردانيم مجموع آنها زمان خواهد بود . پس معرفت زمان موقوف است بر معرفت اوقات ، و وقت چيزى است كه موقّت آن را اعتبار و ايجاد مىنمايد ، به اين معنى كه مبدأ عارضى را به عرض معيّن مىگرداند ، و مثلا مىگويد كه فلان امر بعد از دو يوم خواهد بود ، يعنى با طلوع شمس خواهد بود بعد از دو طلوع ، پس وقت طلوع شمس است .\r\nو اگر آن را بدل نمايد به قدوم [ 161 
  ] زيد نيز ممكن است . و طلوع شمس به تعيّن قائل وقت مىشود و اگر خواهد غير آن را وقت مىگرداند ، پس زمان مجموع آن اوقات موقّته بالفعل يا بالقوّه است . و براى زمان به غير اين وجه وجودى نيست ، به همان ادلّه كه ناقلين وجود زمان اقامه نموده‌اند .\r\nو طريق دفعش : آن است كه بگوييم كه معلوم است كه نفس آن حادث از آن حيثيّت كه حركت يا كون است وقت نيست ، بلكه وقت بودن محتاج به توقيت است و توقيت تقرين چيزى است به چيزى ديگر و بايد كه اين اقتران و معيّت در امرى بوده باشد غير از هر يك از عرضين . پس هرگاه وجود آن دو امر مع باشد با آنكه وجود أحدهما موقّت باشد به اينكه با وجود ديگر است لا محاله مفهوم معيّت امرى خواهد بود وراى مفهوم هر يك از آنها چنان كه در تقدّم و تاخّر ، پس امرى كه معيّت در آن واقع است وقت خواهد بود .\r\nو حجّت كسانى كه زمان را واجب الوجود لذاته دانسته‌اند آن است كه زمان امرى است كه از فرض عدمش وجودش لازم مىآيد و هر چه از فرض عدمش امر محالى لازم مىآيد واجب الوجود لذاته است . و كبرى در اين قياس ضرورى است . و بيان صغرى آن است كه اگر عدم زمان را پيش از وجود فرض كنيم بايد كه آن قبليّت يا بعديّت زمانى باشد ، پس از فرض عدمش وجودش لازم مىآيد .\r\nو جوابش : آن است كه استحالهء نحو خاص از عدم مقتضى استحالهء مطلق عدم نيست ، و واجب الوجود لذاته آن است كه جميع انحاء عدم بر او ممتنع باشد و ذات زمان از آنكه اصلا موجود نشود ابا ندارد و اگر چه از عدم قبل يا بعد از وجود ابا دارد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nو امّا حجّت مذهب منسوب به افلاطونيّين اين است كه در تحت ذات زمان اصلا تغيّر نيست مادام كه نسبت آن به متغيّرات [ 162 
  ] اعتبار نشده باشد ، پس مادام كه در آن چيزى از حركات و تغيّرات واقع نشود دوام و استمرار خواهد بود ، و چون چيزى از آنها او را حاصل گردد قبليّات و بعديّات واقع مىشود نه از رهگذر تغيّر در ذات زمان ، بلكه از قبل آن متغيّرات ، و چون وجودش ممكن الرّفع نيست عرض نخواهد بود ، پس جوهر است . و چون از تغيّر مبرّا است مادّى نخواهد بود ، پس جوهر مفارق است .\r\nو امام رازى اين رأى را صواب شمرده است ، و در شرح عيون الحكمه گفته است كه :\r\nناصرين مذهب ارسطاطاليس را ممكن نيست كه توغّل نمايند در مضايق مباحث متعلّقهء به زمان مگر به رجوع به مذهب افلاطون ، و اقرب در نزد من در امر زمان و مدّت مذهب افلاطون است . و آن مذهب اين است كه زمان موجود قائم به نفس [ و 
  ] مستقل است ، پس اگر نسبت ذات آن را به ذوات موجودات دائمه مستمرّهء متنزّهه از تغيّر اعتبار نماييم به سرمد مسمى مىگردد ، و اگر نسبت ذات آن را به ما قبل حصول حركات و تغيّرات اعتبار كنيم دهر است ، و اگر نسبت ذاتش را به آنكه متغيّرات با آن [ مقارن 
  ] باشند اعتبار نماييم زمان است .\r\nو ايضا گفته است كه مذهب افلاطون به معالم برهانيّهء حقّه اقرب و از ظلمات شبهات ابعد است ، و مع ذلك فالعلم التّامّ ليس إلّا عند اللّه تعالى . [ و با اين وضع علم تام فقط در نزد خداوند تعالى است 
  ] .\r\nو ايضا در مقام ايراد بر مذهب ارسطو گفته است كه بديههء عقل حاكم است به اينكه إله عالم پيش از حدوث حادث معيّن يومى موجود بوده است و بعد از آن نيز باقى خواهد بود . پس اگر تعاقب قبليّت و بعديّت و معيّت موجب تغيّر در ذات شىء محكوم عليه به آن احوال گردد تغيّر در ذات واجب لازم مىآيد ، و هيچ عاقلى قائل به آن نمىباشد .\r\nپس اگر بگويند : كه اگر وقوع تغيّر در حادث نمىبود ، ذات بارى تعالى [ 163 
  ] به قبليّت و بعديّت متّصف نمىگرديد و اتّصافش به اين صفات به اعتبار وقوع تغيّر در شىء ديگر است .\r\nمىگوييم : كه چرا جايز نباشد كه نسبت به زمان چنين باشد . و اين قول افلاطون است كه مىگويد كه اگر چيزى از حركات و تغيّرات واقع نباشد در زمان بجز دوام و استمرار\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nنخواهد بود ، و همين است كه به دهر و سرمد موسوم است . و اگر حركات و تغيّرات حاصل باشد قبليّات و بعديّات حاصل مىشود نه به جهت وقوع تغيّر در ذات زمان ، بلكه به جهت وقوع در اين اشياء » .\r\nو جواب از اين قول آن است كه بعد از اين در تحقيق ماهيّت زمان معلوم خواهد شد كه آن مقدارى است صاحب تقدّم و تقدّم فى ذاته كه متقدّم از آن با متأخّر جمع نمىتواند شد و ماهيّتش متعلّق است به امر متغيّر الذّات كه بعضى از آن فائت و بعضى از آن لاحق است . و چنين امرى كه وجودش بر سبيل تدريج باشد بجز مادّى نمىتواند بود . پس زمان متعلّق به مادّه خواهد بود به توسّط حركت ، پس مفارق نخواهد بود . و چگونه غير از اين مىتواند بود و حال آنكه اگر زمان منقضى و سيّال نباشد بايد كه آنچه الحال واقع مىشود در زمان طوفان واقع شده باشد و در ميان اشياء تقدّم و تأخّر نباشد .\r\nو بالجمله اگر در موجودات چيزى نباشد كه متقدّم و متأخّر بالذّات باشد بايد كه در هيچ چيز تقدّم و تأخّر بالعرض يافت نشود و آن شىء زمان است . و هرگاه متقضّى و متجدّد لذاته باشد محال است كه به مجرّدات تعلّق گيرد ، زيرا كه تجدّد و سنوح در عالم قدس نمىباشد ، چه جاى آنكه خود از مفارقات باشد .\r\nو آنچه امام رازى تصوّر نموده است و در آن ادّعاى بداهت كرده است و از معيّت و تقدّم و تأخّر واجب تعالى با اشياء به حسب زمان باطل است ، زيرا كه واجب تعالى را به اشياء جز يك نوع معيّت كه آن [ 164 
  ] معيّت قيّوميّه است منزّه از زمان و حركت و تغيّر و حدوث معيّتى ديگر نيست .\r\nو امّا كسانى كه زمان را فلك دانسته‌اند متمسّكند به قياسى از شكل ثالث . و صورت قياس آن است كه كلّ شىء فى الزّمان ، و كلّ شىء فى الفلك . و بر تقدير صحّت اين قياس نتيجه‌اش اين است كه بعض ما يوجد فى الزّمان يوجد فى الفلك ، و به هيچ وجه منتج مطلب ايشان نيست . علاوه بر آنكه حدّ وسط بعينه مكرّر نشده است ، زيرا كه « كلّ شىء » در صغرى مطلق است و در كبرى مقيّد است به غير فلك .\r\nو كسانى كه زمان را نفس حركت پنداشته‌اند به دو دليل استدلال نموده‌اند :\r\nيكى : آنكه زمان متقضّى و متجدّد است و حركت نيز متقضّى و متجدّد است .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nو دفعش : به اين است كه دو موجبه در شكل ثانى منتج نيست ، علاوه بر آنكه حدّ وسط نيز مكرّر نيست ، زيرا كه تجدّد در أحدهما بالذّات است و در ديگرى بالعرض .\r\nو دليل دوم : آن است كه هر كه احساس به حركت نكند احساس به زمان نمىكند ، به اين معنى كه اين دو امر لازم يكديگرند ، چنان كه اصحاب كهف كه از ابتداء خواب تا وقت انتباء از آن شاعر به حركت نبودند و آن را يوم واحد مىپنداشتند .\r\nو جوابش : آن است كه اين معنى موجب اتّحاد نمىگردد ، علاوه بر آنكه وجوه مغايرت در اينجا موجود است ، مثل آنكه زمان در حدّ حركت سريعه مأخوذ است و عكس نيست و حركت اسرع از حركت ديگر مىتواند بود و زمان چنين نيست و دو حركت با هم مىتوانند بود و دو زمان با هم نمىباشند ، و امثال اين فروق بسيار است .\r\nو امّا بر مذهب ارسطو كه زمان موجود و مقدار حركت است دو دليل اقامه نموده‌اند :\r\n« يكى دليلى است كه شيخ در نمط پنجم از اشارات ذكر كرده است . و تقريرش اين است كه در صورتى كه چيزى در حال وجود چيزى ديگر معدوم باشد و بعد از آن [ 165 
  ] موجود گردد و بعد از وجود بار ديگر معدوم شود . پس آن شىء ديگر متقدّم بر آن است به اعتبار اقترانش با عدم آن حادث ، و با آن است به اعتبار اقترانش با وجود آن ، و از آن متأخّر است به اعتبار وجودش بعد از آن . و براى عروض اين قبليّت و بعديّت از وجود امرى كه عروض اين دو وصف بر آن امر لذاته باشد ضرور است ، زيرا كه هر وصفى كه چيزى به آن متّصف گردد لا بذاته بايد كه منتهى شود به چيزى كه به آن وصف لذاته متّصف گردد و الّا تسلسل لازم مىآيد ، و آن تقدم مثلا براى شىء متقدّم به اعتبار نفس ذاتش نيست ، زيرا كه ذاتش با متأخّر جمع مىتواند شد و قبليّتش با متأخّر جمع نمىگردد . و به اعتبار وصف لازم ذاتش نيز نيست ، به همان دليل كه ذات با زوال وصف تقدّم يافت مىشود و نفس عدم متأخّر نيز نيست ، زيرا كه بعد از وجود متأخّر عدمش نيز موجود مىتواند بود با عدم وصف تقدّم براى متقدّم در آن حال . و به اعتبار مركّب از اعتبار نفس وجود متقدّم و به اعتبار نفس عدم متأخّر نيز نيست ، زيرا كه همين هيئت تركيبيّه بعد از عدم حادث نيز متحقّق مىشود ؛ و به اعتبار ذات فاعل نيز نيست ، زيرا كه فاعل در قبل و بعد و مع موجود است . و نمىتواند شد كه معروض بالذّات براى اين قبليّت و بعديّت امور متفاصلهء غير منقسمه باشد كه هر يك\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nلذاته اقتضاى تقدّم جزئى و تأخّر از جزئى نمايد ، زيرا كه ما بين مبدأ حركت چيزى بر مسافتى تا منتهاى آن قبليّات و بعديّات متصرّمهء متجدّدهء مطابقه بر اجزاء مسافت هست . پس ناچار بايد كه هويّت متصرّفهء متجدّده موجود باشد كه تصرّم و تجدّدش بر سبيل اتّصال بوده بالّذات معروض اين قبليّات و بعديّات باشد و انفكاك تجدّد و تصرّم از آن محال و جزئى از آن « قبل » و جزئى « بعد » به حسب [ 166 
  ] ذات بوده باشد به نحوى كه ممتنع باشد كه قبل جزء بعد گردد و بعد جزء قبل شود ، و مراد به زمان همين است » . « 1 » و اعتراضات امام رازى بر اين دليل با جواب از آنها در شرح اشارات محقّق طوسى مذكور است ، و در فصول آتيه از اين كتاب نيز به آنها اشاره خواهد شد ، ان شاء اللّه تعالى .\r\nدليل دوم : دليلى است كه شيخ در شفا و نجات ذكر كرده است ، و تقريرش بر طبق آنچه در هدايهء اثيريّه مذكور است اين است كه : « هر گاه فرض نماييم حركتى را كه واقع در مسافتى باشد در مرتبه‌اى از سرعت ، و حركتى ديگر أبطأ از آن كه با هم در اخذ و ترك متّفق باشند ، البته مسافتى را كه بطيئه قطع مىنمايد اقلّ است از مسافتى كه سريعه قطع مىكند ، پس ميان اخذ و ترك امرى محدود خواهد بود كه وسعت قطع مسافت معيّنه به سرعت معيّن در آن و اقلّ از آن به بطء معيّن داشته باشد . و آن امر نه مسافت است و نه حركت و نه سرعت و بطء ، زيرا كه دو متحرّك مفروض در هر يك از اين امور مختلفند و در آن امر متّفق .\r\nو آن امر زياده و نقصان نيز هست ، چنان كه اگر آن مسافت را فرض نماييم كه به دو نصف شود ، يا آنكه سرعت در حركتين مضاعف گردد ، دو امكان متساوى حاصل مىشود كه هر يك نصف امكان مفروض در اوّلند . و اين قوّه قبول در آن امر بالّذات است ، زيرا كه با قطع نظر از حركات و مسافات و جميع خارجيّات عقل آن را قابل زياده و نقصان مىبايد .\r\nو اين دليلى است بر آنكه قبول زياده و نقصان براى آن بالّذات باشد ، و هر چه بالّذات قابل زياده و نقصان باشد مقدار است اگر متّصل باشد . و دليل بر اتّصال اين امر آن است كه اگر منقسم به امور غير منقسمه باشد منجر [ 164 
  ] به تركّب مسافت از اجزاى لا يتجزّى مىگردد ، به اعتبار انطباق آن بر حركت و انطباق حركت بر مسافت . و اين مقدار در وجود غير\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 106 - 107 .\r\n","page_name":" 239 ","page_number":239},
  {"content":"\r\n\r\nقارّ است ، زيرا كه اگر قارّ و ثابت باشد يا مقدار مسافت خواهد بود يا مقدار مادّهء متحرّك . و هر دو باطلند ، زيرا كه در اوّل لازم مىآيد كه جميع حركات در مسافت متساويه متساوى باشند . و در دوم لازم مىآيد كه زيادتى مادّه به زيادتى آن و نقصانش به نقصان آن باشد و هر جسمى كه اصغر باشد در حركت أسرع و جسم اكبر أبطأ باشد ، پس امرى مقدارى متّصل غير قارّ موجود خواهد بود ، و آن امر زمان است » . « 1 » و امام رازى بر اين دليل اعتراض نموده است كه مشتمل بر دور است ، زيرا كه سرعت و بطء در آن اخذ شده است و زمان در مفهوم آنها مأخوذ است . و مراد از حركت از معيّت حركتين در اخذ و تركّب معيّت زمانى است كه اثباتش موقوف بر اثبات زمان است .\r\nو خود از اين اعتراض جواب داده است كه مطلوب از اين بيان اثبات حقيقت زمان است بر وجه مخصوص ، يعنى به اينكه كميّت حركت است و الّا علم به وجودش از اوّليّات است ، و از اين جهت گفته‌اند كه زمان ظاهر الانيّه و خفىّ الماهيّه است ، و همان علم به وجود آن در قطع به تحقّق اين امور كافى است .\r\nو از آن : جواب مىتوان داد به منع توقّف علم به تحقّق اين امور بر علم به وجود زمان در خارج ، زيرا كه منكرين به وجود زمان نيز به بودن چيزى با چيزى و [ بودن 
  ] حركتى اسرع از حركتى اعتراف دارند . و آنچه موقوف بر آن است همان ملاحظهء زمان است بر سبيل اجمال ، خواه موجود خارجى باشد و خواه ذهنى ، پس ممكن است كه [ 168 
  ] همان را وسيلهء اثبات وجود آن در خارج گردانيد .\r\nو بعد از اثبات اين معانى مىگوييم كه آن مقدار كه زمان است : يا اين است كه مقدار جسمى يا مقدار هيئتى قارّ است و يا مقدار هيئتى غير قارّ است . و شقّ اوّل باطل است ، زيرا كه زمان غير قارّ است ، و غير قارّ مقدار شىء قارّ نمىتواند بود ، زيرا كه از آن لازم مىآيد كه شىء بدون مقدارى كه لازم اوست يافت شود ، به جهت آنكه مطلق مقدار لازم شىء ذو المقدار است .\r\n« و اعتراض علّامهء قوشجى را ، كه هر گاه جسم به حركت كميّه حركت نمايد كم غير\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الاثيرية ، صص 107 - 109 .\r\n","page_name":" 240 ","page_number":240},
  {"content":"\r\n\r\nقارّ مقدار جسم قارّ خواهد بود و جسم ذو مقدار بدون مقدار خواهد ماند ؛ جواب داده‌اند به اينكه كم كه جسم در آن حركت مىكند غير قارّ نيست ، به جهت آنكه اجزاى آن مجتمع مىتواند بود . اين قدر هست كه افراد كميّت اين جسم مجتمع نيست ، و اين امر اقتضا نمىكند كه فردى از افراد كم در اين صورت غير قارّ باشد » و فاضل شارح هدايه ، عليه الرّحمه ، فرموده است كه : « أولى در جواب آن است كه براى كمى كه جسم در آن حركت مىكند فردى زمانى تدريجى هست كه متحرّك در زمان حركت از آن خالى نيست . و افراد آنيّه نيز هست كه متحرّك در هر آنى به يكى از آنها متلبّس است . پس به هيچ وجه خلوّ جسم از مقدار لازم نمىآيد ، نه در زمان و نه در آن . به خلاف آنكه زمان مقدار امرى قارّ باشد ، كه در اين صورت خلوّ آن امر از مقدار در هر آنى كه فرض شود لازم مىآيد ، زيرا كه براى زمان فرد آنى نمىباشد . پس زمان مقدار امر قارّى نتوانست بود ، پس مقدار امرى غير قارّ خواهد بود ، و آن منحصر است در حركت ، پس زمان مقدار حركت خواهد بود .\r\nو بر آنكه هيئت غير قارّ بالذّات منحصر در حركت است نقض نموده‌اند به امورى كه بر سبيل تدريج حاصل مىشوند ، [ 169 
  ] مثل مقولاتى كه حركت در آن واقع مىشود ، و مثل حدوث سطح غير قار و حدوث جسم تعليمى غير قار در جايى كه جسم را به آلتى قطع نمايند ، و مثل خطّ غير قار كه از حركت كره بر سطح مستوى حاصل گردد . و ايراد اين اعتراض از عدم تفرقه ميان اتّصاف چيزى است به چيزى بالّذات و بالعرض » . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الاثيرية ، ص 109 .\r\n","page_name":" 241 ","page_number":241},
  {"content":"\r\n\r\n\r\nفصل دوم در بيان آنكه براى زمان طرف موجودى نمىتواند بود نه در ابتدا و نه در انتها\r\nو بيانش آن است كه هر حادثى مسبوق است به عدمى كه آن عدم با وجود آن حادث جمع نمىتواند شد . و ما به القبليّه نفس آن عدم نمىتواند بود ، زيرا كه آن عدم بعد از وجود حادث نيز مىتواند بهم رسيد و در آن صورت قبل نخواهد بود ، پس نفس عدم نه قبل است و نه بعد ؛ و ذات فاعل نيز مىتواند بود ، زيرا كه ذات فاعل مقارن شىء مىباشد ، و همچنين ساير اشيائى كه با حادث در وجود جمع مىباشند ، پس بايد كه عدم حادث مقترن به زمانى باشد كه حادث بعد از آن حادث شود ، پس پيش از هر آنى كه فرض شود كه بدايت زمان است زمانى خواهد بود ، و بر اين قياس در هر آنى كه فرض شود كه نهايت آن است .\r\nو از اين جهت معلّم فلاسفه گفته است كه هر كه به حدوث زمان قائل باشد به قدم آن قائل بوده است من حيث لا يشعر .\r\nو چون به ثبوت رسيد كه زمان از عوارض حركت است و حركت از عوارض جسم ، پس حال جسم و حركت نيز مثل حال در زمان خواهد بود . و اين يكى از شبهات كسانى است كه به قدم عالم قائل شده‌اند .\r\nو بعضى از متكلّمين در دفع اين شبهه گفته‌اند كه تقدّم عدم زمان بر وجودش واجب نيست كه زمانى باشد ، چنان كه تقدّم بعضى از اجزاى زمان بر بعضى ديگر زمانى نيست و الّا بايد كه براى زمان زمانى باشد ، بلكه آن نوعى ديگر از تقدّم است غير از تقدّمات خمسهء مشهوره . و هرگاه نوعى ديگر از تقدّم [ 170 
  ] زمانى تعقّل مىتوان نمود كه مستدعى زمان نباشد بايد كه مثل آن را در تقدّم عدم زمان بر وجودش تعقّل نمود تا آنكه شبههء مذكور لازم نيايد .\r\nو اين جواب مردود است به اينكه پيش از اين معلوم شد كه تقدّم اجزاى زمان بر يكديگر تقدّم زمانى است ، و چگونه غير از آن مىتواند بود و حال آنكه معلوم شد مصداق حمل و مطابق حكم مطابق حكم به فتحه به اين نحو از تقدّم و تأخّر نفس اجزاى زمان است\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nبدون ملاحظهء امرى ديگر .\r\nو بعضى ديگر در دفع اين شبهه گفته‌اند كه حوادث ماضيه قابل زياده و نقصان است ، و هر چه قابل زياده و نقصان است البته براى آن بدايتى مىباشد ، پس براى حوادث ماضيه بايد كه بدايتى باشد .\r\nو بر اين وارد آورده‌اند كه محكوم عليه به زياده و نقصان بايد كه موجود باشد ، و مجموع حوادث من حيث هو مجموع در خارجى موجود نيست ، پس محكوم عليه حكم ثبوتى خارجى نمىتواند شد .\r\nو فاضل شارح در شرح هدايه دو جواب از اين شبهه داده است :\r\n[ جواب 
  ] اوّل : آنكه مسلّم نيست كه هرگاه براى زمان بدايتى باشد بايد كه عدمى براى آن پيش از وجودش بوده باشد ، زيرا كه تناهى در مقدار ، خواه قارّ و خواه غير قارّ ، مستدعى مسبوقيّت به عدم نيست . پس چنان كه در تناهى مقدار بعد مكانى استدعاى مسبوقيّت به عدم نيست ، همچنين تناهى زمان كه محدّد جهات ازمنه است مستلزم تأخّرش از امتداد زمانى موجود يا موهوم به تأخّر زمانى نيست اگر چه وهم از ادراك تناهى آن عاجز است ، چنان كه از ادراك آنكه وراى فلك اعلا نه خلأ است و نه ملأ عاجز است .\r\nو در اسفار گفته است كه [ 171 
  ] : « عقل بالبديهه ترتّبى در ميان وجود شىء و عدمش ادراك مىنمايد به نحوى كه با هم جمع نمىتواند شد . و اين ترتيب به علّيّت نيست ، زيرا كه علّت و معلول واجب است كه ممتنع باشند . و به طبيعت نيز نيست ، زيرا كه مقارنهء مقدّم بالطّبع با مؤخّر محال نمىباشد . و به شرف و مكان نيز نيست . پس بايد به زمان باشد ، و بالجمله اين نوع از ترتّب زمان است ، پس اگر اين ترتّب حاصل نشده است وجود زمان بعد از عدم نبوده است ، و اگر حاصل شده است عدم زمان در زمانى بوده است . و فرق ميان عدم سابق در زمان و در احياز متوهّمهء خارج عالم به اين است كه جز در تناهى محتاج به چيز ديگر نيست ، و حادث در محدث بودن محتاج به مسبوقيّت عدم هست » .\r\nو جواب دوم مذكور در شرح هدايه اين است كه : « چون زمان امرى است متصل موجود در خارج ، چنان كه مبيّن گرديد ، پس اكثر براهين مذكوره در تناهى كميّات از تطبيق و تضايف و وسط و طرف و حيثيّات در آن جارى مىشود .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nو اگر به خاطر رسد : كه اجزاى زمان بر سبيل اجتماع موجود نيست و در جريان براهين مذكوره بايد كه اجزاء در وجود مجتمع باشند .\r\nمىگوييم : كه اگر چه اجزاى زمان در مدارك محبوسين در مطمورهء زمان و مسجونين در سجن مكان مجتمع در حدّ واحد نيستند ، لكن در واقع موجود به وجود شخصىاند ، و نسبت به مبادى عاليه از زمان و مكان مجتمع التّحقّق و متوافق الحضورند ، زيرا كه در آنجا فقد و غيبت براى چيزى بجز امور مستحيله نمىباشد ، بلكه هر چه وجودش قياس به زمانى تدريجى است قياس به مرتبهء رفيعه دفعى است ، و هر چه از مكانى غايب است در آنجا حاضر است . پس تجدّد و تصرّم و حضور و غيبت در زمانى و مكانى متحقّق مىگردد نسبت به زمانى و مكانى [ 172 
  ] ديگر ، و امّا نسبت به قدّوس حق و گروهى از ملائكه اين امور متصوّر نيست . پس هر گاه زمان در واقع و قياس به مفارقات موجود و متّصل قارّ باشد مجالى براى منع جريان در آن نخواهد بود » . « 1 » و در اسفار گفته است كه : « براى حركات و ازمنه و حوادث كل نمىباشد و اجتماع اجزاء آنها مستحيل است . و هر حكمى كه بر اجتماع آنها مبتنى باشد صحيح نخواهد بود و جواز لا نهايه در ازمنه و حركات به اعتبار استحالهء اجتماع اجزاى آنهاست . پس مبناى اثبات زمان و حركت و اتّصال و تمادى آن دو بر عدم اجتماع در وجود است و اينكه وجود لاحقى اقتضاى عدم خود را مىكند و بالعكس . پس چگونه مىتواند شد كه به فرض اجتماع مستحيل منع لا نهايه نمود به ملاحظهء وقوع اجتماع مستحيل همان لا نهايه كه اثباتش بر استحالهء اجتماع مبتنى است » « 2 » .\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 109 - 111 .\r\n( 2 ) . صدر الدين شيرازى ، الأسفار ، ج 3 ، ص 155 .\r\n","page_name":" 244 ","page_number":244},
  {"content":"\r\n\r\n\r\nتتمه ( احتجاج كسانى كه براى زمان بدايتى قائل هستند )\r\nبدان كه كسانى كه براى زمان بدايتى ثابت مىكنند به چند وجه بر آن استدلال مىنمايند :\r\nاوّل : آنكه حوادث ماضيه قابل زياده و نقصان است ، و هر چه قابل زياده و نقصان است بدايت براى آن هست ، پس براى حوادث بدايت خواهد بود .\r\nو اين دليل : مبتنى بر آن است كه دورات ماضيه يا ازمنه يا عدد نفوس ماضيه را مجتمع فرض نموده براهين تناهى ابعاد در آن جارى گردانند . و جواب از آن مذكور شد .\r\nدوم : آنكه اگر حوادث ماضيه غير متناهى باشد بايد كه حدوث حادث يومى موقوف بر انقضاء غير متناهى باشد ، لكنّ التالى محال بالمشاهدة ، فكذا المقدّم .\r\nو دفع اين دليل : به آن است كه ممتنع از توقّف بر غير متناهى آن است كه توقّفش بر غير متناهى باشد كه هنوز حاصل نشده است ، و ظاهر است كه هر چه وقوعش موقوف بر ما لا يتناهى مستقبلى باشد ممتنع الوقوع است [ 173 
  ] . و امّا اگر بر غير متناهى واقع در ماضى باشد وقوعش ممتنع نيست ، زيرا كه هر وقتى كه در آن فرض شود مسبوق به غير متناهى خواهد بود . و اگر مراد اين باشد كه چيزى از حوادث واقع نمىتواند شد مگر بعد از ما لا يتناهى اين نفس محلّ نزاع است ، و حجّت بر بطلان نفس خود نمىشود .\r\nسوم : آنكه هر گاه براى هر يك از حوادث ابتدايى باشد بايد كه براى كل نيز باشد .\r\nو اين مغالطه‌اى است ناشى از اجراء حكم افراد بر كل .\r\nچهارم : آنكه حوادث ماضيه به ما منتهى گرديده است ، پس اگر غير متناهى باشد لازم مىآيد كه غير متناهى متناهى گردد .\r\nو جوابش : آن است كه ثبوت نهايت براى حوادث ماضيه در جهتى است كه در نزد ما است ، و اين نهايت منافى عدم نهايت در جهت ديگر نيست .\r\nپنجم : آنكه يا آن است كه در ازل چيزى از حوادث موجود است و يا موجود نيست .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nو شقّ اوّل محال [ است 
  ] و الّا حادث نخواهد بود . و در شقّ دوم كه چيزى از حوادث در ازل موجود نباشد حالتى يافت مىشود كه هيچ حادثى در آن موجود نيست ، پس حوادث مسبوق به عدم خواهند بود .\r\nو جوابش : آن است كه ازل وقت محدودى كه حالت معيّنه براى آن باشد نيست ، بلكه عبارت است از نفى اوّليّت ، و حادث زمانى كه مسبوق به عدم باشد وقوعش در ازل ممتنع است . و براى جسم مادّهء وهم معارضه به صحّت مىتوان نمود به اين طريق كه صحّت حدوث حادث ازلى ممكن باشد ، و آن محال است . پس چنان كه اين كلام قادح در صحّت نيست همچنين آن كلام نيز نخواهد بود .\r\nششم : آنكه امور ماضيه داخل در وجود شده‌اند ، و هر چه داخل در وجود شده است وجود آن را حصر نموده است ، و محصور [ 174 
  ] غير متناهى نمىتوان بود .\r\nو جوابش آن است كه مراد به حصر آن است كه براى آن طرفى باشد و وجود طرف در آن جانبى كه نزد ماست مسلّم است و در جانب ديگر مسلّم نيست . و معارضه به صحّت در اينجا نيز وارد است .\r\nهفتم : آنكه عالم از حوادث خالى نيست ، و هر چه از حوادث خالى نيست بر حوادث سبقت نمىگيرد ، يعنى ازلى نمىتواند بود ، و هر چه بر حوادث سبقت نمىگيرد حادث است ، پس عالم حادث است .\r\nو جوابش : به اظهار خلل در مقدّمات آن است :\r\nامّا در مقدّمهء أولى كه عالم از حوادث خالى نيست ، اگر از عالم مجموع اجسام مقصود باشد ، از حركت و غير آن خالى نمىباشد ، امّا به كلّ حوادث موصوف نيستند . زيرا كه براى كلّيّهء حوادث وجودى نمىباشد ، تا آنكه اجسام به اين موصوف باشند و در اين قياس نافع باشد . و اگر مراد ما سواى واجب الوجود باشد برهان ثابت شده است كه در موجودات ممكنه امورى هست كه تغيّر را در آن راهى نيست . پس مقدّمهء مذكوره به آنها منتقض خواهد شد .\r\nو امّا خلل در مقدّمهء دوم كه هر چه از حوادث خالى نيست بر آن سبقت نمىگيرد ، از آنجاست كه اگر مراد عدم سبقت بر آحاد است خود ظاهر است كه بر هر واحدى واحدى\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nديگر سبقت دارد ، و اگر مراد عدم سبقت بر جميع حوادث است براى حوادث جميعى نمىباشد كه چيزى بر آن سبقت گيرد ، پس آنچه گفته‌اند كه : « ما لا يسبق الحوادث فهو حادث » عين محلّ نزاع است ، و در نزد خصم اجرام فلكيّه از حركت خالى نمىباشد و بر حركات سبقت به سبق زمانى ندارد ، يعنى هرگز از آحاد حركات خالى نمىباشد اگر چه متحرّك بر حركت تقدّم ذاتى دارد ، پس بايد كه به اثبات نهايت براى حوادث رجوع نمود . « 1 »\r\n\r\nتذييل\r\nصاحب كتاب اسفار گفته است كه [ 175 
  ] : « كسانى كه به حدوث عالم قائل شده‌اند بر ايشان دشوار است كه محلّ خلاف را اظهار نمايند ، زيرا كه چون از ايشان پرسند كه مراد شما چيست در حيرت مىافتند .\r\nبه جهت آنكه اگر بگويند كه مراد آن است كه به صانع مؤثّر محتاج است .\r\nخصم ايشان نيز به همين معنى قائل است به تمامتر وجهى ، زيرا كه قائل است كه [ عالم 
  ] در حدوث و بقاء ذات و صفت به مؤثّر محتاج است .\r\nو اگر گويند كه مراد آن است كه عدم زمانى بر آن سبقت دارد نمىتواند كه اين معنى را محقّق گرداند ، زيرا كه جملهء ما سوى اللّه در نزد ايشان عالم است و زمان از جملهء عالم است ، پس چگونه مىتواند شد كه زمان بر عالم مقدّم باشد تا آنكه تقدّم عدم بر عالم تقدّم زمانى باشد .\r\nو اگر گويند كه مراد اين است كه عالم قديم نيست مىگوييم كه فيلسوف نيز مىگويد كه عالم قديم نيست ، زيرا كه واجب الوجود نيست .\r\nو اگر بگويند كه عالم دائم نيست .\r\nمىگوييم كه دائم به دو معنى اطلاق مىشود ، يكى بر استمرار وجود در زمان طويل ، و دوام عالم به اين معنى متّفق عليه است . و ديگر به اين معنى كه وقتى بود كه عالم در آن نبود . و اين معنى مخالف مذهب اوست ، زيرا كه پيش از عالم وقتى نبود كه عالم در آن نباشد . و اين قول به منزلهء آن است كه كسى بگويد كه پيش از وقت وقتى بود كه در آن وقت\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 3 ، صص 152 - 159 .\r\n","page_name":" 247 ","page_number":247},
  {"content":"\r\n\r\nوقت نبود .\r\nو اگر گويد كه مراد آن است كه زمان ازلى نيست .\r\nاز او پرسيم كه مراد به ازلى چيست و همان ترديد و محذور مذكور برمىگردد .\r\nو اگر بگويد عالم در ذهن متناهى است لكن از اين لازم نمىآيد كه عالم موقوف بر غير ذات صانع بوده باشد .\r\nو اگر گويد كه مراد به حدوث آن است كه معدوم بود پس موجود شد .\r\nمىگوييم كه اگر مراد به آنكه معدوم بود سبق زمانى است مخالف مذهب اوست ، زيرا كه مستدعى وجود زمان است پيش از عالم و حال آنكه زمان از جملهء عالم است . و اگر سبق ذاتى است خصم به آن [ 176 
  ] قائل است . و فيلسوف اعتراف دارد به اينكه عدم ممكن مقدّم است بر وجود آن به نحوى از تقدّم .\r\nو اگر بگويد كه بارى مقدّم بر عالم است و ميان ذات بارى و عالم چيزى فاصله نيست .\r\nبعينه اين مذهب فيلسوف است . پس در اينجا نزاع متعيّن نمىگردد مگر به آنكه يكى از دو خصم بگويد كه وجود عالم توقّف بر غير ذات بارى تعالى دارد و در وجودش ذات و صفات بارى كافى نيست ، و ديگرى بگويد كه كافى است و در آن وقت ، مشترك از غير مشترك ممتاز مىگردد . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 3 ، صص 160 - 162 .\r\n","page_name":" 248 ","page_number":248},
  {"content":"\r\n\r\n\r\nفصل سوم در بيان حقيقت « آن » و كيفيّت وجود و عدم\r\nبدان كه « آن » بر دو معنى اطلاق مىشود ، يكى آنكه متفرّع بر زمان است ، و ديگر آنكه زمان متفرّع بر او است .\r\nو آن به معنى اوّل طرف و حدّ زمان است . و كيفيّت وجودش : آن است كه زمان كمّ متّصل است و هر كمّ متّصلى قابل انقسامات غير متناهى بالقوّه است . و به فعل آوردن آن به يكى از سه امر منوط است : قطع و اختلاف عرض و وهم ، لكن حصول قطع در زمان ممتنع است ، پس امكان وقوع آن به يكى از دو وجه ديگر ممكن است ، مثل موافات حركت به امرى دفعى ، مثل مبدأ طلوع و غروب و به حسب فرض فارض به قوّهء وهميّه .\r\nو امّا بيان كيفيّت عدم « آن » ، مستدعى تمهيد قاعده‌اى است ، كه وجود شىء زمانى يا عدمش :\r\nيا اين است كه دفعى است ، به اين معنى كه حاصل مىشود يا معدوم مىگردد دفعة در آنى كه مختصّ به آن است ، پس اگر آن چيز مستمر بماند آن « آن » اوّل آنات حصول وجود يا عدم آن خواهد بود . و اگر باقى نماند ، مثل امور آنيّه طرف حصول يا عدم آن مجرّد همان آن خواهد بود .\r\nو يا اين است كه تدريجى است ، به اين معنى كه آن شىء وحدانى هويّت اتّصاليّه دارد كه حصولش در غير زمان واحد متّصل بر سبيل انطباق ممكن نمىگردد ، و از اين حصول به حصول بر سبيل تدريج تعبير مىشود . و نبايد كه حصول آن شىء اشياء كثيره باشد در اجزاء زمان ، زيرا كه هويّت آن ملتئم از اشياء كثيره [ 177 
  ] نيست ، بلكه شىء واحد است كه از شأنش قبول قسمت است و پيش از عروض قسمت يك چيز است منطبق بر يك زمان . و براى آن زمان طرفى كه آن چيز در آن حاصل باشد نيست ، زيرا كه وجود آن در طرف و حدّ زمان ممتنع است ، و بعد از عروض قسمت اجزايش در اجزاء زمان موجود خواهد بود بر سبيل ترتّب . و براى اين حاصل تدريجىّ الحصول آن ابتداء حصولى نمىباشد ، بلكه ظرف\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nحصولش تمام زمان است نه طرف زمان ؛ و يا اين است كه حدوث « آن » حادث زمانى است : به اين معنى كه حصول وجود يا عدمش در نفس زمان است نه در طرف آن ، امّا بر سبيل انطباق بر زمان نيست ، زيرا كه براى آن شىء هويت اتصاليه كه بر زمان منطبق باشد نيست . و معنى حصولش در زمان آن است كه هر آنى از آنات آن زمان كه فرض شود البته آن شىء در آن حاصل مىباشد و براى حصولش آن أوّلى نيست ، نه آن طرف زمان و نه آن وسط زمان ، مانند حركت به معنى توسّط كه در آن اوّل زمان حركت موجود نيست ، زيرا كه معنى آن كون المتحرّك بين المبدأ و المنتهى است . و همچنين در آن آخر و در جميع آنات مفروضه در زمان حركت موجود است .\r\nو بعد از تمهيد اين قاعده مىگوييم كه عدم آن و هر چه آنى است بعد از وجود : يا آن است كه تدريجى است ، پس منقسم خواهد بود و آن زمان و آنى زمانى خواهد بود ، و اين باطل است ؛ و يا آن است كه دفعى است ، پس اگر آن عدمش مقارن آن وجودش باشد تتالى دو آن لازم مىآيد ، و اگر از آن دور باشد ناچار بايد كه در ميانه زمانى فاصله باشد و بايد آن در آن زمان موجود باشد ، و اين خلف است . پس حق آن است كه عدم آن در جميع زمانى كه بعد از آن واقع است . و آن قسم سوم از حدوث است .\r\nو اگر كسى گويد كه بودن عدم آن در جميع زمان بعد از وجود مسلّم است ، لكن سخن ما در آن نيست ، بلكه سخن ما در ابتداى عدم است ، و معلوم است كه ابتداى عدم در جميع [ 178 
  ] زمان بعد نيست ، پس يا تدريجى است و يا دفعى ، و به هر تقدير اشكال مذكور راجع مىگردد .\r\nمىگوييم كه براى ابتداء دو معنى مىباشد : يكى طرف زمان كه آن شىء در آن حادث مىشود ، و ديگر آنى كه در آن اوّلى حاصل مىگردد . و ابتداى عدم آن به معنى اوّل نفس وجود همان آن است و براى عدم آن ابتداء به معنى دوم نمىباشد چنان كه معلوم شد .\r\nبدان كه در نوع اوّل ، يعنى آنچه حصولش دفعى است ، مندرج است جميع امور آنيّه ، مثل وصولات به حدود مسافات و وصول بما إليه الحركة و تربيع و تسديس و ساير اشكال و تماسّ و انطباق دو دايره و دو خط بر يكديگر و هر چيزى كه ابتدائى براى حدوثش باشد و زمانى باقى ندارد در اين نوع مندرج است .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nو در نوع دوم يعنى در حصول تدريجى مندرج است حركات قطعيّه و مقادير آنها از ازمنه و هر چه تابع آنهاست از هيئات غير قارّ بالّذات يا بالعرض مانند اصوات و امثال آنها .\r\nو در نوع سوم مندرج است حركات توسّطيّه و آنچه بر آنها منطبق است از قبيل حدوث زاويه به حركت ، مثل زاويه مسامته كه از اوّل دو خط موازى يكديگر باشند و به حركت أحدهما به سمت ديگرى زاويه حادث گردد ، و همچنين انفتاق و افتراق ميان دو سطح يا دو خط به تمام و حدوث لا وصول ، و بالجمله هر چه به حركت تمام شود بدون آنكه حصولش منقسم گردد و عدم امور آنيّه و اعدام طاريه بر حوادث بعد از وجود آنها و غير اينها از امور بسيار ديگر .\r\nو امّا آن به معنى دوم ، كه زمان متّصل به سيلان آن حاصل مىشود ، تحقّق وجودش به اين نحو است كه مىگوييم كه مسافت و حركت و زمان سه چيزند منطبق بر يكديگر و مطابقند در جميع آنچه متعلّق است به آنها . پس چنان كه ما را ممكن است كه در مسافت فرض چيزى از قبيل نقطه نماييم كه به سيلان [ 179 
  ] آن مسافت حاصل گردد ، چنان كه نقطه به سيلان خط را حاصل مىگرداند ، و همچنين در حركت معلوم شد كه امر وجودى توسّطى هست كه آن كون فى الوسط است به نحو مذكور كه به سيلانش حركت به معنى قطع حاصل مىگردد ، پس هر گاه چنين باشد براى زمان نيز غير آناتى است كه در آن فرض شود و اعتبار فى ذاته آن غير اعتبار آن است كه به سيلان و حركت فاعل زمان است . « 1 »\r\n\r\nفصل چهارم در بيان كيفيّت عدم حركت قطعيّه و عدم زمان\r\nبعضى گمان كرده‌اند كه حركت قطعيّه و زمان منطبق بر آن ، در غير آن زمان منعدمند ازلا و ابدا ، و مىگويند كه معنى عدم حركت آن است كه وجودش به پاره‌اى از زمان اختصاص دارد و در غير آن زمان يافت نمىشود ، پس در غير آن زمان معدوم خواهد بود ازلا و ابدا .\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 3 ، صص 166 - 174 .\r\n","page_name":" 251 ","page_number":251},
  {"content":"\r\n\r\nو بر اين وارد آورده‌اند كه كلام در زوال حركت است و طريان عدم و نحو حدوث عدم آن و قول به اينكه ازلى و ابدى است در اين مقام صحيح نيست .\r\nو ايضا مىگويند : عدم و وجود متقابلند كه موضوع از آنها خالى نمىتواند بود ، و با يكديگر نيز جمع نمىتوانند شد . پس چون بر چيزى صدق كند كه تدريجىّ الوجود است وجود هر جزئى از آن مستلزم رفع عدم همان جزء خواهد بود نه جزئى ديگر تا آنكه آن جزء نيز موجود گردد و به وجودش عدمش مرتفع شود ، نه عدم جزء ديگر ، بلكه عدم جزء ديگر بر حال خود ثابت مىماند ، و هكذا إلى آخر الأجزاء . آيا نمىبينى كه ، در بيان آنكه عدم آن تدريجى نيست ، مىگويند كه اگر عدمش تدريجى باشد وجودش نيز تدريجى باشد ، و حكم عكس نيز همين است ، و از اينجا نيز معلوم مىشود كه هر چه وجودش تدريجى است عدمش نيز تدريجى مىباشد .\r\nپس بايد كه در تحقيق عدم حركت قطعيّه و زمان كه تدريجىّ الوجودند تدقيق نظر نمود . و اوّلا آن است كه حركت و زمان از امور ضعيف الوجودند ، بلكه هر چيز كه به واسطهء حركت حاصل مىشود [ 180 
  ] مانند فرد زمانى از مقوله ، مثل سواد متدرّج و كم متزيّد فيه و غير آنها ، وجود زمانىاش ضعيف و آميخته به عدم مىباشد . و چنان كه وجودش تدريجى است عدمش نيز تدريجى است ، و زمان وجودش بعينه زمان عدمش مىباشد .\r\nو چون اين مقدّمه متصوّر گرديد مىگوييم كه براى هر حركتى دو اعتبار است : يكى اعتبار آنكه خروج شىء ديگر است از قوّه به فعل اندك اندك ، و منظور در اين اعتبار حال مقولهء متحرّك فيها و نحو وجود تدريجى آن است ؛ و ديگر اعتبار حركت است فى نفسها و نظر در نحو وجود آن . و اين نظر غير از نظر در نحو وجود مقوله و شىء زمانى تدريجى است ، و حركت به اين اعتبار و به حسب اين نظر تدريجىّ الوجود نيست تا آنكه بايد كه عدمش نيز تدريجى باشد ، بلكه به اين اعتبار دفعىّ الوجود است و ماهيّتش تدريج شىء ديگر است و خود به حسب ماهيّت تدريجى نيست ، زيرا كه وقوع حركت در حركت محال است .\r\nو مثل اين است حكم زمان ، زيرا كه آن مقدار حصول شىء است بر سبيل تدريج و به حسب ماهيّت تدريج نيست .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nپس در هر يك از حركت و زمان و هر چه جارى مجراى آنها باشد دو وجود و دو عدم است :\r\nامّا دو وجود ، يكى وجودى كه بتدريج حاصل مىشود ، و ديگر وجود نفس تدريج يا وجود چيزى كه مأخوذ است با تدريج ، بر قياس كلّى منطقى و عقلى . و اوّل تدريجى و دوم دفعى است .\r\nو امّا دو عدم ، يكى عدمى است كه جزء حصول امر تدريجى است ، و ديگر عدمى است كه عارض آن است : پس اگر كسى بگويد كه زمان وجود حركت بعينه زمان عدم آن است راست گفته است ، و اگر بگويد كه زمان عدمش غير زمان وجود است دروغ نگفته است .\r\nبدان كه شيخ رئيس در اين مقام گفته است كه براى متحرّك و ساكن و متكوّن و فاسد آن اوّلى كه در [ 181 
  ] آن متحرّك يا ساكن يا متكوّن يا فاسد باشند نمىباشد ، زيرا كه زمان منقسم بالقوّه است .\r\nو صاحب ملخّص گفته است كه : اين سخن در متحرّك و ساكن صحيح است ، امّا در متكوّن و فاسد صحيح نيست . و شيخ خود معترف است كه حدوث صورت و عدمش دفعى و در آن واقع مىشود .\r\nو صاحب اسفار مىگويد كه دفعى بودن كون چنان است كه صاحب ملخّص از شيخ نقل نموده است . امّا دفعى بودن فساد ، نقلش ثابت نيست ، بلكه كسانى كه كون را دفعى مىدانند بايد كه فساد را از حوادثى دانند كه براى آنها اوّل حدوث نمىباشد از آن قسمى كه واسطه است در ميان تدريجى دفعى . لكن حق آن است كه هم كون و هم فساد تدريجىّ الوجودند و الّا لازم مىآيد كه هيولى از صورت خالى بماند ، زيرا كه چون آب هوا شود معلوم است كه حصول هوائيّت مادام كه ماء است نمىتواند بود . و در آن آخر زمان مائيّت نيز نمىتواند بود ، بلكه بايد در آنى ديگر باشد . و در اين صورت يا تتالى آنات لازم مىآيد يا خلوّ هيولى از صورت » . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 3 ، صص 174 - 178 .\r\n","page_name":" 253 ","page_number":253},
  {"content":"\r\n\r\n\r\nفصل پنجم در بيان كيفيّت تعدّد زمان به حركت و حركت به زمان و كيفيّت تقدير هر يك به ديگرى\r\nچون اتّصال مسافت از آن مسافت حيثيّت كه حركت در آن واقع است علّت وجود زمان است ، و شكّى نيست كه وقوع حركت در هر جزء از مسافت علّت وجود جزء زمان است كه به حذاء آن جزء از مسافت است ، پس حركت عادّ زمان است ، به اين معنى كه [ حركت 
  ] اجزاء متقدّمه و متأخّرهء آن را موجود مىگرداند ، و زمان عادّ حركت است از آن حيثيّت كه عدد حركت است ، زيرا كه مقدار حركت به زمان متعيّن مىشود . مثل آنكه وجود اشخاص ناس سبب عدد ايشان است ، مانند عشره . و امّا وجود عدد و عشريّت ايشان سبب است براى آنكه ايشان معدود به عشره گردند ، و عشره بذاتها عشره است [ 182 
  ] و معدوده به عشره به توسّط آن معدود عشره است . و اين چنين است حكم زمان و زمانى [ مانند حركت 
  ] ، زيرا كه وجود زمان نفس مقدار است و آن معلول حركت است از حيثيّت وجود نه از حيثيّت آنكه مقدار است ، پس زمان به دو جهت تقدير حركت مىنمايد : يكى آنكه آن را صاحب قدر مىگرداند و ديگر آنكه دلالت بر كميّت قدر آن مىكند و حركت تقدير زمان مىنمايد به اين معنى كه دلالت بر قدر آن مىكند بما يوجد فيه من التقدّم و التّأخّر ، و بين الأمرين فرق .\r\nو امّا دلالت بر قدر گاهى مسافت دلالت بر قدر حركت مىكند ، چنان كه مىگويند :\r\nمسير دو فرسخ مثلا ، و گاهى حركت بر قدر مسافت دلالت مىكند ، چنان كه مىگويند :\r\nمسافت رمية ، ليكن آنچه كه مقدار بالّذات را افاده مىكند يكى از آن دو است . و آن همان است كه بذاته قدر و كميّت است . و چون به حسب جوهر متّصل است مىتوان گفت كه طويل و قصير است ، و چون به اعتبار جزء متقدّم و متأخّر عدد است مىتوان گفت كه كثير و قليل است .\r\nو بدان كه صاحب اسفار در اين مقام مىگويد كه مسافت بما هى مسافة و حركت و زمان همه به يك وجود موجودند و عروض بعضى بعضى ديگر را عروض خارجى نيست ،\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبلكه به حسب تحليل عقلى است و عقل در ميان آنها تفريق مىنمايد و بر هر يك حكم مىكند حكمى كه مخصوص به آن است . پس مسافت فردى از كم يا كيف يا مقولهء ديگر است كه حركت در آن واقع مىشود ، و حركت تجدّد آن و خروج آن از قوّه به فعل است . و اين معنى انتزاعى عقلى است ، و اتّصال آن بعينه همان اتّصال مسافت است ، و زمان قدر آن اتّصال و تعيّن آن است . پس بعد از تحليل و تفصيل حكم مىكند به آنكه بعضى علّت بعضى ديگر است و گفته مىشود كه اتّصال حركت ثبوتش به واسطهء اتّصال مسافت است . پس اتّصال مسافت علّت متّصل بودن حركت است ، نه به اين معنى [ 183 
  ] كه اتّصال مسافت علّت وجود اتصالى ديگر است براى حركت ، بلكه اتّصال حركت نفس اتّصال مسافت است از آن حيثيّت كه مسافت حركت است . پس چنان كه مسافت علّت وجود حركت است همچنين علّت اتّصال آن نيز هست ، زيرا كه تصوّر حركت با عدم اتّصال ممكن است . چنان كه قائلين به جزء به آن رفته‌اند . و امّا براى اتّصال زمان علّتى نمىباشد ، زيرا كه ماهيّت آن كم متّصل است و ماهيّات مجعول نمىباشند ، بلكه آنچه مستدعى علّت است وجود زمان است ، و علّتش اتّصال مسافت بتنهايى نيست ، بلكه اتّصال آن از آن حيثيّت كه اتّصال حركت است علّت وجود زمان است . « 1 »\r\n\r\nفصل ششم در ذكر وقوع كيفيت اشياء در زمان\r\nدر كتاب شفا گفته است كه : « هر چه براى آن جزو متقدّمى و جزو متأخّرى هست آن چيز واقع در زمان است ، و اين تقدم و تأخر اوّلا و بالّذات براى حركت است و ثانيا و بالعرض براى ذى الحركة » .\r\nو ايضا در آن كتاب مذكور است كه : « گاهى انواع شىء را مىگويند كه در آن شىء موجود است ، و وجود آن در زمان مانند وحدت است در عدد ، و متقدّم و متأخّر مانند زوج و فرد است در عدد ، و ساعات و ايّام مثل اثنين و ثلاثه است در عدد ، و حركت در زمان به مثابهء\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 3 ، صص 179 - 181 .\r\n","page_name":" 255 ","page_number":255},
  {"content":"\r\n\r\nمقولات عشر است در عشريّت . و متحرّك در زمان به منزلهء موضوع مقولات عشر است در عشريّت .\r\nو امّا سكون امرى است عدمى كه به زمان بالذّات مقدّر نمىگردد ، و لكن از آنجا كه دو حركت به آن احاطه مىكند نوعى از تقدّم و تأخّر براى آن متصوّر مىگردد و توهّم وقوع در زمان دربارهء آن مىشود » . « 1 » و صاحب اسفار گفته است كه : « هيچ جوهرى نيست كه نوعى از تغيّر در آن واقع نباشد ، زيرا كه تجدّد در طبيعت به ثبوت رسيده است ، پس هر چه به جهتى ساكن است به جهت ديگر متحرّك است ، و به آن جهت كه متحرّك است لذاته واقع در زمان است [ 184 
  ] .\r\nو زمان در نزد ما متعلّق است به تجدّد طبيعت قصوى ، پس به حركت مستديره كه اقدام حركات ساير مقولات است ، خصوصا آن حركت مستديره كه در جرم اقصى موجود است و ساير حركات اينيّه و وضعيّه به آن متقدّر مىگردند ، و به واسطهء آنها حركت در كيف و كمّ متقدّر مىشود .\r\nو امّا تجدّد غير آنها از مقولات ، مثل اضافه و ملك و امثال آنها حتى اعدام و ملكات ، حركت بالعرض است . نه بالذّات ، و تقدّم و تأخّر زمانى در آنها بالعرض است .\r\nو امّا موجوداتى كه نه حركتند و نه در حركت ، در زمان نيز واقع نيستند ، و اعتبار معيّت ثبات آنها را با متغيّرات « دهر » مىگويند . و همچنين به دهر موسوم است معيّت متغيّرات با متغيّرات ، نه از حيثيّت تغيّر آنها ، بلكه از حيثيّت ثبات آنها . و هيچ موجودى نمىباشد كه خالى از هر نحو ثباتى باشد ، بلكه براى هر موجودى نحوى از ثبات هست اگر چه ثبات تغيّر باشد ، و اگر امور ثابته با امور ثابته اعتبار نمايند آن معيّت را « سرمد » مىگويند ، و به ازاى اين معيّت و معيّت قبل از آن تقدّم و تأخّر نمىباشد ، زيرا كه هيچ يك از اين دو مضائف معيّت نيستند تا آنكه مستلزم تقدّم و تأخّر باشند » . « 2 »\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، صص 170 - 171 .\r\n( 2 ) . صدر الدين شيرازى ، الأسفار ، ج 3 ، صص 181 - 183 .\r\n","page_name":" 256 ","page_number":256},
  {"content":"\r\n\r\n\r\nمقاله پنجم در تحقيق مكان و آنچه به آن تعلق دارد\r\nو در اين سه فصل است\r\n\r\nفصل اوّل در تحقيق ماهيّت مكان و اختلاف مردم در آن\r\nو پيش از شروع در مقصود مىگوييم كه گاهى مىشود كه چيزى به اعتبار بعضى امارات و خواص معلوم است و از همان جهت مطلوب واقع مىشود ، چنان كه مفهوم از مكان آن چيز است كه انتقال جسم از آن و به سوى آن جايز باشد و جسم را به آن نسبت توان داد به لفظ « فى » و مرادفات آن ، و اشاره به آن واقع تواند شد ، به اين معنى كه توان گفت كه جسم در اين مكان يا آن مكان است و صاحب مقدار است كه نصف [ 185 
  ] و ثلث و ربع براى آن هست و دو جسم با هم در آن حاصل نمىتوانند بود و اين چهار امارت است كه متنازعين در زمان بر وجود اين خواص در آن اتّفاق دارند و به اين اعتبار نزاع ايشان نزاع لفظى نيست .\r\nپس مىگوييم كه جايز نيست كه مكان امرى غير منقسم باشد و چيزى كه منقسم در يك جهت باشد نيز نمىتواند بود ، زيرا كه جسم در نقطه و در خط واقع نمىتواند شد ، پس بايد كه مكان منقسم در دو جهت يا در جهات ثلاث باشد .\r\nو بنا بر اوّل سطح خواهد بود غير قائم به متمكّن و الّا به انتقال جسم منتقل مىباشد . و بايد كه آن سطح كه مكان است مماس باشد با سطح ظاهر متمكّن در جميع جهات و الّا جسم مالى آن نخواهد بود ، پس بنا بر اين مكان سطح باطن جسم حاوى خواهد بود كه مماسّ سطح ظاهر جسم محوىّ است . و مذهب جمهور حكما ، مانند معلّم اوّل و شيخين ، يعنى فارابى و ابو على ، و تابعين ايشان ، اين است .\r\nو بنا بر دوم كه منقسم در جميع جهات باشد بايد كه بعدى باشد منطبق بر بعدى\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nكه در جسم واقع است . و آن امرى است موجود يا موهوم .\r\nو اوّل مذهب افلاطون و اتباع اوست كه مكان را بعد موجود مجرّد از مادّه مىدانند و مىگويند كه از شأن آن است نفوذ ابعاد جسمانيّه در آن . و آن را بعد مفطور مىنامند .\r\nو دوم مذهب متكلّمين است كه مىگويند براى هر جسمى فراغ موهومى است موافق با جسم در تناهى و مقدار كه جسم آن را مشغول گردانيده است و پر ساخته است بر سبيل توهّم .\r\nو گروهى كه انكار وجود مكان نموده‌اند گفته‌اند كه اگر موجود باشد بايد كه يا جوهر باشد و يا عرض . و هر دو محال است .\r\nامّا اوّل به جهت آنكه اگر جوهر باشد بايد كه مجرّد نباشد ، زيرا كه بايد قابل اشارهء حسّى باشد ، پس جوهرى خواهد بود مادّى و آن جسم است [ 186 
  ] ، و هر جسمى محتاج به مكان است ، و اين مستلزم تسلسل است و تداخل اجسام را نيز مستلزم است .\r\nو امّا دوم كه عرض باشد اگر قائم به متمكّن باشد به انتقال آن منتقل خواهد شد و جسم را ميسّر نمىشود كه از او و به سوى او منتقل گردد . و اگر قائم به غير متمكّن باشد از احوال جسم متمكّن نخواهد بود ، پس متمكّن چيزى ديگر خواهد بود كه مكان به او قائم است .\r\nو جواب اين حجّت : آن است كه اختيار هر يك از دو شقّ ترديد ممكن است ، چنان كه در اختيار شقّ اوّل مىگوييم كه جوهر مقدارى است امّا مادّى نيست ، پس نه تداخل لازم مىآيد و نه تسلسل . و در اختيار شقّ دوم مىگوييم كه عرضى است قائم به غير متمكّن ، زيرا كه عبارت است از سطح باطن جسم حاوى كه مماسّ سطح ظاهر جسم محوى است . و امّا حديث اشتقاق قضيّه‌اى است غير نقلى و ثبوتش لازم نيست ، چنان كه در بسيارى از اعراض موجود نيست . علاوه بر آنكه متمكّن مشتق از تمكّن است كه قائم به اوست نه از مكان . و اگر مسلّم داريم كه از مكان مشتق است مىگوييم كه بسيار مىشود كه اسم مشتق از عرض كائن در غير بر غير صدق مىكند ، مانند معلوم كه از علم مشتق است و علم قائم به عالم است نه به معلوم .\r\nو حجّت ديگر منكرين وجود مكان : آن است كه معلوم است كه وجود مكان براى\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nحركت ضرور است نه براى امرى ديگر ، پس اگر بگوييم كه مكان به حركت محتاج است چنين نيست ، زيرا كه با عدم حركت نيز متحقّق مىشود . و اگر بگوييم كه حركت به مكان محتاج است آن نيز محال است ، زيرا كه علّت شىء يكى از علل اربع مىتواند بود ، و مكان نه فاعل حركت است و نه عنصر و نه صورت و نه غايت آن ، زيرا فاعل حركت يا طبيعت است يا اراده يا قسر . و عنصر آن متحرّك است و صورت نبودن ظاهر است . و غايت نيز نيست به جهت آنكه چيزى است كه وجودش در اعيان به نزد وصول به منتهاست و وجود مكان پيش از وصول [ 187 
  ] ضرور است . و ايضا كمال يا خاصّ به شىء است و يا شريك است ، و خاص صورت شىء است و مكان صورت نيست ، و مشترك آن است كه چنان كه براى آن شىء هست براى ديگرى نيز تواند بود ، و مكان در نزد مثبتين خاص است .\r\nو جوابش : آن است كه حركت به مكان محتاج است و مسلّم نيست كه جهت احتياج منحصر در امور مذكور باشد . چنان كه إثنين به واحد محتاج است و واحد هيچ يك از علل أربع إثنين نيست ، بلكه مراد وجوب تقدّم آن است به حسب طبع اگر چه از شروط باشد .\r\nحجّت سوم بر نفى وجود مكان : آنكه اگر هر جسمى بايد كه در مكان باشد بايد كه اجسام ناميه نيز در مكانى باشند و مكان آنها با آنها حركت كند ، و از اين لازم مىآيد كه براى مكان مكان بوده باشد الى غير النّهاية . و بطلانش ظاهر است .\r\nو دفعش : آن است كه مكان نامى به نمو به نحوى متبدّل مىگردد و آنچه شما گروه نافين مىگوييد لازم نمىآيد .\r\nحجّت چهارم : آنكه حركت عبارت از استبدال و انتقال است براى قرب و بعد ، پس اگر آن انتقال موجب مكان باشد بايد كه براى نقطه نيز مكان باشد ، زيرا كه مثل اين انتقال براى آن نيز هست .\r\nو دفعش : به فرق ما بين ما بالّذات و ما بالعرض است و كسانى كه به وجود مكان قائلند جمعى از ايشان ادّعاى بداهت در آن نموده‌اند و جمعى ديگر بر وجودش استدلال كرده‌اند به چند وجه :\r\nاوّل : آنكه انتقال عبارت از تغيّر در أين است ، زيرا كه اين تغيّر با ثبات در جوهر و ساير مقولات عرض يافت مىشود و هر يك از آن امور كه تغير [ كند وقوع اين تغيّر 
  ] با آن\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nضرور نيست ، پس انتقال تغيّر در أين است ، يعنى در نسبت به مكان و وجود مكان به أين ثابت مىگردد .\r\nدوم : آنكه مشاهده مىشود كه جسمى كه حاضر است غايب مىگردد و جسمى ديگر حاضر مىشود ، مثل آنكه سبويى كه پر از آب است خالى مىشود و هوا [ 188 
  ] به جاى آن مىآيد . و در اين صورت بديهه حاكم است كه براى آن دو شىء متعاقب مورد مشتركى هست و آن مورد به غير از مكان چيزى ديگر نمىتواند بود .\r\nسوم : آنكه وجود فوق و تحت بالضّروره معلوم است ، و اين مقتضى وجود مكان است .\r\nو يكى از علماء در مقام ذكر وجه ضبط مذاهب در امر مكان گفته است كه : « اين امرى كه بعضى از أمارات و خواصّ آن معلوم است خارج از جسم و احوال جسم نيست ، پس يا جزء جسم است و يا جزء جسم نيست . و در صورت اوّل يا هيولى است و يا صورت .\r\nدوم شكّى در اين نيست كه مساوى جسم است ، پس يا عبارت است از بعدى كه مساوى اقطار جسم است و يا عبارت است از سطح جسمى ديگر كه ملاقى اين است ، خواه حاوى آن جسم باشد و خواه محوىّ . و در صورتى كه بعد باشد يا موجود است و يا موهوم . و اين پنج احتمال است و به هر يك جمعى قائل شده‌اند » .\r\nو شيخ رئيس در شفا گفته است كه : « لفظ مكان را عامّه بر دو وجه استعمال مىكنند :\r\nيكى بر آن چيزى كه شىء بر آن قرار دارد ، و فرق نمىگذارند در آنكه آن چيز جسم اسفل باشد يا سطح اعلاى آن جسم ، و شايد كه كسانى كه اندكى از مرحلهء عامّه تجاوز كرده باشند به سطح اعلاى جسم اسفل تخصيص دهند . و ديگر بر آنچه محيط بر شىء است ، مانند خم نسبت به شراب و خانه نسبت به مردم ، و بالجمله هر چه آن چيز در آن واقع است و اگر چه بر آن قرار نداشته باشد . و اين استعمال دوم در نزد ايشان اغلب است » . « 1 » و كسى كه مكان را هيولى دانسته است مىگويد كه مكان آن است كه متمكّنات به تعاقب بر آن وارد مىگردند و هيولى نيز صور به تعاقب بر آن وارد مىشود ، پس مكان هيولى\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، صص 114 - 115 .\r\n","page_name":" 260 ","page_number":260},
  {"content":"\r\n\r\nاست . و كسى كه آن را صورت پنداشته است گفته است كه مكان محدّد و حاصر است [ 189 
  ] و صورت محدّد و حاصر است . و اين دو قياس از دو موجبه مركّب است در شكل ثانى و منتج نيست . و اگر كسى آنها را به شكل اوّل راجع گرداند ، و در قياس اوّل بگويد كه :\r\n« المكان ما يتعاقب عليه المتمكّنات ، و كلّ ما يتعاقب عليه المتمكّنات فهو مادّة » ، و در دوم بگويد كه : « المكان محدّد و حاصر و كلّ محدّد و حاصر فهو صورة » ، كبرى كاذب خواهد بود .\r\nو دالّ بر فساد اين دو امر چند وجه است : اوّل آنكه مكان به حركت ترك مىشود و هيچ يك از هيولى و صورت ترك نمىشود ، دوم آنكه مكان به حركت طلب كرده مىشود و آن دو طلب كرده نمىشوند به حركت ، سوم آنكه مركّب را به هيولى نسبت مىتوان داد و مىتوان گفت باب خشبىّ ، و به مكان نسبت نمىتوان داد . « 1 »\r\n\r\nفصل دوم در تحقيق ماهيّت مكان\r\nدر اوّل فصل سابق مذكور شد كه اتباع معلّم اوّل مكان را سطح باطن جسم حاوى كه مماس سطح ظاهر جسم محوى است دانسته‌اند ، و افلاطونيّين به آنكه مكان بعد مجرّد منطبق بر مقدار جسم است قائل شده‌اند . و متعلّق نزاع آن است كه آيا أمارات مذكوره بر كدام يك از اين دو امر صدق مىكند ، و بعضى از آن گروه كه آن را بعد دانسته‌اند چنان پنداشته‌اند كه علم به آن ضرورى است ، زيرا كه تمام مردم حكم مىكنند به اينكه ماء واقع در ما بين اطراف اناء است و مكان نصف ماء نصف مكان كلّ آن است ، و همچنين هر جزئى از آن به هر وجهى كه قسمت شود .\r\nو گروهى ديگر بر آن اقامهء حجّت نموده‌اند به دو مسلك ، يكى در اثبات بعد و ديگرى در ابطال سطح .\r\nو در مسلك اوّل دو وجه ذكر كرده‌اند .\r\nيكى : آنكه در جايى كه اختلاط امور منشأ اشتباه گردد بايد كه در ازالهء اشتباه چيزى\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 4 ، صص 39 - 42 .\r\n","page_name":" 261 ","page_number":261},
  {"content":"\r\n\r\nرا بعد از چيزى رفع نمايند تا آنكه يك چيز باقى ماند و تميّز حاصل گردد ، و بعد از اين قبيل است ، پس چون توهّم نماييم كه ماء از اناء خارج گردد و هوا در آن داخل نشود بعد در ميان اطراف اناء ثابت خواهد ماند و موجود خواهد بود ، [ 190 
  ] و هو المطلوب .\r\nدوم : آنكه جسم بتنهايى واقع در مكان نيست ، بلكه به سطح و حجم واقع است ، پس بايد كه مكان نيز مانند جسم صاحب اقطار ثلاثه باشد .\r\nو در مسلك دوم چند وجه ذكر كرده‌اند :\r\nاوّل : آنكه اگر مكان سطح باشد لازم مىآيد كه شىء واحد در حالت واحده هم ساكن باشد و هم متحرّك ، مثل طير واقف در هوا و سمك واقف در ماء در حالى كه هوا و ماء بر آنها جارى باشد ، كه هم ساكنند به اعتبار وقوف و هم متحرّكند به اعتبار تبدّل امكنه بر ايشان .\r\nدوم : آنكه بايد كه مكان امرى ثابت باشد و متحرّك از آن و به سوى آن حركت كند و سطح محيط گاهى حركت مىكند اگر چه بالتّبع باشد ، مثل شخص ملفوف در كرباس و شىء موضوع در صندوق و مثل كواكب مركوزه در افلاك .\r\nسوم : آنكه مكان امرى است كه به فراغ و امتلا متّصف مىگردد و اين نعت بعد است نه سطح .\r\nچهارم : آنكه اگر مكان سطح باشد براى اجزاء جسم مكان نخواهد بود ، و اين محال است ، زيرا كه جزء جسم جسم است .\r\nپنجم : آنكه نار بكلّيّتها طلب مكان فوق مىنمايد و ارض بكلّيّتها طلب مكان اسفل مىكند ، و محال است كه مطلوب نهايت باشد ، زيرا كه نهايت امرى است عدمى ، و ايضا محال است كه ملاقات جسم بكلّيّته ، يعنى بذاته ، با نهايت واقع شود ، پس مطلوب بعد خواهد بود .\r\nششم : آنكه لازم مىآيد كه براى بعضى از اجسام مكان طبيعى نباشد ، مانند فلك اقصى .\r\nهفتم : آنكه لازم مىآيد كه مكان به حال خود باقى باشد با نقصان متمكّن ، بلكه زيادتى مكان با نقصان متمكّن و بقاء متمكّن به حال خود با زيادتى مكان . امّا اوّل چنان كه در\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nزقّ مملوّ از ماء يا از هوا در صورتى كه چيزى از آن كم شود ، و دوم در جسمى كه ثقبه‌اى در آن بهم رسد ، و سوم در شمعهء مجتمعه كه منبسط گردد ، و جسمى كه به اقسام متوازيه منقسم شود ، لكن مساوات [ 191 
  ] ميان مكان و متمكّن از لوازم است .\r\nو قائلين به سطح از اين وجوه جوابها داده‌اند و شيخ رئيس بيشتر آنها را به بيانات طويلة الأذيال كه اين مختصر گنجايش ذكر آنها را ندارد ، جواب داده است و هر كه خواهد بايد به آن كتاب رجوع نمايد .\r\nو فخر رازى از دليل اوّل جواب داده است كه شكّى نيست در آنكه از آنچه شما فرض نموديد بعدى لازم مىآيد . امّا مفروض كه خلأ باشد محال است و مىتواند شد كه از محالى محالى ديگر لازم آيد .\r\nو بعضى از لزوم اجتماع سكون و حركت جواب داده‌اند كه حركت أينيّه استبدال امكنه نيست ، بلكه تغيّر نسبت است به امور خارجهء ثابته . و اين معنى در طير واقف و سمكهء واقفه ثابت نيست ، پس ساكنند در كواكب متحرّكه به حركت افلاك ثابت است پس متحرّكند ، و گفته‌اند كه معنى امتلاء مكان از متمكّن آن است كه هيچ جزئى از مكان خالى از متمكّن نباشد .\r\nو مشهور از قائلين به سطح آن است كه مكان هر يك از كرات سافلهء عالم سطح باطن ما فوق آن است مگر مكان كرهء اسفل كه مكانش سطح باطن آب و هواست و براى آن مكان طبيعى واحد نيست .\r\nو عمدهء دليل ايشان بر آنكه مكان سطح است : آن است كه اگر مكان بعد باشد لازم مىآيد اجتماع دو بعد كه در ماهيّت متماثلند . و چون دو مثل در يك مادّه جمع شوند أحدهما به اينكه عارض باشد و ديگرى نباشد أولى نخواهد بود از آنكه هر دو عارض باشند يا آنكه يكى عارض ديگرى باشد و هر يك ترجيح بلا مرجّح خواهد بود .\r\nو جواب آن : منع اتّحاد در ماهيّت است .\r\nو بسا باشد كه احتجاج بر ثبوت اتّحاد در اشاره موجب تجويز دو شخص بودن يك شخص واحد انسانى است .\r\nو جواب از آن ، بعد از منع مذكور ، آن است كه وحدت شىء به وحدت آثار و لوازم و\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاسباب آن معلوم مىشود ، به اين نحو كه وحدت آنها دليل بر وحدت شىء است و كثرت [ 192 
  ] آنها دليل بر كثرت آن . و آثار بعد و لوازم آن غير از آثار جسم و لوازم آن است ، چنان كه جسم واقع در بعد مذكور از آن بعد بيرون مىرود و داخل مىشود و بعد بر يك حال باقى است . و همين دليل بر اثنينيّت است .\r\nو اگر كسى گويد : كه امتياز ميان بعد واقع در اطراف اناء و جسم متعذّر است ، زيرا كه فرض عدم دخول جسمى ديگر در آن نزد خروج جسم اوّل از آن محال است .\r\nمىگوييم : كه تميّز حاصل مىتواند شد به آنكه بعد امرى است متعيّن فى ذاته و مطلق جسم را تغيّر نيست مگر به مخصوصات ، پس هر گاه بعد از هر يك از مخصوصات ممتاز باشد از مطلق جسم ممتاز خواهد بود .\r\nحجّتى ديگر : آن است كه آن ابعاد مفارقه خالى از اين نمىتواند بود كه متناهى باشد يا غير متناهى ، و شقّ ثانى به دلالت دلايل تناهى ابعاد باطل است ، پس متناهى خواهد بود و هر چه متناهى است بايد كه يك حد يا بيشتر بر آن احاطه كرده باشد پس متشكّل خواهد بود . و حصول آن شكل براى آن يا لذاته است و يا به فعل غير ، و در شقّ اوّل بايد كه شكل جزوش مساوى شكل كل باشد ، زيرا كه كل و جزء در طبيعت نوعيّه متساويند و در اين صورت كه براى اجزاء اشكال باشد براى كل شكلى نخواهد بود و مقتضاى ذات از او تخلّف كرده خواهد بود و اگر به فعل غير باشد و بدون مادّه مقدار در قبول فصل و وصل و تمدّد مستقل خواهد بود . و اين محال است و اگر به واسطهء مادّه باشد مقدار مادّى خواهد بود ، و آن بعد جسمى است .\r\nحجّتى ديگر : آن است كه ممانعت از تداخل مشاهده است و منشأ ممانعت همان چيز مىتواند بود كه اقتضاى حصول در جهت و حيّز لذاته كند ، و آن مقدار است نه هيولى و نه صورت و نه اعراض . امّا هيولى به جهت آنكه لذاتها از وضع و حيّز مجرّد است . و امّا صورت به جهت آنكه جسم واحد گاهى متخلخل مىشود و حيّز كبير را مشغول مىگرداند و گاهى متكاثف مىشود و حيّز صغير را مشغول مىسازد با بقاى صورت جسميّه به حال خود . و از آن مستفاد مىگردد كه صورت فى حدّ ذاته [ 193 
  ] شاغل حيّز نيست و الّا با اتّحاد مقتضايش مختلف نمىشد . و امّا در ساير صور و اعراض ظاهر است كه لذاتها شاغل حيّز\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nنيستند ، پس شاغل بالّذات مقدار خواهد بود ، و مانع از تداخل همان مقدار است ، پس اگر مكان بعد باشد مستلزم تداخل محال خواهد بود .\r\nو جوابش : آن است كه ترديد حصر جميع احتمالات نكرده است ، زيرا كه محتمل است كه مانع از تداخل هيولى با مقدار ، يا صورت با مقدار يا آن با مادّه بوده باشد .\r\nو اظهر آن است كه مانع از تداخل مقدار است با مادّه ، زيرا كه معنى مادّى بودن شىء آن است كه مصحوب قوّه و استعداد باشد و استعداد با فعليّت مجتمع نمىتواند گرديد ، چنان كه در قوّهء كم متّصل قبول انفصال هست . و چون منفصل گردد هويّت اتّصاليّه‌اش باطل مىگردد . و همچنين در قوّهء كم منفصل قبول اتّصال است و به حصول اتّصال هويّت انفصاليّه‌اش باطل مىگردد . پس اين حكم در شأن جسم نسبت به حلول در مكان نيز جارى است و به حصول جسم در مكان اوّل باطل مىگردد . و چنان كه نمىتواند شد كه در يك حال جسم در دو مكان حلول نمايد نمىتواند شد كه دو جسم در يك مكان حلول كنند ، نه از رهگذر آنكه مكان از قبول آن ابا دارد ، بلكه از آن حيثيّت كه آن دو جسم از اجتماع با يكديگر ابا دارند ، مانند اجزاء جسم واحد كه در حيّز واحد جمع نمىشوند . و از اين دانسته مىشود كه اين ممانعت از خاصيّت مادّه است . اين است خلاصهء كلمات قوم در اين مقام .\r\nو شارح فاضل در اين مقام گفته است ، به جهت كثرت ايرادات بر هر يك از اين دو مذهب ، بعضى از اعلام گفته است كه مكان عبارت است از جسم محيط من حيث انّه محيط .\r\nزيرا كه در جميع آنچه بر قول بعد لازم مىآيد با اكثر آنچه بر قول به سطح وارد مىآيد مبرّاست و به مفهوم عرفى آن نيز نزديك است ، زيرا كه چون در عرف از مكان آب سؤال [ 194 
  ] كرده شود جوابش كوزه است نه سطح باطن كوزه .\r\nو در اسفار قول بعد را راجح دانسته ، و آن را مؤيّد گردانيده است به اينكه اقامهء برهان نموده است بر وجود عالم مقدارى كه محيط است بر اين عالم ، نه از قبيل احاطهء وى بر محوى ، بلكه از قبيل احاطهء طبيعت بر جسم و روح بر بدن . و گفته است كه احاطهء مكان بر متمكّن نيز از اين قبيل است . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 4 ، صص 42 - 48 - شرح الهداية ، ص 80 ، با تفاوت .\r\n","page_name":" 265 ","page_number":265},
  {"content":"\r\n\r\n\r\nفصل سوم در بيان آنكه براى هر جسمى حيّزى طبيعى هست\r\n« و حيّز در نزد قائلين به جوهر فرد غير مكان است ، زيرا كه مكان در نزد ايشان آن چيزى است كه جسم بر آن اعتماد دارد ، چنان كه در عرف معنى مكان اين است ، و در نزد قائلين به بعد نفس مكان است ، و در نزد قائلين به سطح اعمّ از مكان و وضع است ، زيرا كه براى جسم محيط در نزد ايشان مكانى نمىباشد ، لكن نسبت به آنچه در جوف آن است وضع و محاذات هست . و بالجمله حيّز طبيعى آن است كه چون جسم از آن بيرون رود به اقرب طرق آن را طلب نمايد .\r\nو بعضى گفته‌اند كه مكان بما هو مكان براى هيچ جسم طبيعى نيست ، خواه مكان بعد باشد و خواه سطح .\r\nامّا بنا بر اوّل ، به جهت آنكه اجزاء بعد به حسب ماهيّت مشابهند ، پس نمىتواند شد كه بعضى از اجزاء آن به حسب طبيعت اختصاص به بعضى اجسام داشته باشد .\r\nو امّا بنا بر ثانى ، بايد كه زمين بالطّبع در ميان آب ساكن تواند بود ، و در هر موضعى كه باشد ، خواه مركز ثقلش منطبق بر مركز عالم باشد و خواه نباشد ، و اگر در وسط عالم باشد و آب بر آن احاطه نداشته باشد بايد كه بالطّبع حركت كند تا به جايى كه در وسط آب قرار گيرد . و هر دو لازم ظاهر البطلان است ، پس مطلوب بالّذات به حسب طبع براى اجسام وضع خواهد بود و جهت و مكان [ 195 
  ] مطلوب بالعرض خواهند بود ، پس طلب كردن ارض مكانى را كه در آن واقع است به جهت آن است كه آن مكان در تحت جميع امكنه واقع است و ماء طلب مىكند احاطه بر زمين را ، به شرط آنكه ارض بر مركز عالم واقع باشد . » « 1 » و حقير مىگويد كه تحقيق مقام آن است كه بعد امرى است موجود ، به دليل آنكه جهت فوق و تحت به حسب نفس الامر بدون فرض و اعتبار جسمى از اجسام از يكديگر\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 80 - 81 .\r\n","page_name":" 266 ","page_number":266},
  {"content":"\r\n\r\nممتازند ، و اگر فى المثل مكان كرهء نار و كرهء ارض متبدّل گردد ، به اين معنى كه هر يك در مكان ديگرى واقع شوند به جهت فوق و تحت متبدّل نخواهند شد ، و همچنين تبدّل امكنهء ساير اجسام واقعه در جوف محدّد جهات ، و معلوم است كه فوقيّت و تحتيّت بالّذات از عوارض بعد است ، و هر چه در خارج منشأ اثر مىتواند بود البته موجود است ، پس بعد امرى موجود است ، و حكماى الهيّين تصريح نموده‌اند كه محدّد جهات به اعتبار حركت كه غير قارّ است موجب حدوث امتدادى غير قارّ است كه به زمان موسوم است و به اعتبار جسميّت كه قارّ است موجب وجود امتدادى قارّ است كه مكان است ، پس هر يك از اجسام واقعه در اين بعد كه به حسب طبيعت اقتضاى حصول در حصّه‌اى از حصص آن بعد كه به اعتبار قرب و بعد از محدّد متشابه نيستند مىنمايند ، و مطلوب هيچ يك حصّه از آن بعد به اعتبار حيثيّت تشابه آن نيست و وقوع در جوف كره كه محيط بر آن است بالّذات مطلوب آن نيست . پس مطلوب بالّذات حصول نسبت مخصوصه خواهد بود با محدّد و باقى واقع بالعرض است .\r\nو به عبارت ديگر مىگوييم كه عالم كرهء واحده موجود واحد است به وحدت حقيقيّه و تخالف اجزاء آن در ماهيّت موجب رفع وحدت حقيقيّه آن نمىگردد ، چنان كه تخالف به حسب ماهيّت در اجزاء انسان واحد آن را از [ 194 
  ] وحدت حقيقيّه خارج نمىگرداند ، پس وقوع هر جزئى از اجزاء آن شخص واحد در موضعى مقتضاى طبيعت آن شخص خواهد بود كه به كلّ اجزاء متعلّق است ، و هر يك را در موضعى قرار مىدهد كه خاصيّت آن چيز در آن موضع ظاهر مىتواند شد به موجب اسبابى كه در طبيعت هر جزئى موجود است ، مانند خفّت نار و ثقل ارض مثلا ، چنان كه طبيعت شخصى انسان واحد پاها را به وركين و دستها را به منكبين متّصل مىگرداند به حسب خاصّيّتى كه در طبيعت دست و پاست و ظهور آن خاصّيّت اقتضاى اين وضع مىنمايد ، و اين است مراد حكما از آنكه مىگويند كه وقوع اجسام در احياز به اقتضاى طبيعت آنهاست . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الاثيرية ، صص 80 - 82 .\r\n","page_name":" 267 ","page_number":267},
  {"content":"\r\n\r\nو فاضل علّامه در كتاب اسفار ، در فصلى كه در بيان آنكه مطلوب به حركت طبيعيّه چيست ، مىگويد كه : « هر حالت طبيعيّه كه به قسر زايل مىگردد البته در نزد زوال قاسر طبيعت به حال خود برمىگردد ، لكن در حركت أينيّه اشكالى هست ، زيرا كه چون اثقال بعد از صعود به اسفل عود نمايند ممتنع است كه نفس مركز را طلب نمايند ، و همچنين خفاف ممتنع است كه طالب سطح فلك باشند ، زيرا كه ممكن نيست كه كلّ ارض عين مركز را در يابند ، و نار با فلك قمر تماس نمىتواند كرد مگر به سطح ، و مطلوب طبيعى نمىتواند شد كه امر ممتنعى باشد ، و اگر ماء نازل عين مركز را طلب نمايد نبايد كه بر روى زمين قرار گيرد ، و همچنين هوا اگر طالب محيط باشد بايد كه در زير كرهء نار نايستند .\r\nو كسى نگويد كه دو عنصر خفيف طالب محيطند ، لكن نار اغلب و اسبق است .\r\nزيرا كه اين معنى مستلزم آن است كه چون دست بر هوا گذاريم ميلش را به فوق احساس نماييم ، چنان كه در اناء واقع در تحت آب احساس مىكنيم ، و نمىتواند كه مطلوب هر يك بعضى از مكان مطلق باشد ، زيرا كه اختلافى در نفس امكنه نيست ، و ايضا نمىتواند كه مطلوب قرب به كل باشد و الّا بايد كه چون [ 197 
  ] سنگى در سر چاه رها شود در همان مكان به لب چاه بچسبد .\r\nپس حق آن است كه مطلوب طبيعت حيّز است ، نه بر سبيل اطلاق ، بلكه به شرط ترتيب ، و ملائم آب آن است كه حيّزش بالاى زمين و زير هوا باشد ، به اعتبار مناسبتى كه با زمين دارد در برودت و اقتصاد در قوام ، و مناسبتى كه با هوا دارد در رطوبت و ميعان ، و همچنين أحياز بواقى . و اگر احياز طبيعيّهء آنها بر اين ترتيب نباشد به مجاورت اضداد فاسد خواهد شد ، پس جهات بأنفسها مطلوب نخواهد بود ، پس قصد متوجّه طلب اين غايت و فرار مقابل آن است .\r\nو دليل بر آنچه ذكر شد آن است كه گاهى مكان طبيعى مىباشد و ترتيب غير طبيعى ، مانند هواء محصور در ميان آجرى كه در حيّز هوا واقع باشد و مشاهده مىگردد كه از تحت نشف آب مىكند از شدّت هربش از محيط غريب و آب نايب آن مىگردد و بالا مىرود در\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nمسامّ آجر به جهت عدم ضرورت خلا » . « 1 » برگشتيم به تقرير كلام قوم در بيان آنكه براى هر جسمى حيّز طبيعى هست ، بر طبق كلام صاحب هدايه و كلام فاضل شارح آن . پس مىگوييم كه براى هر جسمى حيّز طبيعى هست ، زيرا كه چون آن را با قطع نظر از تأثيرات امور خارجه از آن ملاحظه نماييم لا محاله بايد كه در حيّزى معيّن واقع باشد وقوعش در آن حيّز امرى است ممكن و به سبب محتاج ، و سبب يا امرى است ذاتى و يا خارجى . و ثانى نمىتواند بود به اعتبار آنكه مفروض ملاحظه ذات به ذات آن است با عدم جميع امور خارجه ، پس به سبب آن امرى ذاتى طبيعى خواهد بود ، پس مستحقّ آن به اعتبار طبيعت خواهد بود نه جسميّت مشتركه و نه هيولى ، و اين است مطلوب .\r\n« و بر اين دليل اعتراض نموده‌اند كه چون حصول جسم در مكان از اعراض لازمهء جسم است و خلوّ جسم از آن متصوّر نيست پس حصول در مكان از تتمّهء [ 198 
  ] تأثير فاعل در وجود آن خواهد بود ، پس فاعلى كه آن را ايجاد مىنمايد لا محاله در مكانى قرار مىدهد .\r\nو جوابش : آن است كه نسبت فاعل خارج نظر به تجرّدش به همهء احياز نسبت واحده است ، پس بايد كه طلب احياز مختلفه منسوب به امور مختلفه داخله در حقايق اجسام باشد ، علاوه بر آنكه پيش از اين معلوم شد كه تلازم در ميان دو چيز متحقّق نمىتواند بود مگر اينكه أحدهما مستند به ديگرى باشد .\r\nو ايضا مىگويند كه نمىتواند شد كه براى يك جسم بسيط دو حيّز طبيعى بوده باشد ، زيرا كه طبيعت واحده اقتضاى دو امر مختلف نمىتواند كرد .\r\nو ايضا مىگوييم كه اگر براى آن دو حيّز بوده باشد ، يا اين است كه در هر دو با هم حاصل خواهد بود ، و يا اين است كه در يكى حاصل است ، و يا اين است كه در هيچ يك حاصل نيست . و اوّل بديهىّ البطلان است و در شقّ ثانى چون آن را مخلّى به طبع گردانيم اگر حيّز ديگر را طلب مىنمايد حيّز اوّل طبيعى نخواهد بود ، زيرا كه با تخليه به طبع از آن گريخته\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 3 ، صص 214 - 215 .\r\n","page_name":" 269 ","page_number":269},
  {"content":"\r\n\r\nاست و اگر آن را طلب ننمايد آن حيّز حيّز طبيعى نخواهد بود ، زيرا كه [ غير 
  ] مطلوب بالطّبع طبيعى نخواهد بود . و در شقّ سوم اگر بر سمت آن دو حيّز واقع نباشد بايد كه بالطّبع به دو جهت مختلف ميل نمايد ، و اگر واقع در جهت واحده هر دو حيّز باشد و بالطبع به جانب هر دو ميل نمايد چون به حيّز اقرب رسيد قسم ثانى عود مىكند .\r\nو بر اين دليل ايراد نموده‌اند كه منتج مطلوب نيست ، زيرا كه چون نار را فرض نماييم كه واقع در مركز باشد به حيثيّتى كه نسبت جوانبش به مركز متساوى باشد بايد كه بالطّبع در نزد مركز ساكن باشد ، زيرا كه اگر سكونش بالطّبع نباشد بايد كه طبع اقتضاى حركت به جهتى از جهات نمايد ، و آن محال است ، به سبب عدم مخصّص . پس بايد كه مركز حيّز [ 199 
  ] طبيعى باشد براى نار . و اين باطل است .\r\nو شيخ در شفا از اين جواب داده است كه : « عروض سكون در آن صورت به قسر است نه به طبع ، زيرا كه مقتضاى طبع آن است كه از وسط به سوى جهات منبسط گردد ، و ناچار حصول آن انبساط موقوف بر حصول تجويف است در داخل آن ، و حصول تجويف يا به تحقّق خلأ ميسّر است و يا به دخول جسمى ديگر در داخل آن . و اوّل ممتنع است و دوم ميسّر نمىگردد مگر به آنكه موضعى از آن منخرق گردد و مرجّحى براى خرق جهتى دون جهتى موجود نيست .\r\nو بعد از آن گفته است كه اين امرى است عجيب كه طبع اقتضاى امرى نمايد و به سبب عارضى آن امر ممكن نباشد » . « 1 » و ببايد دانست كه مكان جزو جسم بسيط جزو مكان كلّ آن است ، خواه مكان بعد باشد و خواه سطح . و آنچه در اين مقام توهّم مىشود كه اين سخن در صورتى صحيح است كه مكان بعد باشد باطل است ، زيرا كه مقصود آن است كه مكان جزو از مكان كل خارج نيست تا آنكه بايد كه براى آنها مكانى سواى امكنهء بسايط كلّيّه ثابت نمود ، چنان كه مىگويند كه مكان مركّب مكان بسايط است ، يعنى براى آنها ثبات مكانى ديگر ضرورت نيست . و\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، السماع الطبيعى ، ص 312 .\r\n","page_name":" 270 ","page_number":270},
  {"content":"\r\n\r\nچنان كه براى جسم بسيط بيش از يك مكان طبيعى نمىتواند بود براى جسم مركّب نيز بيش از يك مكان نمىباشد ، و آن مكانى است كه جزو غالب در آن مركّب اقتضا نمايد در صورت عدم تساوى اجزا و در صورت تساوى مكانى است كه وجودش در آنجا اتّفاق افتد .\r\nو مؤاخذه‌اى كه بر اين قول نموده‌اند كه مىتواند شد كه صورت نوعيّهء مركّب اقتضاى حصول آن را در حيّز جزو مغلوب نمايد .\r\nجوابش : آن است كه بر تقدير تسليم وقوع چنين امرى مىگوييم كه اين معنى مضرّ به مقصود در اين مقام نيست كه مراد بيان عدم حاجت مركّبات است به امكنه علاحده . علاوه بر آنكه اگر چنين امرى ممكن باشد و توانيم گفت [ 200 
  ] كه ثقل ذهب مثلا از ثقل اجزاء ارضيّه آن نيست ، بلكه از صورت نوعيّهء آن است ، خود معلوم است كه نمىتواند شد كه فعل صورت مخالف فعل اجزاء غالبهء مادّيّه باشد ، زيرا كه كثرت اجزاء ثقيله مندمج در ذهب را در افادهء صورت ثقل مذكور را مدخليّت است » ( ! ) « 1 »\r\n\r\nفصل چهارم در بيان ابطال خلأ و ردّ بر قائلين به آن\r\nو ايشان دو گروهند . گروه اكثر مىگويند كه خلأ امرى است غير وجودى ، يعنى امر وجودى نيست . و كسانى كه توهّم نموده‌اند كه خلأ امرى است وجودى و در ميان دو جسم موجود است ، اين توهّم باطل است ، مانند توهّم كسانى كه مىپندارند كه خارج عالم خلأ است يا ملأ است . و گروهى ديگر خلأ را امر وجودى مىدانند .\r\nو دليل بر بطلان قول اوّل آن است كه هر گاه دو جسم را فرض كنيم كه با هم ملاقات نكرده باشند و در ميان ايشان هم جسمى كه هر دو را ملاقات كرده باشد نباشد ، البته مىتواند شد كه در ميان آن دو جسم قدر ذراعى فاصله باشد و مىتواند شد كه از ذراع بيشتر يا كمتر فاصله باشد ، و قابل مساوات و مفاوته بايد كم باشد وجودى و موهوم محض نمىتواند بود . به خلاف ابعاد متوهّمه خارج عالم كه امور كاذبه ممتنعة الوجودند .\r\n\r\n\r\n","description":"","footnote":"\r\n( 1 ) . شرح الهداية الأثيرية ، صص 81 - 83 ، با تفاوت .\r\n","page_name":" 271 ","page_number":271},
  {"content":"\r\n\r\nو دليل بر بطلان مذهب گروه دوم چند امر است .\r\nاوّل آنكه خلأ از امورى است كه مسح و تقدير آن ممكن است ، و اين حال از خواصّ كم است ، پس خلأ يا كم است و يا متكمّم .\r\nو اگر كم باشد بايد كه متّصل باشد ، زيرا كه حصول كم منفصل از وحدات غير متجزّيه است و مستحيل است كه چنين امرى مطابق با جسمى گردد كه قابل انقسام بلا نهايه است ؛ و ايضا كم منفصل عدد است ، و عدد صاحب وضع نمىتواند بود ، و چون كم متّصل باشد يا ذو وضع بالذّات است و يا ذو وضع بالعرض [ 201 
  ] ، و در صورت اوّل جسم خواهد بود و مفروض خلاف آن است ، و در صورت دوم مقارن جوهر ذو وضعى خواهد بود ، پس خلأ نخواهد بود .\r\nو اگر متكمّم يعنى كم بالعرض باشد متّصل بالعرض خواهد بود ، پس هرگاه فرض شود كه مجرّد باشد از اجرام و مقادير قابل ابعاد نخواهد بود ، و اين خلاف مفروض است .\r\nو ايضا يا اين است كه خلأ حالّ در مقدار است و يا مقدار حالّ در خلأ و يا هر دو حالّ در مادّه خواهد بود ، زيرا كه مقدار حالّ در مادّه است و حالّ در حالّ در شىء حالّ در آن شىء است ، پس خلأ ملأ خواهد بود . و همچنين در شق ثانى ، زيرا كه محلّ مقدار مادّه است .\r\nو در شقّ سوم خلأ جسم خواهد بود ، زيرا كه معنى جسم آن چيزى است كه در آن قابليّت ابعاد باشد . پس آنچه مفروض بود كه خلأ است جسم خواهد بود .\r\nحجّتى ديگر ، هر گاه جسمى در مسافتى حركت كند ، هر قدر كه مسافت در قوام رقيق‌تر باشد حركت در آن سريع‌تر خواهد بود و در صورت عكس بطىءتر ، زيرا كه رقيق شديد الانفعال است و غليظ شديد المقاومه . پس هر گاه حركتى در خلأ واقع شود ناچار بايد كه در زمان باشد ، زيرا كه حركت قطع مسافت منقسمهء به اجزاء است كه بعضى از آن اجزاء پيش از بعضى قطع مىشود . و چون همين جسم را فرض نماييم كه حركت كند در ملائى مثل اين مسافت زمان حركت در آن ملأ اطول خواهد بود از زمان حركت عديم المعاوق بر نسبت معيّنه . پس فرض مىكنيم كه زمان أولى عشر زمان ثانيه باشد . پس حركت سومى براى همان جسم فرض مىكنيم در ملائى كه ارقّ از آن ملأ باشد به نسبت زمانين . پس هر گاه رقّت آن ملأ عشر اضعاف رقّت ملأ اوّل باشد ، زمان حركت در آن نيز عشر اضعاف زمان حركت در\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nملأ اوّل خواهد بود . و از اين لازم مىآيد كه حركت با عايق مثل حركت بىعايق باشد . و بر فرض آنكه نسبت رقّتين اكثر از نسبت زمانين [ 202 
  ] باشد ، بايد كه زمان حركت در ملأ اقلّ از زمان حركت در خلأ باشد . و شناعت اين ظاهرتر است .\r\nو اعتراض بر اين حجّت آن است كه در اين صورتى لازم مىآيد كه حركت لذاتها مستحقّ زمانى معيّن نباشد ، بلكه استحقاق زمان به حسب آن چيز باشد كه در مسافت حركت واقع باشد از مقاومه . و اين باطل است ، زيرا كه ماهيّت حركت قطع مسافت است ، و قطع جزء مسافت سابق بر قطع كل است . و همچنين قطع جزء جزء بر جزء . پس حركت لذاتها مستدعى زمان است . و از اين جاست كه حركت فلك واقع در زمان است و مقاومى براى آن نيست . اين قدر هست كه قوام مسافت موجب طول زمان حركت مىشود ، نه موجب اصل زمان حركت .\r\nو چون اين معنى معلوم شد مىگوييم كه هر سه حركت مفروضه متّفق‌اند در اصل زمانى كه به ازاء اصل حركت است و در حركت در خلأ همان حاصل است و بس . و آنچه به ازاء معاوقه است ظاهر است كه به قلّت و كثرت معاوقه قصير و طويل مىشود . پس يك ساعت به ازاء اصل حركت است ، و باقى ساعات به ازاء مقاومه مانند تسعه مثلا . پس اگر معاوقه به قدر عشر معاوقه باشد ذى المعاوقهء قليل مستحقّ يك ساعت از زمان خواهد بود به ازاء اصل حركت و مستحقّ عشر نه ساعت ، يعنى نه عشر ساعت خواهد بود به ازاء مقاومه . و از آن تساوى زمان ذى المعاوق و عديم المعاوق لازم نمىآيد . و اين شكّ را صاحب معتبر ايراد نموده است ، و امام رازى آن را پسنديده است ، و جواب از آن در مبحث « ميل » مذكور شد . « 1 » و از جملهء امور استبصاريّه كه بر بطلان خلأ دلالت دارد :\r\nيكى آن است كه هرگاه اناء ضيّق الرّأسى را كه در اسفل آن ثقبهء ضيّقه باشد از آب مملوّ سازند ، در صورتى كه سر آن را بگشانيد از آن ثقبه آب بيرون مىرود و چون مسدود گردانند بيرون نمىرود با ثقل طبيعى و ميل به جانب تحت . و سببش [ 203 
  ] ضرورت امتناع\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 4 ، صص 48 - 52 .\r\n","page_name":" 273 ","page_number":273},
  {"content":"\r\n\r\nخلأ است .\r\nو ديگر آن است كه چون يك سر انبوبه را در ميان آب بگذارند و سر ديگر آن را بمكند ، آب از ميان آن انبوبه بعد از جذب هوا بالا مىآيد با ثقل طبيعى آن . و اين متابعت آب هوا را به جهت امتناع خلأ است . و از اين قبيل است ارتفاع لحم در نزد مصّ محجمه . و مؤيّد اين است كه اگر در مصّ قاروره يا محجمه مبالغه واقع شود و رقيق باشد البته مىشكند .\r\nو ديگر چون انبوبه را بر دهن قاروره گذاريم و اطراف آن را سدّ نماييم به نحوى كه راه دخول و خروج هوا بسته شود ، پس اگر آن انبوبه مصمته باشد و آن را بيرون كشيم قاروره از جانب داخل شكسته مىشود ، و اگر آن را داخل نماييم از جانب خارج مىشكند . و اگر مجوّفه باشد و آن را مص نماييم ، يا اين است كه هواء داخل قاروره به نار مبدّل مىگردد و يا قاروره مىشكند .\r\nو براى ابطال خلأ ادلّه و امارات ديگر سواى آنچه مذكور شد در كتب قوم مذكور است ، و نظر به اينكه مدخول به نظر مىآيد به ذكر آنها نپرداخت .\r\nو مثبتين خلأ نيز به چند چيز متمسّك شده‌اند :\r\nمثل آنكه مىگويند كه اگر خلأ موجود نباشد در حركت دور لازم مىآيد و هر جسمى حركت كند هر چند بسيار صغير باشد ، مانند پشه ، بايد كه جميع اجسام عالم حتّى سماوات حركت كند . و وجود تخلخل و تكاثف دليل بر وجود خلأست . و اگر واجب باشد كه هر جسمى به جسم ديگر مماس باشد بايد كه اجسام غير متناهى باشند . و اگر واجب نباشد خلأ ممكن خواهد بود .\r\nو جميع اين سخنان ضعيف و به أدنى تأمّلى مندفع است . و قوىترين شبهات ايشان آن است كه هرگاه سطح املسى واقع بر سطح املس ديگر باشد و ما سطح اعلا را از بالاى سطح اسفل برداريم ، يا آن است كه بعضى از اجزاء آن پيش از بعض ديگر برداشته مىشود .\r\nو اين موجب وقوع تفكيك است كه حس مكذّب [ 204 
  ] آن است . و اگر همهء اجزاء با هم برداشته شود مستلزم آن است كه وسط آن در قدرى از زمان كه زمان حركت هوا از اطراف است به سوى وسط خالى باشد ، و هو المطلوب .\r\nو دفعش : امتناع برداشتن چنين سطحيّت از بالاى آن سطح مگر در صورتى كه در\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nسطحين تضاريس باشد .\r\nو به علامات ديگر نيز تمسّك جسته‌اند .\r\nمثل آنكه هر گاه قاروره را مصّ شديد نمايند و سر آن را به انگشت محكم بگيرند و آن را بر روى آب نگونسار گردانند آب بسيار داخل آن مىشود ، و اگر بعد از مص مملوّ از هوا باشد بايد كه آب در آن داخل نشود چنان كه قبل از مس داخل نمىشود .\r\nو مثل آنكه چون خيكى را چنان از هوا خالى كنيم كه دو طرفش ملاصق يكديگر شود و سر آن را محكم ببنديم كه راه دخول هوا در آن نباشد پس دو طرف آن را گرفته از هم جدا كنيم ميان آن خالى مىماند .\r\nو مثل آنكه هرگاه ظرفى مملو از خاكستر باشد و ما آب بر آن بريزيم مبلغ بسيار آب داخل آن مىشود و اگر در آنجا خلأ نباشد ممتنع خواهد بود .\r\nو مثل آنكه اگر خمى پر از شراب باشد و همان شراب در خيكى كرده در آن خم گذاريم هر دو با هم در آن خم مىگنجند ، پس بايد كه در شراب خلأ باشد .\r\nو امثال اينها بعضى ديگر نيز ذكر كرده‌اند .\r\nو جواب از اوّل : آن است كه چنان كه كيفيّات و حركات گاهى قسرى و گاهى طبيعى مىباشد ، همچنين مقادير نيز قسرى و طبيعى مىتواند بود . و جايز است كه مادّهء واحده مقدار عظيم را قبول نمايد بعد از آن كه مقدار صغير را قبول كرده باشد و حركت مص موجب سخونت است و سخونت موجب تخلخل ، و چون مادّه شديد التّهيّؤ است به عود به مقدار طبيعى ، پس هرگاه سردى آب ملاقى آن گردد عود به مقدار طبيعى مىكند و آب به اعتبار امتناع خلأ تابع آن مىگردد .\r\nو از دوم [ 205 
  ] : آن است كه هوا از مسامّ خيك داخل مىشود .\r\nو سوم كذب است و از چهارم آن است كه جايز است كه تفاوت مقدار خيك در خم ظاهر نگردد براى حس ، يا آنكه شراب منعصر گردد و بخار آن بيرون رود يا به تكاثف اصغر شود . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 4 ، صص 52 - 55 .\r\n","page_name":" 275 ","page_number":275},
  {"content":"\r\n\r\n\r\nتتمه\r\nبدان كه شيخ در شفا گفته است كه بعضى از مثبتين خلأ در امر آن غلو كرده‌اند به نحوى كه قوّهء جاذبه و محرّكه براى آن قائل شده‌اند و گفته‌اند كه سبب احتباس ماء در اوانى مسمّى به سرّاقات الماء و انجذاب آن در آلات مسمّى به زرّاقات الماء جذب خلأ است .\r\nو گروهى ديگر گفته‌اند كه خلأ محرّك اجسام است به سوى فوق .\r\nو به وجود متعدّده كه بعضى از آنها استحسان است جواب داده .\r\nو صاحب اسفار گفته است كه : دليل بر بطلان قول اوّل آن است كه خلأ متشابه الأجزاء است و اگر در آن قوّهء جذب باشد بايد كه اختصاص به بعضى جهات نداشته باشد .\r\nو دليل بر بطلان قول دوم آن است كه خلأ محرّك ، يا مبثوث است در داخل جسم محرّك يا در خارج آن كه محيط بر آن است .\r\nو بر تقدير اوّل : يا اين است كه محرّك اجزاء آن است و يا محرّك كلّ آن .\r\nو شقّ اوّل محال است ، زيرا كه در هر يك از اجزاء جسم خلأ موجود نيست ، پس حركت آن اجزاء به سببى ديگر غير از خلأ خواهد بود ، پس در صورتى كه مجموع محرّكات مجموع جسم را حركت دهند جسم متحرّك به آن محرّكات خواهد بود نه به چيزى ديگر .\r\nو دوم نيز محال است ، زيرا كه تحريك چيزى كه از اجزاء مركّب باشد ممكن نمىشود مگر به تحريك اجزاء آن ، چنان كه علّت شىء مركّب علّت اجزاء آن است .\r\nو دوم از تقسيم اوّل نيز باطل است ، زيرا كه خلأ محيط به جسم نمىتواند بود كه به جانب فوق صعود نمايد ، پس منفعل از خلأ نمىتواند بود مگر جسمى كه خلأ در اجزاء آن متخلخل باشد ، پس راجع مىشود به اينكه طبيعت بعضى اجسام آنست كه بعضى از اجزاء آن از بعضى ديگر دور شود . و از اين لازم مىآيد هرب بعضى از اجزاء متجانسه از [ 206 
  ] بعضى ديگر و حال آنكه تجانس علّت ضمّ است .\r\nوجهى ديگر خلأى كه موجب دفع و حركت جسم به جانب فوق است بايد كه ملازم آن جسم و منتقل با آن باشد ، پس بايد كه براى خلأ مكان طبيعى باشد تا آنكه مطلوب خلأ در آن حركت تواند بود . و اگر ملازم آن نباشد بايد كه جسم هر لحظه استبدال خلائى نمايد و در اين صورت ملاقات آن با هر خلائى در آنى خواهد بود ، و چيزى در آن محرّك چيزى\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nديگر نمىتواند بود . و بعد از آن ملاقى آن نخواهد بود مگر آنكه بگويند كه خلأ در جسم قوّهء محرّكه احداث مىنمايد به سوى آن جهت ، و اين منافى تشابه اجزاء خلأست .\r\nو بر اين سياق است جوابهاى ديگر كه در اين مقام ذكر نموده‌اند . و حقّ در جواب آن است كه بعد از ابطال خلأ ديگر التفات به اين بحث لغو است . « 1 »\r\n\r\nتذنيب\r\nصاحب اسفار ، عليه الرّحمة و الغفران ، گفته است كه گمان متكلّمين آن است كه مكان جسم آن چيزى است كه جسم بر آن قرار مىگيرد و از نزول آن مانع مىشود . و چون تأمّل نمودند دانستند كه كلّ جسم اسفل مكان جسم فوق نيست ، بلكه همان سطح اسفل مكان آن است . علاوه بر آنكه ايشان براى سهم نافذ در هوا مكان را ثابت مىدانند و حال آنكه جسمى نيست كه آن را از نزول منع نمايد .\r\nو جمعى ديگر مطلق سطح را مكان دانسته‌اند و گفته‌اند كه چنان كه سطح كوزه مكان آب است سطح آب نيز مكان كوزه است ، و بر اين احتجاج نموده‌اند كه فلك اعلا ذو مكان است ، به دليل آنكه متحرّك است و چيزى بر آن محيط نيست ، پس سطح ما تحت مكان آن است .\r\nو اين حجّت ضعيف است ، به اعتبار آنكه حركت فلك مكانى نيست بلكه وضعى است . و دليل بر بطلان اين مذهب اتّفاق جمهور است بر آنكه براى جسم واحد بيش از يك مكان نمىباشد .\r\nو گروهى ديگر گفته‌اند كه مكان جسم جسم محيط بر آن است از جهت احاطه و از اين قول [ 207 
  ] لازم مىآيد كه مكان از قبيل اضافات باشد و براى فلك اعلا مكان نباشد .\r\nو بعد از نقل اين اقوال گفته است كه پس معلوم شد كه اسلم مذاهب و اتمّ آنها قول به بعد است ، و آن بعد امتدادى است غير وضعى لذاته و احاطه و انطباقش بر اجسام احاطه و انطباق ذو وضع بر ذو وضعى ديگر نيست . و براهين تناهى ابعاد وضعيّه بر تناهى آن دلالت ندارد ، زيرا كه صاحب وضع لذاته نيست و فوق هر بعد مادّى بعدى ديگر هست تا آنكه\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 4 ، صص 56 - 57 .\r\n","page_name":" 277 ","page_number":277},
  {"content":"\r\n\r\nمنتهى مىگردد به بعدى كه اجزاء ابعاد مادّيّه وضعيّه است و بالاى آن بعدى است كه محتاج به مادّه و قوّهء انفعال نيست ، به جهت غلبهء احكام فعليّه و صوريّه بر آن . و به شكلى از اشكال وضعيّه متشكّل نيست و قابل اشارهء حسّيّه نيست ، بلكه اشارهء خياليّه را قبول مىكند .\r\nو بعد از آن گفته است كه شايد كه مراد به « سدرة المنتهى » در لسان شريعت آخر ابعاد وضعيّه باشد ، و مراد به « عرش » كه محلّ استواى رحمت الهيّه است آن چيز باشد كه محيط است بر جميع متماديات حسّيه به احاطهء غير وضعيّه ، و آن صاحب دو جهت و واسطهء ميان دو عالم باشد كه از يك جانب كه جهت اعلا است به قبول صور از عالم حق منفعل گردد و به جهت ديگر كه جهت اسفل است متّصل باشد به صور جسميّه و نوعيّه و ابعاد مادّيّه ، چنان كه خيال در ما چنين است ، زيرا كه آن جوهرى است مقدارى و صاحب قسمت امتدادى كه منفعل مىگردد از عقل به صور مثاليّهء فائضهء از عقل بر او و متّصل است به بدن و مقدار مادّى آن به جهت ضعيفى وجودى است كه در ابتدا براى آن حاصل است ، و چون كامل گرديد از بدن منفصل مىگردد ، امّا نه مانند انفصال جسمى از جسم ديگر ، بلكه مانند انفصال كاتب از كتابت يا قائل از قول . و موضع تحقيق اين مطلب حين خوض در اين مباحث معاد است . « 1 »\r\n\r\n\r\n","description":"","footnote":"\r\n( 1 ) - صدر الدين شيرازى ، الاسفار ، ج 4 ، صص 57 - 58 .\r\n","page_name":" 278 ","page_number":278},
  {"content":"\r\n\r\n\r\nمقاله ششم در تناهى ابعاد و لا تناهى آن\r\nو در آن [ 208 
  ] دو فصل است\r\n\r\nفصل اوّل در تحقيق معنى تناهى و لا تناهى به حسب مفهوم\r\nبدان كه لا نهايه را گاهى بر سبيل حقيقت اطلاق مىكنند و گاهى بر سبيل مجاز . و آنچه بر سبيل حقيقت اطلاق مىشود گاهى به اعتبار سلب مطلق است ، و آن اطلاق لا نهايه است بر چيزى كه معنىاى كه نهايت عارض آن مىگردد از آن مسلوب باشد ، مانند اينكه مىگويند كه براى نقطه نهايت نيست ، چنان كه مىگويند صورت مرئى نيست ، زيرا كه مسلوب است از آن معنىاى كه رؤيت تعلّق به آن مىگيرد ، يعنى لون ؛ و گاهى به اعتبار سلب مطلق نيست ، و آن واقع است در مقابل تناهى ، و آن بر چيزى اطلاق مىشود كه از شأن طبيعت و ماهيّت آن متناهى باشد ، مانند خط .\r\nو لا نهايه بر سبيل مجاز اطلاق مىشود بر مسافتى كه به حركت آن را قطع نتوان نمود اگر چه به حسب حقيقت متناهى باشد ، مانند ما بين آسمان و زمين .\r\nو مبحوث عنه در اين مبحث آن است كه آيا در اجسام جسمى مىباشد كه به حسب مقدار يا عدد به حيثيّتى باشد كه هر قدر كه از آن اخذ شود باز خارج از مأخوذ موجود باشد .\r\nو قومى وجود آن را لازم دانسته‌اند و آن را قياس كرده‌اند به لا متناهى اعداد ، به اين معنى كه عدد در جايى توقّف نمىكند و بعد از هر عددى عدد ديگر متصوّر است ، و بلا متناهى از منه كه قبل از هر زمانى زمانى ديگر هست و همچنين بعد از هر زمانى ديگر هست و همچنين بعد از هر زمانى إلى ما نهاية له .\r\nو حكما مىگويند كه هر كثرتى كه براى آن اجتماع و ترتيبى به حسب طبع و يا به حسب وضع بوده باشد دخول لا نهايه در آن ممتنع است و اگر مجتمع نباشند مانند حركات\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nو ازمنه يا آنكه ترتيب در آن نباشد ، مانند نفوس ناطقه غير متناهيه ، دليل بر تناهى آنها موجود نيست و عدم تناهى را محتمل است . « 1 »\r\n\r\nفصل دوم در اثبات تناهى ابعاد اجسام\r\nو حكما را [ 209 
  ] ادلّهء كثيره براى اين مطلب هست ، و اشهر براهين ايشان برهان سلّم است كه از قدماى حكما موروث است . و اين برهان غير برهان ترسى است كه مبتنى است بر اثبات شش مثلّث متساوى الأضلاع و الزّوايا ، و اينكه هر زاويه از آن مساوى دو ثلث قائمه است ، و ايضاح اين معانى محتاج است به مقدّمات هندسيّهء بسيار .\r\nو تقرير اين برهان ، بروجه مذكور در شرح هدايهء فاضل شارح علّامه ، آن است كه اگر امتداد صورت جوهريّه غير متناهى باشد امكان انحصار غير متناهى موجود باشد و وجود ساق مثلّث كه از مبدأ و احد اخراج شده باشد ممكن خواهد بود . و معلوم است كه هر قدر كه ساقين درازتر شوند انفراج ميان آنها بيشتر مىشود ، و هر گاه ساقين غير متناهى باشند بايد كه انفراج بينهما نيز غير متناهى باشد ، پس بعد بين السّاقين كه محصور در ميان دو ساق است غير متناهى خواهد بود ، و اين محال است .\r\nو شيخ رئيس در شفا بر اين دليل اعتراض نموده است به اينكه : « وجود بعد غير متناهى در ميان دو خط متصوّر نيست و اگر چه بعد بين الخطّين تا به غير نهايه متزايد باشد ، زيرا كه از تزايد بعد وجود بعد غير متناهى لازم نمىآيد ، بلكه هر بعدى كه فرض شود زايد بر بعد تحت خواهد بود به قدر متناهى ، و زايد بر متناهى به قدر متناهى متناهى مىباشد ، مانند مراتب اعداد كه تا به قدر غير متناهى متزايد مىتواند بود ، و هر مرتبه در نظام غير متناهى متناهى است ، و بر مرتبه تحتش به غير از يك زيادتى ندارد .\r\nو بعد از اين اعتراض ، برهان مذكور را تقرير نموده است به اين نحو كه دو نقطه مقابل يكديگر بر دو ساق فرض مىكنيم و ميان آن دو نقطه به خطّى وصل مىنماييم كه وتر زاويه تقاطع باشد و آن را بعد اصل مىخوانيم و خطوط عرضيّهء غير متناهيه متوازيه [ 210 
  ] با بعد\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، السماع الطبيعى ، صص 209 - 210 ( با تفاوت ) .\r\n","page_name":" 280 ","page_number":280},
  {"content":"\r\n\r\nاصل فرض مىكنيم كه تزايد آنها بر يك نهج باشد تا آنكه زيادات غير متناهيهء زايده بر بعد اصل تا به غير نهايه حاصل شود . و مساوى بودن زيادات براى آن است كه وجود بعد واحد مشتمل بر جميع آن زيادات متساويه غير متناهيه لازم آيد به اعتبار آنكه هر زيادتى كه در بعدى يافت مىشود در بعد فوق آن موجود است ، و بعد مشتمل بر زيادات متساويهء غير متناهيه زايد هست بر بعد اصل بما لا نهاية له ، پس بعد غير متناهى يافت مىشود و خلف لازم مىآيد » . « 1 » و صاحب محاكمات همان ايرادى كه بر تقرير اوّل بود بر اين تقرير نيز وارد آورده : به منع وجود بعد مشتمل بر آن زيادات غير متناهيه ، بلكه هر مرتبه از مراتب زيادات زايد بر مرتبهء تحت خودش نيست مگر به يك زيادتى . و ايضا فرض تساوى در زيادات خالى از فايده است ، زيرا كه در غير تساوى آنها نيز مقصود حاصل مىتواند شود به اعتبار آنكه بعد مشتمل بر زيادات غير متناهيه مطلقا غير متناهى خواهد بود .\r\nو از اين ايراد جواب داده است كه نسبت زيادتى بعد به زيادتى بعد هرگاه مثل نسبت عدد زيادات به عدد زيادات يا مثل نسبت عدد ابعاد به عدد ابعاد باشد در جايى خواهد بود كه زيادات متساوى باشد . پس اگر عدد مجموع زيادات متساويه بر بعد اوّل غير متناهى باشد وجود بعد مشتمل بر آن زيادات غير متناهيه لازم مىآيد به حكم اربعهء متناسبه ، و نسبت وقتى محفوظ مىماند كه زيادات متساوى باشند ، و اگر زيادات متناقض باشند لازم نمىآيد ، به جهت آنكه نسبت محفوظ نمىماند ، پس خلف لازم نمىآيد .\r\nو بر اين توجيه وارد نمىآيد آنچه را كه بر تناسب مشهور در ابطال مذهب نظّام وارد آورده‌اند : به اينكه منع كنند بودن نسبت [ 211 
  ] زياده به زياده ، مثل نسبت عدد زيادات به عدد زيادات ، به اين دست‌آويز كه اوّل از نسب مقداريّه است و ممكن است كه صمّاء باشد ، و دوم از نسب عدديّه است كه صمّاء نمىتواند بود ، زيرا كه چون زيادات متساوى باشند و براى هر زيادتى مقدارى باشد ، [ پس به 
  ] زيادتى زيادات مقدار مجموع را بر نسبت عدد زيادات زياد مىگرداند ، پس نسبت زياده به زياده مثل نسبت عدد است به عدد . « 2 »\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، السماع الطبيعى ، ص 214 .\r\n( 2 ) . الاشارات ، ج 2 ، ص 62 ، ( المحاكمات ) .\r\n","page_name":" 281 ","page_number":281},
  {"content":"\r\n\r\nشارح فاضل در شرح هدايه گفته است كه در كلام صاحب محاكم نظرى هست ، زيرا قياس كلّ مجموعى بر كلّ افرادى صحيح نيست ، پس از آنكه نسبت هر زيادتى بعدى به زيادتى بعدى ديگر مثل نسبت عدد زيادات موجوده در آن بعد به عدد زيادات موجوده در بعد ديگر باشد ، لازم نمىآيد كه بعدى متحقّق باشد كه نسبت زيادتى آن به زيادتى بعدى ديگر مثل نسبت عدد زيادات غير متناهيه به عدد زيادات متناهيه باشد ، زيرا كه مىتواند بود كه به ازاء مجموع زيادات بعدى نباشد اگر چه به ازاء هر عدد زيادهء بعدى باشد .\r\nو اگر كسى گويد كه بودن مجموع اعداد زيادات در بعدى معلّل به آن نيست كه هر عدد زياده در بعدى است تا منع بر آن وارد آيد ، بلكه معلّل است به آنكه نسبت آن بعد به بعدى ديگر مثل نسبت اين عدد است به عدد زيادتى كه در آن يافت شده است ، و بر مجموع عدد زيادات غير متناهيه صادق است كه عدد زيادتى است ، پس بايد كه در بعدى بوده باشد كه نسبت آن به بعد متناهى مثل نسبت عدد غير متناهى به عدد متناهى بوده باشد .\r\nمىگوييم كه اگر مراد از آنكه هر عدد زيادتى در بعدى موجود است آن است كه هر عدد غير متناهى چنين است مسلّم است ، لكن از آن لازم نمىآيد كه عدد غير متناهى از زيادات در بعدى موجود باشد ؛ و اگر [ 212 
  ] مراد مطلق عدد است خواه متناهى و خواه غير متناهى مسلّم نيست ، و چگونه مىتواند شد كه كسى كه قضيّهء شخصيّه را منع مىكند قضيّهء كليّه را مسلّم بدارد . و اگر اين مقدّمه ثابت شود در اثبات اين مطلب كافى خواهد بود .\r\nو بعضى گفته‌اند كه اولى در تقرير به برهان مذكور آن است كه اوّلا دو ساق مثلّث را تا به غير نهايه فرض نماييم و در انفراج ميان آن دو ساق ابعاد غير متناهيهء متزايد زايد بر بعد اصل فرض كنيم ، پس در اين صورت زيادات بر بعد اصل غير متناهيهء متساويه موجود خواهد بود و ابعاد غير متناهيهء متفاضله به قدر واحد نيز موجود خواهد بود ، پس هر زيادتى و هر مجموع زياداتى واقع در بعدى از آن ابعاد خواهد بود ، و الّا لازم مىآيد كه بعدى موجود باشد كه مشتمل باشد بر جملهء زيادات واقعه در تحت آن ، و بر آن و بر مزيد بر آن بعدى مشتمل نباشد كه در فوق آن باشد ، پس آن آخر ابعاد خواهد بود ، و اين خلف است .\r\nپس هر زيادتى و هر مجموع زياداتى كه هست در بعدى كه فوق آن است موجود است ، پس مجموع زيادات غير متناهيه در بعد فوق آنها موجود خواهد بود ، پس غير متناهى محصور\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nدر ميان حاصرين خواهد شد ؛ و ساقان نيز به آن بعد منتهى خواهند گرديد ، و هم به اعتبار استقامت و هم به اعتبار خلف مطلب ثابت خواهد شد . و معلوم است كه منع مذكور از اين تقرير هم ساقط نمىگردد .\r\nو يكى از اعلام اين برهان را به نحوى ديگر تقرير نموده است . و آن تقرير اين است كه بر مقطع هر خطّى عرضى با احد السّاقين خطّى موازى با ساق ديگر فرض مىكنيم ، و از اين فرض خطوط متوازيهء غير متناهيه حادث مىگردد و سطوح [ 213 
  ] غير متناهيه در جانب عرض به هم مىرسد . و هر گاه به مقدار سطحى بعينه سطوح متناهيه در عرض غير متناهيه در عدد منضم گردد عرض جمله غير متناهى خواهد بود ، لكن عرض محصور است در ميان دو حاصر .\r\nو اين وجه تمام نمىشود مگر به آنكه زاويهء بين السّاقين حادّه باشد ، زيرا كه در صورتى كه زاويهء قائمه يا منفرجه باشد سطوح محصور در ميان دو ساق نخواهد بود ، كما لا يخفى .\r\nو بر اين تقرير نيز وارد مىآيد كه وجود سطح غير متناهى در عرض مسلّم نيست هر چند زاويه حادّه باشد ، و اين معنى در صورتى لازم مىآيد كه وترى باشد كه بر جميع آن سطوح بگذرد ، و وجود چنين وترى ممكن نيست ، زيرا كه هر وترى كه فرض شود در يك جهت منتهى مىگردد به مبدأ خطّى از آن خطوط متوازيه ، و لا محاله بالاتر از آن وتر خطوط غير متناهيه موجود خواهد بود كه اين وتر نه آنها را ملاقات نموده است و نه سطوح ميان آنها را . اين است تقرير دليل سلّم بر وجه أتمّ ، به نحوى كه فاضل علّامه در شرح هدايه تقرير نموده و در اسفار به آن كتاب حواله نموده است . « 1 » ديگر از براهين مشهوره بر اين مطلب برهان مسامته است ، و تقريرش بر اين نحو است كه اگر بعد غير متناهى يافت شود وجود حركت مستديره محال خواهد بود ، زيرا كه چون خطّى غير متناهى فرض كنيم و كره‌اى فرض نماييم كه از مركز آن [ كره 
  ] خطّ متناهى خارج شده باشد موازى با آن خطّ غير متناهى ، پس هر گاه آن\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 54 - 57 - الأسفار ، ج 4 ، ص 23 .\r\n","page_name":" 283 ","page_number":283},
  {"content":"\r\n\r\nكره حركت كند به سمتى كه آن خطّ خارج از مركز مسامت خطّ غير متناهى شود بعد از آنكه موازى آن خط بوده است ، ناچار بايد كه در خطّ غير متناهى نقطه‌اى كه اوّل مسامته باشد پيدا شود .\r\n[ لكن 
  ] حصول چنان نقطه محال است ، زيرا كه هر نقطه كه در آن خط فرض شود فوق آن نقطه ديگر خواهد بود ، و اين خود معلوم است كه خطّ خارج [ 214 
  ] از مركز مسامت با هر يك از نقاط مفروضه در خطّ غير متناهى مىگردد و مسامته با نقطهء فوقانيّه پيش از مسامته با نقطه تحتانيّه است ، زيرا كه مسامته با هر نقطه به ميلى خاصّ است از موازات آن خط و به حصول زاويهء خاصّه‌اى است در ميان دو خط يا در ميان خطّ موازى و موضع ميل ، پس مسامته با هيچ نقطه به زاويه حاصل نمىگردد مگر آنكه قبل از آن مسامتهء ديگر حاصل مىشود به زاويه‌اى اقلّ از آن زاويه با نقطه‌اى كه فوق آن نقطه است .\r\nو چون نقاط غير متناهيه‌اند ، محال است كه نقطه‌اى يافت شود كه اوّل نقطهء مسامته باشد ، و لكن بايد كه اوّلى براى آن يافت شود ، زيرا كه حركت حادث است و براى آن ابتداء به معنى طرف هست اگر چه « آن » اوّلى كه در آن حادث گردد براى آن نمىباشد نه به معنى طرف و نه به معنى ديگر .\r\nو بر اين برهان قدحى كه وارد آورده‌اند اين است كه حدوث زاويهء مسامته مثل حدوث ساير زوايا از امورى است كه اوّلى براى زمان حدوثش نمىباشد ، پس واجب نيست كه براى نقاط مسامته نقطهء اولى باشد ، چنان كه در حدوث زاويه‌هايى كه به ازاى آن است زاويهء أولى نمىباشد ، زيرا كه هر زاويه كه در آنى حادث گردد . زاويهء ديگر اقلّ از آن در آن قبل از آن حادث شده است ، پس نه زاويه خواهد بود كه به اوّليّت مطلقه موصوف گردد و نه نقطه‌اى كه موصوف به اوّل مسامته باشد .\r\nو صاحب اسفار در دفع اين قدح گفته است كه اگر چه براى حدوث زاويه « آن » اوّلى كه به حركت در آن حادث گردد نمىباشد ، لكن حدّ اوّلى كه وجودش از آنجا ابتدا شود مىباشد ، مانند ساير امور [ 215 
  ] تدريجيّة الحدوث ، پس چنان كه براى حدوث زاويهء تدريجيّة الحدوث اوّلى به معنى طرف مىباشد بايد كه براى حدوث خطّى كه از سيلان نقطهء تقاطع خطّ غير متناهى و خطّ مسامت حادث مىگردد اوّلى به معنى طرف كه از آن ابتدا شود\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nو اگر چه براى زاويه و خطّ مذكور به معنى ديگر به معنى اوّل آنى كه در آن حادث گردد نمىباشد . « 1 » برهانى ديگر برهان تطبيق است .\r\nو تقريرش آن است كه بعد ا ب را فرض مىكنيم كه غير متناهى است از هر دو طرف يا از يك طرف و بر هر دو تقدير حدّى براى آن فرض مىكنيم آن ج است . و حدّى ديگر نيز فرض مىكنيم كه د است ، پس خط ج ب غير متناهى در طرف ب ، ازيد است از خط د ب غير متناهى در طرف ب به مقدار ج د . پس چون انطباق نقطهء د را بر نقطهء ج فرض نماييم : يا اين است كه هر دو با هم بلا نهايه مىروند ، پس زايد مثل ناقص خواهد بود ، و اين ممتنع است ، يا آنكه د ب اقصر است ، پس در طرف ب منقطع خواهد شد و ج ب اطول از آن خواهد بود به قدر ج د متناهى ، پس ج د متناهى خواهد بود در جهت ب ، و هو المطلوب .\r\nو امام رازى گفته است كه در اين برهان شكّى است كه حلّش متعسّر است ، و آن تطبيق نهايت ناقص است بر نهايت زايد ، زيرا كه آن تطبيق به سه وجه ممكن است : يكى آنكه ناقص بكلّيّته حركت كند به جانب نهايت تا آنكه دو نهايت بر يكديگر منطبق گردند .\r\nدوم آنكه ناقص زياد گردد يا زايد كم گردد تا منطبق گردند در طرف . سوم آنكه نهايت زايد بر نهايت ناقص گذاشته شود و در اين هنگام در زايد زيادتى كه منطبق بر چيزى از ناقص نباشد ، بلكه از آن متجافى باشد يافت خواهد شد و پيوسته آن زيادتى را از جانبى به جانبى دفع نمايند تا آنكه در طرف ديگر ظاهر گردد . [ 216 
  ] و ادّعاى تطبيق بر وجه اوّل مصادره بر مطلوب است ، زيرا كه حركت در چيزى كه مكانش از آن خالى نگردد ممكن نيست . و بر وجه دوم محالى لازم نمىآيد ، زيرا كه هر يك بعد از نموّ يا ذبول مطابق مىشوند با ديگرى . و در وجه سوم خصم را مىرسد كه بگويد آن زيادتى باقى مىماند و هرگز منتهى به حدّى نمىشود ، زيرا كه خطّين ممتد به غير نهايه‌اند .\r\nو صاحب اسفار گفته است كه در هر يك از انحاء ثلاثه ادّعاى تطبيق ممكن است .\r\nامّا درجهء اوّل ، اگر چه مسلّم است كه حركت كل در زايد ممكن نيست ، لكن در ناقص\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 4 ، صص 21 - 23 .\r\n","page_name":" 285 ","page_number":285},
  {"content":"\r\n\r\nممكن است . زيرا كه در آن تخلّى مكانى و اشتغال مكانى ديگر متصوّر مىگردد .\r\nو امّا درجهء ثانى ، اگر چه تطبيق بعد از ازدياد ناقص يا انتقاص زايد حاصل مىشود ، لكن افادهء مطلوب مىكند . زيرا كه آن زياده يا نقصان به قدر خطّ ج د است . پس هرگاه خطّ زايد بعد از نقصان مقدارى متناهى از آن مساوى متناهى گردد متناهى خواهد بود .\r\nو امّا درجهء ثالث آن زيادتى متجافيه قدرى متناهى است ، زيرا به همان قدر است كه خطّ ج د آن را اقتضا نموده است . پس هرگاه تطبيق در ما سواى آن با متناهى حاصل گردد ، از آن معلوم مىشود كه بعد مشتمل بر آن فضله و بر آن ما سوى متناهى خواهد بود » . اين است كلام صاحب اسفار و در وجه دوم و سوم آن نظر است . « 1 » بدان كه منكرين تناهى ابعاد را در اين مقام اعتراضات بسيار است كه بعضى از آنها استحسانات و بعضى قياس مع الفارق و بعضى از بديهيّات وهم است .\r\nو عمدهء اعتراضات ايشان اعتراضى است كه بر برهان تطبيق وارد مىآوردند . و آن اين است كه : برهان مذكور منقوض است به نفوس مفارقه از ابدان از زمان طوفان تا به آنچه پيش از آن گذشته است ، [ 217 
  ] زيرا كه آنها كمترند از نفوس مفارقه از اين زمان تا آنچه پيش از آن گذشته است ، با آنكه هر دو غير متناهىاند .\r\nو جواب از اين اعتراض به تقرير قوم آن است كه هر كثرتى كه در آن اجتماع و ترتيب به حسب طبع يا وضع حاصل باشد ، لانهايه در آن ممتنع است . و هر چه يكى از اين دو وصف در آن نباشد غير متناهى مىتواند بود ، و كسانى كه در امتناع لا تناهى امكان مطابقه را شرط ندانسته‌اند ، به تناهى هر موجودى ، خواه مجتمع و خواه غير مجتمع و خواه مترتّب و خواه غير مترتّب ، قائل شده‌اند ، به جهت آنكه اعتقاد ايشان آن است كه هر چه قابل زياده و نقصان است البته متناهى است .\r\nو كاشف از اين شبهه آن است كه علم به اينكه هر چه قابل زياده و نقصان است متناهى است ، يا از بديهيّات است و يا از نظريّات . و اوّل باطل است ، و الّا بايست كه در ميان عقلا اختلاف در آن واقع نشود و حال آنكه واقع شده است . چنان كه بعضى از ايشان اجزاء\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 4 ، صص 22 - 24 .\r\n","page_name":" 286 ","page_number":286},
  {"content":"\r\n\r\nجسم را غير متناهى بالفعل دانسته‌اند ، و بعضى ديگر عالم را مركّب از كرات غير متناهيه پنداشته‌اند ، و جمعى ديگر به خليط غير متناهى قائل شده‌اند . و اهل اسلام معلومات و مقدورات حق تعالى را غير متناهى مىدانند . و بعضى از ايشان انواع اكوان مقدورهء بارى را غير متناهى دانسته‌اند ، و بعضى ديگر از ايشان در عدم ذوات غير متناهى را ثابت كرده‌اند . و بالبديهه معلوم است كه مراتب اعداد غير متناهى است يا آنكه الوف غير متناهيه از آحاد غير متناهيه اقلّ است . و حركات اهل جنّت غير متناهيه است ، با آنكه همهء اين امور قابل زياده و نقصان است . پس هرگاه اين معتقدات را ضمّ به اعتقاد فلاسفه نماييم ، اجماع در ميان عقلا منعقد مىگردد بر جواز قابل زياده و نقصان بودن غير متناهى [ 218 
  ] . و از آن معلوم مىگردد كه امتناعش بديهى نيست . پس هر چه برهان دلالت بر امتناعش نمايد ممتنع خواهد بود .\r\nو برهان بر آنچه دلالت مىكند كه تطبيق را متحمّل تواند بود . و بيانش آن است كه موجب تناهى جز اين نيست كه ناقص به جايى منتهى گردد كه چيزى از آن باقى نباشد و براى زايد هنوز چيزى باقى باشد . و اين معنى در جايى لازم مىگردد كه متعذّر باشد كه جزئى از ناقص به ازاء دو جزء از زايد واقع شود كه اگر اين حالت ممكن باشد نبايد كه ناقص به جايى منتهى گردد كه زايد بعد از آن موجود باشد . پس لزوم تناهى در جايى واقع مىتواند شد كه انطباق را متحمّل باشد و انطباق جزء واحد از جملتين بر دو جزء از جملهء ديگر محال باشد ، مانند استحالهء وقوع دو جزء واحد مانند استحالهء وقوع علّت و معلول در مرتبهء يكى از آن دو . و بالجمله چون جزئى از أحدهما مشغول به مماسّهء جزئى از ديگرى گردد ، اشتغالش به جزئى ديگر از آن ديگر محال باشد . و اين است موجب انتهاى ناقص به حدّى كه منقطع گردد و بعد از آن زايد چيزى باقى ماند .\r\nو امّا امورى كه انطباق در ميان دو سلسلهء آن نيست ، نه به طبع و نه به وضع ، بلكه به مجرّد همين است كه وهم آن را جعل نمايد ، نه وهم را بر استحضار تمام آن سلسله قدرت است و نه عقل را ، زيرا كه عقول را مادام كه در اين دار است قدرت بر افعال و انفعالات غير متناهيه نيست ، پس در آنها خلف لازم نمىآيد . اين است آنچه قوم در اين مقام افاده فرموده‌اند ، و للّه درّهم فيما أفادوا .\r\nو حقير مىگويد كه محلّ شبهه به چند وجه در آن باقى است :\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nاوّل : آنكه مراد به ترتيب وضعى كه در مقابل ترتيب طبعى اعتبار شده است ، آن ترتيب است كه به وضع واضعى حاصل گردد و واضعى به جز وهم و عقل به نظر نمىآيد دوم : آنكه [ 219 
  ] مادام كه امكان انطباق ناقص بر زايد به حسب نفس الامر و واقع ثابت نگردد ، مىتوان گفت كه شايد لزوم محال در دليل مذكور به اعتبار امتناع انطباق باشد در واقع . و معلوم است كه وهم را قوّهء تحصيل آن نيست ، بلكه بايد كه عقل آن را بر سبيل اجمال به طريق كلّى محصّل گرداند . و تجويز اين معنى موجب آن مىشود كه دليل مذكور شامل امور مترتّبهء غير مجتمعه نيز باشد ، بلكه در امور غير مترتّبه نيز اعتبار مىتوان نمود .\r\nسوم : آنكه صاحب اسفار در چند موضع از كتب خود تصريح نموده است به آنكه زمان و زمانيّات اگر چه در نزد محبوسين در سجن مكان ، غير قارّ است ، لكن در عالم فوق زمان همه با هم مجتمع و قارّند ، و از اين تناهى نفوس مفارقه لازم مىآيد ، زيرا كه حدوث آنها بايد بر سبيل توالد باشد .\r\nچهارم : آنكه در دو سلسلهء مفروضه از اعداد غير متناهيه ، چنان كه اگر هر يك از آحاد سلسله‌اى را با آحاد سلسلهء ديگر بسنجيم به جايى منتهى نمىگردد ، يعنى واحدى يافت نمىشود كه از سلسلهء ديگر واحدى به ازاء آن نباشد ، همچنين اگر عشرات يك سلسله را با آحاد سلسلهء ديگر بسنجيم همين حكم خواهد داشت ، يعنى به جايى نمىرسد كه عشره نباشد كه به ازاء واحدى اعتبار شود و اگر چه عشرات به اعتبار ديگر عشرهء آحادند . و اين معنى از خواصّ غير متناهى است . و سببش آن است كه معنى مساوات در غير متناهى غير از معنى مساوات در متناهى است ، بلكه در غير متناهى معنى مساوات موجود نيست اگر معنى زياده و نقصان موجود است مانند زياده و نقصانى كه در زاويهء مستقيمة الضّلعين يا مختلفة الضّلعين موجود است با عدم وجود مساوات . پس مىگوييم كه هر جزئى از ناقص به ازاء جزئى از زايد واقع است ، و ناقص در طرف غير متناهى به جايى منتهى نمىشود كه زايد زياده [ 220 
  ] بر آن باشد اگر چه در طرف متناهى ناقص باشد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nمقاله هفتم در تشكل\r\nو در آن سه فصل است\r\n\r\nفصل اوّل در تعريف شكل\r\n« و مهندسين آن را تعريف نموده‌اند به آنكه چيزى است كه احاطه كرده باشد به آن يك حد يا بيشتر . و آن بر دو قسم است ، مسطّح و مجسّم . و صاحب حد هرگاه سطح باشد حدّش خط خواهد بود ، و اگر جسم باشد حدّش سطح مىباشد .\r\nو تعريف آن در نزد طبيعيّين هيئت حاصلهء از احاطهء حدّ واحد يا حدود است به مقدار ، يعنى به سطح هرگاه مشكّل مسطّح باشد ، مانند مثلّث و مربّع و امثال آنها ، يا به جسم تعليمى هرگاه مشكّل مجسّم باشد ، مانند كره و مكعّب و امثال آنها ، و امّا اطراف خطوط ، يعنى نقطه ، اگر چه تصوّر احاطهء آنها به خطوط متصوّر است ، لكن اطلاق مشكّل بر خط محدود نمىشود .\r\nو به اين تخصيص در مقدار ، طرد تعريف از انتقاض به خطوط محدوده محفوظ مىماند . و لكن انتقاض عكسش به هيئت محيط كره باقى مىماند . و به جهت رفع آن ، بعضى تعريف را تغيير داده‌اند و گفته‌اند كه : شكل هيئت حاصلهء براى مقدار است از جهت احاطه ، خواه مقدار محيط باشد و خواه محاط به . و بنا بر اين تعريف محيط كره داخل در تعريف مىگردد . امّا اگر مقدار به ما سواى خط تخصيص دهند محيط دايره بيرون مىرود . و تفرقهء اطلاق شكل در ميان محيط كره و محيط دايره در نهايت صعوبت است . و اگر مقدار را بر اطلاق باقى گذارند تعريف بر خطّ محدود صدق مىكند . و تخصيص احاطه به تامّه بىفايده است ، زيرا كه براى خط جهتى سواى طول نيست و دو نقطه بر آن احاطه نموده‌اند . چنان كه براى سطح جهت عمق نيست كه به آن جهت تواند محاط واقع شود ، همچنين براى خط\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n[ 221 
  ] جهتى ديگر كه محاط واقع گردد نيست . پس احاطهء دو نقطه به خط احاطهء تامّه خواهد بود .\r\nو از آنجا كه هيئت عارض امور قارّة الذّوات مجتمعة الأجزاء مىگردد ، زمان معيّن ، مانند يوم ، از تعريف خارج خواهد بود ، اگر چه به آن دو حد احاطه نموده‌اند كه آن اوّل و آن آخر آن باشند . امّا در تعريف مهندسين داخل است . مگر آنكه ايشان نيز موصول در تعريف را به مقدار قار تخصيص دهند . و به اعتبار احاطهء تامّه ، هيئت زاويه شكل نخواهد بود .\r\nو ببايد دانست كه در هر شكلى سه امر ضرور است : يكى موضوع ، و ديگر حد يا حدود ، و سوم هيئت حاصلهء در آن موضوع . مثلا حقيقت مربّع ملتئم است از سطح و حدود و هيئت مخصوصه كه موسوم است به تربيع . و هر يك از اين امور ثلاثه غير از دو امر ديگرند .\r\nو [ معرّف در 
  ] تعريف طبيعيّين هيئت است كه از مقولهء كيف است ، و تعريف مهندسين بر آن صادق نيست . و همچنين احكامى كه بر آن صدق نمىكند ، مثل آنكه مىگويند كه اين شكل مساوى آن شكل است يا اعظم از آن يا اصغر از آن است . چنان كه مىگويند كه مسدّس واقع در دايره اصغر از دايره است ، و مسدّس واقع بر دايره اعظم از آن است ، بلكه مقصود ايشان در اين احكام مقدار مشكّل است ، زيرا كه ما يحيط به الحدود مقدار است ، و مقدار كم است ، و كم كيف نيست ، پس مربّع غير تربيع است ، و مدوّر غير تدوير است .\r\nو صاحب اسفار در اين مقام گفته است كه : « چنان كه مقصود از واحد گاهى نفس واحد است ، [ و گاهى چيزى كه آن چيز واحد است 
  ] ، و همچنين مقصود از مضاف گاهى نفس مضاف است ، نه مقولهء ديگر ، مثل جوهر و كم كه مضاف باشد ، و گاهى شىء ذو اضافه است مانند ذات أب [ 222 
  ] كه موصوف است به آنكه أب است ؛ همچنين است حكم در اين مقام ، يعنى ممكن است كه مقصود از مثلّث مثلا نفس مثلّث باشد نه شىء ذو تثليث . و در اين صورت ميان شكل و مشكّل فرقى نخواهد بود ، و مثلّث موجود در تخيّل در مثلّث بودن محتاج به كيفيّتى كه عارض آن گردد نيست ، بلكه همان ذاتش هم مثلّث است و هم تثليث ، يعنى ما يكون به الشّىء مثلّثا .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nو امّا اگر از اشكال نفس معانى مصدريّهء انتزاعيّه قصد شود ، از امور عقليّهء اعتباريّه خواهد بود از باب نسبت اضافيّهء عقليّه ، مانند جوهريّت و شيئيّت و امثال آنها . پس [ آنچه 
  ] مهندس كه از اين اشكال نفس مقادير محدوده را قصد مىكند هم - اشكال است و هم مشكلات . و غير مهندس از شكل معنىيى را قصد مىكند كه عارض موادّ طبيعيّه است كه مفهومش مأخوذ است از حالت انفعاليّه‌اى كه عارض جسم طبيعى مىگردد از حيثيّت مقدار جسم » . « 1 »\r\n\r\nفصل دوم در بيان آنكه براى هر جسمى شكلى طبيعى هست\r\nزيرا كه همهء اجسام متناهىاند ، و هر متناهى مشكّل است ، و هر مشكّلى شكل طبيعى براى آن است . پس براى هر جسمى شكل طبيعى خواهد بود . امّا بيان صغرى در قياس اوّل مذكور شد ، و بيان كبرى در آن قياس كه هر متناهى مشكّل است آن است كه بر متناهى حد يا حدود احاطه كرده است ، و هر چه بر آن حد يا حدود احاطه نمايد مشكّل است . و دليل بر كبراى قياس دوم كه براى هر مشكّلى شكلى طبيعى هست ، آن است كه بر تقدير فرض ارتفاع تأثير قواسر از آن ، ناچار بر شكلى معيّن خواهد بود . و آن شكل به حسب قاسر نمىتواند بود ، زيرا كه مفروض رفع قواسر است ، پس به حسب طبع خواهد بود ، و هو المطلوب .\r\nو اعتراض بر اين مطلب آن است كه اگر چه [ 223 
  ] هرگز جسم از شكل معيّنى خالى نمىباشد . امّا مىتواند شد كه به حسب طبيعت اقتضاى شكلى ننمايد چنان كه فلك هرگز از وضعى معيّن خالى نيست و به اعتقاد قوم به حسب طبيعت اقتضاء وضعى نمىكند .\r\nو دفعش : به بيان فرق است در ميان وضع و شكل ، زيرا كه حصول وضع منوط به امر خارج است و با قطع نظر از غير به هيچ وجه تحقق نمىيابد ، نه وضع مطلق و نه وضع معيّن .\r\nو به اين اعتبار مىگويند كه فلك اقتضاى وضع معيّن نمىكند . و امّا شكل معيّن براى جسم\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 4 ، صص 172 - 174 ، با تفاوت .\r\n","page_name":" 291 ","page_number":291},
  {"content":"\r\n\r\nحاصل است با قطع نظر از حيّز ، و به اين جهت آن را طبيعى دانسته‌اند . « 1 »\r\n\r\nفصل سوم در تتمهء احوال اشكال\r\nبدان كه شكل طبيعى براى جسم بسيط كره است ، زيرا كه فاعل واحد كه طبيعت است در قابل واحد كه جسم است بجز فعل واحد متشابه عملى نمىتواند كرد . و هر مشكّل غير كره و اگر چه زاويه نداشته باشد مانند مشكّل بيضى و عدسى ، اختلاف ابعاد از مركز و اختلاف امتداد در طول و عرض در آن هست ، و اتّفاق بسايط در شكل مستدير بر دلالت بر اتّفاق آنها در طبايع نمىكند ، زيرا كه اختلاف معلولات موجب اختلاف علل است و اشتراك آنها موجب اشتراك علل نيست .\r\nو در شرح هدايهء فاضل علّامه مذكور است كه اگر چه بسايط در اصل استداره مشتركند ، ليكن براى هر يك استدارهء خاصّى هست كه مخالف استدارهء ديگر است به تخالف نوعى ، پس ناچار بايد كه علل آنها نيز به حسب نوع مختلف باشند ، و آن علل طبايع آنهاست كه عين صور نوعيّه‌اند .\r\nو از اين ظاهر مىگردد كه صورت جسميّه مشتركه سبب تشكّل آنها نمىتواند بود .\r\nعلاوه بر آنكه تعيّن صورت جسميّه متأخّر است از مقادير مختلفه [ 224 
  ] به اختلاف طبايع .\r\nپس لابدّ بايد كه اشكال به طبايع مستند باشد . و اختلافاتى كه در كرهء ارض است به اعتبار آن است كه با اقتضاى كرويّت كيفيّت حافظه با آن هست كه هر شكلى كه براى آن اتّفاق افتد آن را حفظ مىكند . و منافاتى ميان اين دو اقتضا نيست ، بلكه ثانى مؤكّد اوّل است . و به سبب اسباب خارجيّه از قبيل رياح و امطار و سيول بالقسر از شكل طبيعى بيرون رفته است و يبوست حافظ شكل قسرى آن گرديده است . « 2 » و امّا اختلاف سطحين كه در كرات مجوّفهء صادرهء از طبايع فلكيّه و عنصريّه حادث گرديده است ، به اعتبار آن است كه هر يك از كلّيّات افلاك و عناصر اقتضاى مكانى خاص و\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الاثيرية ، صص 83 - 84 .\r\n( 2 ) . صدر الدين شيرازى ، شرح الهداية الاثيرية ، ص 84 .\r\n","page_name":" 292 ","page_number":292},
  {"content":"\r\n\r\nوضعى خاص مىنمايد ، و هيولاى هر يك نيز بجز مقدار معيّنى را قبول نمىنمايد ، و بعد از آن اقتضاى شكلى مىكند كه ابسط اشكال متصوّره در حقّ آنها باشد . و به اين سبب تجويف در آن حاصل مىشود نه به مقتضاى طبيعت بالذّات بلكه بالعرض .\r\nو فاضل شارح هدايه ، بعد از ايراد اين جواب از أشكال كرات مجوّفه ، گفته است كه :\r\n« يكى از اعاظم فضلا در مقام تفصّى از أشكال حصول كرهء مجوّفه از طبيعت بسيطه ، قاعده‌اى مقرّر كرده است كه به آن كرات عالم از يكديگر جدا شوند ، و حصول كرهء مجوّفه بالذّات از طبيعت واحده لازم نيايد ، و گفته است كه : « عالم جسمانى در اوّل كرهء مصمتهء متشابهه بود ، پس در پاره‌اى از آن ، يعنى اقصاى فلك ثامن تا به مركز ، هيئت مفصّله بهم رسيد كه آن را جدا گردانيد و كرهء مصمتهء متشابهه حاصل شد ، و كرهء مجوّفه در فوق آن باقى ماند ، و آن فلك تاسع است . پس از اقصاى سابع تا به مركز هيئتى ديگر بهم رسيد كه آن را جدا كرده ، فلك ثامن پديد گرديد . و همچنين هيئات باقى كرات جدا نمود تا آنكه به كرهء ارض منتهى گرديد . و هيچ يك از اين هيئات مفصّلهء متضاعفهء وارده صورت منوّعه نيستند ، [ 225 
  ] بلكه به هر كرهء مفروزه بعد از افراز ، نفس مجرّده با صورت منوّعه تعلّق مىگيرد . و چون در ميان هيئات و تعلّقات صور و نفوس را به بواقى معيّت ذاتيّه هست لازم نمىآيد كه جسم در مرتبه‌اى از نفس يا صورت كه مبدأ ميل وضعى مستدير يا أينى مستقيم باشد خالى بوده باشد . و به همين نحو متصوّر مىگردد افراز كواكب و تداوير و خوارج تا آنجا كه كرهء مصمته باقى ماند . » و بعد از نقل اين كلام فرموده است كه : « عجب است از كسى كه نفسش را به رياضات فلسفيّه مرتاض گردانيده است و عمرش را در تحقيق معارف حكميّه فانى نموده است كه كلامى بگويد كه به قياس تصحيح نتوان نمود و في نفسه باطل باشد به اعتبار خطا و خللى كه به وجوه متعدّده در آن واقع باشد .\r\nاوّل : آنكه ، بنا بر تصوير او ، لازم مىآيد كه وجود أوّلا تعلّق گيرد به جسمى كه براى آن نفسى و صورت طبيعيّه‌اى نباشد مگر همان صورت امتداديّه ، و ساير نفوس و صور را بعد از إفراز به واسطهء آن هيئات مفصّله كسب نمايد ، و پيش از اين ، در مبحث تلازم ميان مادّه و صورت ، بطلان اين قول معلوم شد ، در آنجا كه مذكور گرديد كه وجود جسم به مجرّد\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nصورت امتداديه كامل نمىشود مادام كه صورت طبيعيّهء ديگر مقارن آن نباشد ، و مادّه به مجرّد ابعاد تقوّم پيدا نمىكند ، بلكه ابعاد در وجود تابع صورتى هستند كه سبقت بر ابعاد هيولائيّه دارد . چنان كه از تأمّل در حال تخلخل به حرارت و تكاثف به برودت ، از تبدّل أبعاد و بقاء صورت نوعيّه ، ظاهر مىشود .\r\nدوم : آنكه تعلّق هر هيئت مفصّله به بعض معيّن از آن جسم با آنكه واحد و متّصل و غير متمايز الأجزاست ترجيح بلا مرجّح است .\r\nسوم : آنكه لازم مىآيد كه براى كلّ عالم جسمانى يك هيولى باشد ، و اين خلاف مقرّر مشهور در نزد جمهور است .\r\nچهارم : آنكه لازم مىآيد كه نفس هر كرهء عاليه أدون و أخسّ از [ 226 
  ] نفس كرهء سافله باشد ، زيرا كه هيئات كماليّهء فايضهء بر سافله بيشتر است از آنچه بر عاليه فايض گرديده است . و ظاهر است كه جرم أكمل نفس أشرف بر او فايض مىگردد . پس بنا بر قاعدهء او بايد كه جرم ارض أكمل از جرم فلك أقصى باشد ، پس بايد كه صاحب نفس باشد ، و نفسش از نفس فلك أقصى أشرف باشد . و أرض دائم الحركه باشد از روى عشق و شوق به مبدأ واهب ، و اين بسيار مستبعد است .\r\nپنجم : آنكه در فلسفه مبرهن گرديده است كه براى هر كره از كرات افلاك عقل مفارقى هست كه نفس فلك به آن تشبّه مىجويد در تحريكات آن كره و شايق به آن است ، و آن عقول مبادى فاعليّهء ذوات آن كرات . و معين آنها و مفيض اجرام آن افلاك آن عقولند كه بر آنها مقدّمند ، نه آن هيئات طاريهء عارضه كه متأخّرند از آنها .\r\nششم : آنكه ، بر تصوير او ، لازم مىآيد كه هيچ يك از اجرام واقعهء در فوق ارض ، كرهء مستقلّه نباشند ، بلكه به مثابهء متمّمات فلكيّه باشد . لكن آن نحرير از لزوم آن مضايقه ندارد ، چنان كه به آن تصريح نموده است .\r\nهفتم : آنكه آنچه او گفته است منافى است با قول ايشان كه براى هر جسمى شكل طبيعى يعنى صادر از طبيعت هست ، زيرا كه ، بر تصوير او ، براى غير ارض و كواكب از اجرام فلكيّه و عنصريّه شكل طبيعى صادر از طبيعت نخواهد بود .\r\nهشتم : آنكه آنچه گفته است كه چون در ميان آن هيئات و تعلّقات نفوس و صور به\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nبواقى معيّت ذاتيّه هست ، لازم نمىآيد كه جسم در مرتبه‌اى از نفس يا صورت خالى باشد مشتمل است بر تناقض ، زيرا كه اگر تعلّق نفوس و صور به بواقى موقوف بر فصل و افراز نباشد ، بايد كه صدور كرهء مصمته از آنها باشد ، چنان كه مقتضاى طبيعت واحده است . و بنا بر اين بناء آنچه او در صدد آن است منهدم مىگردد . [ 227 
  ] و غير از آنچه مذكور شد امورى مىآيد كه مخالف اقوال حكما و منافى حق در واقع است » . اين است آنچه فاضل شارح بر آن بعض وارد آورده است . « 1 » و امّا اختلاف افلاك در شكل به اعتبار ارتكاز كواكب و تداوير و خارج مراكز در آن و اختلاف متمّم به اعتبار رقّت و غلظ به سبب قاسر نيست ، زيرا كه براى ايشان در آنجا قاسرى نمىباشد . و به سبب صورهء واحده نيز نيست و الّا لازم مىآيد كه فعل طبيعت واحده مختلف باشد ، بلكه سببش صور متعدّده است . و چنان كه فعل به اختلاف قابل مختلف مىگردد به اعتبار فاعل نيز مختلف مىتواند شد . پس صورت متعلّقه به فلك كلّى اگر چه اقتضاء كرويّت شكل آن مىنمايد لكن صورتى ديگر به آن متّصل شده است كه كره را از آن جدا نموده است كه كوكب با تدوير با خارج بوده باشد . به اين سبب در شكل فلك كلّى اختلاف بالعرض بهم رسيده است . و تعدّد صور مقصور بر اختلاف مواد و اختلاف استعداد آنها نيست ، بلكه جايز است كه به سبب اختلاف فواعل نيز مختلف گردد . پس چنان كه جايز است كه به بعضى مركّبات صورت كماليّه به حسب فطرت ثانيه تعلق گيرد به واسطهء امورى كه به قوابل و استعداد آنها تعلّق دارد . همچنين جايز است كه به بعضى بسايط صورت كماليّه متّصل شود به حسب فطرت أولى به واسطهء اسبابى كه به عقول فعّاله و تصوّرات آنها نظام خير را بر وجه اشرف راجع باشد . اين است جواب قوم از اين اشكال .\r\nو صاحب محاكمات گفته است كه در اينجا چند اشكال است :\r\nاوّل : آنكه صورت نوعيّه أولى كه صورت فلك كلّى است بايد كه در جميع اجزاء آن سارى باشد و صورت ديگر كه صورت خارج است . به همان جزء مختصّ است . و از اين لازم [ 228 
  ] مىآيد كه در آن جزء دو صورت نوعى موجود باشد ، و اين محال است .\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية الأثيرية ، صص 122 - 124 .\r\n","page_name":" 295 ","page_number":295},
  {"content":"\r\n\r\nو در جواب اين اشكال منع استحالهء آن است . و سند آن بقاى صور عناصر است و مركّبات با حلول صورت نوعيّهء ديگر كه سارى در جميع اجزاء مركّب است . پس در هر عنصرى دو صورت نوعى موجود است .\r\nو در شرح هدايه فاضل علامه مذكور است كه حق در جواب آن است كه صورت فلك و صور آنچه در آن مركوز است سارى در اجزاء جسم نيست تا آنكه لازم آيد كه جسم واحد صاحب دو صورت نوعى باشد ، بلكه تعلّق صورت به مجموع جسم است من حيث هو مجموع نه به هر جزئى از اجزاء آن ، زيرا كه صورت فلك بعينها نفس مجرّدهء آن است . و صور بر دو صنفند : يكى صورى است كه تقوّمش به موادّ اجسام است ، خواه سارى در آن باشد مانند صور معدنيّه و خواه سارى نباشد مانند صور حيوانيّه ؛ و ديگر صورى است كه تقوّمش به موادّ اجسام نيست ، بلكه قوامش به ذات خود است . و چون براى هر فلكى ، بلكه هر كرهء اثيريّه‌اى صورت مجرّدى هست كه ذات آن است و تحصّل ماهيّتش به همان است ، پس براى آن صورتى ديگر كه منطبع باشد نخواهد بود . و چنان كه محقق طوسى گفته است هيچ كس به آن قائل نشده است ، زيرا كه ممتنع است كه شيء واحد صاحب دو نفس يعنى دو ذات بوده باشد .\r\nو همان محقق علامه تصريح نموده است به اينكه قوّهء منطبعهء در افلاك مثل خيال است در ما ، پس چگونه مىتواند كه صورت جوهريّه باشد براى آنها .\r\nو امّا آنچه در جواب مذكور شد ، كه مىتواند كه جسم واحد دو صورت نوعى باشد مانند اجزاى عنصريّه در مركّبات ، فسادش ظاهر است ، زيرا كه از آن لازم مىآيد كه براى شيء واحد دو حقيقت مختلف باشد . به اين معنى كه يك جسم هم فلك باشد و هم كوكب و هم نار باشد و هم ياقوت . و صور [ 229 
  ] عناصر اگر چه در مركّبات باقىاند و صورت ديگر سارى در آن است ، لكن از آن لازم نمىآيد كه براى عنصر واحد دو صورت باشد ، زيرا كه براى مركّب عنصرى ، مثل ياقوت و مثل اعضاى بسيطه حيوان ، اجزاى مقداريّهء متّحده به ماهيّت و وجود هست ، و اجزاى متباينهء به ماهيّت و وجود نيز هست ، و صورت ياقوتى يا لحمى يا عظمى سارى در جميع آن اجزاى متشابههء حاملهء كيفيّت مزاج است ، نه در هر يك از اجزاى متباينهء بسيطه ، زيرا كه جزء بسيط از نار يا هوا استعداد قبول صورت تركيبيّه\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nنمىآيد .\r\nو ديگر : از اشكالات صاحب محاكمات آن است كه اگر در فلك دو صورت باشد در آن تركيب قوى و طبايع خواهد بود ، پس بسيط نخواهد بود و جوابش : در نزد جمهور آن است كه معنى تركيب صور و قوى آن است كه براى جزئى از آن قوه‌اى باشد و براى جزئى ديگر قوّه‌اى ديگر ، يعنى بايد كه براى آن دو جزء باشد و در هر جزئى قوّه‌اى باشد كه در جزء ديگر نباشد . و امر در فلك بر اين نحو نيست ، بلكه يك قوّهء آن سارى در جميع اجزاء فلك است و قوّهء ديگرش به جزئى اختصاص دارد .\r\nو فاضل شارح هدايه گفته است كه بنا بر آنچه ما تقرير نموديم اين سؤال وارد نمىآيد و به اين جواب محتاج نيست .\r\nو اشكال سوم : آن است كه صورتى كه تعلّق به مجموع فلك دارد و منوّع آن است در جميع اجزاء فلك سارى است . پس خارج و دو متمّم افراد نوع واحد خواهند بود ، و از اين تعدّد افراد مبدع لازم مىآيد ، و قوم تصريح نموده‌اند كه انحصار مبدع در شخص واجب است .\r\nو فاضل شارح در جواب اين اشكال گفته است كه : « هيچ يك از متمّمين جسم مستقلّ بنفسه نيستند ، بلكه جزء جسميّت فلكند ، پس نبايد كه براى آنها صورت مستقلّه باشد و از اين جهت است كه كرهء متشابهة الثّخن [ 230 
  ] نيستند . و اگر براى آنها طبيعت مستقلّه مىبود حركت مختصّه نيز مىداشتند كه به آن حركت اوضاع را از قوّه به فعل مىآوردند براى تشبّه به مبادى مفارق به نحوى كه نزد ايشان مقرّر است . و امّا خارج از آن حيثيّت كه جزء فلك است جسم مستقل نيست و حركت خاصّه ندارد و مبدأ حركت براى آن نيست ، و از آن حيثيّت كه كرهء مستقلّه است حركت خاصّه و صورت منوّعه براى آن هست ، و از اين حيثيّت مباين است از فلكى كه شامل آن است . و در هيچ يك از اين دو صورت تعدّد افراد مبدع لازم نمىآيد » .\r\nو بدان كه شارح فاضل در اين مبحث به مقتضاى مقام به بقاى صور عناصر در ضمن مركّبات حكم نموده است . و در رسالهء منفرده كه در تحقيق مزاج نوشته است در آخر مراحل به بيان احوال اعراض و جواهر بر عدم بقاى آن صور استقلال نموده است . و در مبحث مزاج\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nاز اين كتاب تحقيق حق در آن و آنكه در ميان اين دو كلام منافاتى نيست مذكور خواهد شد إن شاء اللّه تعالى .\r\nو در اين مقام در شرح هدايه گفته است كه « فاعل أشكال أعضاء در حيوان و مقادير و أوضاع آن كه در هر يك از آنها منفعت خاصّه هست ، بايد كه از قوّهء طبيعيّهء عديمة الشّعور كه به مصوّره موسوم است نبوده باشد تا آنكه احتياج به تجشّم اعتذار براى دفع لزوم آنكه بايست كه حيوان كرهء واحد يا كرات متعدّده باشد نبوده باشد ، زيرا كه هر فطرت سليمه شهادت مىدهد كه مثل اين ترصيف و ترتيب محكم انيق كه عقول از وصول به غايت منافع آن عاجزند محال است كه از چيزى عارى از علم و ادراك صادر گردد . و از نفس نيز صادر نمىتواند باشد ، خواه نفس ناطقه باشد و خواه غير ناطقه ، به چند وجه : اوّل : آنكه حدوث نفس از حدوث بدن مؤخر است . [ 231 
  ] دوم : آنكه در حال كمال علم كيفيّت اعضا را در اشكال و مقادير و اوضاع آنها نمىدانيم مگر بعد از ممارست تشريح ، پس چگونه مىتوان گفت كه در ابتداء تكوّن به آنها عالم بوده‌ايم . سوم : آنكه ما را در اين وقت كه قدرت كامل گرديده است . ميسّر نمىشود كه صفتى از صفات بدن را تغيير دهيم . پس در ابتداء امر با غايت ضعف چگونه قدرت بر تركيب مثل اين بنيه داشته‌ايم . و از اين بيان ظاهر مىگردد كه بايد مشكّل ابدان و خالق آنها مدبّر حكيم و فاطر عليم بوده باشد ، به واسطهء ملائكهء موكّلهء بر عالم اجرام ، چنان كه رأى اساطين حكمت و تألّه است ، مثل افلاطون و كسانى كه پيش از او بوده‌اند از اصحاب معارج و ارتقاء به ملكوت اعلا » « 1 » .\r\nاين است سخن آن فاضل در شرح هدايه ، و در اين مقام كلامى هست كه ذكر آن در بحث قوى انسب است و إن شاء اللّه مذكور خواهد شد .\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 84 - 87 .\r\n","page_name":" 298 ","page_number":298},
  {"content":"\r\n\r\n\r\nقسم دوم در بيان احوال مختصّه به فلكيات\r\nو در آن دوازده فصل است\r\n\r\nفصل اول در بيان اثبات آنكه فلك مستدير است\r\nو بدان كه حكما را بر كرويّت افلاك براهين بسيار است ، و بعضى از آنها تعليمى است و بعضى طبيعى . و از براهين تعليميّهء ايشان يكى آن است كه در آفاق مائله ثوابت حركت مىكنند بر مدارات متوازيه بر دور قطب ظاهر از فلك و هر يك كه به قطب اقرب است بر مدارى اصغر و ابدىّ الظّهور است ، و آنكه ابعد است بر مدارى اكبر است تا آنكه منتهى مىگردد به افق و به افق تماس مىكند . امّا چيزى از آن پنهان نمىشود . و چون كوكب دور تر و مدار بزرگتر مىشود چيزى از آن پنهان مىگردد و حفظ مطلع و مغيب مىنمايد و ازمنهء خفا بتدريج زياد مىشود به حسب تزايد بعد به همان نسبت تا آنكه منتهى مىگردد تا به جايى كه زمان ظهور و خفاى آن متساوى مىشود . پس زمان خفا بر زمان ظهور زيادتى مىكند و ازمنهء خفا تزايد مىپذيرد تا آنكه به جايى مىرسد كه [ 232 
  ] در دوره‌اى يك مرتبه كوكب مماسّ افق مىشود و طلوع نمىكند . و اين دليل است بر كرويّت آسمان ، بلكه بر كرويّت زمين نيز . و ايضا تساوى زمان ظهور و خفاى دو كوكب متساوى البعد از منطقه بر سبيل تبادل دليل بر كرويّت است . و همچنين ارتفاع تدريجى كوكبى كه طالع مىشود به واسطهء قطعهء ظاهر . و انحطاط آن بر سبيل تدريج بعد از زوال از وسط تا آنكه پنهان گردد دليلى ديگر است . و بر اين سياق ادلّه‌اى ديگر نيز در كتب اهل تعاليم مذكور است .\r\nو امّا از براهين طبيعيّه ، آنكه از همه مشهورتر است برهانى است كه به اعتبار تحديد جهات اقامه مىنمايند و جهت را تعريف كرده‌اند به آنكه عبارت است از طرف امتداد واقع\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nدر مأخذ اشاره [ و اشاره 
  ] تخيّل امتداد است نه نفس امتداد ، زيرا كه فعل مشير است ، لكن بر سبيل تجوّز يا به حسب اصطلاح بر امتداد موهومى كه از مشير اخذ شده به مشار إليه منتهى مىگردد اطلاق مىشود و جهات معتبره شش است ، زيرا كه ابعاد معتبره در اجسام كه متقاطع بر زوايا قائمه باشند سه‌اند و براى هر بعدى دو طرف هست و اطراف ستّه را جهات ست دانسته‌اند . و آن ابعاد در بعضى اجسام بالفعل موجود است مانند مكعّب و در بعضى به قوّه و فرض موجود است مانند كره . و دو جهت از اين جهات كه مسمّى به تحت و فوق‌اند جهت حقيقىاند ، زيرا كه تحتيّت و فوقيّت به حسب طبع ثابتند . به جهت آنكه بعضى از اجسام در حركت طبيعيّه متوجّه است به يكى از آن دو ، و بعضى ديگر كه با آن اوّل به حسب ماهيّت متباينند متوجّه است به حسب طبع به جهت ديگر ، و به اين سبب متبدّل نمىگردند به خلاف ساير جهات كه به اضافه به غير متبدّل مىشوند .\r\nو شيخ در شفا گفته است كه مشهور در نزد جمهور ، بلكه در نزد اهل ظاهر از اهل نظر ، آن است كه براى خط دو جهت است و بس ، و براى سطح چهار جهت است ، [ 233 
  ] و براى سطح شش جهت ، و رأى ايشان در خطّ صحيح و مطابق واقع است و در باقى نظر است . و اگر سطح مربّع باشد و جهات اوّليّهء آن را كه خطوط است اعتبار نماييم ، چنان است كه ايشان پنداشته‌اند . و امّا اگر مربّع نباشد مانند مسدّس ، حدّى از آن براى جهت بودن اولى از ديگرى نخواهد بود ، و براى آن شش جهت خواهد بود . و هر قدر كه اضلاع سطح بيشتر باشد جهاتش بيشتر مىشود . و براى دايره بجز جهت واحده بالفعل نيست ، و به جهت قوّه جهات غير متناهيه براى آن هست . و مثل اين است حكم مكعّب و اجسام كثيرة السّطوح و كره در اجسام .\r\nو از اين عبارت شيخ و ساير عباراتش كه در اين فصل ذكر كرده است معلوم مىشود كه جهت شىء عبارت از نهايت شيء است و اختصاص به طرف امتداد مأخذ اشاره ندارد ، و جهت بالفعل در كره بجز جهت واحده نيست .\r\nو بعد از تقرير اين معانى مىگوييم كه هر يك از فوق و تحت موجود و ذو وضع و غير منقسم در امتداد مأخذ حركتند ، يعنى در امتدادى كه حركات مستقيمه در آن واقع مىشود ، زيرا كه اگر موجود نباشد توجّه متحرّك به جانب آن ممكن نيست ، و اگر صاحب وضع نباشد\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nاشاره به آن ممكن نخواهد بود ، و اگر غير منقسم نباشد لااقل دو جزء در آن خواهد بود . و چون متحرّك به جزء اقرب برسد ، يا آن است كه ساكن مىگردد ، يا بر حركت مستمر مىماند . پس اگر ساكن مىگردد مقصد جزء اقرب خواهد بود ، و اگر ساكن نگردد اين جزء مقصد نخواهد بود .\r\nو چون اين مقدّمات معلوم گرديد ، مىگوييم كه تحدّد جهات در خلأ نمىتواند بود ، زيرا كه تحقّقش محال است ، [ 234 
  ] و در داخل ملأ متشابه نيز نمىباشد ، و الّا دو جهت به حسب وضع مختلف نخواهند بود . پس بايد كه تحدّد جهات در اطراف و نهايات ملأ باشد . و بنا بر اين بايد كه تحدّد به جسم كرى باشد ، زيرا كه تحدّد جسم واحد است يا به اجسام متعدّد .\r\nپس اگر به جسم واحد باشد ، بجز كره جسمى ديگر نمىتواند بود كه تحديد جهتين نمايد ، زيرا كه بايد جهت سفل در غايت بعد از جهت علو باشد ، و در غير جسم كرى جهت سفل متبدّل مىگردد نسبت به آنچه از آن ابعد باشد ، زيرا كه اگر تحديد آن در خارج از جسم محدّد فوق باشد نه به كرى متحدّد مىتواند شد و نه به غير كرى ، به اعتبار آنكه هر بعدى كه فرض شود كه أبعد ابعاد است ، ممكن است كه بعدى ديگر أبعد از آن فرض نمود ، و مرجّحى براى ترجيح يكى بر ديگرى نيست . و اگر داخل باشد هر نقطه كه در مضلّعات فرض شود غايت بعد از حدّى غايت قرب به حدّى ديگر خواهد بود ، زيرا كه حدود در جسم مكعّب موجود بالفعل است ، و اگر به اجسام متعدده باشد ، بايد كه بعضى از آنها به بعضى ديگر محيط باشند ، و إلّا خالى از اين نخواهد بود كه هر دو جسم محدّد يك جهت باشند يا هر يك محدّد جهتى ديگر ، و در صورت اوّل جهت ديگر متعيّن نمىگردد . زيرا كه بعد از آن دو يا در داخل است و يا در خارج . و غايت بعد خارج از جسم به آن متحدّد نمىگردد ، چنان كه معلوم شد . و غايت بعد داخلى از يكى از آن دو با تحقّق كرويّت متحقّق مىگردد ، چنان كه معلوم شد . و غايت بعد داخلى از يكى از آن دو با تحقّق كرويّت متحقّق مىگردد ، به اعتبار آنكه از ديگرى خارج است غايت بعد از آن نمىباشد ، زيرا كه بعد داخلى در أحدهما از ديگرى خارج است . و ايضا لازم مىآيد كه جهت فوق مثلا دو جهت مختلف باشد و قرب به أحدهما مستلزم بعد از ديگرى باشند به اعتبار آنكه قرب به جسمى مستلزم بعد از جسمى مىباشد كه مباين آن\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nباشد . و اگر هر يك از آن دو جسم متباين محدّد جهتى باشند به اعتبار اختلافى [ 235 
  ] كه در طبيعت آنها باشد ، نبايد كه بعد از احدهما قرب به ديگرى باشد ، زيرا كه محتمل است كه آن بعد در سمتى غير امتداد و اصل بينها واقع گردد . پس بعد از احدهما كه قرب به ديگرى نبوده باشد ، جهت حقيقيّه خواهد بود مغاير هر يك از دو جهت قرب به آن دو ، زيرا كه هر جهتى راجع است به جهت حقيقيّه ، و حال آنكه معلوم از جهت حقيقيّه همان فوق و تحت است . پس اگر اجسام محدّد باشند بايد كه بر يكديگر محيط باشند ، و به آن مطلب حاصل مىگردد ، زيرا كه اگر محيط كرى باشد فهو المطلوب ، و اگر كرى نباشد بعد به آن متحدّد نمىگردد خواه محاط كرى باشد و خواه نباشد . اين است تقرير دليل بر طبق آنچه در اين مقام افاده نموده‌اند .\r\nو اعتراض به اينكه حركت بر وتر قوس محدّد حركت از جهت فوق است به همان جهت ، بسيار سخيف است ، زيرا كه متحرّك بر وتر تا به وصول به منتصف وتر به جانب تحت حركت مىكند و از آنجا تا به وصول طرف ديگر از وتر به جانب فوق . و از اين جاست كه حكم كرده‌اند به آنكه هر حركت غير مستديره البته از جهت حقيقيّه است به جهت حقيقيّهء ديگر . و بعد از ثبوت آنكه براى هر يك از اجسام مكان طبيعى است كه طالب وصول به آن مكان است نمىتوان گفت كه شايد كه مقصود متحرّك وصول به آن مكان نباشد ، بلكه مطلوب امرى ديگر باشد از قبيل حصول نضد و ترتيب ، پس وجود جهت لازم نباشد .\r\nو اعتراض ديگر : آن است كه عدم امكان تحدّد جهتين در ملأ متشابه مستلزم آنكه بايد در اطراف و نهايات باشد نيست ، زيرا كه از رفع مكان و ملأ متشابه امكان در ملأ غير متشابه مرتفع نمىگردد .\r\nو فاضل شارح هدايه از اين اعتراض جواب داده است كه اين تقدير نيز مستلزم عدم تخالف جهتين است زيرا كه هر يك [ 236 
  ] از اين دو بر اين تقدير بايد كه در ملائى متعيّن گردد ، لكن حدود در ملأ واحد فرضيّهء صرفه است و تعيّن بعضى براى جهت بودن با تشابه آنها در آنكه همه فرضيّه‌اند ترجيح بلا مرجّح است . و مثل اين است اگر تحدّد را در ملأ واحد غير متشابه فرض نماييم .\r\nو اعتراض ديگر : آن است كه اگر مراد به غايت بعد داخلى غايت بعد از مجموع\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nنهايات جسم من حيث هو مجموع است ، اين معنى در غير جسم كرى متحقّق مىتواند شد .\r\nمثلا در مكعّب نقطه‌اى فرض مىتوان كرد [ كه 
  ] غايت بعد از مجموع نهايات آن من حيث المجموع بوده باشد ، اگر چه غايت بعد از هر جزء از اجزاء آن نخواهد بود ؛ و اگر مراد غايت بعد از هر يك از اجزاء آن است ، اين معنى چنان كه در غير كرى متحقّق نمىگردد در كره نيز متحقّق نمىشود ، زيرا كه مركز غايت بعد از هيچ قطعه‌اى از قطعات محيط نيست .\r\nو دفعش : آن است كه محيط كره سطح واحد است ، و هر نقطهء غير مركز به آن اقرب است ، و اختلاف نقطهء مركز نسبت به اجزاء مفروضه در محيط [ مبتنى بر مجرّد فرض است و توهّم 
  ] ، و هر نقطه امور غير محقّقه را هيچ اعتبار نيست ، به خلاف غير كرى كه قطعات در آن موجود است . پس مركز غايت بعد است در جسم كرى . بلى اين قدر هست كه مفاد اين برهان بجز آن نيست كه جسم محيط بر اجسام مستقيمة الحركه بايد كه سطح مقعّرش كرى باشد .\r\nو حكماء طبيعيّين را در اثبات كرويّت افلاك ادلّهء ديگر هست ، و از همه مشهورتر آن است كه فلك بسيط است و هر بسيطى كروى است ، و تمام آن موقوف است بر آنكه اثبات بساطت فلك به دليلى باشد كه مبتنى بر كرويّت و بر آنكه محدّد جهات است نباشد . و تحقيق آن در فصول آتيه مذكور [ 237 
  ] خواهد شد إن شاء اللّه تعالى .\r\nو از معلّم اوّل نقل نموده‌اند كه گفته است كه اگر مضلّع باشد در نزد خروج زوايا از احيازش خلأ لازم مىآيد و همچنين اگر بيضى يا عدسى باشد محتاج خواهد بود به فراغ و موضع خالى ، و اگر كره باشد محتاج به آن نخواهد بود .\r\nو فاضل شارح مىگويد كه اين بيان از اقناعيّات است و برهان نيست ، زيرا كه اگر بيضى متحرّك بر قطر أطول و عدسى متحرّك بر قطر أقصر باشد فراغ و موضع خالى ضرور خواهد بود .\r\nو شيخ رئيس از ثامسطيوس نقل نموده است كه بايد كلام معلّم را بر أحسن وجوه حمل نمود و گفت كه حركت دوريّه به هر وجه از وجوه كه حركت كند خلأ لازم نمىآيد ، به خلاف شكل بيضى كه بر قطر أقصر حركت نمايد و شكل عدسى كه بر قطر أطول نمايد .\r\nو در شرح هدايه مذكور است كه اين اعتذار موجب حسن كلام نمىشود ، زيرا كه\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمىتوان گفت كه اگر بيضى باشد شايد كه حركتش بر قطر أقصر ممتنع باشد و اگر عدسى باشد حركت بر قطر أطول ممتنع باشد ، پس خلأ لازم نمىآيد مگر بر فرض محالى ، و محذورى در آن نيست .\r\nو دليلى ديگر از اقناعيّات قول فلاسفه است كه شكل كرى أفضل أشكال است ، پس أليق به جرم سماوى خواهد بود . و وجه أفضليّت شكل كرى آن است كه أقدم أشكال است به حسب طبع و أتمّ آنها است به حسب ذات و أحوط است بر آنچه در آن واقع مىشود و أحكم است در قوام و أصون است از آفات .\r\nأمّا أوّل ، به جهت آنكه كره متّصف است به وحدت طبيعيّه و مشكّل به ساير أشكال به كثرت عارضهء غير طبيعيّه اتّصاف دارند ، يعنى به اضلاع و زوايا . و شكّى در اين نيست كه وحدت در هر چيز پيش از كثرت است و ما بالطّبع از ما بالقسر اقدم است . و ايضا اثبات جميع اشكال مضلّعه موقوف است بر [ 238 
  ] اثبات شكل كرى ، چنان كه به مراجعت به كتب هندسيّه معلوم مىگردد ، پس كره هم به حسب وجود عينى و هم به حسب وجود علمى اقدم خواهد بود .\r\nو امّا دوم ، به جهت آنكه آن صاحب مبدأ محدّد است كه مركز است و صاحب غايت محدوده است كه محيط است و صاحب واسطهء محدوده كه بعد ميان مركز و محيط است و اگر چيزى از آن زياد يا كم شود كرى نخواهد بود . و اين حال در هيچ يك از اشكال ديگر نيست .\r\nو امّا سوم ، به جهت آنكه هر شكلى از قطرش مساوى قطر كره باشد و در كره واقع شود كره شامل آن خواهد بود ، و هيچ شكل مساوى القطر با آن شامل آن نمىتواند بود . و از اين راه قول حق تعالى كه مىفرمايد :  إِنَّا لَمُوسِعُونَ  . ( ذاريات : 47 ) دلالت بر كرويّت آسمان مىكند .\r\nو امّا چهارم ، به جهت آنكه ادلّهء هندسى دلالت مىكند بر آنكه اشكال ذوات اوضاع كثيره منحل به آنچه ابسط از آن است مىگردد ، يعنى به مثلّثات ، و مثلّثات نيز به حسب تجزيه منحل به مثلّثات ديگر مىشوند . و اين صنع در شكل كرى متحصّل نمىگردد .\r\nو امّا پنجم ، به جهت آنكه جسم صاحب زاويه معرض آفات است ، زيرا كه اطراف\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nزاويهء آنها خالى است از چيزى كه مقاومت با مصادم تواند بود ، به خلاف كرى كه جوانبش مساوى است و براى عروض آفت بعضى بر بعضى رجحان ندارد . و بر اين سبيل است دلالت قول حق عزّ و جلّ بر كرويّت آسمان در آنجا كه مىفرمايد :  فَارْجِعِ الْبَصَرَ هَلْ تَرى مِنْ فُطُورٍ  ( ملك ، 3 ) .\r\nو امّا بيان آنكه افضل اشكال اليق به جرم سماوى است آن است كه جسم سماوى أكمل اجسام است پس بايد كه مختصّ به اين شكل باشد كه أشرف اشكال است . « 1 »\r\n\r\nفصل دوم در بيان آنكه فلك بسيط است\r\nيعنى از اجسام مختلفة الطّبائع به حسب حقيقت مركّب نيست . به اين معنى كه براى بعضى از آن طبيعتى باشد [ 239 
  ] و براى بعضى ديگر طبيعتى ديگر است .\r\nو مراد به اين تفسير ، بيان جواب از اعتراضى است كه در اين مقام ايراد شده است كه براى بعضى از اجزاء فلك صورت كوكبيّه است ، و براى بعضى صورت تدويريّه ، و براى بعضى صورت خارجيّه . و معلوم است كه اين صورت مخالف صورت فلك كلّى است .\r\nو جوابش : آن است كه مركّب مقابل بسيطى كه در اين مقام مذكور است ، آن است كه براى هر جزوى صورتى باشد كه همان صورت براى جزوى ديگر نباشد ، مانند مركّبات عنصريّه . و در فلك به اين وضع نيست ، بلكه صورت فلك كلّى به جميع اجزا حتّى كوكب و تدوير و خارج تعلّق دارد .\r\nو برهان بر اين مطلب ، بر طبق آنچه در كتب قوم مذكور است ، اين است كه فلك قابل حركت مستقيمه نيست ، و هر چه قابل حركت مستقيمه نيست بسيط است .\r\nامّا بيان صغرى آنكه در صورت فرض حركت مستقيمه در فلك متوجّه به جهتى و تارك جهتى خواهد بود ، و هر چه چنين باشد بايد كه جهات قبل از آن متحدّد باشد ، و جهات به فلك متحدّد است ، پس قابل حركت مستقيمه نيست .\r\nو اعتراض بر اين بيان به آن است كه تحدّد جهات به جسم محدّد پيش از اجسام\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 114 - 120 ، با تفاوت .\r\n","page_name":" 305 ","page_number":305},
  {"content":"\r\n\r\nذوات جهات موجب آن است كه محدّد بر آن اجسام مقدّم باشد ، زيرا كه محدّد جهات به اعتبار آنكه سبب جهات است بر جهات تقدّم دارد ، يا با جهات است . و متقدّم بر متقدّم بر شىء و ما مع التقدّم على الشّىء بر آن شىء متقدّم است . پس جسم محدّد بر آن اجسام مقدّم خواهد بود . و آن تقدّم اگر به علّيّت باشد بايد كه جسم علّت فاعليّه تواند بود . و اين محال است ، چنان كه در موضع خودش مبيّن گرديده است . و اگر تقدّم به طبع باشد و محدّد بر ساير اجسام محيط است چنان كه مذكور شد ، و تقدّم محيط بر محاط موجب إمكان خلأست ، چنان كه در مبحث تكثّر عقول مذكور خواهد شد ، و اين ممتنع است .\r\nو از اين [ 240 
  ] اعتراض جواب مىدهند كه تقدّم محدّد جهات بر ذوات جهات از آن حيثيّت كه اجسامند نيست ، بلكه از آن حيثيّت است كه ذوات جهاتند ، پس مىتواند بود كه تقدّم به علّيّت باشد از اين حيثيّت كه به اين صفت لازمه متّصفند ، و مىتواند بود كه به طبع باشد ، زيرا كه معنى تقدّم به طبع آن است كه از رفع مقدّم رفع متأخّر لازم آيد من دون عكس .\r\nو در اينجا از رفع محدّديت محدّد رفع ذوات جهات بودن اجسام لازم مىآيد بدون عكس ، و رفع ذوات آنها لازم نمىآيد كه مستلزم امكان خلأ باشد .\r\nو امّا بيان كبرى آن است كه اگر غير قابل حركت مستقيمه مركّب باشد هر يك از اجزاء آن يا بر شكل طبيعىاند و يا بر شكل قسرى و يا بعضى بر شكل طبيعىاند و بعضى بر شكل قسرى ، و شقوق ثلاثه باطل است .\r\nامّا اوّل ، به جهت آنكه شكل طبيعى شكل كرى است ، و از اجتماع كرات شكل متّصل واحد كرى حاصل نمىتواند شد .\r\nو امّا ثانى و ثالث ، به جهت آنكه آنچه قسرىّ الشّكل است طالب شكل طبيعى خواهد بود ، پس قابل حركت مستقيمه خواهد بود ، زيرا كه تبدّل اشكال جز به حركت اينيّه ميسّر نمىگردد . و منع اين مقدّمه به تجويز اينكه شايد تبدّل دفعى باشد مكابره است .\r\nو اگر كسى گويد كه شايد آن حركت بر دايره باشد كه مركز آن مركز عالم باشد .\r\nمىگوييم كه در شرح هدايهء فاضل علّامه مذكور است كه در اين صورت تحدّد جهت به آن نخواهد بود ، زيرا كه چون فلك مركّب از اجزاء موجوده باشد كه از يكديگر جدا باشند ، سطح فلك نيز در خارج منقسم به سطوح خواهد بود ، پس جهت فوق متعدّد و هر\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nجهتى قائم و متحدّد به جزوى از فلك خواهد بود ، و چون آن جزو به حركت اينيّه حركت كند ، بر هر نحوى كه باشد ، خلاف مفروض لازم مىآيد .\r\nو در همان شرح مذكور است كه امكان حركت اينيّه در جسم موقوف به وجود جهت و تحدّد آن است به جسمى ديگر [ 241 
  ] زيرا كه بر تقدير عدم جهت و عدم تحدّد آن ، حركت اينيّه ممتنع است . پس مندفع خواهد بود آنچه در شرح قاضى مذكور است كه لازم ، تقدّم جهات است بر حركت آنها ، نه بر آنها . و همچنين مندفع است آنچه در حواشى فخريه مذكور است كه لازم بر اين فرض ، امكان حركت مستقيمه است ، نه قبول مقارن فعليّت ، و آنچه محال است فعليّت حركت مستقيمه است ، نه امكان آن مطلقا .\r\nو ايضا در آن كتاب مذكور است كه چون معلوم شده است از مذهب حكما كه قسر دائم ممتنع است ، پس به آن اعتبار فساد ايراد ديگر كه در حواشى فخريه مذكور است ظاهر مىگردد . و آن ايراد اين است كه از آن بيان لازم مىآيد كه آنچه بر شكل قسرى باشد ، وقتى طالب شكل طبيعى خواهد شد كه مخلّى به طبع گردد ، و مىتواند بود كه تخليهء آن محال باشد . اين است غايت آنچه در اين مقام گفته‌اند .\r\nو حكما را طريق ديگر نيز در اثبات بساطت فلك هست كه به اعتبار آنكه حافظ زمان است آن را بسيط مىدانند . چنان كه در طريق اوّل به اعتبار آنكه محدّد مكان بود آن را بسيط مىدانستند .\r\nو بيانش آن است كه حركت به اعتبار آنكه حافظ زمان است و زمان دائمى است بايد كه دائمى باشد . پس اگر فلك مركّب باشد از اجسام مختلفة الطبايع هرآينه اجزاء آن به اعتبار طبايع خويش متداعى انفكاك و ميل به احياز طبيعيّه خود خواهند بود . و اگر چه طبيعت مركّب اجزاء را بر اجتماع مقسوره مىدارد ، نهايت طبيعت كل پيوسته متغيّر و ضعيف مىگردد به سبب قواى طبايع اجزا ، تا آنكه بتدريج بالمرّه زايل مىشود ، و قوّهء طبايع اجزا بر آن غلبه مىكند و مركّب منحل مىگردد ، و حركت به واسطهء زوال سببش منقطع مىشود .\r\nو ببايد دانست كه اين حكم و بعضى از احكام ديگر كه بعد از اين مذكور خواهد شد [ 242 
  ] اختصاص به محدّد جهات دارد ، و در ساير افلاك به معونت نوعى از حدس جارى\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nنموده‌اند ، چنان كه در شرح هدايه به آن تصريح شده است . « 1 »\r\n\r\nفصل سوم در بيان آنكه فلك قابل حركت مستديره است\r\nزيرا كه براى هر جزئى از اجزاء نسبت به ما تحت وضع [ معيّن و محاذات معيّنه 
  ] هست ، و به حسب طبيعت اقتضاى وضع معيّن و محاذات معيّنه نمىكند ، به اعتبار تساوى جميع اجزاء آن در طبيعت ، چه اگر مشترك و مساوى در طبيعت نباشند و براى هر جزئى طبيعت خاصّه باشد كه اقتضاى وضعى معيّن نمايد لازم مىآيد كه فلك صاحب اجزاء مختلفة الطّبائع بوده باشد ، پس بسيط نخواهد بود . پس بر هر جزئى به حسب طبيعت ممكن است كه از وضع خود زايل شده ، به وضع جزء ديگر و اصل شود . و از آنجا كه خرق بر فلك جايز نيست بايد كه اين تبدّل اوضاع به حركتى باشد كه اتّصال اجزا مختل نگردد ، و چون حركت مستقيمه بر فلك جايز نيست بايد كه به حركت مستديره باشد .\r\nو در شرح هدايه فاضل علّامه مذكور است كه : اشتمال بعضى افلاك بر كواكب و تداوير و خوارج موجب نقض در بساطت افلاك نمىشود ، زيرا كه حصول آن امور به اعتبار فواعل است ، نه به جهت تفاوت در اجزاء قوابل . و مقتضيات آن اجزا مخالف با مقتضيات باقى اجزا نيست ، پس نبايد كه اين مسأله را به محدّد جهات تخصيص داد . چنان كه در حواشى فخريّه تخصيص داده است .\r\nو يكى از ايرادات بر اين دليل آن است كه اگر فلك قابل حركت مستديره باشد معلوم است كه حركت آن به جميع جوانب ممتنع است ، و به جانب معيّنى با تساوى نسبت آن به جميع جوانب ترجيح بلا مرجّح است ، پس حركت محال است .\r\nو جوابى كه از اين ايراد داده‌اند آن است كه تخصيص مذكور ، يا به سبب آن است كه مادّهء هر فلكى قبول نمىكند مگر [ 243 
  ] همان حركت مخصوصهء به جهت معيّنه را ، و يا به سبب آن است كه عنايت به سافلات جز در اين نحو از حركت حاصل نمىشود ، يا به سبب آن است كه تشبّه هر فلكى به مبدأ مفارق خودش كه معشوق اوست حاصل نمىشود مگر به\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 120 - 125 .\r\n","page_name":" 308 ","page_number":308},
  {"content":"\r\n\r\nآن حركت .\r\nو در حواشى فخريه مذكور است كه تجويز امثال اين امور در اصل دليل نيز جارى است ، زيرا كه مىتوان گفت كه شايد مرجّح وضعى از اوضاع امرى از قبيل اين امور باشد ، و ما آن را ندانيم .\r\nو شارح علّامه گفته است كه اين منع قادح در صحّت دليل نيست ، بلكه مقرّر آن است ، زيرا كه مقصود در اين مقام بيان آن است كه فلك في ذاته قابل حركت مستديره و جميع اوضاع است ، و هرگاه حصول وضع معيّن به جهت نفس طبيعت نباشد نسبت طبيعت به همهء اجزا نسبت واحده خواهد بود .\r\nو در شرح قاضى ايرادى ديگر به آن ايراد افزوده است و گفته است كه هر گاه فلك بر سبيل استداره حركت نمايد ، ناچار دو قطب معيّن ساكن در آن حاصل مىگردد ، و دوائر مخصوصهء متفاوتهء در صغر و كبر در آن موجود مىشود ، به حركت نقطه‌هاى مفروضه در ما بين قطبين ، به اعتبار حركات مختلفه در سرعت و بطء ، با استواء جميع نقاط مفروضه در بسيط و صلاحيت هر يك از آن نقاط قطبيّت و سكون و رسم دايرهء صغيره و كبيره را به حركت بطيئه و سريعه ، پس تخصيص ترجيح بلا مرجّح خواهد بود .\r\nو شارح علّامه گفته است كه تعيين اين امور از توابع تعيين حركت است ، پس ترجيح بلا مرجّح لازم نمىآيد . و شايد كه قاضى در مقام توضيح ايراد اوّل باشد .\r\nو ايراد ديگر بر اين دليل آن است كه [ 244 
  ] آنچه اقتضا مىكند كه جزئى از فلك قريب به محدّب آن و جزئى قريب به مقعّر باشند و با تشابه اجزا تبدّل در آن محال است ، مىتواند شد كه همان چيز اقتضاء وضع اجزا نسبت به امور خارجيّه نمايد با امتناع تبدّل در آنها .\r\nو از اين ايراد جواب داده‌اند كه چون فلك متّصل واحد و اجزايش اجزاء فرضيّه است ، پس اگر جزء فوقانى به جزء تحتانى مبدّل گردد خرق و حركت مستقيمه لازم مىآيد ، و آن محال است ، به خلاف تبدّل اوضاع اجزا نسبت به امور خارجيّه كه به حركت وضعيّه غير ممتنعه بر فلك ميسّر مىگردد و محتاج به حركت مستقيمه و خرق نيست .\r\nو شارح هدايه اين جواب را نپسنديده و گفته است كه جواز حركت مستديره بر فلك به معنى امكان آن در واقع ، اوّل بحث است ، و تجويز عقلى كه بازگشتش به مجرّد احتمال\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nعقلى است به اعتبار عدم قيام برهان بر امتناع آن ، نه موجب تساوى طرفين در واقع و نه منافى تعيّن أحدهما در واقع نمىتواند بود ، زيرا كه اين معنى اعمّ از آن است ، و عام نه موجب خاص است و نه منافى نقيض آن ، پس أولى در جواب آن است كه بگوييم : وضع واضع در ميان اجزا نسبت به يكديگر كه بعضى واقع در تحت و بعضى واقع در فوق مىباشند امرى است كه جسميّت فلك آن را لذاتها اقتضا مىنمايد ، به خلاف اوضاع معيّنه نسبت به امور خارجهء از جسم . و تجسّم متصوّر نمىگردد مگر به آنكه در ميان اجزا نسبتى باشد كه بعضى در فوق و بعضى در تحت واقع شوند ، و به اين اعتبار فوقيّت و تحتيّت [ و يمينيّت 
  ] و يساريّت در اجزا پيدا مىشود . پس آن از ضروريّات هويّت جسم و وجود آن است . به خلاف نسبت اجزا به امور خارجيّه كه از ضروريّات نيست كه جسم بدون او يافت نتواند شد . پس اوّل معلّل به چيزى نمىتواند بود ، به خلاف [ 245 
  ] دوم كه در ثبوت به علّت محتاج است ، پس اگر علّت آن طبيعت فلكيّه يا امرى كه لازم فلك است بوده باشد محال مذكور لازم مىآيد ، و اگر امر مغاير بوده باشد امكان تبدّل كه مستلزم قبول حركت وضعيّه است در آن خواهد بود به اعتبار امتناع حركت اينيّه . « 1 »\r\n\r\nفصل چهارم در بيان آنكه در فلك مبدأ ميل مستدير هست كه فلك به آن ميل حركت مىكند\r\nو مراد به ميل حالتى است در جسم مغاير حركت كه طبيعت به واسطهء آن اقتضا مىنمايد هرگاه عائقى موجود نباشد ، چنان كه پيش از اين مذكور شد . و دليل بر اين مدّعا آن است كه اگر فلك صاحب ميل مستدير نباشد ، قابل حركت مستديره نخواهد بود ، لكنّ التّالى باطل ، فالمقدّم مثله . و بيان لزوم آن است كه اگر در آن مبدأ ميل مستدير نباشد مبدأ ميل اصلا نخواهد بود ، نه طبيعى و نه قسرى ، چنان كه پيش از اين معلوم شد كه هر چه ميل طبيعى در آن نيست ميل خارجى قبول نمىتواند نمود . پس بايد كه حركت مستديره بر آن ممتنع باشد ، زيرا كه ميل آلت طبيعت است در إحداث حركت ، و حدوث معلولى كه حدوثش از علّت محتاج به آلت باشد بدون آلت ممتنع است . و بطلان تالى از فصل گذشته معلوم شد .\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 125 - 127 .\r\n","page_name":" 310 ","page_number":310},
  {"content":"\r\n\r\nو در شرح هدايه فاضل علّامه مذكور است كه در امثال اين مقام سؤال مشهورى است كه كسى آن را دفع ننموده است . و تقرير سؤال اين است كه امكان ذاتي شيء منافي امتناع وقوع آن نيست ، به اعتبار آنكه علّت وقوعش موجود نيست ، بلكه مىتواند بود كه با امكان ذاتى ممتنع الوقوع باشد ، مانند عدم معلول اوّل كه وقوعش ممتنع است ، به سبب امتناع علّتش كه عدم واجب بوده باشد ، كه مستحيل بالذّات است . پس در اين مقام مىگوييم كه امكان حركت مستديره بر فلك منافى امتناع وقوعش نيست ، به سبب عدم [ 246 
  ] وجود علّتش كه مبدأ ميل مستدير باشد .\r\nپس گفته است كه ممكن است دفع اين سؤال به اينكه بگوييم كه آنچه در امثال اين مسأله حكم مىشود بر چيزى از رهگذر قبول ذاتى و امكان فطرى آن به نحوى راجح از وجود ، در إبداعيّات كه فوق عالم كون است مطرود واقع است ، به خلاف عالم اتّفاقات و أسباب عرضيّه كه گاهى قابل ، ممنوع مىگردد از آنچه لذاته مستحقّ آن است و به حسب قابليّت آن را مستوجب است . و سببش آن است كه علل اشياء واقعهء در عالم إبداعيّات ذاتيّه‌اند ، و إمكانات در آنجا كاشف است از آنكه وجوبات آنها ناشى از علل إيجابيّه‌اند . و أمّا حكايت إمكان عدم معلوم اوّل ، وجهش آن است كه امكان در آن مجرّد اعتبار عقلى است كه در نفس الأمر ثبوت ندارد ، بلكه در نزد ملاحظهء ماهيّت بنفسها با تجرّد از هر چه غير آن است ملحوظ مىگردد . و ماهيّت به اين اعتبار نه موجود بر آن صدق مىتواند نمود و نه معدوم . پس در اين ملاحظه چيزى براى آن ثابت نمىتواند بود .\r\nو بالجمله فلاسفه را قاعده‌اى كليّه هست كه در نزد ايشان آن قاعده به حسب اصول فلسفيّه ثابت است . و آن قاعده اين است كه هر كمال و خير و فضيلتى كه در عالم ابداع براى چيزى ممكن باشد به نحوى كه مؤدّى و شرّ و فسادى در نظام نگردد ، صدور آن از واهب جواد خالى از نقص و تغيّر واجب است . و به اين قاعده امثال اين مسائل را ثابت مىگردانند .\r\nو شبهه‌اى در اين نيست كه ذات فلك و قبولش حركت مستديره را بر اكوار اتّفاقيّه و موانع عرضيّه سبقت دارند . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 127 - 128 .\r\n","page_name":" 311 ","page_number":311},
  {"content":"\r\n\r\n\r\nفصل پنجم در بيان آنكه در طبع فلك مبدأ ميل مستقيم نيست\r\nو در شرح هدايه دو دليل بر اين مطلب مذكور است :\r\nاوّل : آنكه حركت مستقيمه بر فلك ممتنع است ، چنان كه مذكور شد . پس اگر مبدأ ميل مستقيم در آن باشد معطّل و ضايع خواهد بود ، [ 247 
  ] و در وجود چيزى كه معطّل باشد نمىباشد .\r\nو دوم : آنكه چون فلك بسيط است تركيب قوى و طبايع در آن نمىتواند بود ، و بايد كه صاحب طبيعت واحده باشد و مقتضاى آن طبيعت ميل مستدير است ، پس ميل مستقيم براى آن نمىتواند بود . و إلّا بايد كه طبيعت فلكيّهء واحده دو امر متنافى را اقتضا نمايد ، يعنى هم توجّه به چيزى را به حركت مستقيمه اقتضا كند و هم صرف از آن را به حركت مستديره ، و اين محال است .\r\nو بر اين دليل ايراد نموده‌اند كه اگر چه ميل مستقيم توجّه به سوى جهتى را اقتضا مىكند ، لكن مسلّم نيست كه ميل مستدير صرف از آن را اقتضا نمايد ، بلكه نه توجّه را اقتضا مىكند و نه صرف را .\r\nو از آن جواب داده‌اند كه اگر چه ميل مستدير اقتضاى صرف كلّ جسم نمىكند ، لكن اقتضاى صرف اجزا بالبديهه مىنمايد . پس اگر دو ميل در يك جسم جمع شود تحقّق توجّه و صرف با هم از طبيعت واحده نسبت به اجزا لازم مىآيد ، و اين محال است .\r\nو آنچه در حواشى فخريه مذكور است كه اين صرف بر وجهى است كه باز به توجّه برمىگردد ، پس منافاتى در اينجا نيست ، ظاهر البطلان است .\r\nو ايرادى ديگر بر اين مطلب آن است كه طبيعت عنصرى اقتضاى حركت مىكند در حالتى كه از حيّز طبيعى خارج باشد و در حال حصول در حيّز اقتضاى سكون مىنمايد ، پس چه مانع است از آنكه در طبيعت فلك دو حالت باشد كه به توسّط يكى اقتضاى ميل مستقيم نمايد و به توسّط ديگرى اقتضاى ميل مستدير نمايد . و آنچه محال است آن است كه طبيعت بانفرادها اقتضاى در امر متنافى نمايد ، امّا به حسب دو اعتبار محال نيست .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nو از اين جواب داده‌اند كه اقتضاى طبيعت عنصريّه حركت و سكون را ، به حسب حقيقت ، اقتضاى شيء واحد است كه كون در مكان طبيعى بوده باشد . پس اگر آن كون حاصل نباشد ، آن استدعا مستلزم حركتى است كه آن را حاصل گرداند . پس اقتضاى حركت در آن حالت نفس اقتضاى آن كون است ، و اگر حاصل باشد اقتضاى سكون اقتضاى امر وجودى نيست كه طبيعت در آن حالت آن را [ 248 
  ] اقتضا نمايد ، بلكه عدم اقتضاى حركت است ، بلكه اقتضاى همان چيز است كه در اوّل آن را اقتضا مىنمود . پس بجز اقتضاى امر واحد نمىكند ، كه حصول در مكان طبيعى بوده باشد . و امّا اقتضاى ميل وضعى و ميل أينى اقتضاى دو امر متغاير است ، زيرا كه از يكديگر منفك مىشوند .\r\nو شارح فاضل مىگويد كه ورود اين سؤال به طريق نقض نيست ، بلكه به طريق مناقضه است ، به اين نحو كه استحالهء اقتضاى طبيعت واحده دو اثر متنافى را مسلّم نيست ، و چگونه مسلّم باشد و حال آنكه در طبيعت عنصرى واقع است . پس اين جواب ، كلام بر سند خواهد بود ، مگر آنكه كسى ادّعا نمايد كه سند مساوى منع است .\r\nو ايراد ديگر آن است كه كرهء مدحرجه هم به حركت وضعيّه حركت مىكند و هم به حركت أينيّه ، پس بايد كه در آن ، مبدأ هر دو ميل موجود باشد ، زيرا كه اگر مبدأ أحدهما موجود نباشد ، از خارج آن ميل را قبول نمىتواند نمود ، چنان كه مذكور شد .\r\nو از اين جواب داده‌اند كه مسلّم نداريم كه كرهء مدحرجه صاحب طبيعت واحده باشد ، به خلاف فلك .\r\nو أولى در جواب آن است كه در كلام در اينجا در دو ميل ذاتى است . و ذاتى بودن دو ميل در كرهء مدحرجه مسلّم نيست . بلكه ميل مستقيم در آن ذاتى است ، اگر چه به قسر باشد .\r\nو ميل مستدير در آن بالعرض است ، زيرا كه حركت مستديره در آن عرضيّه است ، يعنى حاصل بالذّات نيست . و چنان كه لازم حركت كلّ جسم در حركت وضعيّهء ذاتيّه آن است كه اجزاى آن به حركت اينيّهء عرضيّه حركت كند ، چنان كه در فلك ، همچنين حركت اجزاى جسم در حركت اينيّهء ذاتيّه بر وجه مخصوص مستلزم حركت كلّ آن است به حركت وضعيّهء عرضيّه ، چنان كه در كرهء مدحرجه .\r\nو ايرادى ديگر : آن است كه حركت آب از آسمان به سوى زمين طبيعى است ، و\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nهمچنين حركتش به سوى بحر نيز طبيعى است ، و حال آنكه يكى به سوى مركز است و ديگرى بر مركز ، پس طبيعت واحده مقتضى توجّه به وسط [ 249 
  ] عالم است و مقتضى عدم توجّه به آن .\r\nو جوابش آن است كه حركت آب بر وجه ارض همان حركت بر سبيل انحدار است ، پس طبيعى خواهد بود ، و فى الحقيقه به جانب سفل است . و اگر موضعى كه به آن متوجّه مىگردد اخفض از موضعى كه در آن واقع است نباشد متوجه به آن نخواهد شد .\r\nو ايرادى ديگر : آن است كه در نار مبدأ ميل مستقيم است از وسط ، و آن ظاهر است .\r\nو مبدأ ميل مستدير نيز هست ، به دلالت حركت ذوات اذناب .\r\nو ايرادى ديگر : آن است كه محقق طوسى در حلّ بعضى از اشكالات فلكيّه دو كرهء فرض كرده است كه كبيرهء آن محيط بر صغيره است و بر نقطهء مشتركه در سطح هر دو مماسّند ، و قطر كرهء محيط ضعف قطر كرهء محاط است ، و نسبت ميان حركت آن دو كره نيز بر ضعف است ، امّا بر تكافو . پس هرگاه مركز آن دو كره را و مركز كوكب را در مبدأ دور بر خطّ مستقيم فرض نماييم ، بر قطر كرهء محيط ، پس در تمام دور ، دو مرتبه حركت مىكند يكى صعودى و ديگرى نزولى . پس از اين قول و قول حكما كه مىگويند كه هر چه در افلاك است حتّى كوكب به حركت دوريّه حركت مىكنند ، اجتماع دو ميل متنافى لازم مىآيد .\r\nو جواب اين دو ايراد همان است كه يكى از اين دو ميل ذاتى و ديگرى عرض است . « 1 »\r\n\r\nفصل ششم در بيان آنكه فلك قابل كون و فساد نيست\r\nبدان كه حكما ، بر آنچه در فصل سابق مذكور شد ، كه در طبايع فلك ميل مستقيم نيست ، هشت مسأله متفرّع نموده‌اند :\r\nاوّل : آنكه فلك قابل كون و فساد نيست ، يعنى صدورش از صانع بر سبيل ابداع است ، نه به آنكه متكوّن از جسمى ديگر باشد كه به فساد آن جسم فلك متكوّن شده باشد ؛ و فقدش نيز بر سبيل فناست ، نه آنكه جسمى ديگر گردد . اين است معنى قول فلاسفه كه\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 133 - 134 .\r\n","page_name":" 314 ","page_number":314},
  {"content":"\r\n\r\nمىگويند : « فلك كائن و فاسد نيست » ، و مراد ايشان از اين عبارت آن نيست كه حادث نيست و فانى نمىتواند شد .\r\nو دليل بر اين مطلب آن است كه فلك محدّد جهات است ، و محدّد جهات قابل كون و فساد نيست . [ 250 
  ] و بيان صغرى پيش از اين مذكور شد . و بيان كبرى آن است كه محدّد جهات قابل حركت مستقيمه نيست ، و هر چه قابل كون و فساد است قابل حركت است . پس از شكل ثانى از اين قياس نتيجه حاصل مىشود كه محدّد جهات قابل كون و فساد نيست . و صغراى اين قياس از فصل گذشته معلوم شد . و كبراى آن به اين بيان معلوم مىشود كه هر چه قابل كون و فساد است بايد كه براى صورت حادثهء آن حيّز طبيعى باشد ، و براى صورت فاسده‌اش نيز حيّز طبيعى ديگر باشد غير از حيّز صورت حادثه ، زيرا كه قبل از اين معلوم شد كه براى هر جسمى حيّزى ديگر است . و اين حالت مقتضى قبول حركت مستقيمه است .\r\nزيرا كه صورت كائنه يا در حيّز طبيعى حاصل مىگردد و يا در حيّز غريب . و اگر در حيّز غريب باشد اقتضا مىكند كه به حركت مستقيمه به حيّز طبيعى رود ، و اگر در حيّز طبيعى باشد ، صورت فاسده پيش از فساد در حيّز غريب بوده است ، و اقتضاى ميل مستقيم به حيّز طبيعى در آن خواهد بود .\r\nو در حواشى فخريه مذكور است كه اين احكام ثابت است در همان قدر از محدّد كه محيط است بر آن ، و بر اجزاء ديگر آن جارى نمىشود . و شايد كه مراد به محدّد همان جزو محيط آن است .\r\nو فاضل شارح گفته است كه فساد آن ظاهر است ، زيرا كه بعد از ثبوت بساطت محدّد نمىتواند شد كه بعضى از اجزاى آن كائن و بعضى ديگر مبدع باشد .\r\nو ايراد ديگر : بر اين دليل آن است كه اتمام اين دليل موقوف است بر اثبات آنكه دو طبيعت مختلف در نوع نمىتواند شد كه حيّز واحد را اقتضا نمايند . و اين مقدّمه مسلم نيست .\r\nو دفعش : آن است كه اقتضاى طبيعت حيّز را به واسطهء اقتضاء امورى است كه لازم طبيعت است ، مانند حرارت در نار و برودت در ارض . پس اگر هر دو طبيعت اقتضاء حيّز واحد نمايند . يا اين است كه در آن لازم مشاركند پس دو فرد از يك نوع خواهند بود ، [ 251 
  ] و اگر مشارك نباشند هر دو اقتضاى آن حيّز نمىتوانند نمود ، زيرا كه هر دو مقترن به لواحق\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nذاتيّه كه در اقتضاى حيّز دخيل است مشاركت ندارند . و كسى را نمىرسد كه بگويد كه اختلاف ملزوم منافى اتّحاد در لوازم نيست ، زيرا كه حيّز در اينجا طبيعى است ، و اتّحاد لوازم به حسب طبيعت موجب اتّحاد ملزوم است .\r\nدوم از مسائل ثمانيه : آن است كه فلك قابل خرق و التيام نيست ، زيرا كه آن نيز مستلزم حركت مستقيمه است ، زيرا كه حركت مستقيمه آن است كه جسم به آن حركت متوجّه جهتى و منصرف از جهتى گردد . و جهت منحصر در فوق و تحت است و باقى جهات به آن دو راجع است ، پس اگر محدّد قابل خرق باشد محذور مذكور لازم مىآيد .\r\nو از احتمال « اينكه شايد خرق به حركت بعضى اجزاء بر سبيل استداره حاصل گردد ، چنان كه بعضى توهّم نموده‌اند كه كواكب در افلاك متحرّكند ، به نحو حركت ماهى در آب ، بر حول مراكز افلاك خود » . صاحب مطارحات جواب داده است كه به برهان ثابت شده است كه فلك صاحب حيات است . پس در نزد حصول خرق در آن و تبديد اجزاء آن : يا اين است كه احساس به آن نمىنمايد ، پس براى جزء منخرق به ساير اجزاء نسبتى نخواهد بود به اعتبار جامع ادراكى ، و افلاك از اجزاء خود بىخبر خواهند بود ، و قوّه‌اى از نفس افلاك در ابدان آنها سرايت نكرده است كه جامع اجزا باشد ، پس علاقه در ميان أنفس و أبدان أفلاك نخواهد بود و حال آنكه صاحب حياتند ؛ و اگر احساس به آن مىنمايد بايد كه به تفريق اجزاء متألم گردد ، زيرا كه شعور به منافى يا الم است يا موجب الم ، پس در عذاب دائم خواهد بود و در مكان خود مبرهن است كه براى امور دائمه غير ممكن اشرف نمىتواند بود .\r\nو شارح فاضل در شرح هدايه مىگويد كه اين كلام صاحب مطارحات در نزد من از براهين قويّه است ، اگر چه در نزد غير من از خطابيّات ، بلكه از آن نيز ادون است [ 252 
  ] . و اگر خوف تطويل نمىبود ، از قبل قوم ابحاث بسيار بر آن ايراد مىنمودم ، و از همهء آنها جواب مىدادم ، به مقدّمات مسلّمه در نزد جميع قوم .\r\nسوم : آن است كه نوع فلك منحصر در شخص است ، به جهت آنكه طبيعت فلك قبول فصل و وصل نمىكند ، زيرا كه قبول آن مستلزم حركت مستقيمه است .\r\nچهارم : آن است كه تغذّى براى آن نيست ، زيرا كه چيزى از آن به تحليل نمىرود ، به جهت آنكه حركت مستقيمه در آن نيست .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nپنجم : آنكه حركت در كم بر آن نيست ، به اعتبار آنكه مستلزم حركت أجزاء است بر استقامت ، پس نه نموّ براى آن هست و نه ذبول ، علاوه بر آنكه اين از فروع تغذّى است كه از فلك منتفى است .\r\nششم : آنكه براى آن توليد نيست ، به جهت آنكه توليد فرع تغذّى است . علاوه بر آنكه غايت توليد حفظ نوع و تبقيهء آن است در نوعى كه بقاى شخصىاش ممكن نباشد . و فلك چنين نيست ، به اعتبار آنكه حركتش دائمى است .\r\nهفتم : آنكه براى آن شهوت و غضب نيست ، زيرا كه مقصود از اين دو حفظ شخص و نوع است به واسطه جذب ملائم و دفع منافر ، و اين معنى در غير امور كائنه فاسده نمىباشد .\r\nهشتم : آنكه طبيعت آن طبيعت خامسه است ، يعنى نه حارّ است و نه بارد ، زيرا كه اين دو حالت مستلزم خفّت و ثقل‌اند كه به حركت از مركز و به سوى مركز مىكشاند ؛ و نه رطب است و نه يابس ، زيرا كه مستلزم جواز قبول تشكّل و ترك تشكّل و اتّصال و انفصال به سهولت و عسرند . و پيش از اين معلوم شد كه اين أحكام به برهان در جرم فلك اعلى كه محدّد است جارى است ، و در غير آن به حدس جارى نموده‌اند .\r\nو فاضل شارح گفته است كه محدّد ، در نزد بعضى مثل محقّق طوسى و صاحب تحفه ، فلكى است عظيم كه مشتمل است بر افلاك ثمانيه يا سبعه ، به اختلاف قولين ، به طريق اشتمال كل بر اجزاء . و براى آن نفس ناطقهء واحده هست كه به حركت سريعه محرّك همهء آنهاست . پس بنا بر اين [ 253 
  ] رأى در تعميم احكام مذكور احتياج به تكلّف نخواهد بود ، كما لا يخفى . لكن اين مجرّد احتمال است . « 1 »\r\n\r\nفصل هفتم در بيان آنكه حركت وضعيهء فلك دائمى است\r\n« و بيان آن موقوف است بر ثبوت آنكه حركت فلك حافظ زمان است ، و براى بدايت و نهايت نمىباشد ، زيرا كه اگر حركت حافظ زمان اينيّهء مستقيمه باشد ناچار متناهى خواهد بود ، به اعتبار آنكه نمىتواند كه بر استقامت حركت دائمى بكند به جهت تناهى ابعاد ، و اگر\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 134 - 137 .\r\n","page_name":" 317 ","page_number":317},
  {"content":"\r\n\r\nمنعطف گردد ساكن خواهد شد ، به سبب حصول سكون در ميان دو حركت مستقيمه ، چنان كه پيش از اين مبيّن گرديد . پس بايد كه حركت حافظ زمان مستديره باشد و با وجود استداره دائمى نيز باشد و إلّا مستلزم انقطاع زمان خواهد بود . و حركتى كه تحمّل دوام تواند نمود غير از حركت فلك نمىتواند بود ، زيرا كه بايد آن حركت طبيعى و قسرى نباشد ، به اعتبار آنكه حركت طبيعى البته مستقيمه است . و حركت قسرى بايد راجع به طبع بوده باشد و به انقطاع آن منقطع گردد . و تجويز استدامهء آن به تعاقب قواسر غير متناهيه منافى اتّصال وحدانى است كه براى زمان ثابت است ، پس ناچار بايد كه آن حركت ارادى باشد ، و حركت اراديّه كه در تحت فلك قمر بهم مىرسد ، يعنى حركات حيوانات ، دوام را متحمّل نمىتواند شد ، به اعتبار تحلّل أبدان عنصريّه ، و دوام نوعى مفيد اتّصال وحدانى زمانى نيست .\r\nپس از اين مقدّمات معلوم شد كه حركتى كه صلاحيت دوام دارد و حافظ زمان مىتواند بود حركت دوريّهء فلك است . و بايد كه آن حركت أسرع حركات مستديره و أظهر از همهء آنها باشد به حسب فعليّت ، زيرا كه زمان كه به آن حركت محفوظ مىباشد اظهر مقادير أينيّه و اوسع و اشمل از همهء آنهاست . و چنان حركتى حركت منطقه [ معدّل النّهار و 
  ] فلك اعلا است كه تقوّم ايّام و ساعات و شهور و ساعات و سنوات به آن است ، [ 254 
  ] و به مقدار آنكه كسى به لفظ واحد تكلّم نمايد پنج هزار و يكصد و نود و شش ميل از محدّب فلك ثوابت را قطع مىكند . و حق سبحانه و تعالى عالم است كه از محدّب فلك خود چه قدر را قطع مىنمايد . پس بايد كه فلك اعظم حركتش مستدير و دائم باشد » .\r\nاين است اتمام دليل دوام حركت فلك به نحوى كه در شرح هدايهء فاضل علّامه مذكور است .\r\nو ايضا در آن كتاب مذكور است كه در اثبات سكون بين الحركات اختلاف است . و معلّم اوّل و مشّائين و أتباع ايشان مانند شيخين آن را ثابت دانسته‌اند ، و افلاطون و رواقيّين و شيعيان ايشان مثل شيخ الهى نفى آن نموده‌اند . و بيان آنكه حركت حافظ زمان حركت دوريّه است موقوف بر اثبات سكون مذكور نيست ، بلكه قائلين به نفى لزوم سكون در ميان حركات نيز زمان را به حركت مستديره مستند مىگردانند ، به جهت امتناع اتّصال حركات مختلفه به يكديگر ، به نحوى كه مجموع يك حركت گردد . و چون زمان شىء واحد متّصل است بايد\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nكه مستند به چيزى باشد كه در اتّصال وحدانى مثل آن باشد . و غير حركت دوريّه ، خواه مستقيمه و خواه كميّه ، و خواه كيفيّه متوجّه به غايت است ، و از آنجا برمىگردد ، و به اين اعتبار متكثّر مىشود ، پس حركت حافظ زمان غير مستديره نمىتواند بود .\r\nو ايضا در آن كتاب مذكور است كه از آنچه در اين فصل بيان شد معلوم گرديد كه حركت وضعيّهء مستديره بر حركت اينيّهء مستقيمه أقدم است . و در فصل سابق به ظهور رسيد كه اينيّهء مستقيمه اقدم است از حركت در جوهر ، يعنى از كون و فساد به حسب صورت نوعيّه و از خرق و التيام به حسب صورت جسميّهء . و از حركت كميّه و كيفيّه نيز اقدم است ، زيرا كه امتناع آن مستلزم امتناع آن دو حركت است ، پس ظاهر شد كه اقدم همهء حركات حركات وضعيّه است . « 1 »\r\n\r\nفصل هشتم در بيان آنكه فلك متحرّك به اراده است\r\nيعنى براى آن نفسى هست كه مبدأ قريب حركت ذاتيّهء آن است [ 255 
  ] كه از روى شعور آن را حركت مىدهد ، زيرا كه اگر حركت ذاتيّهء فلك اراديّه نباشد ، طبيعيّه يا قسريّه خواهد بود ، به اعتبار انحصار حركات ذاتيّه در اين اقسام ثلاثه .\r\nو طبيعيّه نمىتواند بود ، به اعتبار آنكه حركت طبيعيّه هرب از حالت منافره است و طلب حالت ملائمه . و اين دو معنى در فلك محال است ، امّا اوّل به جهت آنكه هر نقطه و هر وضعى كه جسم به حركت مستديره از آن مىگريزد ، توجّه به آن نيز دارد ، پس اگر هربش از آن بالطّبع باشد ، و توجّهش نيز بالطّبع خواهد بود . و از اين لازم مىآيد كه مهروب عنه بالطّبع از همان حيثيّت كه مهروب عنه بالطبع است مطلوب بالطبع باشد ، و اين محال است .\r\nو اين معنى به حركت مستديرهء اراديهء منتقض نمىگردد ، به اينكه وضع واحد مراد و غير مراد باشد در حالت واحده ، زيرا كه مىتواند شد كه براى مبدأ آن حركت اغراض و دواعى مختلفه باشد يا آنكه مطلوب از حركت حفظ كمال باشد به قدر امكان ، چنان كه در غير فلك ، يا ابقاى امر كلّى به توارد امثال ، چنان كه در فلك .\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 137 - 142 ( با تفاوت ) .\r\n","page_name":" 319 ","page_number":319},
  {"content":"\r\n\r\nو در شرح قاضى مذكور است كه مسلّم نيست كه ترك وضع ، توجّه به همان وضع بعينه باشد ، بلكه توجّه به مثل آن است ، زيرا كه آن وضع منعدم مىگردد و اعادهء معدوم محال است .\r\nو شارح فاضل از اين جواب داده است كه ترك امر شخصى و طلب شخصى ديگر از اين نوع ، تفنّن است و مستند به طبيعت عديم الإراده نمىتواند بود ، و ايضا اگر نقطه را ثابت فرض نماييم فرض هرب از آن عين طلب آن خواهد بود .\r\nو أما سبب آنكه فلك طالب حالت ملائمه نيست ، آن است كه هر حدّى مهروب عنه حركت طبيعيّه است ، و آنچه مطلوب است مهروب عنه نمىتواند بود .\r\nو بر اين اعتراض نموده‌اند كه هر نقطه كه در مسافت حركت مستقيمه فرض شود هم مهروب عنه و هم مطلوب است .\r\nو شيخ در شفا جواب داده است كه حركت منسوب به طبيعت بتنهايى نيست ، بلكه به مشاركت [ 256 
  ] احوالى ديگر غير طبيعت نيز هست . مانند تسخّن آب در حركت كيفى ، و ذبول بدن در حركت كمى ، و نقل مدره به حيّز هوا در حركت أينى ، و همچنين در مقولات ديگر . پس علّت در تجدّد حركت تجدّد حال غير طبيعيّه است به حسب درجات قرب و بعد . پس طبيعت در حالت تحريك جسم به سوى نقطه معيّنه بر حالت مخصوصهء غير ملائمه‌اى است ، كه در نزد وصول به آن نقطه آن حالت رفع مىگردد و حالتى ديگر حاصل مىشود . و چون يكى از اجزاء علّت باقى نمىماند [ علت هم باقى نمىماند 
  ] پس لازم نمىآيد كه شيء واحد مطلوب و مهروب شيء در حالت واحده بوده باشد .\r\nو دليلى ديگر : بر اين مدّعا آن است كه چون جسم به واسطهء حركت به مطلوب رسيد ساكن مىگردد و در حركت فلك دوام لازم است .\r\nو بر اين دليل دو اعتراض نموده‌اند :\r\n[ اعتراض 
  ] اوّل : آنكه عروض سكون در صورتى لازم است كه مطلوب امرى غير حركت بوده باشد كه به حركت به آن امر توسّل جسته شود . و امّا اگر مطلوب نفس حركت باشد سكون لازم نمىآيد .\r\nو مشهور در جواب اين اعتراض آن است كه حركت مطلوب لذاته نمىتواند بود ، زيرا كه حركت مقتضي تأدّي به غير است ، پس مطلوب بايد كه آن غير باشد .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nو فاضل شارح هدايه مىگويد كه در اين جواب قصور است ، زيرا كه مسلّم نيست كه حركت كمال مطلوب لذاته بر سبيل اطلاق نمىتواند بود ، به اعتبار آنكه جسم إبداعى كه كمال منتظرى براى آن نيست مگر استبقاى أوضاع و ايون بر سبيل تعاقب حركتش مطلوب لذاته خواهد بود ، زيرا كه همان حركت نفس استثبات چيزى است كه ممكن است كه براى آن بالفعل باشد ، نه آنكه آن را به كمال ديگر رساند . و شيخ در شفا به اين معنى تصريح نموده است .\r\nپس أولى آن است كه در جواب بگوييم كه به ثبوت رسيده است كه حركت طبيعيّه براى جسم نمىباشد مگر در حالى كه جسم بر حالت غير طبيعى بوده باشد ، مثل اين غير طبيعى ، يا وضع غير طبيعى ، يا كيف يا كمّ . و به إزاء هر حالت غير طبيعيّه حالت طبيعيّه نيز براى [ 256 
  ] آن باشد . پس هر گاه جسم به حركت از آن حالت غير طبيعيّه منتقل به حالت طبيعيّه گردد ، يا اين است كه به آن خواهد رسيد و يا نخواهد رسيد . و ثانى نمىتواند بود ، و إلّا دوام قسر و تعطيل لازم مىآيد . و در طبايع شىء معطّل دائمى نمىباشد ، چنان كه در علم الهى ثابت شده است . و در شقّ اوّل مستلزم سكون است ، زيرا كه حالت غير طبيعيّه موجود نيست .\r\nو اعتراض دوم : آن است كه سكون در صورتى لازم مىآيد كه فلك به واسطهء نيل آن حالت مطلوبه مستعدّ طلب حالتى ديگر نگردد . و همچنين تا به غير متناهى ، به اين نحو كه هر حالتى را حاصل مىكند مستعدّ تحصيل حالت ديگر كه مطلوب اوست مىگردد . و به اين اعتبار حركتش دائم مىباشد .\r\nو جوابش : آن است كه اين حالت در حركات طبيعيّه جارى نمىتواند بود ، چنان كه در جواب از اعتراض سابق مقرر گرديد .\r\nو امّا بيان آنكه حركت فلك قسريّه نمىتواند بود ، آن است كه قسر بر خلاف طبع است . و در هر جا كه طبع نيست قسر نمىتواند بود ، زيرا كه فاعل در حركت قسريّه طبيعت مقسوره است به واسطهء آنكه قاسر مهيّا مىگرداند براى آن قوّه‌اى را كه به سبب آن قوّه مصدر آن حركت مىگردد . پس در هر جا كه اقتضاء طبيعى نباشد قسر در آنجا نمىباشد . و ايضا مستند حركت قسرى يا طبيعت است يا اراده . و هرگاه طبيعت نباشد اراديّه خواهد بود .\r\nو در شرح هدايه مذكور است كه در قرآن و سنّت نيز چيزى كه دلالت كند بر آنكه حركت افلاك اراديّه است موجود است . مثل قول حق تعالى كه :  وَ كُلٌّ فِي فَلَكٍ يَسْبَحُونَ \r\n\r\n","description":"","footnote":"","page_name":" 321 ","page_number":321},
  {"content":"\r\n\r\n( يس ، 40 ) . و جمع به واو و نون در لغت عرب براى عقلاست . و ايضا مىفرمايد :  وَ الشَّمْسَ وَ الْقَمَرَ رَأَيْتُهُمْ لِي ساجِدِينَ  ( يوسف ، 4 ) . و ايضا مىفرمايد : « و أوحى في كلّ سماء أمرها » . و در صحيفه كامله سيّد السّاجدين ، صلوات اللّه عليه و على آبائه الطّاهرين و أبنائه المعصومين ، مذكور است در مخاطبه به قمر : « أيّها الخلق المطيع » ، إلى آخرها . و براى اين مطلب دليلى است تام ، زيرا كه اتّصاف به طاعت و جدّ و تعب و تردّد در منازل و تصرّف [ 258 
  ] در فلك بدون حيات و اراده ميسّر نمىگردد .\r\nو اگر كسى گويد كه اگر حركت فلك اختيارى حيوانى باشد بايد كه مختلف باشد ، مثل حركات حيوانات .\r\nمىگوييم : كه فعلى كه از حيوان به واسطهء داعيهء واحدهء مستمره صادر مىگردد مختلف نمىتواند بود ، بلكه بر يك طريقهء مستمرّه خواهد بود ، زيرا كه اختلاف افاعيل لازم اختلاف اختيارات است كه از دواعى و اغراض مختلفه منبعث مىگردند ، و لازم نفس اختيار نيستند ، و إلّا استمرار بر فعل واحد از مختار محال خواهد بود . و چون در فلك اختلاف دواعى نيست فعل ارادىاش بر نهج واحد خواهد بود .\r\nو به اين اعتبار در كلام اوائل وارد شده است كه حركت فلك بالطّبع است .\r\nو شيخ رئيس اين عبارت را تفسير نموده است كه وجود حركت در جسم افلاك مخالف با مقتضاى طبيعت جسم آنها نيست ، زيرا كه آنچه محرّك آنهاست اگر چه قوّه طبيعيّه نيست ، لكن مانند شىء طبيعى است براى آن جسم و از آن غريب نيست .\r\nو بطلميوس در كلمهء چهارم از كتاب ثمره گفته است كه هر گاه مختار طلب افضل نمايد و بر آن لازم باشد ميان آن و طبيعى فرقى نخواهد بود .\r\nو شيخ در شفا گفته است كه هر قوّه ، به توسّط ميل ، محرّك است . و ميل چيزى است كه در جسم متحرك محسوس مىگردد . و اگر كسى جسم را از روى قسر ساكن گرداند ، احساس مىنمايد كه ميل با مسكّن ، در طلب حركت ، مقاوم مىگردد . و ميل غير حركت است و غير قوّهء محرّكه است ، زيرا كه قوّهء محرّكه در نزد إتمام حركت موجود است و ميل موجود نيست . و همچنين در حركت أولى ، محرّك پيوسته إحداث ميلى بعد از ميلى در جسم مىنمايد . و مانعى از آنكه كسى آن ميل را طبيعت گويد نيست ، زيرا كه ميل نه نفس\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nاست ، و نه امرى است خارجى ، و نه اراده و اختيار براى آن هست ، و ممكن نيست كه جسم را حركت ندهد يا به جهتى ديگر حركت دهد ، و با اين همه مضادّ با مقتضاى طبيعت جسم نيست ، اين قدر هست [ 259 
  ] كه طبيعت آن فيضى از نفس است كه به حس تصوّر نفس متجدّد مىگردد . پس از اين ظاهر گرديد كه مبدأ حركت فلك طبيعت فلك نيست ، و قسر نيز نيست ، پس لا محاله اراده خواهد بود . « 1 »\r\n\r\nفصل نهم در بيان آنكه محرّك فلك از مادّه مجرّد است\r\nيعنى قوّهء محرّكه‌اش كه به اراده تحريك مىنمايد قوّهء حيوانيّه منطبعه نيست ، بلكه نفس مجرّد از مادّه است .\r\nصاحب ارادهء كلّيّه و تعلّقش به جرم فلك تعلّق انطباع نيست ، بلكه تعلّق تدبير و تصرّف است ، مانند تعلّق نفس ناطقه به بدن انسان . و دليل بر اين ، به طريقه‌اى كه در فنّ طبيعى مناسب است ، آن سبب كه قوّهء محرّكهء فلك را قوّه بر افعال غير متناهيه هست ، و چيزى از قواى جسمانيّه را قوّه بر افعال غير متناهيه نيست ، پس قوّهء محركهء فلك از قواى جسمانيّه نيست . امّا بيان صغرى چون در نزد ايشان به ثبوت رسيده است كه حركت فلك غير متناهى است ، پس بايد كه براى محرّك آن قوّه بر افعال غير متناهى باشد . و بيان كبرى پيش از اين معلوم شده است . و اين برهان به اعتبار جهت مبدأ است .\r\nو برهانى ديگر به اعتبار جهت غايت بر آن اقامه مىنمايند . و تقريرش اين است كه غرض فلك در حركت ، حيوانى نمىتواند بود ، زيرا كه نه نموّ براى آن هست و نه تغذّى ، زيرا كه كون براى آن نيست كه غرضش شهوانى باشد و مزاحمى ندارد ، و خرق و فساد براى آن طارى نمىتواند شد كه غرضش غضبى باشد ، و اغراض حيوانيّه از اين دو بيرون نيست . پس بايد كه مرادش مراد عقلى و ادراك كلّى باشد . « 2 »\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية الأثيرية ، ص 145 - 148 .\r\n( 2 ) - صدر الدين شيرازى ، شرح الهداية الأثيرية ، ص 148 .\r\n","page_name":" 323 ","page_number":323},
  {"content":"\r\n\r\n\r\nفصل دهم در بيان آنكه محرّك قريب فلك قوهء جسمانيه است\r\nو اوّلا مىگوييم كه در مباحث متعلّقه به نفس ناطقه مبيّن گرديده است و بعد از اين در كتاب تحقيق آن خواهد آمد إن شاء اللّه تعالى كه حركات اختياريّه با اراده موجود مىگردد ، كه آن اراده تابع شوق است . و آن شوق منبعث است يا از تصوّر جزئى مانند تخيّل يا توهّم ، و يا از تصوّر كلّى مانند تعقّل . و تصديق به ترتّب فايده نيز ضرور است هر چند آن تصديق مطابق واقع نباشد ، پس چون حيوان حركت نمايد براى حركت اختياريّه‌اش [ 260 
  ] مبادى مترتّبه هست كه أبعد آنها از فعل قوّهء مدركه است . و آن در غير انسان خيال است و يا وهم ، و در انسان عقل عملى است به توسّط يكى از اين دو . پس قوّهء شوق است كه از ادراك ملائم يا منافر منبعث مىگردد . و آن غير ادراك است ، زيرا كه ادراك گاهى مىباشد با عدم شوق . و بعد از آن اراده يا كراهت است . و اين مبدأ عزم و إجماع است كه ، بعد از تردّد ، موجب بر تصميم مىگردد . و دليل بر مغايرت اين دو با شوق ، آن است كه گاهى انسان ارادهء تناول چيزى مىكند كه مطلقا خواهش آن ندارد ، مانند دواء بشع ، و گاهى از چيزى كه نهايت شوق به آن دارد احتراز مىنمايد به جهت زاجر عقلى يا شرعى يا خلقى مانند حيا . و بعضى گفته‌اند كه اراده شوق متأكّد است و نوعى ديگر نيست . و تحقيق حق در اين مسأله محوّل است به وضع خودش .\r\nو بعد از بيان اين مقدّمه مىگوييم كه تحريك اختياريّهء جزئيّه صادرهء از نفس فلك ، يا اين است كه از تصوّر كلّى واقع مىشود و يا از تصوّر جزئى . و شقّ اوّل محال است ، زيرا كه موجود از حركات اراديّه حركت جزئيّه است كه از شوق جزئى صادر گرديده است . و شوق جزئى از رأى جزئى منبعث مىتواند شد . و رأى كلّى براى صدور حركت اراديّهء جزئيّه كافى نيست ، زيرا كه تصوّر كلّى نسبتش به جميع جزئيّات يك نسبت است . پس اگر بعضى از حركات جزئيّهء اراديّه از آن صادر گردد ترجيح بلا مرجّح خواهد بود . پس بايد كه مبدأ حركات جزئيّهء اراديّه ، يعنى محرّك قريب براى فلك ، چيزى باشد صاحب تصوّرات جزئيّه .\r\nو هر چه تصوّر جزئى براى آن هست جسمانى است ، زيرا كه صور مرتسمه گاهى اصغر\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاست و گاهى اكبر . و اين اختلاف يا به اعتبار اختلاف صورتين است به حسب حقيقت و يا به اعتبار آن چيز است كه از آن [ 261 
  ] منتزع مىگردند . و به اين جهت اختلاف محل مدرك است . و شقّ اوّل نمىتواند بود ، زيرا كه اين اختلاف دو صورت از نوع واحد متمشّى مىگردد ، و در شقّ ثانى نيز نمىتواند بود ، زيرا كه مىتواند شد كه صور مختلفه مأخوذ از خارج نباشد . پس متعيّن شقّ ثالث خواهد بود ، و صورت كبيره مرتسم در موضعى خواهد بود غير از موضعى كه صورت صغيره در آن مرتسم مىگردد ، و هر چه اين حالت برايش باشد جسمانى خواهد بود .\r\nو اعتراض بر اين چند وجه است :\r\nاول : آنكه منتقض است به آنچه تصريح نموده‌اند كه جزئيّات مرتسم در نفس مجرّدند .\r\nو از اين جواب داده‌اند كه مناط جزئيّت در نزد ايشان ادراك احساسى يا علم حضورى است ، پس هر چه در نفس مرتسم مىگردد كلّى است اگر چه به كلّيّات بسيار تخصّص بهم رساند . و امّا تصريح ايشان يا بايد به علم حضورى تأويل نمود ، يا بايد گفت كه صورت عقليّه از آن حيثيّت كه كيفيّت حالّ در نفس شخصى است و متخصّص است به عوارض ذهنيّهء شخصيّه جزئى است اگر چه قياس به افرادش خواه خارجيّه و خواه ذهنيّه كلّى است . پس به اعتبار آنكه علم است جزئى است و به اعتبار آنكه معلوم است كلّى است .\r\nدوم : آنكه حصر جهت اختلاف در امور ثلاثه ممنوع است ، بلكه مىتواند كه سبب اختلاف اعراض باشد ، مانند شكل و سواد و بياض .\r\nو دفعش : آن است كه سخن در چيزى است كه به واسطهء آن تفاوت در صغر و كبر حاصل گردد . و شكّى نيست كه آن به اعتبار كميّت است . و عارض را در اين امر مدخليّت نيست ، زيرا كه در تخيّل صغير و كبير به هيچ وجه احتياج به اعتبار إيقاع عارض در احدهما نيست كه در ديگرى نباشد .\r\nسوم : آنكه منقوض است به صدور جزئيّات از بارى تعالى با آنكه در آن ساحت جهت جسمانيّت به هيچ وجه موجود نيست .\r\nو جواب : از اين موقوف بر تحقيق كيفيّت صدور اشياء از بارى تعالى است . و شايد كه [ 262 
  ] در فنّ الهيّات به آن اشاره شود .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nچهارم : آنكه مقتضى استواء تصوّر كلّى نسبت به جزئيّات حركت آن است كه بايد به مخصّصى تخصّص يابد . امّا آنكه بايد به تصوّر جزئى تخصيص يابد ممنوع است .\r\nو جوابش : آن است كه تصوّر كلّى كه منضمّ به مخصّص گرديد جزئى خواهد شد .\r\nپنجم : آنكه اين دليل كه مبتنى است بر امتناع صغير و كبير در مجرّدات مخصوص است به امتناع ارتسام ذوات مقادير در قوّهء مجرّده ، و حركت صاحب مقدار صغير و كبير نيست ، پس نبايد كه ادراكش به قوّهء جسمانيّه باشد .\r\nو جوابش : آن است كه حركت جزئيّه به اعتبار مسافت از تقدير جسمانى خالى نمىتواند بود ، زيرا كه در نزد ايشان مقرّر است كه مسافت از مشخّصات حركت است ، و براى آن مقدار است .\r\nششم : آنكه اگر براى فلك قوّه‌اى باشد كه صور جزئيّات در آن مرتسم گردد ، بايد در صور مرتسمه در آن تفاوت در صغير و كبير نباشد ، زيرا كه قوّهء مدركهء آن سارى در جميع اجزاء آن است به اعتبار تشابه اجزاء و جزئى از آن در قبول بر جزئى ديگر ترجيح ندارد .\r\nو فاضل شارح مىگويد كه در جواب مىتوانيم گفت كه ادراك قوّهء منطبعهء در فلك ، يا ادراك حركات خود آنهاست و يا ادراك لوازم حركات آنهاست .\r\nپس اگر سؤال در ادراك نفس آن حركات و وجه ترجيح بعضى مواضع است براى ارتسام صور آن حركات .\r\nمىگوييم كه صورت حركات مرتسم‌اند در مواضع حركات از فلك ، مثل دوائر عظيمه و صغيره ، پس صورت حركت سريعه مرتسم است در جزء سريع الحركهء از فلك . و صورت حركت بطيئه مرتسم است در جزء بطىء الحركهء از آن . و همچنين صورت حركت هر قوسى مرتسم در همان قوس است ، عظيمش در عظيم [ 263 
  ] و صغيرش در صغير .\r\nو امّا سؤال از لميّت تخصيص بعضى اجزا به حركت سريعه و بعضى به حركت بطيئه ، بعينه سؤال از لمّ تعيين منطقه و قطبين است . و جواب از آن مذكور شد .\r\nو اگر كلام در ادراك لوازم است از صور كائنهء فاسده و عوارض خاصّهء هر يك و سبب تخصيص مواضع معيّنه از فلك به ارتسام صور ادراكيّه آنها در آن مىگوييم كه اوضاع مناطق و اقطاب ، و نسبت كواكب به يكديگر ، و نسبت علويّات به\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nسفليّات محصّل امتياز اطراف فلك است از يكديگر ، و به اين ، ترجيح مىيابد بعضى مواضع به قبول بعضى صور و به مقدار خاصّى از آنها . و عدم اطّلاع بشر بر تفصيل امرى دلالت بر نفى آن نمىكند .\r\nهفتم : آنكه اگر نفس فلك عالم بر حركات و لوازم حركات خود باشد : يا اين است كه براى آن ، علوم غير متناهيه خواهد بود متعلّق به كائنات از حركات و غير حركات كه در ازمنهء غير متناهيه شيئا بعد شىء به حسب ترتّب ازمنهء وجود آنها حاصل خواهد شد ، و يا اين است كه براى آن علوم متناهيه متعلقه به كائنات متناهيه حاصل است .\r\nو در قسم اوّل وجود سلسلهء غير متناهيهء مترتبهء موجوده بر سبيل اجتماع لازم مىآيد ، زيرا كه حوادث غير متناهيه هر چند مجتمع نيستند ، لكن در صورتى كه صور ادراكيّهء آنها با ترتيب در ذاتى مدرك حاصل گردد غير متناهى مترتّب با اجتماع موجود خواهد بود ، و استحالهء وجود چنين سلسله مبرهن است .\r\nو در قسم ثانى لازم مىآيد كه حوادث يوميّه متناهى الصور باشند ، و تحقيق خلاف آن است .\r\nو فاضل شارح مىگويد : كه براى كسانى كه نسبت مقادير حركات را به يكديگر به اعتبار ازمنهء عودات عددى مىدانند و رصد نيز مؤيّد آن است .\r\nدر جواب مىگوييم كه نقوش كائنهء در مدارك افلاك منطبعهء ساريهء در اجرام آنها متناهى است ، و از آن ، تناهى صور كائنات لازم نمىآيد ، زيرا كه تكرار وضع فلكى در نزد ايشان موجب تكرار حوادث است از صور جسمانيّه و غير آنها ، بعد از مرور الوف بسيار .\r\nچنان كه حق تعالى مىفرمايد :  وَ السَّماءِ ذاتِ الرَّجْعِ  ( طارق : 11 ) . [ 264 
  ] و صاحب اشراق و متابعان او اين مذهب را پسنديده‌اند . و براى حوادث در نزد ايشان ضوابط كلّيّهء حاصلهء در نفوس افلاك از مبادى آنها هست . و آن ضوابط كلّيّه واجبة التّكرار است ، به اين معنى كه حوادث زايل مىشوند و شبه آنها عود مىكنند ، نه عين آنها ، به جهت امتناع اعادهء معدوم . پس هر گاه نفوس فلكيّه منتقش به نحو كبريات اقترانيّات يا صغريات استثنائيّات باشند ، به اين معنى كه كلّما كان كذا كان كذا ، و امور جزئيّه را هم تخيّل توانند نمود و تخيّل وصول به هر نقطه نيز تواند كرد به نحو ادراك صغريات اقترانيّه و كبريات استثنائيّه ، يعنى لكن كان كذا أو ليس بكذا ؛ پس براى آن خواهد بود علم به لوازم حركاتش ، به\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nانضمام اين قضاياى جزئيّه به آن كلّيّات ، كه علم به حوادث جزئيّه است بر وجه كلّى تا آنكه حاصل گردد علم به حوادث جزئيّه بر وجه جزئى ، و همچنين ، تا آنكه اوضاع بعينها عود نمايد .\r\nو اين معنى موجب تكرار تعلّقات نفوس ناطقه به ابدان نيست ، چنانچه يوذاسف تناسخى منجّم توهّم نموده است . زيرا كه تكرار تعلّق نفوس به ابدان ممتنع است ، چنان كه در مكان خود مبيّن خواهد شد .\r\nو أمّا به رأى كسانى كه نسبت حركات فلكيّه را صميّه مىدانند و مىگويند كه آن ادلّ بر قدرت و أعلى در ايجاد است ، زيرا كه تكرار و انحصار در آن نيست و واجب آن است كه آنچه اعلى و اشرف است در حق بارى تعالى و قدرت وجود او اعتقاد نمود و اگر چه مطابق با رصد نباشد ، زيرا كه امور رصد تقريبى است و نسبت حقيقيّه را به آن ادراك نمىتوان نمود .\r\nپس جواب : آن است كه نفوس منطبعهء فلك كتاب محو و اثبات است ، و حق تعالى محو مىكند هر چه را مىخواهد و ثابت مىگرداند هر چه را مىخواهد ، و نزد اوست امّ الكتاب كه از آن به لوح محفوظ تعبير مىشود .\r\nو بعضى گفته‌اند كه حق سبحانه و تعالى در اوّل هر سالى [ 265 
  ] از سالهاى الهيّه كه مقدار آن سيصد و شصت هزار سال منجّمان است ثبت مىفرمايد در نفوس فلكيّه صور آنچه را كه در آن واقع خواهد شد ، و هكذا إلى غير النّهايه ، چنان كه مذهب حكما است . و به اوايل اين سالها اشاره شده است در قول حق تعالى كه :  يَوْمَ نَطْوِي السَّماءَ كَطَيِّ السِّجِلِّ لِلْكُتُبِ  ( انبياء : 104 ) و به ايّام آن سالها اشاره شده است در آنجا كه مىفرمايد :  يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ  . ( معارج : 4 ) و فاضل شارح ، بعد از ذكر اين دو جواب بر تقدير اين دو مذهب ، مىفرمايد كه اقرب به صواب رأى اوّل است كه منسوب است به حكماى فرس و اقدمين از حكماى مصر و يونان ، زيرا كه آن علوم جمّهء حاصل در نفوس افلاك يا كلّى است و يا جزئى . پس اگر كلّى باشد از مقصود ما خارج است ، زيرا كه كلام در قواى منطبعهء فلكيّه و ادراكات جزئيهء آنهاست . و در صورت جزئيّت به اعتبار تغيّر و عدم اجتماع آنها به جهت تضادّى كه با يكديگر دارند ممكن نيست كه دفعة واحدة حاصل گردد ، زيرا كه مناط جزئيّت تخيّل و احساس است اگر معلوم مادّى باشد ، و علم حضورى است اگر مادى نباشد ، و كلام ما در\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nقسم اوّل است ، و ظاهر است كه حاصل نمىتواند شد مگر بر سبيل تدريج و به حسب تعاقب استعدادات و توارد انفعالات . و امّا آنكه نسبت صميّه ادلّ بر قدرت و أعلى در ايجاد است ، مسلّم نيست ، بلكه نسبت عدديّه اشرف است ، چنان كه صناعت موسيقى كه حاكم است به آنكه نسبت تأليفيّهء عدديّه اشرف از غير آن است دلالت بر اين مىكند و ترجيح نسبت صميّه در شرف بر عدديّه مثل آن است كه كسى بگويد كه نغمات غير منتظمه و اشعار غير موزونه اعلى در قدرت و ادلّ بر كمال صانع است ، زيرا كه منحصر نيست ، و منتظمات و موزونات منحصرناند . و براى [ 266 
  ] رموز قرآنيّه محامل و تأويلات ديگر هست . و اللّه أعلم بحقائق الأسرار و رموز آياته . « 1 »\r\n\r\nفصل يازدهم در ذكر احوال كرات واقعه در ضمن فلك محدّد\r\nشيخ رئيس در شفا مىگويد كه : « حس دالّ است بر آنكه جسم محدّد متضمّن أجرامى است كه با آن مخالفند در نسبت به رؤيت ، زيرا كه عامّهء آن جسم شفّاف است و نور بصر در آن نفوذ مىكند ، و در آن اجسامى هست كه لذاتها مضىءاند ، مانند شمس و قمر و كواكب . و بعضى در ترتيب بالاى بعضى ديگر واقع‌اند ، به اعتبار آنكه مشاهد مىگردد كه بعضى كاسف بعضى ديگرند ، و در بعضى اختلاف منظر هست ، و در بعضى نيست ، چنان كه صناعت رصد به آن شهادت مىدهد . و مىبينيم طائفه‌اى از كواكب را كه در حركات خاصّه حافظ وضع نسبت به يكديگر نيز هستند ، و بعضى ديگر را مىبينيم كه آن وضع را حفظ نمىكنند . و مىيابيم اينها را كه گاهى از مشرق به مغرب حركت مىكنند و گاهى از مغرب به مشرق ، و از اين متحقّق مىگردد كه در آنجا حركات مختلفه هست .\r\nپس به اين اعتبار معلوم مىشود كه اجرام كواكب غير اجرام افلاكى است كه حامل كواكب‌اند ، و لا محاله بايد كه كواكب از جنس جوهر مبدع باشند ، زيرا كه متكوّن [ ها 
  ] در خلل اجسام غير متكوّن داخل نمىتوانند شد ، پس بسيط خواهند بود ، زيرا كه مركّب [ ها 
  ] غير متكوّنات نمىباشد ، پس اشكال آنها كرى خواهد بود .\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 155 - 159 .\r\n","page_name":" 329 ","page_number":329},
  {"content":"\r\n\r\nو از جملهء آن اجرام ، براى قمر لون است ، زيرا كه چون نورى كه در قرب و بعد به شمس به نسب مخصوصه براى آن حاصل مىشود حدس اقتضا مىكند كه از شمس باشد از او منقطع گردد آن لون ظاهر مىشود و آن حدس محكم مىگردد به آنكه چون زمين در ميان آن دو حايل شود منخسف مىشود . و بسيارى از مردم گمان كرده‌اند كه نور ساير كواكب هم مقتبس [ 267 
  ] از شمس است » .\r\nو شيخ مىگويد كه : « گمان من آن است كه كواكب فى نفسها مضيء باشند و إلّا بايست كه شكل ضوء آنها به حسب اوضاع مختلف گردد ، خصوصا در زهره و عطارد ، مگر آنكه بگوييم كه ضوء نفوذ در آنها مىكند ؛ و اگر صاحب لون باشند ضوء در تمام جرم به نحو واحد نفوذ نمىتواند نمود ، بلكه بر همان طرفى كه به جانب شمس است مىتابد ؛ و اگر صاحب لون نباشد شفّاف خواهند بود و روشن نمىتوانند شد . و اين گمان من به يقين نزديك است .\r\nو اما قمر ، شكّى در آن نيست كه ضوء و نورش مقتبس از شمس است ، و در لون كدر و مايل به سياهى است ، و اگر در آن سياهى نورى هم باشد مانند نورى كه از آن محسوس مىگردد نيست . و شايد كه در اصل جوهر چنان باشد كه چون نور آفتاب به طرفى از آن بتابد در ساير سطح آن روشنى بهم مىرسد ، اگر چه به قدر آن طرفى كه آفتاب بر آن تابيده است نباشد ، و به اين سبب باشد كه لون آن در حال كسوف شبيه نيست به لونى كه در حال هلال براى ساير اجزاء آن حاصل است .\r\nو امّا محوى كه در وجه قمر مشاهد است ، تحقيقش خالى از اشكال نيست . و شايد كه سبب آن در جوهر قمر باشد و شايد از آن خارج باشد . و در صورتى كه داخل در جوهر آن باشد مىتوان گفت كه شايد امتناعش از قبول نور به سبب آن باشد كه مشفّ است و شايد كه به سبب خشونتى يا ثلمه‌اى در آن باشد و يا به سبب كيفيّتى ديگر باشد كه آن كيفيّت لذاته به سبب عارضى قبول نور نكند .\r\nو اگر در جوهر قمر نباشد ، شايد به سبب ساترى باشد كه آن را از بصر مستور دارد ، و شايد به سبب حصول تشكّلى در آن باشد كه مانع مشاهدهء جرم آن گردد . چنان كه حصول اشباح در آينه موجب آن مىگردد كه برّاقيّت آينه در حال مشاهدهء اشباح به نظر نيايد . و در\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nصورتى كه به ستر ساترى باشد ، شايد كه آن ساتر در تحت اجسام سماويّه در حيّز عناصر موجود باشد و شايد كه از اجسام [ 268 
  ] سماويّه باشد . و هر يك از اين ظنون را گروهى اعتقاد نموده‌اند .\r\nو امّا آنكه سبب در جوهر آن باشد ، بأقسامه باطل است ، به آنكه در اجسام فلكيّه تركيب نمىباشد و هر جرمى از آن بسيط و متّفق الطّبائع است .\r\nو امّا آنكه سبب انطباع اشباح در آن باشد ، مثل انطباع جبال و بحار ، آن نيز باطل است ، زيرا كه اشباح در مرايا با حركت مرايا در طول و عرض بر يك هيئيت باقى نمىماند ، و به اختلاف مقامات ناظرين مختلف مىشود ، و خيال در قمر محفوظ است . علاوه بر آنكه مرآتى كه نور از آن منعكس مىگردد صلاحيت تأدّى خيال ندارد ، و اين دو وصف با هم در آن جمع نمىشود ، بلكه هر چه ضوء از آن به بصر منعكس مىگردد تأديهء خيال نمىكند ، و هر چه تأديهء خيال مىكند نور از آن منعكس نمىشود .\r\nو امّا آنكه به ستر ساتر واقع در تحت فلك قمر باشد باطل است ، به آنكه بايد براى آن اختلاف منظر بوده باشد و بايد كه آن ساتر گاهى ساتر باشد و گاهى نباشد ، و موضع از جرم قمر را كه بپوشاند بايد مختلف باشد به حسب اختلاف مقامات ناظرين . و اگر آن ساتر بخار يا دخان باشد ، چنان كه بعضى پنداشته‌اند ، بر يك صورت محفوظ نمىماند .\r\nو آنچه از اين ظنون باقى ماند آن است كه سبب قيام اجسامى باشد كه از جوهر اجسام سماويّه كه در مكان به قمر بسيار نزديك باشد ، و در طبيعت آنها باشد كه به حركت [ خود 
  ] وضع واحد را به قمر نمايند ، و در صغر به حيثيّتى مىباشد كه هر يك جداگانه ديده نمىشود ، بلكه هيئت اجتماعى آنها ديده مىشود ، و آنها فى نفسه يا عديمة الضّوءاند و يا از قمر در إشراق كمترند ، كه به قياس به قمر در حال اضاءهء آن مظلم مىنمايند .\r\nو عجب است از كسى كه گمان كرده است كه سبب آن انمحاق و انفعالى است كه عارض قمر شده است به سبب مماسّهء با نار ، و ندانسته است كه جنس [ 269 
  ] قمر مماسّ نار نمىشود ، و قمر در فلك تدوير است و تدوير در فلك حامل ، و ميان حامل و حيّز عناصر بعد معتدّ به هست ، و آن قطعه از قطعات كرهء فلك كه يلى نار است قطعه‌اى است كه حركتش مخالف حركت حامل و مطابق با حركت كلّ است ، و اگر حامل تدوير قمر مماسّ با نار مىبود\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nبايست كه نار از تبعيّت آن از مغرب به مشرق حركت كند . و حال آنكه چنين نيست ، به شهادت حركات ذوات اذناب و غيرها . علاوه بر آنكه جرم قمر جرمى است كه از انسحاق و محو صقالت مصون است . » و شيخ بعد از نقل اين اقوال گفته است كه : « شخصى در زمان ما از نصاراى بغداد كه در تحصيل فلسفه عمر خود را صرف نموده است و به مرحلهء پيرى رسيده است چنين پنداشته است كه اين سواد همان سواد است كه از جانب ديگر قمر كه محاذى شمس نيست به اين جانب سرايت نموده است ؛ و آن جاهل ندانسته است كه اگر چنين باشد بايد كه محو در صفحه متفرّق نباشد و در نزد مركز ثابت باشد و بتدريج در اطراف كم شود و به بياض مبدّل گردد ؛ و ندانسته است كه آن خيال در نزد اوايل استهلال كه هنوز از طرف قمر مضىء است مثل آن خيال است در نزد بدر شدن قمر ، و با زياد شدن نور قمر بر همان نحو محفوظ مىماند ؛ و ندانسته است كه سواد و ظلمت از جانب جسم اسود به جانب ديگر سرايت نمىكند ، بلكه خواسته است كه إخراج وجهى نموده باشد و إبداع قولى كرده باشد » . اين است آنچه شيخ رئيس در مقام تحقيق محو قمر ذكر كرده است . « 1 » و محقّق طوسى در تذكره مىگويد كه : « وقوف بر حقيقت آن هنوز حاصل نشده است . و أشبه آن است كه سببش اجرام مختلفه باشد مركوز با قمر در ثخن تدوير آن كه قابل إناره نباشد ، يا به جهت اختلاف نوعى و يا به جهت اختلاف وضعى » .\r\nو فاضل خفرى در شرح آن كتاب مىگويد كه : « در آن نظر است [ 270 
  ] ، زيرا كه محال است كه اجرام مذكوره در تدوير به نحوى واقع شوند كه هميشه به يك نحو در قمر اثر نمايند ، به اعتبار آنكه آنچه از اين اجرام در ميان شمس و قمر واقع مىشود و در ميان ما و قمر واقع مىگردد در هر زمانى چيزى ديگر است ، به جهت آنكه تدوير متحرّك بر نفس خود است و در هر زمانى مرئى از جرم و از آن اجرام چيزى ديگر است . و ايضا اگر آن اجرام موجود باشند بايد كه در حال خسوف نيز مرئى باشند » .\r\nو فاضل مذكور بعد از نقل اقوال مذكوره و ردّ هر يك مىگويد كه : « اقرب در نزد من\r\n\r\n\r\n","description":"","footnote":"\r\n( 1 ) - ابن سينا ، الشفاء ، الطبيعيات ، السماء و العالم ، صص 37 - 44 .\r\n","page_name":" 332 ","page_number":332},
  {"content":"\r\n\r\nآن است كه اجسام منيره چند در شمس يا در خارج مركز آن مركوزند به نحوى كه هميشه در ميان شمس و قمر متوسّطند و مانعند از آنكه أشعّهء شمس بر مواضع محو بتابد » .\r\nو شارح بيرجندى أقرب آراء را آن دانسته است كه عكس كرهء ارض در قمر منطبع مىگردد و به جهت اختلاف اجزاء آن به اختلاف صحارى و بحار و جبال و عمارات مختلف مىنمايد .\r\nو اعتراضى را كه بر اين وجه نموده‌اند ، كه اشباح مشاهده در مرايا به اختلاف مواضع ناظرين مختلف مىگردد و محو قمر مختلف نمىشود ، مردود دانسته است به آنكه اين حالت در مراياى مسطّحه است و قمر كروى است و أنظار به منزلهء مركز مدار آن است ، پس گويا همه از موضع واحد در آن نظر مىكنند و به اين سبب محو را مختلف نمىبينند . و مذاهب ديگر نيز در اين مسأله هست كه فسادش اظهر از مذاهب مذكوره است .\r\nو بدان كه در قريب اين زمان يكى از راجه‌هاى هندى در زمان دولت محمد شاه غازى ، مطابق سال يك هزار و يك صد و بيست هجرى ، در هندوستان كواكب را رصد نموده و زيجى ترتيب داده است و در آن زيج امورى را ادّعا نموده است كه خلاف مشهور در نزد حكماست و از آن [ 271 
  ] جمله گفته است كه بر روى شمس چند خال هست كه به حركت وضعى خود شمس در سالى يك دوره حركت مىكند ، و ديگر آنكه نور زهره و عطارد مكتسب از نور آفتاب است و به قرب و بعد آفتاب مختلف مىشود ، و ديگر آنكه إهليلجىّ الشّكل است ، و ديگر آنكه حركات ثوابت مختلف است ، و امور ديگر نيز ادّعا نموده است .\r\nو همه را نسبت به رأى العين داده است و گفته است كه در سر كار ما دوربينها مىباشد كه در قريب به نصف النّهار در وسط السّماء كواكب روشن را مىبينيم .\r\n\r\nفصل دوازدهم در ذكر حركات كواكب\r\nبدان كه قوم را در حركات كواكب سه قول است . اوّل : آنكه فلك ساكن است ، و كواكب افلاك را مىشكافند و در آن حركت مىكنند يا متدحرج يا غير متدحرج . دوم : آنكه فلك متحرّك است و كوكب نيز متحرّك است و فلك را مىشكافد . امّا حركت كوكب بر\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nخلاف جهت حركت فلك است . سوم : آنكه كواكب مفروز در فلكند و فلك را خرق نمىكنند ، و به حركت فلك متحرّكند ، بنا بر آنكه در افلاك بجز حركت وضعيّه نمىتواند بود .\r\nو اصحاب اين رأى نيز به چند فرقه شده‌اند : بعضى مىگويند كه كوكب مبدأ قبول فيض قوّهء تحريك است ، مانند قلب يا دماغ در حيوان با آنكه خود ساكن است . و بعضى مىگويند كه مبدأ حركت در جرم آسمان است ، زيرا كه او متحرّك بالذّات است . و بعضى ديگر گفته‌اند كه بعضى از اجسام سماويّه قواى حركاتش از كوكب منبعث است ، و آن فلكى است كه حركتش از چند كره ملتئم شده است و در آن يك كوكب باشد ، مانند افلاك كواكب سيّاره ، و بعضى ديگر به خلاف آن است ، و آن فلكى است كه حركتش از يك فلك باشد و در آن ستاره‌هاى بسيار باشد ، مانند فلك ثوابت .\r\nو شيخ رئيس مىگويد كه در نزد من به بيانى واضح مبيّن نگرديده است كه [ 271 
  ] همهء ثوابت در يك كره باشند . و شايد كه در نزد غير من واضح باشد .\r\nو كسانى كه ثوابت را حافظ وضع مىدانند ، بعضى از ايشان مىگويند كه براى آنها هيچ حركت نيست . و بعضى ديگر مىگويند كه براى آنها حركتى هست ، به همان جهت كه فلك به آن جهت حركت مىكند ، و به همان قدر ، و به اين سبب از مكان خود مفارقت نمىكند .\r\nو شيخ رئيس ، بعد از نقل اين اقوال ، گفته است كه اينها همه ضعيف است ، و اگر قوى است ما آن را درك نمىكنيم ، و معلّمان ما نيز آن را ظاهر نگردانيده‌اند . و همين قدر ما را كافى است كه بگوييم كه اجرام سماويّه منخرق نمىشوند . و از آنجا كه در هر جسمى از اجسام مبدأ ميل طبيعى مىباشد ، بايد كه چنان بدانيم كه كواكب بر نفس خود حركت مىكند . « 1 »\r\n\r\n\r\n","description":"","footnote":"\r\n( 1 ) - ابن سينا ، الشفاء ، الطبيعيات ، السماء و العالم ، ص 45 - 47 .\r\n","page_name":" 334 ","page_number":334},
  {"content":"\r\n\r\n\r\nقسم سوم در عنصريّات يعنى عناصر و آنچه از آنها حادث مىشود\r\nو در آن شش مقاله است\r\n\r\nمقاله اول در ذكر بسائط عنصريه\r\nو در آن چهار فصل است\r\n\r\nفصل اول در احوال كليه بسائط و ذكر اختلاف ناس در آنها\r\nبدان كه عناصر به اعتقاد حكما چهار است . و دليل مشهور بر آن ، استقراء اوايل ملموسات است و وجدان عدم خلوّ اجسام مستقيمة الحركات از يكى از دو كيفيّت فاعلى ، يعنى حرارت و برودت ، كه مقتضى حركتند از وسط يا به سوى وسط به طريقى كه به غايت مىرسد يا نرسد ، و از يكى از دو كيفيّت منفعلى كه مقتضى قبول اشكالند ، به عسر يا به يسر ، بر وجه كمال يا به نقص ، و امتناع اجتماع دو كيفيّت از يك سنخ در جسم واحد به اعتبار تقابل . پس از تركّب هر يك از فاعلين يا هر يك از منفعلين چهار قسم حاصل مىگردد . « 1 » و شيخ رئيس در شفا گفته است كه نمىتواند شد كه جسمى كه مالى حشو جرم متحرّك به استداره است متشابه باشد ، بلكه بايد كه آنچه از آن جسم كه مماس متحرّك [ 273 
  ] به حركت سريعه است از آنچه دور است از آن ممتاز باشد ، زيرا كه آنچه مماسّ\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 159 .\r\n","page_name":" 335 ","page_number":335},
  {"content":"\r\n\r\nاست به طول حركت در زمان طويل گرم و متخلخل و لطيف مىگردد و جوهرش از مشابهت به جوهرى كه از متحرّك مذكور دور است ممتاز مىگردد ، چنان كه اجسامى كه در نزد ماست به سحق و خضخضه اوّل گرم مىشود و اگر دوام بهم رساند به نار مبدّل مىگردد .\r\nپس چگونه خواهد بود جسمى كه بر آن وارد آيد آنچه از مقدور ما شديدتر است و بر تقديرى كه آن جسم مماس در اوّل بر جوهر جسمى بوده است كه از آن دور است ، الحال بر آن حال نخواهد بود و در هيچ زمانى هم بر آن حال نبوده است ، زيرا كه در وقتى كه آن را بر آن حال فرض نماييم قبل از آن حركت غير متناهى موجود بوده است و آن را به حركات غير متناهى حركت داده است . و از اين لازم مىآيد كه هرگز بر جنس جوهر متوسّط نبوده باشد و بايد كه آن جسم مماسّ نار باشد ، و نمىتواند بود كه در موضع ديگر از مواضع داخله در جوف فلك نار موجود باشد و بايد كه جسم دائم السّكونى در وسط نيز موجود باشد . زيرا كه بايد كه جسمى كه به حركت مستديره وضعيّه حركت مىكند براى آن اختلاف احوالى بوده باشد . و از آنجا كه اين حركت تعلّق به غير مكان و جهات از كيف و كم ندارد بايد كه اختلاف احوالش نسبت به جسمى ديگر باشد . و چون محدّد جهات است جسمى از آن خارج نمىتواند بود و اجسام داخله در آن ، آنچه مبدأ ميل مستدير در آنهاست با او در آن حركت مشاركند . پس بايد كه جسمى ساكن در وسط آن باشد و آن زمين است و بايد كه آن جرم دائم السّكون در طباع عادم حرارت و به دوام سكون مستحفظ كمال خود باشد [ 274 
  ] و آن جرم كه به تبعيّت جرم متحرّك حركت مىكند بايد كه حارّ باشد و به دوام حركت كمال خود را حفظ نمايد و بايد كه تالى هر يكى از اين دو جسم جسمى باشد كه در طبيعت به آن نزديك باشد ، پس بايد كه تالى نار به سوى وسط هوا باشد و تالى ارض به سوى فوق ماء .\r\nو بايد كه در هوا بعضى از كيفيّات مشابه كيفيّات نار موجود باشد و بعضى از كيفيّات مباين آن نيز باشد تا آنكه صورت هوائيّه بعينها صورت ناريّه نبوده باشد ، و به اين سبب هوا حارّ و رطب شده است ، و همچنين نسبت ماء به ارض ، و به همين جهت ماء بارد و رطب است . و بايد كه متجاورين متناسب در كيفيّت باشند و أضداد در مكان از يكديگر دور باشند .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nو اين است ترتيب محكم كه وجود بر آن واقع است .\r\nو شيخ رئيس بعد از اين تحقيق مىگويد كه مردم را در امر عناصر اختلاف بسيار است ، خصوص در امر ارض كه در عدد و در شكل و در حركت و در سكون و در موضع آن اختلاف واقع است .\r\nو قومى از قدما كه به قول به اضداد ميل دارند و مىگويند كه ضدّين مبدأ همه چيزند ، خصوصا جمعى كه به خير و شرّ و نور و ظلمت ميل نموده‌اند ، در تمجيد نار و تعظيم شأن آن إفراط كرده‌اند ، و آن را سزاوار تسبيح و تقديس دانسته‌اند ، به سبب نور و اضاءهء آن ، و ارض را مظلم ديده‌اند كه باطن آن نه بالفعل روشن است و نه بالقوّه ، و آن را سزاوار تحقير و مذمّت دانسته‌اند . و چنين پنداشته‌اند كه وحدت و ثبات و توسّط از معانى واقعه در حيّز خير و فضيلت است ، و كثرت و حركت و وقوع در طرف از معانى واقعه در حيّز شرّ و رذيلت است .\r\nپس نار را موصوف به وحدت و سكون و توسّط در مكان گردانيده‌اند ، و ارض را به كثرت و حركت و وقوع در طرف موصوف داشته‌اند ، و گفته‌اند كه در عالم ارضين بسيار موجود است ، و ارض است كه در ميان بصر و نيّرين حايل مىشود و آنها را مىپوشاند و در آنها به هيچ وجه كسف به ستر [ 275 
  ] يا به محق حاصل نمىشود . « 1 » و اختلاف در سكون ارض آن است كه جمعى آن را متحرك به استداره دانسته‌اند و طلوع و غروب كواكب را به حركت ارض نسبت داده‌اند . و بعضى گفته‌اند كه پيوسته به جانب تحت حركت مىكند به استقامت . و مذاهب ديگر نيز هست .\r\nو كسانى كه به سكون قائل شده‌اند در سبب سكون اختلاف نموده‌اند و سخنان سخيف در اين باب گفته‌اند .\r\nچنان كه بعضى پنداشته‌اند كه ارض از طرف تحت غير متناهى است ، و به اين سبب نمىتواند كه به طرف تحت حركت نمايد .\r\nو بعضى پنداشته‌اند كه مجوّف است و محمول است بر آب .\r\nو بعضى گفته‌اند كه طبلى الشّكل است و سطح زيرين آن مستوى است و به اعتبار\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، السماء و العالم ، ص 53 .\r\n","page_name":" 337 ","page_number":337},
  {"content":"\r\n\r\nاستوا در آب فرو نمىرود . چنان كه پاره‌اى از رصاص را چون منبسط گردانند بر بالاى آب مىايستد و چون به هم جمع باشد در آب فرو مىرود .\r\nو بعضى گفته‌اند كه سكونش به جهت آن است كه آسمان از اطراف آن را مىكشاند ، مانند صنم حديدى كه در خانه‌اى كه حيطان و قرار و سقف آن از حديد بوده است در وسط قرار داشته و ميل به جانبى نمىكرده است .\r\nو بعضى ديگر تساوى استحقاق جهات را سبب سكون آن دانسته‌اند . « 1 » . و سخنان ديگر در سبب آن گفته‌اند .\r\nو نظر به اينكه ردّ بر اين اقوال در كتب قوم ، خصوصا در شفا ، به ابسط وجهى مذكور است ، تعرّض به آن در اين مختصر ضرور نبود . و همچنين در ميل ثقل به مركز و ميل خفيف به محيط سخنان سخيف از قدما نقل نموده‌اند كه تعرّض به آنها نيز ضرور نيست .\r\nو آنچه تعرّض به آن در اين مقام ضرور است آن است كه عالم جسمانى عالم واحده است .\r\nو شيخ در شفا گفته است كه : « بسيارى از مردم چنين پنداشته‌اند كه عوالم بسيار موجود است . و گروهى از ايشان اين گمان را بر اصول فاسده مبتنى گردانيده‌اند مناسب با علم طبيعى . و گروهى ديگر بر اصولى بنا نهاده‌اند كه مناسب طبيعى نيست .\r\nامّا گروه اوّل چنين پنداشته‌اند كه خلأ غير متناهى [ 276 
  ] موجود است ، و اجزاء غير متجزّى در آن مبثوث است و در احياز غير محصوره اجتماعات آن اجزا حاصل مىگردد ، و اجتماعات آن اجزا مؤدّى به ايتلاف عوالم غير معدود مىشود .\r\nو بطلان اين مذهب از تذكّر اصول مقرّره ، از بطلان خلأ و تناهى ابعاد ، و تحدّد اجسام ، و غير اينها ، ظاهر مىشود .\r\nو گروه ديگر مىگويند كه مدلول لفظ « عالم » غير از مدلول لفظ « هذا العالم » است ، چنان كه مدلول لفظ « انسان » غير از مدلول لفظ « هذا الإنسان » است . و حقيقت غيريّت جز اين نيست كه هذا الإنسان دلالت بر شخص واحد معيّن مىكند . و لفظ انسان دلالت بر\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، السماء و العالم ، ص 56 .\r\n","page_name":" 338 ","page_number":338},
  {"content":"\r\n\r\nمعنىيى مىكند كه حملش بر كثيرين ممكن است . و همچنين لفظ عالم دلالت مىكند بر معنىيى كه حملش بر كثيرين جايز است . لكن عالم از معانىاى نيست كه هرگاه فرض شود كه افراد آن كثير باشد ، بايد كه آن افراد بر سبيل تكوّن موجود گردد ، به اين معنى كه بايد هر فردى از آن بعد از فرد ديگر موجود شود ، زيرا كه عالم در نزد ايشان مكوّن از چيزى نيست ، بلكه وجودش ابدى است . پس هرگاه فرض شود كه بسيار باشد ، فرض كثرت در ابديّات كرده خواهد بود . و ممكن نيست كه ابديّات در وقتى از اوقات موجود نباشد . و هرگاه لا كونش محال باشد ، كونش ممكن خواهد بود . و اين حكمى است عام در جميع امور ابديّه ، زيرا كه هر چه در ابديّات ممكن است كه موجود گردد وجودش واجب خواهد بود .\r\nو مأخذ اين حكم آن است كه اين گروه چنين پنداشته‌اند كه هر چه مخالف جزئى شخصى باشد ، بايد كه وجود كثرت در آن صحيح باشد . و ندانسته‌اند كه جزئى آن است كه حمل ماهيّت معقوله‌اش بر كثيرين ممتنع باشد ، و آنچه به ازاء آن است اين است كه ماهيّت معقوله‌اش بر كثيرين حمل تواند شد . و چنين نيست كه هرگاه از رهگذر ما تعقّل ممتنع نباشد كه بر كثيرين حمل شود ، بايد كه به وجهى ديگر هم ممتنع نباشد . بلكه حصول بالفعل براى آنچه مجوّز الحصول است به حسب [ 277 
  ] عقل مىتواند بود كه موقوف به وجود امرى باشد كه موجود نباشد ، مثل عدم فصل مادّه از قبول صورت واحده . چنان كه اگر از حديد بيش از آنكه يك شمشير از آن ساخته شود يافت نشود نمىتواند كه سيوف كثيره يافت شود .\r\nو همچنين در امر عالم ، اگر چه حمل معقولش بر كثيرين از آن حيثيّت كه معقول است ممتنع نيست ، لكن وجود مادّه مستعدّ قبول صورت عالمى ديگر باشد ممتنع است . بلى اگر چيزى كه في نفسه ممكن است به غير واجب و ممتنع نمىشد اين سخن تمام بود ، لكن امورى كه في نفسها ممكنند ، بايد كه به اسباب خارجه ممتنع يا واجب گردند تا معدوم يا موجود شوند » .\r\nو شيخ رئيس بعد از اين كلام ، تعدّد عوالم را به اعتبار آنكه براى هر جسم حيّز طبيعى لازم است ، و نمىتواند شد كه براى اجسام متحد الطبايع حيّز متعدده بوده باشد ، وحدت عالم را ثابت نموده است .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nو بعد از آن گفته است كه : « چون مبيّن گرديد كه جسم سماوى كه محدّد جهات حركات است مشتمل است بر همهء اجسام ، و هيچ جسمى خارج و مباين از آن نمىتواند بود .\r\nو هر جسمى كه باشد كه محيط بر آن باشد . و آن جسم محيط نمىتواند بود كه هيچ مبدأ حركتى در آن نباشد ، و معلوم شد كه هر چه مبدأ حركت مستقيمه در آن است بايد كه در داخل جسم محدّد واقع باشد ، پس در آن جسم مبدأ ميل مستدير خواهد بود . پس در جنس با محدّد مشارك خواهد بود . و مانعى از آنكه كرات كثيرهء متحرّكه بر يكديگر محيط باشد موجود نيست .\r\nو مقصود اثبات آن است كه اين عالم قياس به ما منتهى مىگردد به اجسام مستديرة الحركة ، و چون متناهى است بايد كه جسمى كه آخر اجسام است موجود باشد . و تمام آن جسم با آنچه در وسط آن است كلّيّهء عالم است ، و جسمى خارج از آن نيست . و هيولى غير متجسّمه نيز موجود نيست ، به اعتبار تلازم ميان هيولى و صورت . پس مادّهء خارجه كه متصوّر به صورت عالميّت تواند گرديد موجود [ 278 
  ] نيست . پس صورت عالميّت مخصوص به مادّهء واحده است كه جملهء امور محصوره در يك عالم به آن ملتئم گرديده است .\r\nپس وجود عوالم كثيره در امكان نمىگنجند . و عالم يك عالم تامّ است كه اصناف طبايع بسيطهء ممكنة الوجود با حركات مستديره و مستقيمه كه موجب حصول اكوان و تراكيب از آن بسايط گردد در آن موجود است . پس صانع عالم را قدرت بر آن است كه هر چه به مقتضاى طبايع ممكن الوجود باشد همه را در يك عالم ظاهر گرداند و به وجود عوالم كثيره احتياج ندارد . « 1 » فتبارك الله احسن الخالقين .\r\n\r\nفصل دوم در ذكر طبايع هر يك از اركان اربعه و بيان كيفيّت آنها\r\nبدان كه ارض بالطبع بارد و يابس است ، يعنى هرگاه مخلّى بالطبع باشد برودت و يبوست از آن احساس مىشود و خواصّى كه از لوازم برد و يبس است از آن ظاهر مىشود . و\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، السماء و العالم ، ص 75 - 76 .\r\n","page_name":" 340 ","page_number":340},
  {"content":"\r\n\r\nماء بارد و رطب است به همان معنى . و بارد بودن اين دو عنصر متّفق عليه است ، و خلاف در آن است كه كدام يك أبرد است ، و مشهور اين است كه ماء أبرد است .\r\nو لكن علّامه « 1 » در شرح قانون مىگويد كه : « مذهب أوحد زمان از حكما آن است كه ارض ابرد است ، زيرا كه اكثف است » . و در موضعى ديگر مىگويد كه : « در زيادتى برودت أحدهما بر ديگرى خلاف است . و بعضى ارض را ابرد دانسته‌اند ، زيرا كه ثقل معلول برد است چنان كه خفّت معلول حرّ است و قوّهء معلول دليل بر قوّت علّت است . و لكن ثقل در ارض أقوى است . پس برد كه موجب ثقل است در آن اقوى خواهد بود ، و بعضى ماء را ابرد دانسته‌اند . و حق اين است ، زيرا كه احساس برودت از ماء ذائب به حرارت شمس چه جاى جامد آن بسيار بيشتر است از احساس برودت ارض . و سببش آن نيست كه ارض به واسطهء كثافتى كه در آن هست نفوذ در مسامّ نمىتواند نمود ، بلكه ملصق به مسامّ مىگردد [ 279 
  ] و آب در آنها نفوذ مىكند به واسطهء لطافتى كه دارد ، زيرا كه ماء جامد در مسام نفوذ نمىكند و احساس به برد آن بيشتر است . و مسلّم نيست كه قوّت معلول دليل بر قوّت علّت باشد ، زيرا كه منتقض است با حرّيت حجر در جائى كه حجر و ماء كه در قدر متساوى و به إسخان واحد گرم شده باشند كه در اين صورت حجر در حرارت اقوى است با آنكه اقوى نيست » ، اين است كلام علّامه در شرح قانون .\r\nو آنچه گفته است - كه احساس برودت از ماء ذائب به حرارت شمس چه جاى جامد آن بسيار بيشتر است از احساس برودت ارض - اشاره است به آنچه مقرّر است در نزد ايشان كه كيفيّت غالبه در هر عنصرى به قدرى است كه ممكن نيست كه در موادّ عناصر از آن شديدتر كيفيّتى يافت شود . پس برودت موجودهء در عنصرى كه به حسب طبع اشدّ در برودت است بايد كه غايت برودتى باشد كه مادّهء عنصريّهء آن را تحمّل مىنمايد . و هرگاه آب ابرد باشد بايد كه چون مخلّى به طبع مىشود منجمد باشد و سيلانش به اعتبار عارضى مثل حرارت شمس بوده باشد .\r\nو چون كسى بر ايشان وارد آورد كه از اين لازم مىآيد كه : يا ماء قابل برودتى باشد\r\n\r\n\r\n","description":"","footnote":"\r\n( 1 ) . مقصود از علّامه قطب الدين محمود شيرازى شارح كليات قانون ابن سينا است ( م ) .\r\n","page_name":" 341 ","page_number":341},
  {"content":"\r\n\r\nاشدّ از برودت موجودهء در آن كه انجمادش به واسطهء آن برودت باشد ، و يا آنكه به حسب طبع يابس باشد ، زيرا كه جمد حادث از ماء مخلّى به طبع أصلب از حجاره و در قبول تشكّل أعصى از ارض است .\r\nجواب مىدهند كه مراد به آنكه رطب است آن است كه به ادنى سببى سيلان پيدا مىكند و مستعدّ قبول آنچه بر آن وارد گردد مىشود .\r\nو بر اين جواب وارد مىآيد كه پس ماء به طبع رطب نيست ، بلكه به علاج رطب مىشود . و مثل آن در آنچه يابس به طبع است مانند أحجار و فلذّات شديدة اليبس ممكن است . اين قدر هست كه در آب اسهل يا اسرع است و سرعت و سهولت چيزى از عارض را طبع نمىگرداند .\r\nو شيخ رئيس مىگويد كه برد مجمّد ماء مستفاد از خارج است . [ 280 
  ] و عبارتش اين است كه : « بردى كه به سبب آن آب منجمد مىگردد حق آن است كه برد مستفاد در هوا است از زمين و ماء . پس هرگاه هوا به وضعى سرد شود كه آب را از سيلان باز دارد طبيعت ماء و ارض بر طبيعت نار مستولى شده است و هوا نيز آنها را معاونت مىنمايد يا به تبريد يا به إزالهء تسخين . پس اوّل ، ظاهر آب منجمد مىگردد و بعد از آن باطن آن منجمد مىگردد .\r\nپس طبيعت ارض و ماء إحداث برد در هوا مىكنند و هوا عود مىنمايد و احداث كيفيّت برد در آب مىكند به قدرى كه به انجماد مىانجامد » ، اين است كلام شيخ . « 1 » و به انضمام مقدّمهء مقرّرهء مذكوره ، مندفع مىگردد آنچه را كه علّامه بعد از نقل كلام شيخ گفته است كه : از اين لازم نمىآيد كه چيزى ابرد از ماء در عناصر موجود باشد ؛ و آنچه گفته است كه ماء جامد نفوذ در مسامّ نمىكند صحيح است ، لكن لصوقش به مسامّ به اعتبار لطافت از ارض بيشتر است . و امّا انتقاضش - به آنكه حرارت حجر اقوى است از حرارت آبى كه هر دو به مسخّن واحد گرم شده باشند - اگر مرادش به اقوى زيادتى تأثير در حاسّه است ، مسلّم نيست ، و اگر مرادش آن است كه أبقى و أدوم است ، نقض بر دليل مذكور نمىشود ، زيرا كه بقا و دوام مستند به يبوست است . علاوه بر آنكه اقوى بودن حرارت حجر\r\n\r\n\r\n","description":"","footnote":"\r\n( 1 ) . الشفاء الطبيعيات ، السماء و العالم ، ص 158 - 159 .\r\n","page_name":" 342 ","page_number":342},
  {"content":"\r\n\r\nاز حرارت آب در إسخان واحد ممنوع است ، بلكه شايد امر به عكس آن باشد به اعتبار رطوبت و لطافت آب و يبوست و كثافت حجر . پس حق آن خواهد بود كه ارض ابرد از ماء است چنان كه علّامه از اوحد زمان از حكما نقل نمود . و ظاهر اين است كه مرادش از اوحد زمان محقّق طوسى قدّس سرّه است . « 1 » و آنچه مؤيّد اين مذهب است آن است كه هر عنصرى كه سافل است مستحيل به عالى مىگردد به تسخين و هر عالى مستحيل به سافل مىشود به تبريد . و اگر ماء ابرد باشد آن حكم بر سبيل اطلاق صحيح نخواهد بود و در بعضى بلدان شديد البرد مشاهد شده است كه در صميم شتاء ثلج به تراب [ 281 
  ] مبدّل مىگردد . علاوه بر آنكه مقدّمهء قائلهء به آنكه برد مكثّف و مجمّد و مثقّل است و حرّ ملطّف و مرقّق و مجفّف است از مسلّمات بلكه از اتّفاقيّات است . و قوم به آن مقدّمه بر مطالب بسيار استدلال مىنمايند . و استقراء مصدّق ايشان است .\r\nو هوا حارّ و رطب است و در نزد قوم أرطب از جميع عناصر است .\r\nو نار حارّ و يابس است . و دليل بر حرارتش آن است كه نارى كه در نزد ما موجود است از آن احساس حرارت مىنماييم . و تشكيك به اينكه شايد اين نار در ماهيّت مخالف نارى باشد در حيّز خود است ، مكابره است . و حرارت محسوسه در صواعق نازله و حريق منافى است .\r\nو امّا يابس بودن آن به اين معنى كه عسر القبول اشكال واردهء بر آن باشد ، محلّ تأمّل است ، اگر چه اكثر بر آنند كه يابس به اين معنى هست . و حق آن است كه رطب است به اين معنى كه سهل القبول است ، نه به آن معنى كه بلّت در آن هست ، زيرا كه احرّ اجسام است و پيش از اين مذكور شد كه هر جسم كه أحرّ است أرقّ و ألطف و أخفّ است و در كورهء زجّاجين و امثال آنها مشاهد مىگردد كه احجار و اجسام صلبه ذوبان بهم مىرساند به نحوى كه مانند ماء سيلان پيدا مىكند و هر چه را داخل در آن نمايند هيچ ممانعت و صلابتى از آن محسوس نمىگردد ، بلكه هر قدر كه گرمتر باشد ممانعتش گرمتر مىباشد .\r\nو آنچه گفته‌اند كه يبوست نار ضعيف است و به اين سبب ممانعتش محسوس\r\n\r\n\r\n","description":"","footnote":"\r\n( 1 ) . منظور از اوحد زمان ابو البركات بغدادى صاحب المعتبر است ( م ) .\r\n","page_name":" 343 ","page_number":343},
  {"content":"\r\n\r\nنمىگردد ؛ موجّه نيست ، زيرا كه ممانعت آب كه هيچ يبوست در آن نيست از آن اقوى است .\r\nو اگر كسى گويد : كه ممانعت آب به اعتبار كثافتى است كه از برد حادث شده است و عدم ممانعت نار به اعتبار رقيقيّت كه معلول حرّ است .\r\nمىگوييم : كه اين عين دليل ماست بر اين مدّعا ، كما لا يخفى .\r\nو در ضعف مثل آن قول است آنچه گفته‌اند كه غالب بر نار واقع در كورهء زجاج هواست ، و عدم احساس به ممانعت به اعتبار قلّت نار است چنان كه غبار مخلوط به هوا موجب ممانعت [ 282 
  ] نمىگردد به جهت آنكه قليل است .\r\nو وجه ضعف آن است كه اگر تمام آنچه در آن كوره موجود است نار نباشد غالب بر آن بالبديهه نار است و هر چه قابل احراق باشد و و اصل در آن هوا باشد دفعة محترق مىگردد .\r\nو شايد كه كسى تأمّل در منضودات عالم نمايد با آنچه مذكور شد به معونت حدس صائب يقين حاصل كند كه واجب در ترتيب عالم كون و فساد آن است كه جزء واقع در نزد مركز أبرد از باقى اجزاء واقعهء در آن عالم باشد ، و به اعتبار آنكه ابرد است اثقل و اكثف است و به جهت آنكه اكثف است ايبس است ، يعنى قبول تشكّل به عسر مىنمايد . و هر جزء كه از مركز دور و به محيط نزديك مىگردد از برودت به حرارت و از يبوست به رطوبت و از كثافت به رقّت و از ثقل به خفّت ميل مىكند تا آنكه جزئى كه مماسّ افلاك مىگردد از ساير أجزا أحرّ و أرطب است ، يعنى قبول اشكال را به سهولت مىنمايد . و از اين جهت گفته‌اند كه ارض قريب به مركز معادل در آن اثر نمىكند .\r\n\r\nفصل سوم در ذكر كون و فساد\r\nاوّلا ، مىگوييم كه صورت نوعيّه هر يك از اين عناصر مخالف صورت نوعيّهء ديگر است ، به دليل آنكه حيّز طبيعى هر يك از حيّز طبيعى ديگر جداست . و هيچ يك به حسب طبع در حيّز ديگرى قرار نمىگيرد .\r\nو كسى كه خواهد به حسب اختلاف در كيفيّات محسوسه اختلاف صور طبيعيّهء عناصر را اثبات نمايد ، ظاهر اين است كه به انجام نرساند ، زيرا كه در صورت واحده كيفيّات\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nمختلفه موجود مىتواند بود . چنان كه صورت طبيعيّهء ماء در بخار و در جمد موجود است .\r\nو آنچه مىگويند كه ماء حارّ بارد است ، مقصود آن نيست كه بالفعل بارد است ، بلكه مرادش آن است كه در آن طبيعتى هست كه در نزد زوال مانع اقتضاء برودت مىكند و چون كيفيّت شديد گرديد و در عناصر عنصرى باشد كه در آن كيفيّت به حسب طبع باشد صورت اين عنصر به صورت آن عنصر متبدّل مىگردد ، مثل آنكه اگر آتش به حسب فرض از آنچه هست گرمتر مىگردد به چيزى مبدّل نمىشود . و اگر سرد [ 283 
  ] شود به هوا مبدّل مىگردد . و همچنين زمين در زيادتى برودت فرضى به چيزى مبدّل نمىشود . و امّا اگر گرم شود به آب مبدّل مىگردد . و اين است معنى كون و فساد . و اگر در كيفيّت به سمت اعتدال گرايند قابل صورت نوعيّهء كائنات مىگردند . پس امّهات مواليد و اركان عوالم كون و فساد و اسطقسات مركّبات و اصول كائنات و عناصرى كه تركيب از آنها حاصل مىشود و تحليل به آنها منتهى مىگردد همانها خواهند بود .\r\nو گروهى از متفلسفه انكار كون و فساد نموده‌اند و به چند شعبه منشعب شده‌اند :\r\nو فرقه‌اى گفته‌اند كه جوهر بسايط فاسد نمىتواند شد ، بلكه عنصرى كه به حسب طبيعت صرف و خالص باشد يافت نمىشود ، و هر يك از آنها مركّبند از طبيعت مختصهء به خود و از طبايع باقى عناصر ، و موسوم مىگردند به اسم آنچه غالب است در آنها . و در وقتى كه ملاقات نمايد چيزى را كه غالب در آن غير از آن باشد كه در اين غالب است ، مغلوب در اين صورت غالب مىگردد و غالب مغلوب مىشود . و چنين محسوس مىگردد كه استحاله واقع شده است و به حسب حقيقت هيچ استحاله واقع نشده است . و آبى كه به آتش گرم مىشود نه اين است كه در آب حرارتى از آتش حادث شود ، بلكه اجزاء ناريّه به آن مخلوط مىشود . و چون در اوّل كسى دست در آن گذارد هم اجزاء بارده را احساس مىنمايد و هم اجزاء حارّه را و آن را فاتر مىپندارد . و چون اجزاء ناريّه غلبه بهم رسانيد دست مىسوزاند و اجزاء مائيّه مخفى در آن مىشوند .\r\nو در ساير اجزاء عالم نيز مثل اين سخنان مىگويند حتّى آنكه مىگويند كه مويى كه سياه است و سفيد مىشود يك مو نيست ، بلكه در حالتى كه اجزاء سياه بر آن غالب مىشود سياه مىنمايد و در حالتى كه اجزاء سفيد بر آن غالب مىشود سفيد به نظر مىآيد .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nو فرقه‌اى ديگر مىگويند كه جزء حارّى نمىباشد كه در آن حاملى و محمولى باشد ، به اين معنى كه جوهرى باشد و حرارتى كه آن جوهر حامل آن حرارت باشد ، بلكه حرارت بنفسها موجود است و جوهر [ 284 
  ] بنفسها موجود ديگر .\r\nو فرقه‌اى ديگر كون را تجويز مىنمايند و استحاله را انكار مىكنند .\r\nو گروهى ديگر هستند كه استحاله را جايز مىدانند و كون را انكار مىكنند . و بيشتر اين گروه آن كسانند كه عناصر را در اصل عنصر واحد مىدانند ، ماء يا نار يا هوا يا چيزى متوسّط ميان نار و هوا . پس اگر عنصر را نار دانند مىگويند كه عناصر ديگر به تكاثف آن حاصل مىگردد به حسب مراتب تكاثف ، و اگر غير نار دانند هم به تخلخل و هم به تكاثف حاصل مىگردد . و در هيچ يك صورت عنصر اصل مرتفع نمىگردد ، بلكه مثل ارض كه از نار حاصل شده است همان نار متكاثف است .\r\nو كمتر اين گروه آن كسانند كه براى عناصر بيشتر از يك اصل ثابت مىكنند و مىگويند كه اصل آن ارض و نار است يا ارض و ماء است و يا ارض و هوا و نار است ، و ماء در نزد صاحب اين مذهب هواست كه متكاثف شده است .\r\nو بالجمله منكرين كون و فساد بسيارند و سخنان ايشان در كتب مبسوط مذكور است .\r\nو شيخ در شفا بيشتر آنها را با ادلّه‌اى كه هر يك بر مذهب خود اقامه نموده‌اند ذكر كرده است و راه فساد هر يك را جدا جدا ظاهر ساخته است . و نقل همهء آنها به طول مىانجامد ، و هر كه طالب آن باشد به آن كتاب رجوع نمايد . « 1 »\r\n\r\nفصل چهارم در ذكر اقسام كون و فساد كه به حسب مشاهده معلوم است\r\nبدان كه اقسام محتملهء حاصلهء از انقلاب هر يك از عناصر به سه عنصر ديگر دوازده است ، و شش قسم از آنها انقلاب هر يك از دو عنصر متلاصق است به ديگرى ، و چهار قسم از آنها انقلاب هر يك از متباعدين به يك واسطه است به ديگرى ، و دو قسم آن انقلاب هر يك از متباعدين به دو واسطه است به ديگرى . و مشهور اين است كه شش قسم متكوّن\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، الكون و الفساد ، ص 77 - 85 .\r\n","page_name":" 346 ","page_number":346},
  {"content":"\r\n\r\nبالذّات است ، و شش قسم ديگر حصولش به توسّط يك وسط يا دو وسط است .\r\nو بعضى گفته‌اند كه ظاهر كلام شيخ مكذّب اين شهرت است ، در آنجا كه مىگويد كه صاعقه [ 285 
  ] متولّد از اجسام ناريّه است كه سخونت از آن مفارقت نمايد و به سبب استيلاء برد بر جوهر آن متكاثف گردد . و شكّى در آن نيست كه اجزاء ارضيّه در صاعقه غالب است به اعتبار صلابت و ثقلى كه در آن محسوس مىگردد .\r\nو ايضا قوم تصريح نموده‌اند كه نار قويّه اجزاء ارضيّه را مستحيل به نار مىگرداند . و اين اعتراض محل تأمل است .\r\nو امّا تفصيل شش قسم انقلابات بالّذات ، يكى انقلاب آب است به سنگ ، كه در بعضى مواضع آب صاف جارى كه آشاميدن آن ميسّر است از چشمه بيرون مىآيد و در اندك زمانى متحجّر مىگردد به حجرى كه در حجم قريب است به آب مذكور . و تكوّن آن حجر به سبب آن نيست كه در آب اجزاء ارضيّه هست كه به تبخّر ماء حجر مىشود ، زيرا كه آن قدر از زمان نمىگذرد كه وفا به تبخّر آن قدر از آب نمايد . و بايد كه در اوّل هم در آن آب كدورتى محسوس گردد ، زيرا كه انعقادش از اجزاء ارضيّه غير محسوسه باشد به جهت قلّت بايد كه از آن متكوّن نگردد مگر اندكى . و چنين چشمه آبى در مواضع بسيار موجود است ، از آن جمله در حوالى مراغه .\r\nو حق آن است كه اين انقلاب به سبب خاصّيّتى است كه در بعضى مواضع موجود است كه حق تعالى قوّهء معدنيّه شديدة التّأثير در تحجّر در آن آفريده است كه چون به مياه بر مىخورد آن را متحجّر مىگرداند .\r\nو بعضى گفته‌اند : كه در بعضى اماكن اشباح حجريّه مشاهده نموده‌اند بر هيئت انسانى كه از رجال و نساء و ولدان و اشكال بهيميّه يا ساير امورى كه با انسان تعلّق دارد بر اوضاعى كه ظنّ غالب از آن حاصل مىشود كه آنها انسان بوده‌اند و با جميع متعلّقات و اسباب معيشت سنگ شده‌اند . و ظهور مثل اين قوّه بر قومى كه خدا بر ايشان غضب كرده باشد عجب نيست .\r\nو دوم انقلاب سنگ است به آب ، به حيل اكسيريّه . و در آن دو طريق در نزد طالبان اكسير معروف است ، يكى آنكه آن را به سحق و إحراق از جنس ملح و نوشادر مىگردانند\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n[ 285 
  ] و بعد از آن در آب مىگذارند . و ديگر آنكه در تيزاب‌هاى تند مىاندازند تا گداخته مىشود .\r\nسوم انقلاب هواست به آب ، چنان كه در سر كوهها مشاهد مىگردد كه به واسطهء سرد شدن هوا غليظ مىگردد و ابر مىشود بدون آنكه بخارى متصاعد گردد و دفعة از آن ابر باران مىبارد و خلق بسيار اين امر را مشاهده نموده‌اند .\r\nو امام رازى را بر اين مطلب اعتراضى است و مىگويد كه اگر برودت به سبب انقلاب هوا گردد بايد كه در جميع اوقات شتاء أمطار و ثلوج متتابع باشد ، زيرا برد به ازدياد ثلوج زياد مىشود و زيادتى برد موجب زيادى أمطار است ، پس بايد كه شتاء منقطع نگردد مگر به انقطاع شتاء .\r\nو جوابش : آن است كه اسباب طبيعيّه معدّاتند و هيچ يك علّت تامّه نيستند ، و در اكثر امر از موانع و فقدان شرايط خالى نمىباشد . و مدّعى آن است كه برد از جملهء امورى است كه آن را در انقلاب مدخليّت هست ، نه آنكه در هر وقت كه برد حاصل شد انقلاب حاصل مىشود . و ديگر دليل انقلاب هوا به آب آن است كه قطرات آب بر سطح ظاهر طاسى كه مكبوب بر جمد باشد مىنشيند و نمىتوان آن را نسبت داد به آنكه از طاس ترشّح مىكند يا اجزاء مائيّه در هوا مبثوث است و بر سطح طاس نزول مىنمايد ، زيرا كه اگر ترشّح باشد آب گرم به ترشّح اولى خواهد بود ، و اگر به جذب باشد نبايد كه بر جميع جوانب إناء نشيند .\r\nچهارم انقلاب آب است به هوا ، به حرارتى كه در آن حادث گردد از شمس يا از نار ، چنان كه از آب مسخّن از نار صعود بخار مشاهد مىگردد .\r\nپنجم انقلاب هواست به نار ، چنان كه در كورهء حدّادين در صورتى كه منافذ آن مسدود باشد و إلحاح در نفخ به عمل آيد ، هواء محبوس در آن كوره مستحيل به نار مىشود ، و از اين قبيل است سمومات محرقه .\r\nششم انقلاب نار است به هوا ، چنان كه در مصباح ، زيرا كه اگر شعلهء ناريّهء مصباح بعد از اطفاء بر ناريّت باقى ماند بايد كه به خطّ مستقيم متوجّه [ 287 
  ] مكان طبيعى خود گردد و آنچه در راه آن واقع است بسوزاند . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 159 - 160 .\r\n","page_name":" 348 ","page_number":348},
  {"content":"\r\n\r\n\r\nمقاله دوم در ذكر حصول تركيب از بسايط و معنى مزاج\r\nو در آن هفت فصل است\r\n\r\nفصل اول در تحقيق مزاج و ذكر اختلاف واقع در آن\r\nپيش از آن اشاره شد به آنكه صور و كيفيّات غير يكديگرند و گاهى به كيفيّات زايل مىشوند و صورت نوعيّه برقرار خود باقى مىماند چنان كه در ماء حارّ .\r\nو اعتراضى كه بر اين وارد آورده‌اند - كه در نزد زوال حرارت نار صورت ناريّه زايل مىگردد و به زوال ميعان و جمود از آب و زمين صورت آن دو باطل مىشود - مندفع است به آنكه مراد از قضيّهء مذكوره قضيّهء مطلقه نه دائمه ، و مطلقهء سالبه و موجبه در صدق با هم جمع مىتوانند شد .\r\nو در اين مقام مىگوييم كه مشهور در نزد قوم آن است كه چون عناصر متصغّر گرديد و به يكديگر ممزوج شد ، در ميان آن اجزا تماس بهم رسيد و هر يك در ديگرى فعل نموده ، سورت كيفيّت آنها شكسته شد ، و براى همهء آنها كيفيّت متوسّطهء متشابهه حاصل مىگردد با انحفاظ صور نوعيّهء متخالفهء عناصر بر حال خود . و آن كيفيّت به مزاج مسمّى است .\r\nامّا آنكه اين تفاعل حاصل نمىتواند شد مگر بعد از آنكه در ميان اجزا تماس حاصل گردد . دليلش آن است كه در صورت عدم حصول تماس يا اين است كه هيچ نسبت وضعيهء در ميان آنها حاصل نيست ، و يا اين است كه نسبت وضعيهء ديگر از قبيل محاذات و نحوى از قرب و بعد حاصل است .\r\nو شقّ اوّل باطل است ، به اعتبار آنكه در موضع خود مبيّن گرديده است كه تأثير و تأثّر جسمانى متوقّف بر نسبت وضعيّهء مخصوصه است در ميان مؤثّر و متأثّر .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nو در شقّ ثانى مىگوييم كه اگر نسبت بينهما به ملاقات نباشد بايد كه به نحوى از محاذات و بعد باشد ، و در اين صورت بايد كه در ميان متسخّن و مسخّن جسمى واسطه باشد . پس اگر آن جسم واسطه پيش از آنكه منفعل مفروض گرم شود گرم مىشود موجب ثبوت مطلوب است ، زيرا كه اگر در ميان آن متوسّط و مسخّن واسطهء [ 288 
  ] ديگر باشد ، نقل كلام در آن مىكنيم تا آنكه منتهى گردد به متوسط ملاقى . و اگر در ميان آن متوسّط و مسخّن واسطه نباشد ، اوّل آن گرم مىشود و بعد از آن ملاقى آن ، و همچنين تا منتهى مىگردد به منفعل مفروض ، و از اين ظاهر مىشود كه تأثير و تأثّر طبيعى نمىتواند بود مگر به تماسّ و تلاقى .\r\nو اگر كسى گمان كند كه شايد منفعل مفروض پيش از جسم متوسّط گرم شود .\r\nمىگوييم كه اين محال است ، زيرا كه بالبديهه معلوم است كه اثر تسخين به أبعد نمىتواند رسيد مگر بعد از آنكه به أقرب رسيده باشد . اين است تقرير آنچه شيخ در طبيعيات شفا ذكر كرده است .\r\nو امام رازى را بر اين اعتراض است كه اين منافى است با آنچه در فصل سابع از مقالهء ثالثه در علم نفس ذكر كرده است ، در آنجا كه - در جواب كسى كه انكار نموده است تأدّي اشباح مبصرات را در هوا بدون آنكه هوا به آن متكيّف گردد - مىگويد كه :\r\n« نه بيّن في نفسه است و نه به برهان ظاهر شده است كه بايد كه هر جسمى كه فاعل است بايد كه ملاقى ملموس باشد ، و اگر چه اين معنى به استقراء در اكثر اجسام موجود است ، لكن واجب نيست ، و مىتواند كه بعضى اجسام تأثير نمايد در چيزى بدون ملاقات آن چيز ، پس بعضى از اجسام به ملاقات فعل مىكنند و بعضى ديگر بدون ملاقات . و كسى نمىتواند كه اقامهء برهان بر استحالهء اين قسم نمايد ، و واجب نيست كه در ميان دو جسم وضع خاصّ و نسبت خاصّ نيز بوده باشد .\r\nپس هرگاه اين معنى كه در فطرت محال نباشد و صحّت مذهب ما كه مبرهن است آن را واجب گرداند و برهانى كه ناقض آن باشد نباشد ، مىگوييم كه از شأن جسم مضيء بالّذات يا مستنير هنوز هست كه در جسم مقابل خودش كه قابل اثر باشد فعل نمايد و در ميان آنها جسمى باشد كه لون نداشته باشد ، بدون آنكه در متوسّط اثر نمايد ، به جهت عدم قابليّت آن\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nبه اعتبار شفّافيّت .\r\nو در فصل ذكر مقدّماتى كه در معرفت هاله و قوس قزح محتاج إليها است ، گفته است كه فعل و انفعال در ميان اجسام موقوف بر ملاقات و مماسّه نيست .\r\nو در فصل تحقيق مزاج [ 289 
  ] اقامهء برهان نموده است ، كه فعل و انفعال در ميان اجسام تمام نمىشود مگر به ملاقات و تماسّ . و گفته است كه تعجّب من بسيار است از وقوع امثال اين مناقضات از مثل شيخ .\r\nو ايضا گفته است كه : « از اشكالات اين است كه شمس ارض را گرم مىگرداند بدون آنكه اجسام قريبهء خود را گرم سازد . و همچنين زمين را روشن مىگرداند و اجسام واسطه را روشن نمىسازد . پس هرگاه امر بر اين منوال باشد چگونه جايز خواهد بود براى مرد زيرك كه با اين اشكالات جزم نمايد كه فعل و انفعالات تمام نمىشود مگر به ملاقات و تماسّ » .\r\nو حكيم كامل ، يعنى صاحب اسفار ، مىگويد كه : « اين مرد سريع المبادره است به اعتراض بر امثال شيخ پيش از إمعان نظر در مبحث . و اين به جهت عجله‌ايست كه در طبع و طينت اوست ، و عجله از فعل شيطان است .\r\nامّا نسبت تناقض در كلام كه به شيخ داده است مسلّم نيست ، زيرا كه وجوب ملاقات را كه شيخ منع نموده است در مطلق تأثير و تأثّر اجسام است . و آنچه را كه در آن واجب دانسته است تأثير و تأثر مخصوص ، مانند تسخين و تسخّن . و تناقض در ميان وجوب حكمى بر نوع مخصوص و عدم وجوبش بر نوع ديگر نيست . زيرا كه فعل گاهى دفعى مىباشد و گاهى تدريجى . و همچنين انفعال ، پس آنچه ملاقات در آن واجب است انفعالات تدريجيّه است كه از باب حركات و استحالات است كه در آن از مباشرت فاعل محرّك مر قابل متحرّك را چاره نيست . و فعل عناصر در يكديگر از اين قبيل است و آنچه موجب ملاقات نيست آن است كه چنين نباشد مانند فعل و قبول دفعى .\r\nو تحقيق در اين مقام آن است كه بعضى از موجودات طبيعىاند و بعضى تعليمى و بعضى عقلى . و همچنين نيز افعال بر سه گونه‌اند .\r\nو فعل طبيعى صادر نمىشود مگر از فاعل طبيعى زمانيّ الوجود . و اين فعل به حسب استحاله و تجدّد در مادّهء منفعلهء مستحيله صورت مىگيرد . و در فعل تعليمى حركت و انفعال\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nتجدّدى تدريجى مدخليّت [ 280 
  ] ندارد ، اگر چه بالكلّيّه از طبيعت و حركت مفارق نيست .\r\nو محتاج إليه در اين فعل مجرّد كميّت و وضع است كه لازم كميّت است ، نه حركت و استحاله ، نه در جانب فاعل و نه در جانب منفعل ؛ و امّا فعل عقلى نه در آن احتياج به زمان است و نه به حركت و نه به كم ، بلكه محتاج إليه نفس فاعل است و ماهيّت قابل اگر قابلى باشد .\r\nمثال فعل طبيعى ، مانند تحريكات و إحالات از تسخين و تبريد و تسويد و تغذيه و تنميه و توليد ؛ و مثال فعل تعليمى ، مانند إناره و إضاءه و وقوع عكوس و محاذيات و حدوث اشكال و تربيع و تكعيب و دايره و غير ذلك از امورى كه حدوثش دفعى است با كميّتى و مقدارى ؛ و مثال فعل إلهى ، مانند مطلق إيجاد و إفاضه و إبداع وجود و رحمت .\r\nو بر اين قياس است اقسام مدركات و علوم ، آيا نمىبينى كه افعال مشاعر انسان بعضى طبيعى است مانند لمس و ذوق ، و بعضى غير طبيعى است مانند إبصار و تخيّل ، و بعضى نه طبيعى است و نه تعليمى مانند توهم و تعقّل .\r\nو چون اين معانى مقرّر شد مىگوييم كه هر فعل طبيعى كه از فاعل قريبش صادر گردد نمىتواند بود مگر به ملاقات و مباشرت در ميان فاعل و منفعل ، خواه آن فعل از فاعل در قابل واقع شود ، مانند سخونت نار كه از طبيعت آن در مادّه‌اش حاصل مىگردد ، و خواه در چيزى كه به منزلهء قابل باشد به اعتبار اتّصالى يا امتزاجى كه به فاعل دارد .\r\nو سرّ در اين مطلب آن است كه فاعل طبيعى از آن حيثيّت كه فاعل طبيعى است منغمر در مادّه است انغمارى تامّ ، زيرا كه وجود في نفسهايش عين وجود در مادّه است بر نحو استغراق و سريان به حيثيّتى كه در هر جزئى از مادّه جزئى از آن موجود است . پس چنان كه وجود نفس مادّه وجود ذاتى است منقسم ، همچنين وجود آن امر مادّى نيز منقسم است به حسب انقسام مادّه ، مانند صور ناريّه و ارضيّه و ساير صور طبيعيّه ، از آن حيثيّت كه صور طبيعيّه‌اند ، و مانند كيفيّات و اعراض [ 291 
  ] تابعهء آنها و كمالات ثانيهء آنها .\r\nو صورت حيوانيّه از آن حيثيّت كه حيوانيّه است از اين قبيل نيست ، خواه ملكى باشد و خواه عنصرى . و اين مقدّمه مبرهن است كه فاعليّت فاعل متقوّم است به وجود فاعل . و هر چه در وجود به چيزى محتاج باشد در ايجاد نيز به آن محتاج خواهد بود . پس اگر حرارت در\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nنار جسمى را گرم سازد بدون آنكه آن را ملاقات نمايد و تماس كند به نحوى كه به اتّصال به منزلهء جسم واحد گردند ، لازم مىآيد كه وجود اين حرارت في نفسها محتاج به محل نباشد ، به سبب آنكه دانستى كه إيجاد فرع وجود است و به آن متقوّم است ، لكنّ اللّازم باطل فالملزوم مثله .\r\nپس به ثبوت رسيد كه هر چه وجودش وجود امرى باشد سارى در اجزاى محل نمىتواند شد كه متأثّر مباين الذّات تأثير نمايد .\r\nو اين قاعدهء شريفى است كه در بسيارى از مواضع نفع مىرساند . و اگر كسى تصفّح و تجسّس نمايد خواهد دانست كه مراتب تأثير مؤثّرات بر حسب مراتب [ وجودات 
  ] آنهاست و نسبت آنها به مادّه از روى استغنا و افتقار در تأثير و إيجاد بر حسب نسبت آن است به مادّه در وجود .\r\nپس از اين ظاهر شد صدق آنچه شيخ ذكر كرده است كه جسم متسخّن مادام كه ملاقى نار نگردد تا آنكه وجود قوّهء مسخّنه نسبت به آن مثل وجود آن در جسميّت و مادّهء نار باشد از آن گرم نمىتواند شد . و همچنين در ساير تأثيرات طبيعيّه از تبريد و ترطيب و تجفيف و غيرها . و أفعال مانند إناره و إظلام . و وقوع أشباح و أظلال از اين باب نيست ، چنان كه به آن اشاره شد ، پس در دو كلام شيخ تناقض به هيچ وجه نيست .\r\nو امّا در خصوص فعل شمس كه وجه أرض را منوّر مىگرداند و زمين تر را مىخشكاند و ثوب را سفيد مىسازد و وجه قصّار را سياه مىكند بودن ملاقات ، اوّلا مىگوييم كه فعل شمس بالذّات فعل واحد متشابه است ، و آن إضاءه و إناره است ، و آن امرى است [ 292 
  ] كه دفعة در اين اجسام حادث مىگردد . و چون آن اجسام منفعله ضوء دفعة قبول نمود و بر وجود ضوء در مادّهء قابلهء ضوء و سخونت زمانى گذشت ضوء به جهت مناسبتى كه با سخونت دارد به اعتبار مناسبت حرارت با نور آن جسم را گرم مىسازد ، و آن گرمى در جسم كثيف إحداث سواد مىنمايد و در جسم لطيف إحداث بياض [ بعد 
  ] از تجفيف و تصفيه و تصقيل به حسب اختلاف احوال قوابل .\r\nو بالجمله جسم حارّ ، مانند نار مثلا ، تأثير در چيزى به تسخين نمىكند مگر به ملاقات و تماس . و امّا قابل حرارت آيا در قبولش حرارت را از مسخّنى ملاقات ضرور است\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nيا نيست مسألهء ديگر است . و لازم قضيّهء مذكوره ، بلكه در قبول ملاقات شرط نيست . بلكه ممكن است كه بدون ملاقات نيز گرم شود ، چنان كه لازم نيست كه هر حركتى از محرّكى صادر گردد كه خود في نفسه متحرّك باشد ، بلكه بعضى از محرّكات با عدم حركت في نفسه و بدون مباشرت با متحرّك تحريك مىكنند ، مانند نفوس افلاك از محرّكات عقليّه بر سبيل تشويق و امداد .\r\nو چون اين كلام مقرّر شد مىگوييم كه هيچ امتناعى در اين نيست كه جسم بارد رطبى باشد ، و در هر دو كيفيّت به سبب اسباب داخله يا خارجه ، مانند إضاءهء كواكب و هبوب رياح ، مستحيل گردد . تا آنكه حرارتش به برودت و رطوبتش به يبوست ميل نمايد ، و كيفيّت معتدلهء بسيطهء متوسّط در ميان كيفيّات اربع حاصل گردد ، و مزاجى بهم رسد بدون آنكه امتزاج به عمل آيد . پس صورت واحده موجود باشد صاحب كيفيّت مزاجيّه بدون آنكه أجزاء متصغّر و ممتزج گردد و مماسّه به عمل آيد .\r\nو هر كه وقوع چنين امرى را منع نمايد بر او لازم است كه بر منعش إقامهء برهان نمايد .\r\nو تا اكنون برهانى بر ما ظاهر نشده است كه دلالت كند بر احتياج به تركيب عناصر و تصغّر و تلاقى آنها در حصول مزاج ، بلكه بر خلاف آن چند حجّت هست . و بر اصول مقرّرهء ايشان اشكالات وارد مىآيد » . « 1 » اين است آنچه صاحب اسفار در اين مقام إفاده نموده است . و مقصود از نقل آن [ 293 
  ] بطولها دفع اعتراض امام بود بر شيخ . با اشتمال آن في نفسها بر قاعدهء شريفه و ذكر مذهبى ديگر در مزاج . و حججى را كه آن علّامه بر اين مذهب اقامه نموده است بعد از اين مذكور خواهد شد .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، ص 320 - 326 .\r\n","page_name":" 354 ","page_number":354},
  {"content":"\r\n\r\n\r\nفصل دوم در بيان علّت آنكه بايد كه اجزاء عناصر متصغر گردد تا آنكه مزاج حاصل تواند شد و بيان علّت اشتراط باقى مشروط در حصول مزاج\r\nبعد از آنكه در حصول مزاج تماسّ واجب شد معلوم است كه هر قدر كه تماس بيشتر باشد تفاعل تمامتر خواهد بود ، و شكّى در آن نيست كه تصغّر أجزا موجب زيادتى تماس خواهد بود .\r\nو قرشى در شرح قانون مىگويد كه : « تصغّر اجزاء عناصر در مزاج قوى شرط است نه در نفس مزاج ، زيرا كه احتياج به تصغّر اجزا در صورتى است كه بايد فعل و انفعال اتم باشد ، و اين مانع نيست از آنكه فعل و انفعال بدون آن نيز حادث گردد . چنان كه شيخ اعتراف دارد به آنكه مزاج شخص حاصل مىشود از تكافؤ اعضاء حارّه و بارده و رطبه و يابسه با آنكه آنها متصغّر نمىشوند . » و علّامهء شيرازى بر او اعتراض نموده است كه : « مراد شيخ آن نيست كه حرارت قلب مثلا موجود در قلب است و سرايت به دماغ نمىكند . و همچنين برودت دماغ موجود در آن است و سرايت به قلب نمىكند ، و هرگاه در ميان آنها نسبتى واقع شود مزاج است ، و إلّا مزاج از مقولهء وضع يا اضافه خواهد بود ، و آن باطل است . بلكه مراد آن است كه چون حرارت قلب با برودت دماغ ممزوج گردد ، و همچنين به عكس ، براى هر يك كيفيّتى كه مناسب با صحّت آن باشد حاصل مىشود . و آن كيفيّت عرضى است موجود در عناصر متصغّره » .\r\nو فاضل شارح مىگويد : كه در اين ايراد نظر است ، زيرا كه سرايت حرارت قلب و برودت دماغ به يكديگر موجب نمىگردد كه مزاج ثانوى حادث در هر يك از اين دو حاصل از تصغّر اجزاء اين دو باشد هر چند آن اجزاء متصغّره محلّ آن مزاج باشد ، و اين راه را به آن چه نسبت است .\r\nو علّامهء شيرازى گفته است : كه تصغّر اجزاء را [ 293 
  ] به نحوى ديگر تقرير مىتوان نمود . به اين نحو كه بگوييم كه اگر چه تأثير اجسام مشروط به مماسّه نيست ، مانند تسخين\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nشمس به مقابله و جذب مقناطيس حديد را ، لكن آنچه تأثيرش به مماسّه است معلوم است كه هر چند مماسّه به سبب تكثّر سطوح كه از تصغّر اجزا حاصل مىگردد بيشتر باشد فعلش أقوى و أتمّ خواهد بود . و به اين سبب است كه هر قدر كه تصغّر اجزاء بيشتر باشد مزاج اتمّ مىباشد .\r\nو امّا در بيان كيفيّت تفاعل دو مذهب است :\r\nيكى مذهب حكماست كه مىگويند كه فاعل در مزاج صورت است به توسّط كيفيّت ، زيرا كه صورت در غير مادّهء خودش به توسّط كيفيّت موجود در مادّه‌اش تأثير مىكند ، چنان كه اگر آب گرم را با آب سرد ممزوج نمايند مادّهء بارد از حرارت منفعل مىگردد ، چنان كه مادّهء حار از برودت منفعل مىشود و صورت مسخّنه در آنجا نيست و منفعل در مزاج مادّه است كه در كيفيّت مستحيل مىگردد ، نه كيفيّت .\r\nو مذهب ديگر مذهب اطبّاء است كه هم فاعل و هم منفعل را كيفيّت مىدانند ، و از آنجا كه إتمام فعل و انفعال از طرفين است محال است كه به كيفيّت پنهانى صورت گيرد ، زيرا كه انكسار هر يك از اين دو به ديگرى ، يا اين است كه سابق است بر انكسار ديگرى از آن و يا سابق نيست . و اوّل محال است ، زيرا كه بايد مكسور كاسر گردد و اين محال است ؛ و همچنين دوم ، زيرا كه بايد كاسر در حال انكسار غير از آن موجود باشد . پس اگر كسيرين با هم باشند بايد كه كاسرين در يك حال هم باقى باشند و هم غير باقى . لهذا اطبّا گفته‌اند كه كاسر نفس كيفيّت است و منكسر سورت آن ، و حكما مىگويند كه در اينجا سه چيز موجود است ، مادّه و صورت و كيفيّت . و كيفيّت صلاحيت آنكه كاسر باشد ندارد ، به همان سبب كه مذكور شد ؛ و مادّه نيز كاسر نمىتواند بود ، زيرا كه منفعل فاعل نمىتواند بود ، پس صورت فاعل اين انكسار است ، به اين معنى كه مادّه عنصر ديگر را مستحيل به كيفيّت خودش مىگرداند ، و به اين واسطه سورت كيفيّت حاصله در آن شكسته مىشود . [ 259 
  ] .\r\nو فاضل شارح در شرح هدايه گفته است كه همان محذورى كه از إسناد فعل به كيفيّت لازم مىآيد از إسناد فعل به صورت لازم مىآيد ، زيرا كه صورت به واسطهء كيفيّت قائمه به آن فعل مىكند ، چنان كه صورت ناريّه در كسر برودت بذاتها تأثير نمىتواند نمود ، بلكه به\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nواسطهء حرارت اثر مىكند . پس وجود كيفيّت در تأثير شرط است . و از اين اجتماع كيفيّت كاسره با حادثهء منكسره لازم مىآيد ، زيرا كه شرط با مشروط موجود باشد ، پس مىبايد كه دو كيفيّت صرفه با دو كيفيّت منكسره جمع شود . و از اين جواب داده است كه صورت فاعل است و كيفيّت علّت معدّه است براى فعل ، پس وجودش با حادثه منكسره لازم نيست .\r\nو اعتراضى ديگر بر مذهب حكما ، آن است كه چون آب گرم به آب سرد مخلوط گردد برودت آن را مىشكند ، و نمىتوان گفت در آب صورتى كه موجب حرارت و كاسر برودت باشد موجود است ، پس بايد كه كاسر برودت كيفيّت باشد نه صورت .\r\nو جوابش : آن است كه تسخين نمودن صورت مائيّه قسرى است ، مانند صعود جسم ثقيل كه به قسر است و حال آنكه طبيعتش مقتضى ميل به سفل است ، و پيش از اين معلوم شد كه فاعل در حركت قسرى طبيعت مقسور است به إعداد قاسر .\r\nو أنسب آراء قوم آن است كه شدّت كيفيّت هر يك از دو عنصر معدّ است كه صورت عنصر ديگر در مادّهء خودش ، نه صورت آن عنصر در مادّه‌اش ، إحداث كيفيّت ضعيفه نمايد .\r\nپس اين كيفيّت ضعيفهء حاصله از تأثير عنصر حامل و إعداد كيفيّت شديدهء قائمهء به عنصر ديگر ، نبايد كه با آن جمع شود ، پس لازم نمىآيد كه كاسر منكسر باشد . و معنى تشابه در كيفيّت اجزا در اجزاء مركّب ، آن است كه كيفيّت قائمه به هر جزئى از اجزاء ممتازه از آن به حقيقت يا به هويّت غير كيفيّت قائمه به جزئى ديگر باشد با تساوى [ 296 
  ] كيفيّات در نوع .\r\nو به عبارت ديگر كيفيّتى باشد بسيطه از جنس اوائل ملموسات متوسّط در ميان كيفيّات اربع اول ، چنان توسّطى كه نسبت به حرارت شديده برودت باشد و نسبت به برودت شديده حرارت باشد ، و قياس به يبوست رطوبت باشد ، و قياس به رطوبت يبوست باشد ، و قياس به جسم ذو المزاج به حيثيّتى باشد كه تفاوت آنچه در جزئى از اجزاء آن يافت مىشود با آنچه در اجزاء ديگر يافت مىشود بجز در موضع نباشد . « 1 » و امّا آنچه بر بقاى صور عناصر در ممتزج دلالت مىكند دو دليل است كه شيخ در شفا ذكر كرده است :\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 162 - 164 .\r\n","page_name":" 357 ","page_number":357},
  {"content":"\r\n\r\nاوّل : آنكه هر گاه صور عناصر فاسد گردند ، يا اين است كه فساد هر يك مقارن است با فساد ديگرى ، يا آنكه فساد هر يك معلول وجود ديگر است ، و از اين لازم مىآيد كه دو صورت در حالتى كه فاسد باشند موجود باشند ، و اين محال است ، يا اين است كه أحدهما بر فساد ديگرى سبقت مىگيرد . و محال است كه فاسد مفسد چيزى گردد كه او را فاسد گردانيده است .\r\nدوم : آنكه چون قطعهء لحمى در قرع و انبيق گذارند از آن ماء قاطرى و كلس ارضى غير قاطرى حاصل مىگردد . و سبب اين اختلاف : يا نفس ماهيّت آن اجزاء است ، يا امرى است خارج از ماهيّت آنها . و اوّل موجب اختلاف اجزاء است به صور . و در شقّ دوم ، اگر آن امر لازم است برمىگردد به اختلاف صور ، و اگر لازم نيست زوالش جايز خواهد بود ، پس بايد كه از جملهء مركّبات چيزى يافت تواند شد كه مختلف الأجزاء نباشد و در قرع و انبيق تمامش قاطر يا تمامش كلس گردد . و همچنين در ساير مركّبات » .\r\nاين است بيان ادلّه و شروطى كه قوم در مزاج نموده‌اند .\r\nو صاحب اسفار به بقاى صور عناصر در مركّبات قائل نيست ، چنان كه قبل از اين به آن اشاره شد ، و از اين دو دليل كه شيخ بر بقاى آنها ذكر كرده است جواب مىدهد و إن شاء اللّه بعد از نقل حججى كه بر مذهب خود اقامه نموده است مذكور خواهد شد ، [ 297 
  ] . « 1 »\r\n\r\nفصل سوم در ذكر حججى كه صاحب اسفار بر ابطال بقاى صور عناصر در مركبات اقامه نموده است\r\nحجّت اوّل : آن است كه حكماى مشّائين را مذهب آن است كه چون جسم متصغّر گرديد و به غايت صغر رسيد صور خاصّهء نوعيّه آن باقى نمىماند ، بلكه باقى در آن بجز صور امتداديّه چيزى ديگر نيست كه چون صورت باطل گردد كيفيّت تابعهء آن نيز باطل مىشود . و چون مادّه‌اش به مادّهء مجاورش متّصل گردد مجموع مصوّر به صورت واحدهء نوعيّه مىگردد ، پس از اين مذهب ظاهر مىشود كه قول به حصول مزاج از جهت تصغّر عناصر و تماسّ بعضى بعضى ديگر را به إبقاى صور متخالفهء آنها صحيح نيست .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، ص 331 - 332 .\r\n","page_name":" 358 ","page_number":358},
  {"content":"\r\n\r\n[ حجت 
  ] دوم : آنكه در هر يك از عناصر تداعى به افتراق و ميل به حيّز طبيعى خود هست . پس آن كسى كه آنها را بر اجتماع جمع مىگرداند و بر التيام مىدارد بايد كه چيزى ديگر باشد از سنخ جوهر صورى قائم به آنها و متصرّف در آنها ، زيرا كه عرض مستولى بر جوهر نمىتواند بود ، و جوهر جسمانى مباين در وضع تصرّف در مادّهء چيزى كه از او مباين باشد نمىتواند نمود تا آنكه حافظ تركيب آن از تشتّت و افتراق تواند بود ، خصوصا در موادّ طبيعيّه كه مستعدّ امور كماليّه‌اند و دائما محفوظند .\r\nپس بايد كه متصرّف در آنها صورت نوعيّه باشد مقدّم بر آنها به تقدّم ذاتى و قائم به مادّهء آنها باشد به تقويم و إدامه و حفظ ، و شكّى در اين نيست كه بايد كه آن صورت يك صورت باشد و إلّا براى آن نوع وحدت طبيعيّه نخواهد بود . زيرا كه مبيّن گرديده است كه حقيقت واحده متقوّم به دو صورت نمىتواند بود ، و صورت واحده براى مادّهء واحده مىتواند بود ، زيرا كه تحصّل و تقوّم مادّه به صورت است . پس در وحدت و كثرت تابع صورت خواهد بود . و چنان كه مادّه متقوّم به دو صورت نمىشود مگر بعد از يكديگر ، همچنين صورت واحده مقوّم دو مادّه نمىتواند شد مگر به تقدّم و تأخّر و نوعى از ترتيب . و از اين معلوم مىشود براى هر نوع [ 298 
  ] طبيعى صورت واحده و مادّه‌اى بيش نمىتواند بود ، پس بقاى صور عناصر در مركّب صحيح نخواهد بود .\r\nو أيضا چون ثابت شده كه قوام مركّب طبيعى نيست مگر به صورت واحده ، و هر چه براى آن طبيعت واحده باشد بايد كه مصدر و مبدأ آنچه از آن صادر مىگردد همان طبيعت واحده باشد ، و اوّل چيزى كه صادر مىگردد از اين انواع عنصريّه امورى [ است 
  ] از باب ميول و حركات كه از جنس اوايل كيفيّات ملموسه است ، پس بايد كه كيفيّت مسمّى به مزاج صادر از آن صورت منوّعه باشد نه از صور متخالفه ، زيرا كه افعال متخالفه بالذّات متخالفه بالذّاتند .\r\n[ حجت 
  ] سوم : آنكه به ثبوت رسيده است كه چون مادّه مستعد گرديد كه در آن صورت كماليّه بعد از صورت ديگر حاصل گردد و آن صورت در آن حاصل شد ، جميع افاعيل و انفعالات و لوازم و آثارى كه از صورت سابقه حاصل بود از صورت لاحقه صادر مىگردد ، با زوايدى كه اختصاص به لاحقه دارد ، زيرا كه نسبت اين صورت به صورت أولى\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nنسبت تمام است به نقص پس مىگوييم كه چون براى ممتزج از عناصر صورت كماليّه حاصل گرديد ، بايد كه مبدأ صدور كيفيّت مزاجيّه در اين نوع اين صورت بوده باشد نه صور عناصر . پس هرگاه كيفيّت مسمّى به مزاج صادر از اين صورت باشد و به هيچ وجه مستند به صور عناصر نباشد ، بايد كه بقاى صور عناصر در مركّب ضايع و باطل شد . و در وجود تعطيل نمىباشد ، چنان كه در موضع خود مبرهن شده است . پس صور آنها در مواليد موجود نخواهد بود ، چه جاى آنكه در تقويم مركّب مدخليّت داشته باشد .\r\n[ حجّت 
  ] چهارم : آنكه اجزاء كيفيّت مزاجيّه كه سارى در جميع اجزاء محلّ است واحد به نوع است و كثير به عدد و شخص به مذهب ايشان . زيرا كه تصريح نموده‌اند كه آنچه از اين كيفيّت در نار موجود است مثل آن است كه در آب موجود است ، [ 299 
  ] پس مىگوييم كه علّت تكثّر أفراد اين نوع مزاجى : با ماهيّت است و يا لازم ماهيّت و يا مادّه و يا صورت آن و يا امرى مباين ، و همهء اين شقوق محال است .\r\nامّا بطلان اين دو شقّ اوّل ظاهر است ، زيرا كه ماهيّت و لازم ماهيّت در همهء افراد واحد و مطّردند و فعل واحد واحد است ، پس تعدّد در افراد نوع واحد به اعتبار ماهيّت و لازم آن نمىتواند بود .\r\nو شق سوم نيز باطل است ، زيرا كه ماده يا مادّهء اولى است ، و آن در همه يكى است ، پس مادهء عناصر منشأ تكثّر افراد نمىتواند بود . يا مادّهء ثانيه است يعنى عناصر ، و آنها نيز منشأ تكثّر افراد مزاج واحد نمىتواند بود . و اگر منشأ اختلاف صور آنهاست ، بايد كه اختلاف اعداد مزاج از قبيل اختلاف صور عناصر يا اختلاف آثار و كيفيّات آنها باشد . و حال آنكه چنين نيست ، زيرا كه اين به عدد است و آن به نوع . و ايضا بايد عدد كيفيّات مزاجيّه تابع عدد اختلاف صور عناصر باشد پس بايد كه عدد اختلافش از چهار تجاوز نكند و حال آنكه تعدّد افراد مزاج در نزد ايشان بر طبق تعدّد اجزاء متصغّره است .\r\nو در شقّ چهارم اگر صورت مكثّره صورت كماليّه است يكى بيش نيست ، و اگر صورت عناصر است براى هر يك از آن صور اثرى و فعلى هست كه نسبت آن به فاعل كه صورت است نسبت صدور است و به ماده نسبت قبول و حلول نه به صدور . و چون معلوم\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nشد نسبت تكثّر اين افراد به ماهيت و لازم ماهيت نمىتواند بود پس به صور نيز نمىتواند بود ، زيرا كه صورت مبدأ ماهيّت و تمام آن است و به منزلهء فصل آخر است ، و فصل تمام ماهيّت شىء است پس اگر اختلاف آنها به صور باشد بايد كه اختلاف به حسب ذات و ماهيّت باشد ، زيرا كه تخالف صور به ذات و ماهيّت است ، و مقدّر خلاف آن است .\r\nو در شقّ پنجم مىگوييم كه نسبت مباين به همه يك نسبت بيش نيست ، پس به هر يك مخصّصى مىخواهد ، و شقوق مذكوره در لحوق [ 300 
  ] مخصّص برمىگردد و به تسلسل مىانجامد . پس بايد كه اختلاف ميان اعداد اجزاء مزاج كه به حسب ماهيّت متفق‌اند به مجرّد قسمت فرضيّه يا وهميّه بوده باشد ، مثل انقسام در متّصل واحدى كه انقسام بالفعل در آن نباشد و به حسب قسمت فرضيّه و وهميّه منقسم گردد . پس بايد كه موضوع كيفيّت مزاجيّه متصل واحد باشد ، زيرا كه موضوع متصل واحد متصل واحد مىتواند بود . و هر گاه متّصل واحد شد اختلاف در صور در آن موجود نخواهد بود ، به همان دليل كه در ابطال مذهب ذيمقراطيس مذكور شده است كه امور متخالفه به حسب نوع متّصل واحد نمىتواند بود . پس فاعل كيفيّت مزاجيّه بايد كه صورت واحده بوده باشد ، لاغير ، و ذلك ما اردناه .\r\n[ حجّت 
  ] پنجم : اگر صور عناصر در مواليد باقى باشد ، لازم مىآيد بقاى اجزاء مائيّه و هوائيّه در فلزّات مذابه ، مانند ذهب و حديد و نحاس ، در صورتى كه در آتش بگدازد و بعد به حال خود برگردد . و وجدان منكر بقاى اجزاء مائيّه و هوائيّه در آنهاست بعد از گداختن . و قول به آنكه در حال إذابه منعدم مىگردند و بعد از سرد شدن عود مىكنند أبعد از آن است .\r\n[ حجّت 
  ] ششم : اگر اجزاء عنصريّه در مواليد باقى ماند لازم مىآيد كه براى جزء نارى موجود در ياقوت مثلا دو صورت باشد ، پس يك جسم هم نار خواهد بود و هم ياقوت . و اين حجّت را شيخ بر خود وارد آورده و از آن جوابى داده است كه بعد از اين مذكور خواهد شد ، إن شاء اللّه تعالى .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\n[ فصل چهارم 
  ] ( در ذكر آنچه ابن سينا نقل كرده و دفع آن « 1 » )\r\nصاحب اسفار بعد از إيراد حجج منقوله گفته است كه شايد تو از كسانى باشى كه اقرار داشته باشى به آنچه شيخ در فصلى از طبيعيات شفا مىگويد كه : « قومى در قريب زمان ما اختراع مذهب عجيبى نموده‌اند و گفته‌اند كه چون بسايط ممتزج گرديد و بعضى از بعضى منفعل گرديد صور عناصر از آن منخلع مىگردد و صورت واحده مىپوشد و هم هيولى واحد و هم [ 301 
  ] صورت واحد مىگردد . و بعضى از آن گروه آن صورت را امرى متوسّط دانسته‌اند كه حفظ تركيب مىنمايد و ممتزج به سبب آن مستعدّ قبول صور نوعيّه مركّبات مىشود . و بعضى ديگر آن صورت را صورتى ديگر از صور نوعيّات دانسته است ، و مزاج را عارض آن صورت پنداشته‌اند » . و بعد از آن شيخ در ردّ بر اين طايفه دو دليلى را كه پيش از اين ما بر بقاى صورت عناصر در مركّبات ذكر كرديم ايراد نموده است .\r\nو صاحب اسفار در جواب از حجّت دوم گفته است كه : مانع را مىرسد كه اين اختلاف را در هر جسمى از مواليد منع نمايد ، و تجربه در جايى جارى مىشود كه براى مركّب مزاج ثانوى بوده باشد ؛ و يا آنكه شقّ اخير از شقوق ترديد را اختيار نمايد و بگويد كه اختلاف در اجزاء جسم در تقطير و رسوب به امور خارجه است .\r\nو آنچه گفته است كه : « بايد كلّ آن قاطر يا راسب باشد » ، مىگوييم كه اكثر معدنيّات كه متشابه الأجزاء مىباشند ، مانند ذهب و فضّه و اسرب و امثال آنها ، اين چنين‌اند . و از اين لازم نمىآيد كه بايد در لحوم لحمى بهم رسد كه چنين باشد ، زيرا كه لحم غير متشابه الأجزاء است ، و همچنين آنچه جارى مجراى لحم است از اعضاء بسيطه .\r\nو آنچه گفته‌اند كه : « بايد هر جزئى از اجزاء عضو بسيط در اسم وحده مساوى كل باشد » ، معنىاش اين است كه هر جزء به حسب حس حكمش اين است يا هر جزء حكمش\r\n\r\n\r\n","description":"","footnote":"\r\n( 1 ) . در متن كتاب عنوان « تتميم » است ولى در الأسفار ، ج 5 ، عنوان : « فصل ( 15 ) فيما ذكره الشيخ فى هذا المقام و دفعه » است . و چون فصل چهارم در نسخه‌هاى خطى وجود ندارد لذا تيتر را چنان آورديم كه ديده مىشود ( م ) .\r\n","page_name":" 362 ","page_number":362},
  {"content":"\r\n\r\nاين است به حسب حس .\r\nو هر كه به انخلاع صور بسايط در مركّبات قائل شده است ، بر او لازم نمىآيد كه بايد در هر جزئى و در هر تركيبى صورت بسيطه البته منخلع گردد ، بلكه ممكن است كه براى بعضى مركّبات اجزاء اوّليّهء متخالفة الصّفات باشد كه چون نار بر آن مسلّط گردد آثار مختلفه در آن احداث نمايد و بعضى را بگذارد و بعضى را منجمد گرداند و بعضى را بخار سازد .\r\nپس مىگوييم كه شقوق مورده اگر در مركّبى باشد كه مثل لحم است ، اختيار مىكنيم [ 302 
  ] آن شق را كه اختلاف اجزايش به ماهيّت و صورت است ، و از آن لازم نمىآيد بقاى صور عناصر در مركبات . و اگر در مثل ياقوت و ذهب باشد اختلاف در قبول آثار را منع مىنماييم . و ترديد مذكور متفرّغ بر اختلاف اجزاء است در آثار ، و آن ثابت نيست نه به تجربه و نه به برهان .\r\nو از حجّت اولى جواب داده است به دو وجه :\r\nاوّل : آنكه اين بحث وارد بر مختار ما نيست ، زيرا كه مختار ما غير مذهب مستحدثى است كه شيخ حكايت كرده است ، زيرا كه بناى آن مذهب بر آن است كه اجزاء صغير گردد و ممتزج شود و يكديگر را تماس نمايد و بعضى در بعضى فعل كند و صور از عناصر [ منخلع گردد و صورتى ديگر بپوشد . و مختار ما آن است كه حدوث صور مواليد محتاج به آنكه مادّه آن مركّب از عناصر 
  ] اربع باشد نيست ، بلكه ممكن است كه يك عنصر در كيفيّت فاعله و منفعله به اسباب خارجه مستحيل گردد تا آنكه امر منتهى شود به اينكه صورتش به صورت يكى از مواليد منقلب گردد .\r\nدوم : آنكه همين اشكال بر مذهب مختار در نزد شيخ نيز وارد مىآيد ، زيرا كه از آن لازم مىآيد كه منكسر در حين انكسار يا بعد از انكسار كاسر باشد . و اگر از اين جواب داده شود كه كيفيّت كاسره علّت معدّهء انكسار صاحبش مىباشد و وجود معدّ در نزد حصول معدّ له واجب نيست ، مثل اين جواب در اين مقام نيز مىتوان داد . اگرچه اين جواب در هر دو موضع مخالف تحقيق است ، زيرا كه علّت موجبه در حصول معلول از علّت معدّه بىنياز نمىگردد . پس اگر علّت صورت باشد و بعضى از آن علّت فساد بعضى ديگر باشد ، لازم مىآيد كه فاسد شده مفسد چيزى باشد كه مفسد اوست و اگر كيفيّت شديده باشد لازم\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nمىآيد كه منكسر كاسر كاسر خودش باشد . و همچنين در صورتى كه صورت بعضى علّت استحالهء كيفيّت بعضى ديگر باشد ، زيرا كه صورت فعل نمىتواند كرد مگر به واسطهء كيفيّت به اعتبار آنكه مباشر قريب افاعيلى كه از باب حركات و استحالات است [ 303 
  ] بجز كيفيّات و ميول نمىتواند بود .\r\nو بعد از اين گفته است كه شيخ شكّى بر خود ايراد نموده است و گفته است كه : « هر گاه جواهر بسايط در ممتزجات باقى باشد و كمالاتش تغيّر بهم رساند نار باقى خواهد بود و ليكن در كيفيّتش فتور بهم مىرسد ، و همچنين آب موجود خواهد بود و لكن اندكى گرم شده است ، پس به واسطهء مزاج صورت زائده بر صور بسايط استفاده كرده است . و اين صورت در جميع اجزاء آن سارى است ، پس آن جزء از أسطقس كه نار است در كيفيّت مستحيل گرديده است و فاسد نشده است و اكتساب صورت لحميّه نموده است . پس از شأن آن هست كه چون نوعى از استحاله در آن واقع شود لحم گردد . و همچنين اجزاء عناصر ديگر ، پس نوعى از كيف و حدّى از حدود توسّط جسم عنصرى را مهيّاى قبول صورت لحمى مىگرداند و صورت خودش آن را از قبول صورت لحمى منع نمىكند ، چنان كه صورت ارض در جزء متدخّن آن را منع از قبول حرارت مصعده نمىكند . پس از شأن بسايط خواهد بود كه صور اين انواع را قبول نمايند بدون آنكه مركّب شوند ، بلكه به مجرّد استحاله در كيف ، و بنا بر اين به تركيب و مزاج احتياج نخواهد بود » .\r\nو صاحب اسفار ، بعد از نقل اين عبارت ، گفته است كه اين بعينه يكى از حجّتهايى است كه ما در بطلان قول به بقاى صورت عناصر در مواليد ذكر كرديم .\r\nو حاصل جواب شيخ از اين اشكال آن است كه اين بحث مشترك الوجود است بر مذهب مخترع و مذهب مشهور . و صاحب اسفار گفته است كه اين بحث بر صاحب مذهب مخترع وارد نيست ، زيرا كه حاصل بحث راجع است به اينكه جزء واحد صاحب دو صورت مىشود . و اين بحث بر مذهب مخترع وارد نمىگردد .\r\nو علّامهء دوانى در دفع اين اشكال گفته است كه : « كه صور كماليّه سارى در بعضى اجزاء ممتزج است و حامل كيفيّت مزاجيّه همان است ، مانند عروض خطّ و سطح كه هر يك سارىاند [ 304 
  ] در بعضى جهات محل » .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nو صاحب اسفار گفته است كه اين جواب موجّه نيست ، زيرا كه هر جزئى از اجزاء ممتزج حامل كيفيّت حاصله به استحاله است ، نه آنكه بعضى معروض آن باشد و بعضى نباشد . و چگونه مىتواند بود كه آن كيفيّت عارض بعضى اجزاء بوده باشد ، و حال آنكه تصريح نموده‌اند كه مزاج كيفيّتى متشابه الأعداد است و واحد به عدد نيست ، بلكه كثرت در عدد هر ممتزجى بر طبق تعدّد اجزاء موجوده در ممتزج است از بسايط ، و اختلافى در ميان اجزاء حاصله در ممتزج نيست مگر به اعتبار موضوع ، و آنچه از آن كيفيّت كه در جزء نارى موجود است بعينه مثل همان است كه در جزء مائى موجود است . پس صورت كماليّه كه بعد امتزاج حاصل مىگردد هرگاه سرايتش به سريان مزاج باشد محذور مذكور لازم مىآيد ، يعنى بودن جسم واحد صاحب دو صورت نوعى متمايز .\r\nپس مخلصى از اين ايراد نمىباشد مگر به آنكه صورت عنصريّه در نزد حدوث صورت كائنه باقى نمىماند ، خواه حصول مزاج مشروط به تركيب و امتزاج باشد و خواه نباشد .\r\nو امّا ايراد بر اين مذهب - به آنكه لازم مىآيد كه براى هر يك از اين مواليد يك مادّه و يك صورت بوده باشد ، پس جسم بسيط خواهد بود نه مركّب - موجب محالى نيست ، زيرا كه اطلاق مركّب بر اين اجسام به اعتبار آن است كه حدوث آن از مادّهء سابقه و صورت لاحقه يا به اعتبار آنكه غالب در مواليد به حسب مزاج ثانوى تركيب است ، چنان كه در حيوان و نبات . و بالجمله در تحقيق حقايق بر اطلاقات لفظيّه تعويل نيست . « 1 »\r\n\r\nفصل پنجم در ذكر بعضى از احكام متفرّع مزاج\r\nبدان كه موجود ، در عالم ، طبيعت واحدهء شخصيّه هست كه متوجّه است به جانب كمال و ساير است به سوى عالم قدس و از منزل ادنى به سوى منزل اعلى بالا مىرود . و حق آن است كه دار وجود [ 305 
  ] دار واحد است ، و تمام عالم يك حيوان كبير است كه اعضايش به يكديگر متّصل است ، نه به معنى اتّصال مقدارى و اتّحاد سطوح و اطراف ، بلكه\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، ص 326 - 337 ( با تفاوت ) .\r\n","page_name":" 365 ","page_number":365},
  {"content":"\r\n\r\nبه معنى آنكه هر مرتبهء كماليّهء از وجود مجاور مرتبه‌اى است كه در كمال وجودى تالى آن است ، و ميان آن مرتبه و مرتبه‌اى كه فوق يا تحت آن است در شدّت يا ضعف مرتبهء ديگر نيست كه ممكن الوجود باشد و موجود نشده باشد .\r\nو اگر كسى را به خاطر رسد كه مراتب شدّت و ضعف به حسب فرض غير متناهى است مانند مراتب مقادير ، پس اگر بايد كه در ميان هر مرتبه از شدّت و ضعف ، جميع مراتب ممكن الوجود موجود باشد ، لازم مىآيد وجود موجودات مترتّبهء غير متناهيهء محصوره در ميان دو حاصر ، و اين امرى است ممتنع .\r\nمىگوييم كه اين محال در صورتى لازم مىآيد كه بايد هر يك از آن موجودات به وجود على حده موجود باشند . و در اين مقام اين معنى لازم نيست ، بلكه مىتواند شد كه طايفه‌اى از آن به وجود واحد موجود باشند ، به اين معنى كه شخص موجود واحد صاحب درجات وجوديّه باشد كه بعضى از آنها اعلى و اشرف از بعضى ديگر باشند بدون افتراق و انفصال در ميان آنها . و از اين قبيل است شخص انسانى كه موجود است به وجود واحد و صاحب قواى متعدّده است كه بعضى عقلى و بعضى نفسانى و بعضى طبيعى است ، و براى هر يك از اين اقسام ثلاثه مراتب متفاضله در صنف هست ، و تمام اينها ذات واحده‌اند ، چنان كه بعد از اين مبيّن خواهد شد .\r\nو چون اين معانى مصوّر گرديد ، مىگوييم كه هيولاى عناصر در طرف نقيصه اخسّ از همه موجودات است ، به نحوى كه چيزى اخسّ از آن تصوّر نمىتوان نمود مگر عدم ، زيرا كه وجودش قوّهء وجود و تهيّؤ قبول صورت است . و اوّل چيزى را كه قبول مىكند امتداد قابل طول و عرض و عمق است و براى آن قوامى نيست مگر به جسميّت ، چنان كه براى جسميّت استقلال نيست مگر به صور نوعيّه ، و أدناى نوعيّات صوريّه صور نوعيّه [ 306 
  ] عنصريّه‌اند كه هيولى آنها را بعد از جسميّت مطلقه قبول مىكند و عناصر اربعه حاصل مىگردد ، يا در درجهء واحد ، چنان كه مشهور آن است ، و يا بر تقدّم و تأخّر ، به اين معنى كه بعضى در وجود بر باقى سبقت دارند و به انقلاب به ديگران منقلب مىگردد .\r\nو اگر مذهب ثانى حق باشد اسبق در وجود همان خواهد بود كه اخسّ است ، زيرا كه ترتيب در سلسلهء عوديّه از اخسّ فالأخسّ است به اشرف فالأشرف ، و لكن جزم به آنكه\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاخسّ در اين عناصر كدام است خالى از صعوبتى نيست .\r\nو بعد از مراتب عناصر بسيطه ، اوّل صورتى كه بر مادّه افاضه مىشود صور جماديّه است . و آن از صور بسايط افضل است ، زيرا كه بسيط عنصرى در نزد مجاورت غير خودش به زودى فاسد مىگردد هر گاه تخالف به هر دو كيف بوده باشد ، كه در اين صورت ، مقهور مغلوب مستحيل به قاهر غالب مىگردد . به خلاف صور جماديّه كه مرجوّ البقاء است در زمانى طويل يا قصير . و گويا در فضيلت وجود ، قياس به آن چهار ، به منزلهء جامع آنهاست كه متضمّن همهء آنها هست بر وجه اعلى و اشرف ، پس گويا همهء آنها واحد گرديده است و عنصر واحد متوسّط در كيفيّات اربعهء متضاده است در حدّى از توسّط .\r\nو اصناف صور جماديّه و اعداد آنها نيز در فضيلت وجود و قبول آثار شريفه متفاضلند ، چنان كه بعضى قريبند به مرتبهء عنصر مانند جصّ و نوره ، و بعضى قريب به مرتبه نباشد مانند مرجان ، و در ميان اين دو طرف انواع و اصناف كثيرهء لا تحصى هستند كه متفاوت و متفاضلند در قبول آثار و مبدئيّت افعال .\r\nو همچنين طبيعت بتدريج بالا مىرود از ادنى به اعلى ، تا آنكه مادّه را مىرساند به جائى كه قابل صور نباتيّه و آثار آن نيز گردد ، از اغتذاء و تمادى در اقطار به نموّ . و نبات در آثار اقتصار بر حفظ صورت بتنهايى نمىكند ، بلكه آنچه را كه ملائم خود مىداند . [ 307 
  ] جذب مىنمايد و به خود ضمّ مىكند و صورتى مثل صورت خودش را بدان مىپوشاند و شخص را به آن كامل مىگرداند . و از آنجا كه بقاى شخصى آن در وجود بر سبيل دوام محال است ، قدرى از آن موادّ مجذوبه را جدا مىسازد و آن را مهيّاى قبول صورتى مثل صورت شخصيّهء خودش مىگرداند .\r\nو بالجمله براى نبات حالات زايده بر حالات جماد و افراد متفاضله در آن حالات هست ، چنان كه براى بعضى در حفظ نوعش احتياج به بذر و ثمر دارد ، بلكه به امتزاج ماء و تراب و هبوب رياح و طلوع شمس مىرويد . و اين نوع به افق جماد قريب است . و همچنين در فضيلت بتدريج ترقّى مىكند و بر فضيلتش در ترتيب و نظام مىافزايد تا آنكه قوّهء ميوه دادن و حفظ نوع را به بذر و امثال آن حاصل كردن در آن بهم مىرسد . و همچنين بر فضايل آن مىافزايد تا آنكه قريب به ادنى مرتبهء افق حيوان مىرسد ، مانند كرام اشجار ، از قبيل\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nزيتون و كرم و رمّان . امّا هنوز قوّهء ذكورت و انوثت آن از هم ممتاز نگرديده است . و چون به جايى رسيد كه اگر از آن تجاوز نمايد داخل در مرتبهء حيوان خواهد شد ، و در آنجا قوّهء ذكورت و انوثت نيز ممتاز مىگردد ، مانند نخل . و از آنجا به مرتبهء حيوان مىرسد ، و مراتب انواع و افراد حيوان را قطع نموده داخل در اوّل مرحله از مراحل انسانيّت مىشود . و تفاضل و تفاوت واقعه در مراتب انسانيّت به حسب مرتبه از جميع انواع و افراد بيشتر و ظاهرتر است .\r\nو اوّل مراتب افق انسانى كه متّصل به آخر مراتب حيوانى است ، آن كسانند كه در اطراف و اقاصى معمورهء عالم سكنى دارند ، مانند اواخر ترك كه به بلاد يأجوج و مأجوج متّصلند ، و اواخر زنج و امثال ايشان كه از مرتبهء قرده اندكى بالاتر آمده‌اند . و متوسّطين از انسان ساكنان اقاليم‌اند به حسب تفاوت مراتب . و كاملان [ 308 
  ] انسان از افق طبيعت و جسمانيّت برآمده‌اند و به كروبيّين ملحق گرديده‌اند . و بحث از احوال ايشان خارج از علم طبيعى است .\r\nو در كلمات حكما مذكور است كه به قدرى كه مزاج به اعتدال حقيقى اقرب باشد صورت فايضه بر آن از مبدأ فيّاض اكمل خواهد بود . « 1 » و امام رازى در شرح اشارات مىگويد كه : « به صناعت طب ثابت شده است كه اعدل اعضاء جلد أنملهء سبّابه است . و آنچه نسبت به تمام اعضاء از اعتدال دور تر است قلب است ، پس بايد كه تعلّق نفس به جلد انمله باشد ، نه به قلب » .\r\nو محقق طوسى از آن جواب داده است كه : « اعدل اعضا بودن جلد انمله دلالت نمىكند بر آنكه اعدل امزجه باشد بر سبيل اطلاق ، زيرا كه اعضاء از آن حيثيّت كه اعضاءاند هيچ يك به اعتدال قريب نيستند ، به جهت آنكه دو جرم ثقيل بر آنها غالب است . و ايضا نفس ، اوّل ، به اعضا تعلّق نمىگيرد . و مزاج اعضا مستعدّ قبول صورت حيوانيّه نيست ، چه جاى صورت انسانيّه ، بلكه متعلّق نفس مزاج ارواح است كه اجزاء ثقيله و خفيفه در آن قريب به تساوىاند . و اين است اوّل چيزى كه نفوس به آن تعلّق مىگيرند . و بعد از آن ، نفوس براى\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 5 ، ص 342 - 347 .\r\n","page_name":" 368 ","page_number":368},
  {"content":"\r\n\r\nحفظ آن ارواح ، يا به جهت حفظ كمال شخصى يا نوعى خودش ، در اوّل ، محتاج مىگردند به عضوى كه آن ارواح در آن قرار مىگيرند ، و آن عضو مانع باشد از تفرّق آن ارواح و آن عضو قلب است . پس به عضوى ديگر كه غذا به آن برساند و آن كبد است ، و به عضوى ديگر كه مبدأ حس و حركت گردد و آن دماغ است ، پس به ساير اعضا [ عضوى 
  ] بعد از عضوى به حسب حاجات نفوس در افعال مختلفهء مترتّبه ، تا آنكه منتهى مىگردد به جلد أنمله و غير آن ، و به جميع امور شخص مستقيم مىگردد ، بر تفصيلى كه در كتب طبّيّه مذكور است . و امثال اين مسأله [ 309 
  ] بر كسى كه ناظر در كتب ايشان باشد مخفى نمىماند . و لكن من لم يجعل اللّه له نورا فما له من نور ( نور : 40 ) » .\r\nو صاحب محاكمات گفته است كه : « اين كلام مستقيم نيست ، زيرا كه شيخ در چند موضع از قانون تصريح نموده است كه روح و قلب از جميع آنچه در بدن موجود است احرّند ، و حرارت اين دو به حدّ افراط است و غالب بر جوهر روح دو عنصر خفيف‌اند . پس قول به اينكه خفيف و ثقيل در آن متساوىاند منافى آن است » .\r\nو شارح فاضل هدايه مىگويد كه : « كلام محقّق طوسى در اين مقام در غايت استقامت و صواب است . و آنچه شيخ تصريح نموده است كه روح و قلب احرّند از هر چه در بدن است ، منافى آنچه محقّق ذكر كرده است نيست ، بلكه اعتدال آن دو اقتضا مىكند أحرّيت را . و معنى غلبهء خفيفين بر ارواح آن است كه [ آن دو 
  ] به اضافه به امزجهء باقى اعضا چنين‌اند . و از اين گذشته مىگوييم كه غلبهء خفّت بر جسمى منافى آنكه نسبت به جسم ديگر اقرب به تساوى باشد نيست ، زيرا كه مىتواند شد كه غلبهء خفّت اين جسم اقلّ از غلبهء ثقل بر آن جسم باشد . و كسى كه حرارت و خفّت را بر قلب غالب داند با مشاهدهء آن ثقل طبيعى و كثافت ، از انصاف بيرون خواهد بود .\r\nو صاحب محاكمات ، بعد از آن ، گفته است كه حق در جواب آن است كه كلام شيخ در اعتدال نوعى است ، نه در اعتدال عضوى ، زيرا كه تعلّق نفس به مجموع بدن است به اعتبار آنكه تعلّقش به حسب تدبير و تصرّف است . و اين معنى به اعضاء البتّه تمام مىشود .\r\nپس مزاجى كه مهيّاى فيضان نفس است مزاج عضوى از اعضا نمىتواند بود ، بلكه مزاج جميع بدن يعنى امزجهء اعضا مىتواند بود ، و اين مزاج به اعتدال اقرب است از امزجهء انواع\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nديگر . و اينكه اوّل تعلّق نفس به قلب است يا به روح بحثى ديگر است . و آنچه قوم گفته‌اند به سبب آن است كه تعلّق نفس به بدن به جهت استكمال است ، و استكمال به اعمال و حركاتى كه صادر از ارواح است حاصل مىشود ، و منشأ ارواح قلب است . « 1 » و اگر كسى گويد : كه چون تفاوت صور در كمال به حسب [ 310 
  ] اختلاف مراتب اعتدال است ، حتّى آنكه انكسار كيفيّات به هر قدر كه تمامتر باشد نسبت مبدأ به آن اكمل و صورت فايضه بر آن افضل مىباشد ، پس بايد كه صورت فايضه بر جلد انمله اكمل صور باشد ، زيرا كه اعدل اعضاء است ، و حال آنكه چنين نيست .\r\nمىگوييم : كه در اعتدال همان استحقاق صورت است و بس . و مجرّد همين در فيضان صورت كافى نيست ، بلكه بايد ممتزج با آن معنى محلّ تصرّف صورت و تأثيرات آن باشد ، و عضو چنين نيست .\r\nو شارح فاضل در شرح هدايه ، بعد از نقل اين كلام از محاكم ، مىگويد كه خلل و قصور در اين كلام بر خبير مخفى نيست ، و تحقيق حق در اين مقام كه محلّ لغزش اقدام افهام است مستدعى اظهار چيزى از خبايا است .\r\nو بدان كه بدن را جهت وحدت طبيعيّه هست به اعتبار ذات واحدهء شخصيّه ، و جهت كثرتى نيز هست به اعتبار آنكه صاحب اجزاء متكثّرهء متخالفة الأمزجه است . و نفس را به بدن دو تعلّق است ، يك تعلّق اجمالى و ديگر تعلّق تفصيلى . و منشأ تعلّق اجمالى مزاج نوعى واحد متميّز از امزجهء انواع ديگر است ، و منشأ تعلّق تفصيلى مزاج عضوى آن است . و چنان كه اعدل امزجهء نوعيّه مزاج انسان است و اعدل امزجهء اعضا مزاج روح بخارى لطيف است ، همچنين نفس فايض بر آن از روى اجمال و بر روح بخارى و ساير اعضا به حسب ترتيب از روى تفصيل بايد كه اشرف نفوس و صور باشد .\r\nو آنچه در كلام شيخ واقع شده است از آنكه تعلّق نفس به مجموع بدن است نظر به اعتبار اوّل است ، و آنچه در كلام محقّق وارد شده است كه مزاج مستعد براى قبول نفس مزاج روح است نظر به اعتبار ثانى است ، و منافاتى ميان دو قول نيست .\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 164 - 165 .\r\n","page_name":" 370 ","page_number":370},
  {"content":"\r\n\r\nو اين مسأله از طبيعيّات نظير آن مسأله است از الهيّات كه جمعى از حكما به آن تصريح نموده‌اند كه عالم بجميع اجزائه . حيوان واحد است ، و براى آن نظام [ 311 
  ] واحدى هست كه انسب نظامات ممكنه است ، و به اين اعتبار صادر از حق است بدون توسّط چيزى .\r\nو صاحب اجزاء كثيره بودن عالم منافى صدورش از مبدأ واحد من جميع الوجوه نيست . و از اين لازم نمىآيد كه كثير از واحد صادر شده باشد ، زيرا كه براى عالم دو جهت است ، جهت وحدت شخصيّه و جهت كثرت اجتماعيّه . و فرق ميان اين دو بر وجه اجمال و تفصيل است . و نظر به جهت وحدتش حكم مىشود به آنكه [ بالذات 
  ] به واجب واحد به حق مستند است بدون واسطه‌اى و شرطى ، و نظر به جهت كثرتش حكم مىشود به آنكه صادر است به ترتيب سببى و مسبّبى ، به اين نحو كه ابسط و اشرف اجزاء آن به فاعل حق اقرب است . و تالى آن است در صدور آنچه تالى آن است در بساطت و شرف ، و همچنين تا آنكه منتهى مىگردد با اقصى مرتبهء وجود .\r\nو مقصود حكما ، در اثبات عقول و وسايط و عدم نسبت مجسّمات و متكثّرات به بارى تعالى ، تصحيح صدور عالم است به اعتبار حيثيّت كثرت و تفصيل و عدم مناسبت بعضى از اجزاء عالم بدون توسّط به احديّت و مجد بارى تعالى ، نه به اعتبار جهت وحدت شخصيّهء آن ، به جهت آنكه در عالم به اين اعتبار هيچ كثرتى نيست . و اين اصلى است شديد النّفع كه در مواضع بسيار طالب را نفع مىرساند » . « 1 »\r\n\r\nفصل ششم در ذكر طبقات عناصر\r\nببايد دانست كه عناصر موجود بر محوضت و صرافت قليل الوجود است ، زيرا كه قواى اجرام سماويّه در آنها نفوذ مىكند و در سفليّات بارده احداث حرارتى مىنمايد ، و به اين سبب بخار و دخان حادث مىگردد و به جانب علو بالا مىرود ، و بخار و دخان به آب و هوا مخلوط مىگردد . و اگر [ 312 
  ] عنصر خالصى يافت شود اجزاء علويّه از عنصر نار خواهد بود كه أبخره و ادخنه به آن موضع نمىتواند رسيد ، و اگر برسد نار آن را مستحيل به\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، صص 166 - 167 .\r\n","page_name":" 371 ","page_number":371},
  {"content":"\r\n\r\nخود مىگرداند . و شايد كه در باطن ارض ، كه از اديم آن دور است ، ارض خالص يافت شود به واسطهء آنكه تأثير سماويّات به قدر معتدّ به به آن موضع نمىتواند رسيد و عنصرى ديگر به آن حد رسوب نمىتواند نمود .\r\nپس بنا بر اين شايد كه براى ارض سه طبقه باشد : اوّل طبقهء ارض مايل به محوضت .\r\nدوم طبقهء طينيّه كه از ماء و ارض مخلوط است . سوم طبقهء منكشفه از ماء كه شعاع شمس آن را خشكانيده است . و طبقهء چهارم از عناصر طبقهء ماء است ، اگر چه طبقه تامّه نيست و احاطهء كلّى بر ارض ندارد . و ظاهر اين است كه براى ماء طبقهء كلّى بجز همين كه بر روى زمين ظاهر است نبوده باشد . زيرا كه اگر طبقهء ديگر از ماء در باطن ارض باشد : يا در وسط ارض قرار خواهد داشت يا در جانبى از آن . و قرارش در وسط يا به حسب طبع است و يا به قسر قاسر و به حسب طبع نمىتواند بود ، زيرا كه لازم مىآيد كه ماء اثقل از ارض باشد ، و به قسر نيز نمىتواند بود ، زيرا كه قاسرى كه ماء را در آنجا مقسور گرداند نيست ، و اگر در جانبى از جوانب ارض باشد كلّيّت ماء در بقعهء صغيره‌اى از ارض محصور خواهد بود و بايد كه كلّيّت ماء لااقل از تمام ارض كمتر نباشد .\r\nو براى هوا نيز طبقات مختلفه هست به اعتبار آنكه هم بخار و هم دخان در هوا صعود مىنمايند ، لكن حركت دخان به سمت فوق از حركت بخار بيشتر است ، زيرا كه در حركت خفيف‌تر و نفوذ شدت حرارت در آن قوىتر است . و مراد به بخار چيزى است از رطب كه بالا رود ، و مراد به دخان چيزى است از يابس كه بالا رود .\r\nو چون بخار به حسب حقيقت آبى است كه اجزايش متصغّر شده است و طبيعت آب بذاته برد است ، و يبوست در آن نيست كه حفظ حرارت مصعده را در زمان طويل در آن تواند [ 313 
  ] نمود ، و چون سخن از آن زايل مىگردد اقتضاء برودت به حسب صورت مىكند ، پس بايد كه جزء بخارى از هوا ابرد از ساير اجزا باشد ، لكن هر چه از آن جزء كه مجاور ارض است گرم است . و بعد از آن طبقهء زمهريريهء است كه به حرارت شعاع گرم نمىشود . و بعد از آن طبقهء هوائى است كه به خلوص نزديك‌تر است . و بعد از هوا ، دخانى است كه گويا از هوا و نار و ارض مخلوط است . و بعد از آن طبقهء نار صرف است .\r\nپس طبقات تامّهء عناصر كه بر يكديگر احاطه دارند هشت طبقه‌اند : ارض قريب به\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nخلوص يا خالص ، و طبقهء طينيّه ، و طبقهء مركّبهء از آب و صحراها و كوه‌ها ، و چهار طبقهء هوا بر ترتيب مذكور ، و طبقهء نار . « 1 »\r\n\r\nفصل هفتم در بيان تعاقب حرّ و برد و اظهار سبب آن\r\nبدان كه در عناصر ، بلكه در جميع مركّبات هم ، چيزى هست كه به تعاقب حرّ و برد موسوم است ، و آن چيز اين است ، چون حرارت بر ظاهر چيزى مستولى مىگردد باطنش سرد مىشود و بالعكس . و به همين سبب مياه آبار و قنى ، در زمستان گرم و در تابستان سرد مىباشد .\r\nو كلام اوايل در سبب آن مختلف است . چنان كه بعضى گفته‌اند كه حرّ و برد از يكديگر مىگريزند ، چنان كه شخص از دشمن مىگريزد ، و چون يكى بر ظاهر مستولى گردد ديگرى به سوى باطن مىگريزد ، و چون يكى بر باطن مستولى گردد ديگرى به سوى ظاهر مىگريزد .\r\nو اين مذهب موجب آن است كه بر عرض انتقال جايز باشد و از شأنش انتقال از جزئى از موضوع به جزئى ديگر بوده باشد ، بلكه از موضوعى به موضوعى ديگر انتقال تواند نمود ، زيرا كه بسيار مىشود كه در باطن جسمى جسم ديگر هست كه از آن منفصل است . و محصّلين انتقال عرض را انكار مىنمايند .\r\nو بعضى ديگر گفته‌اند كه اين معنى در جايى متحقّق مىشود كه جسم لطيف حارّى كه در آن نفوذ تواند نمود آن را گرم سازد ، يا جسم لطيف باردى كه در آن نفوذ تواند [ 314 
  ] نمود آن را سرد سازد . پس اگر آن جسم حار باشد و بردى بر ظاهرش مستولى گردد بخار را در باطن آن محتقن نمىگرداند و نمىتواند به تحليل رود و به اين سبب سخونتش زياد مىگردد . و اگر مستولى حرارت باشد ظاهرش را مىخشكاند و كثيف مىگرداند ، زيرا كه آن جسم لطيف به تحليل نمىرود .\r\nو اكثر اين گروه امر قنى و آبار را تصديق نمىكنند و مىگويند كه اين غلطهاى حس\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، السماء و العالم ، ص 202 .\r\n","page_name":" 373 ","page_number":373},
  {"content":"\r\n\r\nاست . مانند كسى كه در زمستان داخل حمّام شود ، اگر در اوّل دخول آب فاترى بر بدن ريزد آن را گرم مىپندارد ، و بعد از ساعتى اگر همان آب به بدنش برسد سرد مىشمارد . و حال ابدان در شتا نسبت به ماء قنوات و آبار همين حال است ، يعنى بدن از آن آب سردتر است لهذا آن را گرم مىداند و در تابستان بدن گرمتر است و آن آب را سرد مىپندارد .\r\nو شيخ در دفع اين توهّم مىگويد كه : « اگرچه اين حالت نسبت به بدن گرم و سرد ممكن است . امّا در خصوص آب قنات و چاه چنين نيست كه ايشان گفته‌اند ، زيرا كه ما آب را در هر دو فصل امتحان نموديم و ديديم كه چون يخ را در زمستان در آن آب انداختيم زودتر گداخته شد از آنكه در تابستان در همان آب انداختيم . و گرم نمودن بدن در زمستان به نحوى كه معادل گرمى آن در تابستان گردد امرى صعب نيست . و چون چنين كرديم در زمستان آب را گرم يافتيم و در تابستان سرد . و بسيارى از آن آبها در زمستان قريب به آبى مىشود كه به يخ سرد شده باشد . و در احوال طبيعت نيز امور جزئيّه هست كه تكذيب اين رأى مىنمايد .\r\nو لكن حق در سبب آن اين است كه براى جسم طبيعت مبرّده و مسخّنه هست كه به طبيعت ذات خود را و آنچه مجاور يا متّصل آن باشد گرم و سرد مىسازد . [ 316 
  ] و چون قوّهء واحد در موضوع عظيم فعل كند فعلش در آن موضوع از فعل در موضوع صغير ضعيفتر و كمتر مىباشد و در موضوع صغير قويتر و بيشتر مىباشد . و اين امرى است كه تجربه دلالت بر آن دارد .\r\nپس مىگوييم كه چون در جسمى ، در خودش يا در مجاورش مبدأ مسخّنى باشد ، و آن مبدأ همهء آن را گرم سازد ، اثرش در كل اضعف از اثرش خواهد بود در آن چيزى كه اصغر از كلّ است . پس چون برد بر اجزاء ظاهر آن مستولى گرديد و فعل طبيعت مسخّنه در آن ظاهر ممتنع شد ، منفعل همان اجزاء باطنه خواهند بود و آنها از كل اقل‌ّاند ، فلهذا تسخّن و انفعالشان اشدّ از تسخّن كل خواهد بود به همين قوّه » . « 1 » اين است آنچه شيخ رئيس در اين مقام گفته است ، و مجال بحث در آن هست . و بالجمله معنى تعاقب به تجربه ثابت است .\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، السماء و العالم ، ص 211 - 214 .\r\n","page_name":" 374 ","page_number":374},
  {"content":"\r\n\r\n\r\nمقاله سوم در كائنات الجوّ\r\nو در آن شش فصل است\r\n\r\nفصل اوّل در ذكر احوال مشتركه كائنات الجوّ\r\nبدان كه مراد از آن مركّبات غير تامّ المزاجى است كه اكثر آن در ميان زمين و آسمان در هوا حادث مىگردد و آنها را آثار علويّه نيز مىگويند . و پيش از اين اشاره شد كه چون قواى فلكيّه ، خصوصا شمس ، در عناصر به اذن بارى تعالى ، تأثير نمايد و به عناصر مخلوط گردد ، از آن موجودات مختلفه حاصل مىشود ، و اوّل آنها بخار و دخان است . و الحال مىگوييم كه چون قواى فلكى به واسطهء اسخان تهييج حرارت نمايند از اجسام مائيّه بخار حادث مىگردد و از اجسام ارضيّه دخان . و مراد به بخار مركّبى است از هوا و ماء ، و به دخان مركّبى است از نار و ارض . و به توسّط اين دو در هوا و در زمين ابر و باران و برف و تگرگ و ضباب و طلّ و صقيع و رعد و برق و صاعقه و رياح و قوس و قزح و هالات و شهاب و زلزله و انفجار عيون حادث مىگردد .\r\nو اوّل و اسهل تركيبى كه از عناصر حاصل مىشود كائنات الجوّ است و براى آنها صورت نوعيّه كه حافظ آنها در زمان معتدّ به [ 316 
  ] باشد نيست . لهذا در اندك زمانى تركيبشان منحل گرديده ، هر يك از عناصر آنها به مركز خود برمىگردد .\r\nو تأمّل در نباء حمّام و عوارض آن نيكو معين است براى ادراك كائنات الجوّ و بسيارى از حوادث آنها ، بلكه تدبّر در آنچه از ارض معدهء انسانى مرتفع مىگردد و به زمهرير دماغش مىرسد و از آنجا به ثقبهاى واقعه در وجه [ انسان 
  ] نزول مىكند معينى بر آن است ، مانند ساير امور أنفسيّه كه بر احكام آفاقيّه دلالت دارد . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 168 .\r\n","page_name":" 375 ","page_number":375},
  {"content":"\r\n\r\n\r\nفصل دوم در بيان اسباب تكوّن سحاب و مطر و آنچه به آنها متعلّق است\r\nبدان كه سحاب جوهر بخارى متكاثف است كه در ميان هوا حركت مىكند و گويا جوهرى است متوسّط در ميان آب و هوا ، و گاهى متكوّن مىگردد از آبى كه لطيف شده است و به بالا رفته است ، و گاهى از هوايى حاصل مىشود كه منقبض و مجتمع گرديده است .\r\nو شيخ در شفا گفته است كه : « ما تكوّن سحاب را به قسمين ، مكرّر ، مشاهده نموده‌ايم . و ضرور نيست كه آن بخار در هر وقت به موضع شديد البرد يعنى به طبقهء زمهريريّهء از هوا برسد ، بلكه گاهى مىشود كه بخار به سببى از اسباب متكاثف مىشود و از آن باران مىريزد . مانند آنكه چيزى را فشار دهند و از آن آب بريزد ، و فشاردهندهء آن در امر اكثرى رياح است كه گاهى مانع از صعود آن مىگردد و از عقب مدد به آن مىرسد و به اين سبب متكاثف مىشود ، و يا آن هست كه باد آن را فشار مىدهد به سوى اجتماع به سبب آنكه كوهى در اطراف باد است يا آنكه باد مخالفى از آن جانب مىوزد ، و گاهى متأخّر به متقدّم ملحق مىگردد بدون آنكه در پيش آن مانعى باشد ، و گاهى به سبب شدّت برد منكثف مىشود ، و اكثر آن است كه بالا مىرود تا به محلّى كه كرهء زمهريريّه است ، و گاهى دخانى كه به آن آميخته است آن را اعانت به بالا رفتن مىكند . و چون سرد شد غمام مىگردد و مستحيل به آب مىشود و فرو مىريزد [ 318 
  ] .\r\nو امّا طلّ كه آن را به فارسى شبنم مىگويند از سحاب متكوّن نمىشود ، بلكه بخارى يومى متباطئ در حركت كه اندكى بالا رفته است چون سردى شب به آن مىرسد آن را مستحيل به آب مىگرداند و در اجزاء صغيره كه مرئى نمىشود نزول مىكند و در نزد اجتماع معتدّ به مىگردد . پس اگر سردى به آن رسيد و آن را منجمد گردانيد صقيع مىشود .\r\nو آن چيزى است كه نسبتش به طلّ مثل نسبت ثلج است به مطر . و بسيار است كه در حالى كه سحاب منجمد مىگردد پيش از آنكه آب آن قطره شود سردى به آن مىرسد و آن را منجمد مىگرداند . و با آن جمد فرو مىريزد و آن ثلج است . و اگر بعد از قطره شدن سردى به آن\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nرسيد و آن را منجمد گردانيد برد يعنى تگرگ مىشود . و بيشتر اين است كه برد در ربيع و خريف مىباشد و در شتا و صيف كمتر اتّفاق مىافتد . و سبب عدم وجودش در صيف ظهور دارد و در شتا به سبب آن است كه برد شتوى هر گاه شديد باشد موجب حدوث ثلج مىشود ، و آن قدر فرصت نمىدهد كه آبها قطره شود ، و اگر ضعيف باشد هيچ عمل نمىكند . و در ربيع و خريف مادام كه سحاب تكاثف تام بهم نرسانيده است حرارت بر آن محيط است و نمىتواند كه ثلج منعقد گردد ؛ و چون استحصافش محكم گرديد و هواء حارّ و رياح قويّه و حارّه بر آن احاطه نمود ، برودت دفعة به باطن سحاب مىگريزد ، و دفعة در سحاب استحصاف حادث مىگردد به اعتبار تعاقب حرّ و برد در آن . استحصاف قطرات را جمع مىكند و به اعتبار آنكه به سبب حرارت متخلخل گرديده است استعدادش قبول برد را كامل شده است پس زودتر منجمد مىگردد ، چنان كه آبى كه گرم شده باشد » .\r\nو فاضل شارح در شرح هدايه گفته است كه : « در بعضى بلاد حارّه چون خواهند كه آب را سرد نمايند اوّل آن را گرم مىكنند و بعد از آن سرد مىسازند » [ 318 
  ] .\r\nو بالجمله به اين سبب تگرگ در خريف بيشتر مىباشد ، به اعتبار تخلخلى كه در عناصر به واسطهء حرارت صيف بهم رسيده است ، و شيء متخلخل حرّ و برد را بهتر قبول مىكند . و گاهى مىشود كه قطره كه از ابر جدا مىشود باران است ، و چون به حيّز حرارت رسيده به اعتبار تعاقب منجمد مىگردد به اعتبار آنكه فعل عرضى حرارت اشدّ است ، و گاهى اتّفاق مىافتد كه بخارى حارّى كه هنوز به زمين نزديك است به باد سردى برمىخورد و آن باد به حركت خود آن را جمع مىگرداند و به سردى كه در آن هست آن را منجمد مىسازد و تگرگ حادث مىگردد . و هر تگرگى كه از ابرى متكوّن گردد كه از زمين دور باشد دانه‌هاى آن كوچك و گداخته و مستدير خواهد بود . و اگر دانه‌هاى آن بزرگ باشد ، خصوصا در صورتى كه مستدير نباشد ، از ابرى حاصل شده است كه به زمين نزديك بوده است . اين است اسباب تولّد سحاب و مطر و برد و ثلج و طلّ و صقيع .\r\nو امّا ضباب كه آن را به فارسى ميغ مىگويند از جوهر سحاب است ، اين قدر هست كه قوام سحاب در آن نيست و اگر از علو نازل گردد ، خصوصا بعد از باران ، منذر به\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nصحو است و اگر از سفل بالا رود و به تحليل نرود منذر به مطر است » . « 1 »\r\n\r\nفصل سوم در بيان اسباب حدوث رعد و برق و صواعق و شهب و آنچه به آنها تعلّق دارد\r\nبدان كه بخارى كه غمام از آن متولّد مىگردد ، غالب آن است كه بدون مصاحبت دخان متصاعد نگردد ، خصوصا در فصول حارّه . و گاهى مىشود كه انفصال دخان از آن بخار به آسانى صورت مىگيرد ، و گاهى به دشوارى ، بلكه در آن باقى مىماند و به برودت بخار سرد مىشود و اجزاء آن مجتمع مىگردد و در ميان سحاب محتبس مىماند ، و طرف اعلاى بخار را اكثف و ابعد از قبول انخراق مىيابد ، و آن اسباب آن را ريح عاصف مىگرداند و به سمت سفل كه در اكثر امر آن جهت تخلخلش بيشتر است [ 319 
  ] ميل مىكند . و گاهى به برودت مكتسبه در آن آن را به جانب اسفل ميل مىدهد هر چند كثافت جانب اعلى مانع از نفوذ در آن طرف نباشد .\r\nو بالجمله وزيدن باد در هواى لطيف موجب حدوث صوت مىگردد ، چه جاى وزيدن آن در سحاب كثيف . و رعد صوتى است كه از آن مسموع مىشود . و چون در آن دخان مائيّت و ارضيّت موجود است و به عمل حرارت و حركت مزاجى قريب به مزاج وهن بهم رسانيده است و چنان شده است كه به ادنى سببى مشتعل مىگردد ، به قوّت تسخين حاصله از محاكّه مشتعل مىشود ، پس اگر به سرعت منطفى گرديد برق است ، و اگر به سرعت منطفى نگرديد بلكه بر اشتعال باقى ماند تا به زمين رسيد صاعقه است . و گاهى به اعتبار اختناق حرّى كه از برد ظاهر گريخته است مشتعل مىگردد ، و حدوث رعد و برق در زمان با هم است . امّا احساس برق اوّل واقع مىشود ، زيرا كه در احساس صوت حركت هوا ضرور است و حركت در زمان واقع مىشود ، به خلاف رؤيت كه وجودش به زمان تعلّق ندارد و مجرّد موازات و إشفاف براى حصول آن كافى است . و گاهى برق سبب حدوث رعد مىشود ، به اين نحو كه از انطفاء ريح مشتعله در سحاب صوتى حادث مىگردد ، و آن\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، المعادن و الآثار العلوية ، ص 35 - 38 . صدر الدين شيرازى ، شرح الهداية الأثيرية ، ص 168 .\r\n","page_name":" 378 ","page_number":378},
  {"content":"\r\n\r\nصورت بعد از زمانى به سبب مذكور به گوش مىرسد . و غالب اين است كه با هر برقى رعدى باشد اگرچه مسموع نگردد ، زيرا كه نفوذ نار متحرّكه در سحاب البته صوتى حادث مىگردد . امّا با هر رعدى برقى باشد معلوم نيست ، زيرا كه نبايد كه در حركت هر ريح عاصفى كه از ابر بيرون مىآيد مادّه‌اى باشد كه مشتعل گردد .\r\nو آنچه بعضى گفته‌اند ، كه رعد از اصطكاك غيوم حاصل مىشود ، بعيد است مگر آنكه رياح در آن بهم رسد و آواز رعد به حسب رياح خارقه و سحب مخروقه و به سبب اوضاع [ 320 
  ] آنها به يكديگر و به اينكه مبدأ آن از كدام قسم است مختلف مىگردد . و صاعقه گاهى لطيف مىباشد كه در جسم متخلخل نفوذ مىكند و آن را نمىسوزاند و اگر به جسم مندمجى برخورد آن را مىگدازد . چنان كه گفته‌اند كه طلا در كيسه را مىگدازد و كيسه را نمىسوزاند مگر آنچه به اعتبار ملاصقه با طلا گداخته بسوزد . « 1 » و فاضل شارح مىگويد كه : « به تواتر به ما خبر رسيده كه در بلدهء ولادت ما ، يعنى شيراز ، صاعقه‌اى بر قبّهء شيخ عبد اللّه بن خفيف واقع شد و قنديلى كه در آن بقعه آويخته بود گداخت و چيزى ديگر را نسوخت » . « 2 » و امّا آثارى كه در جو مرئى مىگردد از قبيل شهب و نيازك و ذو ذنب و امثال آنها از دخان متكوّن مىشود ، زيرا كه صعود بخار تا به آن حد ميسّر نيست ، و پيش از آنكه به آن موضع برسد سرد مىشود و در دخان اجزاء ارضيّه هست كه حافظ حرارت باشد . و چون به طبقهء آخرين از هوا كه به اعتبار بعد از ارض و ماء حارّ بالفعل است و به كرهء نار هم نزديك است برسد مشتعل مىگردد . پس اگر مادّهء آن لطيف است به سرعت ملتهب مىگردد و شهب از آن حادث مىگردد . چون اجزاء آن مبدّل به نار صرف گرديد چنان به نظر مىآيد كه منطفى شده است به اعتبار آنكه نار صرف مرئى نمىشود .\r\n« و امّا مدّ اشتعال در آن ، سببش حركت نار از جانبى به جانبى ديگر نيست ، چنان كه بعضى توهّم نموده‌اند ، بلكه سببش ، چنان كه محقّق طوسى در شرح اشارات بيان فرموده است ، آن است كه اوّل طرف عاليش مشتعل مىگردد و بتدريج اشتعال تا آخر آن مىرسد ، و\r\n\r\n\r\n","description":"","footnote":"\r\n( 1 ) - ابن سينا ، الشفاء ، الطبيعيات ، المعادن و الآثار العلوية ، صص 67 - 69 .\r\n( 2 ) - صدر الدين شيرازى ، شرح الهداية الأثيرية ، ص 170 .\r\n","page_name":" 379 ","page_number":379},
  {"content":"\r\n\r\nآن اشتعال ممتد بر سمت دخان تا آخر آن مرئى مىگردد .\r\nو اگر مادّهء آن كثيف باشد و نار به آن تعلّق گيرد ، به نحوى از تعلّق ، محترق مىشود بدون آنكه مشتعل گردد ، و آن احتراق در آن ثابت مىماند ، و علامات هايلهء سياه [ 321 
  ] و سرخ به حسب شدّت و ضعف غلظت مادّه مرئى مىگردد .\r\nو اگر در كثافت تام و شديد باشد و نار به آن تعلّق قوى بهم رساند ، آن اشتعال ثابت و دائم مىماند ، و در ايّام و شهور منطفى نمىگردد به قدر كثافت مادّه و كثرت استمداد . و گاهى به صورت ذوابه ، و گاهى به صورت ذنب ، و گاهى به صورت رمحى ، و گاهى به صورت قرن ، و گاهى به غير اين صور به نظر مىآيد ، و گاهى در تحت كوكبى واقع مىشود و به حركت كرهء نار كه به حركت فلك متحرّك است حركت مىكند ، و چنان مىنمايد كه آن كوكب ذوابه يا ذنب يا لحيه يا قرن بهم رسانيده است . و گاهى مىشود كه چيزى از آن تا به زمين مىرسد و بر آنچه وارد گردد مىسوزاند ، و آن را حريق مىگويند » . « 1 » و شيخ در شفا گفته است : « در سال سيصد و نود و نه از هجرت چنان اثرى حاصل شد و قريب به سه ماه باقى ماند و بتدريج لطيف گرديد . به اين معنى كه در اوّل مايل به سياهى و سبزى بود و بتدريج سفيد شد تا بر طرف شد » . « 2 » و حقير در خاطر دارم كه ، در حدود سنهء يك هزار و يكصد و هشتاد ، ذو ذنبى در طرف شمال شعراى شامى ظاهر شد ، و در اوّل به قدر ذراعى بيشتر نبود و بتدريج بر طول افزود تا آنكه به قدر ربع دور رسيد ، و بعد از آن بتدريج كوتاه شد تا آنكه بالمرّه مضمحل شد .\r\nو همچنين در حدود سنهء يك هزار و دويست و بيست از هجرت ، قريب به دبّ اكبر دو ذوابه بهم رسيد ، و در اوّل كوچك و صاحب يك گيسو بود و بتدريج بر آن افزود و گيسوهاش بسيار طولانى شد و حركت [ به سمت 
  ] مشرق و جنوب براى آن بود تا آنكه قريب به وسط السّماء رسيد و مدّت بقايش از سه ماه تجاوز نمود .\r\nو امام رازى گفته است كه : « هرگاه بخارى دخانى [ 322 
  ] لزج دهنى مرتفع گردد و بالا رود تا آنكه به حيّز نار برسد بدون آنكه اتّصالش از زمين منقطع گردد ، مشتعل مىگردد و\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 175 .\r\n( 2 ) . ابن سينا ، الشفاء ، الطبيعيات ، المعادن و الآثار العلوية ، ص 73 .\r\n","page_name":" 380 ","page_number":380},
  {"content":"\r\n\r\nنار در آن فرود مىآيد ، و چنان به نظر مىآيد كه اژدهايى آتشين از آسمان به زمين مىآيد . و چون به زمين رسيد آن مادّه را كه منبع آن است بالكلّيّه مىسوزاند با هر چه نزديك آن باشد .\r\nو فرود آمدن نار در آن دخان مثل آن است كه چراغى را خاموش نموده در زير چراغ ديگر كه افروخته باشد بدارند ، به نحوى كه دود آن چراغ خاموش شده به چراغ افروخته برسد و شعله از آن در همان دود فرود مىآيد تا آنكه به فتيله خاموش شده مىگيرد » . « 1 »\r\n\r\nفصل چهارم در بيان اسباب رياح\r\nبدان كه سبب اكثرى در حدوث رياح دخان است . و به دو وجه سبب رياح مىشود :\r\nيكى كه اكثرى است ، آن است كه چون ادخنهء كثيره متصاعد مىگردد و سردى به آن مىرسد و آن را ثقيل مىگرداند ، يا آنكه حركت هوايى كه در فوق واقع است مانع صعود آن مىشود ، و بالجمله به سببى از اين قبيل ، اين اسباب برمىگردد و سبب حدوث رياح مىشود . و ديگر ، كه اقلّى است ، آن است كه از ادخنه متولّد مىگردد پيش از آنكه به حيّز بارد برسد يا آنكه حركت هواى فوق آن را از صعود باز دارد ، بلكه خود منصرف به جهتى مىشود [ انصرافى 
  ] به جهت آنكه منفذش منفرج است يا آنكه ريحى ديگر آن را ملاقات نموده به جهتى حركت مىدهد .\r\nو امّا حدوثش از غير دخان آن است كه گاهى كه بخار متصاعد مىشود چون به كرهء زمهريريّه مىرسد و كسب برودت از آنجا مىنمايد به سوى زمين برمىگردد و باعث حدوث رياح مىشود ؛ و گاهى هوا بنفسها به حركت مىآيد به جهت تخلخل يا تكاثفى كه در جهتى از جهات به واسطهء حرارتى يا برودتى حادث مىگردد و هواى آن ناحيه منبسط يا منقبض مىشود و سبب حركت هوا مىگردد ، [ 323 
  ] ؛ و گاهى مىشود كه هم تكاثف هوا در ناحيه و هم تخلخل آن در ناحيهء مقابل آن سبب حدوث رياح مىگردد . چنان كه در ربع معموره از ارض ، در شتا بيشتر باد جنوب مىوزد و در صيف باد شمال .\r\nو شيخ در شفا گفته است كه : « سبب حقيقى رياح دخان است . و دليل بر آنكه بخار\r\n\r\n\r\n","description":"","footnote":"\r\n( 1 ) . فخر الدين رازى ، المباحث المشرقية ، ج 2 ، ص 190 - شرح الهداية ، ص 175 .\r\n","page_name":" 381 ","page_number":381},
  {"content":"\r\n\r\nنيست ، آن است كه در اكثر امر در ميان باران كه مادّه‌اش بخار است و باد تمانع است ، و در سالى كه بخار رطب و باران بسيار است باد كم مىوزد و در سالى كه باد بسيار مىآيد باران كم مىبارد . و لكن گاهى باران معين بر حدوث رياح مىشود به سبب آنكه زمين را تر مىسازد و ارتقاء اجزاء يابسهء ارضيّه را آسان مىگرداند و باعث حصول برودت در اجزاء دخان كه سبب نزول آن است نيز مىشود . و رياح گاهى معين بر تولّد مطر مىشود به آنكه اجزاء سحاب راجع مىكند و آن را فشار مىدهد و برودت آن را به اعتبار تعاقب در باطن مجتمع مىسازد .\r\nو لكن بيشتر آن است كه مطر دخان را تر مىسازد و آن را سنگين مىگرداند و از صعود مانع مىشود و نمىگذارد كه بعضى از آن به بعضى ديگر متّصل گردد . و چون به واسطهء ثقل مستفاد از رطوبت نزول نمايد حركتش ضعيف خواهد بود و محدث رياح نمىتواند شد ، چنان كه رياح نيز در اكثر امر سحاب را متفرّق مىسازد و مادّه‌اش به حرارت خود لطيف و متفرّق مىگرداند . و بالجمله بيشتر آن است كه هبوب رياح موجب صحو مىشود .\r\nو امّا زوبعه كه به گرد باد شهرت دارد ، سبب اكثريش رياح ثقيلهء رطبه‌اى است كه نازل مىشود و به چيزى مانند ابر در حال نزول برمىخورد و به آن سبب پيچيده مىشود و با استداره نزول مىكند ؛ و گاهى اعوجاج منافذ خروج دخان نيز مزيد علّت التوا و پيچيدگى آن مىگردد ، چنان كه موى مجعّد گاهى سببش اعوجاج منابت آن است ؛ و گاهى سببش آن است كه ريحى به جانب اسفل مىآيد و به زمين مىرسد و پهن مىشود [ 324 
  ] و ريحى ديگر از جنس همان ريح آن را ملاقات مىنمايد و موجب التواى آن مىشود ؛ و گاهى از تلاقى دو ريح شديد يا غير شديد حادث مىگردد » .\r\nو شيخ در شفا گفته است كه : « علامت زوبعهء نازله آن است كه پيچيدگيهاى آن بالا مىرود و پايين مىآيد چنان كه گويا رقص مىكند . و علامت صاعده آن است كه پيچيدگىهايش به بالا مىرود ، و گاهى مىشود كه زوبعه مشتمل است بر قطعه‌اى از ابر بخار مشتعل ، و چنان به نظر مىآيد كه آتشى است كه دوران مىنمايد ، و ريح حارّه محرقى كه به سموم اشتهار دارد سببش احتراق آن است به اشعّهء سماويّه يا آنكه از بقيّهء مادّه شهب حادث\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nگرديده است و يا آنكه به اراضى بسيار گرم مرور نموده است و از آن بوى سوختگى به مشام مىرسد » . « 1 »\r\n\r\nفصل پنجم در بيان اسباب انفجار عيون و زلزله و آنچه به آنها تعلّق دارد\r\n« بدان كه چون بخار در خلل و فرجى كه در داخل زمين موجود است محتبس گرديد و از برودت زمين سرد شده منقلب به مياه شد و به اعتبار وصول مدد به نحوى بسيار شد كه آن أفضيه وسعت آنها را ندارد لابدّ به جانبى ميل مىكند و زمين را منشق مىگرداند و بيرون مىآيد و انفجار عيون عبارت از آن است .\r\nو امّا عيونى كه پيوسته جارى است ، سببش يا آن است كه تالى سابق را دفع مىنمايد و يا آنكه ضرورت عدم خلأ آن را جذب مىكند ، به اين معنى كه آن بخارى كه آب مىشود و بيرون مىآيد به مكانش چيزى ديگر كشيده مىشود تا آنكه خلأ لازم نيايد و آن نيز به آب منقلب شده بيرون مىآيد و بعضى تابع بعضى ديگر مىگردد و بر سبيل دوام جارى مىباشد .\r\nو امّا عيون راكده از ابخره‌اى حادث مىشود كه از كثرت موادّ و قوّت آنها به حدّى نرسيده است كه معاون شديدى داشته باشد يا لاحق سابق را دفع نمايد .\r\nو امّا آبار و قنى متولّده از ابخره‌اى است كه قوّت بر شقّ زمين با آن نيست [ 325 
  ] و چون ثقل زمين از روى آن برداشته شد منفذ پيدا مىكند كه به ادنى حركتى مندفع مىتواند شد . پس اگر مسيلى براى آن باشد قنات است و إلّا بئر ، و نسبت قنات به بئر مثل نسبت عيون سيّاله است به راكده » . « 2 » و ابو البركات بغدادى مىگويد كه : « اين مياه متولّد است از اجزاء مائيّه كه در ثقبه‌هاى زمين متفرّق است و جمع مىگردد . » و بعضى او را در اين قول تصديق نموده‌اند و مؤيّد\r\n\r\n\r\n","description":"","footnote":"\r\n( 1 ) - ابن سينا ، الشفاء ، الطبيعيات ، المعادن و الآثار العلوية ، ص 59 - 61 .\r\n( 2 ) - ابن سينا ، الشفاء ، الطبيعيات ، المعادن و الآثار العلوية ، ص 13 - شرح الهداية ، ص 175 - 176 .\r\n","page_name":" 383 ","page_number":383},
  {"content":"\r\n\r\nگردانيده‌اند به آنكه مياه عيون و آبار و قنوات به زيادتى ثلوج و امطار زياد مىگردد » . « 1 » و شيخ در كتاب نجات گفته است كه : « از ابخره چشمه‌ها جارى مىشود ، و آن مياه نهرها شده دريا را مدد مىنمايد ، و از درياها و انهار و بطايح و بطون جبال بار ديگر ابخره متصاعد مىشود و بار ديگر مىبارد و بدل آنچه به تحليل رفته است مىشود ، و پيوسته اين امر در گردش است . و چون بخار و ادخنه و رياح در زمين غليظ گردد به نحوى كه نتواند كه در مجارى آن نفوذ نمايد به جهت شدّت تكاثف زمين با هم مجتمع مىشوند . و چون امكان نفوذ ندارند زمين را به حركت مىآورند ، و بسا باشد كه چنان زلزلهء شديدى حادث گردد كه قطعه‌اى از زمين فرو رود و از آن آتش بيرون آيد ، به جهت شدّت حركتى كه موجب اشتعال دخان و بخار گردد ، خصوصا در صورتى كه به يكديگر چنان ممتزج گرديده باشند كه به مزاج دهن نزديك شده باشند . و بسا باشد كه زمين را بشكافد و از آن صوتى هايل حادث گردد ، و بسا باشد كه از تساقط اعالى گودالهايى كه در زمين واقع است زلزله حادث گردد ، و كم اتّفاق مىافتد كه از تساقط قلل جبال حادث مىشود . و گاهى در بعضى از نواحى ارض قوّهء كبريتيّه يافت مىشود كه منبعث مىگردد از آن دخانى و در هوا به رطوبت مخلوط مىشود و از اختلاط دخان كبريتى و اجزاء رطبهء هوائيّه مزاج دهنى حاصل مىشود و به اشعّهء كواكب يا غير آن مشتعل مىگردد و در شب آتش [ 326 
  ] افروخته در آن نواحى مرئى مىگردد » . « 2 » و جميع اين امور مذكوره اگر بر آراء فلاسفه است ، نهايت منافى با قول به فاعل مختار نيست ، چنان كه در باب تلازم هيولى و صورت معلوم شد .\r\n\r\nفصل ششم در بيان سبب حدوث قوس قزح و هاله و آنچه به آنها تعلق دارد\r\nو بيان آن را تمهيد مقدّمه‌اى ضرور است ، و آن مقدّمه آن است كه چون شعاع نيّر يا\r\n\r\n\r\n","description":"","footnote":"\r\n( 1 ) - ابو البركات بغدادى ، المعتبر ، ج 2 ، ص 211 .\r\n( 2 ) - ابن سينا ، النجاة ، ص 313 - شرح الهداية ، ص 175 .\r\n","page_name":" 384 ","page_number":384},
  {"content":"\r\n\r\nشعاع بصر بر جسمى صقيل افتد و در آن نفوذ نكند البته راجع مىگردد به سمتى كه زاويهء وصول به زاويهء خروج مساوى باشد . و بيانش آن است كه آب را سطح صقيلى فرض مىكنيم و ح را موضع ناظر با نيّر ، و زاويه‌اى كه از وصول شعاع به سطح صقيل حادث مىگردد و مسمّى است به زاويهء شعاع ، زاويه ا ه ح است و مساوى است با زاويهء ب ه د ، و موضع در ا ناظر در جزوه از سطح صقيل ملاحظه مىنمايد اگر شعاع شعاع بصر باشد و اگر شعاع باشد از موضع ه به موضع د مىتابد و شعاعى كه از موضع ح به موضع ر افتد به موضع ح منتهى مىگردد ، زيرا كه زاويهء ا ر ح مساوى است با زاويهء ب ر ح ، پس ح در موضع ر از صقيل مشاهد ناظر يا محلّ وقوع شعاع نيز مىشود . و ممكن نيست كه موضع ح در نقطه ه از صقيل مرئى گردد ، زيرا كه زاويهء شعاع ا ه ح اعظم است از زاويهء انعكاس ب ر ح و آن خطّ شعاعى كه به موضع ط از آن سطح منتهى مىگردد . و چون زاويهء شعاع در اين خط كه زاويهء ا ط ح است مساوى است با زاويهء انعكاس كه زاويهء ب ط ح است و زاويهء أولى كه زاويهء ح ه ر است در صورت بالمرّه بر طرف شده است ناظر خود را در موضع ط مشاهده مىكند .\r\nو چون اين مقدّمه معلوم شد مىگوييم كه : « قوس قزح حادث مىگردد از ارتسام ضوء [ 327 
  ] نيّر اعظم در اجزاء رشّيّهء صقيلهء صغيرهء متقاربهء واقعهء در غمام ، همان أجزائى كه زاويهء انعكاس شعاع بصرى از آن اجزاء به نيّر اعظم منتهى گردد . و امّا شرط صقالت در آن اجزاء به سبب آن است كه ارتسام در آن صورت تواند گرفت ، و شرط صغر براى آن است كه لون نيّر را حكايت كند و شكل آن را حكايت نكند ، و امّا تقارب در وضع براى آنكه به حسب حس متّصل گردد ، و امّا شرط وقوعش در غمام به جهت آنكه شعاع در آن اجزاء رشّيّه نفوذ نكند و قوس ظهور بهم رساند . « 1 » و توضيح آن اين است كه توهّم مىنماييم بر افق غربى ، مثلا ، نصف كرهء غيم را به نحوى كه دايرهء نصف آن كره قائم بر افق باشد ، و نقطهء مركزش بر نفس افق بوده ، سطح مقعّر آن كره به جانب مشرق باشد ، و نيّر واقع بر افق مشرقى به نحوى كه مركز نيّر منطبق بر افق باشد ، و مركز شمس را « ج » فرض نموده خطّى بر استقامت اخراج نماييم كه به مركز دايرهء\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية الأثيرية ، ص 171 .\r\n","page_name":" 385 ","page_number":385},
  {"content":"\r\n\r\nنصف كرهء غيم منتهى گردد ، و آن را نقطه « ب » فرض مىكنيم ، و بصر لا محاله موضوع خواهد بود بر خطّ مذكور بر نقطهء ج و ب مثلا . و از نقطهء د كه موضع بصر است خطوط اخراج مىنماييم به بسيط مقعّر كرهء غيم كه مواجه با نيّر است ، و از آن خطوط خطّى كه منطبق بر خطّ ا ب باشد به حكم مقدّمهء مذكوره به بصر برمىگردد و خطوط ديگر مثل خطّ ا و ر ه به بصر برمىگردد ، بلكه هر طايفه از خطوط منعكسه از اجزاء كه در نسبت به مركز مساوى باشند به جزوى از اجزاء خطّ ب ج كه مجتمع مىشوند به اعتبار آنكه سطح صيقلى را مقعّر فرض نموديم ، يعنى نسبت به اجزائى كه سطح مقعّرى از آن حادث گردد اعتبار نموديم . پس لون نيّر در آن اجزائى كه خطوط منعكسهء آنها بر نقطهء ج كه بر موضع نيّر است مجتمع مىگردند ظاهر مىشوند .\r\nو شكّى نيست كه وقوع آن اجزاء بر سبيل استداره است . و آن در صورت مفروضه نصف دايره‌اى است كه مركزش مسامت خطّى است كه از مركز شمس به موضع ناظر گذرد ، [ 328 
  ] پس به هر قدر كه شمس ارتفاع بهم رساند مركز آن دايره منحط مىگردد ، و دايرهء قوس از نصف كمتر مىشود تا آنكه به جايى مىرسد كه تمامش مخفى مىشود . و چون در انتصاف أنهار در تابستان ارتفاع شمس بسيار است مركز آن قوس ظاهر نمىگردد و در زمستان نظر به كمى ارتفاع شمس گاهى در نصف النّهار مرئى مىشود ، و نمىتواند شد كه قوس هرگز از نصف دايره بيشتر باشد .\r\nو مبادا كسى توهّم نمايد كه اين بيان مبتنى است بر آنكه رؤيت شيء در مرآت به خروج شعاع است نه به انطباع ، زيرا كه مراد از اين بيان اعتبار نسبت است ، نه آنكه بايد كه شعاعى بيرون رود و به مرآت منتهى گردد ، و از آنجا راجع شود .\r\nو همچنين تفاوتى نيست در آنكه قوس قزح و هاله موجود در نفس الأمر باشد چنان كه مذهب اسكندر است و لونش به طريق استحاله است ، و يا آنكه خيال باشد چنان كه حكما مىگويند .\r\nو از افلاطون حكايت كرده‌اند كه دليل بر آنكه قوس خيال است آن است كه ما مىبينيم كه با ما حركت مىكند . و اين خاصّ به امور متخيّله است ، زيرا كه اگر قوس امر موجود قائم به ذات خود باشد به انتقال ما منتقل نمىگردد ؛ و ديگر آنكه به هر قدر كه ما به\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nقوس نزديك مىشويم آن هم به همان قدر به ما نزديك مىشود ، مثل آنكه اگر در ميان ما و قوس هزار ذراع فاصله باشد و ما به قدر صد ذراع به جانب آن حركت كنيم ، فاصله به قدر هشتصد ذراع مىنمايد ، و اين نيز از خواصّ امور متخيّله است .\r\nو امّا در خصوص الوان قوس قزح ، در كتب حكما مذكور است كه سببش امتزاج سواد غيم و بياض نيّر است . و مكانى از غمام كه ابيض بر اسود غالب باشد سرخ به نظر مىآيد ، و مكانى كه اسود بر ابيض مىباشد أرجوانى مرئى مىگردد ، و چون هيچ يك بر ديگرى غالب نباشد كراثى ديده مىشود . و بيشتر آن است كه قوس صاحب سه لون است . و دور خارج از آن [ 329 
  ] كه يلى آسمان است احمر است به علّت كثرت نور و قلّت سواد ؛ و لون دوم كه يلى آن است كراثى است به اعتبار تساوى نور و سواد ؛ و لون سوم كه داخل دايره است ارجوانى است به سبب كثرت سواد و قلّت بياض . و امّا دور اصفرى كه گاهى در ميان دور احمر و كراثى ديده مىشود حادث به نحو انعكاس نيست ، بلكه به اعتبار مجاورت لون احمر كراثى ديده مىشود . و سببش آن است كه چون ابيض در جنب اسود واقع شود بياضش قويتر مىنمايد . و چون در دور احمر بياضى هست و كراثى مايل به سواد است طرف احمر به جهت قرب به كراثى سفيدتر مىنمايد و سفيدتر از احمر اصفر است » . « 1 » و شيخ در شفا گفته است كه : « اين سخنان چيزى نيست ، زيرا كه اولى آن است كه دور داخل كه اقرب است به نيّر احمر باشد و بتدريج به ارجوانى مبدّل گردد و طرف ديگرش ارجوانى مايل به سياهى باشد و اينكه در ميان الوان مشترك معين داشته باشد معنى ندارد . و ابحاث ديگر نيز بر اين تقرير وارد آورده است . و در آخر گفته است كه اصحاب ما از مشّائين چيزى در اين نگفته‌اند كه من توانم فهميد ، و شايد غير من آن را بفهمد » . « 2 » و حقير مىگويد كه دليل بر آنكه الوان قوس را سبب چيزى ديگر است آن است كه در هر جايى كه اجزاء رشّيّه موجود باشد قوس قزح در آن مرئى مىگردد ، مثل آنكه چون شخصى پشت به طرف آفتاب كرده آب را به طرقى كه در عرف پف‌آب مىگويند از دهان\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية الأثيرية ، ص 172 - 173 .\r\n( 2 ) - ابن سينا ، الشفاء ، الطبيعيات ، المعادن و الآثار العلوية ، ص 55 .\r\n","page_name":" 387 ","page_number":387},
  {"content":"\r\n\r\nبيرون ريخته اجزاء رشّيّه از آن در هوا موجود گردد قوس قزح به همان الوان در آن مشاهده مىنمايد . و همچنين به نظر كردن در پارهء بلور مثلّثى كه به بهشت نما موسوم است جميع موجودات به رنگ قوس قزح به نظر مىآيد ؛ و گاهى اتّفاق مىافتد كه دو قوس موجود مىشود و هر يك صاحب الوان مذكوره مىباشد ؛ و گاهى الوان قوس خارج در ترتيب بر عكس [ 330 
  ] الوان قوس داخل است ؛ و گاهى به همان ترتيب است . و حقير هر دو قسم آن را مشاهده نموده است .\r\n« و امّا هاله از ارتسام ضوء قمر در اجزاء رشّيّهء صغيرهء صيقليّهء متوسّطهء در تكاثف و اشفاف حاصل مىگردد . و بيان آن بر وجه تعليمى بعينه مثل بيان قوس قزح است . و تفاوتى كه هست همين است كه در قوس دو مخروطى كه از خطوط شعاعيّه حادث مىشد كه رأس أحدهما كه رأس مخروط اصل بود در نزد بصر و قاعده‌اش در نزد قوس مىبود ، و با قاعدهء مخروط ديگر كه از شعاعات عكس حاصل و رأسش در نزد نيّر بود متّحد مىبودند متداخل واقع مىشدند . و در اينجا متداخل نيستند ، بلكه در قاعده متّحدند و رأس أحدهما به سمت اسفل در نزد بصر است و رأس ديگر در جانب بالا در نزد قمر . و تصوير اين و آنكه به چه سبب مستدير به نظر مىآيد بعد از تصوّر آنچه در مقدّمه مذكور شد در نهايت سهولت است و احتياج به توضيح و بيان ندارد .\r\nو امّا اثبات آن به سياق علم طبيعى ، بنا بر آنكه امرى موجود باشد و خيال نباشد ، آن است كه بعضى گفته‌اند كه ضوء نيّر در غمام رقيق احداث حركت موجيّه مىنمايد ، مثل آنكه در آب در وقتى كه سنگى در آن اندازند تموّجى بر سبيل استداره حادث مىشود . و بعضى ديگر گفته‌اند كه از شأن شعاع خارج از قمر آن است كه هواى محاذى خود را لطيف سازد ، و به قدرى كه اجزاء محاذى قمر لطيف مىگردد اطراف آن غليظ مىشود و به شكل دايره به نظر مىآيد » .\r\nو شيخ در شفا گفته است كه : « اين دو قول از جنس خرافات است و إلّا بايست كه هاله در موضع واحد مرئى گردد و چنان نباشد كه هر كس آن را در جايى ديگر بينند . و سبب آنكه داخل هاله سياه ديده مىشود دو چيز است : يكى آنكه هر چه اشرافش از ابيض كمتر باشد و در كنار ابيض واقع شود تيره مىنمايد ؛ [ 331 
  ] و ديگر آنكه سحابى كه در آن مرتبه رقيق\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nباشد كه چون بر روى نيّر واقع مىگردد آن را نتواند پوشيد لا محاله نيّر آن را از نظر پنهان مىسازد ، چنان كه پارهء ابر رقيقى كه محاذى قمر مىشود ديده نمىشود و اگر ديده شود بسيار ضعيف مىنمايد و چون از آن مفارقت نموده أسخن و اظهر به نظر مىآيد و براى شمس نيز گاهى هاله بهم مىرسد ، چنان كه حقير مكرّر آن را ديده است . امّا حدوثش از هالهء قمر كمتر است به سبب آنكه شدّت اسخان شمس قوامى را كه براى حدوث هاله ضرور است زود به تحليل مىبرد » . « 1 » و شيخ در شفا گفته است كه : « من دو مرتبه در دور آفتاب دائره‌اى ديدم از دايرهء هالهء قمر بزرگتر به الوان قوس قزح ، و در يك مرتبه دايرهء تامّه بود و در مرتبهء ديگر ناقصه » .\r\nو حقير نيز در دور شمس دو مرتبه يا سه مرتبه دايره‌اى به رنگ قوس قزح ديدم . امّا هيچ مرتبه دايرهء تامّه نبود و نوبتى ديگر دو دايرهء ناقصه در حول شمس به رنگ قوس قزح ديدم كه فاصله ميان آن دو دايره ده دوازده ذراع به نظر مىآيد و نوبتى در وقتى كه قمر قريب به افق غربى بود در شب دايره‌اى در طرف مشرق ديدم شبيه به قوس قزح . لكن لونش سفيد بود .\r\nو ببايد دانست كه حدوث اين خيالات و امثال آنها در هر جا كه صاحب نورى با اجزاء رشّيّه موجود گردد ممكن است ، چنان كه در حمّام مكرّر اتّفاق مىافتد كه در حول چراغ دائره‌اى به لون قوس قزح مشاهده مىگردد ، بلكه گاهى با عدم وجود اجزاء رشّيّه در خارج به همان قدر كه در طبقات مقدّم بر جليديّه در چشم رطوبتى موجود باشد شخص در حول چراغ و ماه و هر چه نورانى باشد دائره‌اى به لون قوس قزح مشاهده مىكند ، و ديگران كه در همان مكان حاضرند آن را نمىبينند . و حقير حال از دو سال متجاوز است كه به اين مرض گرفتار است .\r\nو شيخ در شفا گفته است كه : « شمسيّات خيالاتى هستند مانند شموس كه در مراياى شديدة الاتّصال و الصّقاله [ 332 
  ] حادث مىگردند در جنب شمس و شكل و لون شمس را حكايت مىكنند و ضوء شديد از آن قبول مىنمايند و اشراق آن را گاهى به غير مىرسانند . و\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية الأثيرية ، ص 173 - 174 .\r\n","page_name":" 389 ","page_number":389},
  {"content":"\r\n\r\nنيازك خيالاتىاند به الوان قوس قزح در كنار شمس حادث مىشوند بر استقامت . و سبب استقامتش آن است كه يا قطعهء كوچكى است از دايرهء عظيمه كه مستقيم به نظر مىآيد ، و يا اين است كه مقام ناظر و اوضاع سحاب به وضعى است كه منحدب را مستقيم مىبيند . و در اين وجه محلّ نظرى هست » . « 1 »\r\n\r\nتذييل\r\nشيخ رئيس در ذيل مقالهء بيان اسباب كائنات الجوّ فصلى آورده است ، و در آن فصل ذكر حوادث كبار كه در اين عالم اتّفاق مىافتد نموده است . و از آن جمله گفته است كه : لفظ طوفان در نزد اهل لغت اسم غلبهء هر يك از عناصر اربعه است بر تمام ربع معمور يا بر بعضى از آن ، و در عرف مخصوص است به غلبهء عنصر آب . و موجب وقوع طوفانات اجتماع كواكب است بر هيأتى از هيئات كه موجب غلبهء يكى از عناصر بر معموره گردد ، به شرط آنكه اسباب ارضيّه و استعدادات عنصريّه آن را معاونت نمايد .\r\nو امّا طوفان آب گاهى به سبب انتقال بخار به صقعى دفعة واقع مىشود به جهت اسباب عظيمهء ريحيّه كه موجب آن گردد يا اسبابى كه موجب شدّت مدّ شود ، يا امطار متواليهء دائمه را موجب گردد ، يا آنكه استحالهء مفرطه عنصر هوا را به عنصر آب اقتضا نمايد .\r\nو امّا طوفان نار از اشتعالات رياح عاصفه حاصل مىگردد ، يا به جهت غلبهء كيفيّت ارضيّهء باردهء مجمده‌اى كه عناصر را مبدّل به ارض مىگرداند .\r\nو امّا طوفان هوائيّه از حركات هوائيّه ريحيّه شديده‌اى است كه به حدّ افساد مىرسد .\r\nو دليل بر وقوع طوفان آب اخبار متواتره است به وقوعش ، و به حسب عقل دليلش آن است كه هر چه قابل زياده و نقصان است اگر چه در اكثر امر آن است كه در حدود وسط موجود مىباشد ، [ 333 
  ] امّا وجود طرفينش از حدّ امكان بيرون نرفته است . و چنان كه اتّفاق مىافتد كه در بعضى بقاع در سنين متواليه هيچ باران نبارد ، و اين معنى در طرف نقصان واقع است ، همچنين مىتواند شد كه به يك دفعه باران بسيار ببارد ، و طبيعت هوا مستحيل به\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، المعادن و الآثار العلوية ، ص 56 .\r\n","page_name":" 390 ","page_number":390},
  {"content":"\r\n\r\nطبيعت آب گردد ، و همچنين در ساير طوفانات .\r\nو آنچه به حدس فهميده مىشود كه بخار به اعتبارى بر طبق فلك حركت مىكند صحيح باشد ، بايد كه در وقتى ، به انتقال بخار ، آب مستولى بر معموره و مكشوف از زمين گردد . و همچنين اگر حقيقى بوده باشد براى آنچه به حدس از تغيير ميل كلّى معلوم مىشود از انطباق فلك البروج و معدّل النّهار موجب فساد عمارت خواهد بود .\r\nو به حدس قوى بر ما معلوم است كه ناحيهء شمال كه الحال معمور است وقتى مغمور در آب بوده است تا آنكه اين جبال بهم رسيده‌اند ، و الآن بحار در طرف جنوب واقع‌اند ، و اين دليل بر انتقال بحار است . و شايد كه در عالم قيامتهاى متوالى واقع شده باشد در سالهاى كه تواريخ به ضبط آنها وفا نكند . و مستنكر نيست كه حيوانات و نباتات ، همهء آنها يا جنسى از اجناس آنها ، در وقتى از اوقات بالمرّه فاسد شده باشند ، و بعد از آن به تولّد نه به توالد حادث گردند . و الحال حيوانات بسيارند كه هم به تولّد و هم به توالد موجود مىشوند .\r\nچنانچه فاره از مدر و ضفدع از مطر متولّد مىشوند . و با اين ، توالد نيز براى آنها هست ، بلكه هر چه از عناصر متولّد مىشود به مزاج سببش اجتماع عناصر است بر مقادير معلومه . و مادام كه عناصر موجودند و انقسام و اجتماع آنها ممكن است ، مزاج حادث از آنها نيز ممكن خواهد بود . و اگر امتزاج اوّل كافى نباشد ، بلكه بايد متكوّن به امتزاج ثانى و ثالث و بيشتر گردد ، چنان كه بايد كه حيوان از أخلاط حاصل شود ، چه أخلاط از عناصر حاصل مىگردد . و حصول امتزاج ثانى و ثالث ممكن است . و مىتواند شد كه امتزاج ثانى بعد از حصول امتزاج اوّل حاصل شود بدون بذر يا منى ، [ 334 
  ] .\r\nو اگر كسى گمان كند كه بايد آن حالت در رحم و از منى حادث شود .\r\nمىگوييم كه از رحم كارى نمىآيد مگر آنكه جمع و ضبط نمايد و اصل در حصول امتزاج است و امتزاج از اجتماع است . و چنان كه ممكن است كه اين اجتماع و امتزاج به قوّه‌اى كه در رحم موجود است حاصل گردد دور نيست كه به اسباب ديگر حاصل تواند شد . و فاعل در هر دو واهب صور است در وقتى كه استعداد حاصل گردد . اين قدر هست كه اگر رحمى باشد زودتر و آسانتر محصّل مىگردد ، و اگر نباشد در نزد عقل محال نيست كه از حركات و اسباب ديگر حاصل شود ، و اگر رحم به غير از امتزاج و استعداد چيزى ديگر را\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nافاده مىنمود علّت مفيدهء صورت مىتوانست بود .\r\nو مذهب حق در نزد مشّائين آن است كه كلّ صور و قوى مستفاد از مبادى عاليه است كه تغيّر را در احوال ايشان راهى نيست . و هر گاه استعداد واقع گردد البته افاضهء صور از آن مبادى بر آن خواهد شد . و حصول استعداد همان حصول مزاج است » « 1 » ، الى آخر ما قال في ذلك الفصل .\r\n\r\nنقل كلام\r\nصاحب تاريخ الحكماء ، از حكماى بابل كه قائل به ادوار و اكوارند و بيشتر بيانات ايشان در حكميّات به رمز است ، حكايتى نقل نموده است كه ذكر آن مناسب اين مقام است ، اگر چه خالى از برهان و به افسانه اشبه است ، امّا شنيدنى است . و مىگويد كه :\r\nمقدار يك دور در نزد ايشان چهل و نه هزار سال است ، و در هر هفت هزار سال از آن دور كوكبى از كواكب سبعهء سيّاره مدبّر است ، و در هزار سال اوّل از اين هفت هزار سال همان كوكب كه به او تعلّق دارد بدون مشاركت كوكبى ديگر مدبر است ، و در هر هزار سالى از شش هزار سال باقى به مشاركت يكى از كواكب سياره مدبر است .\r\nو در اوّل دور زحل برد و يبس بر طبيعت عالم مستولى مىگردد ، و به جهت شدّت برد و جمودت چيزى از حيوانات و نباتات باقى نمىمانند ، و برف بسيار مىشود و سنگها متفتّت گرديده ريگ مىشوند ، و در زمين شكافها [ 335 
  ] بهم مىرسد ، و در صد سال آخرين اين هزار سال ريگها در شكافهايى كه در زمين واقع شده است داخل مىشوند ، و جميع زمين هموار و سطح واحد مىگردند . پس ابرهاى بسيار متراكمهء متكاثفه مرتفع مىگردد ، و سردى هوا آنها را متبلّد و منجمد مىگرداند ، بعد از آنكه بر تمام دور زمين احاطه نموده‌اند ، و ضوء شمس و كواكب از بالا آن ابرها را گرم مىسازد ، و چون آنها به تحليل مىروند امطار و سيول عظيمهء دائمه با شدّت سردى واقع مىشود .\r\nو چون آن هزار سال كه اختصاص به زحل بتنهايى دارد به آخر رسيد ، و الف ثانى كه تدبير در آن براى زحل به مشاركت مشترى است داخل شد ، باران ساكن مىگردد ، و در اين\r\n\r\n\r\n","description":"","footnote":"\r\n( 1 ) - ابن سينا ، الشفاء ، الطبيعيات ، المعادن و الآثار العلوية ، ص 78 .\r\n","page_name":" 392 ","page_number":392},
  {"content":"\r\n\r\nهزار سال زمين تر و متعفّن است .\r\nو در الف ثالث كه تدبير به مشاركت مرّيخ واقع مىشود حشرات الأرض ، مانند حيّات و عقارب و وزغ و پشه و مگس و اشباه آنها ، كه حيات ايشان به نسيم است متولّد مىگردند ، زيرا كه نسيم در اين هزار سال مىوزد .\r\nو در الف چهارم كه تدبير به مشاركت شمس است غيوم به تحليل مىرود و سردى هوا سكون بهم مىرساند و شعاع آفتاب بر زمين مىتابد و روز از شب جدا مىشود و حيوانات صغار ، از قبيل موش و گربه و خرگوش و امثال آنها ، از آن عفونات متولّد مىگردند ، و در اين هزار سال زمين مىخشكد و انواع سباع و خيل و حمير و ساير ذوات حافر و خفّ متولّد مىگردند ، و زمين خشكيده مياه و انهار جاريه بهم مىرسد ، و نبات شروع در ظهور مىكنند .\r\nو در الف خامس كه تدبير به مشاركت زهره است باران‌هاى معتدل غير دائم مىبارد و رياح بارده مىوزد ، و اشجار نافعه ذوات فواكه حسنه و روايح طيّبه و طعوم لذيذه و رياحين متنوّعه مىرويد ، و حيوانات نافعه از قبيل شتر و گاو و گاوميش و گوسفند متولّد مىگردند ، و انواع طيور در صد سال [ 336 
  ] اخير اين هزار سال متكون مىشوند ، و در تمام زمين اشجار مىرويد .\r\nو در الف سادس كه تدبير به مشاركت عطارد است در اوّل آن نسيم بسيار مىوزد ، و حبوبات نافعه از قبيل گندم و جو و عدس و نخود و ذرّت و امثال آنها متكوّن مىگردد .\r\nبعد از آن از شيخ كبير يعنى زحل و حكيم مهندس لطيف يعنى عطارد شروع در تكوين انسان مىنمايند بعد از آنكه هفتاد سال از اين الف گذشته است . و براى تكوّن انسان دو طريق معيّن است : يكى به طريق توالد و تناسل چنان كه مشهور است ، و ديگر به طريق تولّد ، و صفت تولّد آن است كه تمام مركّباتى كه در زمين مىباشد از آب و حرارت شمس به معونت أشعّهء ساير كواكب متكوّن مىگردد . و آن آب كه انسان از آن متكوّن مىشود الطف و اعذب و اصفاى آبهاست .\r\nپس چون از اين هزار سال قريب به هفتاد سال گذشت و عنايت زحل و عطارد و ساير مبادى در تكوّن انسان شديد گرديد ، از اعدل اقاليم بخار لطيفى مرتفع مىگردد و بر زمين\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nمعتدلى نزول مىكند ، و در آن وقت شمس در برج دلو است كه به صورت انسان است و عطارد در اوّل برج جدى و به نظر تسديس به مشترى ناظر است و طالع برج حوت است و قمر مقارن عطارد در دلو .\r\nپس چون آن بخار مرتفع ابر شد و باران گرديد ، بر زمين معتدلى كه تربتش پاكيزه و خالص و از جميع طعومى كه مخالف عذوبت است خالى باشد مىبارد . و آن زمينى است شديد البياض و متخلخل ، و سيل موضعى از آن را گود مىسازد به مثابهء بئر صغيرى كه عميق نباشد ، و اين آب در آن چاه داخل مىشود و به تربت آن چاه مىآميزد و امتزاجى معتدل پيدا مىكند . پس به حرارت باطن زمين گرم مىشود گرم شدنى به اعتدال و از آن گرم شدن اجزاء لطيفهء آن ميل به علو مىكند . و چون به اجزاء لطيفهء بارده كه بر بالاى آن است مىرسد سرد و متكاثف شده برمىگردد .\r\nو در اين صعود [ 337 
  ] و نزول بسيارى از اجزاء مائيّهء آن به تحليل مىرود و به سخونت و حركت بر لطافت آن مىافزايد تا آنكه در طول زمان روغنى مىشود رطب و سيّال . و چون شمس به برج جوزا رسيد و هوا و ظاهر زمين گرم شد آن روغن مىخشكد و به گرمى باطن و ظاهر زمين منعقد مىگردد .\r\nو چون آن زمين متخلخل المسامّ است نسيم از آن مسامّ در اين روغن نفوذ مىكند و آن را منتفخ مىسازد انتفاخى اندك . و پيوسته حرارت ظاهر ارض زيادتى بهم مىرساند و هر روزه در آن روغن عمل مىكند تا آنكه اندكى منعقد و قوى و صلب مىگردد . پس در تصوير آن شروع مىشود به واسطهء حر و بردى كه در آن رطوبت عمل مىكنند . يبس و نسيمى كه به او مىرسد از جهت مباشرت و مخالطت نمىرسد ، بلكه از جهت حجاب لطيفى مىرسد .\r\nو چون آن روغن به اين حد رسيد بارى تعالى در مبادى عقليّه صورت آن را مصوّر مىگرداند و آن روغن در آن چاه به همان هيأت صورت مىگيرد ، و هر يك از كواكب تصوير جزئى از جسد آن را متولّى مىگردند و در او احداث چيزى مىكنند و متولّى نفس صورت انسانيّهء عطارد است به مشاركت زحل و قمر .\r\nو آن شخص انسانى در نزد كمال صورتش قاعد بر إليتين خود است ، و ذقنش بر روى ركبتين گذاشته است ، و ذراعها بر جسدش احاطه دارد ، و ساقهايش به هم ضم شده است . و\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nچون تمام اعضايش كامل گردد و تخاطيط بدنش به اتمام رسد روحى كه بدن به آن زنده مىباشد از قمر در او دميده مىشود ، و به منخرين تنفّس مىكند به نسيم حارّ معتدل ، و بدنش منبسط مىگردد ، و روح در آن حركت مىكند ، و به هر عضوى از جسد آن چيز را كه لايق آن عضو است مىرساند . پس آن شخص برمىخيزد و خميازه مىكشد و قدمهايش قدرى از بقيّهء آن روغن را به اعتبار مشاكلت جذب مىكند . و چون خميازه و تنفّس از او حاصل شد كسل مىگردد و مىافتد ، و در آن روغن كه باقى مانده است مىغلطد و بدنش آن رطوبات [ 338 
  ] دهنيّه را جذب مىنمايد ، و همان غذاى بدن او مىباشد تا مدّت نه ماه .\r\nو چون نيّر اعظم به اوّل عقرب مىرسد آن انسان قوى مىشود و دهنش براى طلب غذا باز مىشود ، پس بعد از چهار سال برمىخيزد و به طلب غذا مىرود ، و عنايت الهيّه غذاء او را در آن مدّت مهيّا نموده است ، زيرا كه قريب به موضع خود درخت انجيرى خواهد يافت و از آن مىخورد تا آنكه قوىتر مىگردد و قمر تا مدّت چهار سال او را حفظ مىنمايد .\r\nو تا بعد از چهار سال مأكول او انجير و انگور خواهد بود . و بعد از آن شروع در خوردن ميوه‌هاى ديگر و حبوبات مىكند .\r\nاين است كيفيّت تكوّن انسان بر سبيل تولّد كه آن را تكوّن طويل مىگويند ، و آن با تكوّن تناسل مناسب است . و رحم به منزلهء آن چاه است و اغتذايش به دهن مثل اغتذاء جنين است از دم ، و حرارت ارض به جاى حرارت بطن مراه است ، و انثى از بقيّهء آن دهن كه ذكر از آن متكوّن گرديده است متكوّن مىشود . اين قدر است كه غالب بر مادّهء باقيه برودت است و زمان تكوّن انثى نيز هوا سرد و رطوبت بر آن غالب است .\r\nو اين انسان متولّد بر اين صفت آدم أوّل و ابو البشر است كه حق تعالى او را از طين خلق نموده است ، و انثى به حوّا موسوم است .\r\nو اين گروه مىگويند كه در اوّل هر هفت هزار سال كه تدبير از كوكبى ديگر تعلّق مىگيرد شخصى را به عالم مىفرستد كه از جانب او رسول باشد به سوى كافّهء خلايق ، و علوم و معارف و أعمال عجيبهء خارقهء عادت را براى او مهيّا مىسازد . و اين فرستاده‌ها متكوّن به توالد و تناسلند ، به غير از متكوّن در دورهء زحل كه به تولّد به نحو مذكور متولّد مىگردد . و تواريخ و علوم و احوال آن آدمها كه اوّل هر هفت هزار سال متولّد شده‌اند از ميان\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nرفته است ، به جهت بعد زمان و حدوث حوادث مفنيهء افاضل مردمان و تلف اكثريّت كتب ايشان [ 339 
  ] .\r\nو مىگويند كه از اسماء آن آدمها آنچه به ما رسيده است اسم آدمى است كه در اوّل دورهء شمس بهم رسيده است و اسمش مسوّد دنيا بوده است . و ما كتابى از او ديديم موسوم به اسرار النّيرين . و بعد از مضىّ دو هزار سال يا سه هزار سال در همان دورهء شمس مردى ديگر بهم رسيد مسمّى به زوايا ، و اهل زمانش او را سيّد البشر مىناميدند و از أفاضل خلق بود در علم و عمل ، و او نيز كتابى دارد كه آن نيز به اسرار النّيرين موسوم است ، و در آن كتاب مذكور است كه اوّل دعوت قمر نمود تا آنكه ترقّى كرد به دعوت نيّر اعظم .\r\nو از نيّر اعظم به تفصيلى كه در تاريخ الحكماء مذكور است ، و ذكرش مناسب اين مقام نيست ، علوم و معارف بسيار فرا گرفت و در آخر از شمس سؤال نمود كه آيا احدى از ابناى بشر بعد از من خواهد آمد كه آنچه را كه من درك كرده‌ام درك نمايد . شمس جواب داد كه از اولاد تو در اوّل دور قمر مردى خواهد آمد كه او را آدم گويند ، و ما جمله علوم را به او اعطا خواهيم كرد .\r\nو اين دليل است بر آنكه اين آدم كه پدر شيث است و ساير انبيا از اولاد پسر او شيث‌اند متولّد به توالد و تناسل باشد نه به تولّد . و ما در آخر اين ادوار واقع‌شده‌ايم ، و هر وقت كه تدبير به كوكبى از اين سيّارات مىرسد آن را عالمى و دنيايى ديگر مىنامند و حال در اوّل دور زحل مذكور شد و آن ربّ الدّور است . و بعد از تمام دور قمر باز دور به زحل برمىگردد و به همان نحو كه مذكور شد ادوار را از سر مىگيرد .\r\nاين است نقل حكايت مذهب حكماى بابل ، به نقل صاحب تاريخ الحكماء ، كه او از ابو بكر بن وحشيّه نقل نموده است ، و ابو بكر از كتب ايشان نقل كرده است .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n\r\nمقاله چهارم در ذكر معادن\r\nو در آن دو فصل است\r\n\r\nفصل اول در بيان اسباب تكوّن جبال و آنچه به آن تعلق دارد\r\n« بدان كه ارض خالص جبال [ 340 
  ] متكوّن نمىتواند شد ، زيرا كه استيلاء يبس شديد بر ارض موجب تفتّت آن مىگردد و موجب استمساك نمىشود ، بلكه حجاره در اكثر امر از دو چيز متكوّن مىشود : يكى از جوهرى كه ارضيّت بر آن غالب باشد ، و ديگر از جوهرى كه مائيّت بر آن غالب باشد .\r\nو قسم اوّل آن است كه در اوّل طين است و چون خشكيد حجر مىشود . و اوّل چيزى از آن حاصل مىشود ما بين طين و حجر هنوز رخو است و بعد از آن حجر مىشود . و طين لزج اولى است به آنكه حجر شود ، و اگر لزج نباشد اكثر آن است كه پيش از تحجّر متفتّت گردد .\r\nو قسم دوم آن است كه از آب جارى متكوّن مىشود . و تكوّنش از آب به دو قسم صورت مىگيرد : يكى آنكه آب در حال تقطير و سيلان متحجّر مىگردد ، و ديگر آنكه چيزى از آن راسب مىگردد و در سيل آن متحجّر مىشود .\r\nو بالجمله تكوّن احجار ، يا از طين است كه به واسطهء حرارت شمس يا حرارتى ديگر رطوبتش به تحليل مىرود و سنگ مىگردد ، و يا از آب است كه به اعتبار قوّهء معدنيّه كه در آن يا در ارض مسيل يا مصبّ آن است متحجّر مىشود .\r\nو آنچه حكايت مىكنند از تحجّر حيوانات و نباتات اگر صحيح باشد ، سببش شدّت قوّهء معدنيّه محجّره‌اى است كه در بعضى از بقاع ارض يافت مىشود ، يا آنكه در زلزله و خسف دفعة از زمين منفصل مىگردد ، و به هر چه برمىخورد آن را متحجّر مىگرداند ، زيرا كه استحالهء ابدان و اجسام حيوان و نبات به حجر ابعد از استحالهء مياه به\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nحجر نيست ، و ممتنع نيست كه در مركّبات عنصر واحدى غالب گردد ، و باقى عناصر به آن مستحيل گردند ، زيرا كه هر عنصرى كه در آن هست از شأنش هست كه مستحيل به عنصر غالب گردد . و به اين سبب است كه اجسامى كه در نمكزار مىافتد نمك مىشود و اگر در حريق افتد نار مىشود . و اسراع و ابطاء در استحاله راجع است به اختلاف قوى در شدّت و ضعف » .\r\nو شيخ در شفا گفته است كه [ 341 
  ] : « من در كوهى در حوالى جاجرم رغيفى از سنگ ديدم كه بر يك روى آن اثر خطوط تنور بود و در روى ديگر علامت نقشى كه بر روى نان مىكنند بود . و استغراب امثال اين امور به جهت قلّت وقوع آن است ، و إلّا أسبابش در طبيعت ظاهر و موجود است . و گاهى انواع حجاره از آتشى كه منطفى گردد حادث مىشود .\r\nو بسيار است كه از صواعق اجسام حديديّه و حجريّه حادث مىگردد .\r\nو امّا سبب ارتفاع بعضى از اجزاء ارض ، مانند كوهها و تلها ، مىتواند شد كه در زلازل شديده ريح فاعل زلزله طايفه‌اى از زمين را بلند گرداند و همچنين بلند بماند . و مىتواند شد كه سببش وزيدن بادها و گذشتن سيلابها به بعضى از اجزاء ارض باشد ، و به آن سبب آن بعض گود گردد ، و بعض ديگر كه در جنب آن واقع بوده است و باد و سيلاب بر آن نگذاشته است بلند مانده باشد . و شايد كه باد و سيلاب بر همه آن زمين گذشته باشد . امّا بعضى از آن صلب و بعضى رخو باشد ، و آنچه صلب است باقى ماند ، و هر چه رخو است از آن دور گردد و باقى مانده بلند گردد .\r\nو تكوّن جبال ، غالب اين است كه از طين لزجى بوده است كه به طول زمان خشكيده است متحجّر شده است .\r\nو دور نيست كه بگوييم كه اين معموره در سالف زمان مغموره در آب بوده است و بعد از انكشاف در مدّت مديده متحجّر شده است ، و يا آنكه در همان حال كه در تحت آب پنهان بوده است به شدّت حرارت محتقنه در تحت بحر متحجّر گرديده است . و ظاهر اين است كه بعد از انكشاف متحجّر شده باشد . و لزوجيت طين آن معين بر تحجّرش بوده است .\r\nو به اين سبب در وسط احجار بعد از شكستن اجزاء حيوانيّه مانند أصداف مشاهد مىگردد .\r\nو شايد كه قوّهء معدنيّه هم در آنجا حادث شده باشد و آن را إعانت كرده باشد ، و مىتواند\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nشد كه از مياه به قوّهء معدنيّه متكوّن گرديده باشد و ارتفاعش به جهت آن باشد كه رياح و سيول [ 343 
  ] اطرافش را گود كرده باشند » « 1 » .\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، المعادن و الآثار العلوية ، ص 3 - 7 .\r\n","page_name":" 399 ","page_number":399},
  {"content":"\r\n\r\n\r\nفصل دوم در بيان اسباب تكوّن معدنيّات از اشيائى كه براى آنها صور نوعيّه هست غير از صور عناصر\r\nبدان كه چون عناصر به يكديگر ممتزج گردند امتزاجى تامّ ، و صورت نوعيّهء هر يك به واسطهء كيفيّات متضادّه در ديگرى فعل كند و مزاج تام حاصل شود براى آن ممتزج صورتى حاصل مىگردد و به آن صورت آن ممتزج نوعى از انواع و حقيقتى از حقايق مىشود مغاير با عناصر . و آن صورت كمال اوّل است براى آن ممتزج ، و بعد از آن كمالات ديگر از صفات و افاعيل بر آن مترتّب مىشود .\r\nو صور مركّبات منحصر در سه جنس است ، اوّل صورتى كه نفس با آن نيست ، و آن صورت معدنيّه است . دوم صورتى كه نفس غاذيه و ناميه و مولّده با آن هست ، امّا ادراك و حركت اراديّه ندارد ، و آن صورت نباتيّه است . سوم صورتى كه با نفس غاذيه و ناميه و مولّدهء درّاك و متحرّك بالإراده است ، و آن صورت حيوانيّه است . و اينها كمالات اوّليّه‌اند كه در كمالات ثانيه متفاوتند به حسب تفاوت در شرف آن تفاوت تابع قرب و بعد به اعتدال حقيقى است . و هر چه امعانش در اعتدال بيشتر است قوّهء نفسانيّه الطف را بيشتر قابل است . و به اين سبب است كه از قوّهء حيوانيّه مىگردد آنچه از قوّهء نباتيّه صادر مىشود بدون عكس . و همچنين از قوّهء نباتيّه صادر مىشود آنچه از قوّهء معدنيّه صادر مىشود بدون عكس .\r\nو شيخ در شفا گفته است كه : « مىتوان گفت كه اقسام معدنيّات چهار است ، احجار و ذائبات و كباريت و أملاح . به جهت آنكه بعضى از اجسام معدنيّه سخيف الجوهر و ضعيف التركيب است ، و بعضى قوىّ الجوهر است . و آنچه قوىّ الجوهر است يا متطرق است يعنى تاب دارد كه مطرقه بر آن وارد گردد و متفتّت نگردد و يا متطرق نيست ، [ 343 
  ] . و آنچه ضعيف الجوهر است ، يا ملحى است كه به رطوبت به زودى منحل مىگردد ، مثل شب و قلقند و زاج و نوشادر ، و يا دهنى است كه به رطوبت منحل نمىگردد ، مثل كبريت و زرنيخ . و جميع آنچه متطرق است ذائب است و اگر چه به حيله است ، و اكثر آنچه متطرّق نيست گداخته نمىشود و به عسر نرم مىشود .\r\nو مادّهء متطرّقات جوهر مائى است كه مخالط جوهر ارض گردد . و جوهر مائى آن به\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nبرد منجمد مىگردد ، بعد از آنكه فعل حرارت در آن اثر كرده باشد و آن را نضج داده باشد ، پس هر چه رطوبت هنوز در آن زنده است و دهنيّت دارد متطرق است . و آنچه رطوبتش به يبس منجمد گرديده است و مائيّت‌اش به ارضيّت متبدّل شده است و رطوبت حبّهء دهنيّه در آن نيست ، متطرّق نيست . و چون انعقادش به يبس است گداخته نمىشود مگر به حيله » . « 1 » و در كتب طبيعيّين در باب كيفيّت حدوث معادن مذكور است كه ابخره و ادخنه محتبسه در باطن ارض هر گاه بسيار باشد از قبيل زلزله و انفجار عيون از آن حادث مىگردد ، و هرگاه بسيار نباشد به يكديگر مخلوط مىگردد به انواع اختلاطات مختلفه در كم و كيف به حسب امكنه و ازمنه و از آن اجساد معدنيّه متكوّن مىشود . پس اگر بخار بر دخان غالب باشد مانند يشم و بلور و زيبق و امثال آنها از جواهر مشفّه از آن حاصل مىشود ، و اگر دخان بر بخار غالب باشد مانند ملح و زاج و كبريت و نوشادر از آن حادث مىگردد . پس از تركيب بعضى از آنها با بعضى ديگر ، مثل تركيب زيبق با كبريت ، اجساد سبعه معروفه به جواهر متطرّقه حاصل مىشود . پس اگر كبريت و زيبق هر دو صاف باشند و امتزاج تام به عمل آيد و كبريت نضج كامل ببايد ذهب متولّد مىگردد اگر كبريت احمر و غير محترق باشد و فضّه حاصل مىشود اگر سفيد باشد ، و اگر امتزاج كامل نباشد امّا صاف باشند رصاص حاصل مىشود ، و اگر هر دو ردىّ باشند [ 344 
  ] و تركيب قوى باشد حديد بهم مىرسد ، و اگر تركيب قوى نباشد سرب مىشود ، و اگر كبريت ردى و زيبق صاف باشد و پيش از تمام نضج برد عاقدى به آن برسد خارصينى كه به روى توتيا مشهور است حاصل مىشود ، و اگر كبريت آن را بسوزاند نحاس مىشود . اين است در بيان تولّد اجسام متطرّقه به حدس و تخمين گفته‌اند و يقين در آن حاصل نمىتوان نمود ، به جهت آنكه استدلال به احوال صناعيّه بر امور طبيعيّه نمىتوان كرد .\r\nو شيخ رئيس در شفا گفته است كه : « دور نيست كه اصحاب حيل حيله‌ها به كار برند و كبريت و زيبق را منعقد گردانند ، به صناعت ، به انعقادات حسيّه و اگر چه احوال صناعيّه بر حكم طبيعت نيست ، بلكه مشابه يا مقارب آن است . و به اين سبب تصديق توان كرد كه جهت طبيعيّه هم مثل اين جهت است ، يا به اين نزديك است ، اين قدر هست كه صناعت در اين عمل از طبيعت قاصر است و به آن ملحق نمىگردد هر چند نهايت كوشش به عمل آيد .\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، المعادن و الآثار العلوية ، ص 20 .\r\n","page_name":" 401 ","page_number":401},
  {"content":"\r\n\r\nو امّا آنچه اصحاب كيميا ادّعا مىنمايند بايد معلوم باشد كه در دست ايشان نيست كه انواع را به قلب حقيقى منقلب گردانند ، لكن در دست ايشان هست كه تشبيهات حسيّه را احداث نمايند ، مثل آنكه جوهر احمر را سفيد گردانند كه شباهتش به فضّه قوى گردد ، يا آنكه آن را زرد سازند كه شباهت شديده به ذهب پيدا كند ، و يا آنكه جوهر سفيد را به هر رنگ كه خواهند رنگ كنند كه به ذهب و نحاس شبيه شود ، و يا آنكه از رصاصات عيب و نقص بيرون كنند ، تا آنكه جواهر خود را حفظ نمايند ، و بر آنها كيفيّاتى غالب گردد كه شخص را به غلط اندازد .\r\nو دور نيست كه در تدقيق به جايى تواند رسيد كه امر بر صاحبان وقوف پنهان ماند . و امّا آنكه توانند كه فصل منوّع را از آن سلب نموده فصلى ديگر بر آن بپوشانند امكان آن بر من معلوم نشده است . بلكه آن را بسيار بعيد مىدانم ، زيرا راهى به سوى حلّ مزاج به مزاج ديگر نيست ، زيرا كه اشبه [ 346 
  ] آن است كه اين احوال محسوسه فصول منوّعه كه اجساد به آنها انواع مىشوند نباشند ، بلكه عوارض و لوازم فصول مجهوله باشند . و چون چيزى مجهول شد ممكن نيست كه قصد ايجاد يا افقاد آن توان نمود .\r\nو امّا آنچه از روايح و الوان را سلب مىكنند يا مىپوشانند نبايد كه بر انكار آن اصرار نمود ، زيرا كه برهانى بر امتناع آن اقامه نشده است . و اشبه آن است [ كه 
  ] نسبت در ميان عناصر در تركيب هر مزاجى غير نسبت عناصر در تركيب مزاج ديگر باشد . و در اين صورت ممكن نيست كه به ديگرى برگردد ، مگر آنكه آن تركيب منحل شود به تركيب چيزى كه به آن نقل خواهند نمود . و اين امر ممكن نيست مگر به اذابه كه حفظ اتّصال با آن باقى نمىماند ، و ناچار چيزى غريب يا قوّهء غريبه در آن داخل مىشود .\r\nو شيخ بعد از اين بيان مىگويد كه ما مىتوانيم كه در اين مقام كلام را طول دهيم هر گاه بخواهيم ، لكن فايدهء آن قليل است ، و به آن در اين باب احتياجى نيست » . « 1 »\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، المعادن و الآثار العلوية ، ص 22 - 23 .\r\n","page_name":" 402 ","page_number":402},
  {"content":"\r\n\r\n\r\nمقاله پنجم در ذكر نبات\r\nو در آن شش فصل است\r\n\r\nفصل اول در بيان وجود ماهيت و حدّ نفس\r\nببايد دانست كه موادّ جسمانيه اگر چه در ظلمت و كثافت و برودت به اقصى الغايه رسيده‌اند ، امّا از قبول استكمال به تأثير مبدأ فعّال ، مانند تأثير اشعّهء كواكب خصوصا شمس ، ابا و امتناع ندارند ، و از شأن آنها هست كه به اكتساب نضج و اعتدال مادّهء اغذيه و أقوات مهيّاى قبول نشوء و حيات گردند . و اوّل چيزى از آثار حيات را كه قبول مىكند حيات تغذيه و نشو و نما و توليد است ، و بعد از آن حيات حس و حركت ، و بعد از آن حيات ادراك و تميز .\r\nو براى هر يك از انواع حيات صورت كماليّه هست كه به آن صورت آثار آن حيات بر مادّه افاضه مىشود به واسطهء قواى خادمه . و آن صورت را [ 346 
  ] نفس مىنامند . و ادناى آنها نفس نباتيّه است ، و اوسط نفس حيوانيّه ، و اشرف نفس ناطقه . و براى نفوس ثلاث معنى مشترك ذاتى و حدّى جامع است . و مقصود در اين فصل برهان بر وجود مطلق آن و ذكر حدّ آن است .\r\nو برهان بر وجودش آن است كه اجسامى را مشاهده مىكنيم كه آثارى از آنها صادر مىشود كه بر وتيرهء واحده نيست بدون اراده ، مانند حسّ و حركت و تغذيه و تنميه و توليد مثل . و مبدأ اين آثار مادّهء أولى نمىتواند بود ، زيرا كه قابل محض است ، و جهت فعل و تأثير در آن نيست . و صورت جسميّه مشتركهء در جميع اجسام نيز نمىتواند بود ، زيرا كه در همهء اجسام اين آثار يافت نمىشود ، و صدور اين افعال از اين اجسام گاهى هست و گاهى نيست ، پس در اين اجسام مبادى غير از جسميّت آنها خواهد بود . و آن مبادى اجسام نمىتوانند بود ، زيرا كه محذور مذكور عود مىكند ، پس قوّه‌اى خواهد بود متعلّق به آن اجسام . و در فنّ الهى\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nمذكور است كه هر قوّهء فاعله كه از آن آثار مختلفه صادر گردد به نفس موسوم است . و اين لفظ اسم آن قوّه به حسب ذات بسيطهء آن نيست ، بلكه اين اسم بر او از آن حيثيّت است كه مبدأ آن افاعيل است . و به همين سبب بحث از نفس را از جملهء علم طبيعى دانسته‌اند .\r\nو امّا در بيان حدّ آن گفته‌اند كه براى نفس حيثيّات متعدّده هست كه به حسب هر حيثيّتى به اسمى ديگر موسوم است . مثل آنكه از آن حيثيّت كه قوى است بر تحريك كه فعل است و بر قبول صور محسوسات و معقولات كه انفعال است آن را قوّه‌اش مىنامند ، و از آن حيثيّت كه حلول در مادّه نموده است و از اجتماع هر دو جوهر نباتى يا حيوانى حاصل شده است صورتش مىخوانند ، و از آن حيثيّت كه طبيعت جنس پيش از اقتران فصل ناقص است و به انضياف فصل به آن كامل مىگردد كمالش [ 347 
  ] مىدانند .\r\nو گفته‌اند كه تحديد نفس به كمال اولى است از تحديد آن به صورت ، به چند وجه :\r\nاوّل : آنكه اعمّ از صورت است ، به اعتبار آنكه صورت در نزد جمهور مخصوص به آنكه در مادّه حلول كرده باشد ، و از جملهء نفوس نفسى كه منطبع در مادّه نباشد هست ، و چنين نفسى صورت بدن نيست امّا كمال آن هست .\r\nدوم آنكه كمال قياس به نوع است و صورت قياس به مادّه ، پس آن شىء صورت است نسبت به چيزى كه بعيد است از ذات جوهرى كه از آن حاصل مىگردد و به چيزى كه جوهر حاصل به حسب آن چيز بالقوّه است و به چيزى كه افعال به آن نسبت داده نمىشود يعنى مادّه ، به خلاف كمال كه منسوب به امر محصّل بالفعل است و افعال به آن نسبت داده مىشود يعنى نوع .\r\nسوم آنكه دلالت بر مادّه مقترن دلالت بر نوع است بدون عكس .\r\nپس به اين جهات اخذ لفظ كمال در تعريف نفس اولى از اخذ لفظ صورت است .\r\nو همچنين از لفظ قوّه نيز به چند وجه اولى است .\r\nيكى آنكه براى نفس قوّهء ادراك هست كه انفعالى است و قوّهء تحريك نيز هست كه فعلى است ، و اعتبار أحد المعنيين از ديگرى اولى نيست . و اگر بر لفظ قوّهء مطلق اقتصار شود و از آن هر دو يك معنى مقصود باشد جايز نخواهد بود ، زيرا كه يكى در تحت مقولهء أن يفعل است و ديگر در تحت مقولهء أن ينفعل است ، و اجناس عاليه به تمام ماهيّت از يكديگر\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nمتباينند . و استعمال چنين لفظى در حدود جايز نيست ، به خلاف لفظ كمال كه به يك معنى شامل همه است .\r\nو ديگر آنكه قوّه اسم است براى آن از آن حيثيّت كه مبدأ افعال است و آن بعضى از جهات آن است ، و كمال اسم است براى آن از آن حيثيّت كه حقيقت نوعيّهء مستتبعهء آثار به آن تمام مىشود . و شكّى نيست كه تعريف شىء به جميع اولى است از تعريف آن به بعضى جهات . پس بايد كه آنچه در حدّ نفس به جاى جنس واقع مىشود لفظ كمال باشد .\r\nپس مىگوييم كه نفس كمال است براى جسم . و كمال بر دو قسم است : قسمى كمال اوّلى است كه به آن نوع نوع بالفعل مىگردد ، [ 368 
  ] مانند شكل از براى سيف و و كرسى . و قسمى از آن كمال ثانوى است كه تابع نوع بودن نوع است ، مانند قطع براى سيف و تميز و رويّت و حركت بالإراده بالفعل براى انسان . و اين امور كمالات ثانويّه‌اند كه نوع در آنكه نوع بالفعل باشد به اينها احتياج ندارد ، بلكه براى او مبدأ اين افعال حاصل مىگردد به نحوى كه اين اشياء براى او بالقوّه مىباشد .\r\nو منافاتى نيست ميان آنكه چيزى كمال اوّل باشد براى چيزى و كمال ثانى باشد براى چيز ديگر . چنان كه نفس انسانيّه براى حيوان بما هو حيوان كمال اوّل نيست ، و مطلق نفس كمال اوّل براى جسم بما هو جسم نيست . پس نفس كمال اوّل است براى چيزى [ اگر چه براى چيزى 
  ] ديگر كمال ثانى باشد . و آنچه نفس كمال اوّل است براى آن ناچار بايد جسم باشد به معنى جنسى نه به معنى مادّى ، و جسم صناعى را شامل نمىتواند بود ، زيرا كه نفس ملك [ كمال مدينه نيست ، و همچنين نفس ربّان كمال سفينه نيست و اگر مدينه و ملك را با هم اخذ نماييم امر واحد حقيقى كه نفس 
  ] كمال آن باشد نمىتواند بود ، زيرا كه آن مجموع نه جسم است و نه جوهر و نه در تحت هيچ يك از مقولات ، زيرا كه ماهيّت تابع وجود است و وجود تابع وحدت ، و هر چه وحدت ندارد وجود ندارد .\r\nپس معلوم شد كه نفس كمال اوّل است براى جسم طبيعى ، و آن هم نه براى هر جسم طبيعى ، زيرا كه نفس كمال مثل نار و ارض نيست ، بلكه كمال است براى جسم طبيعى كه كمالات ثانيه‌اش به آلات حاصل گردد . و احتياج به اين قيد در تعريف نفس براى آن است كه بايد براى نفس نحوى از تجرّد و برآمدگى از مادّه بوده باشد هر چند اندك باشد ، و هر چه\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nفعلش در مادّه به توسّط قوّه محتاج نباشد ذاتش با مادّه متّحد الوجود خواهد بود ، مانند صور اسطقسيّه و جماديّه از قبيل صورت نار و هوا و ياقوت و ذهب و امثال آنها ، پس گويا آن مادّيّهء محض است و به قسمت مادّه منقسم مىگردد .\r\nو از اين بيان معلوم شد كه مراد به آلات در تعريف نفس قواست ، نه اعضا و جوارح ، مانند غاذيه و ناميه و مولّده در نفس نباتيّه ، و حسّ و خيال در نفس [ 349 
  ] حيوانيّه ، نه مثل معده و كبد و قلب و دماغ .\r\nپس مىگوييم : تعريف نفس به آنكه كمال اوّل است براى جسم طبيعى آلى ، تعريفى است كه شامل است جميع نفوس را حتّى نفس فلكيّه را ، زيرا كه به برهان ثابت شده است كه براى فلك با نفس درّاكهء علوم ، قوّهء طبيعيّهء مباشر تحريك و قوّهء حسّاسه هست ، هر چند مانند حيوان نيست كه در بعضى مواضع بدنش قوّهء حس باشد ، و در بعضى ديگر قوّهء ديگر ، بلكه فلك ، كلّ آن خيال است و كلّ آن طبيعت محرّكه است كه حركت وضعيّه از آن صادر مىگردد .\r\nو به اين بيان حل مىگردد آنچه متأخرين آن را صعب شمرده‌اند و گفته‌اند كه تعريفى كه جامع نفوس ثلاثه يعنى نباتيّه و حيوانيّه و فلكيّه باشد ميسّر نمىگردد . زيرا كه اگر بگوييم كه نفس آن كمالى است كه فعل ما از آن صادر گردد هر قوّه نفس خواهد بود و كلّ طبايع در نفوس داخل خواهند بود ، و اگر بگوييم كه قوّه‌اى است كه فاعل به قصد باشد نفس نباتى بيرون مىرود ؛ و اگر بگوييم كه قوّه‌اى است كه مصدر افعال مختلفه باشد نفس فلكى را شامل نخواهد بود ؛ و اگر قيدى ديگر زياد كنيم موجب زيادتى تخصيص مىگردد .\r\nو مبادا كسى گمان كند كه اختلاف حركات افلاك در طول و عرض افعال متخالفهء متقابله است ، زيرا كه براى هر يك از آن افاعيل مبدأ واحد و جهت واحد هست .\r\nو بالجمله چون خواهيم كه تعريف را مخصوص به نفس نباتى گردانيم ، مىگوييم :\r\nنفس نباتى كمال اوّل است براى جسم طبيعى آليّ از آن جهت كه توليد مىنمايد و تنميه و تغذيه مىكند . و به اين قيد نفس حيوانى و فلكى از تعريف بيرون مىرود .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n\r\nتحقيق\r\nببايد دانست كه آنچه در تعريف نفس مذكور شد تعريف حقيقت نفس و ذات آن نيست ، بلكه تعريف نفس است به حسب نفسيّت آن ، يعنى به حسب اضافهء آن به بدن ، و وجود مضاف بما هو مضاف وجودى است غير مستقل . و از اين تعريف بجز آنچه [ 350 
  ] آن اضافه اقتضا مىكند از نفس فهميده نمىشود ، لكن اسم نفس موضوع است براى همين وجود اضافى و اسم كنه حقيقت جوهرى نفس نيست ، بلكه اسم آن است از حيثيّت اضافهء تدبير و تصرّف در ابدان .\r\nو اينكه بدن در حدّ نفس مأخوذ مىگردد ، سببش آن است كه بدن در قوام وجود تعلّقى اضافى نفس داخل است . چنان كه بنا در مفهوم بنّا داخل است و در حدّ انسان مأخوذ نيست . زيرا كه حدود به ازاء وجودات است . براى انسان بما هو انسان وجودى و به ازاء آن وجود حدّى هست ، مثل حيوان ناطق ، و براى بنّا نيز من حيث هو بنّا وجودى و به ازاء آن حدّى ديگر است و چيزى از جوهر و جنس جوهر داخل در حد بنّا نيست ، زيرا كه آن از مقولهء مضاف است ، و مقولات متباينند و هيچ يك در حدّ ديگرى اخذ نمىتواند شد ، پس نظر در نفس بما هي نفس نظر در بدن خواهد بود . به اين سبب در علم طبيعى از آن بحث مىشود . و هر كه خواهد كه نظر در ذات نفس نمايد با قطع نظر از معنى نفسيّت بايد در علمى ديگر غير طبيعى آن را طلب نمايد .\r\nامّا بايد دانست كه حدّ نفس به حسب اسم فقط نيست ، مانند حدّ بنّا و ابن و أب . زيرا كه براى ماهيّت بنّا وجودى هست و براى بنّا بودنش وجود ديگرى هست ، و اوّل جوهر است و دوم عرض . به خلاف نفسيّت نفس ، كه نحو وجود آن همان وجود خاصّ نفس است ، و چنان نيست كه براى ماهيتش وجودى باشد كه به حسب آن وجود نفس نباشد مگر بعد از استكمالات و تحوّلات ذاتيّه كه در ذات و جوهر آن واقع شود و عقل فعّال گردد بعد از آنكه عقل بالقوّه بوده است .\r\nو برهان بر آنكه نفسيّت نفس از عوارض لاحقهء به نفس نيست ، چنان كه جمهور گمان كرده‌اند ، آن است كه از آن لازم مىآيد كه نفس جوهر متحصّل بالفعل [ 351 
  ] و از جملهء جواهر عقليّهء مفارقة الذّوات باشد ، و بعد از آن امرى براى سانح گرديده باشد كه آن را ملجأ\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nبه تعلّق به بدن ، و مفارقت از عالم قدس ، و مزاول عنصريّات گرداند ، لكن تالى محال است ، زيرا كه بالّذات زايل نمىگردد ، و براى جوهر مفارق چيزى سانح نمىگردد ، زيرا كه محلّ حوادث مادّهء جسمانيّه است و آنچه به آن مقترن باشد .\r\nو ايضا نفس تمام بدن است ، و از آن و از مادّهء بدنيّه نوع كامل جسمانى حاصل مىشود ، و ممكن نيست كه از مجرّد و مادّه نوع طبيعى مادّى حاصل شود . پس معلوم شد كه اقتران نفس به بدن و تصرّفش در آن امرى است ذاتى نفس به حسب وجود شخصى آن . و اضافهء نفسيّه به بدن مقوّم ذات اوست . و از اين لازم نمىآيد كه بايد از حدّ جوهريّت بيرون رود و از باب مضاف باشد . و اين اضافه مثل اضافهء قابليّت است براى هيولى ، و مثل اضافهء صورت است براى صورت طبيعيّه ، و مثل اضافهء عالميّت و قادريّت است براى واجب الوجود تعالى ، و مثل اضافهء عرضيّت است براى سواد و بياض ، و غير آنها از مقولهء اعراض ، زيرا كه أنحاء وجودات آنها منفك از اضافه نمىتواند شد ، و براى آنها معانى ديگر غير اضافه هست . و مراد آن نيست كه براى آنها وجودى غير از وجود اضافه هست ، بلكه مراد آن است كه براى سواد ماهيّت مستقلّه هست كه از مقولهء كيف است . و لكن وجود آن ماهيّت فى ذاتها وجود در موضوع است . پس عروض در موضوع ذاتى هويّت سواد است ، نه ذاتى ماهيّت آن . و همچنين قياس در ساير . پس نفس مادام كه از قوّهء جسمانى به قوّهء عقلانى نرسيده است صورت مادّه است با تفاوت درجات آن به حسب قرب و بعد او نشأهء عقليّه به حسب تفاوت و حوادث در شدت و ضعف . « 1 »\r\n\r\nفصل دوم در ذكر قواى نباتيه به قول كلّى\r\nبدان كه قواى نباتيّه منقسم مىگردند به خادمه و مخدومه ، و تصرّف قواى مستخدمه [ 352 
  ] در غذا يا به جهت شخص است و يا به جهت نوع ، و اوّل يا به جهت بقاى شخص است و يا به جهت تحصيل كمال ذات او .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 4 - 11 ( با تفاوت ) .\r\n","page_name":" 408 ","page_number":408},
  {"content":"\r\n\r\nو امّا قوّهء به جهت بقاى شخص قوّهء غاذيه است . و آن قوّه‌اى است كه غذا را مشاكل جسمى مىگرداند كه آن قوّه در آن واقع است و به آن جسم مىچسباند تا آنكه بدل باشد چيزى را كه از آن به تحليل رفته است به سبب اسباب محلله ، مانند حرارت غريزيّه و غريبه و حركت نفسانيّه و بدنيّه .\r\nو قوّه‌اى كه به جهت تحصيل كمال ذات شخص است ناميه است . و آن قوّه‌اى است كه بر طول و عرض و عمق آن چيزى كه در آن واقع است بر تناسب طبيعى مىافزايد تا آن را به كمال نشو مىرساند . و اين فعل از ناميه صادر مىگردد به آنچه غاذيه بر بدن وارد آورد زايد بر بدل ما يتحلل . و بنا بر اين غاذيه خادم ناميه خواهد بود .\r\nلكن هر زيادتى در اقطار نموّ نيست ، چنان كه سمن بعد از سنّ وقوف نموّ نيست . و همچنين هزال در سنّ نمو ذبول نيست ، بلكه نموّ زيادتى بر تناسب طبيعى است چنان كه در سنّ شباب . و ذبول مقابل آن است و آن نقصان بر تناسب طبيعى است چنان كه در سنّ شيخوخت .\r\nو اگر كسى سؤال نمايد كه بنا بر اين فاعل نموّ و هزال چه چيز است ، زيرا كه براى هر فعلى و حركتى فاعلى و محرّكى ضرور است .\r\nجوابش : آن است كه فاعل در اين دو چيز هم همان قوّهء غاذيه است ، لكن به اعداد قاسر ، زيرا كه اين دو حركت قسرىاند ، و قاسر در سمن رطوبت زايده است و در هزال حرارت مفرطه .\r\nو بعد از اين مىگوييم كه فعل غاذيه به سه عمل تمام مىگردد : اوّل تحصيل خلطى كه قريب التّشبّه به عضو باشد ، دوم آنكه آن را جزء عضو گرداند و به عضو بچسباند ، سوم آنكه در لون و قوام مشابه آن سازد ، و گاهى اخلال به فعل اوّل واقع مىشود مثل آنكه غذا نباشد يا حاصل نكند ، و گاهى به فعل دوم واقع مىشود [ 353 
  ] مانند حالت مرض استسقاء لحمى ، و گاهى به فعل سوم واقع مىگردد چنان كه در برص .\r\nو مىگويند كه غاذيهء هر عضوى مخالف غاذيهء عضوى ديگر است ، زيرا كه اگر مختلف نباشند بايد كه افعال ايشان نيز مختلف نباشد و اين معنى منافى آنكه نفس واحده بايد اقتضاى غاذيه واحده نمايد نيست .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nو آنچه در بقاى نوع از قوى ضرور است دو قوّه است . اوّل مولّده است ، و آن قوّه‌اى است كه جدا مىكند از فضل هضم اخير چيزى را ، و آن را مادّه و مبدأ شخصى ديگر مىگرداند مثل خودش در نوع يا در جنس . و دوم قوّهء مصوّره است ، و آن قوّه‌اى است كه إفاضهء صورت عضوى مىنمايد . بر آن چيزى كه مولّده آن را جدا گردانيده است و مهيّا شده است براى آنكه عضو گردد .\r\nو أمّا قوايى كه خادمند چهار قوّه‌اند كه غاذيه را خدمت مىكنند ، و آنها جاذبه و ماسكه و هاضمه و دافعه‌اند .\r\nو وجود جاذبه در بعضى اعضا ، مانند معده و رحم ، به مشاهده معلوم است و در غير آنها به قياس .\r\nو بيان اوّل آن است كه هر گاه انسان منقلب باشد ، يعنى سرش به جانب اسفل و پاهايش به جانب فوق باشد ، آشاميدن آب و فرو بردن طعام براى او ممكن است ، و حركت طعام و شراب به اعتبار ثقلى كه در آنها هست به جانب فوق طبيعى نيست ، بلكه قسرى است . و حركت قسرى يا به دفع دافع است و يا به جذب جاذب .\r\nو اوّل در اين مقام موجود نيست ، پس به جذب معده خواهد بود . و همچنين مىيابيم كه در حالت جوع ، مرى و معده طعام را از فم جذب مىكنند . و در غير اين دو صورت نيز جذب معده معلوم مىگردد . و مثل اين است حال رحم در جذب منى ، بلكه در حال خلوّ از فضول و شدّت اشتياق مرأه به وقاع ، احليل را نيز جذب مىنمايد .\r\nو امّا دوم بيانش آن است كه چون دم در كبد متكوّن گرديد مخلوط است به فضلات ثلاث [ 354 
  ] ، يعنى صفراء و سوداء و مائيّت . و هر يك از اينها از ديگرى جدا مىشود و به عضو مخصوصى مىريزد . و اگر در هر يك از آن اعضا قوّهء جاذبهء آن نوع از رطوبت نباشد از يكديگر متمايز نمىشوند و هر يك اختصاص به عضوى خاص پيدا نمىكنند .\r\nو امّا وجود قوّهء ماسكه در معده و رحم مشاهده است به تشريح و در غير آنها به برهان معلوم مىشود . امّا معده هر گاه به حيوانى غذائى بخورانيم و در همان وقت شكم او را بشكافيم مىبينيم كه معده بر آن احاطه نموده است و به آن چسبيده است از جميع جوانب . و همچنين رحم بعد از جذب منى چنان به آن منضم مىگردد از جميع جوانب و فم رحم\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nمنطبق مىشود به نحوى كه مجال دخول ميل در آن باقى نمىماند . و اگر شكم حيوان حاملى را از زير ناف بشكافيم رحم را به همان نحو خواهيم يافت .\r\nو امّا دليل بر وجود ماسكه در غير اين دو عضو ، آن است كه اجسام غذائيّه اجسام ثقيله‌اند و ناچار بايد كه براى هضم شدن در عضو توقّف نمايند . و بايد كه نگاه دارندهء آنها در عضو غير طبيعت طعام و شراب باشد ، زيرا آنها به اعتبار رطوبت و ميعان و رقّت در مواضع مزلقه به حسب طبع توقّف نمىكنند .\r\nو امّا هاضمه آن است كه آنچه را كه جاذبه كشيده است و ماسكه نگاه داشته است مهيّا مىگرداند براى آنكه مغيّره ، كه يكى از قواى ثلاثهء غاذيه هست ، در آن فعل تواند نمود .\r\nو آن را به مزاجى كه صلاحيت استحاله به عضويت بالفعل بهم رساند تواند آورد . و اين قوّه در نزد محققين غير قوّهء غاذيه است ، و بعضى عين قوّهء غاذيه دانسته‌اند .\r\nو چون غذا مركّب است از دو جوهر كه براى يكى صلاحيت تشبّه به مغتذى هست و براى ديگرى نيست . و فعل هاضمه در اوّل ، آن است كه مذكور شد ، و در دوم آن است كه آن اجزاء يا غليظ است [ 355 
  ] و يا رقيق و يا لزج ، و فعل هاضمه در اوّل ترقيق است و در دوم تغليظ و در سوم تقطيع .\r\nو امّا دليل بر ثبوت دافعه دو امر است ، يكى خاصّى و ديگر عامّى . و اوّل آن است كه معده را مىيابيم كه در حال قى كردن كه گويا از جاى خود كنده مىشود ، چنانچه گويا اكثر احشاء به جانب فوق حركت مىكند و همچنين در نزد زحير گويا معاى مستقيم از موضع خودش كنده مىشود به جهت قوّهء حركت دافعه . و دوم آن است كه خونى كه وارد بر اعضا مىشود به أخلاط ثلاثه مخلوط است ، و هر عضوى آنچه را كه ملائم آن است اخذ مىكند .\r\nپس اگر آنچه منافى است دفع نشود در اعضا باقى مىماند و فاسد مىگردد و همهء اعضاء مريض مىشوند .\r\nو چون وجود افعال اربعه ، يعنى جذب و امساك و احاله و دفع ، در بدن ثابت گرديد ، نمىتوان گفت كه اين امور منسوبند به يك قوّه كه به حسب ذات واحد باشد و به حسب اعتبار متعدّد ، به اين نحو كه در نزد ازدراد طعام جاذبه باشد و بعد از ازدراد ماسكه ، و در نزد امساك مغيّره ، و براى فضل مستغنى عنه دافعه ، نه به دليل آنكه « الواحد لا يصدر منه إلّا\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nالواحد » ، زيرا كه اين قاعده در غير واحد من جميع الوجوه جارى نمىگردد ، بلكه به سبب آنكه اين افاعيل امور متخالفه‌اند و بعضى از بعضى منفك مىگردد ، و گاهى مىشود كه عضوى از اعضاء در يكى از اين افعال ضعيف مىگردد و در باقى قوى است ، و اگر تغاير در مبادى آنها نباشد اين اتّفاق محال خواهد بود . « 1 »\r\n\r\nفصل سوم در تحقيق قوهء ناميه و آنچه به آن تعلّق دارد\r\nپيش از اين مذكور شد كه قوهء ناميه قوّه‌اى است وراى قوّهء غاذيه كه بر اقطار عضو مىافزايد تا آنكه آن را به كمال در نشو برساند و غاذيه خادم اوست .\r\nو امام رازى در اين مقام گفته است كه : « فعل ناميه ايراد غذاست به عضو و به عضو چسبانيدن و مشابه آن گردانيدن ، مثل غاذيه . و تفاوت همين است كه صدور اين افعال از غاذيه به همان قدر است كه به تحليل رفته باشد . به اين معنى كه بايد وارد به اندازهء متحلّل باشد . و فعل ناميه از متحلّله زيادتر است . و شكّى در اين نيست كه هر چه قادر بر چيزى باشد قادر بر مثل آن [ 356 
  ] و بر زيادتى هم مىتواند بود . پس در صورتى كه غاذيه قوى باشد [ بر تحصيل اصل 
  ] ناميه خواهد بود . اين قدر هست كه غاذيه در اوّل قوى است ، و بر ايراد بدل ما يتحلّل و زيادتى قدرت دارد ، هم به جهت شدّت قوّت بر فعل ، و هم به جهت آنكه مادّه رطب و در قبول قوىّ است ، و هم به جهت آنكه عضو هنوز كوچك است و حاجت به ورود بدل بسيار ندارد ، و بتدريج قوّه ضعيف مىگردد و عضو صلابت پيدا مىكند و بزرگ مىشود ، و غاذيه از فعل زيادتى باز مىايستد ، و چنان مىشود كه به تزايد اسباب ضعف در سنّ شيخوخيت از تحصيل بدل ما يتحلّل بر وجه كمال عاجز مىگردد . پس ناميه قوّهء ديگر و غاذيه قوّهء ديگر نخواهد بود ، بلكه تفاوت به كمال و نقص است .\r\nو از اين جواب داده‌اند كه اختلاف غايات طبيعيّه دلالت بر اختلاف مبادى آنها مىنمايد . و غايت قوّهء غاذيه مخالف قوّهء ناميه است ، زيرا كه غايت فعل غاذيه ايراد بدل\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، صص 78 - 85 .\r\n","page_name":" 412 ","page_number":412},
  {"content":"\r\n\r\nاست براى آنكه خللى را كه به واسطهء تحليل عارض شده است سد نمايد ، آيا نمىبينى كه حيوان وقتى غذا را طلب مىكند كه حرارت جوع كه محلّل است بر معده و بدن مستولى شده باشد ، و در اين وقت به طعام رغبت مىنمايد ؛ و غايت فعل ناميه تمديد اعضاست بر نسبت مخصوصه . و چنان نيست كه زيادتى و كمى بدل نسبت به آنچه به تحليل رفته است هميشه با وجود و عدم ناميه قرين باشد . چنان كه بسيار از اشخاص را كه هنوز در سنّ نموّند مىبينيم كه به امراض شديده مبتلا مىگردند به نحوى كه غاذيه از فعل خود باز مىايستد ، و ناميه برقرار خود باقى است . پس چون تخالف در مقتضيات اين دو قوّه واقع مىگردد و اگر چه در بعضى اوقات باشد ، معلوم مىشود كه قوّهء واحده نيستند كه تفاوتش به مجرّد شدّت و ضعف بوده باشد .\r\nو بدان كه بعضى گمان كرده‌اند كه در اعضا خلل و فرج خالى هست و قوّهء ناميه آنها را پر مىسازد . و اين گمانى است باطل ، زيرا كه از پر ساختن خلل و فرج نمو حاصل نمىشود .\r\nو شيخ در شفا گفته است كه : « ناميه عضو را متفرق [ 357 
  ] مىسازد و اجزاء غذائيّه را در آن مسامّ داخل مىكند . همچنين غاذيه » . و جمعى از كسانى كه بعد از شيخ بوده‌اند اين قول را صواب دانسته‌اند .\r\nو صاحب اسفار مىگويد كه اين قول در نزد ما پسنديده نيست ، زيرا كه تفرّق اتّصال بالّذات مولم است . و محال است كه از طبيعت يا نفس فعلى صادر گردد به حسب طبيعت كه اقتضاى امرى كند كه بالّذات منافى طبيعت جسمى كه در آن واقع است بوده باشد ، به حيثيّتى كه اگر شاعر باشد موجب دوام الم گردد ، به جهت آنكه از قوّهء واحده دو امر متنافى صادر نمىتواند شد ، بلكه حق آن است كه نمو حركت متصله است در كم ، و معنى حركت خروج شيء است از قوّه به فعل بر سبيل تدريج . و معنى تدريج در اين مقام آن است كه براى متحرّك در هر آنى فردى ديگر از مقوله بوده باشد . پس در حركت نمو مقدار ثابتى نخواهد بود كه مقدارى ديگر بر آن وارد آيد ، خواه به مداخله باشد و خواه به غير مداخله . « 1 » و در موضع ديگر از همان كتاب مذكور است كه معنى تغذيه در نزد ما مداخلهء جسم\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 96 - 97 .\r\n","page_name":" 413 ","page_number":413},
  {"content":"\r\n\r\nغذا در جسم مغتذي به جاى آنچه به تحليل رفته است نيست ، و همچنين معنى نمو ازدياد مقدار جسم به مداخلهء اجسام خارجه در آن نيست ، بلكه مجاورت اجسام رطبه كه مناسب جسم حيوانى و نباتى است آن را مهيّا مىگرداند كه از قوّهء نفسانيّه بر آن فايض گردد چيزى كه مقدار شخصى آن را باقى دارد يا آن را كامل گرداند به قدر حاجت در هر وقتى . پس حركت كميّهء حاصلهء براى اجسام نباتيّه عبارت است از توارد مقادير بر وجه اتّصال و استمرار از قوّهء فاعله بر مادّهء قابله . و اگر تغذّى به مداخلهء جسم غريب باشد براى مغتذى ، جسم واحد شخصى باقى نخواهد بود . و همچنين در نمو اگر به زيادتى ورود بدل از ما يتحلّل بوده باشد بايد كه موضوع حركت در نمو شىء واحد شخصى نبوده باشد . « 1 »\r\n\r\nفصل چهارم در تحقيق قوّه مولّده\r\nشيخ در قانون مىگويد كه قوّهء مولّده دو قوّهء است : يكى آن است كه فضلهء هضم رابع را منى مىگرداند ، [ 358 
  ] خواه عملش در تمام اعضا باشد ، چنان كه بقراط و تابعانش گفته‌اند ، و خواه در انثيين ، چنان كه ارسطو گفته است . و ديگر آن است كه هر جزو از منى را در رحم مهيّاى عضو مخصوص مىگرداند .\r\nامّا بنا بر قولى كه منى متخالف الأمزجه و متشابه الامتزاج است ، چنان كه مذهب بقراط است ، تمزيجات مخصوص به هر عضوى را تميز مىدهد و هر يك را مخصوص به عضوى خاص مىگرداند .\r\nو امّا بنا بر قولى كه هم در امزجه و هم در امتزاج متشابه باشد ، چنان كه رأى ارسطو است ، هر جزوى را مستعدّ عضوى مىگرداند به واسطهء اختلاف اوضاع اجزا نسبت به رحم و غير آن از اسباب خفيّه . و اين قوّه را مغيّره مىنامند ، چنان كه يكى از قواى ثلاث غاذيه نيز به مغيّره موسوم است . و به اعتبار ملاحظه در شخص واحد مغيّره در منى را مغيّرهء اولى مىگويند ، و مغيّره در غاذيه را مغيّرهء ثانيه .\r\nو بنا بر اين وحدت قوّهء مولّده مانند وحدت قوّهء غاذيه اعتبارى خواهد بود . اگر چه\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 88 - 90 .\r\n","page_name":" 414 ","page_number":414},
  {"content":"\r\n\r\nبعضى قوّهء غاذيه را واحد حقيقى و عين قوّهء مغيّرهء ثانيه دانسته‌اند و گفته‌اند كه تحصيل غذا كه به قوّهء غاذيه نسبت داده مىشود فعل هاضمهء عضوى است كه غذا در آن حاصل مىگردد ، مانند هاضمهء كبد نسبت به حصول دم و الصاق كه فعل ديگر غاذيه است از جاذبهء عضو مغتذى است . پس غاذيه همان مغيّره است كه مصدر تشبيه است .\r\nو اين رأى را مؤيّد گردانيده‌اند به آنكه جالينوس در كتب خود سواى چهار قوّهء خادمه قوّه‌اى ديگر كه موسوم به غاذيه باشد ذكر نكرده است .\r\nو شيخ گفته است كه غاذيه چهار قوّه است ، و همان چهار قوّهء خادمه را شمرده است ، و همچنين بيشتر اطبّا مانند ابو سهل مسيحى و صاحب كامل و غير ايشان از افاضل متأخّرين .\r\n\r\nفصل پنجم در تحقيق قوّهء مصوّره\r\nآنچه در بيشتر كتب مذكور آن است كه قوّهء مصوّره قوّه‌اى است كه در منّى يافت مىشود ، و افادهء صور و قوى و اشكال و مقادير [ 359 
  ] بر اجزاء منويهء متخالفة الحقيقه يا متخالفة الاستعداد مىكند . و محقق طوسى در تجريد مىگويد كه مصوّره در نزد من باطل است ، زيرا كه ممتنع است كه اين افاعيل از قوّهء عديمة الشعور حاصل گردد . و غزالى جميع آنچه منسوب است به قواى نباتيّه همه را به ملائكه نسبت مىدهد . « 1 » و در كتاب اسفار مذكور است كه : « بعد از آنكه تو را عرفان به صنوف ملائكه و كيفيّت تأثير ايشان به اذن پروردگار حاصل گرديد ، خواهى دانست كه قدر طبقهء عاليهء ايشان از آن ارفع است كه مثل اين افاعيل دنيّه بر سبيل مباشرت بدون استخدام سدنه و اعوان از ايشان صادر گردد . و ايضا در موضع خودش ثابت شده است كه قوائى كه مباشر افعال متغيّره‌اند بايد كه البته جسمانى باشند ، و آنچه مدرك معقولات و خيرات حكميّه و منافع كلّيّه‌اند از جسمانيّات مفارق‌اند . و بنا بر اين كلام برمىگردد به اينكه قواى مباشر چگونه به فاعل اين تشكيلات و تصويرات مىباشند .\r\nو اكثر متكلّمين همهء اين افاعيل را به بارى تعالى نسبت مىدهند بدون واسطه و بدون\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 182 .\r\n","page_name":" 415 ","page_number":415},
  {"content":"\r\n\r\nمخصّص ، به اعتبار آنكه ترجيح فعل را از اراده بدون مرجّح تجويز مىنمايند . و معتزله به توليد قائل شده‌اند .\r\nو اصل اشكال در اين مقام آن است كه جايز نيست كه خلق اعضا و شكل و مقدار و وضع و خشونت و ملاست و صلابت و لينت آنها صادر از قوّهء مصوّره باشد ، زيرا كه منى متشابه الأجزاست . و قوّهء موجودهء در آن سارى در جميع اجزاى آن است ، و قوّهء واحده در مادّهء واحده بجز فعل واحد متشابه نمىتواند كرد . پس بايد كه شكلى را كه مصوّره افاده مىكند كرهء واحده باشد .\r\nپس اگر مصوّره در حيوان يك قوّه باشد بايد كه حيوان يك كره باشد ، و اگر قواى متعدّده باشد و هر يك در جزئى فعل كند بايد كه كرات متعدّده باشد .\r\nو اين شبهه مؤكّد مىگردد به قول ارسطو و تابعان او كه منى را منفصل از انثيين فقط ، و هر جزء محسوس آن را با كل مشارك در اسم وحد مىدانند .\r\nو بقراط [ 360 
  ] و تابعانش مىگويند كه منى متشابه الأجزا نيست ، زيرا كه از كلّ بدن بيرون مىآيد ، پس آنچه از لحم بيرون مىآيد به لحم شبيه است ، و آنچه از عظم بيرون مىآيد به عظم ، و همچنين در ساير اعضا . و اين اجزا به سبب حقيقت متشابه نيستند ، به جهت اختلاف در اعضائى كه از آنها منفصل شده‌اند ، بلكه متشابه الامتزاج‌اند . و حس در ميان اجزاء آن تميز نمىتواند داد . و [ اگر چه 
  ] در نفس الأمر متمايزند .\r\nو صاحب اسفار گفته است : تعليل در اختلاف اعضاء حيوان به اختلاف اجزاء منى ، فايده‌اى در دفع اشكال در آن نيست . و محالى ديگر بر آن لازم مىآيد ، و آن محال اين است كه بايد منى حيوان تامّ الأعضاء بالفعل باشد ، پس اختلاف اعضاء حيوان به سبب اختلاف اعضاء حيوان خواهد بود . و اين معنى به دور و تسلسل مىانجامد .\r\nو ايضا اختلاف صور و اشكال مطلقا به مادّه يا به جزء مادّى نسبت دادن از اقوال سخيفه است . زيرا كه مادّه در هر چيزى امرى است مبهم كه قوامى براى آن نيست مگر به صورت قائمهء به آن . پس اسناد اختلاف صور اعضاء حيوان به نطفه دادن در محاليّت مثل اسناد اختلاف صور عالم است به هيولى أولى كه مشترك است فى ما بين كلّ اجسام . و در آن به غير از جهت قبول و امكان اشيا چيز ديگر نيست . و جهت فعليّت و تخصيص و وجود در\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nآن نمىباشد . « 1 » بدان كه شيخ در شفا در كتاب حيوان ادلّهء طرفين را بر تشابه و عدم تشابه اجزاء منى نقل نموده ، و علّامهء شيرازى در شرح كليات قانون همهء آنها را از شفا نقل نموده ، و بر همه ابحاث وارد آورده و ذكر همهء آنها مناسب اين مقام بلكه مناسب اين مختصر نيست . و صاحب اسفار در تحقيق معنى مصوّره طريقى ديگر پيموده ، و ذكر آن در احوال انسان به سياق اين كتاب اقرب است و در آنجا مذكور خواهد شد إن شاء اللّه تعالى .\r\n\r\nفصل ششم در ذكر سبب وقوف قوى و بيان آنكه موت ضرور است\r\nامّا آنچه در وقوف ناميه ذكر كرده‌اند اين است كه ابدان [ 361 
  ] مخلوق از دم و منى است و مادام كه مولود جنين و صغير است رطوبت بر او غالب است ، و به واسطهء استيلايى جفاف اندك اندك آن رطوبات به تحليل مىرود ، و يبس غالب مىگردد . و نموّ عبارت از تمدّد اعضاست ، و تمدّد اعضا به نفوذ غذا در مسامّ ، بنا بر مشهور ، و مادام كه اعضا ليّن است اين معنى ميسّر مىگردد ، و چون صلب و جافّ گرديد صورت نمىگيرد ، پس ناميه از فعل باز مىايستد .\r\nو آنچه در وقوف غاذيه و حلول اجل گفته‌اند چند وجه است :\r\nاوّل : آنكه قوّهء غاذيه قوّهء جسمانى است ، و افعال قوّهء جسمانى متناهى است .\r\nو اين دليل منقوض است به نفوس فلكيّه ، زيرا كه قواى محرّكهء آنها جسمانى است ، خصوصا در نزد اصحاب معلّم اوّل كه نفوس فلكيّه را قواى منطبعه در اجسام افلاك مىدانند ، با آنكه در نزد ايشان غير متناهى الأفعال‌اند .\r\nدوم : آن است كه شيخ در قانون ذكر كرده است و مىگويد كه رطوبت غريزيّه بعد از سنّ وقوف رو به انتقاص مىآورد تا آنكه بالكلّيّه به تحليل مىرود . و چون رطوبت به تحليل رفت حرارت غريزيّه فرو مىنشيند ، و ناچار موت حلول مىكند .\r\nو سبب انتقاص رطوبت سه امر است ، اوّل هواى محيط به بدن كه به اعتبار حرارتى\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 109 - 111 .\r\n","page_name":" 417 ","page_number":417},
  {"content":"\r\n\r\nكه در آن هست رطوبات را فانى مىگرداند ، دوم معاونت حرارت غريزى آن را در داخل ، سوم معاضدت حركات بدنيّه و نفسانيّه .\r\nو اگر كسى گويد كه هر چه به واسطهء امور ثلاثه به تحليل مىرود غاذيه عوض آن را مىرساند .\r\nمىگوييم كه غاذيه در سنّ كهولت همان قدر بدل مىتواند رسانيد كه در سنّ شباب مىرساند . امّا محلّل در سنّ كهولت قويتر است از محلّل در سنّ شباب .\r\nو در وجه قوّت آن گفته‌اند كه امور طبيعيّه به طول مدّت شدّت پيدا مىكند ، و معلوم است كه مدّت تأثير امور ثلاثه در كهل اطول از مدّت تأثير آن در شابّ ، [ 362 
  ] بلكه اثر ضعيف در زمان طويل اقوى است از اثر قوى است از اثر قوى در زمان قصير .\r\nو بر اين وجه وارد مىآيد كه دوام عمل ، چنان كه براى اسباب جفاف در كهل حاصل است ، همچنين در سبب مورد غذا نيز حاصل است . و چنان كه دوام فاعل تجفيف موجب زيادتى تجفيف مىگردد ، همچنين دوام فاعل تغذيه نيز موجب زيادتى رطوبت غذائيّه مىشود .\r\nو قريب به اين وجه است آنچه از سقراط نقل نموده‌اند كه فعل حرارت غريزيّه در منى كه در رحم واقع شود شبيه است به فعل حرارت تنور در رغيف كه ملصق به تنور گردد ، به اين معنى كه اوّل احداث چيزى به منزلهء قشر در ظاهر آن مىكند ، و بعد از آن در باطن آن تأثير نموده آن را نضج مىدهد . پس اگر رطوبت در جوهر آن كم است ، به فعل مصوّره در مدّت شش ماه كامل مىگردد . و اگر رطوبت در آن بسيار است مدّت استشكالش به سيصد و چهار روز مىكشد ، و بعد از ولادت هنوز رطوبت بر بدن مولود غالب است . و به همين سبب قادر بر انتصاب و انبعاث در حركات نيست ، و پيوسته حرارت غريزيّه در تجفيف رطوبات اعضا مىكوشد و آن را مهيّاى نشستن ، و بعد از آن مهيّاى برخواستن ، و بعد از آن مهيّاى راه رفتن مىگرداند . و اختلاف زمان حصول اين احوال در مواليد منوط به اختلاف رطوبت است در قلّت و كثرت . و همچنين حرارت غريزيّه در رطوبات بدن حيوان تأثير مىكند تا آنكه آن را بالكلّيّه فانى مىگرداند . و خود نيز منطفى مىشود ، به جهت آنكه آنچه تقوّمش به آن است فانى گرديده است ، پس موت عارض مىشود . پس سبب موت بعينه همان سبب حيات\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nاست ، زيرا كه اگر در اوّل حرارت بر رطوبت غالب نمىبود حيات حاصل نمىشد ، و لازم غلبهء حرارت بر رطوبت فناى رطوبت است ، و لازم فناى رطوبت فناى حرارت است . [ 363 
  ] پس بارى سبحانه استيلاى حرارت را بر رطوبت در اوّل سبب حيات گردانيده است و در آخر سبب موت .\r\nوجه سوم : آن است كه يكى از محققين آن را افاده فرموده است در آنجا كه مىگويد كه سبب موت آن است كه غاذيه هر چه را كه وارد مىآورد اگر چه به حسب كميّت كافى است ، لكن به حسب كيفيّت كافى نيست ، زيرا كه رطوبت غريزيّه اصليّه ، اوّل در اوعيهء غذا نضج يافته است ، و بعد از آن در اوعيهء منى ، و بعد از آن در ارحام . و آنچه غاذيه حاصل مىكند نضجش همان در اوعيهء غذاست و بس . پس امتزاجش كامل نگرديده است و به مرتبهء مبدّل نرسيده است . پس كما يجب به جاى آن اقامه نمىتواند نمود ، بلكه قوّتش از قوّت اولى كمتر است . مانند آنكه كسى در چراغ به قدرى كه روغن آن كم مىشود آب در آن بريزد . پس مادام كه كيفيّت اوّليّهء اصليّه در ممتزج بر كيفيّت ثانيهء مكتسبه غالب است حرارت غريزيّه شديدة الاشتعال است ، و بر ممتزج اكثر از آنچه به تحليل مىرود وارد مىسازد و ممتزج نمو مىكند . و چون سورتش به ظهور كيفيّت ثانيهء شكسته شد حرارت غريزيّه مىايستد ، و قدرت بر ايراد اكثر از ما يتحلّل از او سلب مىشود ، و هر گاه ثانيه غالب گرديد ممتزج روى به انحطاط مىآورد ، و حرارت ضعيف مىگردد تا آنكه هيچ از اثر كيفيت اولى باقى نمىماند و بالضّروره موت حاصل مىشود .\r\nو از اين ظاهر شد كه رطوبت غريزيّهء اصليّه در اوّل تكوّن شروع در انتقاص به حسب كيف مىنمايد ، و همان موجب فساد ممتزج مىگردد . و اگر فعل غاذيه غير متناهى باشد و هميشه به قدر ما يتحلّل عوض برساند موت به اعتبار آنكه بدل در كيف يا مبدّل معاونت نمىتواند نمود عارض مىشود .\r\nو اين وجه مبتنى است بر سه مقدمه كه هر سه را منع مىتوان كرد :\r\nاوّل : آنكه بايد مزاج اقوى و اشرف از امزجهء موادّ حيوانيّه كه بعد از آن متكوّن مىگردد بوده باشد ، و اين ممنوع است .\r\nدوم : آنكه مادّهء منى در بدن به طريق جزئيّت موجود باشد به اين معنى كه بعضى از\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nاجزاء ممتزج بر [ 364 
  ] مزاج منى باشد و بعضى بر مزاج آنچه وارد مىگردد ، و چنين نيست .\r\nسوم : جودت نضج و قوّت مزاج در آن چيزى باشد كه در آن اوعيه حاصل شده باشد . و آن نيز مسلّم نيست . و بسا حيوانى كه به تولّد حاصل مىشود و از حيوان مولود به توالد محكمتر و قويتر است .\r\nاين است وجوهى كه در ضرورت موت ذكر كرده‌اند ، و معلوم است كه هيچ يك از اين وجوه مشفى عليل نمىتواند بود . « 1 » و فاضل علّامه ، يعنى صاحب اسفار ، وجهى ديگر در سبب ضرورت موت ذكر كرده است كه ايرادش مناسب فنّ طبيعى نيست و إن شاء اللّه در فنّ الهى به آن اشاره خواهد شد .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 97 - 103 .\r\n","page_name":" 420 ","page_number":420},
  {"content":"\r\n\r\n\r\nمقاله ششم در ذكر حيوان\r\nو در آن بيست فصل است\r\n\r\nفصل اول در بيان ماهيّت نفس حيوانى و بيان جوهريّت آن\r\nپيش از اين اشاره شد به آنكه موادّ جسمانيّه ، بعد از استيفاء مراتب جماديّت و نباتيّت ، قبول حيات و حسّ و حركت مىتوانند نمود ، و براى هر يك از انواع حيوان صورت كماليّه‌اى هست كه به آن صورت آثار حيات بر مادّه فايض مىگردد ، و آن صورت را نفس مىنامند ، و تعريف مطلق نفس ، كه كمال اوّل است براى جسم طبيعى آلى ، مذكور گرديد ، الحال مىگويم كه نفس حيوانى كه كمال اوّل است براى جسم طبيعى آلى از آن جهت كه مدرك و متحرّك بالإراده است .\r\nو بعضى چنان گمان كرده‌اند كه نفس همان مزاج است .\r\nو بر فساد گمان ايشان براهين متعدّده اقامه شده است :\r\n[ برهان 
  ] اوّل : آنكه بدن جوهرى است اسطقسى كه مركّب است از عناصر و هر يك متداعى انفكاك و اتّصال به مركز خويش‌اند ، و آنچه ايشان را بر امتزاج و حصول مجبور گردانيده است قوّه‌اى است غير از آنها . و ممكن نيست كه قوّه عين كيفيّت مزاجيّه باشد ، زيرا كه مبدأ و حافظ شىء عين آن شىء نمىتواند بود . و ممكن نيست كه صورتى از صور عناصر حافظ و جابر بوده باشد ، زيرا كه براى هر يك از آنها آثار مختصّه هست كه از آن تجاوز نمىكند و غير آثار نفس است . [ 356 
  ] پس نفس غير كيفيّت مزاجيّه و غير صورت اسطقسيّه است .\r\nو از جملهء شكوكى كه بر اين برهان وارد آورده‌اند يكى : آن است كه شايد أسطقسات در بدن حيوان مقسور بر اجتماع باشند و\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nجابرى نبايد كه آن را بر التيام جبر نمايد و حافظى نخواهد كه آنها را و [ يا 
  ] مزاج را حفظ كند .\r\nو حلّ شبهه : به آن است كه آنچه از اسطقسات ممتزجه كه به حفظ قسرى محفوظ مىمانند يا به جهت آن است كه مسلك خروج از انشقاق ابا دارد . مانند احتباس نار و هوا در تجاويف ارض تا آنكه قوّه بهم رسانند و زمين را بشكافند و يا به جهت قلّت اجزاى محتبسه است كه زمان حركتش به طول مىانجامد ، مانند دهن مضروب به ماء . و معلوم است كه اجزاى ناريّه و هوائيّه در منى آن قدر قليل نيستند كه از انفصال ضعيف باشند و صلابت و عسر انشقاق نيز در آنجا موجود نيست كه مانع انفصال جوهر خفيف گردد .\r\nو ديگر : آن است كه شايد سبب احتباس ، صغر اجزاء يا شدّت التحام باشد .\r\nو جوابش : آن است كه صغر اجزاء در جايى كه مغمور در مانع كثير نباشد منع از تفصّى نمىنمايد . چنان كه در منى كه به اندك چيزى رفع مىگردد .\r\nو ديگر : آن است كه چه مانع است كه سبب اجتماع ماء و ارض نشف باشد و نار به آن تعلّق گيرد ، مانند تعلّق گرفتن نار به حطب .\r\nو جوابش : آن است كه نشف در جايى متحقّق مىگردد كه هوا از خلل و فرج ارض بيرون رود و به سبب امتناع خلأ آب به جاى آن بيايد . و بر تقديرى كه دو عنصر ثقيل به مجرّد اتّفاق در ميل به جهت واحده بدون جامع خارجى جمع توانند شد سبب در اجتماع نار و هوا به آنها چه خواهد بود . و تعلّق نار به حطب چنان نيست كه مردم گمان مىكنند ، بلكه نار در حطب شيئا فشيئا بر سبيل اتّصال حادث مىگردد و منقلب به هوا مىشود . و چنان نيست كه نار واحدى به حطب تعلّق داشته باشد ، بلكه مانند آب روان بر سبيل اتّصال جارى است .\r\nو ديگر : آن است كه چه مانع است كه سبب اجتماع تحريك والدين يا مزاج رحم باشد .\r\nو جوابش : آن است كه [ 366 
  ] حركت والدين اگر چه مؤدّى به اجتماع اسطقساتى كه در منى است مىگردد ، لكن سبب انضمام آنچه بعد از آن به منى ملحق مىگردد تا آنكه اعضا تمام مىشود چيست ؟ و بايد كه كسى باشد كه حافظ آن اجتماع باشد . و اگر مزاج رحم باشد بايد كه ، اوّل ، عضو ظاهر كه به رحم اقرب است مخلوط گردد ، زيرا كه اجسام به جثّه فعل\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nمىكنند نه به قوّه ، و آنچه در مكان به آن اقرب است بايد كه در حدوث اقدم باشد ، و حال آنكه اوّل عضوى كه متكوّن مىگردد قلب است كه در وسط است . علاوه بر آنكه بسيارى از حيوانات به تولّد متكوّن مىگردند .\r\nو ديگر : آن است كه اين اجتماع محتاج به حافظ نيست . و دليل بر اين بقاى بدن ميّت است بعد از مفارقت نفس . و اگر حافظ نفس باشد بايد كه اجزاى بدن در نزد موت متفرّق گردد .\r\nو جوابش : آن است كه براى اجساد حيوانات بعد از مفارقت نفوس آن قدر عناصر كثيفه هست كه احتياج به حافظ نفسى ندارد ، چنان كه بقاء بنا در انحفاظ و تماسك اجزا به حافظى غير از يبوست عنصر محتاج نيست . و آنچه نفس حافظ آن است اين جسد باقى نيست ، بلكه چيزى ديگر و مزاجى ديگر است كه مادام كه متغيّر و منفسخ نگردد موت عارض نمىشود .\r\nو ديگر : آن است كه نفس حادث نمىگردد مگر بعد از استعداد مادّه ، و آن استعداد حاصل نمىگردد مگر به مزاجى كه صلاحيت آن داشته باشد ، زيرا كه مزاج از علل معدّه است براى حدوث نفس . و اگر چه علّت معدّه علّت بالعرض است ، لكن به حسب طبع مقدّم بر معلول است . پس هر گاه نفس علّت اجتماع عناصر باشد چگونه متقدّم مىگردد بر چيزى كه تأخّرش از آن واجب است .\r\nو از اين اشكال ، جواب داده‌اند كه جامع اجزاى نطفه نفس ابوين است . و بعد از آن مزاج در تدبير نفس امّ باقى مىماند تا آنكه مستعدّ قبول نفس مولود گردد ، و بعد از حدوث ، حافظ و جامع ساير اجزا به طريق ايراد غذا هم او خواهد بود .\r\nو اين جواب مخالف است [ 367 
  ] با آنچه شيخ در شفا گفته است كه : « نفس هر حيوانى جامع اسطقسات بدن او و مؤلّف و مركّب آن است به نحوى كه صلاحيت بدنيّت او را داشته باشد ، و همان نفس حافظ آن بدن است بر نظامى كه سزاوار است . و اين قوّه بعد از مدّتى تدبير را به قوّهء ديگر واگذارد ، مانند آنكه نفس أمّ تدبير را به نفس مولود واگذارد در افاعيل . و تدابير طبيعيّه معقول نيست ، بلكه اين عمل در ميان دو فاعل غير طبيعى كه به ارادهء متجدّده عمل نمايند مقصور است .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nو محقق طوسى از اين اشكال ، در شرح اشارات ، جوابى داده است كه خلاصهء آن اين است كه : « نفس ابوين بعد از آنكه اجزاى غذائيّه را اخلاط گردانيدند و قوّهء مولّده اجزاى منويّه را از آن جدا نمود و آن را مستعدّ آنكه مادّهء انسانى ديگر تواند شد گردانيد ، قوّه‌اى در منى هست كه حافظ آن است و بر كمال آن در رحم مىافزايد ، تا آنكه با عمل حفظ صورت تغذيه و تنميه نيز از آن مىآيد . و همچنين بر كمال آن مىافزايد تا به جايى مىرسد كه با آن افعال مبدأ آثار حس و حركت نيز مىشود و تا آخر عمر حافظ و جامع اجزاى بدن همان قوّه است كه در اوّل در منى موجود شده است و از حدّ نقصان به حدّ كمال ترقّى نموده است تا به سرحدّ نفس انسانى رسيده است » . « 1 » و صاحب اسفار گفته است كه اين تحقيق از آن محقق در نهايت متانت است . نهايت وقتى از ابحاث سالم مىماند كه قائل شويم به آنكه جوهر صورى در وجود متشدّد مىتواند شد و در تجوهر ذات و تطوّر در اطوار كامل مىتواند گرديد ، و إلّا بر آن وارد مىآيد آنچه بر جواب قوم وارد مىآيد .\r\nبرهان دوم : بر آنكه نفس مغاير مزاج است ، آن است كه شكّى در آن نيست كه نبات و حيوان در كم و كيف به سوى كمالات خود حركت مىكنند . و لا محاله در امزجهء آنها نيز حركت واقع مىشود ، زيرا كه مزاج تابع ممتزجات است ، پس مزاجى كه در نزد حركت متبدّل مىگردد غير از محرّكى است كه باقى مىماند . و ايضا بدنى كه به مرض [ 368 
  ] سوء مزاج پيدا مىكند گاهى مىشود كه به مزاج صحيح برمىگردد ، و ناچار برگرداننده مىخواهد . و آن معيد نه مزاج صحيحى كه الحال باطل شده است مىتواند بود و نه مزاجى فاسد ، بلكه چيزى ديگر خواهد بود غير مزاج . و نمىتواند بود كه چيزى باشد خارج از بدن حيوان ، زيرا كه اگر آن خارج مفارق باشد بايد به واسطهء قوّهء جسمانيّهء فعل نمايد ، و اگر مفارق نباشد بايد عملش به مشاركت وضع باشد . پس به چيزى خواهد بود كه او موجود است .\r\nبرهان سوم : اگر محرّك بدن مزاج باشد بايد كه هرگز ماندگى عارض بدن نشود ، زيرا كه ماندگى به سبب حركتى است كه طارى بر جسم مىگردد ، بر خلاف آنچه طبع جسم\r\n\r\n\r\n","description":"","footnote":"\r\n( 1 ) . طوسى ، شرح الاشارات ، ج 2 ، ص 34 .\r\n","page_name":" 424 ","page_number":424},
  {"content":"\r\n\r\nاقتضا مىكند . و ممكن نيست كه طبايع بسايط اقتضاى حركتى نمايند كه خلاف مقتضاى امتزاج آنها باشد ، زيرا كه فعل طبايع بعد از امتزاج بايد كه از فعل آنها باشد در حال بساطت ، و مختلف نگردند مگر در قوّه و ضعف ، زيرا كه اگر مزاج امرى را اقتضا نمايد كه مقابل مقتضاى طبايع باشد بايد كه طبايع دو امر متقابل را اقتضا كرده باشند . و ايضا بايد كه مقتضاى نفس و مقتضاى طبيعت در نزد رعشه تجاذب ننمايند .\r\nبرهان چهارم : ادراك محسوس عموما و ملموس خصوصا متحقق نمىشود مگر به استحالهء مزاج عضو لامس مثلا . پس مدرك آن كيفيّت اگر مزاج باشد يا آن مزاج خواهد بود كه باطل شده است و اين ممتنع است ، و يا آن مزاج است كه حادث گرديده است و آن نيز ممتنع است ، زيرا كه مزاج اصلى ذات خود را ادراك نمىكند ، پس چگونه اين مزاج غريب مىتواند كه ذات خود را ادراك نمايد ، پس بايد كه چيزى در نزد توارد حالتين باقى باشد كه شعور به اين تغيّر او را حاصل گردد و مزاج باقى نمىتواند بود .\r\nبرهان پنجم : حيوان در مزاج حركت مىكند از اشتداد به ضعف و از ضعف به اشتداد . و شكّى نيست كه متحرّك غير متحرّك فيه است ، پس آنچه در مزاج حركت مىكند غير مزاج است .\r\nبرهان ششم : ادراك عبارت است از وجود مدرك براى مدرك پس اگر [ 369 
  ] نفس مزاج باشد بايد كه عرض موجود لنفسه باشد ، زيرا كه نفس ادراك مزاج مىكند . و چون مزاج كيفيّت ملموسه است عرض است ، پس اگر نفس مزاج باشد كه عرض قائم به نفس خود باشد و إلّا آنچه براى آن حاصل مىشود براى موضوعش حاصل شده خواهد بود . و آن موضوع جسم نمىتواند بود ، و إلّا بايست كه جميع اجسام دراك باشند ، پس آن قوّه كه ادراك مزاج مىنمايد بايد كه غير مزاج و غير جسمى كه حامل مزاج است بوده باشد .\r\nاين است آنچه قوم در بيان مغايرت نفس و مزاج ذكر كرده‌اند ، اگر چه در بعضى از اين براهين شايد كه مجال خدشه باشد ، نهايت طالب تحقيق را از تفكّر در آنها يقين به آن مطلب حاصل مىگردد . و اگر آنچه را كه صاحب اسفار ادّعا نموده است و بر آن ادلّه اقامه كرده\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nاست كه نفوس حيوانيّه مجرّدند به ثبوت رسد اقوى دليلى بر اين مدّعا نيز خواهد بود . « 1 »\r\n\r\nفصل دوم در بيان تجرد نفس حيوانى بر طبق آنچه در كتاب اسفار مذكور است\r\nو در اين كتاب سه دليل بر اين مطلب اقامه نموده است :\r\nاوّل : آنكه تمام اجزاء حيوان در معرض زياده و نقصان است ، به جهت آنكه حرارت غريزيّه و حرارت اسطقسيّه داخلهء در اعضا و حرارت حركت و حرارت هواى محيط بر او خصوصا در تابستان بر او مستولى است . و آن حيوان در جميع احوال به حسب شخص باقى است ، پس هويّت آن مغاير بنيهء مخصوصه‌اش خواهد بود دوم : آنكه حيوانات ادراك هويّات خود مىنمايند ، به دليل آنكه از مولم مىگريزند و لذيذ را طلب مىنمايند . و هرب ايشان از الم يا از مطلق الم است و يا از الم مخصوص به خود ايشان . و در اوّل بايد كه ادراك الم غير را نيز بكنند ، زيرا كه آن نيز الم است . و اگر الم را بر سبيل كلّى ادراك نمايند مطلوب ثابت مىگردد . و در شقّ دوم بايد كه نفس خود را ادراك نمايند .\r\nو اين معنى اقتضاى تجرّد مىكند به دو وجه :\r\nاوّل : آنكه علم مقتضى ثبوت شىء مدرك است براى شىء مدرك ، و صورتى كه حلول در مادّه دارد وجودش للمحلّ است ، لا لنفسه ، و هر چه وجودش [ 370 
  ] لنفسه است مجرّد از محلّ است ، پس مدرك لذاته مجرّد از محل است .\r\nدوم : آنكه علم حيوان به هويّت خودش دائمى است و مكتسب به حس نيست ، و علمش به اعضاء ظاهره و باطنه چنين نيست ، [ پس 
  ] هويّتش مغاير اعضاء اوست .\r\nامّا صغرى ، به جهت آنكه علم به وجود نفس اگر مكتسب باشد يا به حسّ است و يا به فكر . و اوّل باطل است ، زيرا كه حس ، نفس خود را احساس نمىتواند نمود ، پس چگونه احساس مىتواند [ كرد 
  ] چيزى را كه آلت است براى آن چيز و او را استعمال مىنمايد . و أيضا بسا باشد كه به ذات خود عالم باشد و احساس چيزى در آن وقت نكند . و دوم محتاج\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 28 - 40 ( با تفاوت ) .\r\n","page_name":" 426 ","page_number":426},
  {"content":"\r\n\r\nاست به دليل . و دليل يا علّت نفس است يا معلول آن است . و اوّل باطل است ، زيرا كه علّت نفوس چيزى است أجلّ از آنچه علم حيوان به آن احاطه نمايد . و أيضا اكثر مردم به خود عارفند و اگر چه علّت نفوس به خاطر ايشان خطور نكند . و دوم نيز باطل است ، زيرا كه وسط در استدلال يا فعل مطلق است يا فعل مضاف به سوى آن . و اگر فعل مطلق باشد موجب اثبات فاعل مطلق خواهد بود نه فاعل معيّن . و اگر فعل مضاف باشد علم به فعل مضاف به شخص موقوف است بر علم به شخص . پس اگر علم به آن از علم به فعل آن مكتسب گردد دور لازم مىآيد ، پس معلوم شد كه علم حيوان به نفس خودش مكتسب نمىتواند بود .\r\nو امّا كبرى ، به جهت آنكه انسان اعضاى ظاهرهء خود را به حس ادراك مىتواند نمود و اعضاى باطنه را به تشريح . و همچنين حيوان اگر اعضاى خود را بشناسد به همين نحو خواهد شناخت .\r\nسوم : آنكه حيوان اين بينهء محسوسه نيست ، زيرا كه چون فرض نماييم كه حيوانى دفعة خلق شود به نحوى كه كامل شود ، و ليكن حواسش از مشاهدهء محسوسات محجوب باشد ، و در فضاء خالى از هوا يا در هوائى خالى از كيفيّات واقع باشد ، و قوام هوا به او صدمه نرساند ، و احساس چيزى از كيفيّات ننمايد ، و اعضايش يكديگر را تماس ننمايند . چنين حيوانى ادراك ذات خود مىنمايد . و از جميع اعضاء ظاهره و باطنهء خود غافل است ، بلكه ذات خود را ثابت مىبيند [ 371 
  ] بدون آنكه طول و عرضى براى آن باشد ، و اگر در حال تخيّل نمايد وضعى يا جهتى يا عضوى از اعضاء را ، تخيّل آنكه جزئى از ذات اوست نمىكند . و ظاهر است كه مشعور به غير مغفول عنه است ، پس هويّت آن مغاير جميع اعضاى آن است .\r\nو قائلين به عرضيّت نفس به چند چيز تمسك جسته‌اند :\r\nيكى آنكه حالّ ممتنع است كه سبب محلّ خودش بوده باشد ، زيرا كه دور محال است ، پس نفس جوهر نمىتواند بود .\r\nدوم آنكه بر تقديرى كه ممكن باشد كه حالّ از مقوّمات محلّ باشد ممكن نيست كه نفس چنين باشد ، زيرا كه حدوث نفس نزد حدوث مزاج صالح است ، و متأخّر علّت متقدّم نمىتواند بود ، پس نفس علّت حصول مزاج نمىتواند بود .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nسوم آنكه اگر نفس جوهر باشد علم به جوهريّت آن بديهى و بدون كسب حاصل خواهد بود .\r\nو جواب : از اوّل در مبحث تلازم هيولى و صورت مذكور شد .\r\nو جواب : از ثانى آن است كه مزاجى كه علّت معدّهء نفس است براى فيضان نفس بر مادّهء مستعدّه غير از مزاجى است كه نفس قيّم و حافظ آن است .\r\nو جوابش : از ثالث آن است كه شيخ ذكر كرده است كه ما از نفس نمىشناسيم مگر همين كه مدبّر بدن است ، و امّا ماهيّت آن مجهول است ، و جوهر ذاتى آن ماهيّت است ، نه ذاتى آن مفهوم . « 1 »\r\n\r\nفصل سوم در ذكر قواى حيوانيّه بر سبيل اجمال\r\nدر كتاب شفا مذكور است كه براى نفس حيوانيّه ، به قسمت أولى ، دو قوّه است ، محرّكه و مدركه .\r\nو محرّكه بر دو قسم است ، يكى باعث بر حركت است و ديگر فاعل حركت . و معنى باعث بر حركت آن است كه علّت غائى حركت است .\r\nو اين باعثه همان قوّهء شوقيّه است كه به قوّهء خياليّه متّصل است . و چون در آن صورت مطلوب يا مهروب عنه متصوّر گردد قوّهء محرّكهء ديگر را بر تحريك مىدارد . و براى آن دو شعبه است ، يكى كه موسوم است به قوّهء شهويّه ، و آن قوّه‌اى است كه منبعث براى طلب لذّت است . و ديگر قوّه‌اى است موسوم به قوّهء غضبيّه كه انبعاثش براى دفع مفسده و طلب غلبه است .\r\nو قوّهء فاعله قوّه‌اى است كه انبعاثش در اعصاب و عضلات است كه او تار و عضلات به خلاف جهت مبدأ مىرود .\r\nو امّا قوّهء مدركه نيز بر دو قسم است ، قسمى خارجى و قسمى داخلى .\r\nو قسم خارجى حواسّ ظاهره است كه عدد آنها يا پنج عدد است يا هشت ، سمع و\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 42 - 46 .\r\n","page_name":" 428 ","page_number":428},
  {"content":"\r\n\r\nبصر و شمّ و ذوق و لمس . و كسانى كه حواسّ ظاهره را هشت دانسته‌اند ، لامسه را چهار قوّه دانسته‌اند ، حاكم در ميان حارّ و بارد ، و حاكم در ميان رطب و يابس ، و حاكم در ميان صلب و لين ، و حاكم در ميان خشن و أملس . و گفته‌اند كه چون مظهر كلّ اين قوى جلد است چنين گمان شده است كه لامسه قوّهء واحده است .\r\nو امّا قواى مدركهء باطنه : اين است كه مدرك جزئيّات است و يا اين است كه مدرك كلّيّات است و مدرك جزئيّات يا مدرك بتنهايى است و يا هم مدرك است و هم متصرّف . و اگر مدرك بتنهايى است يا مدرك صور جزئيّه است و يا مدرك معانى جزئيّه . و مراد به صور جزئيّه مثل خيالى است كه از زيد و عمرو حاصل گردد ، و مراد به معانى جزئيّه مثل ادراك اين است كه اين شخص صديق است و آن شخص عدوّ است .\r\nو مدرك صور جزئيّه حسّ مشترك است ، و آن قوّه‌اى است كه كلّ صور محسوسات ظاهره در نزد او جمع مىشوند .\r\nو مدرك معانى جزئيّه وهم است ، و براى هر يك از اين دو قوّه خزانه‌اى هست ، و خزانهء حسّ مشترك خيال است ، و خزانهء وهم حافظه است و قوّهء متصرّفه آن قوّه است كه در مدركات مخزونهء در آن دو خزانه تصرّف مىنمايد به تركيب و تحليل . و اين قوّه را اگر قوّهء وهميّهء حيوانيّه استعمال نمايد آن را متخيّله مىگويند ، و اگر قوّهء ناطقه آن را استعمال نمايد مفكّره‌اش مىگويند .\r\nو مسكن حسّ مشترك [ و خيال 
  ] بطن مقدّم از دماغ است ، و مسكن متصرّفه بطن اوسط است از دماغ ، و مسكن وهميّه نيز بطن اوسط است ، و مسكن حافظه بطن مؤخّر است .\r\nو بعضى قوّهء حيوانيّه را عبارت از مجموع اين قوى دانسته‌اند ، و بعضى نفس را قوّهء وهميّه گرفته‌اند و ساير قوى را تابع آن دانسته‌اند . و حامل همهء آنها روح بخارى است كه مشاكل جوهر سماء است . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 54 - 57 .\r\n","page_name":" 429 ","page_number":429},
  {"content":"\r\n\r\n\r\nفصل چهارم در ذكر تعدّد قوى\r\nبدان كه مركوز در مدارك متأخّرين [ 373 
  ] آن است كه حجّت در تعدّد قوى در نزد حكما اين است كه قوى بسايط است ، و از بسيط به حسب ذات جز فعل واحد صادر نمىتواند شد ، پس قوّهء واحده نمىتواند كه ، به قصد اوّل ، مبدأ بيش از يك فعل گردد ، بلكه به قصد ثانى و بالعرض مىتواند بود ؛ مثل آنكه ابصار قوّهء واحده است بر ادراك لون . و لون في نفسه هم سواد است و هم بياض . و همچنين در تعدّد مدركات وهم و مدركات عقل و غير آنها .\r\nو چنين نيست كه ايشان پنداشته‌اند ، زيرا كه اين بيان در واحد حقيقى جارى است كه من جميع الوجود واحد باشد ، و قوى چنين نيستند ، بلكه جهات امكانيّه در آنها بسيار است .\r\nو ايضا هر دليلى كه دلالت كند كه از واحد به نوع يا به جنس صادر نمىتواند شد مگر واحد به نوع يا به جنس ، همان دليل دلالت مىكند بر آنكه از واحد به شخص نيز صادر نمىتواند شد مگر واحد به شخص . و از اين لازم مىآيد كه قوّهء باصره‌اى كه به آن ادراك سوادى واقع مىشود غير از قوّهء باصره‌اى باشد كه به آن ادراك سواد ديگر واقع مىشود .\r\nپس معلوم شد كه حجّت بر تعدّد قوى قاعدهء مذكور نيست ، بلكه حجّت بر آن يكى از دو چيز خواهد بود : اوّل انفكاك وجود [ قوّه‌اى از 
  ] قوّهء ديگر ، مثل بطلان ناميه با وجود غاذيه در حيوان ، بلكه در نبات هم . و دوم تناقض دو فعل وجودى ، مانند جذب و دفع و قبول و حفظ . و امّا مجرّد اختلاف آثار موجب تعدّد قوى نمىگردد ، بلكه مىتواند شد كه از قوّهء واحده به حسب اعتبارات و جهات مختلفه انواع متخالفه صادر گردد ، چنان كه از عقل اوّل به جهت كمال وجود عقلى ديگر صادر مىشود و به جهت قصور ماهيّت جوهر فلكى صادر مىشود ، لكن جهات فاعليّت منشأ اختلاف آثار به عدد نمىتواند شد ، زيرا كه اختلاف اشخاص به عدد با اتّحاد در نوع ممكن نيست مگر به مادّه‌اى كه قابل احوال حادثهء اتّفاقيّه بوده باشد از حركات و غير حركات كه در اوّل فطرت بر سبيل لزوم موجود نباشد .\r\nو به تحقيق اين معانى و اصول ، [ 374 
  ] اعتراضاتى كه بر تعدّد قوى وارد آورده‌اند\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nمندفع مىگردد . مثل آنكه گفته‌اند كه چه مانع است كه نفس فاعل جميع اين افعال بوده باشد و به اثبات قوى احتياج نباشد . و مثل آنكه ، بعد از تسليم آنكه نفس ناطقه غير قوّهء حيوانيّه است به اعتبار تجرّد نفس و مادّيّت قوّهء حيوانيّه ، چه مانع است از آنكه قوّهء حيوانيّه واحد و مدركه و محرّكه يك قوّه باشند .\r\nو بعد از تسليم تغاير مدركه و محرّكه ، چه مانع است كه شهويّه و غضبيّه يك قوّه باشند كه چون به لذّت برخورد به نحوى منفعل گردد ، و چون به اذيّت برخورد به نحوى ديگر منفعل گردد . و همچنين قوّهء مدركهء مدركات ظاهره و باطنه يك قوّه باشد .\r\nو بر تقدير تغاير آن دو قوّه ، چه مانع است از آنچه مدركهء ظاهره يك قوّه باشد كه در آلات مختلفه افعال مختلفه از آن صادر گردد .\r\nو أيضا چه مانع است از آنكه قوّهء نباتيّه همان قوّهء حيوانيّه باشد . و بر تقدير تغاير چه مانع است از آنكه غاذيه و ناميه و مولّده قوّهء واحد باشد ؟ .\r\nو چون معلوم شد كه اثبات تعدّد قوى مبتنى بر قاعدهء : « الواحد الا يصدر عنه إلّا الواحد » ، نيست ، اعتراضاتى ديگر كه بر تقدير ابتناى اثبات بر آن قاعده وارد مىآورند مندفع خواهد بود :\r\nمثل آنكه حسّ مشترك ادراك كلّ محسوسات ظاهره را مىكند ، پس اگر آن ادراكات مختلفند اصل حجّت باطل مىگردد ، و اگر مختلف نيستند چرا از قوّهء واحده صادر نمىتوانند شد .\r\nو مثل آنكه ادراك قوّهء باصره مقصور بر نوع واحد نيست ، زيرا كه هم ادراك سواد مىكند و هم ادراك بياض . پس هر گاه مىتواند كه قوّهء واحده ادراك دو نوع مندرج در تحت يك جنس قريب نمايد چرا نتواند كه ادراك دو شيء مندرج در تحت يك جنس بعيد نمايد .\r\nو ايضا قوّهء واحده ادراك شكل و عظم جسم را مىكند اگر چه به تبعيّت ادراك لون باشد ، پس قوّهء واحده مىتواند كه امور مختلفه در جنس را نيز ادراك نمايد .\r\nو ايضا قوّهء تخيّل ادراك امور متخالفه به حسب جنس مىنمايد ، بلكه عقل جميع امور را [ 375 
  ] ادراك مىكند . پس آنچه گفته‌اند كه الواحد لا يصدر عنه إلّا الواحد باطل خواهد بود .\r\nو وجه اندفاع : همان است كه مذكور شد كه اين قاعده در بسيطى جارى مىگردد كه\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمجرّد از شروط و مضافات و آلات بوده باشد . و هر گاه اثر فاعل موقوف بر شرطى باشد مىتواند شد كه به انضمام شروط مختلفه مصدر افعال متكثّره گردد ، چنان كه طبيعت قوّهء واحده بسيطه است و به شرط آنكه جسم از حيّز طبيعى بيرون باشد اقتضاى حركت مىكند ، و در حيّز طبيعى اقتضاى سكون ، بلكه عقل فعّال كه جوهر بسيط است مبدأ جميع حوادثى است كه در اين عالم حادث مىشود در نزد حكما .\r\nبدان كه امام فخر رازى را در اين مقام شبهه‌اى هست كه خود به آن مباهات نموده و چنان پنداشته كه قواعد حكما در تعدّد [ قوى 
  ] و در بسيارى از مسائل حكميّهء ديگر به آن منهدم و مضطرب مىگردد . و آن شبهه اين است كه مىگويد :\r\n« براى ما مقدّمهء صادقهء يقينيّه‌اى هست كه هيچ عاقلى در آن شك نمىكند . و آن مقدّمه اين است كه حاكم بر دو چيز بايد كه هر دو را ادراك نمايد ، زيرا كه حكم عبارت است از تصديق به ثبوت امرى براى امرى ديگر يا سلب آن امر از آن . و اين معنى تمام نمىشود مگر به تصوّر طرفين ، پس ناچار بايد كه حاكم هر دو را تصوّر نمايد تا آنكه تواند كه بر أحدهما حكم كند به ثبوت ديگرى .\r\nو چون اين معنى معلوم گرديد مىگوييم كه حاكم بر انسان جزئى به آنكه جزئى انسان كلّى است و جزئى فرس كلّى نيست ، بايد كه مدرك موضوع حكم كه جزئى است و مدرك محمول حكم كه كلّى است بوده باشد ، پس مدرك جزئيّات بعينه همان مدرك كلّيّات خواهد بود . پس گفته است كه اين نكته‌اى است قاطع كه هر كه را اندك فهمى بوده باشد در آن شك نمىكند ، و نمىدانم كه سبب غفلت متقدّمين با آن همه حذاقت از اين نكته چيست ؟ » ، اين است كلام فخر رازى .\r\nو صاحب اسفار مىگويد كه سبحان اللّه ، آيا كسى هرگز ديده شده است كه در وفور بحث و تفتيش و كثرت خوض در فكر به حدّ اين مرد رسيده باشد ، و از صواب [ 376 
  ] به اين شدّت دور افتاده باشد و عين بصرش چنان پوشيده شده باشد كه از ملاحظهء نفس خود غافل گردد و نداند كه همان نفس است كه مدرك و عاقل و شامّ و ذائق و ماشى و نائم و مغتذى و غضبان و مشتهى و غير اينهاست و فاعل اين افاعيل كثيره است به آلات مختلفه ، و براى آن افعال و انفعالات هست بدون آلت ، مثل تصوّرش ذات خود را و اوّليّات را ، و مثل استعمالش\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nآلات را ، زيرا كه آلت در ميان نفس و استعمالش آلت را نمىگنجد . پس چه مفسده بر حكما لازم مىآيد در آنكه مىگويند كه نفس بعضى افعال و ادراك را به ذات خود مىكند و بعضى را به آلات ، پس شخص انسانى [ را 
  ] به حس ادراك مىنمايد و انسان كلّى را به ذات ، پس حكم مىكند بر آنچه به حس ادراك نموده است به آنچه به ذات يافته است ، و مىگويد : اين شخص انسان است .\r\nو گويا اين مرد با طول امامت و عرض مولويّت چنان پنداشته است كه ادراك به آلت معنىاش اين است كه آلت آن چيز را ادراك نمايد و نفس را هيچ خبر و شعور به آن نباشد .\r\nو اين از سوء ظنون است ، زيرا كه لازم مىآيد كه شخص واحد انسانى جماعت كثيره از اهل ادراك يافت شود كه هر يك اختصاص به نوعى از ادراك داشته باشد ، يكى بشنود و ديگرى ببيند و ديگرى بچشد و ديگرى ببويد و ديگرى لمس نمايد و ديگرى تخيّل كند و ديگرى توهّم نمايد . و همچنين در باب حركات ، يكى تصرّف نمايد و ديگرى جذب كند و ديگرى دفع نمايد و ديگرى هضم كند . و همچنين در ساير قوى . و نفس را اطّلاع بر آنها نيست مگر همين ادراك ذات و صفات خودش ، و اين خلاف وجدان و برهان است . « 1 »\r\n\r\nفصل پنجم در تعدد حواسّ ظاهره بر سبيل تفصيل\r\nو به حكم استقراء حواسّ ظاهره پنج است ، و بعضى تجويز وجود حاسّهء سادسه براى غير انسان نموده‌اند ، با عدم اطّلاع انسان بر آن . چنان كه اگر در ما يكى از حواسّ [ 377 
  ] خمسه نمىبود تصوّر آن را نمىتوانستيم نمود ، چنان كه آنكه تصوّر ابصار نمىتواند كرد . و حكما انكار اين معنى نموده‌اند و احتجاج نموده‌اند به اينكه طبيعت از درجهء حيوانيّت به درجهء فوق آن منتقل نمىگردد مگر آنكه جميع آنچه را كه در آن مرتبه است كامل گردانيده باشد . پس اگر حسّى ديگر ممكن مىبود بايست كه براى انسان حاصل باشد ، و چون حاصل نيست مىدانيم كه حواس پنج است . « 2 »\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 60 - 66 ( با تفاوت ) .\r\n( 2 ) . صدر الدين شيرازى ، الأسفار ، ج 8 ، ص 200 - 201 .\r\n","page_name":" 433 ","page_number":433},
  {"content":"\r\n\r\n\r\nو يكى از آن حواس سمع است\r\nو آن قوّه‌اى است مرتّب در عصب متفرّق در سطح صماخ كه ادراك مىكند صورت هر چه را كه به آن برسد از تموّج هواى منضغط در ميان قارع و مقروعى كه مقاوم با قارع تواند بود ، چنان انضغاطى به عنف كه از آن صوت حاصل گردد و به تموّج هوا برسد به هوائى كه محصور است در تجويف صماخ . پس آن را به شكل خود متموّج مىگرداند و امواج آن به حركت آن عصبه را تماس مىنمايد و صوت به آن مسموع مىگردد » . « 1 » اين است ترجمهء عبارت شيخ در شفا و نجات . و در آن تساهلى هست ، زيرا كه به قلع عنف نيز صوت حادث مىگردد .\r\nو دليل بر آنكه ادراك صوت به رسيدن هواء مذكور است به صماخ چند امر است :\r\nاول : آنكه اگر بر آن تجويف منسد گردد سمع باطل مىگردد .\r\nدوم : آنكه هر گاه ميان صائت و سامع جسم كثيفى حايل گردد سماع متعذّر يا متعسّر خواهد بود .\r\nسوم : آنكه چون مشاهده نماييم كه كسى مثلا مطرقه بر سندانى زد ، هر گاه به آن نزديك باشيم سماع صوت و مشاهدهء طرق با هم محسوس مىگردد ، و هر گاه دور باشيم سمع بعد از زمانى ادراك صوت مىنمايد ، و آن زمان به حسب مراتب بعد مختلف مىگردد .\r\nچهارم : آنكه هر كه دهنش را بر انبوبه بگذارد و تكلّم نمايد و طرف ديگر آن انبوبه در گوش كسى ديگر باشد آن كس كلام او را مىشنود و ديگران كه در آن مجلس حاضرند نمىشنوند . و سببش آن است [ 378 
  ] كه آن هواء متموّج در انبوبه به گوش آن كس مىرسد ، و به گوش ديگران نمىرسد .\r\nپنجم : آنكه در وقت وزيدن بادهاى تند ، بسيار مىشود كه شخصى كه قريب است به مكان حدوث صوت آن را احساس نمىكند ، و شخص بعيد آن را مىشنود ، به سبب آنكه هواى حامل صوت را وزيدن باد به جانب آن شخص بعيد مىبرد . « 2 »\r\n\r\n\r\n","description":"","footnote":"\r\n( 1 ) . ابن سينا ، النجاة ، ص 322 .\r\n( 2 ) . صدر الدين شيرازى ، الأسفار ، ج 8 ، ص 170 .\r\n","page_name":" 434 ","page_number":434},
  {"content":"\r\n\r\nو ببايد دانست كه صوت نفس تموّج نيست چنان كه جمعى پنداشته‌اند ، و نفس قرع و قلع نيز نيست چنان كه گروه ديگر گمان كرده‌اند ، زيرا كه تموّج محسوس به لمس است و قرع و قلع محسوس به بصرند به توسّط لون . و ايضا گاهى علم به آنكه فلان چيز تموّج يا قرع يا قلع است حاصل مىشود و علم به آنكه صوت است حاصل نمىشود . و گاهى علم به صوت حاصل مىشود بدون شعور به امور ثلاثه .\r\nو بعضى گفته‌اند كه صوت در خارج وجود ندارد ، بلكه از ملامسهء هوائى متموّج به حاسّهء سمع حادث مىگردد .\r\nو در ردّ بر ايشان گفته‌اند كه با ادراك صوت جهت آن نيز درك مىشود و معلوم است كه اثر جهت در هواى متموّجى كه در نزد صماخ است باقى نمىماند . پس بايد كه جهت صوت مدرك نگردد ، چنان كه دست به لمس ادراك مىكند چيزى را كه او را ملاقات نمايد و نمىداند كه آن چيز از كدام جانب آمد . و چون به سمع تميز در ميان جهات واقع مىشود و قريب و بعيد آن نيز معلوم مىگردد ، از اين مىتوان فهميد كه اصوات خارجيّه از آن حيثيت كه در خارجند محسوس مىگردند .\r\nو از اين استدلال جواب داده‌اند كه ادراك جهت به واسطهء آن است كه هواى قارع صماخ از آن جهت مىآيد ؛ و تميز ميان قريب و بعيد به آن است كه قرع قريب اقوى است و قرع بعيد اضعف .\r\nو جواب از اوّل مدفوع است به آنكه آن صوت گاهى در يمين سامع است و او به گوش چپ آن را مىشنود به اعتبار آنكه گوش راستش شنوا نيست ، و مىفهمد كه اين صوت از يمين است .\r\nو [ جواب 
  ] از دوم نيز باطل است ، زيرا كه اگر چنين مىبود مىبايست كه ميان بعيد قوى و قريب ضعيف فرق مىتوان كرد . [ 379 
  ] و همچنين اگر دو صوت متساوى در بعد و مختلف در قوّه و ضعف مسموع گردد ، بايد كه چنين در گمان افتد كه در قريب و بعيد مختلف‌اند .\r\nو لكن اشكالى ديگر باقى مىماند ، و آن اشكال اين است كه مدرك و محسوس بايد كه در حال ادراك در نزد مدرك به وجهى موجود باشد ، و موجود در نزد جوهر حاس آن\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nاست كه ملاصق آن باشد و اگر چه به هيئت صوت و شكل تموّج در نزد سامعه موجودند ، لكن صفت بعد و قرب موجود نيستند . « 1 » و صاحب اسفار در بيشتر از كتب خود تصريح نموده است به آنكه ادراك سمع ، نه به اين است كه هواى واحد متحمّل آن كيفيّت مىگردد و آن را به صماخ مىرساند ، و نه به آن است كه اهويهء متعدّدهء متموّجه هستند كه هر يك آن كيفيّت را به ديگرى مىرسانند تا آنكه هواى مجاور صماخ به آن متكيّف مىگردد و به سمع مىرساند .\r\nبلكه آن است كه نفس به واسطهء هوائى كه در ميان واقع است متنبّه مىگردد و به اعتبار آن كه تعلّق نفس به بدن موجب تعلّق آن است به هر چه به بدن متّصل است از اجسام لطيفه ، مانند هوا به حيثيّتى كه گويا اين سه چيز كه آلت سمع و هواى متّصل و ذى الصّوت است در حكم آلت واحده‌اند براى نفس . پس ادراك مىنمايد هر چيزى را كه در آنها واقع است به هر وجهى كه باشد و در هر جانبى كه باشد .\r\nو اين است سرّ آنكه هر قوّهء جسمانيّه در تأثير محتاج است به مشاركت وضع ، زيرا كه وضع مخصوص در ميان موضوع قوّه و آنچه قوّه در آن اثر مىكند يا از آن متأثّر مىگردد با تحقّق جسم لطيف در ميان آن دو ، مجموع را به منزلهء مادّهء واحده و آلت واحده مىگرداند براى آن قوّه . پس چنان كه مادّهء قوّه به فعل آن متأثر مىگردد آن جسم نيز كه با آن صاحب وضع است به فعل آن متأثر مىگردد .\r\nو اين معنى منافى آن مطلب نيست كه ادراك نفس تعلّق نمىگيرد مگر به صورى كه در محالّ تصرّفات آن حاصل باشد به حسب طبع ، زيرا كه مراد از آن مدرك بالذّات است ، و مدرك بالذّات در اينجا [ 380 
  ] صور ادراكيّهء حاصلهء در قوّهء سامعه است . و آنچه در اين مقام مقصود است محسوس بالعرض است كه مسموع خارجى باشد . « 2 » اين است خلاصهء تحقيق آن فاضل علّامه در اين مقام .\r\nو ببايد دانست كه بنا بر مذهب قوم و بنا بر آنچه از آن فاضل نقل شد ، شرط در حدوث صوت و استماع آن وجود هواء است ، و بنا بر اين با آنچه از قدما نقل نموده‌اند - كه براى\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 174 .\r\n( 2 ) . صدر الدين شيرازى ، الأسفار ، ج 8 ، صص 172 - 173 .\r\n","page_name":" 436 ","page_number":436},
  {"content":"\r\n\r\nفلكيّات اصوات عجيبه و نغمات غريبه هست كه از سماع آن عقل در تحيّر مىافتد و نفس تعجّب مىكند - درست نمىآيد . پس بايد كه يا كلام قدما را بر رمز حمل نماييم يا آنكه به نحوى كه فاضل مذكور در اسفار معنى كرده است و ذكرش مناسب علم طبيعى نيست معنى نماييم ، و إن شاء اللّه در قسم الهى به آن اشاره خواهد شد .\r\nو از جملهء امورى كه تنبيه بر آن در اين مقام ضرور است ، اين است كه شيخ در تعريف حرف گفته است كه : « هيئتى است كه عارض صوت مىگردد كه به آن متميّز مىگردد از صوتى ديگر مثل آن در حدّت و ثقل ، تميّز در مسموع . » و قيد اخير براى احتراز است از هيئتى كه به آن تميز حاصل مىگردد نه به سمع ، بلكه به وجدان .\r\nو فاضل شارح هدايه گفته است كه : « اين تعريف از شيخ بر مسامحه مشتمل است ، زيرا كه حرف نوعى از صوت است و هيئت عارض صوت نيست و إلّا بايست كه مسموع در نزد سماع حرف دو چيز باشد ، صوت و حرف ، و بالبديهه معلوم است كه مسموع شيء واحد است . » « 1 » و وجه آنكه تعريف شيخ را به مسامحه نسبت داده است ، نه به غلط ، آن است كه چون حرف نوع بسيط است ، مانند انواع الوان در كيفيّات مبصره ، پس مىتوان گفت كه مراد شيخ عروض به حسب عقل است ، و به اعتبار آنكه فصل عين نوع است گفته است كه آن هيئت حرف است .\r\n\r\nو دوم از حواسّ ظاهره بصر است .\r\nو در علم تشريح مقرّر شده است كه در دماغ هفت زوج عصب روييده است ، و زوج اوّل كه مبدأ آن غور دو بطن [ 389 
  ] مقدّم است در جوار دو عصب شبيه است به حلمهء ثدى .\r\nو آن عصبى است مجوّف كه آن يك كه از يمين روييده است به يسار ميل مىكند و آن يك كه از يسار روييده به يمين ميل مىكند و يكديگر را ملاقات مىنمايند به نحو تقاطع صليبى ، پس نابت از جانب يمين به طرف يمين ميل مىكند و به حدقهء راست مىآيد و نابت از جانب يسار به طرف يسار ميل مىكند و به حدقهء چپ مىآيد . و قوّهء إبصار مودع است در روح\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 187 .\r\n","page_name":" 437 ","page_number":437},
  {"content":"\r\n\r\nمصبوب در تجويف اين عصب ، سيّما در نزد ملتقى .\r\nو در كيفيّت ابصار اختلاف است :\r\nو در نزد طبيعيّين به انطباع شبح مرئى است در جزئى از رطوبت جليديّه كه شبيه به برد و مانند آينه است ، و چون شىء متلوّن مضيء با آن مقابل گردد مثل صورت آن چيز در آن منطبع مىگردد ، مثل آنكه صورت اشياء در آينه منطبع مىگردد ، نه آنكه از متلوّن چيزى منفصل گردد و به جانب عين رود ، بلكه مثل صورت آن در عين ناظر حادث مىگردد و استعداد حصولش به مقابلهء مخصوصه است با توسّط هواى مشفّ .\r\nو اوّل ايرادى كه بر ايشان وارد مىآورند آن است كه بنا بر اين مرئى صورت شىء و شبح آن خواهد بود نه نفس آن ، و حال آنكه يقين به آنكه مرئى نفس آن شىء است حاصل است .\r\nو ايضا بر ايشان [ وارد 
  ] مىآورند كه شبح شىء بايد كه در مقدار مساوى آن شىء باشد و الّا صورت و مثال آن نخواهد بود . و بنا بر اين بايد كه چيزى كه از جليديّه اعظم است مرئى نشود ، زيرا علم به امتناع انطباع عظيم در صغير ضرورى است .\r\nو از اوّل جواب داده‌اند كه رؤيت شىء به انطباع شبح است و مرئى همان شىء است نه آنكه مرئى شبح است .\r\nو از دوم جواب داده‌اند كه شبح شىء ضرور نيست كه در مقدار مشابه آن شىء باشد ، چنان كه در صورت وجه در مرآت صغيره ، بلكه شبح بايد مناسب ذو شبح باشد [ 382 
  ] در شكل و لون . غايت امر آن است كه براى ما علم به لمّ آنكه إبصار شىء عظيم و ادراك بعد ميان آن و رائى به مجرّد انطباع صورت صغيره در جليديه و تأديهء آن به واسطهء روح موجود در عصبتين به سوى باصره چگونه حاصل مىشود نباشد .\r\nو در نزد رياضيّين به خروج شعاع است از عين به هيئت مخروط كه رأس آن در نزد جسم است و قاعدهء آن در نزد مرئى . و بعضى از ايشان مىگويند كه آن مخروط مصمت است . و بعضى ديگر مىگويند كه مؤلّف است از خطوط شعاعيّه كه در جانب رأس مجتمع‌اند در نزد عين و در جانب قاعده متفرّقند در نزد مرئى . و بعضى ديگر را اعتقاد آن است كه به حسب حقيقت مخروط نيست ، بلكه خطّ واحد است كه از چشم بيرون مىآيد و\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nطرفى از آن كه در چشم است ثابت مىماند و طرف ديگر مرئى حركت مىكند و از حركت آن مخروطى متوهّم حادث مىگردد . و مذهب جمعى ديگر در ابصار آن است كه هواى واقع در ميان رائى و مرئى به نور بصر متكيّف مىگردد و تمام آن هوا آلت ابصار مىشود .\r\nو مذهب منسوب به اشراقيين ، كه شيخ الهى آن را پسنديده است ، آن است كه نه به خروج شعاع است و نه به انطباع ، بلكه چون شيء مستنير در مقابل عضو باصر واقع گرديد ، با حصول شرايط ديگر كه در إبصار ضرور است ، علم حضورى اشراقى براى نفس حاصل مىگردد نسبت به آن مرئى و نفس آن را مشاهده مىنمايد .\r\nو فاضل علّامه ، يعنى صاحب كتاب اسفار ، در مواضع بسيار تصريح نموده است كه حق غير از مذاهب مذكوره است ، بلكه ابصار به انشاء صورتى است به قدرت بارى تعالى از عالم ملكوت نفسانى ، مجرّد از مادّهء خارجيّه ، مماثل با مرئى كه حاضر است در نزد نفس مدركه و قائم است به نفس از قبيل قيام فعل به فاعل ، نه از قبيل قيام مقبول به قابل .\r\nو گفته است كه برهان بر اين همان برهان بر اتّحاد عقل و معقول است ، زيرا كه آن برهان در جميع ادراكات حسّيّه و وهميّه جارى است ، [ 383 
  ] و معنى احساس آن نيست كه در نزد حكما مشهور است كه حس تجرّد صورت محسوس است از مادّه و بس ، و خيال تجرّدى است از آن بيشتر ، زيرا كه انتقال منطبعات ممتنع است ، بلكه حصول مطلق ادراك اين است كه از جانب واهب صورتى نوريّهء ادراكيّه فايض گردد كه به آن صورت ادراك و شعور حاصل شود و همان صورت هم حاسّ بالفعل است و هم محسوس بالفعل . و امّا وجود آن صورت كه در مادّه است نه حسّ است و نه محسوس . اين قدر هست كه از معدّات فيضان آن صورت است در جايى كه شرايط آن موجود باشد . اين است تقرير مذاهب در إبصار .\r\nو امّا دليل قائلين به انطباع چند دليل است .\r\n[ دليل 
  ] اوّل : آن است كه چشم جسمى است صقيل نورانى ، و هر جسم كه چنين است هر گاه جسم كثيفى در مقابل آن واقع شود در آن منطبع مىگردد ، پس اجسام كثيفه در چشم منطبع مىگردد . و كبرى در اين قياس ظهور دارد . و بيان صغرى آن است كه چون نائم منتبه گردد و چشم خود را بمالد نورى مشاهد او مىگردد . و ديگر هر گاه انسان در آن وقت\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nبه جانب انفش نظر نمايد دايره‌اى از نور مشاهده مىكند . و سبب اين مشاهده آن است كه در خواب چشم از نور ممتلى مىگردد . و ديگر آنكه چون يكى از دو چشم را بر هم گذارند ثقبهء عين ديگر متّسع مىگردد . و سببش آن است كه جوهر نورانى آن را ممتلى مىسازد . و اگر انصباب جوهر نورانى از دماغ به چشم نمىبود عصبتين مجوّف خلق نمىشد . و بر تقديرى كه اين دليل تمام شود بجز آنكه اشباح در بصر منطبع مىگردد دلالتى ديگر ندارد و از آن معلوم نمىشود كه إبصار به انطباع باشد .\r\nدليل دوم : آن است كه ادراك ساير محسوسات به آن است كه صورت محسوس به نزد حاسّه مىآيد ، نه آنكه از حاسّه چيزى بيرون رود به جانب محسوس ، پس إبصار نيز چنين خواهد بود .\r\nو جوابش : آن است كه اين تمثيل است بدون جامع دليل سوم : آن است كه هر كه مدّتى به شمس نگاه كند و بعد از آن چشم را بهم گذارد تا مدّتى صورتش در چشم باقى مىماند .\r\nو دفعش : آن است كه در خيال باقى مىماند نه در چشم .\r\nدليل چهارم : آن است كه [ 384 
  ] چون مرئى به رائى نزديك باشد آن [ را 
  ] بزرگتر مىبيند از آنكه دور باشد . و سببش آن است كه انطباع مخروطيّت كه رأس آن در عين و قاعدهء آن در نزد مرئى است به اين نحو كه مرئى به منزلهء وتر زاويه مخروط است . و معلوم است كه هر قدر وتر به زاويه نزديك شود ساق كوتاهتر و زاويه بزرگتر مىشود و هر قدر دور تر رود عكس آن مىگردد ، و شبحى كه در زاويهء كبرى منطبع مىگردد اكبر است از شبحى كه در زاويهء صغرى منطبع مىگردد . و اين در صورتى متحقق مىشود كه موضع إبصار زاويه بوده باشد نه قاعده ، زيرا كه در قرب و بعد تفاوتى در قاعده بهم نمىرسد .\r\nو جوابش : عدم تسليم آن است كه سبب اين باشد ، و حال آنكه اصحاب خروج شعاع نيز سببى براى آن ذكر كرده‌اند .\r\nدليل پنجم : آن است كه اگر رؤيت به انطباع نباشد بايد كه خلقت چشم بر آن طبقات و رطوبات و شكل هر يك بىفائده و معطّل باشد ، زيرا كه فائدهء صاف بودن جليديّه آن است كه از الوان مستحيل گردد ، و فائدهء مفرطح بودنش آن است كه اگر مستدير مىبود محسوس\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nرا ملاقات نمىكرد مگر اندكى . و فائدهء ثقبهء عنبيّه آن است كه مانع وصول محسوس به رطوبت جليديّه نگردد و سوراخ نبودن قرنيّه براى آن است كه سفيد و صاف و رقيق است و مانع از نفوذ شبح نمىگردد .\r\nو جوابش : آن است كه اين حجّت برهانى نيست ، زيرا كه مىتواند بود كه براى خلقت عين بر اين طبقات و رطوبات فوائد ديگر بوده باشد سواى انطباع .\r\nدليل ششم : آن است كه ممرورين گاهى صور مخصوصه متمايزه مىبينند كه در خارج وجود ندارد . و ناچار بايد كه براى آنها وجودى باشد ، زيرا كه متمايز و متعيّن‌اند ، پس موجود در بصر يا در جزئى از اجزاء آن خواهند بود . و چون در اين مقام ثابت شد كه به انطباع است بايد كه در همهء مواضع به انطباع باشد .\r\nو جوابش : آن است كه وجود انطباع در اين نوع از إبصار دلالت نمىكند كه بايد مطلق إبصار به انطباع باشد . [ 385 
  ] و فاضل علّامه گفته است كه حق آن است كه اين دليلى است قوى بر ابطال مذهب شعاع و مذهب كسانى كه مىگويند كه رؤيت تعلّق به امور خارجيّه مىگيرد ، امّا مضرّ به مذهب ما نيست ، بلكه مؤكّد آن است .\r\nدليل هفتم : آن است كه شبح مرئى در خيال باقى مىماند حتّى آنكه هر وقت كه خواهيم آن را تخيّل نماييم ميسّر مىگردد ، و هرگاه قوّهء خياليّه اخذ شبح متخيّل نمايد قوّهء باصره نيز مىكند .\r\nو دفعش : آن است كه اين مجرّد تمثيل است بدون جامع ، بلكه مشتمل است بر فارق ، زيرا كه در صور خياليّه چون صورتى در خارج نيست ، ناچار بايد كه وجود صورت را در خيال اثبات نمود . و امّا در مبصر چون صورت در خارج موجود است [ محتاج 
  ] به اثبات صورتى ديگر در باصره نمىباشيم ، بلكه مىتوانيم گفت كه ابصار حالت اضافيّه است در ميان رائى و مرئى .\r\nو كسانى كه انطباع را انكار نموده‌اند به چند حجّت متمسّك شده‌اند :\r\n[ حجّت 
  ] اوّل : آن است كه جالينوس ذكر كرده است ، و معوّل عليه آن قوم همين حجّت است . و تقريرش اين است كه هيچ شكلى در جسم منطبع نمىتواند شد مگر آن\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nشكل كه مساوى آن جسم باشد .\r\nپس اگر إبصار به انطباع باشد بايد كه انسان إبصار نتواند نمود مگر چيزى را كه به مقدار نقطهء ناظر باشد و حال آنكه نصف كره را مىتوان ديد .\r\nو اعتراض بر اين حجّت به چند وجه است :\r\nيكى : آنكه جسم صغير مساوى جسم كبير است در قبول انقسامات غير متناهيه ، پس چرا جايز نباشد كه شكل آن را قبول نمايد .\r\nديگر آنكه بر تقديرى كه در بصر منطبع نگردد مگر چيزى كه مساوى آن باشد ، مىتواند شد كه نفس به مقايسه بداند كه هر چه صورتش در باصره فلان مقدار است در خارج فلان مقدار است .\r\nديگر معارضه به صورت مشاهد در مرآت از نصف كرهء عالم . پس هر گاه انطباع عظيم در صغير در مرآت جايز باشد در بصر نيز جايز خواهد بود .\r\nديگر معارضه به صور خياليّه ، مانند : بحر زيبق ، و جبل ياقوت ، با عدم وجود آنها در خارج . و همچنين صورى كه ممرورين مشاهده مىنمايند و بسا باشد كه صور عظيمهء هائله را [ 386 
  ] مشاهده نمايند . پس براى امثال اين صور محلّى ضرور است ، و آن محلّ بايد كه امرى جسمانى باشد از ابدان ، زيرا حصول جزئيّات در نفس محال است . و بر آن تقدير ، عظيم منطبع در محلّ صغير خواهد بود .\r\nو اعتراض اوّل ، به هيچ وجه مورد ندارد ، زيرا كه تساوى جسم صغير و كبير در قبول تقسيمات موجب تساوى آنها در مقدار نمىشود .\r\nو جواب از دوم آن است كه إبصار امرى است دفعى و مقايسه و استدلالى در آن نيست .\r\nو از سوم آن است كه قول به انطباع اشياء در مرآت مثل قول به انطباع در جليديّه است در بطلان . و سبب آن چيزى ديگر است .\r\nو از چهارم آن است كه صور خياليّه و آنچه را كه ممرورين مشاهده مىكنند در نزد ما موجود در محل نيست . و بعد از اين معلوم خواهد شد .\r\nو حجّت دوم : آن است كه اگر إبصار به انطباع باشد بايد كه قريب و بعيد از يكديگر\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nبه مشاهده ممتاز نگردد ، زيرا كه مبصر شبح است و منطبع در عين ، و حال شبح از آنكه از بعيد منطبع گردد يا از قريب مختلف نمىشود ، لكن احساس به قرب و بعد حاصل است .\r\nو جوابش : آن است كه مىتواند شد كه صورت مسافت قريبه و بعيده نيز منطبع گردد .\r\nحجّت سوم : اگر إبصار به انطباع صور در جليديّه باشد بايد كه ما آن صورت منطبعه را در موضع معيّنى از جليديّه مشاهده نماييم ، مانند آنكه هر گاه عكس خضرتى يا حمرتى بر جايى افتد ، ما آن را در همان جا مشاهده مىنماييم . و در جليديّه بر خلاف آن است ، زيرا كه در هر موضع كه شخص در جليديّه ناظر نظر مىكند صورت منطبعه را در جايى ديگر مىبيند . و اين حجّت بر نفى انطباع به هيچ وجه دلالت ندارد ، بلكه اقوى دليلى است براى اصحاب انطباع .\r\nحجّت چهارم : آن است كه فاعل جسمانى نمىتواند كه در جسم بعيد عمل نمايد مگر بعد از آنكه در جسم قريب عمل كرده باشد ، پس اگر مرئى لون مخصوص و شكل مخصوص را در عين حاصل كند بايد كه اوّل آن را در هواى متوسّط حاصل گرداند ، و حال آنكه چنين نيست .\r\nو جوابش : آن است كه بر فرض تسليم آن مقدّمه در جايى صورت مىگيرد كه در متوسّط استعداد قبول آن فعل بوده باشد ، [ 387 
  ] و در اينجا آن استعداد نيست .\r\nو جالينوس حجّتى ديگر در نفى انطباع ذكر كرده است كه مستمع را از استماع آن خنده مىگيرد . و آن حجّت اين است كه اگر از مبصر شبح به سوى جليديّه رود بايد كه به طول زمان آن مبصر ناقص و مضمحل گردد . « 1 » و امّا ادلّهء قائلين شعاع نيز چند دليل است :\r\nاوّل : آنكه كسى كه شعاع بصرش كم است قريب را بهتر ادراك مىنمايد از بعيد ، و كسى كه شعاع بصرش بسيار و غليظ است بعيد را از قريب بهتر مىبيند ، زيرا كه شعاع از حركت در مسافت بعيده به حسب رقّت و صفا مىكند و اگر ابصار به انطباع باشد بايد كه\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 178 - 191 ( با تفاوت ) .\r\n","page_name":" 443 ","page_number":443},
  {"content":"\r\n\r\nتفاوتى در اين دو صورت نباشد .\r\nدوم : آنكه اجهر در شب مىبيند و در روز نمىبيند ، زيرا كه شعاع بصرش قليل است و در روز به جهت شعاع شمس به تحليل مىرود و در شب جمع مىگردد و بر ابصار قادر مىشود . و اعشى به عكس آن است ، به جهت آنكه شعاع بصرش غليظ است ، و ابصار آن نمىآيد مگر بعد از آنكه شمس آن را رقيق و صاف گرداند .\r\nسوم : آنكه هر گاه انسان به ورقه نظر كند و همه آن را ببيند آنچه براى او ظاهر مىشود همان يك سطر است كه تحديق بصر به آن است ، و سببش آن است كه ادراك در مسقط سهم شعاع كامل‌تر است .\r\nچهارم : آنكه انسان در ظلمت گاهى نورى را مىبيند كه از چشمش منفصل مىگردد و بر طرف انفش مىتابد و هر گاه چشم تنگ گرداند و به چراغ نظر كند خطوط شعاعيّه مىبيند كه از چشم او به چراغ متّصل است .\r\nو جواب از اين ادلّه : آن است كه هيچ يك دلالت بر مطلوب ندارد ، يعنى از آن معلوم نمىشود كه إبصار به خروج شعاع است ، بلكه دلالت مىكند بر آنكه در چشم نورى هست .\r\nو كسى منكر اين معنى نيست كه در آلات إبصار شعاعيّه مضيئه هست مسمّى به روح باصره ، مگر محمد بن زكرياء طبيب كه گفته است كه نور نمىباشد مگر در نار و كوكب . و امّا اجسام كثيفه و آنچه در باطن آنهاست به ظلمت سزاوارند و چگونه مىتواند شد كه در دماغ نور موجود باشد و حال آنكه به حجب كثيفه مستور گرديده است .\r\nو آنچه در اين مقام مىتوان گفت اين است كه آلت إبصار جسم نورانى [ 388 
  ] در جليديّه كه مرتسم مىگردد از آن ، در ما بين عين و مرئى ، مخروطى وهمى كه متعلّق است ادراك نفس به آن مرئى از جهت زاويهء آن مخروط كه در نزد جليديّه است و حركت آن جسم نورانى در نزد رؤيت بعيد شديد مىگردد و لطيفش به تحليل مىرود ، و هر گاه غليظ باشد به تلطيف محتاج خواهد بود ، و هر گاه لطيف باشد به تغليظ ، و از آن جسم در آنچه مقابل آن است و قابليّت در آن هست اشعّه و اضواء حادث مىشود . و قوّت آنها در مسقط سهم است ، يعنى در موضعى كه محاذى مركز عين و به منزلهء مركز زاويهء مخروط وهمى است ، و به جهت شدّت استنارهء آن موضع ظهورش بيشتر مىشود .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nو شايد كه مراد قائلين به خروج شعاع نيز همين معنى باشد و إلّا چگونه مىتواند كه شعاع از بصر به حسب حقيقت بيرون آيد و به مرئى منتهى گردد ، زيرا كه اگر آن شعاع عرض باشد بطلانش ظاهر است ، و اگر جسم باشد بالبديهه معلوم است كه نمىتواند شد كه از چشم جسمى بيرون آيد كه دفعة نصف كرهء عالم را فرو گيرد ، و چون چشم بر هم گذارند دفعة به چشم برگردد يا منعدم شود ، و چون بار ديگر بگشايند به همان نحو منبسط شود و همچنين كرّة بعد اخرى .\r\nو ايضا چگونه آن جسم شعاعى به اطراف عالم حركت مىكند بدون قاسرى و [ بدون 
  ] اراده‌اى و چگونه در افلاك نفوذ مىكند و آنها را منخرق مىسازد و چگونه به هبوب رياح مشوّش نمىشود و ميل به جانبى نمىكند ، مانند ميل كردن اجسام حامل صوت به جوانب به واسطهء رياح . و از آن لازم مىآيد كه قمر و ثوابت را با هم نبيند ، بلكه به فاصلهء زمانى كه مناسب مسافت ميان آنها باشد ديده شود . و به مثل اين ادلّه و أمارات ابطلال قول كسانى كه إبصار را به تكيّف هوا به شعاع عين و اتّصال آن به مرئى مىدانند مىتوان نمود .\r\nو ابتناى علم مناظر و مرايا كه جمعى را به خيال انداخته است كه بايد البته إبصار به خروج شعاع باشد نيز بر اين مخروط موهوم و خطوط موهومه در آن مخروطات ، [ 389 
  ] مانند ابتناى قواعد علم هيئت بر دواير قسيّ مفروضه در فلك [ است 
  ] . و چنان كه از مجرّد آنكه اين اشياء امور فرضيّه است ابطال علم هيئت لازم نمىآيد ، همچنين از مجرّد وهمى بودن مخروط ما بين رائى و مرئى ابطال علم مناظر و مرايا لازم نمىآيد .\r\nو تصوّر مخروط ميانهء رائى و مرئى مشترك الاعتبار است در ميان مذاهب ثلاثه در إبصار . و از اين جهت معلّم ثانى گفته است كه غرض تنبيه بر آن حالت و ضبط آن است به قسمى از تشبيه ، نه غرض انطباع يا خروج شعاع است به حسب حقيقت . و ضيق عبارت شخص را در اطلاق اين دو لفظ انداخته است . « 1 »\r\n\r\nتتميم\r\nبدان كه صاحب اسفار در مقام اثبات مذهبى كه مختار اوست گفته است كه هيچ يك\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 189 - 191 .\r\n","page_name":" 445 ","page_number":445},
  {"content":"\r\n\r\nاز ما سواى مذهب منصور از مذاهب ثلاثهء مشهور از مفاسد متعدّد خالى نيست . امّا مذهب انطباع و مذهب خروج شعاع ، كتب قوم مشحون است به ذكر ايراداتى كه بر آنها وارد مىآيد .\r\nو بر آنچه مختار صاحب مطارحات است نيز چند امر وارد مىآيد :\r\nاوّل آنكه برهان قائم است بر آنكه به جسم مادّى و عوارضات آن ممكن نيست كه ادراك تعلّق گيرد مگر بالعرض .\r\nدوم : آنكه احول دو صورت را ادراك مىكند . پس اگر مدرك بايد كه امر خارجى باشد لازم مىآيد كه ادراك نمايد چيزى را كه در خارج وجود ندارد . و قول به اينكه يكى را در خارج مىبيند و ديگرى در خيال يا در عالم مثال موجّه نيست .\r\nسوم : آنكه چون جماعت كثيره به صورت واحدهء خارجيّه نظر كنند بايد كه آن صورت مدرك كلّ آن نفوس باشد و معنى ادراك حصول صورت شىء است براى مدرك ، و در حصول چيزى براى چيزى از نوع خصوصيّتى و علّيّتى چاره نيست ، و علّت بالذات فاعل و غايت و مادّه و صورت است ، و شيء بالذات حاصل نمىگردد براى چيزى مگر براى علل و اسباب ذاتيّه‌اش . پس اگر آن صورت براى نفس حاصل گردد بايد كه نفس يكى از علل ذاتيّهء آن باشد ، به سبب آنكه [ 390 
  ] براى آن موجود شده است ، و لكن ظاهر است كه نفس مادّه و صورت آن نيست و همچنين علّت فاعلهء آن نيز نيست و إلّا براى شخص واحد علل كثيره خواهد بود ؛ و غايت آن نيز نيست ، زيرا كه براى شيء واحد غايات كثيره نمىباشد .\r\nچهارم : آنكه تسميهء اين اضافهء نفس به واسطهء بدن به امر جسمانى ذو وضع به اضافيّهء نوريّه وجهى ندارد ، زيرا كه اضافات واقعه در ميان اجسام يا به واسطهء اجسام و آنچه در اجسام است اضافهء وضعيّه است لا غير ، مانند محاذات و مجاورت و تماسّ و تداخل و تباين و غير اينها . و جميع اين نسب و اوضاع اضافات مادّيّهء ظلمانيّه‌اند ، و مقرّر شده است كه نسبت وضعيّه از موانع ادراك است ، زيرا كه از لوازم مادّيّه است و مدار ادراك بر تجرّد صورت است از وضع و مقدار مادّى . و امّا علاقه و نسبت ميانهء شىء و علّت وجود آن شيء مىباشد ، زيرا كه وجود عين ظهور است ، و فاعل و غايت مبدأ وجودند ، و مادّه و موضوع مبدأ قوّه و امكان شىءاند . پس به ثبوت رسيد كه سزاوار به اسم اضافهء اشراقيّه نسبت واقع در ميان فاعل صورت و ذات آن است به نحوى كه ما مقرّر كرديم ، و به اين اضافه متحقق\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nمىگردد در ميان نفس و صورت فايضه از آن بر ذات خودش . و گويا مختار ما مذهب اوائل بوده است . و عدم نقل آن به جهت غموض مسأله و قصور فهم ناقل شده است . و هرگاه دليل دلالت كرد كه رؤيت به حضور صورت مجرّد از مادّهء خارجيّه است براى نفس ، و قول به خروج شعاع و انطباع نيز باطل شد ، آنچه ما ادّعا نموديم ثابت مىگردد . « 1 » و ايضا در همان كتاب گفته است كه در إبصار توسّط جسم شفّافى در ميان رائى و مرئى ضرور است ، زيرا كه عبارت است از تأثّر قواى حسّاسه از مؤثّر جسمانى و آن امرى محسوس خارجى است و ناچار بايد كه علاقهء وضعيّه ميان مادّهء قوّهء حسّاسه و آن شىء محسوس بوده باشد ، و آن [ 391 
  ] علاقه به مجرّد محاذات متحقق نمىگردد بدون آنكه جسم مادّى در ميانه متوسّط نباشد ، زيرا كه علاقه در ميان دو چيز ، كه نه اتّصال در ميان آنهاست به حسب وضع و نه نسبت است به حسب طبع ، نمىباشد ، بلكه علاقه يا ربط عقلى است يا اتّصال حسى . پس ناچار بايد كه جسمى در ميانه موجود باشد . و آن جسم نمىتواند كه جسم كثيف مظلم باشد ، زيرا كه آن في نفسه قابل اثر نورى نيست . پس چگونه مىتواند كه موجب ارتباط مبصر به بصر يا ارتباط منير به مستنير گردد ، زيرا كه رابط ميان دو چيز بايد كه از قبيل آن دو چيز باشد ، نه آنكه منافى فعل آن دو چيز باشد . پس بايد كه ميان آن دو جسمى مشفّ كه حاجز و مانع نباشد واقع باشد تا نور از منير به مستنير يا تأديهء شبح به بصر واقع گردد .\r\nو از اين بيان ظاهر مىگردد فساد قول كسى كه گفته است كه متوسّط هر قدر ارقّ باشد اولى است ، پس اگر خلأ صرف باشد إبصار اكمل خواهد بود و ممكن خواهد بود كه ما مورچه را در آسمان ببينيم ، زيرا كه اگر در ميان رائى و مرئى امر وجودى متوسّط موصل رابط نباشد فعل و انفعال متحقق نمىگردد .\r\nو بالجمله از تأثير و تأثّر جسمانى يا بايد كه مؤثّر و متأثر ملاقى يكديگر باشند يا متوسّط جسمانى در ميانه واقع باشد كه به آن مجموع متوسّط و منفعل در حكم جسم واحد باشند ، هر چند بعضى از آن به سبب عدم استعداد قبول تأثير نكند و بعضى به سبب استعداد\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 182 - 183 .\r\n","page_name":" 447 ","page_number":447},
  {"content":"\r\n\r\nقبول نمايند . پس اگر فرض كنيم كه در ميان نار و جسم متسخّن از آن جسم متوسّطى نباشد تسخين و تسخّن متحقق نمىگردد ، به جهت عدم رابط . و همچنين اگر ميان شمس و ارض جسم متوسّطى نباشد ارض نه قبول ضوء از شمس مىكند و نه قبول سخونت . » « 1 » اين است خلاصهء آنچه فاضل علامهء مذكور در اسفار فرموده است ، جزاه [ اللّه عن 
  ] الطّالبين خير الجزاء .\r\n\r\nو ديگر از جملهء حواس ظاهره شمّ است\r\nو آن قوّه‌اى است در دو زائده كه در مقدّم دماغ واقع‌اند و شبيه‌اند به حلمه ثدى كه به توسّط هوا ادراك روايح مىنمايند . و اين قوّه بعد از سمع و بصر الطف از قواى ديگر است . [ 392 
  ] و از مباحث شم يكى آن است كه آيا هواى متوسّط متكيّف به كيفيّت ذى الرّايحه مىشود و به خيشوم مىرسد ، يا آنكه اجزاء لطيفه از ذى الرّايحه منفصل مىگردد و آن اجزاء به آلت شم مىرسد بدون آنكه هوا متكيّف به آن كيفيّت گردد .\r\nو كسانى كه به طريق دوم معتقدند مىگويند كه اگر انفصال اجزاء نباشد بايد كه حرارت مهيّج روايح نباشد و برودت آن را فرو مىنشاند و حال آنكه به دلك و تبخير روايح افزون مىگردد . و ايضا تفّاحه را مىبينيم كه از كثرت شم مىكاهد .\r\nو طايفهء ديگر احتجاج نموده‌اند كه اگر رايحه‌اى كه محافل را مملو مىسازد به واسطهء چيزى باشد كه از ذى الرّايحه منفصل گردد بايد كه در وزن و حجم آن نقصان بهم رسد .\r\nو ايضا احتجاج نموده‌اند كه هر گاه صاحب رايحه را بخور نماييم مانند كافور كه جميع اجزاء آن فانى گردد از آن رايحه منتشر مىگردد . امّا اگر همان قدر را نقل به مواضع بسيار نماييم با تقسيم هر جزئى را در موضعى بگذاريم أضعاف رايحه را كه از بخور حاصل شده است حاصل مىگردد و اگر به انفصال اجزا بود نبايست كه اين قدر تفاوت در آن بوده باشد .\r\nو حق آن است كه هر دو شق محتمل بلكه واقع است .\r\nو جمعى ديگر گمان كرده‌اند كه ذى الرّايحه در شامّه اثر مىكند بدون تكيّف هوا يا\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، صص 199 - 200 .\r\n","page_name":" 448 ","page_number":448},
  {"content":"\r\n\r\nتبخّر اجزاء و انفصال آن .\r\nو اين گمان مردود است به آنكه بسيار مىباشد كه ذى الرائحة به مسافت بعيده دور مىشود يا معدوم مىگردد و رايحهء آن تا مدّتى در موضع اوّل باقى مىماند .\r\nو ديگر از مباحث متعلّقهء به شم آن است كه انسان ابلغ حيوانات است در ادراك لطائف روايح قريبه ، لكن اضعف آنهاست در ادراك روايح بعيده و در ادراك تفاصيل انواع آنها ، زيرا كه رسوم روايح در نفس انسان به تحصّل تفصيلى حاصل نيست ، چنان كه در مطعومات و ملموسات حاصل است . و به اين سبب براى [ 393 
  ] روايح در نزد انسان اسماء وضع نشده است مگر از جهت موافقت و مخالفت ، مثل رايحهء طيّبه يا كريهه ، يا از جهت انتساب به طعوم يا موضوع مثل رايحهء حلاوت يا حموضت و رايحهء ورد يا مشك يا عنبر . و امّا بعضى از حيوانات در ادراك روايح به مرتبه‌اى صاحب قوّتند كه به تنشّق احتياج ندارند .\r\nو ديگر از مباحث متعلّقهء به شم آن است كه از افلاطون و فيثاغورس و هرمس و غير ايشان از اقدمين نقل نموده‌اند كه براى افلاك و كواكب قوّهء شامّه است و در آنها روايح طيّبه هست كه از هر رايحه اطيب است .\r\nو أتباع مشّائين اين حكايت را مردود دانسته‌اند به آنكه ادراك روايح مشروط به هوا و بخار است و در آنجا هوا و بخارى موجود نيست .\r\nو اين رد ضعيف است ، زيرا كه برهانى اقامه نشده است بر آنكه در ادراك مشمومات وجود هوا و بخار مطلقا شرط باشد ، بلكه اين امور در عالم عنصرى شرط است . « 1 »\r\n\r\nو ديگر از حواسّ ظاهره ذوق است\r\nو آن قوّه‌اى است منبثّ در عصب مفروش بر جرم لسان . و بعد از لمس از ساير [ قوى 
  ] اعمّ است در حيوان و أشبه است به لامسه ، زيرا كه شعور به چيزى است كه ملائم بدن باشد تا آنكه آن را طلب نمايد . و ادراك ذوق نيز مثل ادراك لمس محتاج است به ملامسه ، لكن مجرّد ملاقات سطح در آن كافى نيست ، بلكه بايد كه ذى الطّعم در جرم لسان كه آلت ذوق\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 167 - 169 .\r\n","page_name":" 449 ","page_number":449},
  {"content":"\r\n\r\nاست نفوذ نمايد يا به ذات خود يا به واسطهء رطوبت لعابيّه منبعثهء از لسان . و بايد كه آن رطوبت عديمة الطعم باشد تا آنكه طعم طعام چنان كه هست به آلت تواند رسانيد ، و اگر طعمى ديگر مخالط آن گردد چنان كه در مرضى آن طعم را به صحّت نمىتواند رسانيد .\r\nو حق آن است كه آلت نيز بايد كه عديم الطعم باشد يا آنكه اگر صاحب طعم است طعم ضعيفى در آن موجود باشد تا آنكه تواند كه هر طعمى كه بر آن وارد مىشود ادراك نمايد .\r\nو اختلافى كه در باب ذوق واقع است ، اين است كه آيا توسّط رطوبت لعابيّه در اتّصال طعم [ 394 
  ] به اين است كه اجزاء ذى الطّعم به آن رطوبت مخلوط مىگردد و با آن در جرم لسان عوض مىنمايد تا آنكه قوّه احساس طعم مىكند يا آنكه آن رطوبت متكيّف به آن كيف مىگردد و آن را به حاسّه مىرساند . و بنا بر اوّل ، فايدهء رطوبت همين است كه بدرقه‌اى است براى ذى الطعم كه وصول آن را به آلت آسان مىگرداند ، و بنا بر ثانى ملاقى محسوس حاسّه همان رطوبت است . و هر دو وجه محتمل است . و آنچه به آن قوّه محسوس مىگردد طعوم تسعه است و هر چه از آن طعوم مركّب گردد .\r\nو بدان كه حكما بالاتّفاق ذوق را قوّهء واحد دانسته‌اند ، و بعضى گفته‌اند كه چه داعى است آن گروهى را كه در لمس به قواى متعدّده قائل شده‌اند به اعتبار تعدّد ملموسات ، و در ذوق به اعتبار تعدّد مذوقات به تعدّد قوّهء ذوق قائل نشده‌اند .\r\nو از اين جواب داده‌اند كه موجب آن اين است كه حاكم بر نوع واحد از تضاد را يك قوّه دانسته‌اند ، و طعوم اگر چه بسيارند لكن در ميان آنها بجز يك تضاد واقع نيست . و در ملموسات تضاد متعدّد است ، زيرا كه ميان حرارت و برودت يك نوع تضادّ است و ميان رطوبت و يبوست نوعى ديگر . « 1 »\r\n\r\nو ديگر از حواسّ ظاهره لمس است\r\nو آن قوّه‌اى است منبثّ در جلد بدن و اكثر لحم و غير آن دو به واسطهء اعصاب و\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 165 - 167 .\r\n","page_name":" 450 ","page_number":450},
  {"content":"\r\n\r\nلامسه براى حيوان در ضرورت مانند غاذيه است براى نبات .\r\nو شيخ رئيس گفته است كه : « اوّل حواس كه حيوان به آن حيوان مىشود لمس است ، زيرا كه چنانچه براى نبات اگر غاذيه باشد و هيچ قوّهء ديگر نباشد نبات است ، همچنين حال لامسه است براى حيوان ، زيرا كه مزاج از كيفيّات ملموسه است و فسادش به اختلال آنهاست .\r\nو حسّ طليعهء نفس است ، پس بايد كه طليعهء أولى چيزى باشد كه منع فساد نمايد و صلاح به آن محفوظ ماند و بايد كه پيش از طلائعى باشد كه دال‌ّاند بر امورى كه تعلّق دارند به منفعت خارجه از قوام و مضرّت خارجه از فساد [ 395 
  ] .\r\nو اگر چه ذوق دلالت مىكند بر چيزى كه حيات بدون آن باقى مىماند از مطعومات ، لكن جايز است كه حيوان بدون آن باقى ماند به واسطهء حواسّ ديگر كه او را دلالت بر غذاى موافق نمايند و از مضارّ غذا اجتناب فرمايند . و چيزى از حواسّ ديگر نمىتوانند كه او را به هواى محيط به بدن آن محرق يا مجمد باشد آگاهى دهند » . « 1 » و ادراك اين قوّه مدركات خود را به مضادّه است ، و در آن تأثير مماسّه شرط است ، و اگر ملموس در كيفيّت مثل لامس باشد مدرك نمىگردد و إلّا مثلان در آن مجتمع مىشوند . و مدركات اين قوّه كيفيّات اربع است و خفّت و ثقل و ملاست و خشونت و صلابت و لين . و بعضى گفته‌اند كه براى آن محسوسات ديگر هست ، مانند هشاشت و لزوجت و تفرّق اتّصال . و بعضى ادراك به اين امور را بالتّبع دانسته‌اند . و همچنين ادراك به صلابت و لين را . و جمهور لامسه را نوع واحد مىدانند ، و بعضى گفته‌اند كه لامسه چهار نوع است .\r\nو شيخ در قانون مىگويد كه : « دور نيست كه لامسه چنان باشد كه قومى گفته‌اند كه نوع اخير نيست ، بلكه جنس است كه در تحت آن چهار نوع يا بيشتر هست : اوّل حاكم در تضادّ ميان حارّ و بارد . دوم در تضادّ ميان رطب و يابس . و سوم در تضادّ ميان صلب و لين . و چهارم در تضادّ ميان خشن و أملس . و چون همه در يك آلت واقع‌اند چنان توهّم مىشود كه همه يك قوّه‌اند » .\r\n\r\n\r\n","description":"","footnote":"\r\n( 1 ) . ابن سينا ، الشفاء ، الطبيعيات ، النفس ، ص 58 .\r\n","page_name":" 451 ","page_number":451},
  {"content":"\r\n\r\nو در اين مقام بحث مشهورى هست . و آن بحث اين است كه مدرك به حس متضادّات است ، مثل حرارت و برودت نه تضادّ ، زيرا كه تضادّ معنى عقلى است و به حس مدرك نمىگردد ، پس چگونه مبناى تعدّد لامسه را بر تعدّد تضادّ نهاده‌اند و تجويز نموده‌اند كه قوّهء واحده مدركات متضادّه را ادراك نمايند ، مانند باصره سواد و بياض را . و به چه سبب اينها را از قبيل صدور افعال مختلفه از مبدأ واحد بالذّات نشمرده‌اند ؟\r\nو فاضل شارح در شرح هدايه از آن جواب داده كه : « چون مزاج حيوان از جنس كيفيّاتى است كه اوائل ملموسات است [ 396 
  ] پس بايد كه متأثر گردد از اضداد هر چه در اوست از كيفيّات اوّليّه و هر چه تابع آن است ، و چون انسان واقع است در اوساط همهء آنها اطرافى را كه درك مىنمايند كه اين اوساط قياس به آنها اوساطند . و اين است معنى قول ايشان كه گفته‌اند كه حكومت لامسه در تضادّ ميان كيفيّات است . و امّا بيان آنكه محال لازم نمىآيد از آنكه قوّهء واحده ادراك امور متخالفه و متضادّه نمايد بعد از اين مذكور خواهد شد إن شاء اللّه تعالى » . « 1 »\r\n\r\nنقل كلام\r\nشيخ رئيس در فصل سوم از مقالهء ششم از علم نفس در كتاب شفا گفته است كه :\r\n« بعضى از حواس هست كه نه لذّتى و نه المى براى فعل آنها در محسوسات آنها هست و بعضى ديگر تلذّذ و تألّم آنها به توسّط محسوسات آنهاست . و امّا آنچه لذّت و الم آنها ، به توسّط محسوسات آنها نيست بصر است كه نه ملتذّ به الوان مىشود و نه متألّم به آنها مىگردد ، بلكه نفس ملتذّ و متألّم مىشود . و همچنين اذن . و اگر اذن از صوت شديد متألّم گردد و عين از لون مفرط متألّم شود ، تألّمشان نه از آن حيثيّت است كه سمع و بصرند ، بلكه از آن حيثيّت است كه لامس‌اند ، زيرا كه در آنها احداث الم لمسى مىنمايند و به زوال آنها لذّت لمسيّه حاصل مىشود . و امّا شمّ و ذوق متألّم و ملتذّ مىگردند هر گاه متكيّف به كيفيّت منافره يا ملائمه گردند . و امّا لمس گاهى متألّم به كيفيّت ملموسه و ملتذّ به آن مىگردد و گاهى تألّم و تلذّذش به واسطهء كيفيّت اوّليّه نيست . بلكه به تفرّق اتّصال و التيام آن است » . « 2 »\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 193 - 194 .\r\n( 2 ) . ابن سينا ، الشفاء ، الطبيعيات ، النفس ، ص 61 .\r\n","page_name":" 452 ","page_number":452},
  {"content":"\r\n\r\nاين است ترجمهء كلام شيخ .\r\nو مسيحى در شرح قانون گفته است كه : « كلام شيخ در نهايت اشكال است . امّا اوّلا ، به جهت آنكه مذهب شيخ آن است كه مدرك محسوسات جزئيّه حواسّ خمس است ، پس مذهبش در اين موضع اگر همان مذهب است در سمع و بصر مناقض آن است ، و اگر آن مذهب نيست آنچه در شمّ و ذوق و لمس گفته است فاسد است .\r\nو امّا ثانيا ، به جهت آنكه براى هر يك از حواس محسوس خاصّى هست [ 397 
  ] و محال است كه غير آن را ادراك نمايد و بديههء عقل بر اين معنى حاكم است ، پس مىگوييم كه چگونه مىشود كه قوّهء لامسهء حاصلهء در اذن و عين صوت مفرط و لون موذى را ادراك نمايند .\r\nو امّا ثالثا ، به جهت آنكه آنچه در اينجا گفته است مناقض حدّ لذّت و الم است ، زيرا كه شيخ در حدّ لذّت گفته است كه ادراك ملائم است از آن حيثيّت كه ملائم است ، و ملائم براى قوّهء باصره ادراك مبصر است ، نه براى قوّهء لامسه .\r\nو امّا رابعا ، به جهت آنكه ادراك اين محسوسات يا اين است كه لذّت و الم است براى حواسّ و يا لذّت و الم نيست براى آنها . و بنا بر اوّل ادراك بصر الوان حسنه را لذّت است براى آن و ادراك الوان موذيه الم است . و بنا بر ثانى براى شمّ و ذوق و لمس نيز لذّت و المى نمىباشد ، و براى بعضى دون بعضى ترجيح بلا مرجّح است ، زيرا كه هر پنج وسائط نفس‌اند در ادراك محسوسات جزئيّه » .\r\nو بعد از آن امام رازى نقل نموده است كه در كتاب مباحث مشرقيّه در مقام عذر از جانب شيخ كه در اين مقام در سمع و بصر از مذهب خود بيرون رفته است ، گفته است كه : « الوان ملائم قوّهء باصره نيستند ، زيرا كه قوّهء باصره متّصف به الوان نمىتواند شد ، و ملائم شىء آن چيزى است كه كمال آن چيز باشد و اقلّ درجات كمال حصول آن است براى آن شىء بلكه ملائم قوّهء باصره ادراك الوان است . و شيخ حصول ملائم را لذّت قرار نداده است ، بلكه ادراك ملائم را لذّت قرار داده است . و چون باصره إبصار نمايد ملائم براى او حاصل شده است نه ادراك ملائم ، زيرا كه قوّهء باصره ادراك اينكه مبصر الوان است نمىكند ، بلكه نفس مدرك آن است و نفس است كه اشياء را ادراك مىكند ، و اين معنى را نيز ادراك مىكند كه\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nاشياء را ادراك كرده است » .\r\nو بعد از نقل اين كلام از امام ، مسيحى مىگويد كه : « از آنچه امام گفته است لازم مىآيد كه براى لامسه و ذائقه و شامّه هم ادراك به اينكه مدركند نباشند و اين مناقض مذهب [ 398 
  ] شيخ است در شفا و قانون » .\r\nو علّامهء شيرازى در شرح قانون اقوال مسيحى را مردود دانسته است و گفته است كه : « بر اعتراض اوّلش وارد مىآيد كه ما مسلّم نداريم كه شيخ يا غير شيخ از حكما كسى باشد كه اعتقادش اين باشد كه مدرك محسوسات جزئيّه حواس‌ّاند . و اين از اغلاط متأخّرين است ، مانند امام رازى و كسانى كه پيروى او نموده‌اند ، و شيخ و امثال او مدرك و حاكم و ملتذّ و متألّم همه را نفس مىدانند ، و اطلاق اين الفاظ بر حواس بر سبيل مجاز است ، و لكن چون احساس انفعال حاسّه بلكه آلت آن است از محسوسى كه به آن اختصاص دارد ، پس بايد كه آلت هر حاسّه از محسوس خاصّ به آن منفعل گردد و به آن محسوس متكيّف شود ، اين قدر هست كه انفعال بعضى آلات حواسّ و تكيّفش به محسوسات خودش به حيثيّتى است كه نفس آن را در همان جا ادراك مىنمايد ، مانند ذايقه و شامّه و لامسه ، و انفعال بعضى ديگر به اين نحو نيست مثل باصره و سامعه ، و از اين جهت است كه انسان لذّت حلو را در فم و لذّت رايحهء لذيذه را در شم ، و لذّت نعومت را در آلت لمس ادراك مىنمايد ، و لذّت صورت حسن را نه در جليديّه و نه در ملتقاى عصبتين ادراك مىكند . و همچنين لذّت صوت حسن را در عصبهء مفروشه در صماخ ادراك نمىكند ، نه آنكه انفعال بعضى از آلات حواسّ زمانى و بعضى ديگر آنى است ، چنان كه بعضى پنداشته‌اند ، زيرا كه ادراك جميع حواس آنى است ، و هر كه ادّعا مىكند كه بعضى زمانى و بعضى آنى است بايد از عهدهء آن برآيد .\r\nو بر اعتراض دومش وارد مىآيد كه شيخ نگفته است كه مدرك صوت عظيم و لون مفرط لامسهء أذن و بصر است ، بلكه مدرك آن دو لامسه اذن و عين است ، و متألّم آلت لامسهء آنهاست به طريق تفرّق اتّصالى كه صوت مفرط در لامسهء اذن و لون موذى در لامسهء عين احداث مىنمايند و آلت سمع و بصر از آنها متألّم نمىشوند .\r\nو بر اعتراض سومش [ 399 
  ] وارد مىآيد كه آن اعتراض مبتنى است بر آنكه ملائم قوّهء باصره ادراك مبصرات باشد ، و شيخ گفته باشد كه مدرك مبصرات لامسهء عين است . و\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nاين دو مقدّمه هر دو ممنوع است ، زيرا كه ملائم و موافق براى نفس مىباشد نه غير . و شيخ گفته است كه متألّم از لون موذى لامسهء عين است نه باصرهء آن و مدرك باصره آن است نه لامسه ، و اين كلام حق است .\r\nو بر اعتراض چهارمش وارد مىآيد كه مسلّم نيست كه ادراك محسوسات در بعضى دون بعضى ترجيح بلا مرجّح باشد ، و ادراك نفس لذّت حواسّ ثلاث را در همان جا است كه آلات منفعل مىگردند و لذّت دو حاسّهء ديگر چنين نيست .\r\nو امّا عذرى كه از امام نقل نموده است براى شيخ در سمع و بصر چيزى نيست ، زيرا كه شيخ از مذهب خود بيرون نرفته است كه به عذر محتاج باشد ، لكن چون اعتقاد امام آن است كه شيخ چنين مىداند كه مدرك جزئيّات حواس‌اند ، عذرخواهى نموده است ، و ايراد عذرى كرده است كه از بيوت عنكبوت سست‌تر است » . و اين است ملخّص كلام علّامهء شيرازى در شرح قانون .\r\nو فاضل شارح در بسيارى از كتب خود ، حتّى در شرح هدايه ، كلام شيخ را با كلام مسيحى و كلام علّامه نقل نموده است ، و بعد از آن فرموده است كه : « و لعمرى إنّه قد أصاب فيما أجاب عن اشكالات المسيحيّ ، لكن در فرقى كه ميان حاسّتين اوليين و حواسّ ثلاث باقى ذكر نموده است محلّ تأمّل است ، و بر تقدير تحقّق آن فرق كلامش به حدّ إجداء نرسيده است ، زيرا كه نگفته است كه به چه سبب نفس ادراك محسوسات بعضى قوى را در همان مكان مىكند و ادراك بعضى ديگر را در آن مكان نمىكند تا آنكه ثابت گردد كه بعضى از آلات حواس محلّ لذّت و الم حاصل از محسوسات خودند و بعضى نيستند . و مىتوان گفت كه مزاج حيوان حاصل از جنس كيفيّات اوّليّه است و بقاء حياتش منوط است به اعتدال مزاجى كه لايق او باشد . [ 400 
  ] و صلاح و فساد بدن به انحفاظ آن مزاج و اختلال آن بسته است . و شكّى در آن نيست كه لذّت ادراك ملائم است از آن حيثيّت كه ملائم است و الم ادراك منافى است از آن حيثيّت كه منافى است ، و منافى حيوان از آن حيثيّت كه حيوان است اوّلا مدركات لامسه است ، زيرا كه از جنس امورى است كه تقوّم حياتش به آن است . پس مدركات ذائقه است كه مقوّى و زيادكنندهء بدن اوست . و تالى اين دو در ملائمت و منافرت مدركات شامّه است ، زيرا كه لطائف اعضا ، مانند ارواح بخاريّه ، به واسطهء آن تغذّى\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nمىنمايند . و أمّا مدركات سامعه و باصره محتاج اليه حيوان بما هو حيوان به احتياج قريب نيست ، پس ملائم و منافى براى حواسّى كه قواى جسمانيّه‌اى و براى محالّ آنها كه اجسام مركّبه‌اند مدركات حواسّ ثلاث است بر وجه مذكور . و امّا مدركات دو حاسّه ديگر ملائم و منافى آن دو حاسّه و محلّ آن دو حاسّه نيستند ، و به اين سبب تلذّذ و تألّم حاسّه به آن مدركات حاصل نمىگردد » . « 1 »\r\n\r\nفصل ششم در تعداد حواسّ باطنه\r\nو آن نيز به حكم استقراء پنج است : حسّ مشترك ، و خيال ، وهم ، و حافظه ، و متصرّفه .\r\nو آنچه بعضى گفته‌اند - كه يا مدرك است و يا معين بر ادراك و مدرك يا مدرك صورت است يا مدرك معانى . و معين يا حافظه است يا متصرّفه ، و حافظه يا حافظ صورت است يا حافظ معانى - وجه ضبط است ، نه مفيد حصر عقلى .\r\nو امّا حسّ مشترك كه آن را به يونانيّه بنطاسيا مىگويند .\r\nو معنى آن لوح نفس است و آن قوه‌اى است مرتّب در مقدّم تجويف اوّل از تجاويف ثلاثه كه در دماغ واقع است ، و جميع صور منطبعهء در جميع حواسّ ظاهره را قبول مىكند . « 2 » و فاضل شارح مىگويد كه : « آن در نزد ما قوّه‌اى است نفسانيّه كه استعداد حصولش در مقدّم دماغ ، بلكه در روح مصبوب در آن است :\r\nو براى اثبات حسّ مشترك سه حجّت اقامه نموده‌اند :\r\n[ حجّت 
  ] اوّل : آنكه ما حكم مىكنيم بر بعضى [ 401 
  ] از محسوسات ظاهره به بعضى ديگر . چنان كه مىگوييم : اين ابيض اين حلواست . و قاضى بر چيزى بايد كه مقضىّ عليها در نزد او حاضر باشند . و اين قاضى عقل بتنهايى بدون توسّط حاسّه نمىتواند بود ، زيرا كه ادراك آن مر محسوسات را نمىتواند بود مگر به آلت جزئيّه . و ايضا اين حكم از حيواناتى كه عقل براى آنها نمىباشد واقع مىشود ، زيرا كه اگر نباشد زيست براى آنها ميسّر\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 193 - 197 .\r\n( 2 ) . صدر الدين شيرازى ، شرح الهداية الأثيرية ، ص 197 .\r\n","page_name":" 456 ","page_number":456},
  {"content":"\r\n\r\nنخواهد بود و شمّ و شكل در نزد ايشان دليل بر صورت مطلوبه يا مهروبه نخواهد بود . پس از اين ظاهر مىشود كه براى محسوسات ظاهره اجتماعى در قوّه جزئيّه ادراكيّه هست . و آن قوّه هيچ يك از حواسّ ظاهره نيست ، پس بايد كه مدرك باطنى جزئى باشد ، و اين قوّه موسوم است به حسّ مشترك .\r\nو اين حجّت ضعيف است ، به سبب آنكه عقل در انسان و وهم در حيوان جامع جميع قواى مدركه و غير آن هستند ، و حاكم بر مدركات و مستعمل همهء آنها آن دو چيزند . پس براى حكم همين قدر كافى است كه بياض سكّر را به بصر و حلاوت آن را به ذوق درك نمايد . و ايضا ما تعقّل مىنماييم انسان كلّى را ، پس شخص معيّنى از انسان را مشاهده مىكنيم ، پس حكم مىكنيم كه اين شخص آن انسان است ، با آنكه انسان كلّى معقول است و شخص جزئى محسوس . پس اگر بايد كه حاكم بر دو چيز مدرك هر دو بالذّات باشد بايد كه در اينجا قوّهء ديگر باشد غير عقل و غير حس كه مدرك معقول و محسوس با هم تواند بود ، و وجود چنين قوّه‌اى كه بالذات هم مدرك معقول و هم مدرك محسوس تواند بود محال است .\r\nحجّت دوم : آن است كه ما قطرهء نازله و شعلهء جوّاله را خطّ مستقيم و دايره مىبينيم ، و در خارج نه خط موجود است و نه دايره . و محلّ حصول آنها قوّهء باصره نيست . امّا به مذهب كسانى كه إبصار را به خروج شعاع مىدانند و كسانى كه مبصر در نزد ايشان همان امر موجود در خارج است ظاهر [ است 
  ] ، و امّا به مذهب كسانى كه به انطباع صور در بصر قائلند به اعتبار آنكه حضور مادّه در ابصار شرط و ضرور است ، و بصر ادراك مبصر نمىتواند نمود مگر در همان مكان كه واقع است ، پس بايد كه [ 402 
  ] آن اشباح در قوّهء ديگر باقى باشد ، و آن نفس نيست ، پس قوّهء جزئيّهء ديگر خواهد بود .\r\nو امام رازى گفته است كه شمار در مقام آنكه رؤيت به انطباع در بصر است به همين دليل استدلال مىكنيد ، و الحال آن را دليل بر انطباع در حسّ مشترك مىگردانيد . و چه مانع است از آنكه محلّ انطباع آن روح باصره و قوّهء باصره باشد و در موضعى كه واقع است منطبع در روح باصره گردد ، و پيش از آنكه اين صورت محو شود صورتى ديگر در حالتى كه واقع در حيّز ديگر است منطبع گردد . و قوّهء باصره شاعر به هر دو صورت باشد ، و نقطه را بر امثال خطّى احساس نمايد .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nو ايضا شيخ رئيس مىگويد كه حركت به بصر مدرك مىتواند شد ، و محال است ادراك حركت به بصر مگر بر وجه مذكور .\r\nو فاضل شارح گفته است كه دليل بر آنكه در إبصار بايد كه شبح در نزد نفس متمثّل گردد ، در جاى خودش مذكور است بدون استعانت به آنچه او ذكر نموده است . و تجويز بقاى ارتسامات در بصر به نحوى كه نقطهء خط ديده شود جايز نيست ، زيرا كه حسّ ظاهر قوّهء مادّيّه است كه در ادراك چيزى نمىكند مگر به مشاركت وضع ، و در چيزى كه قياس به موضوع قوّهء مادّيّه وضع نداشته باشد تأثير نمىتواند كرد . پس ادراك به آن واقع نمىشود ، زيرا كه شبهه‌اى در آن نيست كه چون قطره در موضعى حاصل شد ، بودنش در موضع سابق باطل مىگردد ، و شىء منعدم را وضع نمىباشد ، و هر چه وضع ندارد قوّهء جسمانيّه در آن اثر نمىكند . پس اگر بصر ادراك صورت نقطه را بر وضع خاص بعد از آنكه آن وضع باطل شده باشد تواند نمود ، بايد كه شىء بلا سبب موجود تواند شد ، و بايد كه حسّ ظاهر مدرك مغيبات تواند بود ، و ادراك مغيبات مقصور بر حسّ باطل است . و چنان كه بديهه شاهد است كه حواسّ ظاهره ادراك امور گذشته و آينده را نمىتواند نمود ، مثل آنكه بصر لون موجود در أمس و ذائقه طعم موجود در غد را ادراك نمايند ، همچنين در اين مكان .\r\nو آنچه شيخ گفته است ، كه بصر مدرك حركت است ، مراد آن است كه به انضمام [ 403 
  ] عقل ، به نوعى از قياس ، آن را ادراك مىنمايد ، نه آنكه بصر به ادراك واحد دفعى اجزاى حركت را ادراك مىكند ، و اگر اجزاى حركت با هم مرتسم گردد ، آن نيز در حسّ مشترك خواهد بود ، نه در قوّهء باصره .\r\nحجّت سوم : آن است كه انسان صورى را ادراك مىنمايد كه وجود خارجى ندارد ، مثل آنچه عارض مبر سمين مىگردد ، و مثل آنچه نائم در رؤيا مىبيند . و كسانى كه در عقول ايشان ضعفى هست در نزد دهشت و خوف صورى چند مشاهده مىكنند كه مناسب احوال ايشان است . و براى آن صور بايد كه وجودى باشد ، زيرا كه عدم محض از غير ممتاز نمىگردد و در خارج موجود نيست ، و إلّا بايست كه هر شخصى آن را ببيند . پس وجود آنها در مدركى ديگر خواهد بود غير عقل و غير حواسّ ظاهره ، زيرا كه عقل ادراك اجسام و ابعاد و اشكال مقداريّه نمىتواند نمود . و اغلب اين است كه اين صور در وقتى محسوس\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nمىگردد كه حواسّ ظاهره معطّل و راكد باشد . پس بايد كه مدرك آنها حسّى باشد باطنى غير از خيال ، زيرا كه خيال حافظ است ، و إلّا بايست كه هر چه در آن مخزون است پيوسته متمثّل و مشاهد باشد ، پس آن قوّهء ديگر است ، و آن حسّ مشترك است . « 1 » و از جملهء اعتراضات امام آن است كه ما بر سبيل قطع مىدانيم كه ذوق ، يعنى ادراك مذوقات ، در دماغ نيست ، چنان كه به عقب نيست . و همچنين لمس . و ايضا چون چيزى را مىبينيم يك مرتبه مىبينيم نه دو مرتبه ، مرتبه‌اى در چشم و مرتبه‌اى در دماغ .\r\nو جوابش : اين است كه آنچه بر سبيل قطع معلوم است آن است كه دماغ آلت ذوق و لمس بر وجه اختصاص نيست . و امّا آنكه هيچ مدخليّت ندارد مقطوع به نيست ، و چگونه مىتواند شد كه مدخليّت نداشته باشد و حال آنكه آفت در دماغ موجب اختلال ذوق و لمس و ساير حواس مىگردد ، به خلاف آفت در عقب . و ايضا فرق است ميان ذوق و تخيّل ذوق ، و به قطع معلوم است كه تخيّل ذوق در عقب نيست .\r\nو اعتراضى ديگر از امام آن است كه مسلّم نيست [ 404 
  ] كه هرگاه ارتسام اتّصالات در بصر نباشد بايد در قوّهء ديگر باشد ، بلكه مىتواند در هوا باشد ، به اين نحو كه تشكّلات در اجزاء هوائيّهء متجاوره حاصل گردد و خط ديده شود .\r\nو محقق طوسى جواب داده است كه بقاء تشكّل سابق با حصول تشكّل بعد آن مقتضى خلأ است ، زيرا كه تشكّل در هوا به اعتبار نهايات محيطهء بر جسم متحرّك در آن حادث مىگردد ، و بقاء نهايات بعد از خروج متحرّك از آن مقتضى احاطهء نهايات است به خلأ . « 2 »\r\n\r\nو امّا خيال ، و آن را مصوّره نيز مىگويند .\r\nو آن در نزد جمهور قوّه‌اى است مرتّب در مؤخّر تجويف اوّل دماغ ، و حفظ مىنمايد صور جميع محسوسات را ، و بعد از غيبت از حواس آنها را ممثّل مىگرداند ، و آن خزانهء حسّ مشترك است .\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ص 205 - 210 .\r\n( 2 ) - صدر الدين شيرازى ، شرح الهداية الأثيرية ، ص 198 .\r\n","page_name":" 459 ","page_number":459},
  {"content":"\r\n\r\nو در شرح هدايهء فاضل شارح مذكور است كه در نزد محققين اين قوّه مرتّب است در روح مصبوب در تجويف اوّل كه آلت حسّ مشترك و خيال است . اين قدر هست كه مشاهده اختصاص دارد به آنچه در مقدّم آن است ، و تخيّل به آنچه در مؤخّر آن است . « 1 » و دليل بر آنكه اين قوّه غير حسّ مشترك است سه دليل است .\r\nاوّل : آنكه براى حسّ مشترك قوّهء قبول صور است ، و براى خيال قوّهء حفظ آنهاست .\r\nو دليل بر آنكه قوّهء قبول غير قوّهء حفظ است دو امر است : يكى آنكه اگر عين آن باشد بايد از آن منفك نگردد ، ديگر آنكه منشأ قبول امكان و استعداد است و منشأ حفظ وجوب و فعليّت ، پس دو حيثيّت خواهد بود غير يكديگر .\r\nو جواب از اعتراضى كه بر اين وارد آورده‌اند ، كه اين مبتنى است بر قاعدهء : الواحد لا يصدر عنه إلّا الواحد ، از آنچه پيش از اين مذكور شد ظاهر مىگردد .\r\nدوم : آنكه حسّ مشترك حاكم بر محسوساتى است كه براى آن حاصل مىگردند ، و خيال حاكم نيست ، بلكه حافظ است بتنهايى ، و شىء واحد هم حاكم و هم غير حاكم نمىتواند بود .\r\nو اعتراض بر اين دليل آن است كه مىتواند شد قوّهء واحده [ 405 
  ] گاهى حاكم باشد و گاهى حافظ .\r\nسوم : آنكه صور محسوسه گاهى مشاهدند و گاهى متخيّل ، و مشاهد غير متخيّل است ، پس حسّ مشترك آنها را مشاهده مىنمايد ، و خيال تخيّل مىكند ، پس دو قوّه متغاير خواهند بود .\r\nو امام رازى بر اين وجه اعتراض نموده است كه صور معقوله گاهى مشاهد نفس‌اند و گاهى نفس از آنها ذاهل است ، پس آن صور در آن قوت در كدام خزانه مخزون است ؟\r\nو اگر بگويند كه [ اگر ملكهء اقبال 
  ] نفس به مبدأ فيّاض محكم گرديد ، هر وقت كه ارادهء ادراك آن مىنمايد بر او فايض مىگردد .\r\nمىگوييم : چه مانع است از آنكه در صور خياليّه نيز بر اين نحو باشد ، و در هر وقت\r\n\r\n\r\n","description":"","footnote":"\r\n( 1 ) . صدر الدين شيرازى ، شرح الهداية الأثيرية ، ص 199 .\r\n","page_name":" 460 ","page_number":460},
  {"content":"\r\n\r\nكه حسّ مشترك مهيّاى استحضار اين صور گردد بر او فايض شود .\r\nو فاضل شارح گفته است كه آن قوّه كه ملكهء توجّه و اتّصال به جوهر فعّال براى او حاصل شده است ، به نحوى كه بر او صور افاضه مىگردد بدون تجشّم كسب جديد به فكر يا احساس ، غير از قوّه‌اى است كه هنوز چنين ملكه‌اى براى او حاصل نشده است ، بلكه در ادراك محتاج به كسب است يا به احساس مانند حسّ مشترك يا به فكر مانند نفس ، زيرا نفس از آن حيثيّت كه نفس است نمىتواند كه مطالب نظريّه را در هر وقت كه خواهد بدون طلب و كسب حاصل كند مگر بعد از آنكه ملكهء عقليّه براى او حاصل شود ، و حصول آن بعد از تكرار ادراكات و تعاقب افكار و ترادف انظار است . و آن ملكه نور عقلى راسخ الوجودى است كه از مبدأ بر او فايض مىگردد .\r\nو گفته است كه آن مبدأ در نزد ما جوهرى است فوق نفس و دون عقل فعّال . پس همچنين در اين مقام ادراك محسوسات در اوّل بدون ملكه است و محتاج به شيء كاسب است از حس يا چيزى ديگر . و امّا حفظ آن محتاج است به ملكه و زيادتى و شدّت در قوّهء مدركه به نحوى كه استحضار آن در حال ذهول و فقد اسباب حصول از حس ميسّر گردد .\r\nو بعد از آن گفته است كه اثبات مغايرت در ميان حسّ مشترك و خيال در نزد ما [ 406 
  ] از مهمّاتى نيست كه از اهمال آن چيزى از اصول حكميّه مختل گردد . پس اگر قوّهء واحده باشند كه به اعتبار نفس و كمال مختلف گردد بأسى بر آن نخواهد بود . و عمده اثبات آن است كه آن قوّه جوهرى است باطنى غير عقل و غير حسّ ظاهر ، و براى آن عالمى است غير عالم عقل و عالم طبيعت . و ما برهان بر تجرّد آن از بدن و اجزاء بدن اقامه نموده‌ايم . و احوال عالم برزخ به آن متحقق مىگردد .\r\nبدان كه امام رازى دليل بر مغايرت حسّ مشترك و خيال را ، به اين نحو تقرير نموده است كه قوّهء قبول غير قوّهء حفظ است . و بسا قابل نقشى كه آن را حفظ نمىكند ، مانند آب ، به جهت وجود رطوبت در آن كه شرط سرعت قبول است ، و عدم وجود يبس در آن كه شرط حفظ است .\r\nو بر آن اعتراض نموده است به آنكه اين مجرّد مثال است ، و به آنكه حفظ مسبوق به قبول و مشروط به آن است ، و بنا بر اين بايد كه حفظ و قبول در قوّهء واحده جمع گردد ، كه آن\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nقوّهء خيال است ، و به اينكه حسّ مشترك مبدأ ادراكات مختلفه است ، يعنى انواع احساسات ، و به اينكه نفس صور عقليّه را قبول مىكند و در بدن تصرّف مىنمايد به انواع تدبيرات ، پس آنچه مىگويند كه واحد مبدأ دو اثر نمىتواند بود باطل است .\r\nو محقق طوسى از ايراد اوّل جواب داده است كه امر بر آن نحوى نيست كه او گمان كرده است ، بلكه آن قياسى است از شكل سوم ، منتج حكم جزئى است كه مناقض حكم كلّى است ، و صورتش اين است كه كلّ ما يقبل شكلا فهو يحفظه ، و همين دلالت بر مغايرت دو قوّه مىكند .\r\nو از نقض به خيال جواب داده است كه اجتماع قبول و حفظ ، دلالت نمىكند بر وحدت مصدر آنها ، زيرا كه مىتواند شد كه به اعتبار دو قوّه باشد ، مانند ارض . و امّا افتراق در يك صورت دليل بر مغايرت مىشود .\r\nو فاضل شارح گفته است كه حاصل كلام محقق آن است كه بودن حفظ خيال مشروط به قبول موجب نمىگردد كه قابل [ 407 
  ] هم خيال باشد ، چنان كه حافظ است . شايد كه قابل قوّهء ديگر باشد مقارن آن ، مثل حسّ مشترك ، چنان كه حفظ زمين شكل خود را به يبوست است كه مسبوق است به قبول ، لكن از اين لازم نمىآيد كه بايد قبول حاصل در آن از يبوست باشد ، بلكه از قوّهء ديگر باشد كه مقارن آن است ، پس اتّحاد مبدأ قبول و حفظ لازم نمىآيد .\r\nو مراد محقق [ آن 
  ] نيست كه بعضى فهميده‌اند كه چون خيال قوّهء جسمانى است جايز است كه قبولش به جهت مادّه و حفظش لنفسه باشد ، چنان كه ارض شكل را به مادّه قبول مىكند و به صورت حفظ مىنمايد . تا آنكه بر آن وارد آيد كه اين جواب اصل استدلال را دفع مىكند ، زيرا كه مىتواند شد كه در اينجا بيش از يك قوّه نباشد كه به مادّه قبول كند و به ذات حفظ نمايد . و مقصود از استدلال اثبات تعدّد مبدأ قبول و حفظ است از جهت افتراق ، به اعتبار امكان تحقق قبول بدون حفظ ، چنان كه در ماء ، و به عكس ، چنان كه در صورتى كه آفتى عارض بطن مقدّم دماغ گردد كه انسان ادراك صورتى نكند . و چون آن مرض رفع گردد ، آن صورى كه پيش از مرض در خيال بوده است حاضر تواند ساخت . پس از اين معلوم مىگردد كه قوّهء ادراك غير از قوّهء حفظ است .\r\nو محقق ، از نقض به حسّ مشترك و نفس ، جواب داده است كه گاهى از واحد كثير\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nصادر مىگردد ، مثل آنكه صادر به قصد اوّل يك چيز باشد و به قصد ثانى متكثّر گردد ، يا آنكه وجوه صدورات مختلف باشد . پس صادر از حسّ مشترك استثبات صورت مادّيّه است در نزد غيبت مادّه ، و بعد از آن مستثبت الوان و اصوات و طعوم و غير آنها مىگردد به قصد ثانى . و سببش آن است كه صور به آنها منقسم مىشود ، مانند ابصار كه فعلش ادراك لون است ، و مدرك دو ضد مىگردد ، به اعتبار آنكه لون مشتمل است بر آن دو . و امّا تكثّر فعل نفس به اعتبار تكثّر وجوه صدورات است از آن ، [ 408 
  ] .\r\nو فاضل شارح گفته است كه : معلوم است كه مفهوم صورت محسوسه امرى است مبهم كه متحصّل نمىگردد مگر به صورت معيّنه ، و صادر اوّل از چيزى نمىباشد مگر امر متعيّن ، پس چگونه مىتواند شد كه حسّ مشترك مبدأ امر واحدى باشد اوّلا ، و مبدأ امور متكثّره ثانيا و به واسطه ، مثل صدور كثير از واحد حقيقى . پس چگونه مىتواند شد كه اوّلا چيزى صادر گردد كه اضعف باشد از آنچه به واسطهء آن صادر مىگردد .\r\nپس اولى آن است كه از حسّ مشترك هم جواب داده شود ، به آنچه از نفس جواب داده است ، يا آنكه بگوييم كه ادراكات انفعالات‌اند و انفعالات كثيره در مادّهء واحده از مبادى متعدّده جايز است .\r\nو آنچه در نزد ايشان متحقق است ، اين است كه از واحد جز فعل واحد صادر نمىگردد ، نه آنكه به انفعال واحد منفعل نمىشود . علاوه بر آنكه مناط استدلال در تعدّد قوى بر اين مقدّمه نيست ، زيرا كه اين مقدّمه در واحد حقيقى جارى است ، بلكه مناط بقاى بعض است با زوال بعضى ديگر ، چنان كه گذشت . پس نقض از سر ساقط خواهد بود .\r\nو دليل ديگر بر تغاير حسّ مشترك و خيال آن است كه استحضار صور ، و ذهول از آن بدون نسيان ، و نسيان ، دالّ بر تغاير قوّتين است ، زيرا كه استحضار حصول صورت است در هر دو ، و ذهول حصول صورت است در يكى از آن دو ، و نسيان زوال صورت است از هر دو .\r\nو اعتراض امام بر اين دليل آن است كه تجويز حصول در حافظه در حالت ذهول مقتضى آن است كه بگوييم كه ادراك حصول صورت در مدرك نيست ، بلكه امرى ديگر است غير آن . و بر اين تقدير محتمل است كه صورت هميشه در حسّ مشترك حاصل باشد ،\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nو استحضارش موقوف بر آن امر باشد .\r\nو اعتراضى ديگر آن است كه براى قوّهء عاقله حافظه نيست ، با آنكه حاضر مىگرداند و ذهول بدون نسيان بهم مىرساند و فراموش نيز مىكند . پس [ 409 
  ] اگر بگويند كه حافظهء آن عقل فعّال است . مىگوييم كه حافظهء حسّ مشترك نيز همان باشد .\r\nو محقق طوسى از اين جواب داده است كه : « ادراك حصول صورت است براى قوّهء مدركه ، به جهت آنكه حاصل در آلت است ، و در حالت ذهول ، صورت براى مدركه حاصل نيست اگر چه در آلت حاصل است . و چون در عقل فعّال معقولات متمثّل مىتوانند شد و محسوسات متمثّل نمىتوانند شد ، صلاحيت آنكه حافظ صور معقوله باشد در آن هست .\r\nامّا حافظ صور محسوسات نمىتواند بود » .\r\nو فاضل شارح گفته است كه : « اولى آن است كه در تقرير جواب بگوييم كه در حالت ذهول ، صورت حاصل در آلت ادراك نيست ، بلكه در آلت ديگر حاصل است . و حصول صورت در هر آلتى از آلات نفس موجب ادراك آن نمىشود ، و إلّا بايست كه حصول هر محسوسى در دست انسان موجب ادراك آن گردد ، بلكه ادراك حصول صورت شىء است در آلتى كه مدرك آن شىء است ، پس حصول صورت در حسّ مشترك ادراك آن صورت است ، خواه از حواس در آن حاصل گردد ، مانند حال مشاهده ، و خواه از معدن خيال مانند حال تخيّل . و گاهى مشاهده نيز به اعتبار قوّهء تخيّل حاصل مىگردد » . « 1 »\r\n\r\nو امّا وهم قوّه‌اى است مرتّب در آخر تجويف اوسط از دماغ\r\nو كلّ دماغ آلت آن است ، زيرا كه رئيس مطلق است در حيوان ، و مستخدم [ آن 
  ] ساير قواى حيوانيّه است كه مصدر اكثر افاعيل آنها روح دماغى است ، پس كلّ دماغ آلت آن است ، لكن اخصّ به آن تجويف اوسط است ، زيرا كه مستخدم [ آن 
  ] متخيّله است ، و محلّش مؤخّر آن تجويف است . و آلت بودن چيزى براى قوّه‌اى ، مستلزم آنكه محلّ آن باشد نيست ، تا آنكه لازم آيد توارد قوى بر محلّ واحد .\r\nو فعل وهم ادراك معانى جزئيّه موجودهء در محسوسات است . و ادراك آن معانى\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية الأثيرية ، ص 199 - 201 .\r\n","page_name":" 464 ","page_number":464},
  {"content":"\r\n\r\nدليل بر وجود قوّه‌اى است كه ادراك به آن [ 410 
  ] واقع مىگردد . و از آنكه آن معانى از حواس نمىآيد دليل بر آن است كه غير حسّ مشترك هست . و جزئى بودن مدركاتش دليل است بر آنكه مغاير نفس ناطقه است . علاوه بر آنكه در حيوانات نيز موجود است ، مانند عداوتى كه شاة از ذئب ادراك مىكند و محبّتى كه سخله از مادرش مىفهمد .\r\nو دليل ديگر : بر وجودش ، آن است كه در انسان چيزى هست كه با عقل در احكام آن نزاع مىكند ، چنان كه از انفراد با ميّت مىترسد ، و حال آنكه عقل حكم مىكند كه نبايد از ميّت ترسيد . و بسا باشد كه تخويف بر تأمين غالب گردد .\r\nو صاحب اسفار در اين مقام مىگويد كه اگر چه وهم غير قوايى است كه ذكر شد ، لكن براى آن ذاتى مغاير عقل نمىباشد ، بلكه عبارت است از اضافهء ذات عقليّه به شخص جزئى و تعلّقش به آن ، پس قوّهء عقليّهء متعلّقهء به خيال وهم است ، چنان كه مدركات آن معانى كلّيّهء مضاف به صورت شخصيّات خياليّه‌اند . و براى وهم در وجود ذاتى ديگر وراى عقل نيست ، چنان كه كلّى طبيعى و ماهيّت را من حيث هي ، حقيقتى غير وجود خارجى يا عقلى نيست .\r\nو حجّت بر اين مدّعا آن است كه قوّهء وهميّه چون ادراك عداوت شخص معيّن مىنمايد ، يا اين است كه عداوت را از آن حيثيّت كه در شخص معيّن نباشد ادراك مىكند ، و يا اين است كه بجز آنكه در شخص معيّن باشد ادراك نمىكند . و بنا بر اوّل عداوت كلّى ادراك كرده خواهد بود ، پس [ وهم 
  ] عقل خواهد بود . و بنا بر ثانى عداوتش چيزى خواهد بود مانند وجود و وحدتش ، و وجود جسم شخصى عين جسميّت اوست ، و وحدتش عين اتّصال اوست ، و ادراك [ عداوت 
  ] آن مثل ادراك وجود و وحدتش خواهد بود . و آن ادراك به حس است ، نه به وهم . و بالجمله هر معنى كلّى معقولى كه در اشخاص جزئيّه يافت شود ، وجودش در آنها ، به اعتبار آن است كه عقل از آنها انتزاع معنى مىكنند ، مانند عليّت و معلوليّت [ 411 
  ] و تقدّم و تأخّر و ساير اضافات ، مثل أبوّت و بنوّت ؛ و يا به اعتبار آن است كه براى آن صورتى در آن اشخاص موجود است ، مانند سواد و رايحه و طعم .\r\nو ادراك قسم اوّل با قطع نظر از متعلّقاتش به عقل صرف است ، و با اضافه به شخص معيّن يا اشخاص معيّنه به وهم [ است 
  ] و ادراك قسم دوم به حواس است يا به خيال . و ادراك عداوت مثلا از قسم اوّل است ؛ و اگر متعلّق به خصوصيّتى باشد امرى است كلّى [ كه 
  ]\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nبه آن خصوصيّت اضافه شده است و به اجسام قائم نيست ، و ادراكش به وهم است نه به حس ، پس وهم مدرك كلّى مقيّد به قيد جزئى است . « 1 »\r\n\r\nو امّا حافظه قوّه‌اى است مترتّب در اوّل تجويف بطن آخر از دماغ كه حفظ مىكند معانى را كه وهم درك مىنمايد\r\nو آن خزانهء وهم است ، چنان كه خيال خزانهء حسّ مشترك است . و حافظه را ذاكره و مسترجعه نيز مىگويند ، زيرا كه قوّهء استعاده در آن هست . و اين استعاده ، گاهى از صورت است به سوى معنى . و اين در صورتى است كه واهمه استعانت به متخيّله مىجويد و متخيّله صورت موجودهء در خيال را بر او عرض مىكند تا آنكه صورتى را به نظر او مىرساند كه آن معنى با آن صورت است . و در اين حالت همين معنى كه در خزانه موجود است بر او ظاهر مىگردد ؛ و گاهى از معنى به صورت مىتوان آمد به واسطهء استعراض معانى كه در حافظه موجود است تا آنكه معنىاى به نظر آيد كه صورت مطلوبه با آن باشد . و اگر آن صورت از خيال به واسطهء نسيان يا امرى ديگر محو شده باشد محتاج به احساس جديد خواهد بود . و حسّ ظاهر آن صورت را وارد مىسازد و در خيال قرار مىگيرد ، به سبب آن همان معنى در حافظه قرار مىگيرد .\r\nو بر اين اعتراض نموده‌اند كه حفظ معانى متغاير ادراك آن و تصرّف در آن است . و استرجاع صورت نمىگيرد مگر به حفظ و ادراك و تصرّف ، پس مسترجعه قوّهء واحده نخواهد بود ، و عدد قواى باطنه از پنج بيشتر خواهد بود .\r\nو جوابش : آن است كه ادراك براى واهمه است و حفظ براى حافظه و تصرّف براى متفكّره .\r\nو به اين قوى استرجاع [ 412 
  ] تمام مىشود بدون احتياج به قوّهء ديگر . پس وحدت مسترجعه وحدت اعتباريّه خواهد بود نه حقيقيّه ، و همچنين ذاكره مركّب از ادراك و حفظ است كه به وهم و حافظه تمام مىشود . « 2 »\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، ص 215 - 218 .\r\n( 2 ) - صدر الدين شيرازى ، الأسفار ، ج 8 ، ص 218 - 219 .\r\n","page_name":" 466 ","page_number":466},
  {"content":"\r\n\r\n\r\nو امّا متصرّفه قوّه‌اى است مرتّب در مقدّم تجويف اوسط از دماغ .\r\nو مر او راست تصرّف در سابق و لاحق از موضع خودش به استخدام وهم او را ، و از شأن اوست تركيب و تفصيل صور و معانى كه در هر دو خزانه موجود است . چنان كه در مقام تركيب صور حيوانى را تخيّل مىنمايد كه سرش سر انسان و گردنش گردن شتر و بدنش بدن پلنگ و پاهايش پاهاى فيل بوده باشد ، و گاهى در مقام تفصيل ، انسان بىسر تخيّل مىنمايد .\r\nو هرگز از فعل خودش ساكن نمىگردد ، نه در حال خواب و نه در حال بيدارى . و مدركات و هيئات مزاجيّه را حكايت مىكند و به ضدّ و شبيه منتقل مىگردد . و در قواى باطنه چيزى كه شيطنتش بيشتر از آن باشد نيست ، و افعالش نظام ندارد ، بلكه نفس ، آن را استعمال مىنمايد به هر نحو كه مىخواهد . پس اگر نفس آن را به واسطهء واهمه استعمال كند متخيّله‌اش مىنامند ، و اگر استعمالش به واسطهء قوّهء عقليّه باشد مفكّره‌اش مىگويند . و استنباط علوم و صناعات به اين قوّه است . و همچنين اقتناص حدود وسطى به استعراض آنچه در حافظه است .\r\nو در شرح قاضى [ ميبدى 
  ] مذكور است كه : « اگر كسى گويد كه چگونه وهم آن را در صور محسوسه استعمال مىنمايد و حال آنكه وهم مدرك آنها نيست . مىگوييم قواى باطنه مانند مراياى متقابله‌اند كه آنچه در هر يك حاصل است منعكس در ديگرى مىگردد » .\r\nو فاضل شارح مىگويد كه : « عجب است از قاضى كه مناط اشكال را استعمال وهم آن را در محسوسات قرار داده است ، با آنكه اشكال در استعمال عقل آن را در معقولات اقوى است . و جوابى كه ذكر كرده است تام نيست ، زيرا كه اگر ارتسام صور ، بعضى در بعضى ديگر ، موجب ادراك گردد احتياج به اثبات پنج قوى [ 413 
  ] نخواهد بود ، و اگر موجب ادراك نشود همان اشكال باقى خواهد بود .\r\nپس صواب در جواب آن است كه ضرور نيست كه قوّه‌اى كه آلت تركيب امورى باشد بايد كه آن امور را ادراك نمايد ، تا آنكه ممتنع باشد كه قوّهء جسمانيّه آلت تركيب و تفصيل معقولات گردد براى قوّهء عقليّه .\r\nآيا نمىبينى كه گاه يد آلت تركيب اجسام مىگردد و مدرك اجسام نيست . و اين قوّه نيز يد معنويّه است براى نفس . و معنى استعمال آن در ترتيب فكرى ، آن است كه نفس مقدّم\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nمىدارد بعضى از آنچه را كه انتقال فكرى در آن واقع مىشود بر بعضى ديگر . و هيچ محذورى در اين نيست .\r\nو براى هر يك از اين قوى محلّ خاص و حامل خاص هست . و امّا حامل ، جسم حارّ لطيف است كه از لطائف اخلاط حادث مىگردد ، چنان كه اعضاء از كثائف آنها حادث مىشود . و آن حامل مسمّى است به روح بخارى و حامل جميع قواى مدركه و محرّكه آن است . و منبع آن قلب صنوبرى است ، و از آنجا بر مواضع عاليه و سافله توزيع مىشود . و آنچه از آن به معدن دماغ بالا مىرود و به برودت دماغ معتدل مىگردد و از آنجا بر اعضاء مدركه و محرّكه فايض مىشود ، آن را روح نفسانى مىنامند . و آنچه به سوى كبد نزول مىكند و مبدأ قواى نباتيّه و منبثّ در اعماق بدن مىشود ، آن را روح طبيعيّه مىگويند .\r\nپس قلب رئيس مطلق است ، و به آن است حيات بدن به واسطهء نفس ناطقه ، زيرا كه حيات اين روح نور نفس الهيّه است كه در قرآن مذكور است ، و إلّا اين روح جسم است ، و جسم بما هو جسم ميّت است ، پس حياتش غير ذاتيّه است ، و واهب آن چيزى است كه حياتش لذاتها باشد . پس اين روح حيوانى مبدأ قريب حيات بدن است ، و هر موضعى كه [ از 
  ] سلطان نور آن بر آن موضع فايض گردد زنده مىباشد و إلّا مىميرد . و اين معنى ظاهر مىگردد در سدد واقعهء در مجارى اعصاب و عروق كه موجب فالج و صرع و سكته مىگردد .\r\nو هر موضعى كه طرفش سد گردد خدر مىشود ، و گاهى چنان مىشود كه از ضرب و قطع متألّم نمىگردد ، و اگر سدّه شديد باشد بالمرّه حيات قطع مىشود . [ 414 
  ] . و اگر روح لطيف نباشد در منافذ اعصاب و عظام نفوذ نمىتواند كرد .\r\nو محالّ هر يك پيش از اين مذكور شد . و مرشد به اختصاص هر قوّه به آلتى تلازم صحّت و فساد آنهاست ، و مرشد به تعدّد قوى بقاء بعضى دون بعض هست ، نه كثرت افاعيل ، چنان كه مذكور شد .\r\nو در تعيين مواضع قوى به طريق حكمت و غايت گفته‌اند كه حسّ مشترك بايد كه در مقدّم دماغ باشد تا آنكه به حواسّ ظاهره نزديكتر باشد و تأديهء صور به آن آسانتر باشد ، و بايد كه خيال در خلف آن باشد به اعتبار آنكه خزانهء آن است ، و خزانهء هر چيز بايد كه چنين باشد . و بايد كه واهمه به خيال نزديك باشد تا آنكه صور جزئيّه در مقابل معانى جزئيّه واقع\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nشود . و حافظه در عقب آن باشد به اعتبار آنكه خزانهء آن است . و متخيّله بايد كه در ميان معانى و صور واقع باشد تا آنكه اخذ از هر دو براى او به آسانى ميسّر گردد .\r\nلكن نظر اطبّا چون مقصور بر حفظ صحّت قوى و اصلاح اختلال احوال آنهاست و محتاج به فرق ميان قوى و تبيين انواع آنها نيستند ، بلكه به معرفت افعال و موضع آنها محتاج‌اند ، اقتصار نموده‌اند در بطن مقدّم به قوّهء واحده ، و آن را حسّ مشترك و خيال ناميدند ، و به قوّهء ديگر در بطن اوسط كه موسوم است در نزد ايشان به مفكّره و وهم ، و به قوّهء ديگر در بطن مؤخّر كه آن را حافظه و متذكره مىخوانند » . « 1 » بدان كه در كتاب اسفار مذكور است كه اين قوى اگر چه متغاير الوجودند و بعضى از بعضى منفك مىشوند و بسا حيوانى كه براى آن بجز حسّ ظاهر نيست ، و بعض ديگر خيال دارد و وهم ندارد و بعضى حفظ ندارد ، لكن همهء آنها در نزد كمال به يك چيز راجع مىشوند كه براى آن شئون كثيره هست . و ما بيان آن را در فصلى ايراد مىنماييم . « 2 »\r\n\r\nفصل هفتم در ذكر انسان يعنى حيوانى كه براى او نفس ناطقه هست\r\n« و نفس ناطقه كمال اوّل است براى جسم طبيعى آلى از جهت آنكه ادراك امور كلّيّه و مجرّدات مىنمايد و مصدر افعال فكريّه مىشود . [ 415 
  ] ، و به اختصاص دارد دو قوّه : يكى قوّهء عاقله كه به آن تصوّرات و تصديقات را درك مىكند ، و آن قوّه را عقل نظرى و قوّهء نظريّه مىگويند ؛ و ديگر قوّهء عامله كه به آن قواى تحريكيّه و آلات عمليّه را استعمال مىنمايد به سوى افعال جزئيّه ، به فكر و رويّه يا به الهام و حدس ، بر مقتضاى آراء و اعتقاداتى كه آن افعال را تخصيص مىدهند ، و اين قوّه را عقل عملى و قوّهء عمليّه مىگويند . و اين دو قوّه و ساير قواى حيوانيّه و نباتيّه كه پيش از آن مذكور شد تفاصيل ذات و شروح هويّات نفس ناطقه‌اند در انسان » . « 3 »\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية الأثيرية ، ص 202 - 203 .\r\n( 2 ) - صدر الدين شيرازى ، الأسفار ، ج 8 ، ص 219 .\r\n( 3 ) - صدر الدين شيرازى ، شرح الهداية الأثيرية ، ص 205 .\r\n","page_name":" 469 ","page_number":469},
  {"content":"\r\n\r\n« و چنان نيست كه جمعى گمان نموده‌اند ، و چون آثار مبادى طبيعيّه از قبيل حرارت و برودت و جذب و دفع و إحاله و نضج و غير آنها از آثار صادرهء از صور عناصر در انسان ديده‌اند و همچنين آثار صادره از نفوس نباتيّه مانند تغذيه و تنميه و توليد ، و آثار نفوس حيوانيّه مثل حسّ و تخيّل و شهوت و غضب در او مشاهده نموده‌اند و افعال و ادراكات نطقيّه و حركات فكريه را نيز در او ديده‌اند پنداشته‌اند كه انسان مركّب است از صورت طبيعيّه و نفس نباتيّه و حيوانيّه و انسانيّه .\r\nو جمعى ديگر از اين طايفه ، كه مرتبهء ايشان در فهم حقايق اندكى از گروه اوّل برتر بوده است ، چنين پنداشته‌اند كه انسان نفس عاقله است و ساير مقامات امورى هستند عارض نفس انسان از ابتداى حدوثش تا آخر عمرش ، به نحوى كه بدن و قواى بدنيّه نسبت به نفسش به منزلهء آلات‌اند نسبت به صاحبان صنايع ، يعنى در حقيقت و نحو وجود نفس هيچ مدخل ندارند ، بلكه در تتميم افاعيل آن دخيل‌اند .\r\nبلكه حق آن است كه انسان هويّت واحده است صاحب نشئات و مقامات و ابتداى وجودش اوّلا از ادنى مراتب است و بتدريج به مرتبهء عقل و معقول مىرسد . و اگر براى نفس و بدن رابطهء اتّحاديّه نباشد و رابطه در ميان آنها رابطهء شوقيّه باشد ، بايد كه سوء مزاج بدن و تفرّق اتّصال آن مولم نفس به الم حسّى نباشد ، [ 416 
  ] .\r\nپس از آنجا كه نفس انسانيّه جوهرى است قدسى از سنخ ملكوت ، براى او وحدت جمعى خواهد بود كه ظلّ وحدت الهيّه است و به ذات خود جوهر عقلى است هر گاه به موطن اصلى خود رجوع نمايد ، و متضمّن قوّهء حيوانيّه بجميع مراتبها از حدّ تخيّل تا حدّ احساس لمسى كه آخر مراتب حيوانيّت است هست ، و همچنين صاحب قوّهء نباتيّه و صاحب قوّهء محرّكهء طبيعيّه نيز هست ، و لكن بعضى از اين مراتب در حدوث بر بعضى ديگر سبقت دارند چنان كه مادام كه نفس آدمى جنين و در رحم است درجهء آن درجهء نفوس نباتيّه است ، و حصول اين مرتبه بعد از آن است كه درجات قواى جماديّه را طى نموده است .\r\nپس جنين انسانى نبات بالفعل و حيوان بالقوّه است نه بالفعل ، زيرا حسّ و حركت اراديّه براى آن نيست ، و فصل مميّز او از ساير نباتات اين است كه حيوان بالقوّه است ، و به اين فصل از انواع نباتات به حسب نوع مباين است ، و چون از شكم مادر بيرون آمد نفسش\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nدر درجهء نفوس حيوانيّه است تا وقتى كه به بلوغ صورى برسد ، و در اين حال حيوان بشرى بالفعل و انسان با نفسانى بالقوّه است . و بعد از آن نفسش مدرك اشياء به فكر و رويّه و مستعمل عقل مىگردد تا آنكه به استحكام ملكات و اخلاق باطنه به حدّ بلوغ معنوى و أشدّ باطنى برسد ، غالب اين است كه اين حالت در حدود اربعين حادث گردد . پس در اين مرتبه انسان نفسانى بالفعل و انسان ملكى يا شيطانى بالقوّه خواهد بود و در قيامت محشور خواهد گرديد و يا با گروه ملائكه يا شياطين » . « 1 »\r\n\r\nو براى قوّهء عاقله ، يا براى نفس به اعتبار قوّهء عاقله ، چهار مرتبه است :\r\nمرتبه أولى : آن است كه اوّل علوم نفس علم به ذات خود است ، پس علم به قوى و آلاتى كه آنها را استعمال مىنمايد از حواسّ ظاهره و باطنه . و اين دو علم از علوم حضوريّهء فطريّه است ، زيرا كه نفس براى خودش [ حاضر است 
  ] و آلاتش براى او حاضرند . و بعد از اين دو علم ، از ذات نفس [ 417 
  ] استعمال آلات منبعث مىگردد بدون تصوّر فعل و تصديق به فايدهء آن ، زيرا كه اين استعمال ، فعل اختيارى مسبوق به قصد و رويّه نيست اگر چه نفس عالم به آن و راضى به آن است . و فرق ميان رضا و قصد بعد از اين معلوم خواهد شد . پس ارادهء اين فعل از نفس منبعث از ذات آن است بدون رويّه . و ذات بذاته‌اش مستعمل اين آلات است بدون ارادهء زايدهء بر ذات ؛ بلكه چون ذات نفس در همان آن وجود عالم به ذات خود و عاشق ذات خود است ، عشقى ناشى از ذات ، مضطر مىگردد به استعمال آلات ، به اعتبار آنكه در آن وقت قدرت بر امرى ديگر ندارد .\r\nو از اين بيان مندفع مىگردد آنچه گفته‌اند كه استعمال حواس فعل اختيارى است ، و هر فعل اختيارى مسبوق است به تصوّر آن فعل و تصديق به فايدهء آن ، به وجهى از وجوه . پس بايد كه پيش از استعمال آلات ، صورت كليّهء تصوريّه و تصديقيّه حاصل شود .\r\nو وجه اندفاعش : آن است كه نسبت استعمال آلات و عدم آن به نفس متساوى نيستند تا آنكه محتاج به سبق مرجّحى موقوف بر تصوّر فعل و غايت آن گردد . بلكه از همان شوق ذاتى كه عين ذات است و براى نفس متصوّر است صادر مىگردد .\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، صص 133 - 137 .\r\n","page_name":" 471 ","page_number":471},
  {"content":"\r\n\r\nو اين مرتبه مسمّى است به عقل هيولانى ، زيرا كه شبيه است به هيولاى اولى كه في نفسها از كافّهء صور خالى است ، و اين مرتبه مثل قوّهء طفل است بر كتابت ، و اين مرتبه اضعف مراتب و اوّل آنهاست .\r\nو مرتبهء دوم : آن است كه معقولات بديهيّه از تصوّرات و تصديقات براى او حاصل باشد ، به استعمال حواس در جزئيّات ، و آگاهى بر آنچه در ميان آنها هست از مشاركات و مباينات تا آنكه مستعد گردد كه صور كلّيّه و احكام از مبدأ بر او فايض شود . و از بديهيّات به نظريّات به فكر و حدس منتقل گردد . و اين را عقل بالملكه مىگويند ، به جهت آنكه استعداد انتقال به نظريّات در اين مرتبه راسخ است ، [ 418 
  ] .\r\nو مرتبهء سوم : آن است كه معقولات نظريّه براى او حاصل باشد به جهت تكرار اكتساب و ملكهء استحضار ، به نحوى كه هر وقت كه خواهد آنها را حاضر سازد تواند بدون تجشّم كسب جديد ، لكن بالفعل آنها را مشاهده ننمايند ، بلكه در نزد آن مخزون باشند . و اين مرتبه را عقل بالفعل مىگويند ، يا به جهت آنكه قدرت استحضار براى نفس در اين مرتبه بالفعل است و يا به جهت مسبوقيّت اين مرتبه به حصول نظريّات .\r\nو مرتبهء چهارم : آن است كه معقولات مكتسبه را مشاهده نمايد . و اين است عقل مطلق كه مستخدم مراتب مذكوره است . و آن را عقل مستفاد مىگويند .\r\nو فاضل شارح در وجه تسميهء آن مىگويد كه به جهت آنكه مستفاد از عقل فعّال است كه مسمّى است به روح القدس در لسان شرع ، و اوست معلّم شديد القوى و مؤيّد انبياء به القاء وحى به آنها ، عليه و عليهم صلوات اللّه . و اوست كه چون ما به او متّصل گرديديم ما را تأييد مىنمايد و ايمان و علوم حقّه در دلهاى ما ثبت مىكند ، و چون از او اعراض نموده با امور دنيا مشغول شديم آن نقوش از نفوس محو مىگردد . و نفوس به منزلهء مرآت است كه چون در مقابل او باشد قبول نقوش مىكند و چون معرض از آن باشد بىنقش مىماند .\r\nو بالجمله نفس به حسب استعدادات و افكار مستعدّ اتّصال به او و قبول از او مىگردد . و مقدّمات موجد نتيجه نيستند ، چنان كه جمعى پنداشته‌اند ، زيرا كه آنها اعراض‌اند و عرض موجد چيزى نمىتواند بود . و بسا شخص انسانى كه مقدّمات عارض او مىگردد و افادهء علم براى او نمىكند ، و همان مقدّمات براى [ انسانى 
  ] ديگر علم يقينى را افاده مىكند .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nپس اينها وسايطاند ، و واهب غير از اينهاست . پس مراتب نفس منحصر است در نفس كمال كه عقل مطلق است و در استعداد قريب‌اش كه عقل بالفعل است و استعداد متوسّطش كه عقل بالملكه است و استعداد بعيدش كه عقل هيولانى است .\r\nو اگر كسى گويد كه مشاهدهء نظريّات مرّة بعد اخرى مقدّم است بر مخزون گرديدن آنها ، پس چگونه عقل بالفعل [ 419 
  ] استعداد است براى [ عقل 
  ] مستفاد با آنكه از او متأخّر است .\r\nمىگوييم كه آن استعداد است براى استحضار و استرجاع كمال بعد از غيبت ، و به اين اعتبار عقل بالفعل مقدّم است بر او ، نه براى استحصال آن در ابتدا ، مانند دو استعداد ديگر . و از اين جهت گفته‌اند كه عقل مستفاد مقدّم است در حدوث بر عقل بالفعل و مؤخّر است از او در بقاء . و نظر به اين دو جهت تقديم هر يك از اين در ذكر بر ديگرى جايز است .\r\nو ببايد دانست كه اين مراتب [ را 
  ] قياس به هر نظرى ، جداگانه اعتبار مىتوان كرد . و مىتواند شد كه نفس قياس به بعضى نظريّات در مرتبهء عقل هيولانى باشد ، و قياس به بعضى ديگر در مرتبهء عقل بالملكه ، و قياس به بعضى ديگر در مرتبهء عقل بالفعل ، و قياس به بعضى ديگر در مرتبهء عقل مستفاد .\r\nو اگر عقل بالملكه كه شأنش انتقال از بديهيّات است به نظريّات ، در غايت قوّهء اتّصال به عالم عقل باشد ، به نحوى كه در اندك وقتى تمام نظريّات به طريق حدس بدون حركات فكريّه او را حاصل گردد ، به قوّهء قدسيّه موسوم مىگردد ، به اعتبار آنكه از لوث عوايق جسميّه و كثافت علايق طبيعيّه مقدّس و مبرّاست . و استبعادى در وجود چنين نفسى نيست ، زيرا كه نفوس در حدس مختلف‌اند : و بعضى از ايشان در بلادت و غباوت در مرتبه‌اى مىباشند كه اصلا حدس براى ايشان نيست ، و بعضى در حدس بر بعضى ديگر زيادتى دارند ، هم در كم و هم در كيف ، و حدّى براى آن نمىباشد كه از آن تجاوز نكند . پس مىتواند شد كه كسى كه اكثر معقولات در زمان اندك به حدس ادراك نمايد بدون توسّط معلّم بشرى ، مانند انبيا ، عليهم السلام .\r\n\r\nو براى قوّهء عمليّه نيز چهار مرتبه است :\r\nاوّل تهذيب ظاهر به استعمال نواميس الهيّه از قيام و صيام و غيرهما - دوم تهذيب\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nباطن از ملكات رديّه و اخلاق دنيّه . سوم تحلّى نفس به صور قدسيّه . چهارم فناء آن از ذات خود و ملاحظهء جمال ربّ الأرباب و جلال او ، [ 420 
  ] .\r\nو كيفيّت ترقّى نفس در اين مراتب ، بر طبق آنچه فاضل شارح در شرح هدايه مىگويد ، آن است كه انسان در اوّل ولادت مثل باقى حيوانات است كه به غير اكل و شرب چيزى را نمىشناسد ، و بتدريج باقى صفات از شهوت و غضب و حرص و حسد و بخل و غير اينها در او ظاهر مىگردد . و همهء آنها نتايج احتجاب و بعد از معدن وجود و صفات كماليّه است ، و بالحقيقه حيوانى است منتصب القامة كه افاعيل مختلفه به حسب ارادات متنوّعه از او صادر مىگردد و او از حق در حجب ظلمانيّهء ساتره است .\r\nپس اگر از خواب غفلت و جهل بيدار شد و دانست كه وراى اين لذّات بهيميّه [ لذّات 
  ] ديگر و فوق اين مراتب مراتب كماليّهء ديگر هست ، و از اشتغال به منهيّات شرعيّه تايب گرديد و به سوى حق تعالى بازگشت نمود ، و براى طلب كمالات اخرويّه به عزم تام شروع در ترك فضول دنياويّه نمود و به سلوك سبيل اللّه متوجّه گرديد ، و از مقام نفس مهاجرت كرد ، و از هر چه در طريق عايق مقصود باشد زهد ورزيد ، و از هر خاطر ردى كه وارد بر قلب گردد و او را مايل به غير حق گرداند پاك شد ، و بعد از اتّصاف به ورع و تقوى و زهد پيوسته به محاسبهء نفس خود را در افعال و اقوال اشتغال نمود ، و نفس را در هر چه امر نمايد هر چند به خير و عبادت باشد متّهم دانست : براى او لوامع انوار غيب ظاهر مىگردد ، و ابواب ملكوت بر روى خاطرش گشوده مىشود و مرّة بعد اخرى لوايح نوريّه بر او لايح مىگردد ، و امور غيبيّه را در صور مثاليّه مشاهده مىكند .\r\nو چون طعم چيزى از آنها را چشيد در عزلت و خلوت و ذكر و مواظبت بر طهارت تامّه و عبادت و مراقبت و محاسبت رغبت مىنمايد ، و از مشاغل حسّيّه بكلّى اعراض مىنمايد و دلش از محبّت آنها خالى مىشود ، پس بالكلّيّه باطنش متوجّه حق مىگردد ، و وجد و سكر و وجدان و شوق و عشق و هيمان براى او ظاهر مىشود و او را محو مىگرداند و از نفس خود غافل مىسازد ، پس حقايق سرّيّه و انوار غيبيّه را مشاهده مىكند ، و تمام مشاهده و معاينه و مكاشفه [ 421 
  ] براى او متحقق مىگردد ، و انوار حقيقيّه گاهى بر او ظاهر مىشود و گاهى مختفى مىگردد ، تا آنكه او متمكّن گردد و از تلوين خلاص شود و سكينهء\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nروحيهء و طمأنينهء الهيّه بر او نازل گردد ، و ورود آن بوارق و احوال براى او ملكه شود ، پس داخل در عوالم جبروت مىگردد و عقول مجرّده و انوار قاهره و مدبّرات كلّيّه از ملائكهء مقرّبين و مهيّمين در جمال ربّ العالمين را مشاهده مىكند ، و به انوار ايشان متحقق مىگردد ، پس انوار سلطان احديّت و سواطع عظمت و كبرياى الهيّت براى او ظاهر مىگردد ، و آن را هباء منثورا مىگرداند . و در آنجا جبال انيّتش مندك مىگردد ، و تعيّنش متلاشى ، و وجودش مضمحل مىگردد . و اين است مقام فنا و محو و نهايت سفر اوّل سالكين .\r\nپس اگر در فنا و محو باقى ماند و به بقاء و صحو برنگردد ، مستغرق در عين جمع و محجوب به حق از خلق خواهد بود ، به جهت آنكه فانى است ، و فانى را وسعت هيچ چيز باقى نمىباشد . چنان كه پيش از فنا به خلق از حق محجوب بود ، به جهت تنگى وعاى وجودى و استغراق و فنايش در بدن . پس همچنين در اين حالت بصرش از مشاهدهء جمال حق و سبحات وجه آن حضرت به چيزى ديگر نمىافتد ، و كثرت در شهودش مضمحل [ مىشود 
  ] و تفصيل محتجب مىگردد . و ذلك هو الفوز العظيم » . « 1 » و بالاتر از اين مرتبه آن است كه به صحو رجوع نمايد و به تفصيل در عين جمع نظر كند ، و صدرش وسعت حقّ و خلق بهم رساند . و چنين كسى نشاطش به بهجت خودش از همه كس بيشتر است ، زيرا فرحش به حقّ و به هر چيز حاصل است ، و هر چيز را كه مشاهده مىكند حقّ را در آن مشاهده كرده است ، و به حقّ هر چيزى را مىبيند و مىشنود و مىچشد و مىبويد و طعم حقّ و رايحهء حقّ را در هر چيز مىشنود ، و طعم حقّ را در هر چيز مىيابد ، بر وجهى كه موجب كثرت نمىشود .\r\nو محقّق طوسى در شرح مقامات العارفين مىگويد كه : « چون عارف منقطع از نفس خود گرديد و به حق متّصل شد ، هر قدرتى مستغرق در قدرت حق مىبيند كه متعلّق است به جميع مقدورات ، [ 422 
  ] و هر علمى را مستغرق در علم حق مىبيند كه چيزى از آن مخفى نيست ، و هر اراده را مستغرق در ارادهء حق مىبيند كه چيزى از مرادات از آن ابا نمىكند ، بلكه هر وجودى و هر كمال وجودى را صادر از او و فايض از او مىبيند ، و در آن وقت حق\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية الأثيرية ص 205 - 209 .\r\n","page_name":" 475 ","page_number":475},
  {"content":"\r\n\r\nبصرش مىشود كه به آن مىبيند ، و سمعش مىشود كه به آن مىشنود ، و قدرتش مىشود كه به آن فعل مىكند ، و علمش مىشود كه به آن مىداند ، و وجودش مىشود كه به آن موجود است . پس در آن حال عارف متخلّق به اخلاق اللّه خواهد بود به حسب حقيقت » . « 1 »\r\n\r\nفصل هشتم در بيان آنكه نفس انسانى كلّ قوى است\r\nبه اين معنى كه مدرك به جميع ادراكات منسوبه به قواى انسانى و محرّك جميع تحريكات صادره از قواى محرّكهء حيوانيّه و نباتيّه و طبيعيّه همان نفس ناطقهء اوست .\r\nو بر اين مطلب چند برهان اقامه نموده‌اند :\r\n[ برهان 
  ] اوّل : آنكه ما را ممكن است كه بر چيزى حكم كنيم به احكام محسوسات و موهومات و معقولات . مثل آنكه حكم نماييم به اينكه آن چيزى كه براى آن فلان لون هست فلان طعم براى آن هست ، و آنچه براى آن فلان صوت هست فلان رايحه براى آن هست . و حاكم ميان دو چيز بايد كه آن دو چيز در نزد او حاضر باشند . و همچنين مصدّق بايد كه طرفين را تصوّر نمايد .\r\nپس بايد كه براى ما قوّهء واحده‌اى باشد كه همهء محسوسات ظاهره را ادراك نمايد ، تا آنكه توانيم حكم كرد كه اين ملوّن آن مطعوم است ، و همان كه اين صوت براى آن هست كه رايحه نيز براى او هست ، و همچنين چون صورتى را تخيّل نماييم و بعد از آن ، آن را به بصر ادراك كنيم ، حكم مىكنيم كه آن صورت همين صورت زيد محسوس است ، مثلا . پس بايد كه قوّه‌اى واحد در ما باشد كه هم مدرك صور خياليّه و هم مدرك صور محسوسه باشد تا آنكه توانيم حكم كرد كه آن صورت متخيّل همان صورت محسوس است . و همچنين چون ادراك نماييم عداوت زيد را [ و صداقت عمرو را 
  ] مثلا ، در نزد ما هم صورت موهوم موجود خواهد بود و هم صورت محسوس [ 423 
  ] . و براى ماست كه تصرّف نماييم در صور خياليّه و معانى جزئيّهء مدركه ، به تركيب و تفصيل و جمع و تفريق ، و حكم كنيم به اضافهء بعضى به بعضى ديگر به ايجاب يا به سلب . و حكم صورت نمىگيرد مگر به حضور\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية الأثيرية ، ص 209 - طوسى ، شرح الإشارات ، ج 3 ، ص 389 .\r\n","page_name":" 476 ","page_number":476},
  {"content":"\r\n\r\nمحكوم عليه و محكوم به ، پس متولّى اين تركيب و تفصيل قوّهء واحدهء مدركه خواهد بود كه هم معانى را ادراك نمايد و هم صور را .\r\nو چون زيد را ، مثلا ، احساس نماييم و حكم كنيم به اينكه او انسان يا حيوان است و حجر و شجر نيست ، حكم كرده خواهيم بود بر محسوس جزئى به معقول كلّى . پس در ما قوّه‌اى خواهد بود كه هم مدرك كلّيّات معقوله و هم مدرك جزئيّات محسوسه است . پس ثابت شد كه نفس انسانى قوّه‌اى واحده است كه مدرك جميع اصناف ادراكات است .\r\nو ايضا مىگوييم كه حركات انسانيّه اختياريّه است ، پس محرّك آن بايد كه مختار باشد ، پس مبدأ حركت او شعور به غايت حركت است ، خواه حركت عقلى باشد و خواه حسّى ، شهوى يا غضبى . و انسان به جميع اقسام حركات اختياريّه حركت مىكند از عقليّه و وهميّه و حسيّه ، پس در انسان شىء واحدى هست كه مدرك است به كلّ ادراكات و محرّك است در كلّ حركات نفسانيّه ، و هو المطلوب .\r\nو اگر كسى گويد : كه ادراكات و تحريكات انسان به واسطهء قوى است ، پس مبادى آنها به حسب حقيقت قوى خواهند بود ، و آنها امور متعدّده‌اند .\r\nمىگوييم : كه مدرك و محرّك به حسب حقيقت انسان است ، و قوى به منزلهء آلاتند . و پيش از اين معلوم شد كه إسناد فعل به آلت مجاز است و به ذى الآلة حقيقت است .\r\nو اگر گويد : كه هر گاه نفس به حسب حقيقت مدرك محسوسات و مدرك صور خياليّه و مدرك موهومات باشد ، هم واهمه و هم قوّهء خياليّه و هم قوّهء حاسّه خواهد بود . و از اين لازم مىآيد كه ذات واحده هم عقل باشد ، و هم وهم ، و هم خيال ، و هم حس ، و هم طبع ، پس جوهر واحد هم مجرّد خواهد بود و هم مادّى . « 1 » مىگوييم : كه صاحب اسفار از اين شبهه جواب داده است كه به حسب حقيقت ، نفس موصوف به اين امور و مبادى آنهاست ، [ 424 
  ] زيرا كه براى آن درجات وجوديّه بر ترتيب اشرف فالأشرف هست ، و براى اوست حركت در استكمال جوهرى و به هر مرتبهء كماليّهء جوهريّه كه مىرسد احاطه‌اش اكثر و شمولش بر مرتبهء سابقه اتم مىگردد ، زيرا كه\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، ص 221 - . . . .\r\n","page_name":" 477 ","page_number":477},
  {"content":"\r\n\r\nبراى نوع اخصّ اتم نوع انقص موجود است . و چنان كه نوع حيوان و طبيعت آن ، تمام نوعيّت و طبيعت نبات است ، و نبات تمام طبيعت مركّب معدنى ، و طبيعت معدن تمام طبيعت جسم ، همچنين طبيعت انسان ، يعنى ذات و نفس او ، تمام جميع انواعى است كه سبقت دارند از حيوانيّه و نباتيّه و عنصريّه ، و تمام شيء همان شيء است با زيادتى ، پس انسان به حسب حقيقت كلّ آن اشياء نوعيّه است و صورتش صورت كلّ آنهاست .\r\nبرهان دوم : آن است كه براى انسان شكّى در اين نيست كه اشياء را مىبيند و اصوات را مىشنود و معقولات را ادراك مىكند ، و در اين معنى هم شك ندارد كه واحد به عدد است . پس اگر مدرك معقولات غير مدرك محسوسات باشد بايد كه جوهر ذات انسان كه به آن هو هو است ادراك هر دو را نكرده باشد ، يا آنكه انسان واحد صاحب ذوات باشد . و همچنين كلام در شهوت و غضب ، به اين معنى كه مشتهى و مغضب همان انسان است نه غير آن .\r\nو اگر كسى گويد : كه قوّهء باصره آلت است براى انسان كه اوّل مبصر را ادراك مىنمايد ، پس به سبب علاقه‌اى كه ميان او و انسان است به انسان مىرساند ، و براى انسان شعور به آنچه باصره درك نموده است حاصل مىشود .\r\nمىگوييم : كه بعد از تأديهء به انسان ، آيا انسان آن را درك مىنمايد يا نمىنمايد . و در صورت اوّل ادراك انسان غير از ادراك باصره است . اين قدر هست كه موقوف به ادراك آلت است ، پس ادراكش عين ادراك آلت نيست و او را مدرك نمىتوان گفت ، به اعتبار حصول صورت در آلتش ، بلكه مدرك است به اعتبار حصول صورت در نزد خودش . و در صورت دوم بايد كه انسان ادراك نكرده باشد و الم [ 425 
  ] و لذّت و جوع و عطش خود را ادراك ننمايد ، بلكه همين قدر داند كه قوّهء باصره چيزى را ادراك نموده است . و اين علم غير حقيقت رؤيت و ابصار است ، و علم به آنكه چشم مىبيند يا گوش مىشنود ابصار و سماع نيست ، چنان كه علم به اينكه ديگر گرسنه و تشنه است ادراك جوع و عطش نيست . و ليكن عقلا به بداهت عقل مىدانند كه خود بصير و سميع و خود ملتذّ و متألّم‌اند . پس اگر انكار اين علم جايز باشد ، انكار جميع محسوسات و مشاهدات جايز خواهد بود .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nپس از اين معلوم مىشود كه قوّهء سمع و بصر و بطش و مشى ما به نفس است ، و به نفس مىشنويم و مىبينيم ، و به آن ساير افعال از ما صادر مىگردد .\r\nپس از اين ثابت شد كه جوهر نفس كه شخص انسان به آن شخص انسان است سامع و باصر و متألّم و ملتذّ و عاقل و فاهم و باطش و ماشي است . اين قدر هست كه در هر نوعى از اين افعال محتاج است به آلت طبيعيّهء مخصوصه ، و كسى را در اين معنى نزاعى نيست . امّا در صورتى كه نفس از بدن منسلخ گرديد و در وجود مستقل شد ، اين افعال از او بدون آلت صادر مىتواند شد ، چنان كه از اصحاب نفوس كامله مشاهده شده است ، و نوم هم دلالت بر آن مىكند ، زيرا كه اين افعال در حالت نوم از شخص صادر مىشود بدون استعانت به اين آلات .\r\nبرهان سوم : آن است كه نفس مدرك جزئيّات است ، زيرا كه تعلّقش به بدن تعلّق تدبير و تصرّف است ، و معلوم است كه مدبّر بدن كلّى نيست ، و إلّا عقل مىبود نه نفس ، و تعلّقش به جميع ابدان متساوى مىبود . پس مدبّر جزئى خواهد بود ، و تدبير شخص از آن حيثيّت كه شخص است بعد از علم به هويّت شخصيّه‌اش ميسّر مىگردد . و اين علم جز به حضور صورت شخصيّه در نزد نفس حاصل نمىتواند شد . پس بايد كه نفس مدرك جزئيّات باشد و مدرك كلّيّات بودن آن خود معلوم است . پس در نفس هويّت واحده است كه ذات اطوار متعدّده است .\r\nو اگر كسى را به خاطر رسد كه نفس مدبّر [ 426 
  ] بدن كلّى است ، و تخصيص آن به تدبير اين بدن مخصوص به اعتبار تخصّص قابل است .\r\nمىگوييم ، كه اين باطل است به چند وجه : اوّل آنكه هر عاقلى از نفس خودش مىيابد كه مقصودش تدبير بدن كلّى نيست ، بلكه مقصودش تدبير بدن خاص به خود اوست . دوم آنكه تخصيص اين تدبير [ را 
  ] به سبب قابل در صورتى تعقّل مىتوان كرد كه بدن شخصى قابل تدبير معيّنى باشد كه ابدان ديگر آن را قبول ننمايد . و حال آنكه چنين نيست ، به جهت آنكه هر تدبيرى كه اين بدن قبول مىكند ساير ابدان نيز قبول مىكنند . سوم آنكه تخصّص و تعيّن بدن به سبب تصرّف نفس و تدبير آن حاصل مىگردد ، زيرا كه نفس جامع اجزاء بدن و حافظ مزاج آن است . پس اگر تخصّص تدبير به تخصّص بدن باشد دور لازم\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nمىآيد . « 1 » و اگر كسى را به خاطر رسد كه از اين براهين عدم حاجت به اثبات قوى لازم مىآيد ، بلكه طريق اثبات آن منسد مىگردد .\r\nمىگوييم : كه صاحب اسفار گفته است كه اين مسأله بعينه مثل مسألهء توحيد در افعال است . و چنان كه در آنجا قول حكما به ترتيب صدور و وجود دافع قول محققين ايشان نيست كه : إنّ المؤثّر في الجميع هو اللّه تعالى بالحقيقة ، همچنين در اينجا ، زيرا كه چون نفس با وحدتش ذات شئون كثيرهء متفاوته هست ، بايد كه حكيم شئون آن را بشناسد و مراتب آن را حفظ نمايد ، تا آنكه لازم نيايد اسناد فعل به غير فاعلش از طريق جهالت ، زيرا كه كسى كه در مرحلهء ادراك ، حسّ انسان يا شهوت او را به جوهر عقل نسبت دهد بدون توسّط امرى ديگر ، جاهل به عقل و ظالم در حق او خواهد بود ، زيرا كه عقل اجلّ از آن است كه شهوت باشد .\r\nو همچنين در باب تحريك اگر دفع فضلات ، مثل بول و براز ، را به قوّهء عاقله نسبت دهد ، نسبت به آن سوء ادب را به عمل آورده است ، زيرا كه تحريكات عقل بر سبيل مباشرت نيست ، بلكه بر سبيل تشوّق به سوى اوست ، به شوقى عقلى حكمى .\r\nو مثل اين است [ 427 
  ] امر در آنچه جمهور اهل كلام گمان كرده‌اند ، از نسبت شرور و افاعيل حسيّه به بارى تعالى بدون توسّط جهات و قواى عاليه و سافله . و اين سوء ادبى است از ايشان در حقّ بارى ، كه شاعر به آن نيستند ، و معرفت ذات و فعل نفس مرقات است براى معرفت ربّ . پس هر كه شناخت نفس را كه جوهرى است عاقل متوهّم متخيّل حسّاس متحرّك شامّ ذائق جالس نامى ، ممكن است كه تواند دانست كه : « لا مؤثّر في الوجود إلّا اللّه » چه معنى دارد . « 2 »\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، ص 226 - . . . .\r\n( 2 ) - صدر الدين شيرازى ، الأسفار ، ج 8 ، ص 223 .\r\n","page_name":" 480 ","page_number":480},
  {"content":"\r\n\r\n\r\nفصل نهم در ذكر شبهات كسانى كه نفس را مدرك جزئيات ندانسته‌اند و دفع آنها\r\nو بر آن دو قسم است ، قسمى كه در همهء حواسها جارى مىگردانند ، و قسمى ديگر كه اختصاص به بعضى حواس دارد .\r\nامّا قسم اوّل بر چند وجه است اوّل : آنكه هر عاقلى به بديههء عقل مىداند كه ادراك مبصرات حاصل در بصر است و احساس اصوات حاصل در اذن ، نه در غير آن . و چنان كه بديهه حاكم است كه لسان باصر و عين ذائق نيست ، به همين نحو حاكم است كه لسان ذائق و عين باصر است . و اگر بگوييم كه مدرك اين ادراكات نفس است بطلان اين اختصاصات معلومه لازم مىآيد .\r\nو كسى را نمىرسد كه بگويد كه قوّهء مدركى ، موجود در اين اعضاء نيست . امّا اين اعضاء آلات آن ادراكاتند ، يعنى چون نفس التفات به عين نمايد مىبيند ، و چون التفات به اذن كند مىشنود .\r\nزيرا كه بگوييم كه در صورتى كه نفس التفات به زبان نمايد زبان ادراك طعم مىنمايد يا نه ؟ پس اگر ادراك مىكند مطلوب ما ثابت است ، و اگر نمىكند لسان را به آن ادراك اختصاص نخواهد بود ، و آن مانند يد خواهد بود نسبت به ذوق .\r\nو جوابش : آن است كه بسيارى از مردم ادراكات كلّيّه و تعقّلات مجرّده را در قلب و دماغ مىيابند ، پس بايد كه محلّ اين ادراكات كلّيّه قلب و دماغ باشد . و ايضا عقلا بالبديهه مىدانند كه مبصر و سامع عين و اذن نيستند ، و متكلّم حنجره نيست ، بلكه [ 428 
  ] مبصر و سامع و متكلّم انسان است . حتّى آنكه اعتقاد بعضى در بادى النظر آن است كه جملهء انسان موصوف به اين صفات است . و بعد از آنكه بر انسان ظاهر مىگردد كه بعضى از اجزا چنين نيستند مضطرب مىگردد و در فكر مىافتد ، و اكياس از ايشان متنبّه مىگردند كه نفسى هست كه مدرك است .\r\nو از اين بيان ظاهر شد كه علم به اينكه عين مبصر است بديهى است ، بلكه علم بديهى حاصل است به آنكه براى عين اعتبارى در حصول إبصار هست . و امّا آنكه خود\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nمبصر است يا آلت إبصار است به اوّل فطرت معلوم نيست .\r\nدوم : آنكه ما مىبينيم كه اگر آفت عارض عضوى از اعضاء گردد افعال باطل يا ضعيف يا مشوّش مىگردد . و اين معنى در حواسّ ظاهره ظهور دارد ، و در حواسّ باطنه تجارب طبّيّه دلالت مىكند بر آنكه چون آفت عارض بطن مقدّم دماغ گردد تخيّل مختل مىگردد ، و چون عارض بطن اوسط شود تفكّر مختل مىشود ، و چون عارض بطن مؤخّر شود ذكر مختل مىشود . پس اگر اين قوى جسمانيّه نباشند بايد كه چنين نباشد .\r\nو جوابش : آن است كه شايد اين امر به جهت احتياج فاعل در فاعليّت به آن آلات باشد . چنان كه صاحبان عيون ضعيفه در رؤيت به عينك محتاج مىگردند . و از اين لازم نمىآيد كه عينك مدرك باشد .\r\nسوم : آنكه اين ادراكات جزئيّه براى غير انسان از حيوانات نيز حاصل است . پس بايد كه براى آنها نيز نفس ناطقهء مجرّده باشد ، و وجودش در حيوانات بعيد است .\r\nو جوابش : آن است كه چه محالى بر اين لازم مىآيد ، علاوه بر آنكه ما نمىگوييم كه البته بايد كه ادراك جزئيّات به قوّهء مجرّده باشد ، بلكه ادّعاى ما اين است كه مدرك جزئيّات نفوس ما است بذواتها . و بعد از آنكه ثابت شد كه نفوس ما مدرك كلّيّات نيز هست حكم مىكنيم به آنكه در ما قوّهء واحدهء مجرّده‌اى هست كه هم مدرك كلّيّات است و هم مدرك جزئيّات . و در حيوانات ديگر اين حجّت [ را 
  ] نمىيابيم ، و امر در شأن آنها مشكوك [ 429 
  ] مىماند .\r\nو صاحب اسفار گفته است كه تحقيق آن است كه حيوانات تامّه‌اى كه قوّهء حفظ براى آنها هست ، نفوس ايشان مجرّد از عالم طبيعت است ، اگر چه از عالم صور مقداريّه مجرّد نيستند ، و به اين سبب براى آنها ارتقاء به عالم مفارقات عقليّه منفى است .\r\nچهارم : آنكه چون ادراك كرهء معينه نماييم ، ناچار بايد كه در مدرك ، صورت همان كره مرتسم گردد ، و محال است كه صورت كره در چيزى كه وضع ندارد و مشار اليه نمىتواند شد و در حيّز نيست مرتسم گردد .\r\nو جواب مشهور از اين شبهه : آن است كه منكرين ادراك نفس جزئيّات را منكر ادراك نفس كلّيّات را نيستند . پس هرگاه كرهء كلّيّه را ادراك نمايد ناچار بايد كه صورت آن در\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nنفس مرتسم گردد ، پس همان اشكال ، كه صاحب وضع چگونه در بىوضع منطبع مىگردد ، راجع مىشود .\r\nو صاحب اسفار اين جواب را نپسنديده است و گفته است كه در مبحث وجود ذهنى متحقق شده است كه حمل كره بر معقول از كره به حمل اوّلى است ، نه به حمل متعارف . و مثل اين اشياء در صورتى كه در عقل حاصل باشند نقايض آنها صدق بر آنها مىنمايد .\r\nچنان كه مىتوان گفت كه كرهء عقليّهء كلّيّه كره نيست ، و صاحب مقدار نيست ، به خلاف صورت جزئيّهء خياليّهء از كره كه ذات مقدار شخصى است ، لكن وضع جهات اين عالم براى آن نيست .\r\nو خود از اين شبهه جواب داده است كه اين اشكال بر كسى وارد مىآيد كه ادراك را به انطباع صورت مدرك در مدرك داند . و در نزد ما چنين نيست ، بلكه ادراك به قيام صورت مدرك است به مدرك ، و قيام مستلزم حصول نيست ، بلكه مثول را اقتضا مىكند .\r\nو امّا آنچه به بعضى قوى اختصاص دارد ، يكى آن است كه مىگويند كه اگر مدرك محسوسات به حواسّ ظاهر نفس باشد ، بايد كه ادراكش قريب به بعيد و حاضر و غايب را يكسان باشد ، زيرا كه نفس جوهرى است غير جسمانى ، و براى آن قرب و بعد به اجسام متصوّر نيست . [ 430 
  ] و اگر كسى گويد : كه ادراك اين محسوسات به معاونت اين آلات است كه قرب و بعد نسبت به آنها متحقق مىگردد .\r\nمىگوييم : كه هرگاه در چشم قوّهء باصره نباشد ، قرب و بعد نسبت به آن به رائى هيچ نسبت نخواهد داشت . و مانند آن است كه رؤيت زيد چيزى را مشروط باشد به آنكه در نزد عمرو حاضر باشد .\r\nو جوابش : آن است كه ادراك نفس محسوسات را مشروط است به شرائطى ، كه از جملهء آنها سلامت آلت و حضور محسوس است در نزد آلت بر نسبت مخصوصه . پس هر گاه ادراك نفس مبصرات را موقوف بر حضور آنها در نزد آلت باشد حال آن به غيبت و حضور و بعد و قرب مختلف مىگردد .\r\nو از آنجا كه صاحب اسفار را مذهب آن است كه نفس صاحب نشئات ثلاثهء عقليّه و\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nخياليّه و حسيّه است ، و براى اوست اتّحاد به عقل و خيال و حس . در جواب اين شبهه مىگويد : كه نفس در نزد ادراك محسوسات عين حواس مىگردد ، و حس آلت وضعيّه است كه تأثّرش به مشاركت وضع است ، پس در نزد احساس دو امر حاصل مىشد ، يكى تأثّر حاسّه و ديگر ادراك نفس ، و حاجت به حضور وضعى از رهگذر تأثّر حسّى است كه انفعال است ، نه از حيثيّت ادراك نفسانى كه حصول صورت است .\r\nو ديگر از متمسّكات ايشان ادلّه‌اى است كه اقامه مىنمايند بر آنكه تخيّل به قوّه جسمانى است .\r\nو اقواى آن ادلّه : اين است كه ما مربّعى را تخيّل مىنماييم كه مجنّح باشد به دو مربّع ديگر كه مساوى يكديگر و هر يك واقع در طرف ديگر از مربّع اوّل باشد . و شكّى نيست كه اين دو مربّع در خيال از يكديگر متمايزند . و اين تمايز يا به حسب ذات آنهاست يا به لوازم ذات و يا به امر غير لازم . و دو قسم اوّل باطل است به اعتبار تساوى دو مربّع در ماهيّت . و در قسم ثالث آن مميّز غير لازم ، يا اين است كه حصولش براى أحدهما موقوف به فرض فارض و اعتبار معتبر است ، و يا اين است كه چنين نيست .\r\nو شقّ اوّل باطل است ، زيرا كه مادر تخيّل آنكه أحد المربّعين [ 431 
  ] واقع در يمين است و ديگرى واقع در شمال ، محتاج به فرض فارضى كه موجب اختصاص گردد نيستيم ، و إلّا بايست كه ممكن باشد كه مربّع أيمن به عملى از اعمال ما مربّع أيسر تواند شد . و ايضا فارض را ممكن نيست كه او را به عارضى تخصيص دهد مگر بعد از آنكه از غير ممتاز گردد ، پس اگر امتيازش از غير به سبب آن عروض باشد دور خواهد شد .\r\nو در شقّ دوم كه اختصاص موقوف بر فرض فارض نباشد ، واجب است كه به سبب حامل بوده باشد . و آن حامل ، يا حامل اوّل است يعنى مادّهء خارجيّه است و يا حامل ثانى است يعنى حامل ذهنى .\r\nو شقّ اوّل باطل است ، زيرا كه تخيّل امورى كه در خارج موجود نيست ممكن است ، و حصول نسبت با معدوم صرف ممتنع . و ايضا اگر محلّ دو مربّع خيالى يكى باشد ، انتساب أحدهما به يكى از دو مربّع خارجى از انتسابش به مربّع ديگر اولى نخواهد بود . پس امتيازشان به سبب قابل ثانى يعنى ذهنى خواهد بود ، به اين معنى كه محلّ أحدهما در ذهن\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nغير محلّ ديگر خواهد بود . و اين را در صورتى تعقّل مىتوان نمود كه محلّ تخيّلات جسم باشد .\r\nو اگر كسى سؤال كند : كه آيا مىتواند بود كه مربّع كلّى متخيّل گردد ، و عقل تيامن و تياسر را به آن ضم نمايد ، و به اين اعتبار در عقل متميّز گردد .\r\nمىگوييم : كه مربّع كلّى كه عقل تيامن و تياسر را به آن قرين گرداند به فرض خواهد بود ، و عقل را تغيير آن فرض ممكن است . و امّا در تخيّل امتياز به فرض حاصل نيست ، زيرا كه مربّعى كه واقع در ايمن است به فرض نيست كه به فرض مربّع ايسر تواند شد .\r\nدليل دوم : آن است كه صور خياليّه با تساوى در نوع گاهى متفاوت در مقدار مىباشد ، يعنى بعضى اصغر و بعضى اكبر مىباشد . و اين تفاوت به اعتبار مأخوذ عنه نمىتواند بود ، زيرا كه تخيّل امورى كه در خارج موجود نيست ممكن است ، پس بايد كه صورت گاهى مرتسم در جزء اكبر باشد و گاهى مرتسم در جزء اصغر .\r\nو از دليل اوّل : به دو وجه جواب داده‌اند ، يكى به نقض و ديگرى به حل ، [ 432 
  ] .\r\nامّا اوّل [ وجه نقض 
  ] : آنكه ما امور عظيمه را تخيّل مىنماييم ، پس اگر آنچه از صور خياليّه كه مساوى روح خيالى است در آن مرتسم گردد ، آنچه از آن زيادتر است يا منطبع در روح خيالى است و يا نيست ، پس اگر منطبع نباشد آنچه مىگويند كه تخيّل به انطباع است باطل خواهد بود ، و اگر منطبع باشد هم مساوى و هم زيادتى در آن منطبع خواهد بود با تمايز از يكديگر و اتّحاد در محل . و اين دليل است بر جواز تمايز صورتين در نزد نفس با اتّحاد در خيال . و بالجمله بسا هست كه انسان بلدان كثيره را مشاهده نموده است و حافظ مجلّدات بسيار نيز هست ، پس اگر صورت هر يكى از اين امور در جزئى ديگر از دماغ مرتسم باشد كه ديگرى در آن جزء مرتسم نباشد كجا آن قدر قليل وفا به آن همه نقوش مىتواند نمود ؟ و اگر براى هر يك محلّ على حده ضرور نباشد جايز خواهد بود كه صور كثيره با تمايز از يكديگر مرتسم در محلّ واحد از خيال باشد .\r\nو امّا وجه حلّ : آن است كه نفس نسبت به اين صور قابل نيست بلكه فاعل آنهاست ، و هويّت هر يك از دو مربّع به امرى است كه لازم هويّت مجعولهء نفس است ، و هويّت مربّع خيالى مثل هويّت مربّعى خارجى نيست تا آنكه براى آن مادّهء جسمانيّه باشد كه قبول\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nتشكّلات مختلفه نمايد از اسباب خارجيّه ، بلكه امرى است بسيط صورى كه مادّه ندارد ، و مخصّص هويّتش از جانب فاعل است كه آن را تخيّل مىنمايد . حتّى آنكه هر گاه وهم مقدار موجود در ذهن را منقسم به دو قسم گرداند ، نبايد كه براى آن وجود مادّهء مشتركه باشد ، چنان كه در تقسيم خارجى لازم است ، زيرا كه آن دو قسم از انشاى وهم حادث مىگردند بدون آنكه از سنخ مقدار اوّل بوده باشند ، پس جميع آنچه خيال يا وهم [ آن را 
  ] تصوّر مىكنند و در ذهن موجود مىگردند از قبيل انشاء و ابداع است كه از جهات فاعليّت حاصل شده است و از قبيل تكوين نيست كه از مخصّصات قابليّت باشد . و صدور اين صور از نفس مثل صدور افلاك است از مبادى عاليه [ 433 
  ] . و فرق همين است كه تصوّرات مبادى از لوازم ذوات آنهاست و از سبب خارجى مأخوذ نيست ، به خلاف آنچه در اين جاست كه براى محسوسات خارجيّه اثرى در انشاى آن صور در عالم خيال هست . پس چون نفس خواهد كه مربّع خيالى را مربّع ديگر گرداند براى او ممكن نخواهد شد ، زيرا كه براى آن تركيب از مادّهء قابله و صورتى كه غير مادّه بوده باشد نيست تا آنكه مجعول و مجعول اليه بهم رسد ، بلكه آن صورتى است بدون مادّه كه عين تصوّر نفس و مشيّت و ارادهء اوست .\r\nو امّا جواب از دليل دوم : آن است كه صور خياليّه در مقدار با يكديگر متفاوت مىتوانند بود . امّا آن تفاوت نه از مأخوذ منه است و نه از آخذ ، به اين معنى كه براى آن مادّهء قابله باشد ، بلكه براى مأخوذ است به فعل آخذ و انشاى او بدون قبول و اتّصاف .\r\nو در مقام احتجاج به آنكه وهم قوّهء جسمانيّه است ، گفته‌اند ، كه مدرك وهم يا صداقت مطلقه است مثلا يا صداقت اين شخص است بخصوصه . و اوّل باطل است ، زيرا كه آن امرى است كلّى و كلام در ادراك جزئى است ، و در شق [ ثانى 
  ] ادراك صداقت اين شخص ، موقوف بر ادراك اين شخص است ، زيرا كه ادراك مركّب و تصديق به ثبوت أحدهما براى ديگرى ممكن نگردد مگر به تصوّر طرفين . پس لا محاله وهم مدرك صورت شخصيّه خواهد بود ، و در محلّ خود ثابت است كه مدرك صور جزئيّه قوّهء جسمانيّه مىتواند بود .\r\nو جواب از اين حجّت : آن است كه مبيّن گرديد كه مدرك صور خياليّهء جزئيّه قوّه‌اى است غير بدنيّه و مادّيّه . پس وهم اولى است به اينكه مادّى نباشد .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nو در كتاب اسفار مذكور است كه تحقيق آن است كه وجود وهم مثل وجود مدركاتش امرى است غير مستقلّ الذات و الهويّه ، و نسبت مدركاتش به مدركات عقل مثل نسبت حصّه از نوع است به طبيعت كلّيّهء نوعيّه ، و حصّهء طبيعت مقيّد به قيد شخصى است ، به نحوى كه قيد از آن خارج باشد ، و اضافه به قيد داخل در آن ، به طريقى كه اضافه باشد [ 433 
  ] نه مضاف اليه ، و به طريقى كه نسبت و تقييد باشد نه ضميمه و قيد .\r\nپس عداوت [ مطلقه را عقل خالص ادراك مىكند ، و عداوت 
  ] منسوبه به صورت شخصيّه را عقل متعلّق به خيال ادراك مىنمايد ، و عداوت منضمّه به صورت شخصيّه را عقل مشوب به خيال . پس عقل خالص از كونين مجرّد است ، هم به حسب ذات و هم به حسب فعل . و وهم مجرّد است از اين عالم از روى ذات و تعلّق ، و از صور خياليّه مجرّد است از روى ذات نه از روى تعلّق ، و خيال از اين عالم مجرّد است از روى ذات و تعلّق .\r\nو نسبت اراده ، يعنى قوّهء اجماعيه ، به شهوت حيوانيّه در باب تحريك مثل نسبت وهم است به خيال در باب ادراك و هر يك از اين دو قوّه مجرّد از مادّه‌اند . و كسى نگفته است كه قوّهء محرّكهء شوقيّه جسمانيّه است . و آنچه بىخلاف جسمانيّه است محرّكهء فاعلهء قريبه است . و آن است كه به قدرت موسوم است . و آن قوّه‌اى است كه قائم به اعصاب و عضلات است ، و آنها را به قبض و بسط و جذب و دفع ميل مىدهد . و مثل اين است كه حكم طبيعت محرّكه اجسام بسيطه و مركّبه به حركات طبيعيّه و قسريّه و نفسانيّه ، زيرا كه قسريّه راجع است به طبيعيّه ، و نفسانيّه نيز ممكن نيست مگر به استخدام طبيعيّه . « 1 »\r\n\r\nفصل دهم در اثبات قوّهء حيوانيّه براى انسان\r\nو مراد به آن قوّه‌اى است كه اعضا به آن مستعد قبول قواى حسّ و حركت مىگردند .\r\nبدان كه شيخ رئيس در كتب حكميه مثل شفا و نجات و غيرهما به هيچ وجه متعرض ذكر اين قوه نگرديده است . و لكن در كتاب قانون آن را ثابت گردانيده است . و ساير اطبّا به وجود آن قائلند ، و بر آن احتجاج مىنمايند ، به آنكه در عضو مفلوج قوّهء نفسانيّه هست ، به\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، ص 230 - 241 ( با تفاوت ) .\r\n","page_name":" 487 ","page_number":487},
  {"content":"\r\n\r\nجهت آنكه عناصر موجوده در آن متداعى بر انفكاكند ، و قاهرى بايد كه آنها را بر اجتماع بدارد . و آن قاهر از توابع مزاج نمىتواند بود ، زيرا كه تابع شىء حافظ آن شىء نمىتواند بود . پس بايد متقدّم بر مزاج عضو حافظ آن باشد ، و حافظ عضو يا قوّهء حسّ و حركت است و يا قوّهء نباتيّه كه مصدر فعل تغذيه و غير آن است ، و يا قوّهء ديگر غير اين دو قوّه . لكن اوّل باطل است ، زيرا كه در عضو مفلوج قوّهء حسّ و حركت نيست . [ 435 
  ] و ثانى نيز باطل است به دو وجه : اوّل آنكه گاهى قوّهء تغذيه باطل مىشود ، و آن قوّهء حافظه باقى است . دوّم آنكه آن قوّه‌اى است قابل حسّ و حركت اراديّه ، هر گاه مانعى نباشد پس اگر آن قوّه همان قوّهء غاذيه باشد كه در نبات نيز حسّ و حركت اراديّه موجود تواند شد ، زيرا كه قوّهء غاذيه در آن موجود است ، پس قوّه‌اى خواهد بود نفسانيّه و مغاير اين دو قوّه .\r\nو صاحب اسفار اين استدلال را ناتمام دانسته است ، و گفته است كه با آنكه قاصر است در افادهء مطلوب مشتمل بر خلط و التباس است . امّا قصورش به سبب آن است كه مىتوان گفت كه قوّهء موجودهء در عضو مفلوج همان قوّهء غاذيهء نباتيّه است .\r\nو آنچه گفته‌اند كه اين قوّه گاهى باطل مىشود و آن قوّه باقى است ، ممنوع است ، زيرا كه اگر قوّهء تغذيه بالمرّه باطل گردد عضو در اندك زمانى اكثرش به تحليل مىرود . و حال آنكه چنين نيست ، اين قدر هست كه اثر تغذيه به جهت وجود مانع ظهور بيّن بهم نمىرساند .\r\nو آنچه گفته‌اند كه « قوّهء تغذيه در نبات موجود است و استعداد قبول حسّ و حركت در آن نيست » ، جوابش آن است كه غاذيه‌اى كه در نبات است به حسب ماهيّت مخالف است با غاذيه‌اى كه در حيوان است . چنان كه حيوانيّت در ساير حيوانات مخالف است با حيوانيّت در انسان به حسب ماهيّت . و سبب آن بر وجه كلّى آن است كه جهت قوّهء نباتى جهت فعليّت است و در جايى كه فعليّت و وجود [ صورت قوى گردد و مادّه به آن كامل مىگردد و ذاتش به آن صورت تمام مىشود و استعداد قبول صورتى ديگر به واسطهء وجود 
  ] آن صورت كه از مادّه رفع مىشود . امّا چون صورت ضعيفة الوجود در ميان محوضت فعليّت و صرافت قوّه باشد مادّه را از قبول صورتى ديگر فوق آن صورت منع نمىكند . امّا اوّل مثل عناصر بسيطه مانند نار صرف كه قابل صورت نبات و حيوان نيست و همچنين ارض\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nو ماء و هوا . امّا چون كيفيّت آنها منكسر گردد و سورت صورت ضعيف شود مادّه مستعدّ قبول صورت ديگر مىگردد . پس از اين قياس قوّهء غاذيه كه در نبات است به جهت شدّت فعليّتش قبول صورت حيوانيّه را منع [ 436 
  ] مىنمايد ، به خلاف غاذيه كه در حيوان است كه به جهت ضعف قوّهء ديگر را قبول مىكند . و همچنين انسان چون ضعيف الحيوانيّه است حيوانيّتش خميرهء فطرتى ديگر و مادّهء قابلهء نشئات باقيه گرديده است .\r\nو امّا بيان خلط و التباس آن است كه قوّهء حيوانيّه همان مبدأ حسّ و حركت است ، زيرا كه حيوانيّت حيوان منوط به مبدأ اين دو اثر است ، پس هر گاه مبدأ اين دو اثر در عضو مفلوج موجود نباشد چگونه حكم مىتوان كرد كه قوّهء حيوانيّه در آن موجود است با بطلان اين دو قوّه . پس حق آن است كه در عضو مفلوج از قوى قوّهء تغذيه موجود است و از ارواح روح طبيعى كه از كبد سرايت به ساير اعضا مىكند .\r\nو بعضى گفته‌اند كه موجود قوّهء حسّ و حركت اراديّه است ، لكن فعل حسّ و حركت به جهت مانع يافت نمىشود ، و آن مانع مادّهء فالج است كه از افعال دو قوّهء حسّ و حركت منع مىنمايد ، لكن مبطل ذات آن دو قوّه نيست .\r\nو اين قول مردود است ، به آنكه اين قوى جسمانيّه‌اند ، و مادّه در تعيّن وجود آنها داخل است ، پس در صورتى موجود مىتوانند بود كه در مادّه‌اى كه صلاحيت وجود آنها را داشته باشد موجود باشند ، پس چگونه مىتواند كه مادّه صلاحيت وجود داشته باشد و از صدور فعل منع نمايد .\r\nو گفته است كه از اين بيان ظاهر شد كه استدلال اطبّا بر وجود قوّهء حيوانيّه از جهت عضو مفلوج صحيح نيست . و خود بر آن اقامهء حجّتى ديگر نموده است كه تقريرش آن است كه طبيعت هر نوعى از انواع موجودات مادام كه شرائط نوع اخسّ انقص را كامل نگرداند و استيفاء قوى و لوازم آن انواع ننمايند به نوع أشرف أتم انتقال نمىنمايد . و اين قاعده‌اى است كلّيّهء برهانيّه كه شيخ الهى در بعضى از كتب خود ذكر كرده است و مستفاد از كتب معلّم اوّل است . پس طبيعتى كه به حدّ انسانيت و نفس ناطقه رسيده است ناچار بايد كه استيفاى جميع شرايط حيوانيت از اصول و فروع نموده باشد . پس در انسان قوّهء حيوانيّه موجود خواهد بود لكن نه بر وجه تفصيل و تحصيل . به اين معنى كه در انسان قوّهء حيوانيّه بالفعل\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nموجود باشد [ 437 
  ] و قوّهء انسانيّه قوّهء ديگر باشد ، چنان كه اطبّا به آن قائلند ، بلكه بر وجهى كه در فلك محقق گرديده است كه نفس عقليّه‌اش بعينه همان نفس منطبعه است و تغاير به عدد در ميان آن دو نيست ، بلكه تغاير به معنى و اثر است ، پس قوّهء ناطقه در انسان بعينها همان قوّهء حيوانيّه است كه به سرحدّ انسانيّت رسيده است . « 1 »\r\n\r\nفصل يازدهم در بيان آنكه نفس ناطقهء انسانى نه جسم است و نه جسمانى\r\nو بر اين مطلب حجج بسيار اقامه نموده‌اند :\r\n[ حجّت 
  ] اوّل : آنكه نفس كلّيّات و طبايع كلّيّه را من حيث عمومها و كلّيّتها ادراك مىتواند نمود ، و كلّى بما هو كلّى ، يعنى طبيعت عامّه ، حلول در جسم نمىتواند نمود ، و إلّا يا منطبع در اطراف غير منقسم آن مىتواند شد يا در منقسم از آن . امّا عدم امكان وجود آن در غير منقسم به سبب آن است كه نقطه مثلا محلّ صورت عقليّه نمىتواند بود ، زيرا كه اين است كه متميّز است از آنچه نهايت آن است و يا متميّز نيست . و در صورت ثانى ممتنع است كه صورت عقليّه در آن حلول نمايد و در محلّى كه اين نقطه طرف آن است حلول نكند ، بلكه چنان كه نقطه طرف ذاتى آن است همچنين در نقطه حلول مىتواند نمود چيزى كه حالّ در آن مقدار باشد . و چنان كه حالّ بالعرض متقدّر مىگردد به آن مقدار متناهى نيز مىشود به تناهى مقدار بالعرض . و صورت اوّل خود محال است و إلّا بايد كه نقطه منقسم باشند چنان كه در محلّش مبيّن گرديد .\r\nو بر اين اعتراض نموده‌اند كه عدم تميّز نقطه از محلّ هر چند مسلّم است ، لكن مسلّم نيست كه حلول نمىكند در آن ، مگر نهايت آنچه در مقدار حلول كرده است ، زيرا كه منقوض است به الوان و اضواء حاصله در سطوح نه در اعماق ، و همچنين مماسّه و ملاقات .\r\nو جوابش : آن است كه سطح را دو اعتبار است ، يكى اعتبار آنكه نهايت جسم است ، و ديگر اعتبار آنكه منقسم است در دو جهت . و قبولش الوان و اضواء و امور ديگر را از آن جهت است كه عبارت از امتداد جسمى است ، نه از آن جهت است كه نهايت جسم است .\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، ص 150 - 151 .\r\n","page_name":" 490 ","page_number":490},
  {"content":"\r\n\r\nو ايضا ناچار است در قابليّت شىء [ 438 
  ] براى قابل مزاجى يا استعدادى خاص بوده باشد تا قبول صنعت يا كيفيّت تواند نمود و براى نهايت از آن حيثيّت كه نهايت است اختلاف قوّه و حالت استعداديّه در قابليّت نمىباشد . پس اگر براى نقطه مثلا امكان قبول صورت عقليّه باشد قبولش مر آن را دائمى خواهد بود ، زيرا كه تجدّد حالتى براى آن نيست و مبدأ دائم الفيض است ، و تراخى در فيض به جهت عدم صلاحيت قابل است ، و در اينجا مفروض اين است كه صلاحيت و استعداد براى نقطه به حسب ذات حاصل است ، پس بايد كه جميع اجسام ذوات نقطه هميشه عاقل باشد و جسد عاقل بايد كه بعد از مردن نيز عاقل باشد ، زيرا كه قابل عاقليّت در او موجود است . و أمّا امتناع حلول صورت معقوله در شىء منقسم از جسم آن است كه حالّ در منقسم است ، پس بايد كه صورت عقليّه انقسام غير متناهى پذيرد .\r\nو اين به چند وجه محال است :\r\nاوّل آنكه چون منقسم گردد انقسامش ، يا به دو جزء متشابه است يا به دو جزء متخالف . و شقّ اوّل محال است ، زيرا كه بايد هر يك از جزءين مخالف كل باشند به وجهى و إلّا تساوى كلّ و جزء در جميع وجوه لازم مىآيد . و آن مخالفت به حسب حقيقت و لوازم آن نمىتواند بود ، و إلّا انقسام به جزءين متشابهين نخواهد بود ، پس مخالفت به چيزى از عوارض لازمه خواهد بود ، مانند مقدار و شكل ، پس صورت معقوله مجرّد نخواهد بود ، و هذا خلف .\r\nو ايضا اين انقسام شرط است در معقول بودن آن صورت يا شرط نيست . پس اگر شرط باشد بايد كه پيش از حصول انقسام آن صورت معقول نباشد به اعتبار فقد شرط و بايد كه دو جزء مخالف كل باشند به جهت مباينت جزء و كلّ و بايد كه هر معقولى منقسم باشد . و اگر انقسام در معقوليّت شرط نباشد بايد كه در عروض انقسام آن صورت مغشّاة به عوارض غريبه گردد از جمع و تفريق . و اقلّ از آن نيز كفايت ماهيّت آن صورت را مىتواند نمود ، زيرا كه جزء آن ماهيّت مساوى كلّ است در ماهيّت و محلّ جزء نيز جزء محلّ كل است ، پس ممكن است كه [ 439 
  ] كلّ صورت در بعض محلّش حلول نمايد ، پس حلولش در اين محل عارض غريب خواهد بود .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nو اگر كسى گويد : كه صورت عقليّه منقسم به اقسام متشابه مىتواند شد به اضافهء زوايد كلّيّه ، مثل معنى جنسى كه منقسم مىگردد به حصص انواع ، مانند حيوان كه منقسم مىگردد به حصّهء انسان و حصّهء فرس مثلا . و اين دو حصّه به حسب ماهيّت مختلف نيستند ، زيرا كه حيوانيّت فرس به شرط تجرّد از صاهليّت مساوى است با حيوانيّت انسان به شرط تجرّد از ناطقيّت در حقيقت ، پس انقسام كلّى به اقسام متشابه ممكن الوقوع است با آنكه اجزاء ذوات مقادير و اشكال جزئيّه نباشد .\r\nمىگوييم : كه جواز اين به اعتبار آن است كه الحاق كلّى است به كلّى ديگر ، و اين تركيب است و آنچه تجزيه ، مثلا الحاق ناطق به حيوانى حصّهء انسان است ، آن را مخالف حيوانى مىگرداند كه حصّهء فرس است ، و قسمت كل به جزء موجب مساوات جزءين است .\r\nو بالجمله ، انقسام حيوان مثلا به انسان و فرس قسمت كلّى است به جزئيّات ، و اين عبارت است از ضمّ قيود متخالفه به مقسم ، و قسمت مفروضه در صورت عقليّه قسمت كلّ است به اجزاء ، و ميان اين دو فرق ظاهر است .\r\nو امّا امتناع انقسام اين صورت به دو جزء مختلف ، به سبب آن است كه اگر منقسم به اجزاء مختلفة المعانى گردد بايد كه آن اجزاء لا محاله اجناس و فصول باشند ، و لكن اجزائى كه در صورت عقليّه فرضش ممكن است به طبق اجزاء مفروضه در جسم غير متناهى است .\r\nپس بايد كه اجزاء مقوّمه همهء اين صورت ، كه اجناس و فصولند ، غير متناهى باشند ، و اين محال است .\r\nو ايضا در هر كثرتى البته واحد و متناهى موجود است . پس اگر در آنجا اجزاء غير متناهيه باشد بايد كه براى هر يك از آنها ماهيّت بسيطه باشد ، پس آن جزء بسيط منقسم به دو جزء مختلف الحقيقه نخواهد بود .\r\nو ايضا بر تقديرى كه اين صورت مركّب از مقدّمات غير متناهيه باشد و براى هر يك از آنها محلّى غير محلّ ديگرى باشد لازم مىآيد كه براى جسم اجزاء غير متناهيه باشد .\r\nو ايضا اگر فرض كنيم كه در يك قسمت ، جنس به طرفى افتد و فصل به طرفى ديگر ، و در قسمت ديگر كه بر فصل وارد مىآيد ، يا اين است [ 440 
  ] كه در هر جانبى از آن نصف فصل واقع مىشود و اين قسمت به متشابهين است كه ابطالش مذكور شد ، و يا اينكه جنس و\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nفصل منتقل مىگردند به دو قسمى كه در قسمت ثانى فرض شده است . و از اين لازم مىآيد كه مجرّد فرض موجب تغيّر مكان اجزاء صورت عقليّه گردد .\r\nو حاصل اين دليل بر سبيل اجمال آن است كه معنى معقول اگر به انقسام حامل به متشابهات منقسم گردد بايد كه محسوس باشد نه معقول ، و اگر به مختلفات منقسم شود بايد كه متقوم باشد به مقوّمات غير متناهيهء مجتمعهء مرتّبه . و تالى بكلا شقّيه باطل فالمقدّم مثله .\r\nو حكما را در اين مسلك وجهى ديگر هست . و تقريرش اين است كه فرض مىكنيم كلام را در امورى كه به حسب عقل قابل قسمت نباشد ، مانند وحدت . و مثل بسايطى كه مركّبات از آنها متألّف مىگردند ، زيرا كه در هر كثيرى البته واحد موجود خواهد بود . پس مىگوييم كه علم متعلّق به اين امور هر گاه منقسم شود ، هر يك از اجزاء آن علم خواهد بود يا نخواهد بود . و در شقّ ثانى مجموع آن اجزا علم نيست ، بلكه علم هيأتى است كه حاصل است در نزد اجتماع آن اجزاء . و سخن به آن هيأت تعلّق مىگيرد و بالأخره به تسلسل مىانجامد . و در شقّ اوّل كه اجزاء علم علوم باشد بايد كه متعلّق هر يك از آن علوم يا كلّ معلوم بوده باشد يا جزئى از آن . و اگر كل باشد لازم مىآيد كه جزء شىء با كل در جميع وجود مساوى باشد ، و اين محال است ؛ و اگر متعلق هر يك بعضى از معلوم بوده باشد مفروض آن است كه براى آن حقايق بعضى نمىباشد .\r\nو اعتراضاتى كه متأخّرين بر اين دليل نموده‌اند به چند وجه است :\r\nاوّل : آنكه حلول نقطه در جسم ، يا در شيء منقسم از آن است يا در شىء غير منقسم از آن . و بنا بر اوّل جواز غير منقسم در منقسم لازم مىآيد ، و بنا بر ثانى جزء لا يتجزّى ثابت مىشود .\r\nدوم نقض به وحدت است كه ، با وجود آنكه از كثرت دور تر است از جميع طباع ، حالّ در جسم مىباشد .\r\nسوم نقض به اضافه است ، مانند ابوّت كه قابل قسمت نيست ، و حالّ در أب است ، [ 444 
  ] .\r\nچهارم آنكه قوّهء وهميّه قوّهء جسمانيّه است ، و معنى عداوت را كه ادراك مىنمايند قابل قسمت نيست ، زيرا كه براى آن نصفى و ربعى تصوّر نمىتوان نمود .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nو وجه اندفاع اوّل : آن است كه نقطه قائم به نفس جسم بما هي منقسمه نيست ، بلكه قيامش به جسم به اعتبار تناهى امتدادات و انقطاع آنهاست . پس محلّش جسم است من حيث اتّصافه بالتّناهى . و از اين جهت مىگويند كه اطراف عدميّه‌اند ، زيرا كه محلّ آنها از آن حيثيّت كه محلّ آنهاست مشتمل است بر معنى عدمى كه نفاد و انقطاع است ، به خلاف علم كه كمال ذات موصوف است .\r\nو وجه اندفاع دوم : آن است كه وحدت جسم قابل انقسام است ، زيرا كه وحدتش نفس اتّصال و امتداد آن است . و انقسامش به عين انقسام جسم است بالذات لا بالعرض ، مانند ساير عوارض كه انقسامشان به انقسام محل بالعرض است مانند سواد ، زيرا كه وحدت جسم نفس وجود جسم و عين هويّت آن است .\r\nو وجه اندفاع سوم : آن است كه جميع اضافات غير منقسم به انقسام محل نيستند ، بلكه اضافات بر دو قسم است : قسمى آن است كه عارض جسم مىشود بما هو جسم مانند محاذات و مماسه . و اين قسم به انقسام جسم منقسم مىگردد ، زيرا كه محاذات نصف جسم نصف محاذات كلّ جسم است . و قسمى آن است كه عارض جسم مىشود ، نه از آن حيثيّت كه جسم است ، بلكه از حيثيّت معنى ديگر . و اين قسم نبايد كه به انقسام محل منقسم گردد ، مانند ابوّت كه عروضش زيد را ، مثلا ، نه از حيثيّت جسميّت اوست ، بلكه از حيثيّت فاعليّت نفسانيّه است كه مقتضى توليد است .\r\nو وجه اندفاع از چهارم : آن است كه پيش از اين مذكور شد كه قوّهء وهميّه از مادّه مجرّد است و از اضافه به مادّه مجرّد نيست ، و حكم مدركاتش نيز همين است .\r\nو فاضل علّامه در اسفار بعد از نقل اين دليل مىگويد كه اين اقوى دليلى است در نزد قوم بر تجرّد نفوسى كه مدرك معانى كلّيّه باشند ، و جميع نفوس بشريه را مدرك كلّيّات مىدانند . و در نزد من اين برهان جارى در جميع نفوس نيست ، بلكه دلالت مىكند بر تجرّد نفسى كه بالفعل عاقل صور معقولهء نفس الامرى [ 442 
  ] باشد . و آن نفسى است كه از حدّ عقل بالقوّه و حدّ عقل استعدادى بيرون آمده ، به حدّ عقل بالفعل و معقول بالفعل رسيده باشد . و چنين نفسى در بعضى از افراد ناس يافت مىشود ، نه در كلّ آنها . زيرا كه آنچه بيشتر مردم از طبايع كلّيّه درك مىنمايند ، وجود آن در اذهان ايشان از قبيل وجود كلّيّات طبيعيّه\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nاست در خارج در جزئيّات مادّيه ، مانند حيوان بما هو حيوان ، كه ماهيّتش در خارج به عين وجود اشخاص موجود است ، و براى آن اعتبارى هست كه به آن اعتبار تخصّص به مكان معيّن و وضع خاص ندارد ، و از حيثيّت طبيعت مشتركه قابل قسمت مقداريّهء جزئيّه نيست . و مثل اين است ماهيّتى كه در ذهن اكثر مردم موجود مىگردد ، زيرا كه وجود آن به عين وجود صورت متخيّله است ، لكن ذهن مىتواند كه آن را به وجود اعتبارات اعتبار نمايد . پس آن صورت از آن حيثيّت كه صورت شخصيّه موجودهء در قوّهء ادراكيّهء جزئيّه است صورت متخيّله است ، و از حيثيّت اعتبارش بما هي حيوان ، بدون اشتراط قيدى ديگر ، نه متخيّل است و نه محسوس و نه معقول ، زيرا كه به اين اعتبار امرى است مبهم الوجود ، اگر چه در واقع به وجود ما يتّحد به موجود است ، و از آن حيثيّت كه مشترك است ميان كثيرين معقول و مجرّد است .\r\nپس مىگوييم : كه در ذهن از طبيعت حيوان صورت مجرّدهء بالفعل حاصل نيست كه وجودش في نفسه وجود تجرّدى باشد ، مثل وجود مفارقات ، تا آنكه لازم آيد كه محلّش نيز مجرّد باشد ، بلكه موجود در ذهن چيزى است كه براى آن اعتبارات هست كه به حسب بعضى جزئى است و به حسب بعضى كلّى و به حسب بعضى مطلق . و براى صورت خارجيّه نيز همين اعتبارات هست . و مسلّم نيست كه هر يك از افراد ناس را ممكن باشد كه اين اعتبارات را ملاحظه نمايد ، يا آنكه امر ذهنى را تصوّر كند بر آن وجه كه كلّى و مشترك در ميان كثيرين باشد [ و 
  ] مجرّد از خصوصيّات و قيود جزئيّه . « 1 »\r\n\r\nتتميم\r\nبراى اين برهان در كتب قوم تقريرى ديگر هست . و آن تقرير اين است [ 443 
  ] كه براى هر چيز حقيقتى هست كه به آن حقيقت آن شىء آن شىء است . و آن حقيقت لا محالة واحد و غير قابل قسمت است ، زيرا كه قابل قسمت بايد كه با قسمت باقى ماند . و عشره از آن حيثيّت كه عشره است با انقسام باقى نمىماند ، و خمسه جزء عشره از آن حيثيّت كه نوعى از انواع عدديه است نيست ، بلكه جزئى است از كثرت وحدات . و براى عشره از آن\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ص 260 - 264 ( با تفاوت ) .\r\n","page_name":" 495 ","page_number":495},
  {"content":"\r\n\r\nحيثيّت كه حقيقت واحده است جزئى نمىباشد . پس هرگاه عشره منقسم گردد و دو خمسه حاصل شود ، آن دو جزء عشره است ، به آن حيثيّت كه كثير است ، نه به آن حيثيّت كه واحد است . و كثرت در عشره به نسبت با معدود است ، نه به نسبت با نفس خودش ، زيرا كه عشره از مردم كثير است نسبت به واحد از مردم ، پس براى آن صورت واحده هست كه قابل قسمت نيست . پس هر گاه علم تعلّق گيرد به اين ماهيّات و در محلّ منقسم حالّ باشد ، از انقسام محلّ انقسام آن نيز لازم مىآيد . لكن معلوم غير منقسم است يا مأخوذ است از آن حيثيّت كه غير منقسم است .\r\nو بر اين تقرير وارد مىآيد كه مسلّم نيست كه براى هر چيز وحدت بالفعلى بوده باشد كه با انقسام من جميع الوجوه تقابل داشته باشد تا آنكه لازم آيد كه صورت آن نيز چنين باشد ، زيرا كه بسيارى از اشياء هست كه وحدتش عين قبول قسمت بالفعل است مانند عدد ، يا عين قبول قسمت بالقوّه است مانند اجسام و مقادير . چنان كه عشره اگر چه حقيقت واحده است ، لكن اين وحدت عين كثرت آحادى است كه عشره از آنها تأليف شده است . و اين كثرت مقابل وحدت عشره نيست ، بلكه مقابل وحدت عشره كثرت عشرات است . پس وحدت عشره با آنكه مقابل كثرت عشرات است عين كثرت آحاد است . و عدد از اشياء ضعيفة الوجود است كه وحدتش عين كثرت است .\r\nو همچنين اجسام و مقادير كه وحدت آنها عين قبول كثرت وهميّه يا خارجيّه است ، زيرا كه وحدت آنها نفس متّصليّت و ممتديّت آنهاست ، و امتداد عبارت از قبول كثرت مقداريّه است . پس از كجا براى امثال اين اشياء وحدتى [ 444 
  ] مىباشد كه به هيچ وجه متضمّن اعتبار كثرت نباشد ، اين قدر هست كه حيثيّت وحدتش مغاير حيثيّت كثرتى است كه مقابل اين وحدت است و مغاير كثرتى كه متضمّن وحدت است نيست .\r\nحجّت دوم : حجّتى است كه شيخ رئيس در كتاب مباحثات ذكر نموده است . و در نظر او از جميع حجّتها كه بر اين مطلب اقامه شده است اقوى است . و تقريرش اين است كه ما ذوات خود را مىتوانيم كه تعقّل نماييم ، و هر كه ذاتى را تعقّل مىنمايد ماهيّت آن ذات براى او هست ، پس ماهيّت ذوات ما براى ما هست . پس يا اين است كه تعقّل ما ذات خود را به جهت آن است كه صورتى ديگر از ذات ما كه مساوى ذات ماست در ذات ما حاصل گرديده\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nاست ، يا آنكه نفس ذات ما در نزد ما حاضر است . و اوّل محال است ، زيرا كه مستلزم جمع بين المثلين است ، پس ثانى متعيّن است . و هر چه ذاتش حاصل براى ذات خودش هست قائم به ذات خود است ، پس نفس جوهرى است غير جسمانى . [ و هر چه جسم و جسمانى نيست قائم به ذات خود است ، پس نفس جوهرى است غير جسمانى 
  ] .\r\nو در كتاب اسفار مذكور است كه تلامذهء شيخ اعتراضات بسيار بر اين حجّت نموده‌اند و شيخ از آنها جواب داده است . و همهء آن اعتراضات با جواب آنها در كتاب اسفار مذكور است ، هر كه خواهد به آنجا رجوع نمايد .\r\nحجّت سوم : كه قريب المأخذ است به حجّت اوّل . و تقريرش آن است كه نفوس را ممكن است كه ادراك نمايد انسان كلّى را كه مشترك باشد در ميان همهء اشخاص انسانيّه ، و لا محاله بايد كه معقول مجرّد باشد از وضع معيّن و شكل معيّن ، و إلّا در ميان اشخاص صاحبان اوضاع مختلفه و اشكال مختلفه مشترك نمىتواند بود . و ظاهر است كه اين صورت مجرّده امرى است موجود و در جاى خود ثابت است ، زيرا كه مجرّدات كلّيّه در خارج موجود نمىتوانند بود ، پس وجود آن در ذهن خواهد بود . پس اگر محلّش جسم باشد براى آن وضع معيّن و كم معيّن به تبعيّت محل خواهد بود ، [ 445 
  ] و بر اين تقدير از مجرّد بودن بيرون خواهد رفت . پس محلّ آن صورت مجرّد خواهد بود ، و هو المطلوب .\r\nو قائلى را مىرسد كه بگويد كه آيا براى صور كلّيّهء معقوله وجودى مىباشد يا نه . و اگر نباشد نمىتوان گفت كه محلّش بايد چنين باشد . و اگر وجود باشد لا محاله صورت شخصيّه خواهد بود حالّ در نفس انسانيّهء شخصيّه ، زيرا كه وجود مطلقات در اعيان محال است . و آن صورت از آن حيثيّت كه صورت شخصى قائم به نفس شخصى است مشترك بين الأشخاص نمىتواند بود ، زيرا كه امر شخصى مشترك فيه نمىتواند بود . و أيضا اين صورت عرض قائم به نفس است ، و آن اشخاص جواهر مستقلّه‌اند ، و چگونه مىتوان گفت كه حقيقت جواهر قائمه به ذوات خود عرض قائم به غير است .\r\nو اگر كسى گويد : كه مراد به كلّيّت اين صورت آن است كه هر فردى از افراد انسان كه در نفس درآيد موجب تأثير تازه در نفس نمىگردد ، به خلاف آنكه فردى از افراد فرس مثلا درآيد كه صورت تازه در نفس منتقش مىگردد .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nمىگوييم : كه هر گاه مراد اين معنى باشد مىتواند شد كه اين صورت در محلّ جسمانى ، مثل دماغ مثلا ، به مشاهده شخص انسانى حاصل گردد ، به نحوى كه اگر مرئى شخص ديگر بدل شخص اوّل بوده باشد موجب تأثيرى ديگر نگردد . و اگر ممكن باشد أخذ صورت قائمهء به نفس به اعتبارى ديگر كه به آن اعتبار كلّى باشد هر چند اعتبار وحدت و شخصيّت و حلولش در نفس شخصيّه مانع از كلّى بودن آن صورت باشد ، همچنين جايز خواهد بود أخذ صورت قائمه به مادّهء جسمانيّه ، مثل دماغ ، به اعتبارى كه به همان اعتبار كلّى باشد و اگر چه به اعتبار مقدار و وضع و شكل جزئى باشد . و بالجمله صورت موجوده ، خواه در نفس و خواه در جسم ، مشترك فيه من جميع الوجوه نمىتواند بود ، زيرا كه وحدت شخصيّه مانع از عموم و كلّيّت است .\r\nو صاحب اسفار از اين اشكال جواب داده است كه اگر چه صورت عقليّه واحد و متعيّن و ذات هويّت شخصيّه است ، لكن هويّت [ 446 
  ] عقليّه و تعيّن ذهنى و تشخّص عقلى منافى آنكه صورت متساوى النّسبه به كثيرين باشد نيست و شخصيت عقلى مانع از كلّيّت نيست ، بلكه مانع از عموم و كلّيّت وجود مادّى تشخّص جسمانى است كه وضع خاصّ و أين خاصّ و مقدار خاصّ از لوازم آن است ، و نسبت چنين شخصى به غيرش از اشخاص جسمانيّه و هويّات مادّيّه مختلف مىگردد .\r\nو بالجمله اعتبار كلّيّت و اشتراك صورت عقليّه غير اعتبار موجود بودن و متشخّص بودن آن نيست ، زيرا كه اين وجود نحو ديگر از وجود و أشدّ و أوسع از آن است كه منحصر در حدّى جزئى باشد و جميع معانى ماهيّت في أنفسها و بحسب حدّ معناها به كثيرين حمل مىتواند شد . پس هر گاه به وجود عقلى موجود گردد بدون تقيّد به وضع خاصّ و مقدار خاصّ نسبتش به جميع مقادير و اوضاع و امكنه نسبت واحده خواهد بود ، پس صورت عقليّهء ماهيّت انسان از حيثيّت وجود در ميان كثيرين مشترك خواهد بود و از حيثيّت معنى و ماهيّت بر كثيرين حمل مىتواند شد .\r\nو بعد از اين گفته است : كه در طريقهء ما به ثبوت رسيده است كه تعقّل به حلول صورت معقول در جوهر عاقل نيست تا آنكه صورت جوهر عرض باشد ، و اشكالات مذكوره در مبحث وجود ذهنى و در مبحث علم بارى و در اين مبحث لازم آيد ، بلكه صورت\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nعقليّهء جواهر جواهر قائم به ذوات و به مبدع ذواتند . و اين صور در باب وجود و تجوهر از صور خارجيّهء مادّيه اقوىاند ، زيرا كه صور خارجيّه در وجود محتاجند به موادّى كه متجدّدند در انفعالات و استحالات .\r\nو بعد از آن گفته است : كه اين برهان برهانى است قاطع ، لكن دلالتش بر تجرّد نفوس بعضى از انسان تمام است ، و آن بعضى نفوس كسانى است كه تعقّل صور عقليّه و مشاهدهء آن از حيثيّت فعليّت و نحو وجود عقلى مشترك فيه توانند نمود . و اين معنى كسى را ميسّر مىشود كه تواند صورت انسان عقلى را تعقّل نمايد كه از جميع عوارض مادّيّه [ 447 
  ] مانند وضع خاص و كمّ خاص و أين خاص و ساير آنچه از انسان بحت خارج است ، مجرّد باشد و چيزى از مقوّمات و قوى و اعضايش از آن حذف نشده باشد حتّى آنكه آن را صاحب سر و وجه و چشم و دست و پا تعقّل نمايد بر وجهى كه در همهء اينها مشترك فيه باشد ، زيرا كه معنى ادراك ماهيّت كلّيّه اين است . و كم است كسى كه او را ادراك بر اين نحو ميسّر گردد . و آنچه بيشتر مردم را ميسّر شود اين است كه صورت انسانى مثلا در خيال ايشان مرتسم مىگردد و احساس به فردى ديگر نمايند متنبّه مىشوند كه اين فرد مثل آن است ، و ادراك جهت اتّحاد بينهما و اينكه غير جهت اختلاف است به ادراك خيالى مىنمايند .\r\nحجّت چهارم : قوّهء عاقله غير متناهى الإدراك است ، و هيچ قوّهء جسمانيّه غير متناهى الإدراك نيست ، پس قوّهء عاقله قوّهء جسمانيّه نيست ، امّا صغرى به جهت آنكه قوّهء عاقله ادراك أعداد كه نهايتى براى مراتبش نيست مىتواند نمود ، و امّا كبرى پيش از اين معلوم شد . « 1 » و اعتراض بر اين حجّت به چند وجه است اوّل : آنكه مسلّم نيست كه قوّهء عاقله ادراك امور غير متناهيه را دفعة واحدة تواند نمود ، بلكه ادراكش غير متناهى را به معنى لا يقف است . و از اين لازم نمىآيد كه قوىّ بر ادراك غير متناهى باشد . چنان كه جسم در انقسام به حدّى نمىرسد كه ديگر قبول انقسام ننمايد ، و مع ذلك تقسيمات غير متناهيه آن را حاصل نمىشود .\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، ص 268 - 284 ( با تفاوت ) .\r\n","page_name":" 499 ","page_number":499},
  {"content":"\r\n\r\nدوم : آنكه مسلّم مىداريم كه نفس بر ادراكات غير متناهى قدرت دارد ، لكن مىگوييم كه ادراك فعل نيست ، بلكه انفعال است . و قوّهء جسمانى قوىّ بر انفعالات غير متناهى در نزد شما مىتواند بود ، چنان كه هيولى را ازليّه ثابت مىكنيد ، و بر آن صور غير متناهيه وارد مىشود .\r\nسوم : نقض به نفوس فلكيّه كه در شمار قواى جسمانيّه‌اند ، با آنكه افعال آنها حركات دوريّه است غير متناهى است .\r\nو جواب : از اوّل به آن است كه شكّى در آن نيست كه قوّهء عاقله به جايى منتهى نمىگردد كه قوىّ بر ادراك امور ديگر نباشد . و به برهان ثابت شده است كه قواى جسمانيّه چنين نيستند ، [ 448 
  ] .\r\nو اگر كسى گويد : اگر قواى جسمانيّه منتهى مىگردد به حالتى كه وجودش ممتنع باشد لازم مىآيد كه ممكن لذاته ممتنع لذاته شود ، و اگر منتهى به آن حالت نمىشود بقايش مستحيل نخواهد بود .\r\nمىگوييم : كه امكان ذاتى از عوارض ماهيّت من حيث هي است هر گاه به موجود سنجيده شود ، و قوى عبارت از موجودات متشخّصه‌اند ، و موجود بما هو موجود امرى است شخصى كه زمان خاص از مشخّصات آن است . پس وجوب نحو خاصّ از وجود و امتناع نحوى ديگر از آن بخصوصه ماهيّت مشتركه را از مكان بيرون نمىبرد . و برهان قائم است بر امتناع لا تناهى افعال براى واحد شخصى از جسم ، و بر امتناع واحد نوعى دلالت ندارد . و حكم وحدت عدديه غير حكم وحدت نوعيّه است .\r\nو جواب از دوم : آن است كه اگر چه نفس ادراك انفعال است ، امّا به فعل نفس در ترتيب مقدّمات و تحليل آنها محتاج است ، و همين قدر در اثبات مطلب كافى است . و امّا نقض به هيولى مندفع است به آنكه هيولى في ذاتها هويّت باقيهء به عدد نيست ، زيرا كه ضعيفة الوحدة و مبهمة الوجود است ، و وحدتش از قبيل وحدت جنسيّه است ، و آن وحدت به حسب تحصّلات صوريّه متبدّل و متجدّد است .\r\nو از بحث سوم : جواب داده‌اند كه اگر چه نفوس فلكيّه جسمانيّه‌اند ، امّا مستقل در تحريكات نيستند ، بلكه به سنوح انوار عقل بر آنها مصدر تحريكات غير متناهيه مىگردند .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nو بر اين جواب وارد مىآيد كه هر گاه در قواى فلكيّه چنين چيزى باشد ، چرا در قوّهء عاقلهء جسمانيّه جايز نباشد كه به سنوح نور عقل فعّال قوىّ بر افعال غير متناهيه گردد .\r\nو جوابى از اين ايراد كه مسكت تواند بود به نظر حقير نرسيده است ، بلكه مؤيّد است به آنكه قوّهء تخيّل ، با آنكه قوّهء عقليّه نيست ، بر تصويرات غير متناهيه به معنى لا يقف قادر است ، به اعتبار استمداد از عالم عقل .\r\nحجّت پنجم : اگر قوّهء عاقله منطبع در جسم باشد ، مثل قلب يا دماغ ، بايد كه يا دائمة التّعقّل باشد آن جسم را يا هرگز آن را تعقّل نتواند نمود . زيرا كه [ 449 
  ] اگر وجود همان قسم در تعلّقش كافى باشد بايد كه هميشه معقول باشد ، و اگر كافى نباشد بايد كه صورتى ديگر از آن جسم در قوّهء عاقله حاصل گردد ، و هرگز آن را تعقّل نمىتواند نمود . زيرا كه حصول صورتش در عقل مستلزم اجتماع مثلين است در محلّ واحد ، و حال آنكه انسان را ممكن است كه هر يك از اعضاء خود را گاهى تعقّل كند و گاهى نكند ، پس بايد كه قوّهء عاقله منطبع در جسم نباشد .\r\nو صاحب اسفار مىگويد كه اين دليل مقدوح است ، به اعتبار آنكه مبتنى است بر مقدّمه‌اى كه ثبوت ندارد . و آن مقدّمه اين است كه مدرك اگر مدرك به ذات است بايد كه صورت مدرك در ذات او حاصل گردد ، و اگر مدرك به آلت است بايد در آلت او حاصل شود . و عدم ثبوتش به اعتبار آن است كه منتقض مىگردد به قوّهء باصره كه ادراك مبصرات مىنمايد ، با عدم ارتسام صور آنها در عين . و قوّهء خيال مدرك صور و اشباح جسمانيّه است ، بدون ارتسام آنها در دماغ . « 1 » بدان كه براهين تجرّد نفس بسيار است ، و هر كه خواهد كه بر آنها مطّلع گردد بايد كه به كتب شيخ ابو على و كتب شيخ شهاب الدّين مقتول رجوع نمايد . و شيخ ابو على رسالهء مفرده‌اى در اين باب نوشته است موسوم به حجج العشر ، و معلّم اوّل به عبارت وجيزه‌اى اشاره به اين معنى نموده است و گفته است كه : « كلّ راجع في نفسه فهو روحانيّ » .\r\nو فاضل علّامه در كتاب مبدأ و معاد مىگويد كه : « براى آلات جسمانيّه در ادراكات\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية ، ص 212 . الأسفار ، ج 8 ، ص 288 .\r\n","page_name":" 501 ","page_number":501},
  {"content":"\r\n\r\nحسّيّه علاماتى چند هست كه هيچ يك از آنها در قوّه‌اى كه مدرك حكمت و معارف الهيّه است يافت نمىشود . و از اين معلوم مىشود كه أحدهما غير ديگر است .\r\nعلامت اوّل آنكه هر گاه به قواى جسمانيّه آفتى برسد . يا اين است كه ادراكش باطل مىگردد يا ضعيف مىشود يا در آن غلط مىكند .\r\nدوم آنكه قواى جسمانيّه آلات خود را درك نمىكند ، چنان كه بصر نفس خود و آلت خود را درك نمىكند .\r\nسوم آنكه اگر در آنها كيفيّت مستقرّه باشد آن را ادراك نمىنمايد ، حتّى آنكه اگر سوء مزاج متمكّن در جوهر بدن شود ، مانند مرض دقّ ، قوّهء لمس آن را درك نمىكند .\r\nچهارم آنكه ادراك نفس خود را ادراك نمىتوانند نمود .\r\nپنجم آنكه هر گاه ادراك امر قوى نمودند ، در عقب آن ادراك امر ضعيف نمىتوانند [ 350 
  ] نمود ، مگر بعد از آنكه زمانى بر آن بگذرد .\r\nششم آنكه در صورتى كه امرى قوى از مدركاتش واقع گردد او را باطل و او را فاسد مىگرداند ، مانند فساد بصر به قوّهء شعاع ، و فساد سمع به صوت هائل .\r\nهفتم آنكه قواى جسمانيّه بعد از چهل سالگى ضعف بهم مىرسانند . و همهء اين امور در قوّهء عقليّه بر عكس است ، زيرا كه قوّهء عقليّه ادراك نفس خود مىنمايد ، و ادراك مدركيّت خود مىكند ، و ادراك هر چه آلت آن قرار داده شود مىنمايد ، و بعد از ادراك قوى ضعيف را ادراك مىتواند نمود ، و غالب آن است كه بعد از اربعين قوّت مىگيرد » . « 1 »\r\n\r\nفصل دوازدهم در ايراد شبهاتى كه منكرين تجرّد نفس ناطقهء انسانى به آن متمسّك گرديده‌اند و جواب از آنها\r\nاوّل : آنكه هر چه جسم و مدرك به يكى از حواس نباشد لا شىء است ، زيرا كه موجود منحصر است در محسوس .\r\nو قائل به اين قول حنابله و كرّاميّه و جمعى از اهل حديث‌اند كه حظّ ايشان از احاديث روايت است نه درايت . و ندانسته‌اند كه حقيقت هر چيزى حتّى محسوسات امرى است كه\r\n\r\n\r\n","description":"","footnote":"\r\n( 1 ) - صدر الدين شيرازى ، المبدأ و المعاد ، ص 295 .\r\n","page_name":" 502 ","page_number":502},
  {"content":"\r\n\r\nحواس آن را ادراك نمىتواند نمود ، و متفطّن اين معنى نشده‌اند كه معنى مثل « الكلّ أعظم من الجزء » ، شىء است ، و جسم جسمانى نيست .\r\nدوم : آنكه هر چه جسم نباشد نه متّصل به عالم و نه منفصل است از آن .\r\nو ندانسته‌اند كه خروج شىء از امرى و از عدمش در صورتى كه تقابل به ايجاب و سلب محض نباشد محال نيست . و گاهى در ميان دو سلب به حسب لفظ نيز فرق يافت مىشود ، مانند لا عالم و جاهل ، و لا بصير و أعمى . و موضوع گاهى از اين سلب و ملكه‌اش بيرون مىرود ، مانند حجر كه نه عالم است و نه جاهل . و انفصال نيز چنين است ، هر گاه به معنى عدم اتّصال عمّا من شأنه الاتّصال بوده باشد ، و اگر به معنى عدم اتّصال مطلق باشد نفس از عالم به اين معنى منفصل است .\r\nسوم : آنكه اگر نفس صاحب جهت و وضع و مكان نباشد بايد كه بارى تعالى شأنه باشد . و اين قول اشاعره و اكثرى از متكلّمين است ، يعنى آن گروه از ايشان كه به وجود مجرّد قائلند ، لكن محال مىدانند كه غير واجب مجرّدى باشد ، به دليل آنكه وجود مجرّد غير واجب ، مستلزم [ 451 
  ] اشتراك ميان واجب و ممكن است .\r\nو دفعش : آن است كه تجرّد مفهوم عدمى است ، و شركت در امر عدمى موجب اشتراك در خواص و ذاتيّات نمىگردد ، و سلوب و اضافات مشتركه در ميان واجب و ممكن بسيار است ، و واجب تعالى واحد است ، و نفوس بسيار ، و در واجب هيچ جهت انفعاليّه نيست ، و نفوس از ابدان و غير ابدان منفعل مىگردند ، و ما به الامتياز در ميان واجب و نفوس بسيار است ، مثل آنكه نفوس حادثند و اللّه قديم .\r\nچهارم آنكه هر گاه مميّزى از مكان و وضع محل نباشد فارقى ميان نفوس و واجب نخواهد بود و با هم متّحد خواهند شد .\r\nو جوابش : اين است كه مميّز منحصر در امور مذكوره نيست ، بلكه اشياء با اتّفاق در امرى عرضى مختلف به حسب حقيقت مىتوانند بود ، مانند طبيعت جنس و فصل در نوع واحد ، و مانند سواد و طعم در محلّ واحد كه امتيازشان نه به محلّ است و نه مكان و نه به وضع ، زيرا كه براى عرض مكانى نمىباشد و در وضع تابع وضع محلّند كه در هر دو يكى است ، بلكه به حسب حقيقت ممتازند .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nو امّا آنچه ارباب مكاشفات ادّعا نموده‌اند از وحدت وجود مطلق ، و سريان حقيقت حق در جميع ذرّات و حقايق ، و ظهور آن حقيقت در جميع مظاهر و مشاهد ، و تجلّى آن بر همهء قوابل و مجالى معنى ديگر است كه ادراكش به انظار بحثيّه و ابحاث فكريّه ممكن نيست .\r\n\r\nفصل سيزدهم در بيان آنكه تعقّل نفس به واسطهء آلت جسدانيّه نيست\r\nزيرا كه اگر به واسطهء آلت باشد بايد كه در نزد ضعف بدن در كبر سن كلال بهم رساند ، مانند ساير حواسّ و قواى جسمانيّه . و چنين نيست ، زيرا كه بدن بعد از چهل سال رو به نقصان مىگذارد و قوّهء عاقله شروع در كمال مىكند . و خرافتى كه عارض شيخ فانى مىشود به جهت ضعف در قوّهء عقليّه نيست كه به سبب ضعف در بدن ضعيف شود ، بلكه به جهت استغراق نفس است در تدبير بدن كه تركيبش مشرف است بر انحلال . و شكّى در آن نيست كه استغراق در امر بدن مانع از تعقّلات مىگردد .\r\nو اگر كسى گويد : كه حدوث خرافت [ 452 
  ] در آخر عمر دليل است بر آنكه ادراك قوّهء عاقله به آلت جسدانيّه است .\r\nمىگوييم : كه اصل حجّت قياس استثنايى است كه تالىاش متّصلهء كلّيّهء موجبه است .\r\nو نقيض تالى كه سالبهء متّصلهء جزئيّه است استثنا شده است . و منتج نقيض مقدّم است به اين صورت : كه اگر تعقّل نفس به آلت جسدانيّه باشد بايد كه در هر وقت و هر حال كه كلال پيدا كند كلال در تعقّل عارض نفس گردد ، و چنين نيست كه در هر حال كه آلت كلال بهم رساند در تعقّل نفس كلال بهم رسد ، پس تعقّل نفس به آلت بدنيّه نيست .\r\nو معارضهء خصم اين دليل را راجع است به آنكه اگر عدم كلال نفس در تعقّل با كلال آلت دليل است بر آنكه تعقّل نفس به آلت نيست ، وجود كلال در تعقّل با كلال در آلت دليل است بر آنكه تعقلش به آلت است .\r\nو اين سخن باطل است ، زيرا كه استثناء است از عين تالى و آن منتج نيست . و توضيحش اين است كه وجود فعل از چيزى در وقتى دليل است بر آنكه او فاعل است . امّا\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nعدمش از چيزى دليل نيست بر آنكه او اصلا فاعل نيست ، بلكه مىتواند كه به سبب مانعى باشد .\r\n\r\nفصل چهاردهم در بيان كيفيّت تعلّق نفس به بدن\r\nبدان كه تعلّق چيزى به چيزى ديگر در قوّه و ضعف متفاوت مىباشد .\r\nو اقواى تعلّقات تعلّق به حسب ماهيّت و معنى است كه هم در ذهن و هم در خارج منفك نتوانند شد ، مثل تعلّق ماهيّت به وجود .\r\nدوم تعلّق به حسب ذات و حقيقت است ، به اين معنى كه ذات و هويّت شىء به متعلق به تعلّق داشته باشد ، مانند تعلّق ممكن به واجب سوم تعلّق ذات و نوعيّت به ذات و نوعيّت متعلّق به ، مثل تعلّق عرض به موضوع .\r\nچهارم تعلّق به حسب وجود و تشخّص ، هم در حدوث و هم در بقاء به طبيعت متعلّق به و نوعيّت آن ، مانند تعلّق صورت به مادّه .\r\nپنجم تعلّق به حسب وجود و تشخّص ، در حدوث نه در بقا ، مثل تعلّق نفس به بدن در نزد بعضى از حكما ، و صاحب كتاب اسفار از جملهء ايشان است .\r\nششم تعلّق به حسب استكمال [ 453 
  ] و اكتساب فضيلت وجود ، نه به حسب اصل وجود . مثل تعلّق نفس به بدن نزد جمهور فلاسفه . و اين تعلّق اضعف تعلّقات مذكوره است و شبيه است به تعلّق صانع به آلت ، اين قدر هست كه تعلّق نفس به آلات بدنيّه تعلّق طبيعى ذاتى است ، و تعلّق نجّار مثلا به آلت عرضى خارجى .\r\nو موجب تعلّقش به بدن آن است كه در مبدأ تكوّن از كمالات و صفات وجوديّه عارى است ، و تحصيل آن كمالات براى او ممكن نيست مگر به استعمال آلات . و بايد كه آن آلات مختلف باشند ، و بعضى از باب حركات و بعضى از باب ادراكات بوده باشد . و آنچه از باب حركات است يا از باب شهوت است و يا از باب غضب و آنچه از باب ادراكات است از باب حواس خمسه و غير آن است .\r\nو اگر آلات نفس مختلف نباشد كه به هر آلتى فعلى خاص از او صادر گردد افعال و\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nادراكات بر نفس مجتمع مىگردند ، و بعضى به بعضى مختلط مىشود ، و هيچ يك به حسب كمال و تمام حاصل نمىشود .\r\nو از آنجا كه صور اشياء اوّلا براى نفس در حس حاصل مىشود و بعد از آن در خيال و بعد از آن در عقل نظرى ، گفته‌اند كه : « من فقد حسّا فقد علما » . و چيزى از محسوسات نيست كه جامع همهء كيفيّات و صفاتى باشد كه احساس به آن واقع مىشود . چنان كه مبصر غير مسموع است ، و طعم غير رايحه است . پس مدارك آنها نيز بايد مختلف باشند ، به خلاف وجود اشياء در عقل كه شىء واحد به حسب وجود واحد عقلى امور متكثّره مىتواند بود بر وجه اعلى و اشرف .\r\nو از اين معلوم مىشود كه بايد ادراك محسوسات از آن حيثيّت كه محسوسند به آلات مختلفه باشد ، به حسب اختلاف اجناس آنها ، تا آنكه بر نفس مختلط و ادراكاتش مشوّش نگردد . و در صورت اختلاف آلات ، چون نفس قصد إبصار نمايد ، به چشم التفات مىكند . و چون قصد سماع نمايد به گوش . و همچنين در ساير قوى .\r\nو چون اين افعال به استعانت از قوى براى نفس مكرّر شد ، چنان ملكه و اقتدارى براى آن حاصل مىشود كه بدون استعانت به آلات آن امور را [ 454 
  ] تحصيل مىتواند نمود ، بلكه تصرّف در آنها نيز مىتواند كرد .\r\nپس معلوم شد كه نفس در اوّل تكوّن به منزلهء هيولاى اولى است كه از هر كمال صورى و صورت محسوسه و متخيّله و معقوله خالى است ، و بعد از آن به مرتبه‌اى مىرسد كه فعّال صور مجرّدهء جزئيّه و كلّيّه مىگردد . پس گمان كسانى كه چنين پنداشته‌اند كه نفس به حسب جوهر و ذات در اوّل تعلّق به بدن تا آخر بقاء آن شىء واحد است ، فاسد خواهد بود . « 1 »\r\n\r\nفصل پانزدهم در تحقيق حدوث نفس ناطقهء انسانى\r\nبدان كه منقول از بعضى قدما مانند افلاطون قدم نفس است ، و ارسطو و مشّائين و\r\n\r\n\r\n","description":"","footnote":"\r\n( 1 ) - صدر الدين شيرازى ، الاسفار ، ج 8 ، ص 325 .\r\n","page_name":" 506 ","page_number":506},
  {"content":"\r\n\r\nأتباع ايشان متّفق‌اند بر حدوث آن . و اين يكى از مسائل است كه مشهور آن است كه در ميان آن دو حكيم در آن اختلاف است .\r\nو افلاطونيّين به سه حجّت احتجاج نموده‌اند :\r\nاوّل : آنكه هر چه حادث است بايد كه مادّهء مخصّصه‌اى براى آن باشد كه استعداد آن مادّه سبب اولويّت وجودش بعد از عدم گردد . پس اگر نفوس حادث باشند بايد مادّى باشند .\r\nو پيش از اين تجرّد آنها به ثبوت رسيد .\r\nدوم : آنكه اگر نفوس حادث باشند بايد به حدوث ابدان حادث گردند ، لكن ابدان ماضيه غير متناهيه است . پس نفوس كه به ازاى آن ابدانند بايد كه غير متناهى باشند ، لكن وجود نفوس غير متناهيه مجتمعهء در وجود محال است ، زيرا كه قابل زياده و نقصان است ، و هر چه قابل زياده و نقصان است متناهى است . پس حدوث ابدان سبب حدوث نفوس نمىتواند بود ، پس صدور نفس از علل موقوف بر حدوث بدن و استعداد مادّه نخواهد بود ، پس قديم خواهند بود .\r\nسوم : آنكه اگر حادث باشند دائمى نخواهند بود ، زيرا كه هر كائنى فاسد است ، و هر چه ابدى است بايد ازلى باشد ، و در موضع خود مبيّن گرديده است كه نفوس ابدا باقى خواهد بود ، پس بايد كه ازلى باشد .\r\nو جواب : از اوّل آن است كه بعد از اين معلوم خواهد شد كه نفس حادث با مادّه است نه در مادّه . و صاحب اسفار گفته است كه : نفس جسمانيّة الحدوث و روحانيّة البقاء است .\r\nو از دوم : آن است كه نفوس مفارقه اگر چه غير متناهىاند ، امّا مترتّب نيستند ، نه به ترتيب طبيعى و نه به ترتيب وضعى . [ 455 
  ] و برهان دالّ بر استحالهء لا تناهى در اعداد در جايى اقامه مىتواند شد كه مرتّب و مجتمع باشند . و برهانى بر استحالهء مطلق آن اقامه نشده است .\r\nو از سوم : آن است كه نفس انسانى از حيثيّت ذات مجرّده‌اش نه كائن است و نه فاسد ، و از آن حيثيّت كه در تحت كون واقع است فاسد نيز هست .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n\r\nو امّا ادلّهء قائلين به حدوث نفس بر چند وجه است\r\nو يكى : آن است كه اگر پيش از ابدان موجود باشند واحد خواهند بود يا كثير .\r\nپس اگر واحد باشند يا در نزد تعلّق به بدن متعدّد مىشوند و يا نمىشوند . و اگر متكثّر نشوند نفس واحده نفس جميع ابدان خواهد بود ، و بايد كه هر چه را كه يك انسان بداند همهء انسانها بدانند ، و هر چه را كه يك انسان جاهل به آن باشد همه جاهل به آن باشد ، و اين محال است . و اگر متكثّر شوند بايد مادّى باشند ، زيرا كه هر چه مادّى نباشد قابل تجزيه و انقسام نيست . و اگر پيش از بدن متكثّر باشند بايد كه امتياز هر يك از ديگرى يا به ماهيّت باشد يا به لوازم ماهيّت يا به عوارض ماهيّت . و اوّل و دوم محال است ، زيرا كه نفوس انسانيّه متّحد در نوعند . و امّا عوارض لاحقه حدوثش به واسطهء مادّه است ، و مفروض اين است كه براى نفوس پيش از ابدان مادّه نمىباشد ، پس ممكن نيست كه براى نفوس عوارض مختلفه باشد ، پس وجود نفس پيش از بدن نه بر نعت اتّحاد ممكن است و نه بر نعت تكثّر .\r\nو ببايد دانست كه اتمام اين دليل موقوف است بر ثبوت آنكه نفوس انسانيّه متّحد در نوعند ، و دليل بر اشتراك نوعى نفوس آن است كه حدّ واحد همه را شامل است . و مىتوان گفت كه شايد اين تعريف حدّ نباشد ، يا آنكه حدّ بعضى افراد و رسم بعضى باشد ، يا آنكه حد يا رسم قدر مشترك باشد . و ايضا موقوف است بر ابطال تناسخ .\r\nو فخر رازى در كتاب مباحث مشرقيه در مقام اعتراض بر اين دليل مىگويد كه : « دليل حكما بر ابطال تناسخ مبتنى بر حدوث نفس است ، زيرا كه مىگويند كه اگر انتقال نفس از بدنى به بدنى ديگر جايز باشد ، براى بدن واحد دو نفس خواهد بود ، زيرا كه به سبب استعداد بدن از مبادى ، نفسى حادث مىشود . پس چون بدن مستعدّ تعلّق نفس گرديد بايد كه نفسى از براى آن از مبادى حادث شود . و اگر نفس مستنسخه نيز به آن تعلّق گيرد شخص واحد صاحب دو نفس خواهد شد ، و اين محال است . و اين دليل مبتنى بر حدوث نفس است ، و حدوث نفس [ 456 
  ] مبتنى بر ابطال تناسخ ، و اين دور است » .\r\nو جواب ، از اين اعتراض ، آن است كه دليل بطلان تناسخ منحصر در همين دليل\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nنيست ، بلكه به اعتبار غايت نيز دليل بر آن اقامه مىتوان نمود . « 1 » و فاضل علّامه در كتاب مبدأ و معاد دليل مشهور بر اين وجه تقرير نموده است كه :\r\n« اگر نفوس انسانيّه [ از پيش 
  ] موجود و غير حادث به حدوث بدن باشند ، نمىتواند كه در آن وجود نه متكثّر باشد و نه واحد .\r\nامّا اوّل ، به جهت آنكه تكثّر در اشيائى كه براى آنها حدّ نوعى و ماهيّت واحده بوده باشد ، يا از جهت ماهيّت و صورت عقليّه است ، و يا از جهت تكثّر موضوعات و يا به جهت موادّ است ، و آن نيز يا به حسب ذات مادّه است ، مانند تكثّر صور امتداديّهء فلكيّه به سبب تكثّر موادّ آنها به حسب ذوات و يا به حسب عوارض مادّه است ، مانند همان صور در موادّ عنصريّه به سبب اسباب موجبهء اختلاف موادّ در امكنه يا ازمنهء مختصهء به هر يك از آنها در حدوث . و يا به جهت فاعل است و يا به جهت غايت ، زيرا كه علّت تكثّر در هر چيز يا صورت و ماهيّت است و يا عنصر و مادّه و يا فاعل و يا غايت به جهت آنكه علل منحصر در اين چهار است .\r\nو صورت نفوس كه ذات و ماهيّت آن است واحد است ، به اعتبار آنكه در نوع متّحدند ، و فاعل همهء آنها امر واحد است ، و آن عقل فعّال است . و همچنين غايت در همه يك امر است كه تشبّه به بارى تعالى و عبوديّت او است .\r\nپس بايد كه جهت تكثّر به اعتبار قابل باشد . و آنچه براى نفس در حكم قابل است بدن است ، و مفروض آن است كه بدن با آن نيست .\r\nو در شقّ دوم [ يعنى نفوس واحد نيست 
  ] به جهت آنكه طريان كثرت بعد از وحدت محال است مگر در مقادير و جسمانيّات ، و نفس از آنها مجرّد است » . « 2 » و در شرح هدايه گفته است كه : « علّامهء دوانى در شرح هياكل مىگويد كه : « بعد از تسليم اتّحاد نفوس در نوع ، اختيار مىكنيم كه تعدّد آنها به اعتبار فواعل است ، و تساوى نسبت خارج به جميع ممنوع است . بلكه مىگوييم كه هر يك از فواعل بذاته موجب همان است كه معلول اوست ، زيرا كه ذات علّت مخصّص معلول است ، بدون آنكه به مخصّصى\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، ص 334 .\r\n( 2 ) - صدر الدين شيرازى ، المبدأ و المعاد ، ص 310 .\r\n","page_name":" 509 ","page_number":509},
  {"content":"\r\n\r\nديگر محتاج باشد كه آن را تخصيص دهد ، و إلّا تسلسل لازم مىآيد . و چگونه چنين نباشد و حال آنكه تشخّص عقول به فواعل است » .\r\nو شارح هدايه گفته است كه : « در اين كلام نظر است ، به دو وجه ، اوّل آنكه اين قول به مذهب حكما درست نمىآيد ، زيرا كه نفوس در نزد ايشان غير متناهى است [ 457 
  ] و عقول فعّاله و جهات تأثيرات آنها متناهى . دوم آنكه اگر مرادش از تسلسل تسلسل ممتنع است ، يعنى تسلسل در علل موجبه ، لزومش ممنوع است . و اگر مراد تسلسل در معدّات است امتناعش ممنوع است » . « 1 » طريقى ديگر ، در تقرير همين دليل ، بر طبق تقريرى كه در كتاب مبدأ و معاد شارح فاضل مذكور است و بر اثبات اتّفاق نفوس در نوع احتياج ندارد . و آن اين است كه : « اگر نفوس پيش از بدن موجود باشند مجرّد خواهند بود . و هر چه از مادّه و عوارض مادّه مجرّد است عارض غريب به آن ملحق نمىگردد ، زيرا كه عروض هر عارض غير لازم شىء ، محتاج است به قوّهء قابله و استعداد سابق بر حدوث آن عارض ، كه يا موجود در آن شىء [ باشد 
  ] ، مانند اعراض و صور و نفوس حالّهء در اجسام ، و يا موجود با آن باشد ، مانند صورى كه به حسب ذات مجرّدند . و جهت قوّه راجع است به امرى كه في ذاته قوّهء صرف باشد و به صور مقوّمه متحصّل گردد . و آن امر هيولاى جسمانيّه است و بس . پس از فرض تقدّم نفس بر بدن ، اقتران آن به بدن لازم مىآيد . و اين است معنى خلف » . « 2 » و در كتاب اسفار دو دليل براى اين مطلب مذكور است بر غير سياقت دليل مشهور :\r\n« يكى : آنكه اگر نفوس قديم باشند بايد كه فى ذاتها كاملة الجوهر باشند و هيچ نقص و قصور لاحق به آنها نباشد ، و اگر ناقصة الجوهر نباشند بايد كه محتاج به آلات و قوى نباشند و تجدّد و استحاله ادنى مراتب جوهريّت به اعلا مراتب آن براى آنها نباشد .\r\nو ديگر : آنكه اگر قديم باشند بايد كه نوع آنها منحصر در فرد باشد ، زيرا كه در عالم ابداع انقسام و تكثّر نمىباشد ، و تكثّر افراد با اتّحاد نوعى از خواصّ و اجسام و جسمانيّات است . و هر چه وجودش به استعداد و حركت و مادّه و انفعال نيست حقّ نوعش آن است كه\r\n\r\n\r\n","description":"","footnote":"\r\n( 1 ) - صدر الدين شيرازى ، شرح الهداية ، ص 215 .\r\n( 2 ) - صدر الدين شيرازى ، المبدأ و المعاد ، ص 310 .\r\n","page_name":" 510 ","page_number":510},
  {"content":"\r\n\r\nمنحصر در شخص واحد باشد ، و نفوس انسانيّه متكثّر الأعداد و متّحد النّوع‌اند . پس قول به اينكه براى نفوس جزئيّه پيش از ابدان وجودى بوده است باطل خواهد بود ، چه جاى آنكه قديم باشند » .\r\nدليلى ديگر : كه ابو البركات بر اين مطلب اقامه نموده است . و آن اين است كه « اگر نفوس پيش از ابدان موجود باشند ، يا به ابدان ديگر متعلّق خواهد بود و يا به هيچ بدنى متعلّق نخواهند بود ، [ 458 
  ] و شقّ اوّل مستلزم تناسخ است ، و آن باطل است . و شقّ دوم موجب تعطيل ، و معطّلى در وجود نمىباشد » .\r\nو صاحب اسفار اين حجّت را ضعيف شمرده است ، به دو وجه :\r\n« اوّل : آنكه تعطيل در صورتى لازم مىآيد كه نفوس پيش از ابدان بما هي نفوس موجود باشند و به ابدان تعلّق نداشته باشند . امّا اگر براى آنها نشأه‌يى ديگر و طور وجودى ديگر باشد ، فوق وجود نفسى مانند عقل يا تحت وجود نفسى مانند طبيعت ، تعطيل لازم نمىآيد .\r\nدوم : آنكه مىتواند بود كه قبل از تعلّق به اين ابدان در عالمى ديگر موجود و متعلّق به ابدانى باشند غير ابدان طبيعيّه . و دليلى كه بر استحالهء تناسخ اقامه شده است دلالتش پيش از اين نيست كه تردّد نفوس و ارواح در اين عالم از بدن مادّى به بدن مادّى ديگر بر سبيل استعداد و تهيّؤ مادّه محال است » . « 1 » و خود در كتاب مبدأ و معاد همين دليل را به وجهى ديگر تقرير نموده است و گفته است كه : « نفس پيش از بدن يا عقل صرف است و بعد از آن نفسيّت به آن تعلّق مىگيرد يا هميشه نفس است ، و در شقّ اوّل حدوث صفت و سنوح حالت در عالم عقل لازم مىآيد ، و در شقّ ثانى تعطيل در وجود » . « 2 » و بر اين تقرير نيز دو ايراد وارد مىتوان آورد : يكى آنكه شايد كه پيش از بدن نه عقل باشد و نه نفس بلكه صور طبيعيه باشد ، و ديگر آنكه شايد نفس باشد و به غير ابدان طبيعيّه متعلّق باشد .\r\nو شيخ شهاب الدّين سهروردى در كتاب موسوم به حكمت اشراق مىگويد كه : « اين\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 8 ، ص 340 .\r\n( 2 ) . صدر الدين شيرازى ، المبدأ و المعاد ، ص 313 .\r\n","page_name":" 511 ","page_number":511},
  {"content":"\r\n\r\nنور ، يعنى نفس ناطقه ، پيش از بدن موجود نيست ، زيرا كه براى هر شخصى ذاتى هست كه عالم به ذات خود و بر احوالى كه از غير خودش پنهان است ، پس آن انوار مدبّرهء انسانيّه نور واحد به حسب عدد نيستند . و إلّا بايست كه معلومات شخص واحد معلوم همهء اشخاص باشد ، و حال آنكه چنين نيست . پس اگر پيش از بدن موجود باشند در آن حال واحد نمىتوانند بود ، زيرا كه اين نفوس پيش از تعلّق به ابدان به شدّت و ضعف از يكديگر ممتاز نمىتوانند بود ، زيرا كه هر مرتبه‌اى از شدّت و ضعف بايد نفوس غير متناهيه باشد . [ 459 
  ] و به عارض غريب نيز ممتاز نمىتوانند بود ، زيرا كه در عالم حركات مخصّصه نيستند ، پس موجود نخواهند بود » . « 1 » و صاحب اسفار را بر اين حجّت به چند وجه بحث است :\r\n« اوّل : آنكه مسلّم نيست كه نفوس افراد نوع واحد باشند متمايز در وجود ، بلكه اجزاء شىء واحد بودن آنها به وحدت عقليّه اشبه است از آنكه افراد ماهيّت واحده باشند به وحدت نوعيّه . و سند منع آن است كه جواهر عقليّه در نزد بعضى از فلاسفهء كاملين موجودات محضه‌اند بدون ماهيّت . و تفاوت اين وجودات به شدّت و ضعف است . و معنى اشدّ در وجود آن است كه مشتمل باشد بر امثال آنچه در اضعف است و بر آن مترتّب گردد اضعاف آنچه بر فرد ضعيف مترتّب مىشود . پس اين نفوس پيش از نزول در ابدان متميّز به جهات و حيثيّات عقليّهء فاعلهء متقدّمهء بر اكوان طبيعيّه مىتوانند بود . و نبايد كه تمايز آنها به عوارض قابليّهء لاحقهء به ماهيّات باشد . و به اين معنى اشاره شده است در كلام خاتم پيغمبران ، عليه و آله صلوات اللّه الملك الرّحمن ، در آنجا كه مىفرمايد : « نحن السّابقون اللّاحقون » . و ايضا مىفرمايد : « كنت نبيّا و آدم بين الماء و الطّين » .\r\nدوم : آنكه اگر مراد به اتّحاد در ادراكات نفوس بر تقدير اتّحاد آنها ادراكاتى است كه موقوف بر آلات است لزومش مسلّم نيست ، و اگر ادراكاتى است كه موقوف بر آلات نيست لزومش مسلّم است ، و عدم اشتراك كل در آن مسلّم نيست . آيا نمىبينى كه جميع نفوس در علم به ذوات خود و ادراك بسيارى از اوّليّات كه موقوف بر آلات نيست مشتركند ؟\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، ص 348 .\r\n","page_name":" 512 ","page_number":512},
  {"content":"\r\n\r\nو شايد كسى را به خاطر رسد كه اگر نفوس متّحد باشند ، بايد كه جميع آلات براى يك ذات بوده باشد ، و آن ذات مدرك جميع مدركات به جميع آلات باشد . پس بايد كه هر يك از افراد انسان مدرك هر چه ديگران ادراك مىنمايند باشد .\r\nمىگوييم : كه سخن ما در اتّحاد نفوس است پيش از ابدان ، نه در نزد تعلّق به ابدان ، و اتّحاد در هر نشأه مخالف اتّحاد در نشأهء ديگر است . و كسى را در اين شبهه نيست كه نشأهء تعلّق نفس به بدن غير نشأهء تجرّد از بدن است [ 460 
  ] و چگونه چنين نباشد و حال آنكه نفوس در اين نشأهء بدنيّه چنان به بعد متّحد گرديده‌اند به اتّحاد طبيعى كه از اتّحاد آن دو به يكديگر نوع طبيعى حيوانى حاصل شده است ، و در نشأهء عقليّه چون كامل گردد به عقل مفارق متّحد مىگردد ، چنان كه رأى اقدمين است . پس چگونه مىتوان كه اتّحاد نفوس در عالم عقل و جمعيّت را به اتّحاد آنها در عالم ابدان و تفرقه قياس گردد ؟ و اگر اتّحاد نفوس در عالم ابدان جايز باشد اتّحاد نيز جايز خواهد بود ، زيرا كه تشخّص بدن به نفس است . و حاصل كلام آن است كه ادراك به آلت متقوّم به آلت است . پس مدركات نفوس به آلات معيّنه را ، نفس نه به ذات و نه به آلات ديگر ادراك مىتواند نمود .\r\nسوم : آنكه آنچه گفته است كه : « واحد نيز نمىتواند بود ، زيرا كه قابل قسمت نيست » ، بر آن وارد مىآيد كه وحدت به وجوه متعدّده مىباشد ، مانند وحدت عقليّه و نوعيّه و عدديّه و مقداريّه ، و در مقابل هر وحدتى كثرتى معيّن است . و چنان نيست كه مقابل هر وحدتى هر كثرتى بوده باشد ، زيرا كه موضوع وحدت عقليّه مىتواند كه موضوع كثرت عدديّه باشد . و همچنين موضوع واحد بالطبع مىتواند كه كثير به اجزا باشد ، و در محلّ خود مبرهن است كه عقل بسيط همهء اشياء معقوله است . پس در ما نحن فيه نزول از نشأهء عقل به نشأهء ابدان تكثير واحد را اقتضا مىكند ، و صعود از اين نشأه به نشأهء عقل توحيد كثير را مقتضى است ، و تكثير واحد و توحيد كثير منحصر در متعلّقات اجرام و مقادير نيست ، تا آنكه بايد نفوس وجه باشند . « 1 » دليلى ديگر : كه در همان كتاب مذكور است : « اگر نفوس پيش از ابدان موجود\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، صص 349 - 353 .\r\n","page_name":" 513 ","page_number":513},
  {"content":"\r\n\r\nباشند ، در آن حال حجابى و شاغلى از عالم نور محض براى آنها نيست ، و در آنجا اتّفاق و تغيّر نمىباشد . پس نفوس پيش از ابدان كامل خواهند بود ، پس تصرّف در ابدان ضايع خواهد بود . علاوه بر آنكه اولويّتى براى تخصيص بعضى نفوس به بعضى ابدان نخواهد بود ، و اتّفاقات در عالم اجسام مىباشد ، و در عالم نور محض اتّفاقى كه مخصّص [ 461 
  ] تواند بود نمىباشد . و آنچه گفته‌اند كه : « براى نفوس حالتى عارض مىشود كه موجب سقوط آنها مىگردد » ، كلامى است باطل ، زيرا كه تجدّد در غير عالم تحرّكات و تعلّقات نمىباشد » .\r\nو صاحب اسفار در جواب از اين دليل نيز مىگويد كه : « براى نفس كينونتى در عالم عقل و كينونتى در عالم طبيعت و حس هست ، و كينونتش در آنجا مخالف كينونتش در اين جاست . و اگر چه در آنجا صافيه و نقيّه و غير محتجبه از كمالات عقليّهء نوعيّهء خود است ، لكن براى آن بسيارى از خيرات باقى مانده كه تحصيل آنها ميسّر نمىگردد براى او مگر به هبوط به ابدان و به آلات و به حسب ازمنه و اوقات و فنون استعدادات پس تصرّف آنها در ابدان بعد از كينونت در مقامات كلّيّه ضايع نخواهد بود ، بلكه براى حكمت جليله‌اى است كه آن را نمىداند مگر خدا و راسخان در علم » .\r\nو بعد از اين گفته است : « عجب است از اين شيخ و كسانى كه طريق او را سالكند كه به ارتقاء بعضى نفوس از اين عالم به عالم نور محض و عقل صرف قائل شده‌اند ، و مىگويند كه ارتقاء آن نفوس به آن عالم موجب سنوح حالت تجدّديّه در آن عالم نمىگردد ، و هبوط آن را از آن عالم به اين عالم بدون لزوم تغيّر و تجدّدى در آن عالم را انكار مىنمايند ، و حال آنكه حال اعاده در صعوبت درك و غموضت فهم و دقّت مسلك مثل حال ابتداست بدون هيچ فرقى . و هر كه تصديق اتّصال بعضى از متصرّفات در ابدان به عالم عقل مبرّاى از سنوح تغيّر و تجدّد بر او آسان است ، بايد كه اذعان به انفصال آنها از آن عالم و اتّصالشان به اين ابدان بر او آسان باشد ، و هر چه مصحّح أحد الأمرين از به دو و اعاده مىتواند بود مصحّح ديگرى نيز مىتواند بود . و از اين جهت در بسيارى از مواضع كتاب الهى اثبات اعاده را به ثبوت بدايت حواله فرموده است . مثل آنكه مىفرمايد :  « كَما بَدَأْنا أَوَّلَ خَلْقٍ نُعِيدُهُ »  ( انبياء : 104 ) .\r\nو بعد از آن بسيارى از آيات و اخبار و اقوال حكما را كه در هبوط نفس از عالم اعلى به عالم ادنى وارد شده است ذكر كرده است » .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nو بعد از آن گفته است [ 462 
  ] كه : « از اين كلام - آنچه گفته‌اند كه حالتى عارض نفوس مىگردد كه موجب سقوط آنها مىشود كلامى است باطل ، زيرا كه تغيّر و تجدّد در غير عالم تحركات نمىباشد - جواب مىتوان داد كه سقوط نفس عبارت از صدور آن است از سبب اصلى ، و نزول آن است از أب مقدّس عقلى . و حالتى كه اقتضاى سقوط آن مىكند ، شئون فاعل آن و جهات و حيثيّات علّت آن است . و در موضع ديگر اشاره شده است به اينكه معلولات نازلهء صادرهء از فواعل ، صدورشان به اعتبار جهات و لوازم امكانيّه و نقصانات و امكانات و فقر و احتياج فواعل است به جاعل تامّ قيّومى . و از آن نقايص به خطيئهء صادرهء از پدر ما آدم ( ع ) تعبير شده است ، و از صدور نفوس از او به فرار از سخط اللّه .\r\nو اين امرى است كه مقتضاى حكمت است در ترتيب وجود ، زيرا كه براى نور اضعف در مشهد نور اشدّ تمكّنى نمىباشد . آيا نمىبينى كه چون اراده نمايى كه نظر كنى در مسألهء الهيّهء شديدة الغموضى كه هنوز آن را محكم نگردانيده و توغّل در آن نمايى ، ذهن تو از آن كلال بهم مىرساند پيش از آنكه ملكهء رجوع به آن براى تو حاصل گردد ، و از آن به شغل ديگر از امور دنيّه بازگشت مىنمايى و مىگريزى از آنكه دماغت به استيلاى ظهور عقلى آن محترق گردد ، مانند استيلاى نور شمس بر ابصار خفافيش » . « 1 » دليل ديگر : كه در همان كتاب مذكور است : « انوار مدبّره اگر پيش از بدن موجود باشند ، يا اين است كه به هيچ وجه و در هيچ زمان تصرّف در ابدان براى آنها نخواهد بود ، پس معطّل خواهند بود ، و يا اين است كه در وقتى تصرّف براى آنها خواهد بود ، پس وقوع وقتى كه همه تصرّف نموده باشند و نور مدبّرى باقى نمانده باشد ضرورى خواهد بود . و آن وقت در ازل موجود شده خواهد بود ، زيرا كه براى حوادث بدايتى نيست و اين تعلّقات از حوادث است . و مفروض چنين است كه براى آنها بدايتى و نهايتى نيست ، پس وقت نهايت آنها كه وقت وقوع كامل باشد [ 463 
  ] منقضى شده است ، پس نور مدبّرى در عالم باقى مانده است . اين است تقرير اين حجّت ، بر طبق آنچه علّامهء شيرازى در شرح كتاب مذكور بيان نموده است » . « 2 »\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، صص 353 - 360 .\r\n( 2 ) - الاسفار ، ج 8 ، ص 349 .\r\n","page_name":" 515 ","page_number":515},
  {"content":"\r\n\r\nو صاحب اسفار گفته است كه : « ما را مىرسد كه شقّ اوّل را اختيار نماييم و بگوييم كه وجود مفارقى براى نفوس غير وجود تعلّقى آنهاست ، و كسانى كه به وجودى براى نفوس در عالم عقل قائل شده‌اند ، نمىگويند كه براى نفس بما هو نفس وجود عقلى مىباشد . بلكه مىگويند كه براى آنها وجودى ديگر هست غير وجودى كه از حيثيّت نفس بودن براى آنها هست . و بر اين تقدير لازم نمىآيد كه با عدم تصرّف در ابدان معطّل باشند ، زيرا كه وجود عقلى را در بدن نسبتى نيست و از آن حيثيّت كه نفوسند از تدبير و تصرّف منفك نمىگردند .\r\nو ايضا مىتوانيم كه شقّ اخير را اختيار نماييم و بگوييم كه بر اين تقدير نبايد كه وقتى بيايد كه كلّ در آن واقع شود ، و در عالم نفس مدبّرى باقى نماند ، زيرا كه اگر از « وقت » وقت محدود معيّن ، و از « كلّ » جميع را قصد نموده است ، لزومش ممنوع است ، و اگر از « وقت » وقت معيّن قصد نكرده است ، و از « كلّ » كلّ افرادى خواسته است محذورى در آن نيست .\r\nزيرا كه زمان غير متناهى الأوقات است . و بر تقدير عدم تناهى نفوس و وجود هر فردى در وقتى ، لازم نمىآيد مگر وجود همه در اوقات غير متناهيه ، و اين ممتنع نيست » .\r\nو بعد از اين گفته است كه : « مبدأ عقلى كه واحد است و نفوس از آن در اين عالم منتشر شده است قوى و جهات و حيثيّات وجوديه در آن غير متناهى است ، و هر قدر از نفوس كه از آن منفصل گردد باز در آن قوّهء غير متناهيه باقى مىماند ، چنان كه در اوّل بود . زيرا كه او از مبدأ كل مبدع است ، و وجود نفوس غير متناهيه در عالم عقل بر نعت كثرت عدديه نيست و به هيچ وجه ترتيب در آنها نيست ، نه تا آنكه ترديد مذكور در هر يك يك از آنها وارد آيد ، و وقتى بيايد كه هيچ يك از نفوس باقى نماند .\r\nو مبادا كسى توهّم نمايد كه وجود نفوس در مبدأ عقلى وجود بالقوّه است ، مانند وجود صور غير متناهيه در مبدأ قابلى ، يعنى هيولى اولى [ 464 
  ] ، زيرا كه وجود شىء در فاعل مثل وجود شيء در قابل نيست ، زيرا كه وجود شيء در فاعل أشدّ تحصّلا و أتمّ فعليّة است از وجود آن در نزد خودش ، و وجود آن در قابل انقص و اخسّ از وجود آن است در نزد خودش ، زيرا وجودش در قابل مستعدّ به قوّهء شبيه به عدم است . و وجودش در نزد نفس وجودش ميان كون و لاكون است ، و در فاعل به وجوب است . و وجود نفوس در نزد مبدأ عقلى وجود شريف مقدّس مبسوط غير متجزى غير متفرّق است . و ادراك اين\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nمعنى محتاج است به ارتفاع بصيرت قلب از حدّ علم اليقين به عين اليقين .\r\nو اگر كسى گويد : كه اين قول به انقلاب حقيقت است ، و آن ممتنع است .\r\nمىگوييم : كه انقلاب شيء آن است كه ماهيّت شىء من حيث هي هي منقلب گردد به ماهيّت شىء ديگر به حسب معنى و مفهوم . و اين ممتنع است ، زيرا كه ماهيّت من حيث هي ليست إلّا هي . و همچنين ممتنع است انقلاب وجود ماهيّتى به وجود ماهيّت ديگر بدون مادّهء مشتركه كه صور بر آن متبدّل گردد به حسب انفعالاتى كه بر آن وارد مىآيد . و همچنين ممتنع است انقلاب حقيقت بسيطه به حقيقت بسيطهء ديگر .\r\nامّا اشتداد وجود در كمال و استكمال صورت جوهريّه در ذات تا آنكه منعوت به اوصاف ذاتيّه گردد كه در اوّل به آن متّصف نبوده است ممتنع نيست ، زيرا كه وجود متقدّم بر ماهيّت داخل است و ماهيّات تابع وجودند . آيا نمىبينى صور طبيعيّه را كه كامل و شديد مىگردد تا آنكه از مادّه مجرّد مىشود ، به صورت عقليّهء موجودهء در عالم عقلى بر وصف وحدت و تجرّد منقلب مىگردد . و همچنين حال نفوس بر عكس اين باشد . يعنى در اوّل در عالم عقل شىء واحد و جوهر مبسوط متّحد عقلى بوده است و بعد از آن متكثّر گرديد و نزول در اين عالم نمود ، و به جهت ضعف تجوهرش شبيه به صور طبيعيّه ساكنه در منازل سفليّه گرديد .\r\nو در هيچ يك از اين دو امر انقلاب در حقيقت بر وجه مستحيل نيست . زيرا كه براى اشياء نوعيّه و مفهومات محدوده ، مثل انسان و فلك و ارض . [ 465 
  ] و امثال آنها ، انحاء وجود و اطوار كون هست ، كه بعضى از آنها طبيعيّه و بعضى نفسيّه و بعضى عقليّه و بعضى الهيّه اسمائيّه است ، زيرا كه چون آسمان را تعقّل و تخيّل نمايد در عقل او سماء عقليّه و در خيال او سماء خياليّه حاصل مىگردد . و اين دو صورت سماء حقيقىاند نه مجازى ، مثل سمائى كه در خارج موجود است . بلكه آن دو صورت به اسم سماء سزاوارترند از سماء خارجى به اين اسم ، زيرا كه آنچه در خارج موجود است مموّه است به غواشي زايده و امور خارجه از ذات و اعدام و ظلمات و امور زايلهء سايلهء متجدّده . و مثل اين است حالت هر نوعى از انواع طبيعت ، پس همهء آنها در قضاء اللّه بر وجه مقدّس عقلى موجودند ، پس مفسده‌اى بر آنكه نفوس كه يكى از انواع طبيعيّه‌اند كينونتى در عالم عقل بر نحو ديگر بوده\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nباشد مترتّب نمىگردد .\r\nو كسى كه چنين پندارد كه موجود بودن معنى واحد به وجودات متعدّده مختلف المنشأ است موجب قلب ماهيّت و بطلان حقيقت مىگردد ، بايد كه علم به حقايق اشياء در نزد او ممتنع باشد ، زيرا كه علم به اشياء غائبه عبارت است از وجود صورت مطابق آن در نزد عالم ، و آن صورت گاهى عقلى مىباشد و گاهى حسى به حسب درجات قوّهء عالم به آن .\r\nپس اگر عالم عقل بسيط باشد علم به اشياء صورت عقليّه بسيطه خواهد بود كه مطابق باشد به اعداد ، بلكه با انواع كثيرهء واقعهء در خارج . و آن أعداد ، با آن كه در خارج متكثرة الموادّ و در طبيعت مختلفة الهويّاتند ، بر همهء آنها معنى واحد نوعى حمل مىشود ، هر گاه آن معنى بدون شرط و قيد مأخوذ باشد . و همچنين هر گاه عالم قوّهء خياليّه باشد ، مانند ذوات نفسانيّه موجوده در عالم اشباح و امثال ، صورت علميّه صورت متخيّله خواهد مطابق با صورت محسوسه در حس يا موجوده در مادّه به حسب ماهيّت و حدّ و مخالف با آن به حسب وجود و هويّت . و همچنين در غير اينها از مواطن ادراكيّه .\r\nپس معلوم شد كه براى حقيقت واحده نشئات وجوديّه هست كه بعضى در تجرّد اشدّ و از تكثّر و انقسام ارفعند از بعضى ديگر . و هر گاه جايز باشد [ 466 
  ] كه صورت واحدهء عقليّهء مجرّدهء در غايت تجرّد مطابق با أعداد كثيره از صور جسمانيّه بوده باشد به نحو اتّحاد ، جايز خواهد بود كه صورت واحدهء عقليّه مسمّى به روح القدس مطابق با نفوس كثيرهء انسيّه بوده باشد » . « 1 » دليلى ديگر : كه در همان كتاب مذكور است : « چون معلوم شده است كه حوادث را نهايت نمىباشد ، و نقل به ناسوت ، يعنى تناسخ ، محال است ، پس اگر نفوس حادث نباشند غير متناهى خواهند بود ، پس بايد كه در مفارقات جهات غير متناهيه باشد ، زيرا كه همهء آنها ممكن‌اند و محتاج به علّت و از واحد غير واحد صادر نمىتواند شد . و اين محال است ، زيرا كه به لزوم وجود سلسله‌هاى غير متناهيهء مترتّبهء در عالم مفارقات مىانجامد . » و صاحب اسفار گفته است كه : « پيش از اين اشاره شد به آنكه وجود نفوس در عالم\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، صص 366 - 370 .\r\n","page_name":" 518 ","page_number":518},
  {"content":"\r\n\r\nعقل مثل وجود آنها در عالم حس متكثّر و ذات ترتيب زمانى يا وضعى يا غير آن نيست . و آنچه از وجود نفوس غير متناهيه در اين عالم لازم مىآيد همين است كه بايد صورت عقليّه موجود باشد صاحب قوّهء غير متناهيه در تأثير و فعل ، يعنى به حسب شدّت . و پيش از اين فرق در ميان لا تناهى در شدّت و لا تناهى در مدّت و عدّت مذكور شد ، و وجود چنين صورتى در عالم عقول محال نيست ، و محال تحقّق جهات غير متناهى است در مبادى عقليّه به حسب كثرت و قوه و حيثيّت امكان ، و جهات خير و وجوب لا تناهى به حسب شدّت است ، و جهات نقص و امكان متناهى است به حسب شدّت و عدّت مگر بالقوّه در اوقات و ادوار ، به نحوى كه حكما مىدانند .\r\nو عجب اين است كه اين شيخ بزرگوار را مذهب اين است كه براى هر نوع جسمانى نور مدبّرى در عالم مفارقات هست ، و براى نفوس بشريّه نور مدبّر عقلى است كه نفوس قياس به آن نور انوار ضعيفه‌اند ، و نسبت نفوس به آن نور مدبّر مثل نسبت اشعّه است به نور آفتاب ، و كلّ انوار از يك سنخ و يك نوع‌اند و تفاوت و اختلاف در افراد آن به كمال و نقص است . پس هرگاه نسبت نفوس به مبدأ عقلى اين نسبت [ 467 
  ] باشد ، بايد كه وجود مبدأ عقلى تمام وجودات آن نفوس و نورش تمام انوار آنها باشد .\r\nو حاصل اين بحث آن است كه وجود نفوس مجرّدهء از تعلّقات ابدان در عالم مفارقات ، عبارت است از اتحاد آنها با جوهر عقلى فعّالى آنها ، چنان كه وجود آنها در عالم اجسام عبارت است از تكثّر و تعدّد آنها به حسب افراد و ابعاض . حتّى آنكه جزء نفس متعلّق به عضو قلب غير از جزء متعلّق به عضو دماغ و اعضاء ديگر است . چنان كه جزء فكرى آن غير جزء شهوى ، و جزء شهوى غير جزء غضبى است . اين قدر هست كه اين تجزيه به نحوى ديگر است ، و تجزيهء اوّل به نحوى ديگر . و براى نفس انواع تشريح و تفصيل هست كه كاملين آنها را مىدانند ، و آنها غير از تشريح اعضاء و بدن است كه اطبّا آنها را بيان مىكنند .\r\nو براى وجود نفس ، در عالم برزخ - كه متوسّط در ميان عالم عقلى و حسّى است - تشريحى ديگر است . و وجودش در آن عالم عبارت است از وجود جوهر مثالى ادراكى مجرّد از\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nاجسام حسّيّه نه خياليّه اين قدر هست كه اين وجود عين حيات و ادراك است » . « 1 » و علّامهء شيرازى ، كه شارح كتاب حكمت اشراق است ، گفته است كه : « افلاطون به قدم نفوس قائل شده است . و اين مذهب حقّ است ، به دليل آنكه رسول خدا صلّى اللّه عليه و آله فرموده است كه : « الأرواح جنود مجنّدة ، فما تعارف منها ائتلف و ما تناكر منها اختلف » ، و ايضا فرموده است كه : « خلق اللّه الأرواح قبل الأجساد بألفي عام » . و تقييد به دو هزار سال به جهت تقريب به افهام عوام است و إلّا قبليّت نفس بر بدن مقدّر و محدود نيست ، و غير متناهى است به جهت آنكه نفس قديم و بدن حادث است » .\r\nو صاحب اسفار گفته است كه : « اگر مراد افلاطون به قدم نفوس قدم آنها باشد از آن حيثيّت كه نفوس‌اند و متكثّر ، چنان كه علّامهء مذكور توهّم نموده است ، از آن محالات قويّه لازم مىآيد : مثل تعطيل نفوس در مدّت غير متناهيه از تصرّف در بدن و تدبير در آن . و پيش از اين معلوم شد كه اضافهء نفسى است ، مثل اضافهء ابوّت و بنوّت و ربّ الدّار نيست . كه تواند شد [ 468 
  ] كه متبدّل گردد و از شخص گاهى سلب شود و گاهى برگردد ، بلكه نفسيّت مانند مادّيّت و صوريّت و امثال اينها از حقايق لازمة الإضافه‌اى است كه اضافه لازم نحو وجود خاصّ آنهاست . پس نفس مادام كه نفس است براى آن وجود تعلّقى هست ، و چون در وجود كامل گرديد و عقل مفارق شد نحو وجود بر او متبدّل مىگردد و وجودش وجودى ديگر مىشود ، پس اگر وجود نفسىاش قديم باشد بالضّروره تعطيل لازم مىآيد ، و تعطيل محال است .\r\nو محالى ديگر كه بر اين قول لازم مىآيد لزوم كثرت در افراد نوع واحدى است كه نه مادّه قابل انفعالات و نه مميّزات عرضيّه براى آن است .\r\nو محالى ديگر وجود جهات غير متناهيه بالفعل است در مبدأ عقلى ، و به آن وحدت مبدأ اعلى منثلم مىگردد . و محالات ديگر نيز لازم مىآيد .\r\nو اين محالات بنا بر تقديرى است كه نفوس مفارقه در ازل در عدد غير متناهى مىباشند . و اگر نفوس قديمه متناهى باشند تناسخ لازم مىآيد يا بسيارى از مفاسد مذكوره .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، صص 370 - 372 .\r\n","page_name":" 520 ","page_number":520},
  {"content":"\r\n\r\nو اگر مراد افلاطون به قدم نفوس آن باشد كه براى آنها منشآت عقليّه هست كه سابق است بر منشآت نفسيّه آنها ، اين قول مستلزم قدم نفوس بما هى نفوس نيست . و تناسخ نيز از آن لازم نمىآيد . و آنچه در آيات و اخبار وارد شده است كه نفوس در خلقت بر ابدان مقدّمند بايد بر اين معنى حمل نمود » .\r\nو ايضا شارح علّامه در همان شرح گفته است كه : « دليل افلاطون بر اختيار اين مذهب آن است كه اگر علّت وجود نفس بتمامهايش از بدن موجود باشد نفوس نيز موجود خواهند بود ، زيرا كه تخلّف معلول از علّت تامّه محال است . و اگر بتمامها موجود نباشد ، بلكه به وجود بدن موقوف باشد ، به اين معنى كه بدن جزء علّت تامّه يا شرط آن باشد ، كه به بطلان بدن نفس نيز باطل گردد .\r\nو لكن براهين كثيره دلالت مىكند بر بقاء نفس بعد از بطلان بدن ، به بقاء علّت فيّاضه بر آن .\r\nو اخصر آن ادلّه اين است كه نفس منطبع در جسم نيست ، بلكه جسم آلت آن است . [ 469 
  ] و هر گاه جسم به موت از صلاحيت آلت بودن بيرون رود ، به ذات نفس ضررى راجع نمىگردد ، بلكه هميشه باقى است به بقاء عقلى كه مفيد وجود آن است و تغيّر بر آن روا نيست ، چه جاى عدم . و بنا بر اين واجب است كه پيش از بدن موجود باشد ، و بدن شرط وجودش نباشد ، بلكه شرط تصرّفش در بدن باشد ، پس بدن به منزلهء فتيله‌اى خواهد بود كه مستعدّ اشتعال به نار عظيمه گردد ، و نفس را بالخاصّيّه به جانب خود كشاند ، مانند مقناطيس كه جذب آهن مىكند ، و شرط جذب مقناطيس حديد را آن نيست كه هر دو با هم موجود گردند » .\r\nو صاحب اسفار ، بعد از نقل اين كلام از شارح علّامه ، مىگويد كه : بعد از اين كيفيّت حدوث نفس و تعلّق آن به بدن مذكور خواهد شد . و آنچه علّامه ذكر كرده است اشكالى صعب است و بر حلّ آن واقف خواهى گرديد . و آن احتجاجى است صحيح بر قدم هر چه بسيط الحقيقه است ، و از آن قدم مفارقات لازم مىآيد . و همچنين قدم نفوس به حسب وجود بسيط عقلى آنها . و پيش از اين معلوم شد كه وجود نفوس و نفسيّت آنها يك چيز است . و نفس به حسب اين وجود صورتى است مضاف به بدن و متصرّف در آن ، نه به اين معنى كه اضافه و تصرّفش در بدن از عوارض لاحقه باشد كه بعد از وجودش لاحق گردد ، و\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nتواند كه گاهى زايل و گاهى عايد شود . پس آنچه به بدن محتاج است وجود تعلّقى و جهت نفسيّت و تصرّف آن است در بدن . و اين نحو از وجود ذاتى است براى نفس و حادث است به حدوث بدن . و چنان كه به حدوث بدن حادث مىگردد به بطلان آن نيز باطل مىشود . به اين معنى كه نفس به اينكه نفس است و صاحب طبيعت بدنيّه است باطل مىگردد ، و جوهرش منقلب به نحوى ديگر از وجودى مىشود ، به حسب استكمالات جوهريّهء متوجّه به غايات اشرف و اعلى .\r\nپس آنچه شارح علّامه گفته است ، كه نفس به بطلان بدن باطل مىشود ، حق است . و آنچه گفته است ، كه براهين كثيره دلالت مىكند بر بقاى نفس بعد از بطلان بدن ، اگر مرادش بقاء نفس بما هي نفس است [ 470 
  ] ، آنچه از براهين معلوم مىشود زياده بر اين نيست كه بسيط الحقيقه باطل نمىتواند شد . و امّا نفس بما هي نفس ، و همچنين هر صورتى و طبيعتى كه مادّى و محصّل جسم باشد بسيط الهويه نيست .\r\nو اگر كسى را به خاطر رسد كه از آنچه مذكور شد لازم مىآيد كه هر نفسى كه در وجود به مقام عقل بسيط نرسيده است بايد كه هالك باشد به هلاك بدن ، پس از نفوس بعد از ابدان باقى نخواهد ماند إلّا نادرى در غايت ندرت .\r\nمىگوييم : كه براى نفوس بعد از اين نشأت دو نشأت ديگر هست ، يكى نشأت حيوانيّهء متوسّطهء در ميان عقل و طبيعت ، و ديگر نشأت عقليّه . و اوّل براى متوسّطين و ناقصين است و دوم براى كاملين است . « 1 » خلاصه ، كلام علما در اين مسأله صعب المدرك و طول كلام در آن و نقل اقوال فريقين اگر چه خارج از موضوع اين كتاب بود ، لكن مقصود از آن احاطهء ناظر تحرير بود بر اطراف كلام كه شايد در اثناى بحث آنچه حق در مسأله است بر او منكشف گردد » .\r\nو صاحب اسفار مىگويد كه : « اين مسأله‌اى است دقيقة المسلك و بعيدة الغور ، و به اين سبب در ميان فلاسفهء متقدّمين اختلاف در آن واقع شده است . و وجهش اين است كه براى نفس انسانيّه مقام معلومى نيست ، بلكه ذات مقامات و درجات است ، و براى آن\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، صص 370 - 376 .\r\n","page_name":" 522 ","page_number":522},
  {"content":"\r\n\r\nنشئات سابقه و لاحقه هست ، و در هر نشأت و مقامى صورتى ديگر دارد . و هر چه شأنش اين است ، ادراك حقيقت و معرفت هويّتش صعب است . و آنچه قوم از حقيقت نفس ادراك نموده‌اند ، همان قدر است كه از رهگذر بدن و عوارض بدن از ادراك و تحريك لازم آن است ، و در اين دو امر جميع حيوانات با انسان مشاركت دارند . و متفطّن به آنچه از رهگذر ادراك و تحريك ذاتى خودش ملحق مىگردد نگرديده‌اند ، و همين قدر از اينها فهميده‌اند كه مجرّد است و بعد از انقطاع تصرّفش در بدن باقى مىماند ، و دالّ بر اين معرفت آن است كه محلّ علم است ، و علم منقسم نمىشود ، [ 471 
  ] و محلّ هر چه منقسم نمىگردد بايد كه منقسم نشود . پس نفس به حسب ذات بسيطه است ، و هيچ بسيط الذّاتى قابل فنا نيست ، و إلّا بايد كه مركّب باشد از قوّهء وجود و عدم ، و فعليّت وجود و عدم .\r\nو كسى كه گمان كند كه به همين قدر معرفت حقيقت نفس دانسته مىشود ، صاحب ورم را سمين پنداشته است . و اگر بر همين قدر از معرفت اقتصار نمايد اشكالات بسيار بر او وارد مىآيد كه خلاصى از آنها براى او ممكن نخواهد بود . مثل آنكه بساطت ذات نفس منافى حدوث آن است . و مثل آنكه روحانيّة الحقيقه بودن آن مناقض تعلّق آن است به بدن ، و همچنين منافى منفعل گرديدن آن است به انفعالات بدنيّه ، مانند صحّت و مرض و لذّت و الم جسمانى ، و مثل آنكه بساطت و تجرّد آن از مادّه منافى تكثّر آن است به عدد ، به حسب تكثّر ابدان » . « 1 »\r\n\r\nفصل شانزدهم در بيان آنكه نفس فاسد نمىگردد\r\n« و ادلّه‌اى كه دالّ بر اين مطلب است بر دو قسم است : قسمى آن است كه دالّ است بر آنكه به فساد بدن فاسد نمىشود ، و قسمى ديگر آن است كه فساد بر آن محال است .\r\nامّا قسم اوّل ، بر طبق آنچه در كتب شيخ و ديگران مذكور است ، اين است كه حدوث نفس در نزد حدوث بدن است . و خالى از آن نيست كه هر دو با هم موجود مىگردند يا أحدهما تقدّم بر ديگرى دارد . پس اگر با هم باشند ، يا اين است كه در ماهيّت با هم خواهند\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، صص 343 - 344 .\r\n","page_name":" 523 ","page_number":523},
  {"content":"\r\n\r\nبود و يا در غير ماهيّت . و اوّل باطل است ، زيرا كه بايد نفس و بدن متضايفين باشد و حال آنكه هر دو جوهرند .\r\nو اگر معيّت در وجود بتنهايى باشد بدون آنكه يكى را به ديگرى احتياج باشد ، عدم أحدهما موجب عدم معيّت خواهد بود و موجب عدم ديگرى نخواهد بود . و اگر به ديگرى در وجود احتياج باشد ، يا اين است كه متقدّم در وجود نفس خواهد بود يا بدن .\r\nو اگر متقدّم نفس باشد ، تقدّمش يا ذاتى خواهد بود و يا زمانى . و دوم باطل است ، به دليلى كه نفوس پيش از ابدان موجود نيستند . و اوّل نيز باطل است ، زيرا كه در اين صورت بدن معلول نفس خواهد بود . و هر موجودى كه وجودش معلول چيزى باشد بايد كه عدمش نيز معلول عدم آن باشد ، [ 472 
  ] و بدن گاهى به اسباب ديگر ، مثل سوء مزاج و تفرّق اتّصال منعدم مىگردد .\r\nو اگر مقدّم در وجود بدن باشد بايد كه علّت وجود نفس باشد . و بدن به هيچ وجه از وجوه اربعهء علل علّت نفس نمىتواند بود . زيرا كه اگر علّت فاعليّهء آن باشد ، يا به مجرّد جسميّت علّت فاعليّه است ، يا به جهت امرى زايد بر جسميّت . و اوّل باطل است ، و إلّا بايد كه هر جسمى چنين باشد . و دوم نيز به دو وجه باطل است . يكى آنكه فعل صور مادّيّه به واسطهء وضع است ، و هر چه فعلش به واسطهء وضع است محال است كه از او فعلى بدون وضع حيّز صادر گردد . و ديگر آنكه صورت مادّيّه اضعف از مجرّد قائم به نفس است ، و اضعف علّت اقوى نمىتواند بود . و محال است كه بدن علّت قابليّهء نفس باشد ، زيرا كه نفس مجرّد و مستغنى از مادّه است ، و محال است كه [ بدن 
  ] علّت صوريّه يا علّت كماليّهء آن باشد ، بلكه اولى عكس آن است . پس ميان نفس و بدن علاقهء واجب الثّبوتى نخواهد بود . پس عدم أحدهما علّت عدم ديگرى نخواهد بود .\r\nو اگر كسى گويد كه بدن در نزد شما علّت حدوث نفس است ، و حدوث وجود مسبوق به عدم است ، پس هرگاه بدن شرط وجود نفس باشد بايد كه عدمش علّت عدم نفس باشد .\r\nدر جوابش مىگويند كه اگر فاعل منزّه از تغيّر باشد و فعلى كه از او صادر مىشود بعد از آن باشد كه از او صادر نشده است ، بايد كه وجود آن در آن وقت به جهت حصول شرطى\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nباشد كه در آن وقت حاصل شده است نه پيش از آن وقت . و چون آن شرط شرط حدوث است و آن شىء در وجود از آن مستغنى است ، محال است كه عدم شرط موجب عدم آن شىء گردد . و چون در اين مقام آن شرط را استعداد آنكه آلت نفس در تحصيل كمالاتش باشد هست ، و نفس هم لذاتها مشتاق به كمال است ، حاصل مىگردد براى نفس شوق طبيعى به تصرّف كردن بدن و تدبير در آن بر وجه اصلح . و مثل اين ، عدمش علّت عدم حادث نمىباشد » .\r\nو صاحب اسفار را بر اين استدلال اعتراض است به آنكه قول به مصاحبت ميان نفس و بدن به مجرّد معيّت اتّفاقيّه بدون علاقهء ذاتيّه قولى است باطل ، [ 473 
  ] ، و چگونه مىتواند كه چنين باشد و حال آنكه قوم تصريح نموده‌اند به آنكه نفس صورت كماليّه است براى بدن .\r\nو آن را تعريف كرده‌اند به اينكه كمال اوّل براى جسم طبيعى آلى ذي حيات ، و حكم كرده‌اند كه از تركّب نفس و بدن نوع طبيعى حاصل مىشود كه براى آن حد نوعى مركّب از جنس و فصل ذاتى هست . مثل انسان و ملك و غير اينها . و ممتنع است كه چنين تركيبى از دو امرى حاصل شود كه در ميان آنها علاقهء علّيّت و معلوليّت نباشد .\r\nپس حق آن است كه در ميان آن دو علاقهء لزوميّه هست ، نه مثل معيّت متضايفين و نه مثل معيّت دو معلول علّت واحد كه در ميان خود آنها ربط و تعلّقى نباشد ، بلكه مثل معيّت دو شىء متلازم از قبيل مادّه و صورت ، به تلازمى كه در مبحث تلازم ميان هيولى أولى و صورت جسميّه معلوم شد . پس براى هر يك احتياج به ديگرى خواهد بود نه بر وجه دور مستحيل . پس بدن محتاج است در تحقّق به نفس مطلق ، نه به نفس مخصوص ، و نفس محتاج است به بدن نه از حيثيّت حقيقت مطلقهء عقليّه‌اش ، بلكه از حيثيّت تعيّن شخصيّهء نفسيّه‌اش .\r\nپس اگر متقدّم در وجود نفس باشد اختيار مىكنيم كه تقدّمش ذاتى است .\r\nو آنچه مىگويند كه عدم بدن ممتنع است مگر به عدم آن . مىگوييم : چنين است ، و عدم بدن بما هو بدن با وجود نفس ممتنع است ، و وجودش نيز با عدم نفس ممتنع است . و آنچه بعد از نفس باقى مىماند از نوع بدن نيست ، بلكه از نوع ديگر است ، زيرا كه بدن بدون بدن ، مشروط است به تعلّق نفس ، پس نفس شريك العلّهء بدن است .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nو اگر كسى گويد : كه اگر نفس علّت بدن باشد در فعل مفتقر به بدن نخواهد بود ، زيرا كه توسيط مادّه در وضع در تأثير فاعل در همان مادّه تعقّل نمىتواند كرد . پس هر گاه نفس در فعل و ذات مفتقر به مادّه نباشد نفس نخواهد بود ، بلكه عقل خواهد بود .\r\nمىگوييم : كه نفس و هر صورتى كه مادّيّة الوجود يا مادّيّة الفعل باشد ، تأثير آن در نفس آن مادّه و در آنچه حالّ در آن مادّه است به استقلال نيست ، بلكه بر وجه تركيب است [ 474 
  ] با امرى مفارق به حسب طبيعت مطلقهء آن فاعل . پس نفس ، به حسب طبيعت نفسانيّهء مطلقه ، كه وحدت متبدّله‌اش منحفظ است به واحد ثابت عقلى ، علّت است كه بدن را بر پا مىدارد ، و به حسب هر خصوصيّتى كه براى نفس است ، محتاج است به بدن ، مثل احتياج صورت در احوال مشخّصه‌اش به مادّهء قابله .\r\nو آنچه گفته‌اند كه بدن علّت نفس نمىتواند بود .\r\nمىگوييم كه علّت مادّيّهء نفس از آن حيثيّت كه براى آن وجود نفسانى است مىتواند بود . و پيش از اين معلوم شد كه نفسيّت نفس امرى ذاتى و وجودى حقيقى است براى آن ، و نفسيّت براى اين وجود مانند عوارض لاحقه نيست كه بعد از تمام ذات و هويّت لاحق گردد .\r\nبلكه نفس بودن آن مثل صورت بودن صورت و مادّه بودن مادّه است ، به اين معنى كه مسمّى مفهوم اضافى به وجود واحد موجودند .\r\nپس آنچه قوم مىگويند كه بدن علّت مادّيّهء نفس مىتواند بود به اعتبار آنكه نفس مجرّد است .\r\nجوابش : آن است كه مجرّد آن است كه اصلا تعلّق به اجسام نداشته باشد . و نفس چنين نيست ، بلكه صورت كماليّهء بدن است ، و با آن مركّب است به تركيب طبيعى . و چنين امرى چگونه مىتواند كه مفارق از اجسام باشد . و آلت بودن بدن براى نفس مثل آلت بودن منحت و منشار براى نجّار نيست . كه گاهى آن را استعمال نمايد و گاهى واگذارد ، و فاعل همان فاعل باشد و بودنش در بدن ، مثل بودن ربّ دار در دار نيست كه گاهى از دار بيرون رود و گاهى برگردد و دار به حال خود باقى باشد .\r\nو امّا قسم دوم كه دلالت دارد كه فساد بر نفس محال است دو دليل است :\r\nدليل اوّل : آنكه هر ممكنى براى وجود آن سببى ضرور است . و مادام كه آن سبب با\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nجميع جهاتى كه در آن معتبر است موجود است ، محال است كه مسبّب منعدم گردد . پس اگر نفس منعدم گردد بايد كه انعدامش به سبب انعدام سببش يا چيزى از اجزاء سببش بوده باشد .\r\nو انعدام نفس به انعدام سبب فاعلى محال است ، [ 475 
  ] زيرا كه سبب فاعليّتش جوهر مفارق است ، چنان كه در موضع خود مبيّن گرديده است . و انعدام جوهر مفارق محال است . و همچنين به انعدام سبب مادّى ، زيرا كه براى نفس مادّه نمىباشد . و همچنين به انعدام سبب صورى ، زيرا كه صورت نفس همان ذات نفس است ، و كلام در عدم آن مثل كلام در عدم ذات نفس است . پس اگر عدم آن به جهت عدم صورتى ديگر باشد تسلسل لازم مىآيد ، و به عدم سبب تمامى نيز نمىتواند بود به همان جهت . پس عدم نفس ممتنع خواهد بود . امّا عدم صور و اعراضى كه عدم بر آنها صحيح است ، به جهت آن است كه عدم بر اسباب آنها جايز است ، حتّى بر سبب فاعلى آنها ، زيرا كه فواعل قريبهء آنها حادث‌اند ، به اعتبار امزجهء مختلفه كه افادهء استعدادات مختلفه مىنمايند .\r\nدليل دوم : دليلى است كه اعتماد محققين بر آن است . و تقريرش آن است كه نفس بالفعل موجود است و براى آن بالفعل باقى ماندن هست ، و هر چه بالفعل موجود است و براى او هست كه باقى ماند قوّهء باطل شدن براى آن نخواهد بود مگر آنكه ذاتش مركّب از دو چيز مثل مادّه و صورت باشد ، زيرا كه بقا و فنا با هم تنافى دارند . و اوّل از نوع وجود است و دوم از نوع عدم . و همچنين فعليّت و قوّه دو نوعند از وجود و عدم . پس اگر بطلان بر نفس روا باشد بايد كه براى او قوّهء بطلان باشد . و قوّهء بطلانش در خودش نمىتواند بود ، زيرا كه امرى است صورى و من حيث الذّات بالفعل است ، و هر چه بالذّات بالفعل باشد نمىتواند كه بالذّات بالقوّه باشد پس اگر قوّهء بطلانى براى آن باشد بايد كه در قابل باشد كه هم قوّه وجودش و هم قوّه عدمش در آن باشد . مثل حوامل صور و أعراض ماديّه . و پيش از اين معلوم شد كه نفس مجرّد است و قابلى براى ذات آن نيست .\r\nو اگر كسى گويد : چنان كه براى آن مادّه‌اى هست كه قوّه حدوثش در آن موجود است ، پس چه مانع است از آنكه در همان مادّه قوّه فسادش نيز باشد .\r\nمىگوييم : كه حامل قوّه حدوثش [ 476 
  ] بدن است ، و مىتواند كه با حدوث باقى\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nماند و حامل قوّه فساد نمىتواند بود ، زيرا كه با فساد نفس باقى نمىتواند ماند . اين است آنچه در كتب قوم مذكور است .\r\nو اين دو دليل دال‌ّاند بر امتناع فساد جوهر بسيطى كه در وجود از مادّه و لواحق مادّه مبرّا باشد ، نه بر امتناع وجود چيزى كه وجودش ارتباطى تعلّقى باشد . و مثل آن وجود ، چنانچه فسادش به فساد بدن ممتنع است ، همچنين حدوثش به حدوث بدن و وجودش بعد از عدم سابق ممتنع است ، بلكه اصلا تجدّد در آن نمىتواند بود . « 1 »\r\n\r\nنقل كلام لتوضيح مرام\r\n« در بعضى از كتب مذكور است كه محقّق طوسى نامه‌اى به يكى از فضلاى معاصرين خودش ، كه او را شمس الدّين خسرو شاهى مىگفتند ، نوشت ، و از بعضى مسائل مشكله سؤال نمود . و از جملهء آن مسائل يكى مسألهء بقاى نفس بود بعد از خراب بدن . و تقرير سؤال بر طبق آنچه محقّق طوسى نوشته اين است كه : كسانى كه قائلند به آنكه هر چه حامل امكان وجود و عدم ندارد ، ممكن نيست كه بعد از عدم موجود گردد يا بعد از وجود معدوم شود .\r\nچگونه حكم مىكنند به حدوث نفس انسانيّه و فنايش را ممتنع مىشمارند ؟ پس اگر حاصل امكان وجود را بدن مىگيرند چرا آن را حامل امكان عدم نمىدانند . و اگر نفس را به اعتبار تجرّدش از مادّه عادم حامل امكان عدم مىدانند و تجويز عدمش بعد از وجود نمىكنند ، چرا به همان جهت عادم حامل امكان وجود نمىدانند تا وجودش بعد از عدم ممتنع باشد . و چگونه جايز است براى ايشان كه جسم مادّى را حامل امكان جوهر مفارق مباين الذّات از آن جسم دانند . پس اگر از آن حيثيّت كه نفس مبدأ صورت نوعيّهء آن جسم است آن را حامل امكان وجودش مىدانند ، چرا از همان حيثيّت بعينها حامل امكان عدمش نمىدانند . و بالجمله فرق ميان اين دو امر در اين نسبت چيست ؟ » .\r\nو آن فاضل معاصر از سؤالات محقّق هيچ جواب ننوشت ، و محقّق خود در شرح اشارات [ 467 
  ] از آن جواب داده است كه : « چيزى از متباين القوام از چيزى ديگر باشد نه\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، صص 380 - 389 .\r\n","page_name":" 528 ","page_number":528},
  {"content":"\r\n\r\nآن چيز محلّ امكان وجود او مىتواند بود و نه محلّ امكان فساد او ، و معنى آنكه جسم محلّ امكان سواد است آن است كه مهيّاى وجود سواد است در او . به اين معنى كه سواد در حال وجود مقترن به او مىباشد ، و همچنين در امكان فساد . و از اين جهت است كه شىء محلّ امكان فساد ذات خود نمىتواند بود . پس بدن محلّ امكان حدوث نفس از آن حيثيّت كه مباين نفس است نمىتواند بود . و محلّ امكان فساد آن نيز نمىتواند بود . بلكه به هيأت مخصوصهء مأخوذه پيش از حدوث نفس محلّ امكان و تهيّؤ حدوث صورت انسانيّه است كه مقارن آن باشد و آن را نوع محصّل گرداند . و وجود چنان صورتى ممكن نيست مگر با چيزى كه مبدأ قريب آن صورت باشد ، يعنى نفس . پس به حسب استعداد و تهيّؤ آن مبدأ صورتى كه مقارن و مقوّم آن باشد حادث مىگردد بر وجهى كه آن مبدأ مرتبط به آن باشد ، به آن نوع ارتباطى كه مذكور شد و به آن حدوث آن ارتباط و تهيّؤ از بدن زايل مىشود . زيرا كه زايل شده است از بدن آن چيزى كه بدن با آن محلّ امكان حدوث نفس بود ، يعنى آن هيأت مخصوصه ، پس همين باقى ماند كه بدن محلّ امكان فساد صورت مقارن به آن و زوال آن ارتباط از او باشد ، و ممتنع است كه محلّ فاسد آن مبدأ از آن حيثيّت كه ذاتى است مباين از او باشد . پس بدن با هيأت مخصوصه شرط است در حدوث نفس از آن حيثيّت كه صورت يا مبدأ صورت است ، نه از آن حيثيّت كه موجود مجرّد است . و بدن در وجودش شرط نيست .\r\nو چيزى كه حادث شد به فساد آنچه شرط است در حدوث آن فاسد نمىگردد . چنان كه بيت بعد از فوت بنّا كه در حدوث آن شرط است فاسد نمىشود .\r\nو اگر كسى گويد : كه سبب چيست كه حدوث صورت موجب حدوث مبدأ مىشود و فساد آن موجب [ 478 
  ] فساد مبدأ نمىشود ، و فرق ميان اين دو امر چيست ؟\r\nمىگوييم : كه آنچه اقتضاى وجود معلول مىكند اقتضاى وجود جميع علل آن مىنمايد با جميع شرايط . و آنچه اقتضاى فساد آن مىكند اقتضاى فساد جميع علل نمىكند ، بلكه فساد يك شرط كافى است هر چند آن شرط عدمى باشد » . « 1 » اين است آنچه محقّق طوسى در شرح اشارات فرموده است .\r\n\r\n\r\n","description":"","footnote":"\r\n( 1 ) - نصير الدين طوسى ، شرح الإشارات ، ج 3 ، صص 291 - 292 .\r\n","page_name":" 529 ","page_number":529},
  {"content":"\r\n\r\nو صاحب اسفار مىگويد كه : « از سؤال محقّق از فاضل معاصر معلوم مىشود كه جوابى را كه در شرح اشارات گفته است در نظر او تمام نبوده است . و بعد از آن گفته است كه :\r\nما در سالف زمان به اين نحو جواب مىداديم كه بدن انسانى ، به استعداد خاصّى ، از واهب صور استدعا نمود صورتى را كه مدبّر و متصرّف در او باشد چنان تصرّفى كه شخص و نوعش به آن محفوظ ماند ، و بايد كه از وهّاب فيّاض چنان صورتى صادر گردد . لكن وجود صورتى كه مصدر تدابير بشريّه و افاعيل انسيّه و حافظ آن مزاج اعتدالى تواند بود ممكن نبود مگر به قوّت روحانيّهء صاحب ادراك و عقل و فكر و تميز . پس از مبدأ فيّاض كه بخل و منع در ساحت حريمش نمىباشد جوهر نفس فايض گرديد . پس وجود بدن به امكان استعدادى استدعاى غير صورت مقارنهء متصرّفه در او نكرد ، و لكن جود مبدأ فيّاض اقتضاى صورت متصرّفه كرد كه صاحب حقيقت مفارقه بود .\r\nو چنان كه شىء واحد مىتواند كه هم جوهر به جهتى و هم عرض باشد به جهت ديگر ، مانند صورت جوهريّهء حاصلهء در ذهن ، زيرا كه در نزد ايشان مقرّر است كه آن صور جوهر مستغنى از موضوعند به حسب ماهيّت و عرض مفتقر به آنند به حسب آن وجود ذهنى علمى ، بلكه كيف نفسانىاند در نزد ايشان ، همچنين مىتواند كه شىء واحد مانند نفس انسانيّه از آن حيثيّت كه ذاتى عقلى است مجرّد باشد ، و از آن حيثيّت كه متصرّف در بدن است مادّى باشد .\r\nپس نفس از آن حيثيّت كه مادّى است [ 479 
  ] مسبوق به استعداد بدن و حادث است به حدوث آن و زايل است به زوال آن ، و از حيثيّت حقيقت اصليّه‌اش مسبوق به استعداد بدن نيست إلّا بالعرض ، و به فساد بدن فاسد نمىشود ، و چيزى از نقايص مادّيّات به او ملحق نمىگردد مگر بالعرض .\r\nاين است آنچه در سالف زمان بر طريقهء اهل نظر با زيادتى تنقيح براى ما حاصل بود .\r\nو الحال مىگوييم كه براى نفس انسانى مقامات و نشئات ذاتيّه هست ، بعضى از عالم امر و تدبير :  قُلِ الرُّوحُ مِنْ أَمْرِ رَبِّي  ( اسراء ، 85 ) ، و بعضى از عالم خلق و تصوير :  مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ  ( طه ، 55 ) ، پس حدوث و تجدّد در بعضى نشئات براى نفس خواهد بود . پس مىگوييم كه چون براى نفس ترقّيات و تحوّلات از نشئه‌اى به\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nنشئهء ديگر هست ، چنان كه در قول حق تعالى به آن اشاره به آن شده است :  وَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ  ( اعراف ، 11 ) . پس هر گاه نفس ترقّى كند و از عالم خلق مبعوث به عالم امر گردد ، وجودش وجود مفارقى عقلى خواهد شد ، و در آن وقت به بدن و احوال و استعداد بدن محتاج نخواهد بود ، و زوال استعداد بدن به او ضرر نمىرساند ، نه در ذات و نه در بقاى آن ، بلكه به تعلّق و تصرّف آن مضرّ است ، زيرا كه وجود حدوثى نفس وجود بقائى آن نيست ، و حالش در نزد حدوث مانند حالش در نزد استكمال و مصير به مبدأ افعال نيست .\r\nپس نفس به حسب حقيقت جسمانيّة الحدوث و روحانيّة البقاء است ، و مثالش مثال طفل و احتياج آن است در اوّل به رحم و استغناء از رحم است در آخر به علّت تبدّل وجودش . پس فساد رحم منافى بقاى مولود نخواهد بود .\r\nو ايضا احتياج شىء به امرى مستلزم آن نيست كه لوازم ذاتيّه‌اش نيز به آن امر محتاج باشد ، مثل حاجت وجود معلولى به علّت حاجت ماهيّت كه از لوازم موجود است به علّت ، زيرا كه ماهيّت معلول نيست ، و همچنين وجود مثلّث و صاحب [ 480 
  ] زواياى ثلاث بودن آن » .\r\nو بعد از اين تحقيق در اتمام اين مقال مىگويد كه : « بدان كه علّت معدّه در نزد تحقيق علّت بالعرض است ، و علّيّتش مانند علّيّت علل موجبه نيست ، تا آنكه زوالش مقتضى زوال معلول باشد . و آنچه قوم گفته‌اند كه : « هر چند حامل امكان وجود يا عدم ندارد ، ممكن نيست كه بعد از عدم موجود گردد يا بعد از وجود معدوم شود » ، مستلزم آن نيست كه هر چه حامل امكان وجود و عدم ندارد نتواند كه بعد از وجود موجود گردد ، زيرا كه مىتواند كه وجود سابقش بدون حاملى كافى باشد در رجحان وجود لاحقش . و اين در جايى متصوّر است كه وجود لاحقش طورى ديگر از وجود و كمال و تمام وجود سابق بوده باشد . و كسى كه در مراتب اكوان اشتداديّه نظر نمايد ، مانند اشتداد حرارت در فحم ، مىيابد كه امكان فرد ضعيف زايل شده است در حال قوّت و آن فرد زايل نشده است ، بلكه ضعف و نقصش زايل شده است . پس نبايد كه در حركات استكماليّه زوال امكان و استعداد شىء منشأ زوال وجود آن شىء گردد ، بلكه بايد وجودش متبدّل گردد ، و تبدّل وجود گاهى به جانب عدم مىباشد و\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nگاهى به جانب وجودى از آن اقوى و اكمل . و از اين قبيل است بطلان استعداد بدن براى نفس ، و استدعا نمىكند مگر زوال وجود بدنى نفس را كه به مادّهء بدن محتاج است ، و نبايد كه زوال اين وجود به طريان عدم باشد ، بلكه به طريان وجودى اقوى از آن وجود مىتواند بود .\r\nپس قاعدهء مذكوره كه زوال حامل امكان شىء و زوال استعدادش مستلزم زوال آن شىء است حق است ، لكن زوال وجود خاص نبايد كه به عدم مطلق باشد ، بلكه مىتواند كه به نحوى ديگر از وجود باشد ، چنان كه در استحالات است .\r\nو اگر كسى نقل كلام را در اين وجود مفارقى نفس نمايد و بگويد كه حادث است و هر حادثى به مادّه محتاج است ، و براى مجرّد مادّه نمىباشد ، [ 481 
  ] .\r\nمىگوييم : كه در حقيقت حادث نيست ، بلكه اتّصال نفس و انقلاب آن است به مفارق و وجود مفارق نيست . و حدوث آن اتّصال با وجود رابطى يا به هر اسمى كه مسمّى گردد مسبوق به استعداد است ، و حامل اين استعداد نفس است مادام كه متعلّق به بدن است ، و حامل فعليّت آن اتّصال نفس است در نزد اتّحادش با عقل ، و در جاى خود مبيّن است كه حامل قوّهء شىء غير حامل وجود آن شىء است اگر چه بايد كه مباينت صرف در ميان آن دو حامل نباشد .\r\nو بدان كه حكماى الهيين براى طبايع حركت جبليّه به سوى غايات ذاتيّه ثابت كرده‌اند ، و مىگويند كه براى هر ناقصى ميلى و شوق غريزى به سوى كمال هست ، و هر ناقصى كه به كمال و مقصود خود رسيد با آن متّحد مىگردد ، و وجودش وجودى ديگر مىشود . و چون نفس در استكمال و توجّهات به مقام عقل رسيد و عقل محض گرديد به عقل فعّال متّحد مىگردد و خود عقل فعّال مىشود ، بعد از آنكه عقل منفعل ، يعنى نفس و خيال ، بوده است ، و در اين حال مادّه از او زايل مىگردد ، و قوّه از او مسلوب مىشود و به بقاء بارى تعالى باقى مىماند .\r\nو تحقيق و تنقيح اين بحث كسى را ميسّر است كه كيفيّت اتّحاد نفس به عقل فعّال را بشناسد .\r\nو بدان كه نشئات وجود با آنكه متفاوت و متفاضلند ، بعضى به بعضى متّصل‌اند ، و\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nنهايت هر مرتبه متّصل است به بدايت مرتبهء ديگر ، و آخر درجات اين مرتبهء تعلّقيّه اوّل درجات مرتبهء تجرّديّه است ، و در عالم تجرّد محض نه حدوث است و نه تغيّر و نه سنوح حالت . پس به دخول نفس در آن عالم تغيّرى در آن عالم بهم نمىرسد ، چنان كه از صدورش از آن عالم تغيّر بهم نمىرسد ، و ورود نفوس در آن عالم مثل صدور آنهاست بدون استحاله و تجدّد » . « 1 »\r\n\r\nفصل هفدهم در بيان ابطال تناسخ\r\n« ببايد دانست كه اين مسأله از مزالّ اقدام و مزالق افهام است ، و منشأش آن است كه از كلام سابقين از انبياء [ 482 
  ] و اولياء و حكماء ، گاهى ثبوت نقل و تناسخ ظاهر مىگردد ، و گاهى خلاف آن مفهوم مىشود » .\r\nو مراد ما در اين مقام ابطال انتقال نفس است در اين عالم از بدنى به بدنى ديگر ، خواه به بدن انسانى ديگر كه نسخ عبارت از آن است ، و خواه به بدن حيوانى غير انسان كه آن را مسخ مىگويند ، و خواه به بدنى نباتى كه به فسخ مشهور است ، و خواه به بدن جمادى كه به رسخ شهرت دارد .\r\nو كسانى كه به نقل نفوس قائلند سه طائفه‌اند :\r\nطايفهء اوّل معروفند به تناسخيّه و مىگويند كه نفوس انسانى از ابدان انسان منتقل مىگردد به ابدان حيواناتى كه در اخلاق و اعمال مناسب آن نفوس باشند ، و براى آنها خلاصى نمىباشد .\r\nو طايفهء دوم مىگويند نور اسپهبد اوّل به انسان تعلّق مىگيرد ، و انسان را باب الأبواب حيات جميع ابدان حيوانيّه و نباتيه مىدانند و اين رأى يوذاسف تناسخى منجّم است كه به أكوار و أدوار قائل است . و اين گروه را اعتقاد آن است كه نفوس كاملين از سعدا بعد از مفارقت از بدن به عالم عقل و ملأ أعلى متّصل مىگردد . و سعادتها به آن مىرسد كه هيچ چشمى نديده است و هيچ گوشى نشنيده است و به خاطر كسى خطور\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 8 ، ص 380 - 396 ، ( با اندك تفاوت ) .\r\n","page_name":" 533 ","page_number":533},
  {"content":"\r\n\r\nنكرده است . و امّا نفوس غير كاملين از سعدا مثل متوسّطين و ناقصين از ايشان و اشقيا از اين بدن منتقل به بدن ديگر مىگردد . و اين مقدّمه در نزد ايشان اتّفاقى است . و بعد از آن مختلف شده‌اند ، و بعضى از ايشان مىگويند كه نقل به بدن غير انسان نمىتواند شد . و بعضى ديگر مىگويند كه به بدن حيوانى نيز نقل مىتواند شد . و گروهى ديگر به بدن نباتى را هم تجويز نموده‌اند . و طايفهء ديگر به جمادى را نيز جايز دانسته‌اند . و اخوان الصّفا به اين گروه اخير مايلند .\r\nو طايفهء سوم مىگويند كه أولى به قبول فيض جديد نبات است لا غير ، و مزاج انسانى استدعاى نفسى اشرف مىكند . [ 483 
  ] و آن نفس بايد كه درجات نباتيّه و حيوانيّه را قطع نموده باشد . پس هر نفسى اوّل به نبات فايض مىگردد ، و در انواع متفاوتة المراتب آن از انقص به اكمل منتقل مىگردد تا آنكه منتقل مىگردد به مرتبه‌اى كه واقع است در كنار ادنى مرتبهء حيوان ، و از آن مرتبه به ادنى مرتبهء حيوان ترقّى مىنمايد ، و در مراتب متفاوتهء حيوان از ادنى به اعلى منتقل مىشود تا آنكه به افق انسانى مىرسند و به بدن انسانى منتقل مىشود . و اين طايفه قائل به نقل‌اند در جهت صعود ، چنان كه طايفهء دوم قائل به نقل در جهت نزولند » و حكما در باب بطلان اين اقوال چند دليل اقامه نموده‌اند :\r\n[ دليل 
  ] اوّل : آنكه چون نفس تدبير بدنى را به اعتبار فساد مزاج و خروج از قبول تصرّف نفس ترك نمود ، خالى از اين نخواهد بود كه يا منتقل به عالم عقل مىشود ، يا به عالم اشباح اخرويّه مىپيوندد ، و يا به بدن طبيعى ديگر تعلّق مىگيرد ، و يا معطّل مىماند ، و احتمالات از اين چهار زياده نيست ، و دو شقّ آخر باطل است ، و قسم اوّل براى مقربين است ، و قسم دوم براى اصحاب يمين و اصحاب شمال به حسب تفاوت هر صنف . و امّا بطلان تعطيل به جهت آن است كه در وجود تعطيل محال است ، و امّا بطلان تناسخ به جهت آن است كه وقتى به تدبير بدن ديگر مشغول مىتواند شد كه در آن بدن استعداد خاصّى حاصل شده باشد ، و پيش از اين مذكور شد كه نفوس حادثه‌اند ، و معلوم است كه براى هر حادثى علّتى ضرور است . و نفوس نه معلول اجسام مىتوانند بود و نه معلول صور طبيعيّه و نه معلول نفسى ديگر ، چنان كه بعد از اين معلوم خواهد شد . و در صورتى كه هيچ يك از اين صور ثلاثه علّت\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nوجود نفس نتوانند أعراض به طريق أولى علّت نمىتوانند بود ، زيرا كه در وجود تابع امور مذكوره‌اند . پس به جهت حدوث نفوس بايد كه مؤثّر عقلى باشد . و چون فيض مؤثّر عقلى دائمى است و عدم حصولش در هر جا كه حاصل نمىشود عدم استعداد قابل است و به محض حصول استعداد فيض از مبدأ فياض [ 484 
  ] به آن مستعد مىرسد و آنچه مخصّص و مهيّئ تأثير مؤثّر عقلى است براى حدوث و افاضهء نفس . بجز كيفيّات استعداديّه از امزجه و غيرها نيست . پس چون در بدن مزاجى حاصل گردد كه صلاحيت قبول نفس به آن باشد بالضّروره از واهب نفوس افاضهء نفسى بر او خواهد شد بدون مهلت و تراخى ، مانند فيضان نور از شمس بر چيزى كه در مقابل آن واقع شود . پس چون بدنى حادث گردد و مستعدّ قبول نفس شود ، البته نفسى از مبدأ فيّاض به آن تعلّق مىگيرد . پس اگر نفسى ديگر بر سبيل تناسخ به آن تعلّق گيرد بايد كه براى بدن واحد دو نفس بوده باشد و اين باطل است به چند وجه :\r\nاوّل : آنكه پيش از اين معلوم شد كه براى يك بدن بيش از يك نفس نمىتواند بود .\r\nو ديگر : آنكه نفس نحو وجود بدن و شخص آن است و براى شخص واحد دو ذات و دو وجود نمىتواند بود .\r\nو ديگر : آنكه هر شخصى مىداند كه صاحب ذات واحد است و كسى را نمىرسد كه بگويد كه نفس متناسخه مانع است از حدوث نفسى ديگر ، زيرا كه أحدهما به منع اولى از ديگرى نيست . و اشاره شد به آنكه استعداد بدن براى قبول نفس از واهب صور مانند استعداد جدار است براى قبول نور شمس و هر جسم صيقلى در مقابل باشد كه نور شمس از آن منعكس گردد و بر جدار تابد در جدار هم نور اشتقاقى و هم نور انعكاسى حاصل شده است ، لكن اجتماع دو نفس بر بدن واحد محال است ، پس تناسخ محال است .\r\nو امّا منع كلّيّت مقدّمهء مذكوره ، يعنى فيضان نفس بر قابل انسانى از مبدأ در نزد حصول استعداد ، به سند آنكه نفوس نبات به حيوان منتقل مىشود ، و از آنجا صعود به مرتبهء حيوانى مىنمايد ، منعى است ساقط ، زيرا كه اين انتقال اگر ثابت باشد بر سبيل استكمال جوهرى متّصل است در مادّهء واحده ، نه در موادّ منفصله ، مانند استكمالات صور انسانيّه از مبدأ تكوّن تا آخر تجرّد . و اين معنى متناسخ نيست . و كلام در انتقال نفس است از بدنى به\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nبدنى ديگر كه مباين آن باشد .\r\nدليلى ديگر : آن است كه چون [ 485 
  ] نفس از بدن مفارقت نمايد آن مفارقتش از بدن اوّل در غير آن اتّصال آن است به بدن دوم ، و در ميان دو آن از وجود زمان چاره نيست . و از اين لازم مىآيد كه نفس در آن زمان معطّل از تدبير باشد و تعطيل محال است . و ايضا لازم مىآيد كه در آن زمان نفس نباشد ، زيرا كه پيش از اين مذكور شد كه نفسيّت نفس به حسب اضافهء آن بدن است .\r\nدليلى ديگر : دليلى است كه صاحب اسفار متصدّى اقامهء آن گرديده است و گفته است كه برهانى است قوىّ و دالّ است بر نفى تناسخ مطلقا . و تقريرش اين است كه ، چنان كه مكرّر مذكور شده است ، نفس را تعلّق ذاتى است به بدن ، و تركيب ميان نفس و بدن تركيب طبيعى اتّحاد است ، و براى هر يك با ديگرى حركت جوهريّه هست ، و نفس در اوّل حدوث امرى است بالقوّه در جميع احوالى كه براى آن هست . و همچنين براى بدن در هر وقتى از اوقات شأنى ديگر است از شئون ذاتيّه به ازاء سنّ طفوليّت و جوانى و پيرى و ساير احوال ، و هر دو با هم از قوّه به فعل مىآيند ، و درجات قوّه و فعل در هر نفسى معيّن است به ازاء درجات قوّه و فعل در بدن همان نفس مادام كه به آن تعلّق دارد . و هيچ نفسى نيست مگر آنكه در مدّت حيات جسمانيّه از قوّه به فعل مىآيد ، و براى آن به حسب افعال و اعمال ، خواه حسنه و خواه سيّئه ، نوعى از فعليّت و تحصّل در وجود حاصل مىگردد ، يا در سعادت و يا در شقاوت . پس هرگاه در نوعى از انواع بالفعل گرديد محال است كه بار ديگر به حدّ قوّهء محض برگردد . مانند آنكه محال است كه حيوان بعد از بلوغ به تمام خلقت ، به نطفه برگردد ، زيرا كه اين حركت جوهريّهء ذاتيّه است ، و خلافش ممكن نيست ، نه به قسر و نه به طبع و نه به اراده و نه به اتّفاق . پس هرگاه نفس منسلخه از بدنى به بدن ديگر تعلّق گيرد ، در حالتى كه بدن دوم چنين باشد ، لازم مىآيد كه بدن بالقوه و نفس بالفعل باشد ، و شىء واحد به همان جهت كه بالفعل است بالقوّه باشد . و اين [ 486 
  ] ممتنع است ، زيرا كه تركيب نفس و بدن طبيعى اتّحادى است ، و چنين تركيبى محال است كه در ميان دو امر صورت گيرد كه يكى بالفعل و ديگر بالقوّه باشد . اين است آنچه در نزد ماست .\r\nو بعد از آن گفته است : كه امّا بيان آن بر وجهى كه در نزد قوم مقرّر است ، آن است كه\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nاين مطلب محقّق است كه ميان صورت در هر مركّب طبيعى كه از مادّه و صورت باشد ، خواه نفس باشد و خواه طبيعت ، و ميان مادّهء آن ، خواه بدن باشد و خواه جسم طبيعى غير بدن ، نوع اتّحادى هست كه زوال احدهما با بقاى ديگرى از آن حيثيّت كه مادّه و صورتند ممكن نيست ، زيرا كه نسبت مادّه به صورت نسبت نقص است به كمال ، چنان كه به بيانات حكميّه مبرهن گرديده است . پس وجود هر مادّه به صورت خواهد بود كه آن را از قوّه به فعل آورد ، و هذيّت هر صورتى از آن حيثيّت كه صورت است به مادّه‌اى خواهد بود كه حامل تشخّص و مخصّص احوال و افعال خاصّهء آن صورت است . پس هر گاه مادّه‌اى متكوّن گردد به تكوّن صورتى كه با اوست و از سنخ اوست متكوّن مىگردد . و چون صورت فاسد شود آن نيز با او فاسد مىشود ، زيرا كه صورت هر شىء تمام و كمال او است است . و وجود شىء ناقص من حيث هو ناقص محال است ، به اعتبار آنكه تمام شىء علّت و مقوّم آن است . و همچنين فساد شىء به فساد كمال او منوط است . اين قدر هست كه گاهى مىشود كه براى صورت ، نه از آن حيثيّت كه صورت است ، بلكه به اعتبار آنكه براى آن ذات مستقلّه هست وجودى ديگر هست كه اين وجود مستلزم آنكه مادّه‌اى با آن باشد نيست .\r\nو همچنين گاهى براى مادّهء شىء از آن حيثيّت كه مادّه است ، تقوّم به صورتى ديگر غير اين صورت مىباشد كه موجود است با آن و متّحد است با آن در نحوى ديگر از وجود .\r\nو تحقيق مقام آن است كه حقيقت مادّه في ذاتها حقيقت مبهمهء جنسيّه است كه شأنش اتّحاد به مبادى فصول متخالفه است كه صور نوعيّه‌اند . و چنان كه از انعدام [ 487 
  ] هر حصّه از جنس ، فصل محصّل آن منعدم مىگردد ، و همچنين از انعدام فصل ، آن حصّهء جنسيّه كه با آن متّحد و نوع به آن متقوّم گرديده است منعدم مىشود ، اين چنين است حال نفس و نسبت آن به بدنى كه خاصّ به اوست در ملازمهء ميان آن دو در كون و فساد .\r\nپس نفس از آن حيثيّت كه نفس است صورت نوعيّه است براى بدن و علّت صوريّه است براى نوع محصّل از نفس . و بدن از آن حيثيّت كه بدن است مادّه است براى نفس متعلّقه به او و علّت مادّى است براى نوع . و پيش از اين مذكور شد كه مادام كه نفس ضعيفة الجوهر و خسيسة الوجود باشد محتاج است به مقارنهء بدن طبيعى ، مانند ساير صور و اعراض .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nپس هر گاه امر در ميان نفس و بدن بر اين نحو باشد ، تلازم در وجود و معيّت ذاتيّه در ميان آنها به نحو تلازم ميان هيولى اولى و صورت جسميّه خواهد بود . پس زوال هر يك زوال ديگر خواهد بود . و لكن چون براى نفوس بشريّه نحوى ديگر از وجود غير وجود تعلّقى انفعالى طبيعى هست ، فساد آن از آن حيثيّت كه نفس و صورت طبيعيّه است موجب فساد ذاتش مطلقا نمىگردد ، زيرا كه ذاتش به وجود مفارقى متحصّل است ، و آن موجودى است كه تعلّقش به مادّهء بدنيّه بعد از انقطاع محال است .\r\nو از اين بيان معلوم و ثابت گرديد كه انتقال نفس از بدنى به بدنى ديگر محال است . و اين برهانى است عام كه جميع اقسام تناسخ به آن باطل مىگردد ، خواه بر سبيل صعود باشد و خواه بر سبيل نزول و خواه به غير اين دو قسم . و فرق ميان تناسخ و معاد جسمانى ، و همچنين ميان آن و آنچه حق تعالى از قوم موسى ، عليه السلام ، خبر داده است كه :  وَ جَعَلَ مِنْهُمُ الْقِرَدَةَ وَ الْخَنازِيرَ  ( مائده ، 60 ) ، بعد از اين مذكور خواهد شد إن شاء اللّه تعالى .\r\nو ببايد دانست كه حكما را ادلّهء ديگر براى ابطال تناسخ هست كه اختصاص به مذهبى از مذاهب ثلاثه دارد . مثل آنكه در ابطال مذهب طايفهء اوّل - كه مشهور به تناسخيّه‌اند ، و تجرّد نفس را [ 488 
  ] بعد از مفارقت از بدن ممتنع مىدانند و مىگويند كه نفس جرمى و دائم التّردّد در ابدان حيوانات و غير حيوانات است - گفته‌اند كه منطبع در بودن نفس در بدن محال است ، به دليلى كه پيش از اين مذكور شد كه نفس انسانى منطبع در بدن نمىتواند بود . با قطع نظر از آن ، انطباع يا انتقال به مذهب ايشان درست نمىآيد ، زيرا كه انتقال منطبعات ، خواه صور باشند و خواه اعراض ، از محلّى به محلّى ديگر بالاتّفاق ممتنع است . و اگر به تجرّد نفوس قائل شوند ، با آنكه منافى مذهب ايشان است ، عنايت الهيّه مقتضى ايصال هر موجود است به غايت و كمال خودش . و كمال نفس مجرّده در قوّهء علميّه آن است كه عقل مستفاد گردد و صور جميع موجودات در او حاصل شود ، و در قوّهء عمليّه آن است كه از تعلّقات منقطع گرديده ، از رذائل اخلاق و مساوى اعمال منخلع گردد . و اگر دائم التّردّد در اجساد باشد و هرگز خلاص نشود و وصول به نشئهء اخرى و اتّصال به ملكوت أعلى براى او نباشد ، أبد الدّهر از كمال لايق به خود ممنوع خواهد بود . و عنايت بارى تعالى از اين ابا دارد\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nو در ابطال مذهب طايفهء دوم ، كه به نقل در جهت نزول قائلند ، مىگويند كه اگر قول ايشان حق باشد بايد كه وقت فساد هر بدنى از ابدان انسانى متّصل باشد به وقت تكوّن بدن حيوان صامتى ، زيرا كه حيوان در نزد ايشان غير انسان نيست ، به اعتبار آنكه چنين مىدانند كه منزل اوّل نور مجرّد بدن انسان است . و كاملين از انسان به عالم نور بالا مىروند و ناقصين ايشان در ابدان حيوانات متردّد مىباشند به موجب هر خلقى و هيئت ظلمانى كه در جوهر نطقى ايشان متمكّن گرديده است . و مىگويند كه براى هر خلقى نوعى از ابدان حيوانات هست كه مناسب آن است ، و براى هر نوعى قدرى معيّن از خلقى مىباشد . و بسا باشد كه تفاوت دو نوع در خلق واحد به حسب شدّت و ضعف باشد ، مثل خنزير و نمل كه [ 489 
  ] در خلق حرص شريك‌اند . اين قدر هست كه حرص نمل مثل حرص خنزير نيست . و بسا باشد كه در نوع واحد اشخاص مختلفه بوده باشند ، پس اختلاف حيوانات به حسب حقيقت به حسب اختلاف انسان است در اخلاق محموده و مذمومه و در شدّت و ضعف هر يك از آنها و اختلاف تراكيب در اخلاق . زيرا كه همهء اخلاق از منزل اوّل كه باب الأبواب است بر آنها وارد مىگردد ، به جهت آنكه همه در او موجود است و از او به آنها سرايت مىكند ، به واسطهء انتقال جوهر نفسى كه به آن موصوف است بدون آنكه در بين تعطّلى براى آن باشد .\r\nو امّا بطلان لازم : به جهت آنكه علاقهء لزوميّه كه موجب اتّصال وقت فساد بدن انسانى به وقت كون بدن حيوانى صامت بوده باشد يافت نمىشود .\r\nو منع اين مقدّمه و استناد منع به آنكه اين امور به هيئات فلكيّه غائبه از ما منضبط است ، چنان كه خسارت بعضى در وقت ربح بعضى ديگر است ، و هرگز مال معطّل نمىماند ، مكابره است . زيرا كه مبناى آن بر احتمالى است بعيد ، و با تجويز مانند اين احتمالات اعتماد بر هيچ حكم باقى نمىماند و نمىتوان در ميان دو چيز حكم به ملازمه يا عدم ملازمه كرد .\r\nو وجهى ديگر : در بطلان لازم آن است كه اگر آنچه اين گروه مىگويند حق باشد ، بايد كه عدد كائنات از ابدان حيوانيّه با عدد فاسدات از ابدان انسانيّه هميشه مطابق باشد ، زيرا كه اگر نفوس از ابدان زيادتر باشد بايد كه چند نفس به بدن واحد تعلّق گيرد اگر ممانعت و مدافعت در آنها نباشد ، يا آنكه بعضى نفوس معطّل بمانند . و اگر ابدان از نفوس زيادتر باشند بايد كه يك نفس به چند بدن تعلّق گيرد ، يا آنكه براى بعضى ابدان نفوس جديد\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nحادث گردد و به بعضى ديگر نفوس مستنسخه تعلّق گيرد ، و اين مستلزم ترجيح بلا مرجّح است . و اگر براى بعضى نفوس حادث نشود بايد كه بدن مستعدّ نفس مدّتى بىنفس بماند . و عدم مطابقهء ابدان فاسده با ابدان كائنه ظاهر است ، زيرا كه بسيار [ 490 
  ] مىشود كه در يك روز اين قدر مورچه موجود گردد كه در سنين كثيره آن قدر انسان نمىميرد ، چه جاى صاحبان حرص ، و گاهى فاسدات از كائنات زيادتر مىباشند چنان كه در وباء عامّ و طوفان .\r\nو از اين جواب داده‌اند : كه زيادتى كائنات بر فاسدات در صورتى لازم مىآيد كه بايد تولّد هر نمله در روزى باشد كه حريصى كه در آن روز بميرد . و اين لازم نيست ، زيرا كه مىتواند كه به انتقال حريصى باشد كه در سالهاى سابق مرده باشد ، و اين نفس در ابدان كثيره تردّد نموده باشد ، و امروز به بدن نمله تعلّق گيرد ، زيرا كه نفس حريص در ميتهء اولى به بدن نمله تعلّق نمىگيرد ، بلكه بعد از موتات كثيره به بدن نمله مىرسد ، به جهت آنكه هر كه در او هيئت رديّه‌اى هست بعد از مفارقت از بدن اوّل تعلّق مىگيرد به بدن اعظم حيوانى كه مناسب آن هيئت است . پس به ترتيب از اكبر به اوسط و از اوسط به اصغر نزول مىكند تا آنكه آن هيئت رديّه از او زايل گردد . بعد از آن تعلّق مىگيرد به بدن اعظم حيوانى كه مناسب هيأت رديّه باشد كه در قوّه تالى هيئت اوّل باشد . و همچنين بتدريج نزول مىكند و به هيئت ديگر منتقل مىگردد تا آنكه آن هيئت رديّه بالمرّه از او رفع شود . و در آن وقت از عالم كون و فساد مفارقت مىنمايد ، و به اوّل منازل جنان متعلّق مىگردد ، زيرا كه علايق بدنيّهء ظلمانيّه و هيئات رديّهء جسمانيّه از او زايل شده است . و ايضا مسلّم نيست كه عدد فاسدات از انسان بيشتر از كائنات تواند بود .\r\nو آنچه گفته‌اند : كه گاهى وباى عام و يا طوفان حادث مىگردد ، و در آن وقت عدد فاسدات زيادتر خواهد بود .\r\nجوابش : آن است كه چنان امرى معلوم الوقوع نيست ، و وقوع وباى عام براى جميع حيوانات در جميع نواحى ارض غير متيقّن است . و همچنين كلام در طوفان ، زيرا كه مىتواند شد كه كائن از حيوانات بحريّه در طوفان اكثر از فاسد [ 491 
  ] از ناس باشد .\r\nو در ابطال مذهب طايفهء سوم كه تناسخ را به صعود دانسته‌اند ، گفته‌اند كه اگر نفس حيوان صامت مجرّد نباشد محال است كه از بدنى ديگر منتقل گردد به جهت آنكه جوهر\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nناعتى است . و اگر مجرّد باشد از كجا براى او ترقّى به مرتبهء انسانى حاصل مىشود و حال آنكه براى آن بجز قوى و آلات كه مبادى آثار هيولائيّه و علايق ارضيّه‌اند از شهوت و غضب كه دو اصل عظيم‌اند براى تجرّم و اخلاد در ارض چيزى ديگر حاصل نيست . و چگونه مىتواند شد و حال آنكه يكى از آن دو وصف هر گاه بر انسان كه اشرف انواع كائنات است غالب گردد اقتضاى انحطاط مرتبه‌اش به سوى نوع نازل از حيوان كه مناسب با آن باشد مىنمايد . پس هر گاه مقتضاى شهوت غالبه و غضب غالب شقاوت نفس انسانيّه و نزول مرتبه‌اش به مراتب حيوانات عجمى باشد كه كمال آنها در وجود يكى از اين دو صفت است ، چگونه مىتواند كه وجود آن موجب ارتقاء آن به مرتبهء انسانى گردد .\r\nو آنچه بعضى در مقام اثبات آنكه حيوانات ترقّى به مرتبهء انسان مىتواند نمود گفته‌اند ، مدخول است . و تقرير استدلال ايشان آن است كه در حيوانات چيزى هست كه در تمام عمر آنها ثابت است ، و هيچ جزئى از اعضاى بدن آنها نيست مگر آنكه تحلّل را در آن راهى هست ، به سبب حرارت غريزيّه و غريبهء داخله و خارجه .\r\nو كسى نمىتواند گفت : كه فراست اين فرس و ذات آن دائم در انتقاص است ، و براى آنها ادراك كلّى نيز هست .\r\nبه دليل آنكه مىبينيم كه اگر يكى از آنها به چوب زده شود و بعد از مدّتى چوبى در دست كسى ببيند كه قصد او نموده باشد مىگريزد . و اگر در ذهن او معنى كلّى مطابق ضرب از اين نوع نباشد بايد نگريزد ، زيرا كه اعادهء عين ضرب ماضى ممتنع است ، بلكه معاد مثل آن است . پس ادراكش به معنى جزئى نخواهد بود .\r\nو ايضا مىبينيم حيوانات را كه با اشتراك در حيوانيّت در قرب به عالم انسانى و بعد از آن مختلف‌اند ، به نحوى كه بعضى در [ 492 
  ] غايت قربند به افق انسانى . مانند قرد در افعال و طوطى در اقوال ، و در بعضى قسمى از قوّهء علميّه و در بعضى قسمى از قوّهء عمليّه هست .\r\nو ايضا عجايب احوال بعضى حيوانات ، مانند تكبّر أسد و كينهء جمل و رياست نحل و سماع إبل كه مورث فراموش شدن مشتهياتش مىگردد ، شاهدند بر آنكه براى آنها نفوس غير منطبعه هست ، و بايد كه به مرتبهء انسانيّت ترقى نمايند . و بالجمله آنها را مىبينيم كه به سمت كمال ترقّى مىنمايند ، پس در صورتى كه براى آنها ارتقا باشد بايد اوّل به انسان برسند و بعد\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nاز آن به ملك . و اگر ارتقا نباشد منع مستحق از كمال لايق وجود الهى نيست .\r\nو جوابش : در نزد اشراقيّين آن است كه براى هر نوعى از انواع حيوانيّه بلكه نباتيّه هم ملكى هادى و عقلى ملهم هست متّصل به او كه او را به خصائص افعالش هدايت مىكند . و آن ملك ربّ طلسم و مقوّم ماهيّت و صاحب عنايت به افراد نوع اوست . و اختلاف انواع در خسّت و شرف به جهت اختلاف مبادى آنهاست در شدّت نوريّت و ضعف آن و قرب به نور الأنوار و بعد از آن . و در نزد مشّائين آن است كه غرايب ادراكات بعضى حيوانات و تحريكات آنها به معاونت قواى فلكيّه و الهامات سماويّه است ، و مىتواند كه از قواى جرميّه به مناسبات مزاجيّه حركات ادراكيّه صادر گردد ، مانند حال ابل و تلذّذش از سمعيّات . و بر تقدير آنكه براى آنها نفوس غير منطبعه متوجّه به جانب كمالات باشد نبايد كه كمال آنها البته عقلانى باشد ، چنان كه براى بسيارى از مردم در نشئهء آخرت درجهء عقليّه نيست و براى ايشان لذّات و كمالات خياليّه و ابتهاجات ظنّيه هست كه غايت كمال در حقّ ايشان همين است ، زيرا كه براى ايشان شوقى به عقليّات و نصيبى از ملكوت اعلى نيست . و محال منع مستحق است از آنچه در حق او لايق باشد . و بر تقديرى كه استعداد به جانب كمال عقلى براى آنها باشد نبايد كه مستدعى گذار بر درجهء انسانيّت باشد ، زيرا كه طرق الى اللّه [ 493 
  ] منحصر در يك راه نيست . « 1 »\r\n\r\nفصل هيجدهم در ذكر متشبثات قائلين به تناسخ و جواب از آنها\r\nو يكى از آن شبهات : آن است كه مىگويد سبب احتياج نفوس به ابدان آن است كه در اصل فطرت ناقص و بالقوّه‌اند و معلوم است كه نفوس عصات و اشقيا به واسطهء كفران به نعم بارى تعالى اخسّ و انقص از آنچه در اوايل فطرت بر آن بوده‌اند گرديده‌اند ، پس احتياج ايشان به موادّ بدنيّه شديدتر و قوىتر خواهد بود .\r\n[ جواب : 
  ] و فاضل علّامه در اسفار و در مبدأ و معاد از اين جواب داده است كه نفوس در اوّل تكوّن در جميع ملكات و كمالات ، خواه حسّى و خواه خيالى و خواه عقلى ، بالقوّه\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 9 ، ص 2 - 25 ، ( با اندك تفاوت ) .\r\n","page_name":" 542 ","page_number":542},
  {"content":"\r\n\r\nاست ، و لكن در مدّتى كه به بدن تعلّق دارد ناچار آراء و ملكاتى را كسب مىكند شريفه يا خسيسه و قوّه‌اش از آن ملكات فعليّت پيدا مىكند ، يا نوريّهء ملكيّه و يا ناريّهء شيطانيّه ، و به اين سبب مرتبهء قوّه و استعداد تحصيل كمالات از نفس باطل شده است ، و تمنّي رجوع به قوّه با حصول فعليّت . چنان كه حق تعالى مىفرمايد كه :\r\n « يَقُولُ الْكافِرُ يا لَيْتَنِي كُنْتُ تُراباً »  ( نبأ ، 40 ) ، تمنّاى امر ممتنع است ، زيرا كه بالقوّه شدن شيء بالفعل از محالات است ، به خلاف عكس .\r\nدوم : تشبّث به كلمات اوايل است از حكماء سابقين و به اشارات انبياء معصومين و به آيات مذكوره در كتاب مبين . مثل :  كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها  ( نساء ، 56 ) ، و مثل :  رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ  . ( غافر ، 11 ) و امثال آنها .\r\nو جوابش : اين است كه براى اين رموز قرآنيّه و اشارات نبويّه محامل صحيحه هست غير از حصول تناسخ در دار دنيا ، زيرا كه اكثر مواعيد الهيّه در سرايى ديگر متحقق مىگردد غير اين سرا ، و عالم آخرت منحصر در عالم عقل نيست ، بلكه به غير عالم عقل عالمى ديگر هست كه منقسم است به نعيم نورى براى كاملين و جحيم ظلمانى براى ناقصين .\r\nو اگر كسى گويد : كه لزوم مفسدهء تناسخ كه عبارت است از آنكه شخص واحد صاحب دو ذات و دو صورت گردد اختصاص نفس به بدن دنياوى ندارد ، بلكه به هر بدنى كه تعلّق گيرد [ 494 
  ] همان مفسده لازم مىآيد .\r\nمىگوييم : كه وجود ابدان اخرويّه به سبب استعداد موادّ و حركات و تهيئات متدرّجه نيست كه از اسباب غريبه و لواحق مفارقه عارض گردد ، بلكه وجودشان به مجرّد ابداع حق اوّل است به حسب جهات فاعليّه بدون مدخليّت استعدادات موادّ و مشاركت قوابل .\r\nو اگر گويد : كه نصوص دلالت دارد بر آنكه بدن اخروى هر انسانى بعينه همين دنيوى اوست .\r\nمىگوييم : كه چنين است ، امّا به حسب صورت نه به حسب مادّه . و در اخبار وارد شده كه : « ضرس كافر در جهنّم به قدر كوه احد است و فخذش به قدر بيضا - و آن كوهى است در زمين شام يا در زمين مغرب - و نشستنگاهش در آتش به قدر ما بين مكّه و مدينه » .\r\nو ايضا وارد شده است كه « اهل جنّت جرد و مرداند » ، و از امثال اين اخبار مفهوم مىگردد\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nكه بدن اخروى در شكل و مقدار بعينه بدن دنيوى آن نيست ، بلكه از حيثيّت ذات و صورت بعينه بدن دنيوى است .\r\nسوم : آن است كه بسيار است كه فسقه و جهّال در اين عالم ، در حالتى كه شواغل حسيّهء ايشان به سبب نوم يا مرضى كم مىشود ، بر امور غيبيّه مطّلع مىگردند ، به اعتبار اتّصال نفوس ايشان به عالم قدس . پس آن اتّصال در نزد فساد بدن و عدم اشتغال به شهوات اولى خواهد بود [ پس تحقق شقاوت و تعذيب كه در السنهء شرايع وارد شده است در كجا خواهد بود ؟ 
  ] پس بايد كه علاقهء اشقيا از اجرام منقطع نگردد ، و نفوس ايشان منتقل گردد به چيزى از حيوانات معذّبه در دنيا به حسب اخلاق و عادات ايشان تا آنكه معذّب توانند بود .\r\nو جوابش : آن است كه شايد اشتغال نفوس اشقيا در آخرت از مبادى ، به اعتبار آنچه ايشان را فرو گرفته است از عظائم احوال و شدائد اهوال ، چنان باشد كه مطلقا به چيزى التفات نتوانند نمود ، چنان كه در كلام مجيد وارد شده است .   كَلَّا بَلْ رانَ عَلى قُلُوبِهِمْ ما كانُوا يَكْسِبُونَ كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ   ( مطففين ، 15 ) . و آيات به اين مضمون در كتاب الهى بسيار است .\r\nچهارم : آن است كه عالمى كه آفات و عاهات و شرور و نقايص در آن [ 495 
  ] موجود است منحصر به همين عالم عنصرى است ، زيرا كه اكثف و أكدر و أدون همهء عوالم است . و أشرف عوالم عالم عقول است ، و بعد از آن عالم نفوس ، پس عالم أشباح ، پس عالم اجرام . و اكثف أجرام أرض است ، پس عناصر و مركّبات حاصلهء از آنها . پس سزاوار است كه آن عالم جهنّم اشقيا باشد و دركاتش ابدان حيوانات .  كُلَّما أَرادُوا أَنْ يَخْرُجُوا مِنْها أُعِيدُوا فِيها  . ( حج ، 22 ) .\r\nو جوابش : آن است كه اختصاص تعذيب تام در نشأه‌اى مستلزم آن نيست كه بايد اخسّ نشئات باشد ، بلكه بايد كه آن نشئه الطف از اين نشئه باشد تا آنكه ملاك تعذيب كه ادراك است تمامتر واقع گردد .\r\nپنجم : آن است كه تعذّب به جهل مركّب و امثال آن كه شارع خبر داده است هر گاه ملحق به نفس گردد در حالتى كه نفس مجرّد باشد ، چگونه از شيء مجرّد اين تصوّر محدود حاصل مىتواند شد ، و حال آنكه قوّهء تخيّل با آن نيست . و جهل مركّب بايد كه در آن\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nتصوّرات و تصديقات خلاف واقع باشد ، و معلوم است كه فايض از مبادى عاليه در صورتى كه سوء استعداد جرمى نباشد بجز مطابق واقع نمىتواند بود . پس موضوع تعذّب به امثال جهل مركّب در آخرت اگر نفس مفارق باشد تعذّبش به واسطهء عدم متخيّله محال خواهد بود . و جسمى ديگر غير اجسام حيوانيّهء مثل جسم فلكى چنان كه بعضى گمان كرده‌اند يا اجسام دخانيّه ، نمىتواند بود . به بياناتى كه در مسألهء معاد مذكور خواهد شد إن شاء اللّه تعالى . پس بايد كه تعلّقش به اجسام حيوانيّه باشد .\r\nو جوابش : آن است كه اگر مراد از تجرّد تجرّد از اجسام دنيويّه و اخرويّه است مسلّم نيست كه نفوس متوسّطين از اجرام اخرويّه مجرّد گردند . و اگر مراد تجرّد از اجرام دنيوى است مسلّم است ، و فسادى در آن نيست ، زيرا كه براى نفس مجرّده از اجرام دنيويّه در آخرت قوّهء تخيّل و ساير قوى هست . « 1 » « و آنچه تنبيه بر آن به جهت استبصار در باب ابطال تناسخ ضرور است .\r\nآن است كه نفس حامل بدن است ، و بدن حامل نفس نيست ، چنان كه اكثر خلق گمان كرده‌اند ، زيرا كه به گوش ايشان رسيده است كه نفس [ 496 
  ] از زبدهء عناصر و صفوهء طبايع حاصل مىگردد ، و گمان كرده‌اند كه نفس از بدن حاصل مىشود و به قوّت غذا قوّت مىگيرد و به ضعف آن ضعيف مىشود . و اين گمانى است خطا ، بلكه نفس جسم را حاصل مىگرداند و آن را متكوّن مىسازد و به جهات مختلفه مىبرد و مىآورد ، و هر گاه ارادهء صعود بدن نمايد ثقل بدن به خفّت مبدّل مىگردد و بدن بالا مىرود ، و چون ارادهء هبوط آن نمايد ثقيل مىشود و فرود مىآيد . امّا براى نفس بعضى ترقّيات و صعودات هست كه بدن را پيروى او در آنها ميسّر نمىشود ، مثل طلوع به عالم سما و صعود به جنّت سعدا و منزل اعلا ، بلكه براى نفس در اين ترقّيات ، بدن نورى ضرور است ، و مادام كه به اين بدن است او را ممكن نيست كه به آن عوالم صعود نمايد ، چنان كه صعودش به عالم عقول مجرده و مثل افلاطونيّه ميسّر نمىگردد مگر به انفصال از ابعاد و اجرام و انقطاع از امثال و اشباح و تجرّد از كونين و رفض عالمين . پس از آنجا كه براى نفس اين ترقّيات ميسّر است اجلّ از آن است كه\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 9 ، صص 26 - 38 ، با تفاوت .\r\n","page_name":" 545 ","page_number":545},
  {"content":"\r\n\r\nمتابعت بدن نمايد در وجود ، بلكه بدن از توابع وجود نفس است در بعضى مراتب سفليّه .\r\nو به اين اصل منفسخ مىگردد مذهب تناسخ و مذهب كسانى كه گمان كرده‌اند كه منشأ انقطاع نفس از بدن به موت طبيعى انتهاء قوّهء بدن است و نفاد حرارت غريزيّه و كلال آلت و تزلزل اركان و خراب دكان آن ، چنان كه مذهب جمهور اطبّا و طبيعيّين است . بلكه حق آن است كه انفصال نفس از بدن ، به جهت استقلال نفس است در وجود بتدريج . و از اين نشئهء طبيعيّه به نشئهء ثانيه شيئا فشيئا منتقل مىگردد . به اين معنى كه نفس در ذات خود از حالى به حالى ديگر مىشود ، و در تجوهر ذات خودش از ضعف به قوّت حركت مىكند و افاضهء قوّت از او بر بدن كم مىگردد ، به جهت آنكه از بدن منصرف به جانب ديگر مىشود .\r\nو چون در تجوهر به مرتبهء استقلال رسيد تعلّقش از بدن بالكلّيّه قطع مىگردد و بدن مىميرد .\r\nو اين است سبب موت طبيعى ، نه موت اخترامى [ 497 
  ] كه سببش قواطع اتّفاقيّه بوده باشد .\r\nپس منشأ ذبول بدن بعد از سنّ وقوف تحوّلات نفس است به حسب قرب نشأهء ثانيه كه نشئه توحّد و انفراد آن است از بدن طبيعى و انفصال از اين دار و استقلال در وجود . و اين حالات بدنيّه كه از انسان مشاهد مىگردد از طفوليّت و شباب و شيب و هرم و موت ، همهء آنها توابع تجدّدات حالات نفس است در قوّه و فعل و ضعف و شدّت بر تعاكس . يعنى به قدرى كه براى نفس قوّت و تحصّل حاصل مىگردد ، به همان قدر عجز و وهن به بدن مىرسد تا آنكه نفس استقلال حاصل مىكند و بدن به ارتحال آن هلاك مىشود . و اين معنى منافى شقاوت براى طايفه‌اى از نفوس نيست ، چنان كه پيش از اين به آن اشاره شد ، و بعد از اين نيز مبيّن خواهد گرديد .\r\nو چون معلوم شد كه منشأ موت طبيعى توجّه جبلّى نفس است به جانب‌دارى ديگر ، بطلان تناسخ بأقسامه ظاهر مىگردد ، زيرا كه اگر نفس از بدنى منتقل مىگردد و به بدن ديگر تعلق گيرد آن تعلّق در وقتى مىتواند بود كه بدن ثانى نطفه يا علقه باشد ، و از آن عدم تطابق تعاكسى ميان نفس و بدن لازم خواهد آمد » . « 1 » اين است خلاصهء كلام بعضى از افاضل در اين مقام . و در نظر ارباب بصيرت مطلبى\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 9 ، صص 47 - 53 .\r\n","page_name":" 546 ","page_number":546},
  {"content":"\r\n\r\nاست تمام اگر چه اهل بحث و جدل بعضى از مقدّمات آن را مسلّم ندارند .\r\n\r\nفصل نوزدهم در بيان آن كه سبب نفوس ناطقه جسم و جسمانى نمىتواند بود بلكه بايد امرى مفارق باشد\r\nو دليل بر آنكه جسم نمىتواند بود ، آن است كه اگر جسم من حيث هو جسم سبب باشد ، بايد كه هر جسمى سبب نفس ناطقه تواند شد ، بلكه چنين نيست . و دليل بر آنكه قوّهء جسمانى نمىتواند بود ، آن است كه آن قوّه يا در وجود به جسم محتاج است و يا در تأثير بتنهايى محتاج به جسم است .\r\nو شقّ اوّل به چند وجه باطل است :\r\nاوّل : آنكه صورت جسمانيّه هر گاه در چيزى فعل كند فعلش به مشاركت قابل كه جسم است تواند بود ، و جسم جزء مؤثّر نمىتواند بود ، چنان كه مبيّن گرديده است .\r\nدوم : آنكه صورت جسميّه اثرش به واسطهء وضع است ، [ 498 
  ] زيرا كه وضع در قوام وجود جسمى آن داخل است ، و حصول وضع قياس به چيزى كه براى آن وضع نيست ممتنع است .\r\nسوم : آنكه وجود علّت اتمّ و اقوى از وجود معلول است . و جسمانى در وجود از مجرّد اضعف است ، زيرا كه وجود جسمانى قائم به مادّه است و وجود مجرّد از مادّه مستغنى است ، پس مؤثّر در نفس ممتنع است كه در وجود محتاج به جسم باشد .\r\nو شقّ دوم نيز باطل است .\r\nزيرا كه چيزى در فاعليّت محتاج به جسم مىباشد كه جسم آلت متوسطهء ميان او و معلولش در آن فعل تواند بود ، و توسّط جسم مصوّر نمىگردد مگر به وضع و مقدار ، زيرا كه جسميّت جسم به وضع و مقدار است ، پس لا محالة نسبتش به قرب و بعد آن چيز مختلف مىگردد ، و تأثير نيز در آن به سبب همين اختلاف مختلف مىشود ، زيرا كه اگر تأثيرش به قرب و بعد مختلف نگردد بايد كه تأثيرش در بعيد [ مانند تأثيرش 
  ] در قريب باشد . پس وجود جسم را در آن مدخليّت نخواهد بود ، زيرا كه وجود جسم و تشخّصش به وضع خاص است .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nپس چون تأثير جسمانى در قريب غير از تأثير آن در بعيد شد ، بايد كه معلول آن چيزى باشد كه قرب و بعد نسبت به آن متصوّر باشد . پس معلولى كه از علّتى به مشاركت جسم حاصل شود بايد كه ذو وضع باشد . و اين قضيّه به عكس نقيض منعكس مىگردد كه هر چه صاحب وضع نيست ممتنع است كه به واسطهء جسم صادر گردد .\r\nپس فاعل در نفس بايد كه امرى مفارق از مادّه باشد ، هم در ذات و هم در فاعليّت . و آن امر در نزد حكما موسوم است به عقل فعّال ، و در نزد قدما و عظماى فرس به « روان بخش » . اين است تقرير دليل بر اين مدّعا به نحوى كه صاحب اسفار ذكر كرده است .\r\nو شيخ رئيس در كتاب مباحثات - در مقام آنكه نمىتواند شد كه نفسى مانند نفس والد ، علّت وجود نفسى ديگر مانند نفس ولد بوده باشد - گفته است كه آن « نفس كه علّت است ، يا واحد است و يا كثير .\r\nو در صورتى كه واحد باشد ، [ 499 
  ] يا معيّن است يا غير معيّن . و شقّ اوّل محال است ، زيرا كه دو شىء متّفق در نوع نمىتواند كه أحدهما علّت ديگرى باشد به اعتبار لزوم ترجيح بلا مرجّح . و دوم نيز محال است ، زيرا كه معلول معيّن علّت معيّن مىخواهد .\r\nو در صورتى كه كثير باشد عددى اولى از عددى نخواهد بود ، پس بايد كه مؤثّر در نفس واحد جميع نفوس باشند . و اين نيز محال است ، زيرا كه اقلّ از آنچه در زمان ما موجود است پيش از اين در تأثير كافى بودند .\r\nو در صورتى كه بعضى از مجموع در تأثير كافى باشد مجموع مؤثّر نخواهد بود ، زيرا كه توارد دو علّت مستقل بر معلول واحد محال است . پس تعليل نفس نه به مجموع نفوس سابقه ممكن است و نه به بعض . پس استناد وجود نفسى به نفسى ديگر ممتنع خواهد بود . » و صاحب اسفار گفته است كه آنچه ما ذكر كرديم اولى است از آنچه شيخ ذكر كرده است ، زيرا كه بيان شيخ مبتنى است بر اتّحاد نفوس در ماهيّت ، و در نزد ما متخالفة الأنواعند به حسب رسوخ ملكات و اخلاق ملكيّه و شيطانيّه و بهيميّه و سبعيّه ، اگر چه در اوّل نشئه و سذاجت ذات متّحد النّوع مىباشند . پس اگر بعضى نفوس ، بعد از خروج از قوّه به فعل در\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nبعضى ملكات ، علّت نفسى ديگر شود ، آنچه شيخ ذكر كرده است لازم نمىآيد . « 1 »\r\n\r\nفصل بيستم در بيان آنكه براى هر انسانى ذات واحده يعنى نفس واحده هست\r\nو حكما را در اين مسأله دو مذهب است . طايفه‌اى كه شيخ رئيس از جملهء ايشان است مىگويند كه نفس در بدن واحد است و جميع افاعيل صادرهء از آن از ذات آن است ، لكن به واسطهء آلات مختلفه ، به اين معنى كه هر قوّه واسطهء صدور فعلى خاصّ است از نفس ، و طايفه‌اى ديگر مىگويند كه در بدن نفوس متعدّده هست كه بعضى حسّاسه و بعضى مفكّره و بعضى شهويّه و بعضى غضبيّه است .\r\nو دليل منكرين وحدت نفس آن است كه ما در نبات نفس غاذيه مىيابيم بدون حسّاسه ، و در حيوان نفس حسّاسه مىيابيم بدون مفكّره ، و همين دليل بر مغايرت اين نفوس است از يكديگر ، زيرا كه اگر واحد مىبودند بايست كه چون يكى حاصل مىشود همه حاصل باشند و چون تغاير و استغناى هر يك از ديگرى به ثبوت رسيد در انسان كه همه را جمع مىبينيم حكم مىكنيم كه نفوس متغايره [ 500 
  ] به بدن واحد تعلّق گرفته است .\r\nو بر اين دليل اعتراض نموده‌اند به آنكه بسيارى از انواع بسيطه يافت مىشوند ، مانند سواد ، كه بعضى از مقوّماتش مانند لون كه در سواد با مقوّم ديگرش به يك وجود موجودند ، در مواضع ديگر بدون مقوّمى ديگر كه قابض بصر است يافت مىشود ، و از اين لازم نمىآيد كه وجود لون در حقيقت سواد غير وجود قابض بصر باشد .\r\nو ايضا قوّهء غاذيهء موجودهء در نبات مثلا همان قوّهء غاذيهء موجودهء در حيوان به حسب نوع نيست .\r\nو همچنين حسّاسهء موجودهء در حيوان غير ناطق با حسّاسهء موجودهء در انسان ، متّحد در حقيقت نوعيّه نيستند ، بلكه در معنى جنسى متّحدند ، يعنى هر گاه معنى اين دو بلا شرط اخذ شود متّحد خواهند بود . پس حسّاس مطلق واحد جنسى است . و اگر چه فصل است براى حيوان كه در انسان به طريق جنسيّت مأخوذ است .\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 8 ، ص 396 ، با تفاوت .\r\n","page_name":" 549 ","page_number":549},
  {"content":"\r\n\r\nپس مىگوييم كه اگر اين معنى ، يعنى حسّاس ، را اخذ نماييم ، به حيثيّتى كه در تحصّل وجودى تمام باشد ، از امورى خواهد بود كه وجودشان تام و استعداد و استدعائى در آنها نخواهد بود ، و اين معنى حسّاس موجود در حيوانات ديگر است . و اگر آن را أخذ نماييم به اعتبار آنكه وجودش غير مستقل ، بلكه در تحصّل وجود و حقيقتش به چيزى ديگر محتاج باشد كه به آن چيز حقيقتش تام و وجودش كامل گردد ، اين معنى مغاير معنى اوّل خواهد بود به حسب نوع . و اگر چه با اوّل متّحد است به حسب جنس . پس حكم به آنكه حسّاس مغاير ناطق است در قسم اوّل درست مىآيد نه در قسم ثانى ، پس نفس حسّاسه در ساير حيوانات مغاير نفس مفكّره است ، و لكن در انسان شىء واحدند . و همچنين نفس غاذيه در نبات و در حيوان .\r\nو امّا دليل كسانى كه در انسان به نفس واحد قائل‌اند ، آن است كه ما به برهان دانسته‌ايم كه هر يك از افعال متخالفه مستنده به قوّهء ديگر است ، و از هيچ قوّه‌اى من حيث هي هي صادر نمىشود مگر فعل مخصوصى .\r\nو بعد از ثبوت اين معنى مىگوييم كه ما بعضى از اين قوى را مىبينيم كه بعضى ديگر را معينند و بعضى بعضى را مدافع . امّا معاونه ، مثل آنكه بسيار مىشود كه ما احساس چيزى مىكنيم و آن [ 501 
  ] احساس موجب حركت قوّهء شهويّه يا غضبيّه مىگردد . و امّا مدافعه مثل آنكه توجّه به فكر موجب اخلال در حس مىشود ، و قوّهء غضبيّه قوّهء شهويّه را فرو مىنشاند . پس مىگوييم كه اگر وجود امر مشتركى براى آن قوى نباشد كه مدبّره كل بوده باشد ، معاونت و مدافعت ممتنع خواهد بود ، زيرا كه اگر فعل هر قوّه‌اى مرتبط به قوّهء ديگر نباشد ، اين معاونت و مدافعت يافت نمىتواند شد . و آن امر مشترك نه جسم مىتواند بود و نه چيزى كه حالّ در جسم باشد ، به ادلّه‌اى كه سابق بر اين مذكور شد ، پس نفس خواهد بود ، و هو المطلوب .\r\nو اعتراض بر اين دليل آن است كه اگر مراد به آنكه نفس رباط آن قوى باشد ، آن است كه علّت وجود آنها باشد . همين قدر براى معاون و معاوق بودن بعضى را كافى نيست . زيرا كه چون علّت هر يك از قوى را در موضعى ديگر موجود نمود ، و براى هر يك آلتى مهيّا ساخت كه هر يك از ديگرى جدا ، و به هيچ وجه به آن تعلّق نخواهد داشت پس چگونه فعل\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nخاصّ بعضى مانع فعل خاصّ ديگرى مىتواند شد . آيا عقل فعّال در نزد حكما مبدأ وجود جميع قواى موجودهء در اين عالم نيست ؟ و بنا بر اين بايد كه هر يك معاون يا معاوق ديگرى باشد .\r\nو اگر مراد : آن است كه نفس إبصار مبصرات و سماع مسموعات مىنمايد و ذاتش محلّ اين قوى و مبدأ افعال آنها و متّصف به صفات آنهاست ، چگونه مىتواند شد كه در امور صادرهء از ذات واحد گاهى تدافع و گاهى تعاون واقع گردد . و مع ذلك چه حاجت است به اثبات قواى متعدّده در مواضع مختلفه . مثلا هر گاه نفس باصر باشد ، اثبات قوّهء باصره در روح مصبوب در ملتقاى عصبتين ضرور نخواهد بود .\r\nو اگر مراد : اين است كه چون قوّهء باصره ادراك صورت شخص معيّن نمود ، نفس ناطقه ادراك شخصى كلّى متّصف به فلان لون و فلان صورت و فلان شكل بر وجه كلّى خواهد نمود . و معلوم است كه ضمّ كلّى به كلّى هرگز به جزئيّت نمىرسد . پس احساس بصر آن جزئى را سبب مىگردد كه نفس اين جزئى را بر وجه كلّى ادراك نمايد . و آن ادراك سبب و باعث طلب كلّى شود مر آن چيز را ، و به آن طلب آن كلّى به اعتبار تخصّص مادّه جزئى گردد . [ 502 
  ] و آن طلب جزئى شهوت يا غضب يا ساير احوال جزئيّهء منسوبهء به نفس انسانى باشد .\r\nو صاحب اسفار اين معنى را نيز سديد ندانسته است و گفته است : كه نسبت شهوت و غضب و حسّ و حركت و ساير افعال جزئيّه و انفعالات شخصيّه به نفس ، مثل نسبت امرى مباين نيست به چيزى كه شأنش ادراك امر كلّى باشد ، بلكه از قبيل نسبت به امرى است كه شأنش ادراك جزئى باشد و إلّا بايست كه عقل فعّال نيز صاحب شهوت و غضب و حسّ و حركت باشد ، مانند انسان . و بالضّروره معلوم است كه عقل فعّال از امثال اين آثار و شواغل و انفعالات مبرّى است . و ما به حسب وجدان مىيابيم كه براى ما يك ذات بيش نيست ، و اوست كه تعقّل مىنمايد و احساس مىكند و محرّك است و شهوت و غضب و ساير انفعالات بر او طارى مىگردد . و مىدانيم كه مدرك كلّيّات در ما بعينه همان مدرك جزئيّات است ، و همان كس كه در ما مشتهى است همان كس بعينه غضوب است . و همچنين در ساير صفات متقابله . و در اين جمعيّت وحدت نسبت تأليفيّه ، مانند نسبت ملك به جنود ، و نسبت\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nصاحب بيت به اولاد و عبيد و إماء كافى نيست ، بلكه وحدت طبيعيّه مىخواهد كه صاحب شئون باشد .\r\nو بعد از آن گفته است : كه وجود به هر قدر كه در قوّت و بساطت اشدّ مىباشد ، جمعيّت معانى در آن اكثر و ظهور آثار در آن بيشتر خواهد بود . و عوالم موجودهء در انسان سه عالم است : عالم عقل ، و عالم نفس حيوانى و عالم طبيعت . و اوّل از كثرت بالكلّيّه مصون است ، و ثانى از كثرت وضعيّه و انقسام مادّى مصون است ، و ثالث مناط كثرت و تضادّ و انقسام به موادّ است .\r\nو براى نفس انسانيّه سه مقام است : مقام عقل و قدس ، و مقام نفس و خيال ، و مقام حسّ و طبيعت . و هر چه براى نفس در يكى از اين مقامات حاصل باشد در دو مقام ديگر نيز حاصل است ، لكن در هر مقامى به حسب آن مقام در وحدت و كثرت و شرف و خسّت و تجسّم و برائت . پس اين حواس و قواى ادراكيّه و تحريكيّه به وجودات متفرّقه در مادّهء بدن موجودند ، زيرا كه مادّه [ 503 
  ] براى اختلاف و انقسام موضوع است و محلّ تضادّ و تباين است ، و ممكن نيست كه موضع بصر در آن موضع سمع باشد ، و محلّ شهوت محلّ غضب باشد . و همچنين در ساير قوى و حواس و اين قوى كلّها در مقام خيال و عالم نفس حيوانى موجودند به وجودات متميّزهء متكثّره و متّحده در وضع ، بلكه هيچ وضع براى آنها نيست .\r\nپس از براى نفس در آن عالم حسّ واحد مشتركى هست كه براى آن سمع جزئى و بصر جزئى و شمّ و ذوق و لمس جزئى هست ، بدون آنكه مواضع آنها از يكديگر متفرّق باشد ، چنان كه در حواسّ ظاهره . و همچنين شهوت و غضب و تألّم و سرور براى آن هست بدون آنكه تفرّق اتّصال يا التيام تفرّقى در آنجا حاصل باشد . و همهء آنها در مقام عقل به وجود واحد موجودند بر وجهى مقدّس از شوب كثرت و معرّى از تفرقه و قسمت جسميّه يا خياليّه ، لكن به حسب معنى و حقيقت كثير است ، به نحوى كه هيچ چيز از آن مفقود نيست .\r\nپس انسان عقلى روحانى است و جميع اعضايش با او موجود است به وجود واحد الذات كثير المعنى ، و براى او وجه عقلى و رأس عقلى و بصر عقلى و سمع عقلى و ساير جوارح عقليّه هست در موضع واحد ، بدون هيچ اختلاف در آن ، چنان كه ارسطو در كتاب اثولوجيا تصريح به آن نموده است .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nپس نفس ناطقه ، با آنكه جميع قوى است ، ظهور و وجود آن قوى در عالم جسم بايد به آلات جسمانيّهء متباينهء متخالفة الوضع باشد ، زيرا كه عالم جسم عالم تفرّق و انقسام است ، و ممكن نيست كه جسم واحد با طبيعت واحدهء عنصريّه مبدأ صفات كثيره ، مثل سمع و بصر و غير آنها از صفات ادراك و هيئات تحريك ، تواند بود ، زيرا كه وجودش از جامعيّت معانى ناقص است ، به خلاف جوهر روحانى به حسب وجود جمعى نفسانى روحانى . پس ذات واحدهء نفسيّه مبدأ جميع افاعيل صادرهء از قواى متفرّقهء منبثّهء در مواضع مختلفه هست بر نعت اتّحاد و جمعيّت . و همچنين ذات عقليّه به صرافت وحدتش جامع جميع كمالات و معانى موجوده در قواى نفسانيّه و حسّيّه [ 504 
  ] و طبيعيّه هست ، بر وجهى كه لايق به وجود عقلى آن است . « 1 »\r\n\r\nفصل بيست و يكم در بيان آنكه تعلّق نفس به كدام جزء از اجزاء بدن اولى است\r\nجوهر نفس از آنجا كه سنخ ملكوت و عالم نور محض عقلى است ، نمىتواند كه در بدن كثيف مظلم عنصرى چنان تصرّف نمايد كه ، از آن دو ، نوع طبيعى وحدانى حاصل گردد مگر به توسّط متوسّطى . و متوسّط در ميان نفس و بدن جوهرى است لطيف مسمّى به روح در نزد اطبّا . و ميان آن متوسّط و هر يك از طرفين متوسّطى ديگر هست كه با طرفين مناسبت دارد . و آن برزخ مثالى است ميان نفس ناطقه و روح حيوانى و خون صاف لطيف است ميان روح مذكور و بدن .\r\nو دليل بر وجود آن روح آن است كه سدّ اعصاب موجب بطلان قوّهء حسّ و حركت مىگردد از عضوى كه وراى موضع سدّ واقع است ، و سدّ منع نمىكند مگر اجسام را ، و تجارب طبّيّه نيز شاهد است بر وجود آن ، زيرا كه كثرتش موجب فرح و نشاط و قوّت و شجاعت و شهوت است ، و قلّتش موجب صرع و سكته و غم و حزن و خوف و امثال آنهاست ، و در نزد انقطاعش از قلب ، موت عارض مىشود .\r\nو چنان كه تعلّق نفس به بدن به واسطهء روح مذكور است ، بايد كه تعلّق آن به بدن نيز به\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 9 ، ص 57 - 64 ، ( با تفاوت ) .\r\n","page_name":" 553 ","page_number":553},
  {"content":"\r\n\r\nواسطهء عضوى معيّن باشد ، زيرا كه آن نيز واحد است ، و همان عضو متعلّق به نفس باشد به واسطهء همان روح بخارى ، و ساير اعضا به واسطهء آن عضو متعلّق به نفس و روح گردد .\r\nو آن عضو قلب است يا دماغ ، و نزد بيشتر از اطبّا قلب است ، زيرا كه احرّ اعضا است ، و دماغ چنين نيست . پس مناسب روح و حارّ غريزى قلب است . و اوّل عضوى كه در بدن مخلوق مىگردد و اوّل عضوى كه حركت مىكند و آخر عضوى كه ساكن مىگردد قلب است . پس عضو اوّل كه نفس به آن تعلّق مىگيرد قلب خواهد بود ، و به واسطهء آن به دماغ و كبد و ساير اعضا سرايت خواهد كرد . « 1 »\r\n\r\n\r\n","description":"","footnote":"\r\n( 1 ) - صدر الدين شيرازى ، الأسفار ، ج 9 ، ص 75 - 77 .\r\n","page_name":" 554 ","page_number":554},
  {"content":"\r\n\r\n\r\nخاتمه در شرح بعضى ملكات و افعال و انفعالات [ 505 
  ] نفس انسانيّه و منازل انسان و مقامات آن و آنكه بعضى از قوى در وجود ارفع‌اند و قبول تجزّى كمتر مىكنند بر طبق آنچه در اسفار مذكور است\r\nو در آن چهار فصل است\r\n\r\nفصل اول در تعداد خواصّ انسانيّه\r\nبدان كه از عظيم حكمتهاى خدا در خلق انسان احداث موضوعات لغويّه است . و داعى بر آن اين است كه چون انسان در معيشت دنيا محتاج است به مشاركت و معاونت بنى نوع خودش ، زيرا كه اگر انسان از افراد نوعى جدا افتد و بايد به امور موجودهء در طبيعت معيشت گذراند ، يا به زودى هلاك مىگردد و يا معيشت بر او صعب مىگذرد ، زيرا كه در معيشت محتاج است به امورى كه به حسب طبيعت موجود نيست ، مانند غذاء معمول و ملبوس مصنوع كه حصولش به اعمال اراديّه است . و به اين جهت محتاج است به تعلّم صناعات ، علاوه بر آنكه شخص واحد را قيام به مجموع صناعات ممكن نيست ، بلكه بايد كه مشاركت در ميان جمعى باشد كه يكى براى ديگر نان بپزد و آن ديگر براى او جامه ببافد پس به اين اسباب و ساير معاملات ، محتاج مىشوند كه هر يك ما فى الضّمير خود را به ديگرى بفهماند ، و بايد كه آن به علامتى وضعى باشد .\r\nو بهتر چيزى كه صلاحيت اين امر را دارد صوت است ، [ زيرا كه منشعب به حروف مىتواند شد و از حروف تركيبات بسيار حاصل مىشود بدون مئونتى كه محلق به بدن گردد ، 
  ] زيرا كه صوت از توابع نفس است كه در ترويح حرارت قلب مضطر اليه بيشتر حيوانات است . و ايضا هيئات صورتيّهء آن ثابت و دائم نمىماند ، و شخص ايمن است از آنكه كسى كه نبايد بر آن مطّلع شود مطّلع گردد ، و بعد از صوت در صلاحيت امر اعلام اشاره است ، و اشاره در دلالت اخصّ از صوت است ، زيرا كه ارشاد آن تا به جايى ممكن\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nاست كه بصر بر آن واقع تواند شد ، و مئونتش نيز بيشتر است . پس اصطلاح بر اين قرار يافته است كه اعلام ما فى النّفس به عبارت بوده باشد .\r\nو امّا حيوانات ديگر چون اغذيهء ايشان طبيعى يا قريب به آن است ، و البسه‌شان مخلوق با خود ايشان است ، محتاج به كلام نيستند . و مع ذلك براى بعضى آنها اصواتى است [ 506 
  ] كه دلالت بر بعضى اغراض ايشان مىكند ، مانند آواز گربه در حال جوع [ كه 
  ] غير آواز اوست در حال غلبهء شهوت سفاد ، و غير آواز اوست در حال طلب بچه‌اش .\r\nو چون اغراض نزديك است كه به غير متناهى ملحق گردد ، پس نمىتواند كه براى هر غرضى از آن صوتى ديگر بوده باشد ، پس به اين سبب و اسباب ديگر محتاج به وضع الفاظ و اصطلاح بر آن است .\r\nو ديگر : از خواصّ عجيبهء انسان استنباط صنايع عمليّه است . و امّا صدور بعضى از صنايع از حيوانات ديگر مثل طيور در بناى خانه‌هاشان ، خصوصا نحل در بناى بيوت مسدّسه ، و اگر چه نهايت حكمت در آن به كار رفته است ، از تدبير نفس شخصى جزئيّه نيست كه از روى استنباط و قياس باشد ، و إلّا نبايست كه وتيرهء واحد باشد ، بلكه صدور آنها از آن حيوانات از إلهام و تسخير مدبّرات امر آنها و ارباب انواع آنهاست . و اكثر فايدهء آن صنايع راجع به نوع آنهاست يا به غير آنها ، خصوصا انسان كه غايت در وجود آنها و صنايع آنها اوست ، و چيزى كه به صلاح شخص آنها راجع شود بسيار كم است . به خلاف انسان ، سيّما فرد كامل از آن ، كه جميع آنچه را كه قصد مىكند و كسب مىنمايد فايده‌اش راجع است به ذات شخصيّهء خودش . و علّتش آن است كه حكم هويّت شخصيّهء او مانند حقيقت نوعيّهء غير اوست ، در آنكه بقاى شخصى و ديمومت عقلى براى او به حسب ذات او حاصل است ، و حيوانات ديگر به نوع باقى مىمانند ، نه به شخص .\r\nو ديگر : از خواصّ انسان آن است كه چون ادراك امر نادرى مىكند حالت انفعاليّه عارض او مىشود كه به تعجّب موسوم است و ضحك تابع آن مىشود . و چون ادراك امر موذى مىكند انفعالى او را عارض مىگردد كه به ضجر مسمّى است و بكاء تابع آن است .\r\nو ديگر : آن است كه مصلحت در مشاركت اقتضاى منع از بعضى افعال و رغبت در بعضى مىكند ، و چون انسان آن را در كودكى اعتقاد نمايد و بر آن بزرگ شود ، اعتقاد [ 507 
  ] وجوب اجتناب از يكى و اقدام بر ديگرى در او متأكّد مىگردد و در خاطرش رسوخ مىكند ،\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nو اوّل را قبيح مىگويند و دوم را حسن جميل .\r\nو ديگر : آن است كه چون انسان مطّلع گرديد كه كسى بر فعل قبيحى كه از او صادر شده است شعور بهم رسانيده است حالت انفعاليّه در نفس او بهم مىرسد كه به خجالت موسوم است .\r\nو ديگر : آن است كه هر گاه انسان گمان كند كه در مستقبل براى او امرى حادث مىگردد كه موجب ضرر اوست خوف بهم مىرساند ، و اگر گمان كند موجب نفع اوست رجا بهم مىرساند . و اين دو صفت در حيوانات ديگر يافت نمىشود مگر در همان آن حدوث يا قريب به آن ، و آنچه از حيوانات بر سبيل استظهار صادر مىگردد به جهت شعور به زمان مستقبل و حدوث امرى در آن نيست ، بلكه به نوعى از الهام است از جانب ملكى كه مدبّر آن است . و افعال حكميّه و عقليّه كه از آن انسان صادر مىشود از جهت نفس شخصيّهء اوست ، و آنچه از حيوانات ديگر صادر مىشود از جهت عقل نوعيّهء آنهاست .\r\nو ديگر : آن است كه انسان در امور مستقبله تردّدى مىكند در آنكه آيا سزاوار در فلان امر فعل است يا ترك ، و گاهى فعل را راجح مىداند و به عمل مىآورد ، و گاهى در همان امر ترك در راجح مىداند و ترك مىكند .\r\nو ديگر : براى انسان استرجاع و تذكّر هست و براى حيوانات ديگر نيست .\r\nو از اخصّ خواصّ انسان تصوّر معانى كلّيّهء مجرّدهء از مادّه است ، و توصّل به معرفت مجهولات تصوّرى و تصديقى از معلومات حاضرهء در نزد او .\r\nو اخصّ از آن اتّصال بعضى نفوس انسانيّه است به عالم الهى به حيثيّتى كه حقّ سمع و بصر و يد و رجل او باشد ، و در آنجا تخلّق به اخلاق اللّه تحقّق مىپذيرد .\r\nاين است بعضى از صفات انسان و خواصّ او . و او در ميان ساير موجودات ، چه جاى حيوانات ، مختصّ است به جامعيّت اين صفات كه بعضى از آنها طبيعى و بعضى نفسانى و بعضى عقلى است . « 1 »\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 9 ، ص 78 - 82 .\r\n","page_name":" 557 ","page_number":557},
  {"content":"\r\n\r\n\r\nفصل دوم در ذكر اوصاف نفس انسانيّه و مجامع اخلاق و اختلاف آنها در ردائت و شرف\r\nبدان كه اكثر اختلاف واقع در صفات نفس راجع است به قوّت و ضعف و شرف و خسّت آن . پس هر نفس كه قوى است وفا مىكند به صدور افعال عظيمه [ 508 
  ] و شديده و كثيره ، به جهت آنكه جامع نشئات وجوديّه است ، و نفس ضعيف در مقابل آن است ، مثل آنكه نفوس ضعيفه را فعلى از فعل ديگر مشغول مىگرداند ، چنان كه اگر ملتفت فكر شود احساسش مختل مىگردد ، و اگر به احساس التفات نمايد فكرش اختلال مىپذيرد ، و اگر به تحريكات اراده مشغول شود امر ادراكش مشوّش مىگردد . و نفوس قويّه ميان اصناف ادراكات و تحريكات جمع مىتوانند نمود . و قوّت نفوس در بعضى اشخاص به اعتبار نفس حسّاسه است مانند كاهن ، و در بعضى به اعتبار نفس متخيّله است مانند اصحاب علوم كثيره ، و در بعضى به اعتبار عقل است مانند صاحبان نفوس شريفه به حسب غريزه .\r\nو اين نفوس به مبادى مفارقه شبيه‌اند در حكمت و حرّيّت .\r\nو حكمت : هم غريزيّه مىباشد و هم مكتسبه - و حكمت غريزيّه آن است كه نفس در قضايا و احكام صاحب رأى درست است . و اين حكمت غريزيّه استعداد اوّل است براى حكمت مكتسبه . و نفوس را در آن تفاوت بسيار هست ، حتّى آنكه بعضى در درجهء عاليهء از آن در مقام نفس قدسيّه نبويّه مىباشند ، كه به آن اشاره شده است در قول حق تعالى :  يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ  ( نور ، 35 ) . و مقابل آن است نفس بليدى كه به تعليم معلّم هم نفع نمىبرد .\r\nو مراد به حرّيّت : آن است كه نفس به حسب غريزت مطيع امور بدنيّه و مستلذّات قواى حيوانيّه نبوده باشد ، زيرا كه حرّيّت به حسب لغت در مقابل عبوديّت اطلاق مىشود ، و كسى كه مقهور شهوات است آزاد نيست ، و آزاد آن كس است كه مقهور و محكوم كسى نبوده باشد . و در صورتى كه به حسب غريزت مقهور شهوات باشد فرقى نيست ميان آنكه تارك شهوات باشد يا تارك آنها نباشد . و گفته‌اند كه شائق تارك در مآل حالش بهتر است ، و در حال شائق غير تارك بهتر است ، زيرا كه شوق و عدم وجدان لحظه به لحظه موجب توقان مىگردد . و بالجمله حرّيّت امرى است كه غريزهء نفس باشد ، نه به تعليم و تعويد حاصل شده\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nباشد ، اگر چه اين نيز از فضائل است .\r\nو ارسطاطاليس [ 508 
  ] گفته است كه حرّيّت ملكهء نفسانيّه‌اى است كه حارس نفس باشد حراستى جوهرى نه صناعى .\r\nو بالجمله هر نفسى كه علاقهء بدنيّه‌اش ضعيفتر و علاقه عقليّه‌اش قويتر باشد حرّيّتش بيشتر ، و هر نفسى كه به عكس آن باشد عبوديتش شهوات را بيشتر خواهد بود . و به اين معنى اشاره شده است در قول افلاطون ، در آنجا كه مىگويد ، كه « نفوس رذيله در افق طبيعت و ظلّ آنند ، و نفوس فاضله در افق عقل » .\r\nو چون اين معانى محقّق گرديد ، بايد دانست كه جميع فضائل نفسانيّه به اين دو فضيلت راجع مىگردد ، و اخلاق ذميمه با آن كثرتى كه دارد به اضداد اين دو فضيلت برمىگردد . و تزكيهء نفس از بعضى از اخلاق رذيله كافى نيست ، امّا غالب آن است كه ترك بعضى داعى بر ترك باقى نيز مىباشد ، و كسى از عذاب آنها خلاص مىباشد كه چيزى از آن در او باقى نماند .\r\nو چنان كه حسن در صورت ظاهره به حسن تمام اعضا حاصل مىگردد ، و قبح موقوف به قبح تمام اعضا نيست ، بلكه در صورتى كه يكى از اعضا قبيح باشد صورت حسن نخواهد بود . و همچنين در صورت باطنه بايد كه جميع اركان آن حسن باشد تا توان گفته كه حسن است .\r\nو اركان باطنى چهار است ، قوّهء علم و قوّهء شهوت و قوّهء غضب و قوّهء عدل در ميان اين امور . پس در صورتى كه استواى در اين اركان كه مجامع اخلاق غير محصوره‌اند حاصل شد حسن اخلاق بهم مىرسد .\r\nو امّا قوّهء علم ، اعدل و احسن‌اش آن است كه در تحت ملكه‌اى باشد كه در اقوال فرق ميان صدق و كذب تواند نمود ، و در اعتقادات ميان حق و باطل ، و در اعمال ميان جهل و قبيح . پس اگر اين قوّه اعتدال پيدا كند ثمره‌اى كه اصل همهء خيرات و رأس كلّ فضايل باشد از آن به حصول مىپيوندد . و  ذلِكَ فَضْلُ اللَّهِ يُؤْتِيهِ مَنْ يَشاءُ  ( جمعه ، 4 ) . و اعتدال قوّهء غضب آن است كه انبساط و انقباضش به اشارهء حكمت و شريعت باشد . و همچنين قوّهء شهوت .\r\nو امّا قوّهء عدل آن است كه قوّهء شهوت و غضب را در تحت اشارهء دين و عقل نگاه مىدارد . [ 510 
  ]\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nو اعتدال قوّهء غضب را شجاعت مىنامند . و حق تعالى شجاع را دوست مىدارد . و طرف افراط آن را تهوّر و طرف تفريط آن را جبن مىنامند و از اعتدالش اخلاق حسنه مثل نجدت و شهامت و حلم و كظم غيظ و امثال آنها منشعب مىگردد ، و از افراطش مانند تهوّر و لاف و كبر و عجب و امثال آنها حاصل مىشود ، و از تفريطش جبن و مذلّت و خساست و عدم غيرت و امثال آنها متولّد مىگردد .\r\nو امّا قوّهء شهوت از اعتدالش عفّت و از افراطش شره و از تفريطش خمود بهم مىرسد . و از هر يك از آنها صفات ديگر ظاهر مىشود .\r\nو از اعتدال قوّهء علم حسن تدبير و جودت ذهن و ثقابت رأى و اصابت ظنّ و تفطّن به دقائق امور حاصل مىشود ، و از افراط آن جربزه و مكر و خدعه و مانند آنها ظهور مىكند ، و از تفريطش امثال بله و حمق و غباوت ظاهر مىگردد .\r\nو بالجمله معنى حسن خلق در جميع انواع اربعه و فروع آنها توسّط است در ميان افراط و تفريط و غلوّ و تقصير . فخير الامور اوسطها . قال اللّه تعالى :  وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ  ( اسراء ، 29 ) . و قال أيضا :  وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً  ، ( فرقان ، 67 ) و قال :  أَشِدَّاءُ عَلَى الْكُفَّارِ رُحَماءُ بَيْنَهُمْ  ( فتح ، 29 ) . و مادام كه يكى از اين امور از استقامت ميل به طرفى نموده است مكارم اخلاق تمام نيست . « 1 »\r\n\r\nفصل سوم در ذكر منازل انسان به حسب قواى نفسانى\r\nباطن هر انسان بشرى معجون است از صفات و قوايى كه بعضى بهيمى است و بعضى سبعى و بعضى شيطانى و بعضى ملكى . و از بهيمى صادر مىگردد شهوت و شره و حرص و فجور ، و از سبعى حسد و عداوت و بغضاء ، و از شيطانى مكر و خدعه و حيله و تكبّر و حبّ جاه و افتخار و استيلا ، و از ملكى علم و تنزّه و طهارت . و اصول اخلاق همين چهار است كه در باطن انسان سرشته شده است چنان سرشتنى محكم كه مىتوان گفت كه\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 9 ، ص 86 - 91 .\r\n","page_name":" 560 ","page_number":560},
  {"content":"\r\n\r\nاز هم جدا نمىتوانند شد . و خلاص از ظلمات [ 511 
  ] سه نوع اوّل به نور هدايت مستفاد از شرع و عقل حاصل مىتواند شد .\r\nو اوّل قوّه‌اى كه در نفس آدمى حادث مىگردد بهيمى است ، و به اين سبب در كودكى شهوت و شره بر او غالب مىباشد . و بعد از آن سبعى است كه موجب غلبهء معادات و مناقشه مىگردد ، و بعد از آن خلق شيطانى است كه مكر و حيله خدعه غالب مىگردد . و اوّلا قوّهء شهويّه و غضبيّه او را مىكشانند كه كياست را در طلب دنيا و قضاء شهوت و غضب صرف نمايد ، پس صفات كبر و عجب و افتخار و طلب علوّ در او ظاهر مىشود ، و بعد از آن عقل در او خلق مىشود و نور ايمان به عقل ظاهر مىگردد ، و جند عقل در نزد چهل سالگى كامل مىشود ، و اصلش در اوّل بلوغ ظاهر مىشود .\r\nو امّا جنود شيطان كه سه نوع اوّل بوده باشد پيش از بلوغ به سوى قلب سبقت مىگيرند و بر آن مستولى مىشوند و به نفس الفت مىگيرند ، و نفس در شهوات آنها را متابعت مىكند . تا آنكه نور عقل وارد مىشود و قتال و تطارد در معركهء قلب برپا مىشود .\r\nپس اگر عقل ضعيف باشد شيطان و لشكريانش بر قلب مستولى مىشوند ، و قلب مقرّ آنها مىگردد ، و انسان يا ابليس و جنودش يار مىشود . و اگر عقل به نور علم و ايمان قوى باشد تمامى قوى او را مسخّر مىشوند و در سلك ملائكه محشور مىشوند .  وَ ما تَدْرِي نَفْسٌ بِأَيِّ أَرْضٍ تَمُوتُ  . « 1 » ( لقمان ، 34 )\r\n\r\nفصل چهارم در بيان كيفيت ارتقاء مدركات از منازل ادنى به منزل اعلى\r\nبدان كه براى هر معنى معقولى ماهيّت كلّيّه‌اى هست كه منافى اشتراك و عموم نيست . مانند انسان مثلا ، كه ماهيّت انسانيّه از آن حيثيّت كه طبيعيّه است تصوّرش از وقوع اشتراك در ميان كثيرين ممتنع نيست ، و من حيث هي هي نه اقتضاى توحيد مىكند و نه اقتضاى تكثير و نه معقوليّت و نه محسوسيّت و نه كلّيّت و نه شخصيّت .\r\nپس چون اين طبيعت در مادّهء خارجيّه حاصل گردد ، مقارن آن مىشود چيزى از كم و\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 9 ، ص 93 .\r\n","page_name":" 561 ","page_number":561},
  {"content":"\r\n\r\nكيف و وضع و أين و متى . و جميع اين امور زايد بر ماهيّاتند لكن در تشخّصات و انحاى وجودات داخل‌اند ، و چنان نيست كه [ 512 
  ] جمهور گمان نموده‌اند كه براى ماهيّت در خارج وجودى هست ، و براى اين احوال تشخّصيّهء آن ، وجودى ديگر هست . بلكه وجود انسان بما هو انسان در خارج بعينه تشخّص خارجى آن است و مستلزم قدرى از كم و كيف و غير آنها هست ، نه آنكه اين امور بر وجود مادّى ماهيّت زايد باشند .\r\nو لكن چون قوم ديده‌اند كه اين امور متبدّل مىگردند ، با بقاى انسانيّت ، گمان كرده‌اند كه وجود آنها غير وجود ماهيّت است ، و متفطّن اين معنى نشده‌اند كه چنان كه مىتواند شد كه براى ماهيّت واحده ، أعدادى از وجود و اشخاصى از كون بوده باشد ، به نحوى كه اين امر منافى وحدت نوعيّه و وحدت عقليّهء تجرديّهء آن نباشد ، همچنين مىتواند شد كه استحاله در وجود شخصى از طورى به طورى ديگر ، با انحفاظ هويّت شخصيّه بر اتّصال تدريجى ، منافى وحدت عدديّه‌اش نباشد .\r\nپس مىگوييم : كه چون در كتب اسلاف ديده‌اند كه انواع ادراكات از حسّ و تخيّل و وهم و عقل ، حصولشان به قسمى از تجريد است ، چنان پنداشته‌اند كه تجريد مذكور عبارت است از حذف بعضى صفات و اجزاء و ابقاى بعضى ديگر ، و حال آنكه حصول هر ادراكى به ضربى از وجود و به تبدّل وجود است به وجودى ديگر ، با اتّحاد ماهيّت و عين ثابت . و وجود مادّى را ، وضعى خاصّ و مادّهء معيّنهء صاحب كمى معيّن و كيفى خاصّ و أينى معيّن ، از لوازم است .\r\nو وجود حسّى : وجودى است صورى غير ذى وضع و غير مشار به اشارات حسّيّه .\r\nاين قدر هست كه مشروط است به وجود مادّهء خارجيّه و صورت آن مادّه كه مماثل با صورت محسوسه باشد به نوعى از مماثلت . حتّى آنكه اگر آن صورت خارجيّه منعدم گردد صورت حسّيّه بر قوّهء حس افاضه نشود .\r\nو امّا وجود خيالى : وجودى است صورى غير مشروط به حضور مادّه ، مگر در نزد حدوث ، و با اين وصف صورت شخصيّه است و بر كثيرين صدق نمىكند .\r\nو امّا وجود عقلى : صورت عقليّه است كه مشترك است در ميان كثيرين و بر همه صدق مىكند به شرط آنكه به اطلاق مأخوذ باشد نه به تعيين . مثل انسان عقلى مشترك در ميان كثيرين . و همچنين اجزاء عقليّهء انسان ، مانند سمع عقلى و بصر عقلى و يد عقلى و رجل عقلى [ 513 
  ] و جميع اعضاى عقليّهء آن ، به نحوى كه كثرت آنها منافى وحدت و بساطت\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nصورت عقليّه به حسب وجود نيست ، زيرا كه واحد عقلى صاحب معانى كثيرهء متخالفة المفهومى مىباشد با اتّحاد در وجود .\r\nو پيش از اين مذكور شده است كه هر چيز به حسب جبلّت متوجّه به جانب كمال است . پس مىگوييم : كه از جملهء اكوان طبيعيّه ، انسان مختصّ است به آنكه واحد شخصى از نوع آن گاهى ترقّى مىكند از مراتب أدنى به سوى أعلى با انخفاض هويّت شخصيّهء مستمرهء بر نعت اتّصال . و ساير طبايع نوعيّه بر اين منهاج نيستند ، زيرا كه مادّهء حاملهء صورت آنها از آن صورت جدا شده به صورتى ديگر مىپيوندد . پس در توجّهات طبيعيّه هويّت شخصيّهء آنها باقى نمىماند ، بلكه طبيعت نوعيّه نيز باقى نمىماند ، به خلاف شخص كسانى ، كه براى آن اكوان متعدّد مىباشد ، بعضى طبيعى و بعضى نفسانى و بعضى عقلى . و براى هر يك از اين اكوان نيز مراتب غير متناهيه به حسب وهم و فرض هست ، نه به حسب انفصال خارجى .\r\nو مادام كه استيفاى جميع مراتب واقعه در نشأهء اولى نكند به نشأهء ثانيه منتقل نمىتواند شد ، و همچنين از ثانيه به ثالثه .\r\nپس انسان از مبدأ طفوليّت تا وقت أشدّ صورى ، انسان بشرى طبيعى است و اين انسان اوّلى است ، و بتدريج در اين وجود حركت مىكند و صاف و لطيف مىگردد تا آنكه كونى ديگر كه نفسانى است براى او حاصل مىشود . و اين انسان ثانى است ، و براى اوست اعضاى نفسانى كه در اين وجود محتاج به مواضع متفرّقه نيستند ، چنان كه در مرتبهء اوّل بودند ، زيرا كه جمعيّت در وجود نفسانى شديدتر است از وجود طبيعى ، و جميع حواسّ ادراك در اين وجود حسّ واحد مشترك شده‌اند . و همچنين قواى تحريكيّه كه در اين عالم بعضى در قلب است و بعضى در دماغ و بعضى در كبد و بعضى در انثيين در عالم نفسانى با هم مجتمع‌اند . پس چون از وجود نفسانى به وجود عقلى منتقل گرديد و عقل بالفعل شد - و كم است كسى كه براى او اين انتقال حاصل گردد - به حسب آن وجود انسان عقلى خواهد بود ، و براى او خواهد بود اعضاء عقليّه ، به نحوى كه پيش از اين به آن اشاره شد .\r\nو ببايد دانست كه انسان در اين [ 514 
  ] عالم مجموع نفس و بدن است . و اين دو با اختلاف در منزلت به يك وجود موجودند ، به نحوى كه گويا يك چيزند صاحب دو طرف كه يكى از طرفين متبدّل و داثر و فانى است ، و آن به منزلهء فرع است ، و طرفى ديگر ثابت و باقى است ، و آن اصل است . به هر قدر كه نفس در وجود كامل مىگردد بدن اصفى و الطف\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nمىشود و اتّصالش به نفس شديدتر مىگردد و اتّحاد در ميانه قويتر مىشود تا آنكه به وجود عقلى رسيد يك چيز مىشوند بدون هيچ مغايرت .\r\nو چنان نيست كه مردم گمان كرده‌اند كه نفس در وقت تبدّل وجود دنيوى به اخروى از بدن منسلخ مىگردد ، مانند عريانى كه جامه‌اش را بيندازد . و سبب اين گمان آن است كه چنين پنداشته‌اند كه تدبير و تصرّف نفس در اين بدن دنيوى تدبير ذاتى و تصرّف اوّلى است .\r\nو حال آنكه چنين نيست ، بلكه اين جثّهء ميّته خارج از موضوع تدبير و تصرّف است و به منزلهء ثفل و دردى است كه فعل طبيعت آن را دفع مىكند ، مانند أوساخ ، يا مانند شعر و قرن و ظلف از امورى كه طبيعت آنها را حاصل مىكند خارج از ذات خود ، به جهت اغراض خارجيّه ، مانند آنكه انسان خانه مىسازد نه براى اصل وجود ، بلكه براى دفع حرّ و برد ، و ساير امورى كه بدون آنها تعيّش ممكن نيست . و بدن حقيقى آن است كه سريان نور حسّ و حيات در آن بالذّات باشد نه بالعرض ، و نسبت آن بدن به نفس مثل نسبت ضوء است به شمس . و اگر سرايت قوّهء حيات در اين بدن بالذّات مىبود مطروح و منبوذ نمىماند ، مانند سرايى كه خراب شود و صاحبش از آن ارتحال نمايد .\r\nو بالجمله حال نفس در مراتب تجرّد ، مانند حال مدرك خارجى است كه محسوس و متخيّل و معقول گردد . چنان كه در اين مقام مىگويند كه ادراك به نوعى از تجريد است ، و تفاوت مراتب ادراك به حسب مراتب تجريدات است . و معنىاش اين نيست كه بعضى صفات مدرك را اسقاط نمايند و بعضى را باقى گذارند ، بلكه مراد تبديل وجود ادنى و انقص است به وجود اعلى و اشرف ؛ همچنين تجرّد انسان و انتقال از دنيا به آخرت ، به تبديل نشأهء اولى است به نشأهء اخرى ؛ و همچنين نفس [ 515 
  ] هرگاه كامل گردد و عقل بالفعل شود ، چنان نيست كه بعضى قواى آن مانند حسّاسه از آن سلب شود ، و عاقله باقى بماند ، بلكه به قدرى كه ذاتش كامل و مرتفع مىگردد ، ساير قوى نيز با آن كامل مىگردند . اين قدر هست كه هر قدر چيزى در وجود مرتفع مىشود تفرقه و كثرت در آن كمتر و ضعيفتر مىگردد ، و وحدت و جمعيّت در آن شديدتر و قويتر مىشود . « 1 » تمّ الكتاب بالخير\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 9 ، ص 94 - 100 .\r\n","page_name":" 564 ","page_number":564},
  {"content":"\r\n\r\n\r\nفن دوم در الهيّات « 1 »\r\n\r\nمقالهء اول معرفت حق واجب بسيط واحد تعالى\r\n\r\nفصل اوّل در اثبات واجب الوجود تعالى شأنه\r\nو براى آن طرق بسيار هست : از آن جمله طريقهء جمهور حكما است كه گاهى از رهگذر امكان و گاهى از رهگذر تغيّر به حسب ماهيّت آن را اثبات مىكنند .\r\nامّا طريق مبتنى بر امكان : آن است كه ممكن چنان كه دانستى حالش به حسب ذاتش نيست مگر سلب ضرورت عدم و وجود و سلب ضرورت هر صفت وجوديّه يا عدميّه ، پس در اتّصافش به وجوب به مرجّحى محتاج است . و همچنين است كلام در مرجّح تا آنكه منتهى گردد به چيزى كه آن عين حقيقت وجود است ، به جهت دفع دور و تسلسل .\r\nو به وجهى ديگر : جميع مرجّحات امكانيّهء مفروضه در حكم مرجّح واحد است در آنكه ناقصند از مرتبهء ايجاب و وجوب ، پس آنها محتاج خواهند بود به مرجّحى تامّ الاقتضاء و الفعليّه كه در اقتضا و ايجاب از نقص و قصور برى باشد ، و چنين كسى واجب اوّل است كه مطلوب همهء آنها است .\r\n\r\n\r\n","description":"","footnote":"\r\n( 1 ) - چون مرآت الاكوان ، برابر نسخه‌هاى موجود ، فعلا فنّ الهيّات آن در دسترس نيست ، به منظور تكميل كتاب ، گزيده‌اى از همين بخش ترجمهء مبدأ و معاد ملا صدراى شيرازى به قلم مؤلف كه مناسب مىنمود در اينجا آورده شد .\r\n","page_name":" 565 ","page_number":565},
  {"content":"\r\n\r\nو به وجهى ديگر : اگر براى سلسلهء مرجّحات طرفى نباشد هيچ يك از آحاد را نه صلاحيت علّيّت و ترجيح خواهد بود و نه صلاحيت معلوليّت و استناد ، زيرا كه همه ممكنند ، و براى ممكن از اين حيثيّت كه ممكن است مزيّت بر ممكنى ديگر نمىتواند بود .\r\nبه خلاف آنكه براى آنها طرفى باشد صاحب حقيقت به حسب ذات كه بذاته استحقاق فضيلت و تماميّت براى او حاصل باشد ، و هر كه به او نزديك‌تر باشد مستحقّ فضيلت تقدّم باشد بر آنكه دور تر است ، پس اقرب علّت و مرجّح ابعد بوده باشد . و هر گاه نبوده باشد طرفى كه خارج باشد از ممكنات و واجب الوجود بذاته باشد و متقدّم ، پس نبوده باشد از براى ممكنات نسبت قربى و نه بعدى به سوى آن ، و در آن جمله علّتى از معلولى بلكه هيچ چيز از هيچ چيز متميّز نباشد .\r\nو امّا طريق مبتنى بر تغيّر : آن است كه موجود در نفس الامر : يا اين است كه چنان كه در نفس الامر موجود است در مرتبهء ذات من حيث هى هى نيز موجود است ، يعنى هرگاه ذات من حيث هى هى با قطع نظر از ملاحظهء هر چه غير ذات است ملاحظه شود موجود خواهد بود حتّى آنكه همهء اعتبارات واقعه در نفس الامر منشأ صحّت حكم بر آن به موجوديّت و مصداق حمل موجود بوده باشد ، پس وجودش واجب لذاته بذاته مىباشد ، و هو المطلوب ؛ يا آنكه چنين نيست ، بلكه ايس بعد از ليس و فعل بعد از قوّه مىباشد ، مثل ماهيّات امكانيّه ، كه موجود شده‌اند بعد از آنكه موجود نبودند و بالفعل شده‌اند بعد از آنكه بالقوّه بودند به حسب ذوات و اگر چه بعضى از آنها به حسب واقع چنين نباشند ، يعنى وجودشان به حسب واقع بعد از عدم نيست ، ليكن همه به حسب ذوات در اين وصف مشترك‌اند . و اين صيرورت و انتقال نوعى از تغيّر است ، پس گويا حركتى است ذاتى ، چنان كه انتقال تدريجى در مقولات اربع مشهوره حركتى است زمانى .\r\nپس هر گاه چيزى در تغيّر به حسب صفتى از صفاتش ، مثل أين يا وضع يا غير آن كه آن را حركت زمانى مىگويند ، محتاج به مغيّرى كه او را تغيير دهد بوده باشد ، چنان كه در موضع خودش به ثبوت رسيده است ، پس در تغيير به حسب ذات به مغيّر محتاج‌تر خواهد بود .\r\nپس مىگوييم كه : هر چيزى كه از قوّه به فعل مىآيد به وجهى از وجوه محتاج است\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nبه مخرجى غير ذات خودش كه آن را از قوّه به فعل آورد ، و واجب است كه بالأخره منتهى شود به چيزى كه من جميع الوجوه بالفعل باشد تا آنكه به مخرجى ديگر محتاج نباشد ، و الّا به دور يا تسلسل مىانجامد ، و آنكه من جميع الوجوه بالفعل باشد واجب الوجود است ، و هو المطلوب .\r\nو وجه اينكه ارسطو در كتاب اثولوجيا از وجوب بالذّات به سكون تعبير نموده است و از وجوب بالغير به حركت ، همين است كه مذكور شد ، زيرا كه موجوديّت ماهيّات كه غير وجودند ، چون در مرتبهء متأخّر از آن ماهيّات من حيث هى هى است ، پس گويا آنها از نيستى به هستى منتقل شده‌اند ، به خلاف واجب بالذّات ، كه آن به جميع اعتبارات در جميع مراتب موجود است ، پس گويا كه مستقرّ ، است بر يك حالت .\r\nو از يكى از يونانيّين نقل نموده‌اند كه مىگفته است كه : « نفس جوهرى شريف است شبيه به دايره‌اى كه براى آن بعدى نباشد ، و مركز آن دايره عقل است ، و عقل نيز دايره‌اى است كه بر مركز خودش احاطه نموده است ، و مركزش حقّ اوّل و خير مطلق است . پس همهء مجرّدات دور او مىگردند و او است مركز همهء آنها كه نسبت همه با او متساوى است » .\r\nو مخفى نمىباشد تأييد نمودن اين كلام آنچه را كه ما ذكر نموديم ، زيرا كه مركز ثابت است و موجودات كه به دور او مىگردند متحرّك‌اند .\r\nو از آنچه مذكور شد به وضوح مىرسد كه هيچ ممكنى نيست كه از قوّه برى باشد ، اين قدر هست كه در بعضى قوّه‌اش در مادّه‌اش مىباشد به حسب استعدادش در واقع ، مانند ماديّات ، و در بعضى قوّه‌اش در خودش مىباشد و بس ، مانند مفارقات . و قسم اوّل هم بر دو قسم است : قسمى آن است كه ما بالقوّهء آن به حسب زمان بر ما بالفعل تقدّم دارد مانند اجسام عنصريّه ، و قسمى ديگر آن است كه ما بالقوّه بر ما بالفعل به حسب زمان تقدّم ندارد مانند كرات عاليه . و در همهء اقسام ما بالفعل مطلقا سبب است از براى خروج ما بالقوّه به سوى ما بالفعل و متقدّم است بر آن .\r\nو از يكى از قدماى فلاسفه نقل نموده‌اند كه مىگفته است كه : مبدأ اوّل براى جميع اشياء ظلمت است يا هاويه و يكى از ايشان آن را به خلأ غير متناهى تفسير نموده است .\r\nو شايد اين كلام از جملهء رموز و تجوّزات ايشان باشد ، و مراد به مبدأ مبدأ قابلى ، و\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nمراد به جميع اشياء جميع كائنات فاسده باشد ، و ظلمت و هاويه به هيولى اولى تأويل شود ، به جهت آنكه هيولى از همهء ذوات اظلم و اوحش و از نور الانوار ابعد است . و تعبير از آن به خلأ و فضا كنايه است از خلوّ آن از جميع صور و مقادير به حسب ذات ، و غير متناهى بودن آن اشاره است به آنكه قوّهء قبول صور و هيئات غير متناهى كه از واجب اعلى بر آن افاضه شود در آن هست .\r\nو حكماى طبيعيّين را به سوى وصول به اين مطلب طريقى ديگر هست . و آن چنان است كه مىگويند كه : « حركت در اجسام فلكيّه ظاهر و مشاهد است » ، و اثبات مىنمايند كه آن حركت نه طبيعى است و نه قسرى ، بلكه حركتى است نفسانى كه از روى شوق به غايتى بهم رسيده است . و آن غايت غضبى و شهوى نمىتواند بود ، زيرا كه افلاك از اين دو مبرّاست ، و نمىتواند بود كه مقصد و غايت اجسام واقعه در تحت يا فوق آنها يا نفوس متعلّقه به آن اجسام باشد . و بيان جميع اينها به برهان مذكور خواهد شد ، إن شاء اللّه تعالى .\r\nپس به ظهور رسيد كه بايد غايت آنها امرى باشد قدسى كه از مادّه به جميع وجوه مفارق و صاحب قوّهء غير متناهيه باشد ، و تحريكش مر افلاك را براى استكمال خودش نباشد . پس آن امر قدسى اگر واجب الوجود است فهو المطلوب ، و اگر واجب الوجود نيست بايد به واجب الوجود منتهى شود ، دفعا للدّور و التّسلسل .\r\nو معلّم مشّائين در كتاب مسمّى به تعليم اوّل ، هم در سماع طبيعى از فنّ طبيعيّات ، و هم در كلّيّات از فنّ الهيّات ، اين طريق را پيموده است .\r\nو در كتاب الهى در حكايت از خليل على نبيّنا و عليه السلام به همين طريقه اشاره شده است ، زيرا كه از ظهور حركات در فلكيّات و انفعال عنصريّات از تغيّر كرات عاليات و از تفاوت آن اجرام در عظم و شرف و نورانيّت حكم فرمود كه مبدع و منوّر و محرّك آنها بايد كه نه جسم باشد و نه جسمانى ، و فرمود كه :  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  ، ( انعام ، 79 ) و به ملاحظهء متحرّك بودن افلاك مندفع مىگردد توهّمى كه گروه دهريّه ، خذلهم اللّه ، كرده‌اند و پنداشته‌اند كه افلاك در وجود غاية الغايات‌اند ، و به ثبوت مىرسد كه وراى آن چيزى ديگر هست كه مبدع و محرّك آنها باشد بر سبيل تشويق عقلى و امداد نورى ، چنان كه\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nدر قول حقّ تعالى است كه :  فَإِنَّ اللَّهَ يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ  ( بقره ، 258 ) مترجم گويد كه مصنّف قدّس سرّه در كتاب اسفار بعد از ايراد اين دليل گفته است كه :\r\n« كمال اين طريقه به آن مسأله‌اى است كه ما آن را تحقيق نموده‌ايم و محكم گردانيده‌ايم ، و آن اثبات حركت جوهريّه است در جميع طبايع جسمانيّه ، خواه فلكى و خواه عنصرى . پس چنان كه افول و دثور به اين اجسام به حسب صفات و هيئات و اوضاع و غير آنها لاحق مىگردد ، همچنين به حسب جوهر و ذات نيز لازم آنهاست . پس محوّل و مبقى ذوات آنها بر سبيل تجدّد امثال آن كس خواهد بود كه نه جسم است و نه جسمانى . و بر اين معنى حمل كرده مىشود حكايت خليل عليه السلام در آن وقت كه در افول كواكب و غير آن نظر نمود و تجدّد جواهر و ذوات آنها را در هر آنى ديد با آنكه بقاء ملكوت آنها را در نزد حقّ تعالى ديده بود ، چنان كه فرموده است :  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  ( انعام ، 75 ) . پس از اين عالم به سبب دثور و زوالش به عالم ربوبى سفر نموده فرمود :  لا أُحِبُّ الْآفِلِينَ   إِنِّي وَجَّهْتُ وَجْهِيَ لِلَّذِي  ، تا آخر آيه ( انعام ، 78 ) . » .\r\nو طبيعيّين را در اثبات اين مطلب مسلكى ديگر هست كه مبتنى است بر معرفت نفس انسانيّه ، و آن مسلكى است بسيار نيكو . و تقريرش اين است كه نفس مجرّد است از مادّه و حادث است با حدوث بدن ، زيرا كه تمايز نفوس پس از ابدان ممتنع است و تناسخ محال است ، به جهت مطابق نبودن مبدأ آنها با منتهاى آنها . چنان كه بيانش خواهد آمد ، ان شاء اللّه تعالى . پس نفس ممكن محتاج به سببى خواهد بود كه آن را موجود گرداند .\r\nو اين سبب مرجّح ، جسم من حيث هو جسم نمىتواند بود ، و الّا بايد كه از جميع اجسام اين سببيّت آيد ، زيرا كه همه در معنى جسميّت اشتراك دارند ، و بالبديهه از همه اين سببيّت نمىآيد ؛ و نمىتواند بود كه اين سبب قوّهء جسمانيّه باشد ، خواه آن قوّه نفسى ديگر يا صورت طبيعيّه باشد ، زيرا كه در نزد ايشان مقرّر است كه جسمانيّات در چيزى تأثير مىتوانند كرد كه علاقهء وضعيّه و نسبت جسميّه با مادّهء آن چيز حاصل نموده باشند ، چنان كه قوّهء نار چيزى را گرم مىتواند كرد كه ملاقى جسمش يا قريب به او باشد . و شمس چيزى را نورانى مىگرداند كه در مقابلش يا در حكم مقابلش باشد . و نار در چيزى كه از او دور باشد\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nتأثير نمىكند ، چنان كه شمس آنچه را كه از او مستور باشد منوّر نمىگرداند .\r\nو اگر كسى گويد كه : چنان كه جايز است كه قواى جسمانيّه از مفارق بالكلّيه بدون علاقهء وضعيّه و نسبت جسميّه حاصل شود عكس آن نيز بايد كه جايز باشد بدون حصول علاقهء مذكوره .\r\nبه دو طريق از آن جواب مىتوان گفت : يكى به تصحيح قاعدهء مذكوره بر وجه برهانى ، و ديگر به رجوع نمودن از اين قاعده به سوى قاعدهء ديگر از براى ايشان .\r\nامّا [ طريق 
  ] اوّل ، پس چنان كه محقّق طوسى در شرح اشارات بيان نموده است . و تقريرش آن است كه :\r\n« صور بر دو صنف‌اند : يك صنف آن صورند كه قوام آنها به موادّ اجسام است مثل صور جسميّه و نوعيّه ، و چنان كه قوام اين صور به موادّ اجسام است ، بايد كه هر چه از آنها بعد از قوام صادر مىگردد به واسطهء موادّ اجسام صادر گردد ، پس به مشاركت وضع خواهد بود ؛ و صنفى ديگر آن صورند كه قوام آنها به ذوات خود آنهاست نه به موادّ اجسام ، مانند نفوس كه به حسب ذات مفارقند و به حسب افعال مفارق نيستند . و سبب اختصاصشان به جسم آن است كه افعال آنها از اين حيثيّت كه نفس‌اند به جسم و در جسم حاصل مىگردد ، و اگر به حسب ذات و فعل هر دو از جسم مفارق باشند نفس از براى آن جسم نخواهند بود . و اين مخالف فرض نفسيّت آن است . پس از اين بيان ظاهر شد كه فعل صورت به مشاركت وضع مىباشد » . « 1 » اين است كلام محقّق طوسى عليه الرحمه .\r\nو مصنّف ، قدّس سرّه ، بر اين كلام ايراد بحثى نموده است و گفته است كه آنچه از اين بيان ظاهر مىشود همين قدر است كه فعل صورت بدون آنكه براى محلّش يا متعلّقش وضعى باشد متحقّق نمىشود ، زيرا كه فعلش نمىباشد مگر به وساطت مادّه ، و براى مادّه كه مقارن صورت است البته وضعى ضرور است . و اين قدر در بيان مطلوب كافى نيست ، بلكه اين به بيان نيز محتاج نيست . زيرا كه بر احدى مخفى نيست كه براى هر جسمى وضع هست ، و آنچه مطلوب است اين است كه بايد در فعل قوايى كه به مادّه تعلّق دارد براى آن\r\n\r\n\r\n","description":"","footnote":"\r\n( 1 ) . طوسى ، شرح الاشارات ، ج 3 ، ص 132 .\r\n","page_name":" 570 ","page_number":570},
  {"content":"\r\n\r\nمادّه وضعى مخصوص نسبت به آنچه از آن قوى منفعل مىگردد حاصل باشد تا آنكه بر آن مترتّب تواند شد كه قواى جسمانيّه در آنچه يا موضوعات يا متعلقات وضع ندارد تأثير نمىتوانند كرد .\r\nپس اولى در اين مقام رجوع به قول شيخ رئيس است كه در جواب يكى از شاگردان خودش كه بر او اعتراض نموده است فرموده . و حاصل آن جواب اين است كه :\r\n« هر گاه تقوّم بالفعل قوّه به مادّه باشد ، نبوده باشد آن جز آنكه توسّط مادّه در وضع باشد به جهت آنچه خواه بوده باشد در قوام يا در صدور فعل . پس وجود قوّه بما هو وجودها به هر نحو كه بوده باشد در تأثير كافى نخواهد بود ، و همچنين كافى نمىباشد وجود مستعدّ ، بلكه بايد بر حالتى واقع باشد كه براى مادّه در آن حالت به اعتبار وضعش توسّطى باشد ، و آن توسّط متشابه و بر يك نسق نمىباشد . و از اين جهت تأثير قوّه كه در آن مادّه است به حسب اختلاف در قرب و بعد و مماسّه و غير آنها مختلف مىگردد . و چنين توسّطى در ميان موضوع قوّه‌اى كه در او است و ميانهء مفارق صرف محال است . پس اگر فرض كنيم كه قوهء جسمانيّه مؤثّر در مفارق باشد لازم مىآيد كه وجود مادّه در آن لغو باشد ، و حال آنكه ما گفته‌ايم كه آن قوّه در صدور افعال به مادّه تعلّق دارد . به خلاف تأثير روحانى در جسمانى ، زيرا كه روحانى عقلى در فعلش به مادّه محتاج نيست ، كه وضعى معيّن نمايد و فعلش را به آن وضع تخصيص دهد ، بلكه وجود ذاتش در صدور فعل از او براى تأثير در مستعدّات كافى است ، بلكه نسبت همهء مستعدّات به او يك نسبت است و عامّ مىباشد . زيرا كه ذوات اوضاع فى نفسها نسبت به او ذوات اوضاع نيستند ، اگر چه به قياس بعضى از آنها به بعضى ديگر آنها ذات وضع باشند .\r\nو اگر كسى گويد : كه پس بايد كه اجسام در انفعال از مبادى مفارقه نيز محتاج باشند به توسّط موادّ ايشان و نسبت خاصّهء ميان آنها و مؤثّرات در آنها ، به همين بيان كه در افعال نفس مذكور شد .\r\nجوابش : آن است كه ميان آن دو فرقى مىباشد ، چه مادّه خود منفعل است و واسطه نيست ميان منفعل و غيرش ، و در آنجا مادّه فاعل نبوده بلكه واسطه بوده ، پس اين كجا و آن كجا ؟\r\nپس اگر گويى : كه بدن چگونه در نفس اثر مىكند ، و بدن صاحب وضع است و براى\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nنفس وضع نيست ، و مبيّن گرديد كه هر چه وضع ندارد صاحب وضع در آن اثر نمىكند .\r\nمىگوييم : كه مراد به غير ذوى وضع آن است كه نه خود صاحب وضع باشد و نه به صاحب وضعى علاقه داشته باشد ، يعنى به حسب ذات و علاقه هر دو مجرّد باشد در وجود يا در حدوث . « 1 » و امّا امر دوم كه رجوع به قاعدهء ديگر باشد : پس آن اين است كه اين مطلب محقق و مقرّر است كه صدق وجود بر اشياء به تقدّم و تأخّر و كمال و نقص است ، و حظّ بعضى معانى يعنى ماهيّات از وجود بيشتر است مثل جوهرى كه به نفس خود قائم باشد ، و وجود بعضى ديگر در درجهء ضعف است مثل جوهر قائم به غير و مثل عرض . و حظّ علّت از وجود آكد و اسبق است از حظّ معلول از آن . پس هر چه براى خودش از وجود حظّى كه به نفس خود قائم تواند بود نباشد نمىتواند شد كه ديگرى از او چنان حظّى بيايد كه قائم به نفس خود تواند بود .\r\nو اين مطلبى است كه وجدان حكم بر صحّت آن مىكند بدون آنكه به بيان و برهان رجوع نمايد ، خصوصا به رأى كسانى كه صادر اوّل از جاعل را ماهيّت مىدانند نه وجود ، و وجود را از امور اعتباريّهء عقليّه مىدانند كه ماهيّت در مرتبهء متأخّره از آن انتزاع مىشود . زيرا كه معلول در نزد ايشان نسبت به علّت به منزلهء شبح است به ذى الشّبح و ظلّ است به ذى الظلّ . و چنان كه نمىتواند بود كه ظلّ اشرف و اكمل از ذى الظلّ باشد معلول نيز اكمل و اشرف از علّت نمىباشد . و چگونه چنين نباشد و حال آنكه نفس ناطقهء ما با آنكه مجرّد و صاحب حيات است نمىتواند كه ايجاد جسمى نمايد ، خواه آن جسم بدن خودش باشد و خواه غير بدنش باشد ، پس قصور جسم ظلمانى ميّت از ايجاد نفس خودش يا نفسى ديگر اولى خواهد بود ، چنان كه ذوق اهل اشراق اقتضاء آن مىكند .\r\nپس به ثبوت رسيد كه موجد نفس جسم و جسمانى نمىتواند بود ، بلكه بايد كه مفارق مادّه باشد . پس اگر واجب باشد فهو المطلوب ، و اگر ممكن باشد محتاج خواهد بود به مرجّحى اشرف از او ، و لا محاله منتهى مىگردد به واجب الوجود بذاته .\r\n\r\n\r\n","description":"","footnote":"\r\n( 1 ) . ابن سينا ، المباحثات ، ص 114 ، و موارد ديگر .\r\n","page_name":" 572 ","page_number":572},
  {"content":"\r\n\r\nو اين حجّت از حجج قويّه است در نظر صاحب بصيرت از اهل حكمت متعاليه ، يعنى آن كسانى كه براى ايشان ملكهء تجرّد از ابدان حاصل گرديده است . و صاحبان بصيرت آن را بر بسيارى از حجّتها راجح مىدانند .\r\nدر كتب مبسوطهء علم الهى و فنّ ربوبى مقرّر گرديده است كه براى عالم بجميع اجزائه نظام جملى و وحدت شخصيّه هست ، و از آن گاهى به انسان كبير تعبير مىكنند و گاهى به كتاب مبين ، چنان كه از انسان گاهى به عالم صغير تعبير مىنمايند و گاهى به نسخهء منتخبه . و در تفصيل تطبيق ميان اين دو عالم و كيفيّت اين دو نسخه تطويل عظيمى هست . و شايد آن را در ضمن رسالهء جداگانه‌اى بياوريم ان شاء الله تعالى .\r\nو چنان كه تكثّر اجزاء و انضمام امورى كه در طبيعت با يكديگر متباين‌اند از اعضاء بسيطه و مركّبه در انسان موجب قدح در وحدت شخصيّه او نمىگردد ، همچنين در عالم كبير تباين اجزاء و تفرّد هر يك از افلاك و عناصر به طبيعتى ديگر و فعلى خاص موجب انثلام در تأليف طبيعى و وحدت شخصيّهء عالم نمىشود .\r\nو ما تنزّل از اين مقام نموده مىگوييم كه : براى هر هيئت مجموعى و كيفيّت تأليفى اگر چه از اعتبارات باشد ، مثل خمسيّت و عشريّت ، معروضى كه در اعيان بالفعل حاصل باشد البته هست . و آن معروض لا محاله غير از هر يك از اجزاء است و واحد شخصى است و بر كثيرين صدق نمىكند . پس نسبتش به اجزاء نسبت كلّى به جزئيّات نيست ، بلكه نسبت كلّ به اجزاء است .\r\nپس مىگوييم كه : اگر در عالم وجود موجودى متشخّص نباشد كه وجود و تشخّصش عين ذات باشد تا آنكه مبدأ تشخّص و تعيّن اين نظام جملى گردد ، جايز خواهد بود فى الواقع كه اين مجموع كه يك شخص واحد است ، از سر معدوم باشد ، و مجموعى ديگر كه متشخّص به تشخّصى ديگر باشد بدل اين مجموع موجود شده باشد ، به اين نحو كه هر جزوى از اجزاء آن جمله كه تجويز وقوعش بدل اين واقع مىشود از فلكيّات و عنصريّات و بسايط و مركّبات مماثل و بدل اين شخصى كه واقع است بوده باشد به طريق بدليّت ابتدائيّه نه بر سبيل تعاقب . پس وقوع اين فرد و عدم وقوع آن فرد مفروض ترجيح بلا مرجّح خواهد بود .\r\nو اگر كسى در مقام مكابره بگويد كه : « شايد كه وجود غير واقع به جاى واقع و بدل از\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nاو ممتنع باشد » ، بر خلاف مقتضاى عقل خود سخنى گفته خواهد بود ، زيرا كه كلام در امكان ذاتى است . و در صورتى كه مخالفت در ميان دو چيز به عوارض و تشخّصات باشد و يكى از آن دو موجود باشد البته آن ديگر ممكن الوجود خواهد بود به حسب ذات ، و الّا اگر واجب لذاته باشد بايد كه معدوم نباشد ، و اگر ممتنع لذاته باشد بايد كه اين فرد كه موجود است موجود نباشد ، زيرا كه اين سه امر يعنى موادّ ثلاث از لوازم ماهيّات‌اند ، زيرا كه هر ماهيّتى از ماهيّات ملزوم يكى از آنها است ، به اين معنى كه انفكاكش از آن محال است اگر چه در اينجا اقتضاء و تسبّبى نبوده باشد .\r\nو آنچه مؤيد اين مطلب است اين است كه هر گاه كسى تفكّر نمايد در كيفيّت وقوع اجزاء عالم از افلاك و كواكب و أمّهات و مواليد ، و احتياج بعضى را به بعضى و انتفاع بعضى را به بعضى ملاحظه نمايد ، و ارتباطات منتظمه در آنها را مشاهده كند كه به هيچ وجه خللى و قصورى در آن نيست و به همان نحو واقع است كه واجب در حصول كمال كلّى و نظام جملى همان است و بس ، مثل وقوع اجزاء بدن انسان در مواقع خودش براى حصول كمال جزئى و نظام شخصى ؛ هرآينه خواهد دانست كه وقوع اين نظام بر اين وجه اكمل نافع در مصلحت كليّه به حسب بخت و اتّفاق نيست .\r\nمثل آنكه غبرا بودن زمين براى آنكه شعاع در آن نفوذ نكند ، و شفّاف بودن ساير عناصر براى آنكه شعاع در آنها نفوذ كند ، و حرارت غريزيّه در مركّبات حاصل شود و مهيّاى حصول صور طبيعيّه گردد ، و امثال اينها از امور واقعه بر وجه احسن و اليق نمىتواند شد كه به بخت و اتّفاق حاصل باشد ، زيرا كه اگر به بخت و اتّفاق باشد حفظ نظام بر سبيل دوام نمىتواند نمود .\r\nو نمىتوان گفت كه طبيعت هر يك از اين موجودات مجبول است بر وجهى كه غايت كليّه و منفعت كامله و نظام فاضل تام بر آن مترتب گردد . زيرا كه اگر عنايت بالغه و تقدير محكم نباشد حيوانات ضعيفه و اجسام نباتيّه از كجا پى به مصالح خود مىتوانند برد .\r\nمانند نحل كه بدون تعلّم و رويّت اشكال مهندسه مىسازد ، و بذر كه عروقش را به جانب اسفل حركت مىدهد و آنها را مىچسباند به جايى كه سزاوار آن باشد و غذايش را از آنجا تواند كشيد و برگ بسيار در ميان ميوه‌ها بيرون مىآيد براى آنكه آنها را بپوشاند تا از\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nآفات محفوظ باشند ، و امثال اين امور بسيار است كه اگر كسى خواهد كه آنها را در شمار آورد البته ميسّرش نخواهد شد .\r\nپس از ملاحظهء اين امور يقين كامل حاصل مىگردد كه موجد و مدبّر اين عالم بر وجه نافع شريف صانعى است حكيم واجب بالذّات .\r\nبلكه مىگوئيم كه : معرفت وجود واجب امرى است فطرى ، زيرا كه هر كس در حال وقوع در اهوال و شدايد احوال به حسب جبلّت توكّل بر حق تعالى مىنمايد و به توجّه غريزى به مسبّب الاسباب و مسهّل امور صعاب متوجّه مىگردد هر چند متفطن به آن هم نباشد .\r\nو از اين جاست كه اكثر عرفا در اثبات واجب و اينكه مدبّر مخلوقات او است به مشاهدهء حالاتى كه در نزد وقوع در امور هايله از قبيل سوختن و غرق شدن حادث مىگردد استدلال مىكنند . و در كلام الهى نيز به آن اشاره شده است .\r\nپس چه بسيار گمراه‌اند گروه طباعيّه و اخوان شياطين از آن كسانى كه به علما تشبّه مىجويند و انبياء را تكذيب مىكنند و چنان مىپندارند كه عالم قديم است و قيّمى براى آن نيست . فمثواهم الجحيم و جزاهم البعد عن النعيم .\r\n\r\nفصل دوم در بيان آنكه انّيّت واجب الوجود ماهيّت او است\r\nيعنى ماهيّتى سواى وجود خاصّ مجرّد از ماهيّت از براى او نيست . به خلاف ممكن ، مانند انسان مثلا ، كه براى او ماهيّتى هست و آن حيوان ناطق است و وجودى نيز هست و آن بودن اوست در اعيان . و دليل بر اين مدّعا آن است كه : هر ماهيّتى كه وجود عارض آن گردد در اتّصافش به وجود و بودنش مصداق از براى حكم به وجود بر آن محتاج خواهد بود به جاعلى كه او را چنين گرداند ، زيرا كه هر چه عرضى است محتاج به علّت است . و آن علّت يا نفس ماهيّت معروضه است يا امرى خارج از ماهيّت .\r\nو پيش از اين معلوم شد كه چيزى در وجود خود اثر نمىتوان كرد ، زيرا كه علّت بايد مقدّم بر معلول باشد به حسب وجود ، و تقدّم ماهيّت بر وجود خودش به حسب وجود تعقّل مىتواند كرد ، به خلاف تقدّمش بر صفاتى كه لازم اوست غير از وجود . مثل تساوى زواياى\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nثلاث مثلّث با دو قائمه كه لازم ماهيّت مثلّث و معلول او است . پس ماهيّت در وجود محتاج به امرى خواهد بود كه از او خارج باشد ، و هر چه در وجود محتاج به امر خارج است ممكن الوجود است . پس اگر براى واجب الوجود ماهيّتى باشد لازم مىآيد كه واجب الوجود ممكن الوجود باشد ، پس براى واجب الوجود ماهيّتى وراى انّيّت نمىباشد .\r\nو اين حجّت به ماهيّت ممكنات منتقض نمىگردد ، چنان كه بعضى گمان كرده‌اند و گفته‌اند كه : « چنان كه تقدّم فاعل شىء بر آن شىء به حسب وجود ضرور است تقدّم قابل نيز ضرور است » . زيرا كه ماهيّت قابل وجود به حسب وجود مقدّم بر وجود نمىشود ، زيرا كه تجرّدش از وجود صورت نمىگيرد مگر به نحوى از انحاء ملاحظهء عقليّه ، و در آن ملاحظه نيز از وجود منفك نمىتواند بود ، زيرا كه آن نيز نحوى از وجود عقلى است ، چنان كه بودن در خارج وجود خارجى است . بلكه به اين نحو است كه از شأن عقل است كه آن را بتنهايى ملاحظه نمايد بدون ملاحظهء وجود با او ، و او را به وجود متّصف گرداند . و عدم اعتبار شىء اعتبار عدم آن شىء نيست .\r\nپس اعتبار اتّصاف ماهيّت به وجود امرى است عقلى ، و مثل اتّصاف جسم به بياض نيست كه موصوف و موصوف به از يكديگر ممتاز باشند ، زيرا كه چنين نيست كه براى ماهيّت وجود منفردى باشد و براى عارضش كه وجود است وجود ديگر باشد ، بلكه همان كون ماهيّت وجود او است . و خلاصهء قول آنكه ماهيّت قابل وجود است در عقل به تنهائى ، و مؤثر در وجود بايد كه مقدّم باشد بر معلولش به حسب وجود .\r\nمبادا كسى چنان پندارد كه واجب الوجود وجود مطلق كلّى است ، چنان كه طايفه‌اى از متصوّفه توهّم نموده‌اند . زيرا كه هر كلّى در تخصّص به افراد و حصصش محتاج به مخصص خارجى مىباشد ، زيرا كه اگر به حسب ذات اقتضاى اختصاص به واحد معيّن نمايد جميع افراد و حصصش همان واحد معيّن خواهند بود و در مطلق وجود اين حال نيست . و هر چه در تعيّن محتاج به امرى ديگر باشد وجودش متعلّق به آن امر ديگر خواهد بود ، و چنان چيزى معلول و ممكن خواهد بود . پس واجب الوجود صرف وجود است به شرط تجرّد از زوايد ، نه به طريق لا به شرط إيجاب شىء له . و ميان اين دو معنى فرق بسيار است .\r\nمترجم گويد كه : مصنّف - قدّس سرّه - در غير اين كتاب بر دليل مذكور به دو طريق\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nايراد و بحث نموده است : يكى به طريقى كه مبتنى است بر اصولى كه خود مقرّر كرده است و گفته است كه آنچه موجود است در ذوات وجود همان نفس وجود آنهاست ، و اصل در موجوديّت همان است نه ماهيّت ، خواه آن وجود مجعول باشد و خواه واجب . پس همچنانكه در صورتى كه وجود مجعول باشد ماهيّت بالعرض مجعول خواهد بود به تابعيّت مجعوليّت وجود ، همچنين در صورتى كه وجود مجعول نباشد ماهيّت نيز مجعول نخواهد بود بلا مجعوليت آن وجود .\r\nو بالجمله در اين حجّت اشتباه شده است ميان عارض ماهيّت و عارض وجود . و معنى عروض وجود بر ماهيّت مغايرت به حسب مفهوم است با اتّحاد در وجود به حسب واقع .\r\nو بحثى ديگر كه بر اسلوب قوم وارد آورده است اين است كه : امكان است كه شىء را به علّت محتاج مىگرداند ، پس اتّصاف چيزى به چيزى اگر ممكن باشد به اين معنى كه تواند بود كه آن شىء به آن چيز متّصف گردد ، و تواند بود كه متّصف نگردد . در اين صورت به علّتى محتاج خواهد بود كه او را متّصف گرداند به آن امر ، مثل حال جسم با بياض . امّا اگر اتّصاف ممكن نباشد بلكه واجب يا ممتنع باشد به علّت احتياج نخواهد بود . پس مىگوييم كه : چون اتّصاف واجب به وجود ضرورى است به علّت احتياج ندارد ، و منشأ اين ضرورت وجود است نه ماهيّت . و آنچه گفته‌اند كه : ذات واجب اقتضاء وجود مىكند ، به اين معنى است كه جايز نيست كه ذاتش به وجود متّصف نباشد ، نه آنكه در اينجا اقتضاء و تأثيرى واقع باشد . و از اين جاست كه بعضى از اهل تحقيق گفته‌اند كه : صفات واجب آثار واجب نيست .\r\nو بعد از ايراد اين دو بحث گفته است كه : اگر اين دليل تمام شود بر اسلوب اصحاب اعتبار خواهد شد كه وجود را اعتبارى مىدانند و مىگويند كه موجوديّت اشياء صاحب ماهيّات به بودن ماهيّات آنهاست در اعيان به حيثيّتى كه وجود از آن انتزاع شود ، پس اصل در موجوديّت هر صاحب ماهيّتى همان ماهيّت آن خواهد بود نه وجود . و معنى زائد بودن وجود در ممكن آن است كه از ماهيّت فى حدّ ذاته انتزاع موجوديّت نمىتوان نمود ، بلكه بايد به حسب امرى ديگر باشد . و معنى عين بودن وجود در واجب آن است كه چون ذاتش در ذهن درآيد وجود از آن انتزاع مىتوان نمود . و از اسلوب ايشان ظاهر مىگردد كه بودن\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nوجود عين ذات واجب مجرّد اصطلاحى است كه از ايشان ناشى شده است بدون آنكه فرد حقيقى از وجود موجود باشد .\r\nو بنا بر آنچه ما اختيار نموده‌ايم به دلالت برهان كه وجود هر چيزى موجود است ، معنى آنكه : « وجود زايد است در ممكن و عين است در واجب » ، اين است كه ذات ممكن و هويّتش به حيثيتى است كه اگر قطع نظر از موجدش كرده شود موجود و واقع در اعيان نخواهد بود ، زيرا كه هويّات معلوليّه به حسب ذوات به موجد محتاج‌اند و وجود ممكن به جعل بسيط حاصل است و وجود جاعل مقوّم وجود مجعول است . پس اگر از وجود جاعلش قطع نظر نمايند متحقّق نخواهد ماند ، به خلاف واجب كه به ذات خود موجود است نه به غير ، پس وجود ممكن صورت نمىگيرد مگر به واجب ، پس واجب تمام وجود غير است و خود غنىّ الذّات است از وجود ما سوى . پس معلوم شد كه وجود عين است در واجب و زائد است در ممكن . « 1 » و در اين كتاب همين معنى را با اسلوبى ديگر ايراد نموده است به نحوى كه ابحاث از آن مندفع گرديده است و فرموده است : بدان كه معنى قول ايشان كه مىگويند : « وجود عين است در واجب و زايد است در ممكن » ، آن نيست كه براى مطلق وجود انتزاعى فطرى در خارج حصول بنفسه باشد ، يا آنكه در اعيان منضم به ماهيّات گردد و در حقيقت به آنها قائم باشد ، بلكه مراد از عينيّت وجود در واجب و عروضش در ممكن اين است كه ذات بذاته واجب مناط انتزاع وجود اعتبارى است ، يعنى به حيثيتى است كه اگر در ذهن حاصل شود عقل از آن انتزاع اين امر اعتبارى فطرى مىكند بدون ملاحظهء حيثيّت ديگر ، چه ارتباطى و چه انضمامى . و ممكن چنين نيست ، زيرا كه ذات ممكن من حيث هى هى به نحوى نيست كه هرگاه در ذهن حاصل شود عقل تواند كه از آن انتزاع اين امر اعتبارى نمايد مگر آنكه حيثيتى ديگر سواى نفس ذاتش با آن ملحوظ گردد ، و آن حيثيت انتساب و صدور است از موجب تام . و بودن وجود خارجى عبارت است از بودن حيثيّت انتزاع آن در خارج ، و بودن وجود ذهنى عبارت است از بودن آن حيثيّت در ذهن .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 6 ، صص 50 - 55 .\r\n","page_name":" 578 ","page_number":578},
  {"content":"\r\n\r\nپس ذات واجب تعالى محض حيثيّت انتزاع وجود عام فطرى است ، خواه بوده باشد انتزاعش از خود ذات بنفسها ، مثل وجود حق تعالى ، و خواه بوده باشد انتزاعش از ماهيّات ، مثل وجود ماهيّات به حسب انتسابش به سوى واجب تعالى .\r\nو ذات ممكن محض قوّه وفاقه است ، و بودن اين معنى انتزاعى فطرى در مرتبهء متأخّره از ذات منافى صدق حمل در مرتبهء ذات واجب نيست ، چنان كه انسانيّت و حيوانيّت مصدرى انتزاعى متأخّراند از نفس ذات انسان و حيوان ، و در مرتبهء ماهيّت محمولند بر آن .\r\nو بالجمله عقل حكم مىكند به آنكه موجوديّتى كه از ذات در مرتبهء آخر انتزاع مىشود مطابق حكم آن نفس ذات او است تعالى در مرتبهء ذاتش در اوّل . پس نسبت مفهوم وجود و موجوديّت و وجوب وجود به حقيقت واجب بالذّات مثل نسبت انسانيّت است به نفس ذات انسان ، نه مثل نسبت زوجيّت به اربعه از لوازم ماهيّاتى كه مطابق حكم به آنها مرتبه‌اى است متأخّره از ذات ماهيّات . پس وجود يا وجود نفس خود است يا وجود موضوع خود .\r\nو بهمنيار در كتاب تحصيل مىگويد : « كه در هر جا كه ما مىگوييم كه : « فلان چيز موجود است » ، مقصود ما آن نيست كه وجود معنىيى است خارج از آن چيز . و اينكه وجود خارج از ماهيّت است به برهان دانسته‌ايم ، و آن در جايى مىتواند بود كه ماهيّتى و وجودى باشد مثل انسان موجود . بلكه مراد ما آن است كه آن چيز در اعيان است يعنى در موجود خارجى ، يا در اذهان يعنى در موجود ذهنى . و موجود بر دو قسم است : قسمى آن است كه در اعيان يا در اذهان موجود است به مقارنت وجود ، و قسمى ديگر آن است كه چنين نيست » . « 1 » بعضى گفته‌اند كه : « مبادا كسى از اطلاق لفظ قيام يا عروض يا اقتضا ، در باب وجود ، چنين توهّم كند كه براى وجود صورتى در اعيان مىباشد تا آنكه از آن لازم آيد كه براى وجود وجودى باشد و به تسلسل ممتنع انجامد . زيرا كه وجود ما يوجد به الشيء فى الأعيان أو فى الأذهان نيست ، بلكه وجود عبارت است از نفس تحقّق و بودن شىء در اعيان يا در\r\n\r\n\r\n","description":"","footnote":"\r\n( 1 ) . بهمنيار ، التحصيل ، ص 280 .\r\n","page_name":" 579 ","page_number":579},
  {"content":"\r\n\r\nاذهان . و اگر شيئى به واسطهء وجود موجود گردد امر متسلسل مىگردد تا به غير متناهى ، و در اين حالت در اعيان موجود نمىتواند بود . پس معلوم شد كه وجود ماهيّت همان موجوديّت او است لا غير ، و وجود واجب الوجود بذاته موجوديّت حقيقت وجود است . و اطلاق آن الفاظ از باب توسّع و مسامحه در تعليم است » .\r\nو مصنّف - قدّس سرّه - بعد از نقل اين كلام فرموده است كه : ما نيز در زمان پيشين بر اين رأى بوديم ، يعنى وجود را همان موجوديّت مىدانستيم . تا آنكه حق تعالى حجاب جهل را از بصيرت ما مرتفع گردانيد و ما را به نور خودش راه نمايى نمود و دانستيم كه موجوديّت هر چيز به وجود است ، يعنى آن موجود متّحد است به نحوى از وجود ، و موجوديّت وجود به نفس ذات او است ، و محذورى بر اين لازم نمىآيد .\r\nو حاصل برهان مذكور ، بر آنكه وجود در واجب عين است و در ممكن زايد ، اين است كه حيثيّت انتزاع وجود از موجود يا نفس حيثيّت ذات بذاته او است و يا نفس حيثيّت ذات بذاته او نيست ، و هر موجودى كه در مرتبهء ذات به اين حيثيّت نباشد كسب اين حيثيّت را در مرتبه‌اى كه بعد از مرتبهء ذات او است كرده خواهد بود ، و ذاتش از آنچه در مرتبهء خود بوده است متغيّر گرديده است . پس ناچار بايد كه براى او چيزى باشد كه اين حيثيّت را اقتضا نمايد . و نمىتواند بود كه آن چيز نفس ذات او و مرتبهء ماهيّت من حيث هى هى باشد ، زيرا كه مرتبهء اقتضا بعد از مرتبهء تحيّث به اين حيثيّت است . پس اگر نفس آن چيز مقتضى باشد دور لازم مىآيد ، پس ناچار بايد كه در اينجا امرى باشد كه آن حيثيّت را اقتضا نمايد ، و هر چيزى كه ديگرى حيثيّت انتزاع وجود او را اقتضا نمايد ممكن خواهد بود . و چون بايد كه هر ممكن الوجودى به واجب الوجود منتهى گردد ، پس بايد كه واجب بذاته باشد كه نفس ذاتش حيثيّت انتزاع وجود باشد .\r\nو به اين تقرير مندفع گرديد بحث صاحب مطارحات كه گفته است كه : « اين بيان وقتى تمام مىشود كه وجود را زايد بر ماهيّات دانيم تا توانيم كه بر آن بنا نهاده گوييم كه اگر زايد باشد واجب نخواهد بود » . « 1 »\r\n\r\n\r\n","description":"","footnote":"\r\n( 1 ) . سهروردى ، المطارحات ، ص 390 .\r\n","page_name":" 580 ","page_number":580},
  {"content":"\r\n\r\n\r\nاشراق عقلى\r\nدليلى ديگر بر اصل مطلب كه مصنّف آن را در اين كتاب به اشراق عقلى عنوان نموده است . و تقريرش اين است كه : « هر چيزى كه ذهن وجودش را از ماهيّتش جدا مىتواند نمود ، اگر ممتنع الوجود باشد هيچ فرد از آن موجود نمىتواند شد ، و اگر فردى از آن چيز موجود شود ، براى آن كلّى جزئيّات ديگر در عقل متصوّر مىباشد كه وجودشان ، به حسب ماهيّتشان ممتنع نيست ، و اگر ممتنع باشد به سبب امرى وراى ماهيّت خواهد بود ، بلكه ممكن است كه افراد غير متناهيه از آن موجود گردد . زيرا كه هر قدر از جزئيّات [ يك 
  ] كلّى كه واقع شود باز امكان وقوع افراد ديگر باقى خواهد بود . و اگر آن كه واقع است واجب الوجود باشد و ماهيّتى وراى وجود داشته باشد ، براى آن ماهيّت كه كلّى است وجود جزئى ديگر ممكن خواهد بود . زيرا كه اگر به حسب ماهيّت ممتنع باشد آن فرد را كه واجب فرض كرديم ممتنع مىباشد به اعتبار ماهيّت ، و اين محال است ، و غاية ما فى الباب آنست كه به سبب امرى ممتنع شده باشد ، پس به حسب نفس خودش ممكن خواهد بود نه واجب . زيرا كه جزئيّات ديگر سواى آنكه واقع شده است همه ممكناتند چنان كه معلوم شد . پس مىگوييم كه : اگر در وجود واجبى باشد ماهيّتش سواى وجود نخواهد بود ، به اين معنى كه ذهن او را تفصيل دهد به ماهيّت و وجود . پس وجود صرف بحث خواهد بود كه به هيچ وجه آميخته به چيز ديگر نباشد » . و اين برهانى است قوى و تحقيقى است حسن كه شيخ الهى در مطارحات ذكر كرده است . « 1 » و آنچه بر آن وارد آورده‌اند كه : « چرا جايز نباشد كه عقل چيزى را مفصّل گرداند به وجود و معروض وجود ، و آن معروض جزئى شخصى باشد نه كلّى ، و اينكه اطلاق ماهيّت بر كلّى است در اين مقام نفع نمىرساند ، زيرا كه مقصود اين است كه وجود زايد نيست و نفس حقيقت واجب است » ، مندفع است ، و منشأش غفلت از مقصود و سوء فهم غرض از كلام او است ، زيرا كه كلامش مبنى است بر آنچه فارابى و ديگران به آن تصريح نموده‌اند كه تشخّص هر چيز به نحو وجود است .\r\n\r\n\r\n","description":"","footnote":"\r\n( 1 ) . سهروردى ، التلويحات ، ص 34 . ذكر مطارحات در اينجا سهو القلم است .\r\n","page_name":" 581 ","page_number":581},
  {"content":"\r\n\r\nپس هر چه ذهن آن را تفصيل دهد به معروضى و عارضى كه وجود باشد ، آن معروض در مرتبهء ذات خود قطع نظر از عارض كه وجود است كلّى خواهد بود نه جزئى ، و هر چه آن را ماهيّت كلّيّه هست نفس تصوّر آن ماهيّت ابا از آنكه جزئيات غير متناهيه داشته باشد نخواهد داشت .\r\nپس حاصل دليل اين است كه : چون وجوب و امكان و امتناع از لوازم ماهيّات و ذوات‌اند ، زيرا كه منظور إليه در تقسيم شىء به اين امور ثلاثه حال نفس آن شىء است نسبت به وجود ، پس اگر براى آنچه آن را واجب فرض نموده‌ايم معنىيى وراى وجود باشد معنىيى كلّى خواهد بود كه براى آن جزئيّات باشد .\r\nو آن جزئيّات : يا اين است كه همه ممتنع‌اند لذاتها ، يا همه واجب‌اند لذاتها ، يا همه ممكن‌اند لذاتها . و اقسام ثلاثه باطل است ، زيرا كه در قسم اوّل بايد كه هيچ فرد از آن موجود نباشد و مفروض وجود فردى از آن است ، و در قسم دوم لازم مىآيد كه تمام افراد غير متناهيهء آن موجود باشند ، و در قسم سوم بايد كه اين فرد واقع ممكن باشد نه واجب .\r\nو همچنين اعتراض ديگر بر دليل مذكور نيز مندفع است ، و آن اعتراض اين است كه :\r\n« دعوى عدم امتناع جزئيّات غير متناهيه ممنوع است ، و چرا جايز نباشد كه براى ماهيّت كلّى افراد معدودهء متناهيه باشد كه در واقع از آن افراد نتواند كه تعدّى نمايد اگر چه زياده بر آن به حسب توهّم جايز است . و اگر عدم تناهى را مسلّم داريم به معنىيى لا يقف خواهد بود ، و در اين صورت بطلان لازم ممنوع است ، و اگر مسلّم داريم كه عدم تناهى به معنى ديگر است ، آنچه بر آن لازم مىآيد اين است كه افراد واجبهء غير متناهيه با هم موجود باشند .\r\nو در اين صورت مىتوان گفت كه دلايل بطلان تسلسل بر تقديرى كه تمام باشد دلالت بر امتناع امور غير متناهيهء مترتّبه مىكند و ترتّب در آن افراد واجبه واقع نيست . » و جواب از اوّل اين است كه هر ماهيّتى كه ملاحظهء ذات بذاته‌اش شود نه اقتضاى تناهى مىكند و نه اقتضاى لا تناهى ، پس با قطع نظر از امور خارجه در نظر از عقل ابا نخواهد داشت از آنكه افرادش غير متناهى باشد . و جواب از دوم و سوم آن است كه در اين دليل به هيچ وجه سخن در بطلان تسلسل در افراد واجبه نيست ، خواه عددى باشد و خواه لا يقفى ، و مترتّب باشد يا نباشد ، تا آنكه توان گفت كه بطلانش منظور فيه است ، بلكه كلام در اين است\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nكه اگر براى واجب تعالى ماهيّت كلّى باشد ممكن است كه براى آن افراد ديگر فرض شود .\r\nاز آنجا كه ماهيّت من حيث هى هى هيچ اقتضا نمىكند ، وقوع و لا وقوع آن به حسب نفس امر خارج از حقيقت آن ماهيّت خواهد بود ، پس هرگاه به اعتبار ذاتش ملحوظ گردد ابا از آنكه افراد غير واقعه براى آن باشد نخواهد داشت .\r\nو چون هر يك از وجوب و امكان و امتناع از لوازم ماهيّات است ، در صورتى كه فردى از آن واجب باشد بايد كه جميع افرادش واجب باشد . و همچنين در امكان و امتناع نيز بايد كه جميع افراد مثل فرد واحد باشند . پس مىگوئيم كه آن افراد مفروضه غير واقعه واجب نيستند و الّا معدوم نمىبودند ، و ممتنع نيز نيستند و الّا آن يك فرد موجود نمىبود - و سخن ما بعد از اثبات وجود واجب تعالى است - و ممكن نيز نمىتوانند بود و الّا لازم مىآيد كه واجب ممكن باشد . پس بايد كه اگر براى واجب ماهيّت باشد از اين مواد ثلاثه خالى باشد ، و اين محال است .\r\nچگونه مىتواند شد كه حقيقت واجب قيّوم صرف وجود نباشد و حال آنكه او است منبع هر وجود و مبدأ هر فيض وجود ، و موجوديّت ماهيّات به آن است كه از او فايض باشند ، پس وجود او اجلّ از آن است كه به ماهيّت تعلّق داشته باشد .\r\nبدان كه وجود حقيقى و وجوب ذاتى با يكديگر مساوىاند ، و تمام ساكنان اقليم امكان به اعتبار ذات و حقيقت هالك و باطل‌اند . چنان كه در كتاب الهى مذكور است :  كُلُّ شَيْءٍ هالِكٌ إِلَّا وَجْهَهُ  ( قصص ، 88 ) . و هلاك ذات و بطلان حقيقت براى ممكن ازلا و ابدا ثابت است و اختصاص به وقتى دون وقتى ندارد .\r\nو از اين جهت گفته‌اند كه : عارف در استماع نداى :  لِمَنِ الْمُلْكُ الْيَوْمَ ؟ لِلَّهِ الْواحِدِ الْقَهَّارِ  ( غافر ، 16 ) ، احتياج به قيام قيامت ندارد ، بلكه اين ندا هرگز از سمع او مفارقت نمىكند ، زيرا كه موجوديّت ممكنات به اعتبار انتساب آنها است به موجود حقيقى كه واجب بالذّات است ، و منشأ انتزاع موجوديّت مصدرى و مصحّح صدق اين معنى بر ممكنات همان انتساب است . و آنها در حدود ذوات خود اصلا به موجوديّت متّصف نيستند ، چنان كه محقّقان عرفا و متألّهان حكما فهميده‌اند . و در اين حديث شريف : « الفقر سواد الوجه فى الدارين » به آن اشاره شده است .\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nپس هر گاه كسى ذوات ممكنات را من حيث هى ملاحظه نمايد حكم مىكند كه از اين حيثيّت موجود نيستند ، و اگر آنها را به جاعل تامّ نسبت دهد حكم به وجود آنها مىكند .\r\n\r\nتكميل عرشى\r\nموجوديّت ممكن به افاضهء وجود بر او از جاعل يا به ضمّ وجود به او چنان كه از مشّائين مذكور است نيست ، زيرا كه وجود فطرى چنان كه گذشت از امور انتزاعيّهء عقليّه است كه موجوديّت و تحقّق شىء عبارت از آن است ، يعنى تحقّق به معنى مصدرى ، نه تحقّق به معنى : ما به يكون الشيء موجودا متحققا . پس آن امرى ذهنى خواهد بود كه هويّت عينيّه براى آن نباشد و نه براى او در اعيان علّتى هست و نه براى انضمامش به چيزى ديگر . و ايضا آنچه در ممكن منشأ انتزاع موجوديّت و مصداق و مصحّح حمل وجود بر او است نفس قوام ماهيّت است .\r\nپس اگر ممكن در قوام ماهيّت و تجوهر حقيقت به جاعل محتاج نباشد بايد كه وجود به حسب ذات بر او صدق كند و از علّت مستغنى باشد ، و از اين لازم مىآيد كه از امكان ذاتى خارج باشد ، و اين محال است .\r\nپس قول به : « انضمام و عروض وجود بر ماهيّت چنان كه از جمهور مشهور است و در نظر اوّل هم به اين نحو به نظر مىآيد » ، قولى است فاسد و مذهبى است باطل ، خصوصا در نزد كسى كه ثبوت شىء را براى شىء فرع ثبوت مثبت له مىداند .\r\nو اينكه بعضى گفته‌اند كه : « اتّصاف به وجود خارجى فرع اتّصاف به وجود ذهنى است يا آنكه اتّصاف به وجود در ذهن است » ، هيچ نفع نمىرساند ، زيرا كه سخن در وجود مطلق است و براى ماهيّت پيش از وجود مطلق به هيچ وجه وجودى نيست كه وجود مطلق فرع آن باشد .\r\nو اينكه ماهيّت به وجود خارجى در ذهن متّصف مىشود باطل است ، علاوه بر آنكه اگر سؤال كرده شود كه وجود ذهنى فرع كدام وجود است ، جوابى بجز اين نمىتوان داد كه قاعدهء عقليّه را كه مفاد فرعيّت است تخصيص دهد چنان كه بعضى كرده‌اند ، و بطلان آن معلوم است .\r\nو همچنين به افادهء جاعل نفس ذات را نيز نيست - چنان كه از اشراقيين مشهور است -\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nبه اين معنى كه نفس ذات بعد از آنكه جاعل آن را جعل نمود در انتزاع وجود از آن كافى است با قطع نظر از ارتباط آن به جاعل تامّ ، زيرا كه در اين صورت حمل وجود بر آن مثل حمل ذاتيّات خواهد بود به جهت آنكه چيزى بجز ذات در اين حكم موضوع نمىباشد .\r\nپس معلوم شد كه موجوديّت ممكن عبارت است از صدور نفس ذات او از جاعل با ارتباط و انتساب او به جاعل . و فاعليّت و ايجاد و تأثير در حقيقت افادهء جاعل است ماهيّت را به اين نحو كه مرتبط به نفس خودش باشد ، نه آنكه افادهء جاعل است او را به آنكه چيزى باشد مباين از ذات جاعل و متحقّق به ذات خود .\r\nو بايد كه توهّم‌كننده‌اى توهّم نكند از آنچه محقّقين حكما مىگويند كه : « حقيقت واجب تعالى صرف وجود است ، و موجوديّت ممكنات به ارتباط به او است » ، و چنين نپندارند كه : وجود حقّ صفت ممكن و عارض ماهيّت او است ، چنان كه جمهور مفهوم وجود مطلق را صفت عارض ماهيّات مىگيرند ، و از اين جهت كه وجود حقّ عارض ممكنات نيست گفته‌اند كه : « معيّت واجب الوجود با ماهيّات ممكنه بجز قيوميّت واجب نيست » ، با آنكه معيّت آن حضرت با ماهيّات شديدتر است از معيّت عارض با معروض و معروض با عارض . ليكن از آن لازم نمىآيد كه واجب به ممكن مختلط گردد و تغيّر و تجزّى در ذاتش بهم رسد و به صفات محدثات آلوده و ملوّث شود . و سيّد اوليا - عليه الصّلاة و السّلام - مىفرمايد كه : « مع كلّ شىء لا بمقارنة و غير كلّ شىء لا بمزايلة » . « 1 » و آن كس از عامّه و صاحبان عقول ضعيفه كه توهّم نموده است كه : « از معيّت واجب تعالى با ماهيّات ممكنه ، چنان كه رأى محققين حكما و موحّدين صوفيّه است ، ممازجت و ملابست واجب تعالى با اشياء خبيثه لازم مىآيد » ، گويا آن بيچاره از معيّت غير ملاقات جسمانيّات يكديگر را نفهميده است و فهمش به ادراك معيّت نفس با بدن نرسيده است .\r\nبلكه اگر ملتفت معيّت نور محسوس با اجسام شده بود و ديده بود كه از ملابست انوار به اشياء خبيثه آلودگى و تلوّث انوار به هيچ وجه لازم نمىآيد ، در اين ظنّ فاسد در حق واجب تعالى نمىافتاد ، بلكه حقّ آن است كه مذكور گرديد كه معيّت حقّ تعالى با ماهيّات ممكنات\r\n\r\n\r\n","description":"","footnote":"\r\n( 1 ) . نهج البلاغه ، خطبهء 1 ، ص 40 .\r\n","page_name":" 585 ","page_number":585},
  {"content":"\r\n\r\nنيست مگر قيوميّت حقّ مر آنها را ، كه كنه آن بر ما معلوم نيست .\r\nو حاصل آنچه مذكور شد ، به ضميمهء آنچه به جهت عسر ادراك آن مذكور نگرديده ، آن است كه : ممكن در مرتبهء ذات خود به هيچ وجه موجود نيست ، نه فى نفسه و نه بنفسه و نه لنفسه ، بلكه براى او همان وجود اعتبارى نسبى است به سوى مبدأ قيّوم واجب بالذّات ، و او است وجود فى نفسه و بنفسه و لنفسه ، و اللّه أعلم بسرائر الامور .\r\n\r\nفصل سوم در بيان آنكه كنه واجب تعالى معلوم بشر نيست\r\nنسبت وجود انتزاعى به واجب تعالى اگر چه مثل نسبت معانى مصدريّهء منتزعه از نفس ماهيّات است به سوى ماهيّات ، مثل انسانيّت از انسان و حيوانيّت از حيوان ، ليكن فرقى ديگر هست [ 34 
  ] سواى آنچه مذكور شد - كه مطابق حكم به وجود على الحقيقة الواجبيّه نفس همان حقيقت است بدون آنكه مقيّد به مادامت موجودة گردد ، به خلاف معانى ذاتيّه ، كه حكم به آنها بر حقايق در حين وجود آن حقايق است ، نه در وقتى ديگر .\r\nو آن فرق اين است كه عقل مىتواند كه به كنه آن ماهيّات پى برد و آنها را بحقائقها تصوّر نمايد ، و امثال انسانيّت و حيوانيّت و فلكيّت از آنها انتزاع نمايد ، و نمىتواند كه وجود حق را درك نمايد ، و آن را به كنه در تصوّر آورد ، تا آنكه موجوديّت مصدريّه را از آن انتزاع كند . زيرا كه ممتنع است كه حقيقت واجبيّه در ذهنى مرتسم شود ، خواه اذهان عاليه و خواه اذهان سافله ، بلكه جميع قواى ادراكيّه ، چه عقليّه و چه خياليّه و چه حسيّه ، قياس به درك جناب ربّانى در يك مرتبه واقع‌اند .\r\nچنان كه از رسول خدا عليه و آله افضل التّسليمات وارد شده است كه : « به درستى كه حقّ تعالى از عقول محجوب است چنان كه از ابصار محجوب است ، و ملأ اعلى او را طلب مىكنند مثل طلب كردن شما او را » .\r\nو وجه‌اش اين است كه احساس تعلّق مىگيرد به آنچه در عالم خلق است ، و تعقّل تعلّق مىگيرد به آنچه در عالم امر است ، و حقّ تعالى فوق هر دو عالم است ، پس از حسّ و عقل محجوب خواهد بود . بلكه عقل در اينجا مفهوم وجود را تصوّر مىكند و از روى برهان\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nحكم مىكند كه براى آن مبدئى است كه اگر در عقل مرتسم گردد اين مفهوم از آن لذاته منتزع مىتواند شد ، ليكن ارتسامش در عقل ممتنع است . پس در ماهيّات ، اوّل ، منتزع منه را تصوّر مىكند ، بعد از آن معانى مصدريّه را از آن انتزاع مىكند . و در اينجا ، اوّل ، مفهوم وجود انتزاعى را تعقّل مىكند ، و بعد از آن حكم مىكند كه براى آن منتزع منه بالذّات هست .\r\n\r\nحجّت عرشى\r\nاگر كنه واجب تعالى در عقل درآيد لازم مىآيد كه حقيقتش منقلب گردد ، زيرا كه حقيقت وجود صرف به شرط سلب موضوع و ساير اشياء از او هرگاه به كنه تصوّر شود موجود در موضوع خواهد بود ، با آنكه حقيقتش آن است كه در موضوع نباشد ، پس حقيقت از آنچه بود منقلب گرديد . به خلاف ماهيّات جوهريّه ، زيرا كه جوهريّت آنها نه آن است كه بايد بالفعل در موضوع نباشد ، بلكه در موضوع نبودن از عرضيّات آنهاست كه در خارج به آنها ملحق مىگردد و جوهريّت آنها به اين اعتبار است كه هر گاه در خارج موجود شوند در موضوع نباشند . و اين معنى از آنها به هيچ وجه منفك نمىشود در هر جا كه موجود باشند ، پس تصوّر به كنه در آنها مستلزم انقلاب به هيچ وجه نيست . و اين مطلب از اين اوضح بيان كرده خواهد شد إن شاء اللّه تعالى .\r\nو حاصل اين است كه اگر واجب به كنه متعقّل گردد لازم مىآيد كه موجود خارجى از آن حيثيّت كه موجود خارجى است موجود ذهنى باشد . و اين باطل است ، پس به كنه متصوّر نخواهد شد .\r\nو اگر كسى گويد كه : در اين برهان همين قدر معلوم مىشود كه نمىتواند شد كه واجب به كنه معلوم كسى شود به علم صورى ارتسامى ، و بر آنكه به مشاهدهء حضورى معلوم نمىشود دلالت ندارد .\r\nمىگوييم كه : معلوم بالذات ، يعنى آنچه در نزد عالم حاضر مىشود ، خواه صورت ذهنى باشد و خواه موجود عينى ، بايد كه ميان آن و عالم به آن علاقهء وجوديّه حاصل باشد كه موجب عالميّت اين عالم مر معلوم را تواند شد ، و الّا لازم مىآيد كه هر كه صلاحيت عالميّت دارد بايد كه عالم به همه چيز باشد ، بلكه آنچه مصحّح عالميّت و معلوميّت است آن است كه بايد وجود معلوم از آن حيثيّت كه معلوم است عين وجودش براى عالم باشد .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nچنان كه محقّقان حكما به آن تصريح نموده‌اند .\r\nو علاقه‌اى كه در ميان ذات ممكن و حقيقت واجب متصوّر است همان علاقهء معلوليّت است و بس . و شكّى در اين نيست كه آن علاقه‌اى است ضعيف كه موجب حصول علّت براى معلول نمىتواند شد ، زيرا كه وجود معلول از اين حيثيّت كه معلول است اگر چه بعينه وجود او است براى علّتش ، ليكن وجود علّت از آن حيثيّت كه علّت است وجود او نيست براى معلولش و مستلزم او نيست . پس علاقهء علّيّت موجب عالميّت مىشود ، به خلاف علاقهء معلوليّت .\r\nو حاصل آن است كه علم به حصول معلوم براى عالم حاصل مىشود به نحوى كه به ذات يا به صورت حاصل باشد ، حصولى حقيقى يا حكمى . و آن منحصر است در حصول شىء براى خودش يا براى علّتش . و هيچ يك از اين دو قسم در واجب نسبت به ممكنات تصوّر نمىشود . پس حصول علم به حقيقت واجب به هيچ وجه ممكن نخواهد بود ، و هو المطلوب .\r\n\r\nتنبيه تقديسى\r\nهر چيز كه وجودش فى نفسه اتمّ است معقولش در ذهن نيز اتمّ است ، زيرا كه حقايق اشياء بأنفسها به ذهن مىآيد نه به ظلال و اشباح ، و معقول آنها بر طبق موجود آنهاست . پس اگر وجودش كامل باشد ، مانند دايره و مربّع و عدد و اشباه آنها ، معقولش نيز تام خواهد بود ، و اگر ناقص باشد ، مثل حركت و زمان و هيولى و امثال آنها ، معقولش نيز ناقص خواهد بود . و ظهور اين معنى در علمى كه به ارتسام نباشد ، بلكه به مجرّد اضافهء اشراقيّه باشد اوضح است ، زيرا كه در اينجا معقول همان موجود خارجى است .\r\nو از آنجا كه واجب قيّوم در اعلا مرتبهء فضيلت وجود است بايد كه معقول از او نيز در نهايت كمال باشد ، و چون امر بر خلاف آن است معلوم مىشود كه اين نقص از جهت ماست نه از جهت او ، زيرا كه او به حسب ذات در نهايت كمال است . و ليكن عقول ما به اعتبار ضعف و فرو رفتگى كه در مادّه دارند و ملابس قوى و اعدامند نمىتوانند كه او را ادراك نمايند به همان نحو كه فى حدّ ذاته بر آن نحو است ، زيرا كه شدّت كمال و غلبهء نورانيّت آن جناب بر آنها غلبه نموده است ، و بر ادراك او قدرت ندارند ، و اگر چه ساير اشياء را به افاضه\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nو اشراق او ادراك مىكنند . آيا نمىبينى نور محسوس را كه اوّل مبصرات و اكمل و اظهر همهء آنهاست ، و همهء مبصرات به واسطهء آن ديده مىشوند بايد كه آنچه در نورانيّت اشدّ و اتمّ باشد ادراكش بهتر باشد . و چون امر بر خلاف آن است معلوم مىشود كه به جهت خفاء آن نيست ، بلكه به جهت شدّت كمال آن است كه در نوريّت محسوسه كه حواس را مغلوب و حاسّه را كليل مىگرداند . پس قياس حقّ اول و قوّت لمعانش و نقص عقول ما و ضعف و كلال آنها از ادراكش بر همين سياقت است .\r\nو از اين بيان مبيّن گرديد كه اشيائى كه عقول ما در ادراك آنها ضعيف است بر دو قسم است : قسمى به اعتبار آنكه وجودش فى نفسه ضعيف و جوهرش خسيس است مثل هيولى . و قسمى ديگر كه در غايت كمال و تماميّت است مثل بارى عزّ سلطانه . و اين دو قسم از يكديگر به حسب ذات در نهايت دورىاند ، چنان كه يكى در طرف سلسلهء وجود مرتّب در كمال و نقص واقع است و ديگرى در طرف ديگر ، و يكى در نهايت بهاء و كمال است و ديگرى در غايت خسّت و نقص . و هر چه تالى هر يك باشد در ظهور و خفا تابع آن خواهد بود ، و آنچه متوسّط ميان آن دو جانب باشد قواى بشريّه مىتواند كه بر آن احاطه نمايد و آن را ادراك كند ، مانند اجسام و الوان و ساير كيفيّات و كميّات . و از اين جهت است كه ادراك و معرفت اجسام و ابعاد بر قواى بشريّه آسان‌تر است از معرفت ساير اشياء .\r\nو از اين بيان به ظهور رسيد كه مادام كه به مادّه متلبّس باشيم و به سبب تعلّق به آن جوهر ما از حقّ اول دور باشد ، اذهان و عقول ما از ادراك او ممنوع خواهد بود ، به سبب آنكه هم از قبل سنخ ذات و هم به سبب مقارنت به مادّه از منبع وجود دوراند . و از قبل حقّ اوّل تعالى مانعى براى ادراك نيست ، زيرا كه آن جناب از رهگذر عظمت رحمت و شدّت نوريّت و عدم تناهى نزديك‌تر است به ما از هر چيزى ، چنان كه در كتاب الهى به آن اشاره شده است در آنجا كه مىفرمايد :  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  ( ق ، 16 ) .\r\nپس واجب تعالى از حيثيّت كمال اقصى در نهايت علوّ است و از حيثيّت سعهء رحمت و احاطهء علم به اشياء در غايت دنوّ است ، فهو العالى في دنوّه و الدّانى فى علوّه . و مضمون حديث : « لو دلّيتم بالأرض السّفلى لهبطتم على اللّه » . اشاره به همين معنى است . و به هر قدر كه جوهر ما از مادّه دور شود ادراك ما مر واجب را تمام‌تر مىشود و تعقّل ما به آن\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nحضرت محكم‌تر مىگردد . و چون از مادّه به كلّى مفارقت نماييم در آن وقت معقول ما از آن جناب كاملتر از آنچه پيش از آن بوده است مىگردد و با آن حالت او را به نحوى كه حقّ ادراك او است درك نمىتوانيم نمود ، زيرا كه قوّهء ادراك ما متناهى و حقّ اوّل غير متناهى است در كمال ، بلكه از غير متناهى بالاتر است . پس اعتراف به عجز در معرفت او واجب است ، و همين است غايت معرفت او .\r\nو يعقوب بن اسحاق كندى گفته است كه : « هر گاه علّت اولى به ما متّصل باشد از رهگذر فيضى كه از او بر ما وارد مىشود و ما به او متّصل نباشيم مگر به همان جهت او و ملاحظهء او در ما به قدرى باشد كه مفاض عليه از مفيض ملاحظه تواند نمود . پس واجب آن است كه قدر احاطهء او به ما نسبت داده نشود به قدر ملاحظهء ما او را ، زيرا كه او اعزّ و اوفر و اشدّ استغراقا است . پس هرگاه امر چنين باشد آن كس كه پنداشته است كه علّت اولى علم به جزئيّات ندارد از حق بسيار دور افتاده است » .\r\nو محقّق شهرزورى در كتاب موسوم به شجرهء الهيه مىگويد كه : « واجب لذاته اجمل و اكمل همهء اشياء است ، زيرا كه هر جمال و كمال كه موجود است رشح و فيض و ظلّ جمال و كمال او است . پس جمال ابهى و كمال اقصى و جلال ارفع و نور اقهر او راست ، تعالى و تقدّس عمّا يقول الجاهلون علوّا كبيرا .\r\nپس او به واسطهء كمال نوريّت و شدّت ظهور خودش محتجب است و حكماى الهيّين كه او را شناخته‌اند مشاهدهء او مىنمايند امّا نه به كنه ، زيرا كه شدّت ظهور و قوّت لمعان او و ضعف ذوات مجرّده نوريّهء ما ، ما را از مشاهدهء او به كنه منع مىنمايد . چنان كه شدّت ظهور شمس و قوّت نور آن ديدهاى ما را از آنكه كنه آن را توانند ديد منع مىكند ، و شدّت نوريّت آن حجاب آن است . پس ما حقّ اوّل را مىشناسيم و او را مشاهده مىكنيم ، ليكن دانش ما به او احاطه نمىكند . چنان كه خود مىفرمايد كه :  وَ لا يُحِيطُونَ بِهِ عِلْماً  ( طه ، 110 ) و مىفرمايد كه :  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ  ( انعام ، 103 ) ، انتهى كلامه .\r\nو حاصل اين كلام آن است كه هرگاه نفس را ممكن نباشد كه بر نور شمس به مشاهدهء حضوريّه و اضافهء اشراقيّه چنان كه مذهب اشراقيّين است احاطه نمايد ، و حال آنكه براى آن رتبهء اضعف انوار عقليّه حاصل نيست ، پس به طريق أولى از احاطهء بر واجب تعالى كه اقواى\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nانوار عقليّه و اقهر آنهاست عاجز خواهد بود .\r\nو اگر كسى گويد كه : هر گاه جايز گرديد كه ذات واجب به شهود اشراقى معلوم نفوس متألّهين باشد ، و شكّى در اين نيست كه مشهود به شهود اشراقى نفس حقيقت بسيطه است و وجهى از وجوه او نيست ، پس چگونه مىتوان گفت كه واجب معلوم به كنه نمىتواند بود ، و حال آنكه مشهود همان نفس حقيقت صرفه است لا غير .\r\nمىگوييم كه : شايد كه براى ممكنات ممكن نباشد كه مشاهدهء ذات واجب نمايند مگر از وراى يك حجاب يا چند حجاب ، حتّى آنكه معلول اوّل را مشاهدهء ذات علّت ميسّر نمىگردد ، مگر آنكه خود را مشاهده نمايد و حق را به واسطهء شهود ذات خود و به حسب آن ملاحظه نمايد نه به حسب مشهود عليه . و اين سخن منافى فنائى كه اهل اللّه ادّعا مىكنند نيست ، زيرا كه فنا ترك التفات به ذات و اقبال به تمام ذات است به حقّ اوّل ، و ترك التفات به ذات مستلزم نفى علم آن نيست .\r\n\r\nفصل چهارم در بيان آنكه واجب الوجود بسيط الحقيقة است\r\nيعنى نه ذاتش مؤلّف است از اجزاء وجوديّهء عينيّه يا ذهنيّه مثل مادّه و صورت عينى يا ذهنى ، و نه از اجزاء حديّهء لا بشرطيّه مثل جنس و فصل . و بيانش اين است كه عقل را مىرسد كه ملاحظه نمايد هر چه را كه مركّب باشد و جزء آن را و ميانهء آن دو در وجود قياس كند و حكم نمايد به تقدّم جزء بر كلّ به حسب طبع . پس مركّب به حسب جوهر ذات محتاج به جزء خواهد بود كه به تحقّق آن متحقّق گردد . و بايد كه آن اثر صادر از او نباشد . و هر چيزى كه چنين باشد واجب الوجود نمىتواند بود .\r\nطريقى ديگر : اگر ذات واجب از اجزاء مركّب باشد ؛ از يكى از سه صورت خالى مىتواند بود ، به اين نحو كه يا همهء اجزاء واجب‌اند يا همه ممكنند يا بعضى واجب و بعضى ممكنند .\r\nو شقّ اوّل باطل است ، به اعتبار آنكه هر حقيقت متّحده كه وحدتش نوعى حقيقى باشد بايد كه بعضى از اجزاء آن را با بعضى ديگر علاقهء لزومى و ارتباط علّى ايجابى باشد ، و\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nاين مطلب در علم الهى مبرهن است ، اگر چه فطرت سليم پيش از اقامهء برهان حكم به آن مىكند ، زيرا كه تأليف حقيقت نوعيّه يا جنسيّه از اجزاء متباينه كه بعضى از بعضى به حسب وجود مستغنى باشند تصوّر نمىتوان نمود مگر در مركّبات اعتباريّه ، مثل اصناف و اشخاص از اين حيثيّت كه اصناف و اشخاص‌اند ، و مثل حجر موضوع در جنب انسان . پس اگر حقيقت واجب مركّب باشد از دو واجب مثلا - تعالى اللّه عن ذلك علوّا كبيرا - بايد كه در ميان آن دو علاقهء لزوميّه باشد ، و پيش از اين معلوم شد كه ميان دو واجب علاقهء لزوميّه نمىتواند بود ، بلكه در اين فرض ميان ايشان مصاحبت اتّفاقى خواهد بود .\r\nو در دو شقّ ديگر ، لازم مىآيد كه كلّ واجب تعالى يا بعضى از او ممكن باشد ، پس واجب در قوام ذات و تجوهر حقيقت به ممكن محتاج خواهد بود ، و ممكن نيز به حسب ذات بر واجب مقدّم مىباشد . و اين هر دو باطل است ، علاوه بر آنكه مستلزم دور نيز خواهد بود ، زيرا كه عقل هرگاه ممكن و واجب را با يكديگر نسبت به وجود بسنجد واجب را اقدم در وجود مىيابد و حكم مىكند به تقدّم وجود واجب بر ممكن . و هرگاه جزء و كلّ را بسنجد به تقدّم جزء بر كلّ حكم خواهد كرد و خواهد گفت كه جزء موجود شد پس كلّ موجود شد .\r\nو اگر خواهيم كه بر بطلان هر يك از اين دو شقّ جداگانه اقامهء برهان نمائيم ، در شقّ اوّل كه تمام اجزا ممكن باشد مىگوييم كه لازم مىآيد كه حقّ محض و فعليّت صرف و وجود متأكّد از هالكات بحت و باطلات صرف متحقّق گردد ، و اين بديهى البطلان و ظاهر الفساد است . و در شقّ دوم مىگوييم كه لازم مىآيد كه حقيقت متوحّدهء واجبيّه از باطل صرف و حقّ محض مركّب شده باشد ، و معلوم است كه حقيقت واحده از امورى كه به حسب حقيقت و ماهيّت از يكديگر متباين باشند حاصل نمىتواند شد . و كدام تخالف و تباين است كه زيادتر باشد از آنكه يكى واجب بالذّات باشد و ديگر ممكن بالذّات ؟ و چگونه مىتواند شد كه از اين دو ذاتى متحقّق گردد كه هيچ شايبهء قوّه در او نباشد .\r\nبرهانى ديگر : كه دلالت بر نفى اجزاء عقليّه مىكند و در صورتى كه اجزاء عقليّه منتفى باشد اجزاء خارجيّه مثل مادّه و صورت خارجى البته منتفى خواهد بود ، زيرا كه هر چه در ذهن بسيط است البته در خارج نيز بسيط است من دون عكس كلّى . و تقريرش آن است كه در نزد قوم مقرّر است كه احتياج جنس به فصل نه به اعتبار تقوّم ذات او است ، بلكه\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nدر آن است كه او را موجود و محصّل گرداند ، زيرا كه فصل به منزلهء علّت مفيده است نسبت به جنس به اعتبار بعضى از ملاحظات عقليّه ، پس اگر براى واجب جنس و فصل بوده باشد خالى از اين نخواهد بود كه يا جنس او مفهومى است غير وجود متأكّد پس واجب الوجود صاحب ماهيّت خواهد بود ، و پيش از اين معلوم شد كه واجب را ماهيّتى غير وجود نمىباشد ، و يا آنكه جنس او عين وجود متأكّد است ، پس در تحصّل و وجود محتاج به فصلى كه او را ايجاد نمايد نخواهد بود . پس آنچه را كه فصل فرض كرديم فصل نخواهد بود و همچنين آنچه را كه جنس فرض نموديم جنس نيست .\r\n\r\nفصل پنجم در بيان آنكه جايز نيست كه واجب الوجود حقيقت نوعيّهء بسيطه باشد\r\nكه به امرى زايد بر حقيقت متشخّص و متعيّن شده باشد ، خواه نوعش منحصر در فرد باشد مانند شمس و خواه نباشد . و تقريرش اين است كه مشخّصات امورى هستند كه سبب موجود بودن بالفعل مىباشند و در تقويم معنى ذات و تقرير آن مدخليّت ندارند . و چنان كه نوع در اتّصاف به معنى جنسى محتاج به فصل نيست ، بلكه در آنكه محصّل بالفعل باشد به فصل محتاج است ، همچنين شخص در اتّصاف به معنى نوع به مشخّص محتاج نيست ، بلكه احتياجش به آن در اتّصاف به وجود است و بس .\r\nو چون پيش از اين به ثبوت رسيد كه واجب الوجود را ماهيّتى وراى انيّت نيست ، پس هر چه مقوّم وجودش باشد مقوّم سنخ حقيقتش خواهد بود . پس اگر حقيقتش به تشخّص زايد بر ذات متشخّص باشد در تقوّم معنى نوعى به مشخّص محتاج خواهد بود ، و اين باطل است . پس به ظهور رسيد كه واجب بالذّات بايد كه به نفس حقيقت خود متشخّص باشد نه به امرى زايد ، يعنى بايد كه حقيقتش عين تشخّص‌اش باشد چنان كه عين وجود است ، بلكه تحقيق آن است كه وجود و تشخّص امر واحدند .\r\nپس واجب تعالى وجودى است خالص كه نه به اينكه جنس است متّصف مىگردد و نه به اينكه نوع است و نه به اينكه كلّى است و نه به اينكه جزئى است ، به اين معنى كه شخصى است از طبيعت مرسله ، بلكه به ذات خود متميّز است ، و از همه موجودات به حسب نفس ذات مباين نه به امرى فصلى يا عرضى ، و مجرّد است نه به معنى آنكه كلّى\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nاست .\r\nو چون جنس و فصل ندارد پس حدّ ندارد ، و چون حدّ ندارد نه علّت براى او مىتواند بود و نه برهان بر او اقامه مىتوان نمود ، زيرا كه چيزى كه از همهء اشياء بىنياز باشد و بديهى اوّلى نباشد طريق معرفتش منحصر خواهد بود در آنكه به آثار و لوازمش بر او استدلال نمايند . و از استدلال به آثار و لوازم به حقّ معرفت شناخته نمىشود ، زيرا كه آنها بر حقيقت و ماهيّت دلالت ندارند ، پس چيزى غير خودش برهان بر او نمىتواند بود ، و او برهان بر همهء اشياء است ، به جهت آنكه علم يقينى به ذى السّبب حاصل نمىشود مگر به علم به سبب آن ، چنان كه در كلام مجيد وارد شده است كه :  قُلْ أَيُّ شَيْءٍ أَكْبَرُ شَهادَةً قُلِ اللَّهُ  ، ( انعام ، 19 ) .\r\nاين قدر هست كه اگر در استدلال بر او به اوثق قياسات استدلال كرده شود ، يعنى از احوال وجود پى برده شود به واجب الوجود ، آن قياس دليل نخواهد بود ، اگر چه برهان نيز نخواهد بود ، بلكه قياسى خواهد بود شبيه به برهان .\r\n\r\nوهم و ازاحة\r\nاگر در خاطر كسى خلجان نمايد كه چون به ثبوت رسيد كه حقيقت واجب وجود مجرّد از موضوع است پس بايد كه حمل معنى جوهر و مفهوم آن بر واجب تعالى صادق باشد اگرچه اطلاق لفظ به حسب توقيف شرعى جايز نباشد ، زيرا كه معنى و مفهوم جوهر بجز موجود لا في موضوع نيست . و همين معنى است كه حكما آن را جنس جواهر خمسه قرار داده‌اند ، و از اين لازم مىآيد كه : معنى موجود لا في موضوع شامل واجب و غير واجب بر سبيل عموم باشد ، پس واجب در تحت جنس جواهر داخل و در تقوّم محتاج به فصل مقوّم خواهد بود ، پس به حسب ذات مركّب خواهد بود ؛ يا آنكه بايد كه معنى واحد و حقيقت واحده گاهى به نفس خود متحصّل باشد و گاهى به امرى ديگر ، و اين هر دو محال است .\r\nپس بايد كه بداند كه معنى جوهرى كه آن را جنس قرار داده‌اند : نه اين است كه موجود بما هو موجود باشد با سلب موضوع از او ، و الّا لازم مىآيد كه چون فردى از آن منعدم گردد آن حقيقت منقلب شود و بايد كه همهء افراد جوهر واجب الوجود بالذّات باشد - تعالى الواجب الوجود بالذّات عن ذلك علوّا كبيرا - و نه اين است كه موجود بالفعل\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nلا في موضوع صلاحيت عنوان حقيقت جنسيّه داشته باشد و الّا بايد كه هر كه بداند كه چيزى فى نفسه جوهر است البته بداند كه موجود است ، و بايد كه تعقّل چيزى از انواع جوهر ممكن نباشد ، زيرا كه علم از صورت معلوم كه مجرّد از مادّه باشد كسب مىشود . و صورت جوهر بايد كه جوهر باشد چنان كه صورت عرض عرض است و ماهيّت جوهر موجود در عقل بر جوهريّت باقى نمىماند ، زيرا كه بر صفت مذكوره نيست ، بلكه موجود در ذهن است و جزء ذهن نيست .\r\nپس آن مفهوم از جوهر كه صلاحيت جنس بودن دارد آن است كه از آن تعبير مىشود به شىء ذو الماهيّتى كه هرگاه ماهيّت آن در خارج موجود گردد وجودش در موضوع نباشد ، مثل عقل و نفس و فلك . و اين معنى جوهر را ثابت است خواه در عقل موجود باشد و خواه در عين ، و چنان نيست كه در حال وجود در عقل كه در موضوع است اين معنى باطل شود .\r\nپس معقول از جوهر جوهر خواهد بود ، زيرا كه موجود لا في موضوع به اين معنى در آن حال نيز بر او صدق مىكند ، يعنى بر او صادق است كه هرگاه ماهيّتش در اعيان موجود شود در موضوع نخواهد بود ، چنان كه مغناطيس كه در كفّ كسى باشد عدم جذب حديد بالفعل قادح آنكه جذّاب حديد است در صورتى كه به حديد برخورد نخواهد بود ، و در قوّهء آن جذب حديد است اگر چه در اين حالت كه در كف است بالفعل جذب حديد نمىكند .\r\nو ببايد دانست كه مراد قوم از آنكه مىگويند كه « كليّات جواهر جواهراند » نه اين است كه كلّى جوهر كه در ذهن است و ذهن موضوع آن است گاهى صور جواهر از آن زايل مىشود و گاهى عود مىكند و همان كلّى است كه گاهى در ذهن در موضوع موجود مىشود و گاهى در خارج بدون موضوع موجود مىگردد ، چنان كه مغناطيس در حالتى كه در كفّ است جذب حديد نمىكند و چون مصادف حديد شد جذب مىكند ؛ تا آنكه بر آن وارد آيد كه اين مغالطه‌اى است از باب تضييع حيثيّات و اعتبارات و اخذ كلّى است به جاى جزئى ، زيرا كه كلّى كه ذاتش در عقل موجود است محال است كه در اعيان واقع شود و از موضوع بىنياز گردد ، و مغناطيس كه در كفّ است جايز است كه از كف بيرون آيد و جذب حديد نمايد .\r\nبلكه مراد به « كلّى » كلّى طبيعى است ، يعنى ماهيّت بدون شرط كليّت و جزئيّت ، و\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nآنچه از جوهر معقول است هر چند به حسب وجودش در ذهن عرض است ، ليكن جوهر است به حسب ماهيّت ، زيرا كه ماهيّتش آن ماهيّت است كه شأنش آن است كه چون در عين موجود شود در موضوع نباشد ، يعنى آن ماهيّت از امرى تعقّل شده است كه وجود عينيش آن است كه در موضوع نباشد .\r\nو تمثيل به مغناطيس در اين است كه ماهيّت مغناطيس متّصف به جذب حديد است با قطع نظر از وجودش . و از آنكه هرگاه در كفّ انسان باشد حديد را جذب نكند و چون به حديد برخورد آن را جذب كند ، لازم نمىآيد كه حقيقت آن در اين دو حال مختلف باشد ، بلكه در هر دو حال بر يك صفت است ، و آن اين است كه حجرى است كه از شأن او جذب حديد است .\r\nو از اين بيان به ظهور رسيد كه آنچه صلاحيت دارد كه عنوان حقيقت جوهر باشد و بر انواع مندرجهء تحت جوهر حمل شود لذاته لا لعلّة ، چنان كه مقتضاى ذاتيّات است كه معلّل نباشند ، همين معنى جوهر است كه مذكور شد . و شكّى در آن نيست كه حمل اين معنى بر انواع مندرجه در تحت جوهر به حسب ذات است نه به سبب علّت . و امّا حمل آنكه موجود بالفعل است ناچار بايد به سبب و علّت باشد ، زيرا كه حقايق جواهر حقايق امكانيّه‌اند . و در صورتى كه حمل موجود بالفعل بر اجناس عاليه كه در تحت آن واقعند بايد به سبب و علّت باشد و مثل حمل جنس كه معلّل نمىشود نباشد ، پس به اضافهء معنى سلبى ، يعنى مفهوم لا في موضوع ، جنس نمىتواند شد ، و الّا لازم مىآيد كه به اضافهء معنى ايجابى جنس اعراض نيز باشد ، بلكه اين اولى خواهد بود ، و اين خلاف آن چيزى است كه در نزد ايشان مقرّر است .\r\nو به طريقى ديگر ، مىگوييم كه بايد جنس بر آنچه در تحت آن واقع است به طريق تواطى حمل شود ، و اين معنى ، يعنى موجود بالفعل لا في موضوع ، بر ما تحتش به طريق تشكيك حمل مىشود ، چنان كه حملش بر هيولى و صورت اقدم است از حملش بر جسم و حملش بر پدر و مادر اقدم است از حملش بر فرزند ، و همچنين مختلف مىشود حملش بر جواهر عالم اعلى و جواهر عالم اسفل ، زيرا كه جواهر آن عالم اقدم و اقوم است به حسب وجود بالفعل از جواهر اين عالم ، بلكه اين عالم اظلال و اشباح آن عالمند ، چنان كه اقدمين به\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nآن تصريح نموده‌اند .\r\nو امّا متقدّم از افراد حقيقت جوهر به حسب وجود سبب نيست براى آنكه متأخّر به حيثيّتى گردد كه معنى جوهريّت بر آن حمل شود ، زيرا كه جوهر به حسب ذات جوهر است نه به جعل جاعل ، و جوهريّت چيزى به سبب امرى كه علّت حمل جوهريّت بر آن چيز شود نيست ، ليكن در وجود محتاج به اسباب و علل است ، و جوهريّت چيزى از حيثيّت جوهريّت علّت جوهريّت چيزى ديگر نمىتواند بود .\r\nپس جوهر علّى تقدّمش بر جوهر معلولى به حسب وجود خواهد بود ، نه به حسب آنكه جوهر است . و تقدّم و تأخّر كه در ميان دو چيز حاصل مىشود : گاهى آن است كه به حسب ذات آن دو چيز است ، مثل تقدّم وجود بر وجود ، در تقدّم وجود علّت بر وجود معلول ؛ و گاهى به اعتبار امرى كه خارج از آن دو چيز است ، مثل تقدّم نوح بر موسى عليهما السلام ، و مثل تقدّم پدر بر فرزند ، نه در انسانيّت ، زيرا كه در انسانيّت با هم مساوىاند ، بلكه در زمان و وجود . و اين هر دو معنى زايد بر نفس ماهيّت است . و وجود بر وجود به حسب طبع مقدّم است نه به امرى زايد . و امّا جوهريّت در همهء انواع جوهر مساوى است . و چنان كه جسم موجود لا في موضوع است اجزاء آن نيز چنين است بدون تقدّم و تأخّر در اين معنى .\r\nپس به اين طريق نيز به ثبوت رسيد كه معنى جوهرى كه صلاحيت جنسيّت عقل و فلك و حيوان و شجر و حجر دارد صلاحيت آنكه حقيقت واجب بوده باشد ندارد ، و به هيچ وجه بر واجب حمل نمىشود ، زيرا كه واجب صاحب ماهيّت نيست چنان كه دانسته شد ، بلكه وجود متأكّد در واجب به مثابهء ماهيّت است در غير واجب .\r\nبدان كه آنچه مذكور شد بر طبق نظر اتباع معلّم اوّل بود . و امّا در نزد طايفه‌اى از شيعهء افلاطون و اقدمين ، كه وجود را امر اعتبارى ذهنى مىدانند و تقدّم ميان موجب تامّ و معلولش را به ماهيّت قائلند ، متقدّم در نزد ايشان جوهر علّت است در جوهريّت بر جوهر معلول .\r\nبلكه مىگويند كه جوهر معلول در جوهريّت به منزلهء ظلّ جوهر علّت است .\r\nو بودن جوهرى را اقوى در جوهريّت بر جوهرى ديگر تجويز مىكنند ، مثل جوهر عقلى و جوهر نفسى و مثل جوهر مفارق و جوهر مادى . و همچنين در انواع جواهر ، حتّى آنكه مىگويند كه حيوانى كه حيوانيّتش اكثر و نفسش بر تحريك اقوى باشد ، مثل انسان\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nمثلا ، حيوانيتش اتمّ است از آنچه چنين نيست ، مانند بعوضه .\r\nو همچنين در مقولهء كم و كيف تفاوت در نفس معنى كميّت مطلقه و كيفيّت مطلقه را تجويز مىكنند ، پس سوادى در نظر ايشان اشدّ از سوادى ديگر در معنى سواديّت مىتواند بود ، و همچنين خطّى اكمل از خط ديگر در معنى خطّى است ، و عددى اكثر از عددى در معنى كميّت منفصله با قطع نظر از همهء لواحق و معيّنات و اضافات عارضه و اگر چه در بعضى از آنها ادوات تفضيل و مبالغه در عرف اهل لسان اطلاق نشود ، زيرا كه از دأب حكيم نيست كه در تصحيح معانى اقتصار بر مجارى عرف نمايد و حقايق را از الفاظ كسب كند .\r\nو چه بسيار عجب است از بعضى كه در ردّ اين مذهب مبالغه نموده‌اند و تفاوت در نفس ماهيّات را به هيچ وجه تجويز نكرده‌اند ، با آنكه وجود در نزد ايشان از اعتباريّات ذهنيّه است و به تقدّم ماهيّت علّت بر ماهيّت معلول قائلند . پس در صورتى كه علّت و معلول هر دو جوهر باشند بر ايشان لازم مىآيد كه اعتراف كنند به اينكه جوهر علّت در باب جوهريّت اقدم است از جوهر معلول ، و ايشان از اين تحاشى دارند . و براى اين مطلب تحقيقى زياده بر اين خواهد آمد ان شاء اللّه تعالى .\r\n\r\nفصل ششم در بيان آنكه براى واجب الوجود شريكى در مفهوم وجوب وجود نمىباشد\r\nيعنى صدق اين مفهوم بر دو ذات از ممتنعات است . و بيانش اين است كه معلوم و مبيّن است كه مفهوم وصف : گاهى نفس ذات موصوف است ، مانند متّصل كه جزو صورى جسم من حيث هو جسم است ؛ و گاهى به نحوى است كه چيزى ديگر به آن موصوف است مانند مادّهء جسم در صدق وصف متّصل بر آن . پس مىگوئيم كه تعقّل مفهوم واجب الوجود :\r\nيا از همان حيثيّت است كه نفس واجب الوجود است ، يا آنكه تعقّل چيزى است كه آن چيز واجب الوجود است . و مصداق حكم در اوّل حقيقت موضوع است و بس ، و در دوم با حيثيّتى ديگر است خواه انتزاعى باشد و خواه انضمامى .\r\nو هر واجب الوجودى كه نفس وجوب وجود نباشد ، بلكه او را حقيقتى باشد كه متّصف به اين وصف باشد ، در اتّصافش به آن وصف محتاج به عروض آن امر خواهد بود و\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nبه جاعلى كه او را متّصف به آن گرداند ، يا آنكه او را جعل نمايد تا آنكه به آن متّصف گردد ، بنا بر اختلاف قولين در جعل . پس آن حقيقت فى ذاتها ممكن خواهد بود و به آن اتّصاف و جعل واجب مىشود ، و هر چيز كه چنين باشد واجب الوجود لذاته نمىتواند بود چنان كه پيش از اين معلوم شد ، پس هر چه واجب الوجود بذاته است بايد كه به نفس ذات واجب الوجود باشد .\r\nو آنچه بعضى گفته‌اند كه « حقيقت اوّل تعالى و تقدّس اعلى از آن است كه واجب الوجود بر او صدق كند ، بلكه حقيقتى است كه هيچ اسم ندارد ، و چون تعقّل كرده شود وجوب وجود در عقل از لوازم او است » ، بايد كه آن را تأويل كرد به آنكه مراد آن است كه ما را ميسّر نمىشود كه وجوب وجود را تصوّر نماييم مگر با اشتمال بر تركيب ، زيرا كه وجود را مفهومى است و وجوب را مفهوم ديگر است . و امّا وجودى كه وجوبش تأكّد و كماليّت آن باشد از آنجا كه بسيط است در نزد ما اسمى كه لايق به كماليّت و بساطت او باشد نيست . و اين مفهوم مركّب كه از اين لفظ مأخوذ است لازمى از لوازم او است .\r\nپس چون ثابت و متحقّق گرديد كه واجب الوجود لذاته واجب الوجود به حسب حقيقت است ، يعنى حقيقتش وجود صرف متحقّق است ، و همچنين ثابت گرديد كه مطلق وجود يك چيز است به حسب معنى و مفهوم چنان كه محصّلين از حكما به آن قائلند ؛ مىگوييم اگر واجب بالذّات متعدّد باشد از اين خالى نخواهد بود كه يا در حقيقت متّحدند و يا مختلف . و بنا بر اوّل بايد كه اختلاف ايشان به امرى غير وجود متأكّد و غير حقيقت ايشان باشد ، پس امكان هر دو يا امكان احدهما لازم مىآيد . و بنا بر ثانى وجوب وجود عارض هر دو يا يكى از آن دو خواهد بود ، و حال آنكه معلوم شد كه حقيقت واجب الوجود سواى نفس وجود نمىتواند بود .\r\nطريقى ديگر : تعدّد واجب بالذّات ممكن نيست ، زيرا كه حقيقتش موجود من حيث هو موجود است بلكه وجودى است واجب ، و تفاوت در ميان اين دو تعبير در لفظ است و معبّر عنه در هر دو يك چيز است ، و هرگاه حقيقت چيزى محض وجود باشد بايد كه تشخصش به نفس حقيقتش باشد ، پس تعدّد در او ممكن نخواهد بود .\r\nحجّتى ديگر : اگر واجب الوجود متعدّد باشد بايد كه ممكن باشد كه اثر هر يكى بعينه\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nاثر ديگرى باشد ، زيرا كه در وجوب وجود متّفق‌اند ، و آن يك معنى بيش نيست و عين همه است . پس استناد اثر به يكى دون ديگرى ترجيح بلا مرجّح خواهد بود و صدور يك اثر از همه موجب صدور امر واحد شخصى است از متعدّد ، و اين هر دو محال است ، پس تعدّد واجب محال است .\r\nبرهانى ديگر : نمىتواند شد كه دو واجب موجود باشد ، زيرا كه بايد كه وجود نفس ماهيّت هر دو باشد ، و لازم نوع متّفق مىباشد و عارض غريب مخصّص خارجى مىخواهد ، و نمىتواند شد كه هر يك نفس خود را تخصيص دهند به چيزى ، زيرا كه مستلزم تقدّم تخصّص بر تخصيص خواهد بود ، و نمىتواند شد كه هر يك ديگرى را تخصيص دهند به چيزى ، زيرا كه مستلزم تقدّم تخصّص هر يك است بر تخصيص مخصّص خودش . و از اين لازم مىآيد كه تعيين هر يك بر تعيّنش تقدّم داشته باشد ، و اين محال است .\r\nبرهانى ديگر : مصداق حمل مفهوم واحد و مطابق صدق بالذّات آن با قطع نظر از هر حيثيتى كه بوده باشد ممكن نيست كه حقايق متباينه بالذّات باشند كه در هيچ ذاتى با هم اشتراك نداشته باشند .\r\nو چنين مىپندارم كه هر كه فطرتش سليم باشد حكم مىكند به اينكه امور متخالفه از اين حيثيّت كه متخالفند و هيچ حيثيّت جامعه در آنها نيست مصداق حكم واحد نمىتوانند بود .\r\nامّا اگر به يك وجه با هم متماثل باشند از همان وجه مصداق حكم واحد مىتوانند بود ، چنان كه حكم بر زيد و عمرو به انسانيّت از جهت اشتراك هر دو در تمام ماهيّت ، نه از حيثيت اختلاف ايشان به اعتبار اختلاف در عوارض مشخصه ؛ و مثل حكم بر انسان و فرس به حيوانيّت به اعتبار اشتراك در جزو ذاتى ، و مثل حكم بر ثلج و عاج به ابيضيّت به اعتبار اشتراك در امرى عرضى ، و مثل حكم بر جميع ممكنات به موجوديّت به اعتبار انتساب همهء آنها به وجود واجب تعالى .\r\nو اگر آن تماثل در امر سلبى هم بوده باشد آن اعتبار مصحّح صدق حكمى بر آنها مىتواند شد . مثل حكم به امكان بر همهء موجودات ممكنه به اعتبار سلب ضرورت وجود از همهء آنها . و امّا اگر به هيچ وجه مماثلت اعتبار كرده نشود بالضرورة مصداق حكم واحد\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nنمىتوانند بود .\r\nو چون اين مقدّمه ممهّد گرديد مىگوييم كه : اگر مفهوم واجب بالذّات متعدّد گردد از هر يك از آنها من حيث ذاته بذاته مفهوم وجود و وجوب انتزاع كرده مىشود و بر هر يك موجوديّت و واجبيّت صدق مىكند . پس بايد كه امرى ذاتى مشترك در آنها باشد خواه عين حقيقت همه باشد و خواه جزو آن ، و هر دو صورت باطل است ، چنان كه در فصول گذشته معلوم شد .\r\nو ببايد دانست كه براهين دالّ بر اين مطلب كه از اصول مباحث الهيّه است بسيار است ، ليكن تتميم همهء آنها موقوف است بر آنكه حقيقت واجب الوجود بالذّات وجود بحت قائم به ذات خود است . و هر چه وجود يا وجوب عارض او باشد فى حدّ ذاته ممكن خواهد بود و وجوبش مثل وجودش از غير مستفاد خواهد بود ، پس واجب نخواهد بود .\r\nو در كتب اهل اين فن ، مثل شفا و غير آن ، اقامهء برهان بر اين مقدّمه شده است ، و ما نيز پيش از اين اقامهء برهان بر اين كرديم .\r\nو به اين مقدمه ، مندفع مىگردد آنچه طبايع اكثر علما را مشوّش گردانيده و اذهان ايشان را بليد نموده و عقول ايشان را متحيّر ساخته . و آن شبهه اين است كه چرا : « جايز نباشد كه دو هويّت بسيطهء مجهولة الكنه موجود باشند كه در تمام ماهيّت بسيطه مختلف باشند و هر دو واجب بالذّات باشند و مفهوم وجوب وجود منتزع از هر دو باشد و بر هر دو به قول عرضى صدق كند » .\r\nو وجه دفع : آنكه هرگاه چنين باشد ، عروض اين مفهوم بر هر دو يا بر يكى : يا اين است كه معلول همان معروض است ، و از اين لازم مىآيد تقدّم خودش در وجود بر خودش ، و اين شنيع و محال است ؛ و يا اين است كه معلول غير است ، و اين اشنع و اقبح است .\r\nبلكه اگر كسى در نفس مفهوم وجود كه به وجهى از وجوه به بداهت معلوم است نظر كند البته آن نظر مىكشاند او را به سوى اينكه بايد حقيقت و منتزع منه آن امرى قائم به ذات خود باشد ، و آن واجب حقّ و وجود مطلق است كه به هيچ وجه شايبهء عموم و خصوص و تعدّد را در آن مدخل نيست ، زيرا كه هر چه وجودش به حسب فرض اين وجود باشد ممكن نيست كه در ميان او و ميان چيزى ديگر كه وجود او نيز همين وجود باشد مباينت متصوّر\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nشود ، پس دوئى در اينجا نمىگنجد ، بلكه يك ذات است و يك وجود .\r\nچنان كه صاحب تلويحات به آن اشاره نموده است كه : « صرف وجودى كه اتمّ از آن وجودى نباشد ، هر ثانى كه براى آن فرض شود چون ملاحظه كرده مىشود ظاهر مىگردد كه آن ثانى همان اوّل است ، زيرا كه در ميان صرف شىء تميز نمىباشد » . « 1 » پس وجوب وجودى كه نفس ذات او است دلالت مىكند بر وحدت او ، چنان كه در تنزيل وارد شده است كه :  شَهِدَ اللَّهُ أَنَّهُ لا إِلهَ إِلَّا هُوَ  ( آل عمران ، 18 ) ؛ و دلالت مىكند بر آنكه ممكنات موجودند به وجود انتزاعى ، چنان كه فرموده است :  أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  ( فصلت ، 53 ) .\r\nزيرا كه موجوديّت ممكنات ، چنان كه مكرّر مذكور شد ، عبارت است از انتساب و ارتباط آنها به وجود قائم به ذات به نحو انتساب و ارتباطى كه كنهش معلوم نيست ، و مفهوم موجود شامل است آن امر قائم به ذات و امورى را كه به او انتساب دارند به آن طور از انتساب .\r\nو صدق مشتق منافى قيام مبدأ به ذات خود كه بازگشتش به عدم قيام به غير باشد نيست ، و منافى بودن ما صدق امرى كه به مبدأ منتسب باشد و معروض مبدأ نباشد نيز نيست ، چنان كه در لابن و تامر ، علاوه بر آنكه در نزد ابناى حقيقت اعتبارى به اطلاقات اهل لغت و اهل لسان نمىباشد و حقايق را از آن كسب نمىكنند .\r\nو بودن مشتق از معقولات ثانيه و مفهومات عاميّه و بديهيّات اوّليّه با بودن مبدأ اشتقاق حقيقت متأصّله متشخّصه مجهولة الكنه منافات ندارد ، زيرا كه ثانويّت معقول و تأصّل آن گاهى به قياس به امور مختلف مىگردد ، و انتزاع اين مفهوم بديهى از واجب تعالى از رهگذر تمثّلش در ذهن نيست ، بلكه به همان نحو است كه ما به آن پيش از اين اشاره نموديم .\r\n\r\nفصل هفتم در بيان آنكه إله عالم واحد است يعنى او را در ايجاد شريكى نيست\r\nبراهين گذشته دلالت مىكند بر آنكه واجب بالذّات واحد است . و مقصود از اين\r\n\r\n\r\n","description":"","footnote":"\r\n( 1 ) . سهروردى ، التلويحات ، ص 35 .\r\n","page_name":" 602 ","page_number":602},
  {"content":"\r\n\r\nفصل بيان آن است كه إله خالق عالم واحد است ، زيرا كه مجرّد وحدت واجب بالذّات بر آنكه بايد كه إله مؤثّر در عالم واحد باشد دلالت ندارد .\r\nپس مىگوييم كه : پيش از اين معلوم گرديد كه واجب الوجود بالذّات را شريكى در وجوب ذاتى نمىباشد ، بلكه در حقيقت وجود شريك ندارد . و هر موجودى كه سواى او است ممكن بالذّات است و به او واجب و موجود گرديده است . پس از آنجا كه واجب است كه همهء موجودات به او مستند باشد لازم مىآيد كه وجودات كلّ امور مستفاد از يك امر كه واجب الوجود بذاته است بوده باشد . پس همهء اشياء قياس به او حادثند .\r\nو نسبت او به سواى خودش نسبت ضوء شمس است - در صورتى كه قائم به ذات خود فرض شود - به اجسامى كه به حسب ذوات مظلم‌اند و از آن ضوء روشنى مىپذيرند ، زيرا كه آن به حسب ذات روشن است ، و به سبب آن ، اشياء ديگر نورانى مىشوند .\r\nو چون كسى ملاحظه نمايد كه نور شمس بر موضعى تابيد و از آن نور موضعى ديگر روشن گرديد حكم مىكند به آنكه نور دوم از شمس است و بالضرورة آنها را به شمس اسناد مىدهد ، و حال وجودات اشياء نيز مثل اين است ، پس همه از نزد خداست .\r\nبلكه مىگوييم كه چون به ثبوت رسيده است كه واجب بذاته وجود حقيقى و موجود فى نفسه است ، و غير واجب بذاته موجود فى نفسه نيست و موجوديّتش به اعتبار انتساب او است به واجب بذاته ، و تأثير و ايجاد بجز آن نيست كه فاعل نفس معلول را جعل نمايد به نحوى كه مرتبط و متعلّق به خودش باشد به حيثيّتى كه به ارتباط معلول به او مبدأ انتزاع وجود و مصداق حمل موجود شود ، زيرا كه تا چيزى به نفس حقيقت خود وجود و موجود نباشد چيزى ديگر به واسطهء ارتباط به او موجود نمىتواند شد .\r\nپس از اين بيان به ظهور رسيد كه تأثير و ايجاد حقيقى و فاعليّت حقيقيّه به واجب الوجود بالذّات اختصاص دارد ، چنان كه وجود حقيقى به او مخصوص است ، و او واحد است چنان كه مبيّن گرديد ، پس مؤثّرى بجز او موجود نيست .\r\nو چنان كه موجود حقيقى بودن او بتنهايى موجب اين نيست كه غير او موجود نباشد ، همچنين موجد و فاعل حقيقى بودن او موجب آنكه غيرش فاعل نباشد نيست . و لازم از آن\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nهمين است كه ديگرى فاعل حقيقى نباشد .\r\nپس از آنكه وجود مطلقا معلول حقيقى او باشد لازم نمىآيد كه وسايط و روابط ، مانند عقول و نفوس و طبايع و قوى ، از ميانه برخيزد ، زيرا كه آنها در نزد حكما بجز تصحيح و اعداد را افاده نمىكنند و مؤثّر و موجد نيستند ، چنان كه صاحب كتاب معتبر از ظاهر كلام ايشان توهّم نموده است و بر ايشان تشنيع نموده است .\r\nو مؤيّد اين است آنچه شيخ در اشارات گفته است كه : « حقّ اوّل ابداع جوهر عقلى مىكند و مبدع حقيقى او است و به توسّط او جوهر عقلى ديگر و جرم سماوى را ابداع مىكند » . « 1 » و همچنين مؤيّد اين است آنچه شيخ الهى در هياكل گفته است كه : « حركات افلاك ايجاد اشياء نمىكنند ، بلكه استعدادات را حاصل مىكنند ، و هر چه لايق استعداد هر چيز است حقّ اوّل به او عطا مىفرمايد » « 2 » .\r\nو ايضا به لسان اهل اشراق گفته است كه : « جواهر عقليّه اگر چه فعّالند امّا وسايط جود اوّلند و او است فاعل . چنان كه نور قوى نمىگذارد كه نور ضعيف مستقلّ در اناره باشد ، پس قوّهء قاهرهء واجبيّه از رهگذر وفور فيض و كمال قوّت وسايط را نمىگذارد كه مستقلّ در تأثير باشند » « 3 » .\r\nو امام رازى در مباحث مشرقيه گفته است كه : « حقّ در نزد من اين است كه مانعى براى آنكه كلّ ممكنات مستند به واجب باشد نيست ، ليكن آنها بر دو قسمند : قسمى آن است كه همان امكانى كه لازم ماهيّت آن است در صدورش از بارى تعالى كافى است و از او بدون هيچ شرطى فايض مىگردد ، و قسمى ديگر آن است كه همان امكان كافى نيست ، بلكه لا بدّ است از حدوث امرى پيش از آن ، براى آنكه او را نزديك گرداند به علّت فائضه ، و اين امر منتظم نمىگردد مگر به وجود حركت دوريّه . پس در حالتى كه به استعداد تامّ مستعدّ گردد از بارى تعالى بدون منع و بخل صادر مىگردد و وسايط را در ايجاد اصلا تأثير نيست ، بلكه اثر\r\n\r\n\r\n","description":"","footnote":"\r\n( 1 ) . ابن سينا ، الاشارات ، ص 131 .\r\n( 2 ) . سهروردى ، هياكل النور ، ص 89 .\r\n( 3 ) . سهروردى ، هياكل النور ، ص 86 .\r\n","page_name":" 604 ","page_number":604},
  {"content":"\r\n\r\nآنها همان اعداد است » « 1 » .\r\nو صاحب تحصيل بر اين مطلب استدلال نموده است به اين طريق كه گفته است كه :\r\n« اگر از حقّ مسأله سؤال كرده شود صحيح آن است كه علّت وجود بجز آن كس كه از جميع وجوه از معنى آنچه بالقوّه است برى باشد نمىتواند بود . و اين صفت اوّل تعالى است لا غير ، زيرا كه اگر چيزى كه معنى ما بالقوّه در او باشد ، خواه عقل و خواه جسم ، افادهء وجود كند لازم مىآيد كه براى عدم شركت در افادهء وجود باشد و ما بالقوّه را در اخراج شىء از قوّه به فعل مشاركت باشد » « 2 » .\r\nو مصنّف عليه الرحمه فرموده است كه : اگر چه جمعى از محقّقين اين كلام را پسنديده و آن را صواب دانسته‌اند ، ليكن ما را به چند وجه در آن نظر است :\r\nاوّل : آنكه معنى امكان ذاتى اگر چه امرى ثابت است در مفارقات به اعتبار ذوات آنها من حيث هى هى ، ليكن در نفس الامر اين معنى براى آنها ثابت نيست ، بلكه ثابت در نفس الامر براى آنها وجود و تحصّل است به سبب فاعل .\r\nپس مىگوييم كه : اگر مراد به « قوّه » امكان ذاتى است ، ملازمه را مسلّم نمىداريم ، زيرا كه براى عدم يا قوّه كه عقل ذات ممكن را به اعتبار ملاحظهء ذاتش من حيث هى هى بدون استنادش به فاعل تامّ به آن نسبت دهد در نفس الامر تحقّقى نمىباشد تا آنكه در افادهء وجود شريك گردد .\r\nو اگر كسى گويد : كه اعتبار امكان در ذات ممكن من حيث هى هى نيز به حسب نفس الامر است ، زيرا كه اگر به حسب تعمّل عقل بتنهايى باشد لازم مىآيد كه امكان ممكن كاذب باشد .\r\nجوابش : آن است كه اين اعتبار اگر چه از انحاء واقع است ، ليكن صدق حكم بر چيزى به حسب نحوى از انحاء واقع ، واجب نيست كه صدقش بر او در واقع بوده باشد .\r\nچنان كه سلب نقيضين از ماهيّت به حسب ملاحظهء آن من حيث هى هى صادق است ، ليكن به حسب واقع صادق نيست اگر چه آن ملاحظه از مراتب نفس الامر است ، زيرا كه نفس\r\n\r\n\r\n","description":"","footnote":"\r\n( 1 ) . فخر رازى ، المباحث المشرقية ، ج 2 ، ص 507 .\r\n( 2 ) . بهمنيار ، التحصيل ، ص 521 .\r\n","page_name":" 605 ","page_number":605},
  {"content":"\r\n\r\nالامر اوسع و اعمّ از آن مرتبه و غير آن است .\r\nو سرّ در اين مسأله ، آن است كه امكان و رفع نقيضين و امثال آنها امور عدميّه يعنى سلوب تحصيليّه‌اند ، و اتّصاف شىء به سلوب و اعدام در نحوى از انحاء واقع موجب اتّصاف آن شىء در واقع به آنها نيست ، به خلاف امور وجوديّه كه اتّصاف به چيزى از آنها در نحوى از انحاء موجب اتّصاف در واقع است .\r\nمثلا اگر زيد در مكانى از امكنه ، مانند بازار ، متّصف به حركت باشد صادق است كه در واقع متّصف به حركت است ، اگر چه در ساير امكنه متّصف به حركت نيست ، زيرا كه آن صفت وجودى است . اما اتّصافش به عدم حركت در بعضى امكنه موجب اتّصاف به آن در واقع نيست ، بلكه وقتى در واقع به آن متّصف است كه در جميع امكنه به آن متّصف باشد ، زيرا كه آن عدمى است .\r\nو اين است نظير آنچه قوم گفته‌اند كه تحقّق طبيعت به تحقّق يك فرد از افراد آن صورت مىگيرد ، و رفعش به رفع جميع افراد حاصل مىشود .\r\nو اگر از « ما بالقوّه » قوّهء استعداديّه كه صفتى است متحقّق در واقع خواسته است ، ملازمه مسلّم است ، ليكن اتّصاف عقول به آن مسلّم نيست ، زيرا كه براى آنها حالت منتظره نيست ، پس اگر چيزى از عقول علّت وجود بعضى از ممكنات باشد لازم نمىآيد كه عدم و قوّه در افادهء وجود و اخراج شىء از قوّه به فعل شركت داشته باشد .\r\nدوم : آنكه گرفتيم كه امكان ممكن صفت ثابته در واقع باشد براى آن ، ليكن لازم نيست كه هرگاه چيزى فاعل باشد بايد كه فاعليّتش از حيثيّت امكان باشد ، بلكه از حيثيّت آن است كه موجود است . چنان كه لونيّت اگر چه حيثيّت ثابته در حيوان است ، امّا مدخليّتى در تحريك و احساس حيوان ندارد ، و اين ظاهر است .\r\nسوم : آنكه آنچه او گفته است منقوض است به آنچه گفته‌اند كه : « فلك از عقل به واسطهء امكان آن حاصل مىشود » . و امكان عدمى است ، و در اين بحث محلّ تأمّل است .\r\nطريقى ديگر : كه در كتاب الهى به آن اشاره شده است ، و مسلك ارسطاطاليس آن است ، و آن استدلال به وحدت عالم است بر وحدت إله . و تقريرش آن است كه در كتب حكميّه مبيّن گرديده است كه وجود عالمى ديگر غير اين عالم ممتنع است ، خواه آسمان و\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nزمين و عناصرش با اين عالم در نوع موافق باشد و خواه مخالف . و بيانش اين است كه اگر عالمى ديگر بالفرض موجود باشد بايد كه بر شكل طبيعى يعنى كرى باشد ، و اگر دو كره موجود باشد و يكى بر ديگرى محيط نباشد در ميان آن دو خلأ لازم مىآيد و خلأ محال است ، پس تجويز وجود عالمى ديگر محال است . اين است بيان مطلق براى امتناع وجود دو عالم .\r\nامّا بيان مختصّ به احتمال اوّل ، كه اجزاء دو عالم از آسمان و زمين و غيرهما در نوع متّحد باشند ، آن است كه از معلّم اوّل منقول است كه :\r\n« اگر اسطقسات عوالم كثيره در طبيعت مختلف نباشند بايد كه در حركت و در جهتى كه به سوى آن حركت مىكنند به اعتبار اتّفاق در طبيعت متّحد باشند . پس بايد كه مواضع اسطقسات عوالم كثيره متّفق باشد ، پس در اين مواضع مختلفه به قسر ساكن خواهند بود ، و قسر محقّق مىگردد بعد از آنكه طبع به حسب ذات متحقّق باشد ، پس بايد كه اين اقتران و تباين بعد از اجتماع باشد ، و اين مطلب خلاف تباين دايمى است . و ايضا بايد كه در وقتى قسر زايل شده به طبع كه ذاتى است برگردد ، پس بايد كه وقتى اين عوالم مجتمع گردند ، و اين نيز خلاف تباين دائمى است » . انتهى « 1 » .\r\nو اگر كسى گويد : كه اين ارضين كثيره واقعه در عوالم كثيره در آنكه همه ارض‌اند اشتراك دارند و مشتركند در آنكه بايد وسط آن عوالم امكنهء آنها باشد ، پس ارضيّت مطلقه اقتضاء وسط عالم بر سبيل اطلاق مىكند و ارضيّت معيّنه اقتضاى وسط معيّن از عالم .\r\nمىگوييم : كه شكّى در اين نيست كه اجسامى كه در حقيقت متّحد باشند و در عدد كثير محتاج به امكنه كثيره به حسب عدد مىباشند ، ليكن بايد كه كثرت آنها به نحوى باشد كه اگر آن اجسام به هم جمع شده متمكّن واحد شوند آن امكنه نيز مكان واحد گردد و اتّحاد امكنهء واقعه در عوالم مختلف ممتنع است و اجتماع اجسام به اعتبار اتّحاد در طبيعت ممكن ، زيرا كه اگر به حسب طبيعت اقتضاى تفرّق و تباين نمايد واحد متّصلى يافت نخواهد شد .\r\n\r\n\r\n","description":"","footnote":"\r\n( 1 ) . صدر الدين شيرازى ، الأسفار ، ج 6 ، ص 94 .\r\n","page_name":" 607 ","page_number":607},
  {"content":"\r\n\r\nو امّا بيان مختصّ به احتمال دوم ، كه اجزاء عوالم به حسب نوع مختلف باشند ، آن است كه در بعضى از رسايل شيخ رئيس مذكور است . و آن اين است كه :\r\n« نمىتواند بود كه جسمى يافت شود كه مخالف اين اجسام بوده باشد در حركات و كيفيّات :\r\nامّا در حركات ، به جهت آنكه حركت به قسمت عقليّهء ضروريّه منقسم مىگردد به مستقيمه و مستديره . و حركت مستقيمه يا از مركز است به سوى محيط ، و يا از محيط است به سوى مركز ، و يا اين است كه از محيط ابتدا نموده بر استقامت مىآيد و از مركز مىگذرد ، و يا اين است كه ما بين محيط و مركز شروع نموده و بر مركز مىگذرد ؛ و آن حركتى كه به حسب طبع است بايد كه از نهايتى اخذ نموده به نهايتى كه ضدّ آن است منتهى گردد . و بيان اين مقدّمه در كتب ارسطو مخصوصا در مقالهء پنجم از كتاب سماع طبيعى و در تفسير مفسّران آن مذكور است . پس حركت بالطّبع در جميع اجسام يا از مركز است يا به سوى مركز .\r\nو امّا در كيفيّات محسوسه ، به جهت آنكه ممكن نيست كه از نوزده نوع مشهوره زيادتر باشد ، چنان كه ارسطو در كتاب نفس آن را بيان نموده است ، و بسط قول در آن موجب تطويل است . و بيان آن بر سبيل ايجاز اين است كه : طبيعت مادام كه در هر نوعى كه آن را كامل مىگرداند شرايط و لوازم نوع انقص را كامل نگرداند آن را داخل در نوع اكمل نمىسازد ، چنان كه طبيعت مادام كه جميع خصايص كيفيّات جسمانيّه موجوده در اين عالم را در جسم حاصل نگرداند آن را داخل در نوع اشرف از آن كه نباتيّت باشد نمىگرداند . و مادام كه جميع خصايص نوع نباتيّت را ، مثل قوّهء غاذيه و ناميه و مولّده ، در آن حاصل نكند آن را داخل در نوع اشرف كه بالنّسبه به آن حيوانيّت است نمىسازد و خواصّ مرتبهء حيوانيّت حسّ و حركت اراديّه است .\r\nپس مادام كه جميع حواس كه مدرك جميع محسوسات باشد حاصل نگردد طبيعت از نوع حيوانى به نوع انسانى ترقّى نخواهد نمود ، و ليكن در مواليد ناطق موجود است ، پس بايد كه جميع قواى حسيّه كامل شده باشد و بعد از آن قواى نطقيّه به حصول رسيده باشد .\r\nپس در صورتى كه براى نوع ناطق جميع قواى مدركه محسوسات حاصل باشد بايد كه ناطق مدرك جميع محسوسات باشد ، و محسوسى سواى آنچه انسان آن را احساس\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nمىكند نباشد .\r\nپس كيفيّتى سواى شانزده قسم محسوسه بالذّات و سه قسم محسوسه بالعرض كه حركت و سكون و شكل است نمىتواند بود . پس جسمى كه در آن كيفيّتى غير از اين كيفيّات باشد نخواهد بود . پس عالمى كه مخالف اين عالم در كيفيّات محسوسه بوده باشد نمىباشد . پس اگر عوالم كثيره باشد بايد كه در طبع موافق باشند » « 1 » . انتهى .\r\nو چون تعدّد عالم هم به حسب طبع و هم به حسب عدد باطل شد و معلوم گرديد كه عالم واحد شخصى است ، مىگوييم كه : متحقق گرديده است كه در ميان اجسام عظام واقع در اين عالم تلازم حاصل است ، و همچنين ميان اجسام و اعراض آنها بلكه در ميان اكثر اعراض با محلّ آنها نيز تلازم است ، چنان كه امتناع خلأ و امتناع خلوّ جسم مستقيم الحركة از محدّد جهات دلالت بر تلازم ميان آسمان و زمين مىكند ، و امتناع قيام عرض به ذات خود و امتناع خلوّ جوهر از اعراض دالّ است بر تلازم ميان آنها . و پيش از اين معلوم شده است كه لزوم و تلازم در جايى بهم مىرسد كه طرفين منتهى به علّت واحد باشند . پس مؤثر در اين عالم بايد كه واحد باشد .\r\nپس هر جسم و جسمانى كه موجود است بايد كه منتهى گردد به مبدأ واحدى كه وجود اجسام دليل است بر وجود آن مبدأ . و عقول و نفوسى كه حكما ثابت مىكنند براى آن اثبات مىنمايند كه يا علل يا مدبّر اين اجسام باشند . و دليل بر وجود مجرّدى كه علّت يا مدبّر نباشد نيست ، بلكه وجودش فضل خواهد بود ، و كسى از فلاسفه به آن قائل نشده است .\r\nپس جميع اجسام و جسمانيّات و مجرّدات مرتبطه به آنها ، خواه در تأثير و خواه در تدبير ، منتهى به مبدأ واحدى خواهد بود كه واجب بالذّات و قيّوم است ، چنان كه قرآن مجيد بر آن دلالت دارد در آنجا كه مىفرمايد :  لَوْ كانَ فِيهِما آلِهَةٌ إِلَّا اللَّهُ لَفَسَدَتا  ( انبياء ، 22 ) .\r\nشايد كه ضمير تثنيه راجع باشد به مجموع سماويّات ، خواه عقلى و خواه نفسى و خواه جسمى ، و به مجموع ارضيّات خواه عنصرى و خواه طباعى و خواه نفوسى . و شايد كه مراد به فساد انتفاء آنها باشد . « 2 »\r\n\r\n\r\n","description":"","footnote":"\r\n( 1 ) . ابن سينا ، أجوبة مسائل البيرونى ، ص 423 - الأسولة و الأجوبة ، صص 24 - 27 .\r\n( 2 ) . صدر الدين شيرازى ، الأسفار ، ج 6 ، صص 96 - 100 .\r\n","page_name":" 609 ","page_number":609},
  {"content":"\r\n\r\nو به اين طريق بر آن استدلال نماييم كه اگر إله متعدّد باشد تعالى اللّه عن ذلك لازم مىآيد كه عالم جسمانى و آنچه به آن منوط است متعدّد باشد ، و اللّازم باطل فالملزوم مثله .\r\nچنان كه از قول حق سبحانه و تعالى ظاهر مىگردد كه :  إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ  ( مؤمنون ، 91 ) ، و اللّه أعلم بحقائق آياته و رموز كلماته .\r\n\r\nتنبيه\r\nارتباط موجودات به يكديگر بر رصف حقيقى و نظم حكمى دليل است بر آنكه مبدع آنها واحد محض است . و چنان كه هر يك از اعضاى شخص واحد انسانى با آنكه از ساير اعضا به حسب طبيعت ممتاز است ، امّا از آن حيثيّت كه به تأليف واحد مؤتلف و به ارتباط واحد مرتبطاند و بعضى از بعضى نفع مىبرند و منتظم در نظم واحدند دالّند بر آنكه مدبّر و ممسك آنها از تفرّق و انحلال قوّهء واحده و مبدأ واحد است ؛ همچنين اجسام و قواى عالم با آنكه از يكديگر منفصل و هر يك به طبيعتى خاصّ منفردند و به فعلى خاص از يكديگر ممتازند ، امّا از آنجا كه در يك نظام منتظم و در ميان آنها ايتلاف طبيعى هست دلالت دارند بر آنكه مبدع و مدبّر و ممسك رباط ايشان واحد حقيقى است كه آنها را برپا مىدارد به همان قوّتى كه آسمانها و زمينها را نگاه مىدارد كه از وضع و مكان خود زايل نمىگردند ، زيرا كه اگر دو صانع باشد بايد كه صنع هر يك از صنع ديگرى ممتاز باشد . پس ارتباط منقطع و انتظام مختل خواهد گرديد ، چنان كه حقّ تعالى مىفرمايد كه :  إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ  ( مؤمنون ، 91 ) .\r\nو چنان كه حركات رقص متباين و متضادّ است و مشتمل است بر قبض و بسط و تعويج و تقويم در اعضا و سرعت و بطء در حركات : امّا از آنجا كه مجموع آن منتظم و متناسب و متوحّد است و مشتمل است بر نظم عجيبى كه موجب سرور ناظران مىگردد دلالت مىكند كه نظمى تأليفى كه ظلّ وحدت حقيقيّهء طبيعيّه است در آن موجود است ، كه اگر آن وحدت نباشد مختلّ النّظم و مشوّش الوضع خواهد بود ، به نحوى كه طباع از آن متنفّر باشند ؛ همچنين جبلّت عالم با تفنّن در حركات و تخالف در اشكال و تغيّر به همين وحدت طبيعيّهء اجتماعيّه دلالت مىكند بر وحدت حقيقيّهء حقّه . فسبحان من جعل الموجودات العالية على كثرتها متشاكلة من وجه ، و متمايزة من وجه ، و متّحدة من وجه ، و متفرّقة من وجه ، و متشوّقة\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nإلى الدّيمومة و البقاء ، مهتدية لطلب المصالح و المنافع ، لتكون دالّة على صنع قادر حكيم و مدبّر عليم .\r\n\r\nاستبصار و اكمال\r\nطايفه‌اى از حكماى الهيّين و محقّقين صوفيّه گفته‌اند كه براى جميع اجرام عالم يك نفس است . و اين مطلب را به برهانى اثبات نموده‌اند كه بعضى از مقدّمات آن حدسيّه است .\r\nپس بنا بر اين كلّ عالم حيوان واحدى خواهد بود صاحب قواى بسيار ، و يك بدن كه مؤلّف است از اعضاى متشابه و غير متشابه كه قوى و افعال مختلفه در آنها است و بعضى به بعضى ديگر باقى مىمانند و از يكديگر منتفع مىگردند چنان انتفاعى كه بعضى محسوس و بعضى معقول است .\r\nو در رسائل اخوان الصفا به ابسط وجهى بيان آنكه عالم حيوان واحد است مذكور است .\r\nو ارسطاطاليس نيز به آن تصريح نموده است .\r\nپس چنان كه عقل حكم صريح مىكند به اينكه خالق زيد مثلا واحد است و متعدّد نمىتواند بود ، همچنين فطرت سليم حكم مىكند به اينكه خالق عالم بجميع أجزائه واحد حقّ است و شريكى براى او نيست .\r\nو در اينجا سرّ حكمى هست كه تنبيه بر آن ضرورت است ، و آن اين است كه : اشتمال عالم بر اجزاء كثيرهء متباينه منافى صدور آن از فاعل حقّى كه به هيچ وجه و به هيچ حيثيّت تكثّر در او نباشد نيست ، و از آن لازم نمىآيد كه كثير از واحد حقيقى صادر شده باشد ، زيرا كه براى عالم از آن حيثيّت كه واحد شخصى است دو جهت مىباشد : يكى جهت وحدت شخصيّه و ديگر جهت كثرت اجتماعيّه . و فرق ميان اين دو جهت فرق نحو اجمال و تفصيل است .\r\nپس اگر از رهگذر وحدت شخصيّه ملحوظ گردد از اين حيثيّت اصلا كثرت در آن نمىباشد و حكم مىشود كه بالذّات و به قصد اوّل مستند است به خداوند واحد حقّ بدون وسطى و شرحى و علّت فاعليّهء آن بعينها علّت غائيّهء آن است چنان كه در بسايط نوريهء چنين است .\r\nو هرگاه از جهت كثرت تفصيليّه ملاحظه شود حكم مىشود كه صدورش به ترتيب\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nسببى و مسبّبى است به اين نحو كه ابسط اجزا و اشرف آن به فاعل حقّ نزديكتر است ، و به همين ترتيب بر نظم تقديم اشرف فالاشرف صادر گرديده است ، تا آنكه منتهى شده است به اقصى وجود .\r\nپس غرض از اثبات ترتيب در صدور ممكنات و اسناد معلولات اخيره به متوسّطه و متوسّطه به عاليه ، چنان كه حكما كرده‌اند ، تصحيح صدور عالم است از واحد من جميع الوجوه به اعتبار كثرت براى آنكه احديّت حقّه به سبب صدور امور كثيره از آن منثلم نگردد ، نه به اعتبار وحدت شخصيّه ، زيرا كه در اين اعتبار كثرتى نيست .\r\nو امّا بيان آنكه جميع عالم ، به يك دفعه ، به چه نحو از واحد حقيقى بر سبيل ابداع صادر شده است ، و حال آنكه بعضى از اجزاء آن تدريجىّ الوجود است بالذّات يا بالعرض و بعضى دفعىّ الوجود است و بعضى از هر دو خارج است ، محتاج است به بسطى تامّ و مجالى اوسع از اين مقام . و شايد كه بر لمعاتى از آن در مواضع متفرّقه اين كتاب اشاره كرده شود . و اللّه الهادى إلى طريق الصّواب .\r\n\r\nفصل هشتم در بيان آنكه واجب الوجود را در هيچ مفهومى مشاركى نمىباشد\r\nبدان كه وحدت بر دو قسم است : حقيقيّه و غير حقيقيه . و حقيقيه نيز بر دو قسم است : قسمى آن است كه عين ذات واحد است چون وحدت اللّه تعالى و آن را وحدت حقّه مىگويند ، و قسمى زايد بر ذات واحد است مثل وحدت ساير موجودات . و غير حقيقيه آن است كه معروضش امور متكثّره باشد .\r\nو جهت وحدت مشاركتى باشد در ميان آنها ، و آن مشاركت : يا در محمول است و يا در موضوع . و مشاركت در محمول اگر در نوع است آن را مماثلت مىخوانند ، و اگر در جنس است مجانست ، و اگر در كيف است مشابهت ، و اگر در كمّ است مساوات ، و اگر در وضع است مطابقه ، و اگر در اضافه است مناسبت . و مشاركت در موضوع مثل آنكه مىگويند كه حلو و ابيض واحد است ، يعنى هر دو بر يك موضوع محمول‌اند كه آن شكر است مثلا ، و شرف هر موجودى به اعتبار غلبهء وحدت است در او ، و اگر چه هيچ موجودى از نوعى از وحدت خالى نمىتواند بود حتّى آنكه عشره در عشريّت واحد است ، و هر چه ابعد از كثرت\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nاست اشرف و اكمل او است . و مراتب عدد به هر قدر كه بالا مىرود نسبت وحدت به آن اقلّ مىگردد .\r\nپس سزاوارتر چيزى به وحدت حقيقيّه ، بلكه به وحدت حقّه كه عين ذات واحد است ، آن است كه به هيچ وجه انقسام در آن نباشد ، نه در كمّ و نه در حدّ و نه بالقوّه و نه بالفعل ، و وجودش از ماهيّت ممتاز نتواند بود ؛ و ساير اشياء استفادهء وحدت از او كنند ، از آن رو كه او واحد بالذّات است و ديگران واحد بالغير ، بلكه واحد همين او است و وحدت اشياء ديگر به واسطهء ارتباط به وحدت او است ، چنان كه در نسبت وجود مبيّن گرديد .\r\nپس مىگوييم كه : واجب الوجود به چيزى از انحاء وحدت غير حقيقيّه متّصف نمىتواند بود ، پس در هيچ معنى و هيچ مفهوم شريك ندارد ، پس مجانسى براى او نيست زيرا كه جنس ندارد ، و مماثلى براى او نيست به اعتبار آنكه او را نوع نمىباشد . و مشابه چيزى نيست به جهت آنكه كيف در او نيست ، و مساوى چيزى نيست به اعتبار آنكه به كم موصوف نيست ، و مطابق با چيزى نيست به جهت عدم وضع ؛ و اضافهء او به اشياء - چنان كه پيش از اين مذكور شد و توضيح آن بعد از اين خواهد آمد - همان قيّوميّت ايجابيّه است كه در غير او يافت نمىشود . پس به هيچ چيز مناسبت ندارد .\r\nو آن مناسباتى كه بعضى از متصوّفه در حقّ واجب تعالى توهّم نموده‌اند همه اوهام مضلّه است .\r\nو از همه دور تر توهّم آن گروه است از متصوّفه كه نسبت واجب تعالى را به جميع عالم مثل نسبت نفوس ما به ابدان پنداشته‌اند . و حال آنكه نسبت نفس به بدن نسبت علّت به معلول نيست . و نفس ناطقه ، اگر چه به حسب ذات مجرّد است ، در تأثير مثل قوّهء جسمانيّه است ، به اين معنى كه اثرش حاصل نمىگردد مگر در موضوع جسمانى صاحب وضع . و اثرش در مجرّد ظاهر نمىگردد .\r\nو ايضا تعلّق و ارتباط نفس و بدن چنان تعلّق و ارتباطى است كه هر يك از ديگرى به وجهى متأثر مىگردد . و ايضا چنان تعلّقى است كه از هر يك دو نوع واحد طبيعى حاصل مىشود كه آن نوع انسان است ، و شعور نفس به ذات خودش و به بدنش يك شعور است كه از دو ادراك متألّف مىگردد . چنان كه بهمنيار [ در تحصيل 
  ] به آن تصريح نموده است . و از اين\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nجهت است كه هر فعلى كه از خودش يا از بدنش صادر گردد همه را به خود نسبت مىدهد .\r\nو چنان كه مىگويد : « أدركت » به همان نحو مىگويد : « جلست » ، و « تحرّكت » . و معلوم است كه هيچ يك از اين خواص در ميان علّت و معلول نمىتواند بود . اين قدر هست كه بدن موضوع تصرّفات نفس است ، و مىتوان گفت كه قواى حاصله در بدن از معلولات نفس است ، نه اينكه اجزاء بدن از معلولات او باشد .\r\nپس معلوم شد كه نسبت نفس به بدن نسبت عليّت ايجابيّه نيست ، بلكه نسبتى ديگر است . و نسبت بارى به جميع اشياء نسبت قيّوميّت حقيقيّه است ، چنان كه مذكور شد ، و مثل نسبت ساير علل امكانيّه نيست ، چه جاى آنكه مثل نسبت نفس به بدن باشد ، و اللّه أعلم بحقائق الحال .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\n\r\nمقالهء دوم در ذكر صفات واجب تعالى\r\n\r\nفصل اوّل در بيان آنكه بايد كه صفات واجب عين ذات او باشد\r\nبدان كه هر چيز كه صفت چيزى ديگر است محتاج است به اينكه به آن چيز قائم باشد ، و هر چه به چيز ديگر قائم است وجوب وجودش به آن چيز تعلّق دارد ، و هر چه وجود وجودش به ديگرى تعلّق دارد واجب الوجود فى ذاته نيست و فى نفسه ممكن است .\r\nپس جميع صفات ، خواه صفات واجب و خواه صفات ممكن ، همه ممكنات‌اند . و چگونه مىتواند شد كه صفت و صاحبش هر دو واجب الوجود باشند و حال آنكه امتناع تعدّد واجب در وجود به ظهور رسيده است .\r\nو اما آنكه آيا جايز است كه براى واجب صفت ممكنه باشد يا نه ؟ مىگوييم : كه ممتنع است كه براى واجب صفت ممكنه باشد كه در ذاتش متقرّر باشد ، زيرا كه در اين صورت بايد كه فاعل و مرجّح آن صفت نيز ذات باشد ، زيرا كه واجبى سواى او نيست ، و معلوم است كه از معلولات خود منفعل نمىشود ، پس ذات احديّت هم فاعل و هم منفعل آن صفت خواهد بود . و اين محال است ، زيرا كه هر ذاتى كه چنين باشد بايد كه فعلش از جهتى باشد و انفعالش از جهتى ديگر ، به چند دليل :\r\nاوّل : آنكه فعل فاعل گاهى در غيرش مىباشد ، و قبول در غير نمىتواند بود ، پس جهت فعل غير جهت قبول خواهد بود .\r\nدوم : آنكه اگر يك جهت باشد بايد كه هر چه بنفسه فاعل است قابل باشد و هر چه بنفسه قابل است فاعل باشد ، و چنين نيست .\r\nسوم : آنكه فاعل آن است كه اقتضاى وجود معلول مىكند و آن را واجب\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nالحصول مىگرداند و موجود مىسازد ، و اگر چه وجود معلول موقوف بر باقى علل نيز هست ؛ و قابل از آن حيثيّت كه قابل است اقتضاى وجود معلول نمىكند و آن را واجب الحصول نمىگرداند ، و نيست براى او مگر تهيّؤ و استعداد و استحقاق وجود مقبول . پس نسبت فاعل به مفعول به وجوب است و نسبت قابل به مقبول به امكان . و وجوبى كه مقتضاى فاعليّت است مبطل قوّه‌اى است كه مقتضاى قابليّت است ، و چيزى به ذات خود مبطل مقتضاى ذات خود نمىتواند بود .\r\nپس معلوم شد كه اگر واجب الوجود متّصف به صفتى باشد كه متقرّر در ذات او باشد بايد كه در او دو حيثيّت بوده باشد ، و اين دو حيثيّت : يا اين است كه هر دو لازم ذات او است يا مقوّم ذات او است يا احدهما لازم است و ديگرى مقوّم . و در هر تقديرى تركّب ذات واحد حقيقى لازم مىآيد . امّا در دو شقّ اخير وضوح دارد ، و در شقّ اوّل از مبدأ صدور آن دو لازم سؤال مىكنيم و مىگوييم كه بايد صدور آن از دو جهت مختلف باشد ، پس بالأخره يا به تسلسل مىكشد يا منتهى مىشود به دو وجهى كه مقوّم ذات باشند ، تعالى عن ذلك علوّا كبيرا .\r\nاين است تقرير آنچه قوم در عينيّت صفات حقيقيّهء واجب تعالى ذكر نموده‌اند . و بر آن چند بحث وارد است :\r\nاوّل : آنكه در اين بيان اشتباهى واقع است ، در باب اخذ قبول به معنى انفعال تجدّدى ، به جاى قبول به معنى مطلق اتّصاف . و دلالت برهان بر نفى معنى اوّل است نه دوم ، زيرا كه دو حيثيّت متغايره كه استدعاى دو جهت در ذات واجب تعالى مىكند فعل و انفعال تجدّدىاند ، نه فعل و قبول مطلق . پس قائلى را مىرسد كه بگويد كه : صفات واجب تعالى لوازم ذات او است ، و لوازم ذات اقتضاى جعلى مستقلّ نمىكند ، بلكه جعلش تابع جعل ذات است به حسب وجود و عدم . پس اگر ذات مجعول باشد لوازمش نيز مجعول خواهد بود به همان جعل ، و اگر ذات مجعول نباشد لوازمش نيز مجعول نخواهد بود به همان لا جعل ثابت براى ذات . و شايد كه معنى قول گروهى از متكلّمين كه مىگويند كه : صفات واجب به وجوب ذات واجب الوجودند ، همين باشد .\r\nدوم : آنكه اين دليل منقوض است به صفات اضافيّهء واجب تعالى ، زيرا كه در آنها نيز جارى مىشود و از آن لازم مىآيد كه يا واجب الوجود متّصف به صفات اضافيّه نبوده باشد ،\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nيا آنكه آن صفات نيز عين ذات باشد . و بالضروره هر دو شق باطل است .\r\nو بر وجه اخير از وجوه ثلاثهء مذكوره چند بحث ديگر وارد مىآيد :\r\nاوّل : نقض است به بعضى از صفات حقيقيّه ، مثل علم بارى تعالى مثلا ، زيرا كه علم به وجهى قدرت است و به وجهى ديگر اراده . و قدرت اقتضاى امكان صدور فعل از واجب مىكند ، و اراده اقتضاى وجوب صدور . پس علم از اين حيثيّت كه قدرت است صدور و لا صدور هر دو از او صحيح است ، و از آن حيثيّت كه اراده است صدور از او واجب است ، و مقدّمات بعينها در آن جارى است . پس لازم مىآيد كه ذات واجب صاحب حيثيّات متخالفه باشد ، با آنكه حيثيّت ذات بعينها حيثيّت جميع صفات حقيقيّه است در نزد ايشان ، و تحقيق آن خواهد آمد إن شاء اللّه .\r\nدوم : مناقضه است به اينكه مسلّم نداريم كه نسبت قابل به مقبول به امكان خاصّ باشد تا آنكه منافى وجوب باشد ، بلكه مىتواند بود كه به امكان عامّ باشد كه منافى وجوب نباشد .\r\nو بسا باشد كه كسى در جواب اين بحث بگويد كه بالبديهه معلوم است كه قابل از اين حيثيّت كه قابل است جايز است كه متّصف به قبول باشد ، و جايز است كه نباشد . پس اتّصاف بالفعل بايد كه از حيثيّت قابليّت نباشد ، بلكه به حيثيّت ديگر باشد .\r\nمترجم گويد : كه مصنّف قدّس سرّه در اسفار فرموده است كه : اين كلّيّت را مىتوان منع نمود با آنكه آنچه مذكور شد جارى در اتّصاف ماهيّات به لوازم نيست ، زيرا كه ممكن نيست كه بگوييم كه اربعه جايز است كه متّصف به زوجيّت باشد و جايز است كه نباشد ، بلكه اربعه واجب الزوجيّه است .\r\nسوم : آنكه تنافى در ميان امكان و وجوب در ما نحن فيه ممنوع است ، زيرا كه ايجاب در اينجا ايجاب وجود معلول است به حسب ذات خودش ، و قبول امكان حصول مقبول است در قائل . پس امكان در اينجا امكان وجود للغير است ، و وجوب وجوب وجود لنفسه ، پس تنافى در اينجا صورت نمىگيرد . و ايضا فاعل موجب وجود معلول است ، و قابل اين وجوب و ايجاب را سلب نمىكند بلكه وجود معلول را تصحيح مىكند ، پس منافات مسلّم نيست .\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nو گاهى جواب داده مىشود : از بحث اوّل از اين دو بحث كه در آخر مذكور شد به اينكه : چنان كه وجود معلول فى نفسه به سبب امكان محتاج به علّت و موجب است ، همچنين وجودش در غير نيز محتاج به علّت و موجب است ، زيرا كه آن نيز ممكن است . و شكّى در اين نيست كه قابل از اين حيثيّت كه قابل است موجب وجود مقبول در خودش نمىتواند بود ، پس موجب وجودش در قابل نيز فاعل خواهد بود . پس همچنان كه فاعل موجب وجود فى نفسه معلول است ، همچنين موجب وجودش در غير نيز هست ، بلكه وجود فى نفسه مقبول همان وجود او است براى قابل ، پس نسبت فاعل به وجود لغيره به وجوب است ، و نسبت قابل به آن به امكان ، و منافات ثابت است .\r\nو از بحث دوم : جواب داده مىشود كه تنافى در ميان ايجاب و لا ايجاب و اقتضاء و لا اقتضاء در ذات واحده از جهت واحده ثابت و متحقّق است ، و بر منصف متأمّل مخفى نيست . پس منع آن به استناد به آنكه فاعل موجب معلول است ، و قابل سلب اين وجوب نمىكند مكابره است . و چگونه مكابره نباشد ؟ و حال آنكه منافاتى را كه ما ادّعا نموديم در صورتى است كه قابل بعينه فاعل باشد ، و اگر چه قابل ايجابى را كه فاعل اقتضاء نموده است سلب نمىكند ، ليكن متّصف به سلب ايجاب ناشى از خودش هست ، پس ممكن نيست كه اين دو يك چيز باشند به يك حيثيّت .\r\nو مخفى نماند كه اين كلام اگرچه اعتراض را از دليل مذكور دفع مىنمايد ، امّا به اصل مقصود نفع نمىرساند ، يعنى عينيّت صفات بارى تعالى ثابت نمىشود ، زيرا كه دليل مذكور وجوب تعدّد جهت فعل و قبول را در صورتى افاده مىكند كه مراد از قبول تهيّؤ و استعداد باشد . و امّا مخالفت قبول به معنى مطلق موصوفيّت به امر زايد متقرّر در ذات ، چه لازم محلّ باشد و چه نباشد ، با حيثيّت فعل از دليل مذكور ، معلوم نمىگردد ، تا آنكه از آن لازم آيد كه بايد صفات بارى زايد بر ذات نباشد ، چنان كه مذكور شد .\r\nو شيخ رئيس در تعليقات گفته است كه : « اگر صفات عارض ذات بارى تعالى باشد :\r\nيا اين است كه به سبب امرى خارج عارض شده است و واجب الوجود قابل آنهاست ، و نمىتواند بود كه واجب الوجود قابل چيزى باشد ، زيرا كه در قبول معنى ما بالقوّه هست ؛ و يا اين است كه وجود اين عوارض از ذات است ، پس هم قابل و هم فاعل خواهد بود . مگر آنكه\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nبگوييم كه آن صفات و عوارض از لوازم ذات‌اند ، پس در اين صورت ذات موضوع به اين اعتبار كه موجود در ذات‌اند نخواهد بود ، بلكه به اين اعتبار خواهد بود كه از او ناشى شده‌اند .\r\nو فرق است ميان آنكه جسمى متّصف باشد به آنكه ابيض است به اعتبار آنكه بياض از خارج عارض او شده باشد و ميان آنكه متّصف به آن وصف باشد به اعتبار آنكه بياض از لوازم او است . و هر گاه حقيقت اوّل بر اين وجه ملاحظه شود و لوازمش از اين حيثيّت اخذ شود كثرتى در او حاصل نمىشود ، و قابلى و فاعلى كه غير قابل باشد لازم نمىآيد ، بلكه از همان حيثيّت كه قابل است فاعل است .\r\nو اين حكم در جميع بسايط جارى است ، زيرا كه لوازم آنها از حقايق آنها لازم مىآيد و از همان حيثيّت كه قابلند فاعل نيز هستند ، زيرا كه در بسايط فيه و عنه يك چيز است » .\r\nانتهى كلامه . « 1 » و از آن معلوم شد كه حيثيّت قبول و فعل موجب اثنينيّت نمىگردد نه در ذات و نه در اعتبار ، مگر آنكه قبول به معنى انفعال و تأثّر باشد . و در قيام چيزى به چيزى تأثّر و انفعال شرط نيست ، بلكه قيام بىتأثّر نيز مىتواند بود چنان كه در لوازم بسائط .\r\nو اگر كسى گويد : كه مسلّم نداريم كه براى ماهيّت بسيطه لازمى بوده باشد ، بلكه ماهيّاتى كه علّت لوازم‌اند همه مركّب‌اند ، پس ممكن است كه به جهتى فاعل باشند ، و به جهت ديگر قابل . پس لازم نيامد كه شىء واحد به جهت واحده هم قابل باشد و هم فاعل .\r\nمىگوييم : كه در هر مركّبى البته بسيط موجود است ، و براى هر بسيطى لازمى هست . و اگر چيزى ديگر نباشد واحد و موجود از لوازم او است .\r\nو ايضا مىگوييم كه براى حقيقت مركّبه نيز وحدت مخصوصه هست حتّى خمسه در خمسيّت و عشره در عشريّت . و لازمى كه از اين حيثيّت براى آن هست نه اين است كه علّتش يكى از اجزاء آن مجتمع باشد ، زيرا كه اگر چنين مىبود مىبايست كه پيش از اجتماع اين لازم براى آن جزو باشد . و قابل نيز جزوى از اجزاى آن نيست ، مثلا سطح بتنهايى در مثلّث ممكن نيست كه موصوف به تساوى زوايا با دو قائمه گردد ، و همچنين اضلاع بتنهايى ،\r\n\r\n\r\n","description":"","footnote":"\r\n( 1 ) . ابن سينا ، التعليقات ، ص 181 .\r\n","page_name":" 619 ","page_number":619},
  {"content":"\r\n\r\nبلكه قابل اين صفت مجموع من حيث مجموع است . پس يك چيز به يك اعتبار هم قابل و هم فاعل مىتواند بود .\r\nآيا نمىبينى شيخ رئيس را كه در اثبات صور علميّه براى ذات واجب تعالى از اين مضايقه ندارد كه يك چيز هم قابل و هم فاعل باشد ، چنان كه مذكور خواهد شد . زيرا كه قبول به معنى مطلق موصوفيّت در نزد او منافى فعل نيست .\r\nو مصنّف قدّس سرّه مىگويد كه : عمده در اين مقام اثبات تكثّر جهات است ، خواه در نفس قبول و فعل باشد و خواه پيش از قبول و فعل . و كلام در تعدّد جهت ايجاب و استحقاق مثل كلام در تعدّد جهت فعل و قبول است بىتفاوت ، و اگر در اينجا كلام تمام باشد در آنجا نيز تمام خواهد بود و الّا فلا .\r\nو به وجوه ديگر نيز بر اين مطلب استدلال نموده‌اند كه شبيه است به آنچه مذكور شد و در نقل آنها فايده‌اى حاصل نخواهد شد . [ پس بايد براى اثبات عينيّت صفات حقيقى براى ذات بارى تعالى به وجوه ديگر استدلال كنيم 
  ] .\r\n\r\n( دلائل بر عينيّت صفات كماليّهء بارى تعالى )\r\nدليل اوّل : بر اين مطلب اين است كه اگر عين نباشد تكثّر در ذات لازم مىآيد ، زيرا كه كثرت صفات كماليّه بايد كه به اقتضاهاى متعدّده باشد و تعدّد اقتضا مستدعى تعدّد مقتضى خواهد بود ، چنان كه در مسألهء نفى صدور كثير از واجب تعالى مبيّن گرديده است ، و در واحد من جميع الوجوه جهات مقتضيهء كثيره نمىتواند بود . و امّا اينكه يكى از آن صفات حقيقيّه زايد بر ذات باشد و باقى عين ذات يا عين آن صفت زايده باشد - چنان كه در صفات اضافيّه مذكور خواهد شد - بسيار از عقل دور است . و به اين سبب كسى به آن قائل نشده است .\r\nدليل دوم : اگر آن صفات زايد بر ذات باشد لازم مىآيد كه كمال واجب به امرى زايد بر ذات باشد و به حسب ذات بذاته ناقص و به غير كامل گردد . تعالى عن ذلك علوّا كبيرا .\r\nدليل سوم : آنكه اگر آن صفات زايد باشد فيضان آنها از ذات بر ذات استدعاى جهتى اشرف از اينكه واجب الوجود است خواهد كرد . پس ذاتش اشرف از ذاتش خواهد بود ، و اين بالبديهه محال است . و ايضا موجب تكثّر در ذات خواهد بود ، زيرا كه حيثيّت نقص غير حيثيّت كمال است . و اگر فيضان آن صفات بر او از غير باشد لازم مىآيد كه آن غير كه معلول\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nواجب خواهد بود اشرف از واجب باشد .\r\nچنان كه ماهيّت افادهء وجود خودش را نمىتواند كرد ، همچنين صفات كماليّه وجود را بر نفس خود افاضه نمىتوانند نمود ، مثل علم و قدرت و امثال آنها .\r\nو چنان كه مفيض وجود نمىتواند شد كه ، در مرتبه‌اى از مراتب ، وجود از او مسلوب باشد ، واهب كمال نيز نمىتواند شد كه در حدّ ذات خود از كمال عارى باشد ، زيرا كه مفيض بايد كه اكرم و امجد از مفاض عليه باشد . پس هر يك از وجود و كمالات وجود بايد كه منتهى گردد به چيزى كه قائم به ذات و غير معلول باشد . پس بايد كه جميع آنها واحد حقيقى باشد ، زيرا كه واجب بالذّات متعدّد نمىتواند بود .\r\nو چنان كه نظر در مفهوم وجود مىكشاند به اثبات وجود قائم به ذات ، همچنين نظر در مفهوم علم و قدرت مىكشاند به علم و قدرت غير زايده بر ذات ، و همچنين در باقى صفات كماليه موجود بما هو موجود .\r\nو شيخ رئيس در كتاب تعليقات نصّ بر اين نموده است در آنجا كه فرموده است كه :\r\n« واجب است كه در وجود وجود بالذّات ، و در اختيار اختيار بالذّات ، و در اراده ارادهء بالذّات ، و در قدرت قدرت بالذّات بوده باشد ، تا آنكه تواند شد كه اين اشياء در جايى لا بالذّات موجود شود » . و در كتاب الهى نيز به آن اشاره شده است در آنجا كه مىفرمايد :  فَوْقَ كُلِّ ذِي عِلْمٍ عَلِيمٌ  « 1 » ( يوسف ، 76 ) .\r\nو از جملهء ادلّهء اقناعيّه بر اين مطلب اين است كه وجدان سليم حاكم است بر آنكه چيزى كه كمالاتش به حسب ذات باشد اكمل و اشرف از ذاتى است كه كمالش زايد بر او باشد . پس اگر كمال و مجد واجب تعالى به نفس حقيقت مقدّسه‌اش نباشد بلكه با لواحق باشد لازم مىآيد كه چيزى اكمل و اشرف از او تصوّر توان نمود ، و آن آن چيز خواهد بود كه اتّصافش به اين صفات به نفس ذات باشد . و اين محال است ، زيرا كه تصوّر چيزى اكمل و اشرف از صرف وجود متأكّدى كه محض فعليّت باشد و ماهيّات وجود و كمالات وجود را از او استفاضه نمايند ممكن نيست . و قبل از اين به ظهور رسيد كه هر چه فرض شود كه در\r\n\r\n\r\n","description":"","footnote":"\r\n( 1 ) . ابن سينا ، التعليقات ، ص 52 .\r\n","page_name":" 621 ","page_number":621},
  {"content":"\r\n\r\nصرف وجود بودن ثانى او باشد چون به امعان نظر ملحوظ گردد ظاهر مىشود كه آن چيز همان او است ، زيرا كه در صرف شىء تميّز و فرق نمىتواند بود . پس معلوم شد كه مجد و علوّ و بهاء واجب تعالى به نفس حقيقت مقدسهء او است ، نه به چيزى كه قائم به او باشد .\r\n\r\n( خطبهء امير المؤمنين و سيّد الموحّدين عليه السلام )\r\nو در بعضى از خطب امير المؤمنين و سيّد الموحّدين عليه ازكى صلوات المصلّين تصريح به اينكه صفات زايد بر ذات نيست واقع شده در آنجا كه مىفرمايد :\r\n« أوّل الدين معرفته ، و كمال المعرفة التصديق به ، و كمال التصديق به توحيده ، و كمال توحيده الاخلاص له ، و كمال الاخلاص له نفى الصفات عنه ، لشهادة كلّ صفة أنّها غير الموصوف ، و شهادة كلّ موصوف أنّه غير الصفة . فمن وصفه سبحانه فقد قرنه ، و من قرنه فقد ثنّاه ، و من ثنّاه فقد جزّاه ، و من جزّاه فقد جهله ، و من أشار إليه فقد حدّه ، و من حدّه فقد عدّه ، و من قال فى م فقد ضمّنه ، و من قال على م فقد أخلى منه » « 1 » .\r\nمترجم گويد : كه مصنّف قدّس سرّه در كتاب اسفار بعد از نقل اين كلام شريف گفته است كه : اين كلام با وجازت و اختصارش متضمّن است اكثر مسائل الهيّه را با براهين آنها . و ما اشاره مىكنيم به قليلى از بيان اسرار و انموذجى از كنوز انوار آن .\r\nپس گفته است كه : آنچه فرموده است كه « أوّل الدين معرفته » اشاره است به اينكه معرفة اللّه هر چند به وجه باشد ابتداى ايمان و يقين است ، زيرا كه تا تصوّر چيزى نشود تصديق به وجود آن ممكن نمىشود . و از اين جاست كه مىگويند : مطلب ماء شارحه مقدّم بر مطلب هل بسيطه است ، مثل تقدّم بسيط بر مركّب .\r\nو اينكه فرموده است كه « و كمال المعرفة التصديق به » ، بيان اين مطلب است كه هر كه دانست كه معنى واجب الوجود وجود متأكّد است كه چيزى اتمّ از آن نمىباشد و همهء ممكنات و وجودات ناقصة الذّوات كه قرين نقايص و اعدام و قصورات‌اند به او محتاجند ، جزم مىكند كه ناچار بايد كه واجب الوجودى موجود باشد و الّا لازم مىآيد كه هيچ موجودى در عالم نباشد .\r\n\r\n\r\n","description":"","footnote":"\r\n( 1 ) . نهج البلاغه ، خطبهء 1 ، ص 40 .\r\n","page_name":" 622 ","page_number":622},
  {"content":"\r\n\r\nپس در صورتى كه حقيقت وجود بر وجه كمال شناخته شود در هر موجودى كه باشد آن نمىباشد مگر به علم حضورى شهودى ، زيرا كه پيش از اين به ثبوت رسيد كه صورت علميّه در وجود نفس حقيقت معلومه او است ، به خلاف ساير ماهيّات كلّيّه كه علم به آنها به غير وجود عينى نيز حاصل مىتواند شد ، و معرفت به وجود ممكن نيست مگر به عين خارجى آن ، زيرا كه براى آن وجود ذهنى نيست ، همچون ماهيّات كلّيّه . پس هر كه حقيقت وجود را در هر موجودى كه باشد بر وجه كمال بشناسد ناچار كنه ذات و كنه مقوّمات آن را خواهد شناخت اگر مقوّمات برايش باشد ، مانند وجودات مجعوله . و بر هر تقدير بايد كه حقيقت وجود و مبدأ و كمال آن را بشناسد كه موجودند ، زيرا كه ما هو و هل هو در نفس وجود امرى واحد است بدون تغايرى ميان آنها . پس هر كس كه وجود را هر وجودى كه باشد بشناسد ، به حقيقت آن ، بشناسد كه آن موجود است ، زيرا كه چنان كه اشاره كرديم ماهيّت وجود انيّت آن است ، و از اينجا ظاهر مىشود كه شناختن وجود متأكد واجبى بر وجه كمال عين تصديق به او است .\r\nو اينكه فرموده است : « و كمال التصديق به توحيده » ، اشاره است به برهان بر نفى تعدّد واجب از جهت نظر در نفس حقيقتش كه وجود صرف است و عموم و تشخّص با او نيست ، زيرا كه كسى كه تأمّل نمايد در آنكه واجب نفس حقيقت وجود است و هر چه غير او است آميخته به غير وجود است از قبيل تحديد و تخصيص و تعميم و نقص و فتور و قوّه و قصور ، خواهد دانست كه تعدّد در واجب نمىباشد ، زيرا كه اگر تعدّد در افراد واجب باشد لازم مىآيد كه حقيقت واحده دو حقيقت باشد . و اين از محالاتى است كه تصوّر نمىتوان كرد ، چه جاى تجويز وقوع آن . پس معلوم شد كه معرفت ذات بارى كه عين تصديق به وجود او است شاهد بر وحدانيّت او است ، چنان كه خود مىفرمايد :  شَهِدَ اللَّهُ أَنَّهُ لا إِلهَ إِلَّا هُوَ  ، ( آل عمران ، 18 ) .\r\nو اينكه فرموده است : « و كمال توحيده الاخلاص له » ، مراد اخلاص از زوايد و ثوانى است ، زيرا كه اگر در وجود غيرى باشد او بسيط نخواهد بود ، زيرا كه از بسيط چيزى بجز نقايص و اعدام سلب نمىتوان نمود ، زيرا كه جهت سلب وجود غير جهت ثبوت وجود است . پس اگر حقيقت وجوديّه از ذات سلب شود تركيب در ذات لازم مىآيد .\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nو اينكه فرموده است : « و كمال الاخلاص له نفى الصّفات عنه » ، مراد نفى صفاتى است كه غير ذات باشد و الّا ذات به ذاتش مصداق جميع نعوت كماليّه بر اوصاف الهيّه است بدون آنكه امر زايدى قيام به ذات او كرده باشد . پس علم و قدرت و اراده و حيات و سمع و بصر در واجب وجود به وجود ذات احديّت‌اند . با آنكه مفهومات آنها متغاير و معانى آنها متخالف است ، و كمال حقيقت وجوديّه در جامعيّت معانى كثيره كماليّه است با وحدت وجود .\r\nو اينكه فرموده است : « لشهادة كلّ صفة بأنّها غير الموصوف ، و شهادة كلّ موصوف بأنّه غير الصفة » ، اشاره است به برهان نفى صفات عارضه ، خواه به قدم آن صفات قائل شوند چنان كه اشاعره مىگويند و خواه به حدوث آنها ، زيرا كه هر صفتى كه عارض باشد مغاير موصوف خواهد بود . و هر دو چيزى كه در وجود متغايرند البته از يكديگر متمايزاند در چيزى و مشارك‌اند در چيزى و ممتنع است كه جهت امتياز عين جهت اشتراك باشد ، و الّا لازم مىآيد كه واحد كثير ، بلكه وحدت كثرت باشد . پس ناچار بايد كه هر يك مركّب باشند از ما به الاشتراك و ما به الامتياز ، پس در ذات واجب تركيب خواهد بود ، و حال آنكه به ثبوت رسيده است كه بسيط الحقيقة است .\r\nو آنچه فرموده است : « فمن وصفه فقد قرنه - تا آنجا كه - فقد جهله » ، اشاره به همين مطلب است . و مراد اين است كه هر كه او را وصف نمايد به صفت زايده او را در وجود به غير مقرون گردانيده است ، و چون به غير مقرون شود ثانى در وجود براى او اثبات مىشود ، و چون ثانى بهم رسيد لا بدّ بايد كه مركّب باشد از دو جزو كه به يكى مشارك با ثانى باشد در وجود و به ديگرى مباين از آن .\r\nپس كلام آن حضرت عليه السلام كه منبع علوم مكاشفه و مطلع انوار معرفت است نصّ است بر غايت تنزيه واجب از شوب امكان و تركيب . و از اين تنزيه و تقديس لازم مىآيد كه بايد موجود حقيقى سواى او نباشد و اين ممكنات از لوامع نور و عكوس ضوء او باشند ، پس او است كل در وحدت .\r\nو از اين جهت آن حضرت صلّى اللّه عليه و آله در عقب بيان نفى صفات فرموده است : « من أشار إليه فقد حدّه » إلى آخره . يعنى هر كه اشاره كند به سوى او به هر اشاره كه باشد ، خواه حسّى و خواه عقلى ، به اينكه بگويد در اينجا يا در آنجاست ، يا بگويد كه چنين و\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nچنين است ، او را به حدّ خاصّ محدود نموده است ، و هر كه او را به حدّ معيّنى محدود گرداند او را در عداد درآورده است ، يعنى او را واحد به عدد دانسته است نه واحد به حقيقت ، و به ثبوت رسيده است كه وحدت حقّه واجب مبدأ اعداد و واحد افراد نيست ، و بنا بر اين واجب است كه محصور در چيزى نباشد و چيزى از او خالى نباشد . پس نه در آسمان است و نه در زمين و نه آسمان از او خالى است و نه زمين .\r\nو از اين جهت فرمود كه : « و من قال فى م فقد ضمّنه و من قال على م فقد أخلى منه » ، مطابق با قول حق تعالى :  هُوَ مَعَكُمْ أَيْنَ ما كُنْتُمْ  ( حديد ، 4 ) ، و با قول ديگر حق تعالى :  ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ  ( مجادله ، 7 ) ، و با قول ديگر حق تعالى :  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  ( ق ، 16 ) ، و امثال اين در آيات و احاديث بسيار است . « 1 » اين است خلاصهء آنچه در اسفار در شرح خطبهء شريفه مذكور است .\r\n\r\nاشاره\r\nاتّصاف واجب به علم و قدرت و اراده و جود و امثال آنها ، نه به واسطهء آن است كه متّصف است به معانى متمايزه كه مخصوص به اين اسماء باشد ، بلكه چنان كه هر يك از موجودات عالم را معلوم و مقدور و مراد و فيض جود واجب مىگوييم بدون آنكه در آن چيز معانى متعدّده موجود گردد ، همچنين موجد آن را وصف مىكنيم به علم وجود و اراده و قدرت با آنكه احدىّ الذّات و الصّفة است .\r\nچنان كه شيخ رئيس در تعليقات گفته است كه : « اوّل تعالى به اعتبار تكثّر صفات متكثّر نمىگردد ، زيرا كه هر صفتى از او كه متحقّق شود صفتى ديگر خواهد بود قياس به او ، پس قدرتش حيات او است و حياتش قدرت او است . پس حىّ است از همان حيثيّت كه قادر است و قادر است از همان حيثيّت كه حىّ است . و همچنين در باقى صفات » . « 2 »\r\n\r\nتذنيب\r\nبعضى از صفات واجب تعالى حقيقيّه است ، مثل جود و قدرت و علم ، و اين صفات زايد بر ذات نيستند ، بلكه عين ذاتند ، به اين معنى كه حقيقت ذات مبدأ انتزاع آنها و مصداق\r\n\r\n\r\n","description":"","footnote":"\r\n( 1 ) . صدر الدين شيرازى ، الاسفار ، ج 6 ، ص 135 - 142 .\r\n( 2 ) . ابن سينا ، التعليقات ، ص 49 .\r\n","page_name":" 625 ","page_number":625},
  {"content":"\r\n\r\nحمل آنهاست بر او . و بعضى ديگر از صفات اضافيّه‌اند ، مانند مبدئيّت و مبدعيّت و خالقيّت و اماثل آنها ، و اين صفات زايد بر ذاتند و از ذات و از آنچه به آن اضافه مىشوند متأخّرند ، و زايد بودن آنها اخلال در وحدانيّت واجب تعالى نمىكند ، زيرا كه علوّ و مجد بارى به نفس اين صفات اضافيّه نيست ، بلكه به آن است كه ذاتش منشأ اين صفات است و اين به نفس ذات او است ، پس علوّ و مجدش به ذات خود است نه به غير . و بعضى ديگر از صفات سلبيّهء محض است مثل قدّوسيّت و فرديّت و ازليّت و امثال آنها . و اتّصاف به اين صفات برمىگردد به سلب اتّصاف به صفات نقص .\r\nو چنان كه در صفات حقيقيّه تكثّر و تعدّد و اختلاف نيست مگر به حسب تسميه ، بلكه همهء آنها معنى واحد و حيثيّت واحده است كه آن حيثيّت بعينها حيثيّت ذات است ، زيرا كه ذات بذاته تا كمال فرديّت مستحقّ اين اسماء است نه به حيثيّت ديگر وراى حيثيّت ذات .\r\nچنان كه معلّم ثانى گفته است : « وجود كلّه ، وجوب كلّه ، علم كلّه ، قدرة كلّه ، حياة كلّه » . نه آنكه چيزى از او حيات است و چيزى ديگر قدرت است ، تا آنكه تركيب در ذات لازم آيد ، و نه آنكه چيزى در او علم است و چيز ديگر در او قدرت است ، تا آنكه تكثّر در صفات حقيقيّه لازم آيد ؛ همچنين در صفات اضافيّه تكثّر در معنى و اختلاف در مقتضى نمىباشد و اگر چه زايد بر ذاتند . و همچنين صفات سلبيه ، زيرا كه اضافات واجب به اشياء با اختلاف و تعدّد اسامى به معنى واحد و اضافهء واحده راجع مىشود ، و آن معنى قيّوميّت ايجابيّه است ، پس مبدئيّت واجب عين رازقيّت او است و بالعكس ، و اين دو عين رحمت و لطف‌اند و بالعكس ، و همچنين در باقى صفات اضافيّه . و اگر چنين نباشد تكثّر و اختلاف آنها به اختلاف در ذات منجر مىشود . و همهء سلوب به سلب واحد راجع مىشود كه آن سلب امكان است .\r\nو از شيخ شهاب الدين سهروردى نقل نموده‌اند كه گفته است كه : « بايد كه ما بدانيم و تحقيق نماييم كه جايز نيست كه اضافات مختلفه لاحق واجب گردد تا آنكه موجب اختلاف حيثيّات در او شود ، بلكه براى او يك اضافه بيش نيست كه آن اضافهء مبدئيّت است ، و همين يك اضافه مصحّح ساير اضافات است ، مثل رازقيّت و مصوّريّت و امثال آنها . و سلوب متكثّره نيز براى او نيست ، بلكه همهء آنها به يك سلب راجع مىشود ، و سلوب ديگر تابع\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nهمان سلب است ، و آن سلب امكان است . و سلب جسميّت و سلب عرضيّت و غير اينها همه در تحت آن يك سلب واقع است ، چنان كه در تحت سلب جماديّت از انسان سلب حجريّت و سلب مدريّت واقع است ، و اگر چه در سلوب تكثّر نمىباشد در هيچ حال » « 1 » انتهى . پس معلوم شد كه اضافهء واجب به اشياء يك اضافه است به حسب معنى .\r\nو ببايد دانست كه ذات واجب تعالى به اعتبار جزئيّاتى كه اضافه به آنها واقع مىشود متغيّر نمىگردد ، و اگر چه اضافهء واجب به آنها به اعتبار تغيّر آنها از آن حيثيّت كه اضافهء مختصّه به آنها است ، نه از آن حيثيّت كه اضافهء مطلقه است متغيّر مىگردد ، زيرا كه آن صفات بالذّات مستلزم تعلّق به امر كلّى است ، مثل مخلوق كلّى و مرزوق كلّى ، و بالعرض متعلّق است به جزئيّاتى كه در تحت آن مندرج است و از جهت عدم تغيّر آن امر كلّى كه صفت بالذّات به آن تعلّق دارد در صفت تغيّر بهم نمىرسد و به سبب تغيّر جزئيّات اضافات جزئيّهء عرضيّه متغيّر مىشود .\r\nو حاصل اين است كه صفات اضافيّه هر چند زايد بر ذاتند ، امّا به حسب نفس معانى مختلف نمىشوند ، تا آنكه موجب تكثّرات و اختلاف حيثيّات در ذات اوّل تعالى شوند . و تعدّدات و تجدّدات واقعه در آنها نيست مگر به قياس اشياء متعلّقه به آنها كه متعدّد يا متجدّد مىگردند بأنفسها ، يا به قياس بعضى با بعضى ديگر . و امّا نسبت به ذات احديّه متعاليه نسبت واحدهء غير متجدّده است .\r\nپس اضافات حقّ تعالى به اشياء يك اضافه است به حسب معنى يا مفهوم ، و آن اضافه : يا مترتّب است به ترتّب سببى و مسبّبى بر منوال ترتّب معلولات واجب ، پس موجب تكثّر در ذات واجب نيست چنان كه صدور اشياء كثيرهء مرتّبه موجب تكثّر در ذات نيست . و اين است معنى آنچه فلاسفه مىگويند كه : « نسبت او به ثانى منشأ و مبدأ همهء نسبتهاست » ؛ و يا اين است كه متجدّد است به حسب تجدّد متعلّقات آنها كه متجدّدند بأنفسها و به قياس بعضى با بعضى ديگر ، و در اين صورت نيز موجب تغيّر در ذات نيستند ، زيرا كه قياس به ذات واجب در يك درجه‌اند و تجدّد و تغيّرى در آنها به اين اعتبار نيست ، بلكه حضور و\r\n\r\n\r\n","description":"","footnote":"\r\n( 1 ) . قطب الدين شيرازى ، شرح حكمة الاشراق ، ص 313 .\r\n","page_name":" 627 ","page_number":627},
  {"content":"\r\n\r\nغيبت آنها نسبت به گرفتاران زندان زمان و محبس مكان است .\r\nو نسبت به كسانى كه ذوات ايشان از اين دو مبرّاست تجدّد و تصرّمى ندارند ، چه جاى آنكه نسبت به كسى كه از همه اعلى و ارفع است ، و او است إله هر عقل و نفس ، پس او ارفع و اقدس است از آنكه در تغيّر و تجسّم واقع گردد . چنان كه يكى از مشايخ گفته است كه :\r\n« در نزد پروردگار صباحى و مسائى نمىباشد » . يعنى نسبت پروردگار منزّه از عار تغيّر و تجدّد به همهء امور متجدّدهء متغيّره نسبت واحده و معيّت قيّوميّهء غير زمانيّه است ، و ادراك اين معنى به لطف قريحه محتاج است .\r\nو از اين بيان ظاهر مىشود معنى قول شيخ رئيس كه در تعليقات گفته است كه : « همهء اشياء در نزد اوايل واجباتند و در آنجا امكانى نمىباشد ، پس اگر چيزى در وقتى موجود نباشد از جهت قابل خواهد بود نه از جهت فاعل ، زيرا كه در هر جا كه استعداد در مادّه بهم مىرسد البته از آنجا صورت بر آن فايض مىگردد ، و منع و بخلى در آنجا نمىباشد . پس همهء اشياء در آنجا واجباتند و نه اين است كه در وقتى حادث شوند و وقتى حادث نشوند و در آنجا مثل آنكه در نزد ماست نيست » « 1 » .\r\n\r\nفصل دوم در بيان علم واجب تعالى به ذات خودش\r\nو بيان آن را تمهيد چند مقدّمه ضرور است . اوّل : از آنجا كه حكما اتّصاف معدوم مطلق را به احكام وجوديّه محال دانسته‌اند ، حكم نموده‌اند كه اشيائى كه در خارج معدوم و محكوم عليه به احكام وجوديّه‌اند در اذهان موجودند ، خصوصا در صورتى كه ديده‌اند كه گاهى سبب تحريكات و تأثيرات خارجيّه نيز مىشوند . چنان كه تخيّل مشتهاى لطيف احداث حالتى در بدن مىكند و به تخيّل حموضت در بدن انفعالى و قشعريره‌اى بهم مىرسد . و اگر براى صورت بيتى كه شخص ارادهء بناى آن را دارد وجودى نباشد چگونه موجب تحريك اعضا براى بنّاء مىشود و منشأ وجود بيت در خارج مىگردد ؟\r\nو حكايت كرده‌اند كه يكى از ملوك را فالج عارض شد و هيچ علاج جسمانى فايده\r\n\r\n\r\n","description":"","footnote":"\r\n( 1 ) . ابن سينا ، التعليقات ، ص 29 .\r\n","page_name":" 628 ","page_number":628},
  {"content":"\r\n\r\nنكرد ، و يكى از حذّاق اطبّا به تدبيرات نفسانيّه و امور تصوّريّه كه باعث اشتعال حرارت غريزيّه بود او را علاج نمود .\r\nو بعضى از نفوس در قوّه به مرتبه‌اى مىرسند كه در موادّ خارجيّه تأثير مىكنند ، مثل آنكه حارّ را بارد و بارد را حارّ مىگردانند و صحيح را مريض مىسازند و حيوان را مىميرانند . و از اين قبيل است اصابهء عين ، چنان كه در اخبار آمده است كه : « چشم شتر را داخل ديك مىكند و مرد را داخل در قبر » ، و فطرت سليمه حكم مىكند بر آنكه كسى كه چيزى نداند و بعد از آن علم بهم رساند حالتى در او حادث مىشود كه غير حالتى است كه پيش از دانستن براى او بود .\r\nو از جملهء شواهد بر اين مطلب آن است كه در وقت لمس كيفيّت ملموسه در آلت لمس موجود مىشود و در خارج وجود ندارد ، زيرا كه اگر وجود مىداشت بايست كه آلت لمسيّهء ديگر كه آن را لمس نمايد ادراك آن كيفيّت چنان كه اين آلت مىكند بكند ، پس براى اشياء وجودى ديگر هست و معلوم بالذّات در علم انطباعى آن امر ذهنى است نه وجود خارجى مگر بالعرض . و اگر چيزى به اعتبار آنكه موجود فى ذاته است معلوم مىبود بايست كه هر موجود فى ذاته معلوم همه كس بوده باشد و هيچ معدومى معلوم نباشد .\r\nو در اين صورت علم اطلاق مىشود بر معلوم بالذّاتى كه آن صورت حاضر در نزد مدرك است به حضور حقيقى يا حكمى . پس علم و معلوم در اين اطلاق يك چيز خواهد بود مختلف به حسب اعتبار ، اگر وجود فى نفسه‌اش غير وجود للمدرك كه حيثيت معلوميّت همان است نبوده باشد اگر چه علم با معلوم از آن حيثيّت كه معلوم است بر هر تقدير يك چيز است . و اين است مقصود ايشان از آنچه گفته‌اند كه وجود معقول بعينه معقوليّت او و وجود اوست براى عاقل و وجود محسوس بعينه محسوسيّت او و وجود اوست براى حاسّ .\r\nو گاهى اطلاق مىشود علم بر نفس حصول شىء در نزد قوّهء مدركه يا ارتسامش در آن ، و اين معنى اضافى انتزاعى است كه عالم و معلوم و ساير صيغ از آن اشتقاق مىشود .\r\nو علم به معنى اوّل منحصر در مقولهء كيف نيست چنان كه بعضى توهّم نموده‌اند ، و اگر چه در صورتى كه انطباعى باشد كيف بر او صدق مىكند صدقى عرضى ، بلكه گاهى مندرج در تحت غير كيف از اجناس عاليه مىباشد ، و گاهى مندرج در تحت هيچ مقوله نمىباشد ،\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nنه بالذّات مثل انواع حقايق متأصّله و نه بالعرض مثل فصول بسيطهء آن انواع . و آن علم كه در تحت هيچ مقوله مندرج نيست علم حقّ تعالى است به ذات خودش ، زيرا كه آن عين ذات اوست ، چنان كه بعد از اين ظاهر خواهد شد . و پيش از اين چگونگى جواهر بودن كلّيّات جواهر با وجود آنكه موجود در ذهن‌اند و آن محلّى است مستغنى از آنها معلوم شد .\r\nدوم : شىء يا مقارن امور غريبه از ماهيّت خود است يا مجرّد از آنهاست . و اوّل يا آن است كه مقارنهء آن امور مؤثّر در او است ، مثل مقارنهء انسانيّت در خارج به وضع و مقدار و غير آنها ، زيرا كه اگر آنها از او منفك شوند معدوم مىگردد ؛ و يا آن است كه مؤثّر در او نيست مثل مقارنهء سواد با حركت كه به رفع هيچ يك ديگرى رفع نمىشود . و دوم كه مجرّد از اغشيه و لبوسات باشد مثل انسانيّت مطلقه كه مطابق است با جميع افرادى كه در عظم و صغر و وضع و اين و متى مختلف‌اند ، و اگر انسانيّت ذهنيّه مجرّد از مقدار خاصّ و وضع خاصّ نباشد مطابق با كثيرين كه در اين اعراض مختلف‌اند نمىتواند بود .\r\nو هر حقيقتى كه امر غريبى به او ملحق مىگردد آن امر غريب به اعتبار ذات آن حقيقت نيست ، بلكه به اعتبار حيثيّت استعداديّه‌يى است كه به او ملحق گرديده است و الّا بايست كه از او تخلّف نكند . و جميع جهات قوّه و استعداد منتهى مىگردد به مادّهء جسميّه چنان كه در موضع خودش محقّق شده است . و چگونه چنين نباشد ؟ و الحاقش به ذات بما هى هى باشد و حال آنكه اشخاص ماهيّت مساوى در استحقاق نيستند . و علم عبارت است از امتياز شىء از غيرش به وجهى از وجوه . پس هر چه مخلوط به غير باشد مادام كه به غير مخلوط است معلوم نمىتواند بود ، بلكه مجهول مىباشد .\r\nپس معلوم يا مجرّد است از جميع آنچه سواى اوست ، و يا با امورى است كه مقارن او مىباشند به مقارنت غير مؤثّره ، و يا مجرّد است از بعض امورى كه مؤثّرند در او . و اوّل را يعنى آنكه مجرّد است خواه از جميع ما سوى و خواه از آنچه مؤثر است معقول مىنامند . و حملش بر كثيرينى كه در لواحق مختلف باشند و نسبت همه به آن چيز مساوى باشد ممكن است ، زيرا كه مانند عريان از هر لباسى عارى است و هر لباسى كه بر او پوشيده شود از آن ابا ندارد . و دوم را يعنى آنكه مجرّد است در بعض محسوس مىخوانند ، خواه مبصر باشد يا ملموس يا مشموم يا مذوق يا مسموع يا متوهّم يا متخيّل .\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nو چنان كه معلوم اگر وجود ادراكيش در جسم يا جسمانى باشد محسوس خواهد بود نه معقول ، به سبب آنكه مصادف عوارض غريبه و انفعالات مادّيّه‌اى است كه مانع انطباق آن است بر كثيرين . و اگر در جوهر غير جسمانى باشد معقول است نه محسوس ، به جهت آنكه خالى است از آنچه او را از مطابقه بر كثيرين منع مىنمايد ، همچنين هر قوّهء جسمانيّه كه ادراك صورتى نمايد آن صورت در مادّهء آن قوّه حلول مىكند ، زيرا كه اگر حلول در قوّه نمايد بدون حلول در مادّه هرآينه براى آن قوّه قوام وجودى خواهد بود بدون مادّه ، پس جسمانى نخواهد بود . پس آن صورت خالى نخواهد بود از آنچه موجب محسوسيّت و عدم انطباق آن بر كثيرين باشد .\r\nو هر جوهر قدسى كه ادراك صورتى نمايد معقول خواهد بود و بر كثيرين صدق خواهد كرد ، زيرا كه گرفتار سلاسل و اغلال مادّه نيست .\r\nو از آنچه مذكور شد محقّق گرديد كه مدار عاقليّت و معقوليّت بر آن است كه شىء از مادّه بالكلّيّه مجرّد باشد و مدار حاسيّت و محسوسيّت بر آن است كه شىء متعلّق به مادّه باشد نوعى از تعلّق اگر چه مدار ادراك مطلقا بر نوعى از تجريد است ، ليكن تعقّل به تجريد تامّ و به نزع محكم است و ساير ادراكات حسيّه به تجريدات ناقصهء متفاوتة المراتب . و دليل بر اين آنكه اگر اثرى از محسوس در حاسّ حادث نشود حالت قبل از احساس و بعد از آن مساوى خواهد بود ، و اگر آن اثر مناسب يا محسوس نباشد اثر او نخواهد بود ، پس حصول آن اثر در حاسّ احساس آن محسوس نخواهد بود . پس ناچار بايد كه آن اثر صورت آن محسوس باشد مجرّد از مادّه و اگر چه غشاوه‌اى از كم و كيف و وضع و متى با آن باشد .\r\nو اگر كسى گويد : كه فرق چيست كه چون وضع مثلا مقارن جسم مىشود آن را مشار اليه و محسوس مىگرداند ، و چون مقارن جوهر عاقل مىشود اين اثر نمىكند ؟\r\nمىگوييم : كه فرق اين است كه چون مقارن جسم و جسمانى مىشود در آن اثر مىكند چنان كه مذكور شد ، و چون مقارن مدرك مىشود در آن اثر نمىكند ، زيرا كه اگر در مدرك اثر كند بايد كه مدرك به رفع آن معدوم شود ، چنان كه متخيّل كه از اقتران به عوارض غريبهء مؤثّر در آن خالى نيست اگر آن عوارض از آن مرتفع گردد متخيّل نخواهد بود ، و معقول از معقوليّت بيرون نمىرود خواه مجرّد از عوارض باشد و خواه مقرون به آنها ، زيرا\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nكه آنها را در او اثر نيست .\r\nمترجم گويد كه : مصنّف قدّس سرّه آنچه را كه در اين مقدّمه مذكور شد در اسفار به قوم نسبت داده است ، و بعد از آن گفته است كه در آن قصور است و تحقيق آن است كه مدار علم و جهل مانند نور و ظلمت و ظهور و خفا و حضور و غيبت بر تأكّد وجود و ضعف آن است .\r\nسوم : آنچه مذكور شد از تجريدات در علوم صوريّه است ، و از شرط هر ادراكى نيست كه به صورت ذهنيّه باشد ، زيرا كه عاقل نفس خود را ادراك مىكند به عين ذات خودش ، نه به صورت زايده بر ذات . چنان كه ظاهر مىگردد براى كسى كه در علم ذات خود رجوع به وجدان نمايد ، زيرا كه هر انسانى ادراك مىكند ذات خود را بر وجهى كه شركت در آن ممتنع است . و اگر به صورت حاصله در نفس باشد كلّى خواهد بود ، و تصوّر كلّيّات از احتمال صدق بر كثيرين بيرون نمىرود هر چند به انضمام به يكديگر مخصوص به نفس واحده شود .\r\nو ايضا نفس به ذات خود به « أنا » تعبير مىكند و به هر چه غير او است به « هو » هر چند آن چيز قائم به او باشد ، پس معلوم شد كه علم نفس به ذات خودش غير ذاتش نيست . و بسا باشد كه غير خود را نيز ادراك نمايد بدون آنكه صورتى از آن غير در او حاصل شود ، چنان كه نفس مجرّد ادراك مىنمايد بدنى را كه به او مخصوص است و آن را حركت مىدهد و در آن تصرّف مىكند ، و ادراك مىنمايد قوّهء مفكّره‌اى را كه در تفصيل و تركيب جزئيّات و ترتيب حدود وسطى به او خدمت مىفرمايد ، و انتزاع كلّيّات از جزئيّات و اخذ نتايج از مقدّمات به واسطهء خدمتگزارى او مىكند . و همچنين ادراك مىكند قوّهء وهميّه و خياليّه را بشخصهما نه به وهم و خيالى ديگر .\r\nو اگر ادراك نفس اين امور را به صورت مأخوذه از آنها باشد بايد كه آنها را بر وجه كلّى ادراك نمايد ، چنان كه مذكور شد كه هر صورتى كه در نفس موجود باشد كلّى است و منع شركت در نفس خود نمىكند هر چند به كلّيّات بسيار تخصيص يافته باشد .\r\nو از جمله امورى كه مؤكّد ثبوت اين معنى است كه ما در ادراك بعضى امور به غير حضور نفس ذات مدرك محتاج نيستيم و صورتى ديگر نمىخواهيم اين است كه ما به تفرّق اتّصالى كه بر اعضا واقع شود متألّم مىگرديم و آن را ادراك مىكنيم ، و چنين نيست كه براى\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nتفرّق اتّصال صورتى ديگر در عضو يا در غير عضو حاصل شود و مدرك آن صورت باشد ، بلكه مدرك همان نفس تفرّق اتّصال است . و الم به همان محسوس بنفسه حاصل است ، نه به صورتى كه از آن حاصل شده باشد . پس از اين بيان معلوم گرديد كه در ادراك بعضى اشيا همان حضور ذات آنها براى نفس يا براى چيزى كه تعلّق حضورى به نفس دارد كافى است .\r\nو از شواهد دالّ بر اين مطلب آن است كه گاهى صورت در آلت ادراك حاصل مىشود و نفس شاعر به آن نيست ، مثل آنكه مستغرق در فكرى باشد يا آنكه حاسّهء صورتى بر او وارد آورده باشد . پس از اينجا معلوم مىشود كه بايد نفس در ادراك به آنچه مدرك مىگردد التفات نمايد و آن را مشاهده كند . و مشاهده به صورت كلّيّه نمىتواند بود ، بلكه صورت جزئيه در آن ضرور است . پس بايد كه براى نفس علم اشراقى حضورى نيز باشد كه به حصول صورت نباشد .\r\nو از جمله عرشيّات الهاميّه براى اثبات اين مطلب آن است كه نفس در مبدأ فطرت از جميع علومى كه به ارتسام صورت باشد خالى است . و شكّى در اين نيست كه استعمال آلات موقوف بر علم آلات است ، پس اگر آن علم به ارتسام باشد لازم مىآيد كه موقوف بر استعمال آلات باشد كه آن موقوف به علم به آنهاست و به دور يا تسلسل منجر گردد .\r\nپس اوّل علوم نفس ، علم به ذات خود است و بعد از آن علم به قوى و آلات كه حواسّ ظاهره و باطنه بوده باشند . و اين دو علم از علوم حضوريّه است . و بعد از اين دو علم از ذات نفس بذاتها منبعث مىگردد استعمال آلات بدون آنكه تصوّر آن نمايد و تصديق به فايدهء آن كند . و اين استعمال از افعال اختياريّه كه حاصل به قصد باشد نيست و اگر چه نفس عالم به آن و مريد آن است ، زيرا كه ارادهء اين فعل منبعث از ذات نفس است نه از فكر و رويّهء او . پس ذات بذاته او موجب استعمال آلات است ، نه به ارادهء اختياريّهء زايده بر ذات و قائمه به آن ، بلكه چون نفس در همان وقت كه موجود شد عالم به ذات خود و عاشق به آن و عاشق به افعال آن بود عشقى ناشى از ذات به ذات بالاضطرار استعمال آلات مىنمايد براى آنكه او را قدرت بر افعال نيست مگر به استعمال اين آلات .\r\nو به اين تحقيق مندفع گرديد ايرادى كه در اين مقام وارد آورده‌اند كه : « استعمال حواس فعل اختيارى است و صدور فعل اختيارى مسبوق به تصوّر آن و تصديق به فايدهء آن\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nاست ، پس واجب است كه پيش از استعمال آلات صور تصوّريّه و تصديقيّه حاصل گردد » .\r\nو وجه دفع : آن است كه نسبت صدور استعمال آلات و عدم صدور آن در اين مقام مساوى نيست تا آنكه پيش از فعل محتاج به مرجّح باشد . و بايد كه تصوّر فعل و تصديق به فايدهء آن حاصل گردد ، بلكه مرجّح و مقتضى ذات نفس است كه منبعث مىگردد آن استعمال از شوق ذاتى كه عين ذات درّاكهء فعّاله او است . پس نبايد كه مسبوق به تصوّر آن فعل باشد ، بلكه صدور آن فعل جزئى از نفس عين تصوّر آن فعل است بدون صورتى ديگر ، چنان كه ذوق اهل اشراق به آن رسيده است .\r\nو ايضا ادراك صورت ذهنيّه به عين همان صورت است نه به صورتى ديگر ، و الّا امر غير متناهى مىشود و لازم مىآيد كه صور متساوى در ماهيّت مختلف در عدد در محلّ واحد مجتمع گردد ، و اين محال است . پس مطلق ادراك محتاج به صورتى است .\r\nامّا احتياج به صورت ذهنيّه كه وجود مدرك وجود ادراكى نورى نباشد ، مثل اجسام ماديّه و عوارض آنها ، در جايى مىباشد كه مدرك به وجود خود حاضر در نزد مدرك نبوده باشد . و عدم حضور يا به سبب عدم وجود مدرك است فى نفسه و يا به سبب عدم وجود آن است در نزد مدرك ، به جهت آنكه هر يك از موجودات براى ديگرى موجود نيستند ، و الّا بايست كه هر كه صلاحيت عالم بودن داشته باشد تمام اشيائى را كه صلاحيت معلوم بودن داشته باشد بداند و حال آنكه چنين نيست . بلكه بايد كه در تحقّق عالميّت و معلوميّت با وجود حضور علاقهء ذاتيّه به حسب وجود در ميانه متحقّق باشد .\r\nپس هر دو چيزى كه در ميان آنها علاقهء ذاتيّه و ارتباط وجودى متحقّق باشد يكى عالم به ديگرى خواهد بود مگر آنكه مانعى منع نمايد ، زيرا كه اين علاقه مستلزم حصول احدهما است براى ديگرى و مستلزم انكشاف و امتياز او است در نزد آن ديگر . و آن علاقه :\r\nگاهى ميان نفس ذات معلوم به حسب وجود عينى او و ذات عالم متحقّق مىگردد چنان كه در علم حضورى ، و گاهى ميانهء صورت شىء و نفس عالم واقع مىشود ، چنان كه در علم حصولى كه به حصول صورت شىء در نفس ذات عالم يا در بعضى از قواى او بوده باشد . و در اين صورت به حسب حقيقت همان صورت حاضر در ذهن مدرك است . و اگر آن خارج را معلوم گويند به قصد ثانى خواهد بود ، چنان كه اشاره به آن شد ، زيرا كه علاقهء وجوديّه كه\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nبه حسب حقيقت مستلزم علم است ميان عالم و آن صورت واقع است ، به خلاف معلوم به علم حضورى كه معلوم بالذّات نفس امر عينى است و علاقهء وجوديّه ميان آن عين و ميان عالم متحقّق است . پس از دو صنف علم علم حضورى اتمّ است ، بلكه فى الحقيقه علم همان است و بس .\r\nو كسى كه گفته است كه علم به غير منحصر است در ارتسام صورت غير خطا كرده است و قسم اتمّ از علم را انكار نموده است . اين قدر هست كه آن علمى كه معلوم در آن كلّى و مشترك در ميان كثيرين باشد منحصر است در صورت ذهنيّه ، و اين علم است كه منقسم مىگردد به تصوّر و تصديق كاسبه و مكتسبه .\r\nپس در صورتى كه علاقهء وجوديّه كه مستلزم عالميّت و معلوميّت باشد در ميان ذات مستقلّة الوجود مجرّده و صورت مرتسمه در آن متحقّق گردد ، تحقّق آن در ميان آن ذات و صورت صادرهء از آن اولى خواهد بود ، زيرا كه نسبت قابل به مقبول به امكان است و نسبت فاعل به مفعول به وجوب . و اين علاقه اوكد از آن علاقه است ، چنان كه شارح اشارات تحقيق نموده است ، و ايرادى كه بعضى بر او كرده‌اند تعسّف است .\r\nچهارم : بعد از آنكه محقّق گرديد كه وجود فى نفسه معقول از آن حيثيّت كه معقول است با وجودش براى عاقل و معقوليّتش يك چيز است بدون هيچ اختلافى ، و همچنين وجود فى نفسه محسوس با وجودش براى حاسّ و محسوسيّتش شىء واحد است بىهيچ تفاوت ، ظاهر مىگردد كه هر چه وجودش براى غير باشد معقول ذاتش نمىتواند بود مثل صور جماديّه ، و محسوس ذاتش نيز نمىتواند بود مثل بصر و لمس و ساير مدارك حسيّه . و از اين جهت اينها احساس ذوات خود نمىتوانند نمود .\r\nو اگر فرض كنيم كه معقولى به ذات خود قائم باشد همان وجودش براى ذاتش نفس معقوليّت ذاتش خواهد بود و عقل و عاقل و معقول خواهد گرديد . و همچنين اگر محسوسى را مجرّد از مواد فرض كنيم همان وجودش براى ذاتش نفس محسوسيّت ذاتش خواهد بود و حسّ و حاسّ و محسوس خواهد گرديد ، چنان كه حكما به آن تصريح نموده‌اند .\r\nو به اين مندفع مىگردد آنچه بعضى گفته‌اند كه : « اگر حقيقت علم عين حصول باشد بايد كه هر جمادى عالم باشد ، زيرا كه ماهيّت هر جمادى براى خودش حاصل است و\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nمعلوم از هر چيز هم ماهيّت اوست » .\r\nو وجه دفع : آن است كه چون صورت جماديّه و امثال آن حاصل براى موادّند ، حاصل نيست ذوات آنها از براى خود آنها بلكه اصلا هيچ چيز براى آنها حاصل نيست ، به جهت آنكه قائم به غيرش بوده باشد و انيّتش بعينه انّيّتش از براى محلّش باشد . و اگر چيزى براى او حاصل باشد فى الحقيقة براى محلّ او حاصل خواهد بود نه براى خود آن چيز ، و چيزى كه حصولش براى خودش نباشد چگونه مىتواند شد كه ديگرى براى او حاصل باشد . و ايضا از آنجا كه مقارن مادّه است خالى از آنچه مانع از معقوليّت باشد مثل وضع و مقدار و امثال آنها نمىتواند بود .\r\nو اگر كسى نقض كند : به وجود هيولى به آنكه وجودش براى چيزى ديگر نيست ، بلكه براى نفس خود است ، و از اين لازم مىآيد كه عالم به ذات خود باشد ، بنا بر آنكه علم عبارت از نحو وجود شىء لنفسه باشد .\r\nدفعش : اين است كه هيولى موجود بالفعل نيست ، پس هيولى در همهء موجودات ماديّه جهت قوّه است ، پس ملاحظهء آن در عالميّت چنين باشد كه هيولى قوّهء عالميّت هر چيزى باشد كه به او تعلّق دارد ، مثل نفوسى كه در اوّل عاقل و معقول بالقوّه‌اند و بعد از آن عقل و عاقل بالفعل مىشوند .\r\nو مصنّف قدّس سرّه در مقام ردّ بر اين بعض مىگويد كه : حكما در بودن مجرّد عاقل و معقول به همين قدر اكتفا ننموده‌اند تا آنكه بر ايشان لازم آيد كه موجبهء كلّيّه را كنفسها منعكس گردانيده باشند يا از دو موجبه در شكل ثانى استنتاج كرده باشند . بلكه گفته‌اند كه آنچه مجرّد از موادّ است : يا اين است كه صحيح است كه تعقّل كرده شود ، و يا اين است كه صحيح نيست . و محال است كه صحيح نباشد كه معقول گردد ، زيرا كه ممكن است كه هر موجودى معقول گردد . پس صحّت معقوليّت آن يا بدون آن است كه تغيير در آن واقع شود و معقول بالفعل گردد ، يا آنكه بايد كه تغيّر در آن بهم رسد تا معقول بالفعل گردد . مثل آنكه در معقولات بالقوّه بايد كه تجريدكننده‌اى آنها را از مادّه تجريد كند تا آنكه معقول بالفعل شود .\r\nليكن اين حكم در مجرّد بالفعل صحيح نيست ، زيرا كه مجرّد بالفعل را عوارض ماديّه نپوشانيده است تا محتاج باشد كه تغيّرى در آن واقع شود و به آن سبب معقول بالفعل شود ،\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nو عاقل آن محتاج به آن نيست كه آن را تقشير نمايد پس به كنه آن برسد . پس معقول بالفعل خواهد بود .\r\nاگر كسى گويد كه : عالم بودن و منكشف شدن معلومات حالتى است خارجى مغاير نفس حقيقت عالم . پس نفس حقيقت عالم مصداق صدق عالم در علم به ذات خودش نخواهد بود ، زيرا كه هر چيزى به حسب ذات خود بجز ذات خود چيزى ديگر نيست ، پس بايد در صدق عالم ، چيزى وراء ذات به آن منضم گردد كه به آن اعتبار مصداق عالم تواند بود ، پس علم به شىء نفس حصول همان شىء نمىتواند بود .\r\nمىگوييم كه : مسلّم نيست كه عالميّت شىء مجرّد در علم به ذات خودش وصفى خارج از ذات باشد ، بلكه نفس حقيقت شىء غير جسمى مصداق عالميّت او است به ذات خودش و محتاج به وضعى ديگر مغاير با نفس ذات نيست ، زيرا كه صدق مفهومات متغايره بر ذات واحده استدعاى تغاير مصداقات نمىكند مگر آنكه آن صدق مستلزم اختلاف حيثيّات باشد . و اين در اين مقام يعنى در علم مجرّد به ذات خودش مسلّم نيست و اگر چه در غير آن مسلّم است .\r\nو شيخ رئيس در تعليقات گفته است كه : « هرگاه من مىگويم كه فلان چيز را تعقّل نمودم ، معنىاش اين است كه اثرى از آن در ذات من موجود شد ، پس براى آن اثر وجودى و براى ذات من وجودى ديگر خواهد بود . پس اگر وجود آن اثر در غير خودش نباشد بلكه در خودش باشد ، ذات خود را ادراك خواهد كرد ، چنان كه در صورتى كه در غير باشد آن غير او را ادراك مىكند » . « 1 » و هر كه توهّم كند كه : « عالم بودن مجرّد به ذات خودش وصفى است زايد بر ذات مجرّد و استدعاى مصداقى مىكند » ، او را ملزم گردان به آنكه بنا بر اين بايد كه واجب حق عالم به ذات خودش نباشد مگر بعد از آنكه امرى زايد بر ذاتش متحقّق گردد . و اين قولى است فضيح و ظلمى است قبيح در نزد محقّقان .\r\nو امام رازى بر قول حكما كه گفته‌اند : « علوم مجرّدات به ذوات خود زايد بر ذوات\r\n\r\n\r\n","description":"","footnote":"\r\n( 1 ) . ابن سينا ، التعليقات ، ص 78 .\r\n","page_name":" 637 ","page_number":637},
  {"content":"\r\n\r\nايشان نيست » ، اعتراض نموده است به اينكه : « اگر تعقّل آنها ذوات خود را زايد بر ذوات آنها نباشد بايد كه هر كه آنها را تعقّل نمايد عاقل بودن آنها را نيز تعقّل كند و حال آنكه چنين نيست ، زيرا كه عاقل بودن آنها به ذوات خود محتاج است به اقامهء برهان على حده ، و بيان اثبات علم آنها به ذوات غير بيان وجود آنهاست . و همچنين در اثبات وجود بارى به مجرّد اثبات وجودش دانسته نمىشود كه عالم به ذات خود است بلكه حجّت على حده مىخواهد » .\r\nو دفعش : اين است كه : پيش از اين معلوم شد كه معقوليّت شىء عبارت از وجود آن است براى چيزى كه آن را فعليّت و استقلال در وجود بوده باشد ، يعنى قائم به چيزى ديگر نباشد ، پس از آنجا كه جوهر مفارق به حسب وجود عينى براى چيزى ديگر موجود نيست ، بلكه موجود لذاته است ، پس معقول لذاته نيز هست . و هرگاه ماهيّت آن در عقل ديگرى حاصل گردد به اين اعتبار موجود براى چيز ديگر خواهد بود به وجود ذهنى نه براى ذات خود ، پس معقول آن شىء ديگر مىباشد نه معقول خودش . پس در صورتى كه به اعتبار وجود در چيزى ديگر عاقل ذات خود نباشد چگونه مىتواند شد كه آن عاقل عاقل بودن به ذات خودش را تعقّل نمايد .\r\nو محصّل قول : اين است كه عالميّت جوهر مجرّد به ذات خود عين وجود او است نه عين ماهيّت او ، پس از اين لازم نمىآيد كه هر كه ماهيّت جوهر مجرّد را تعقّل نمايد بايد كه تعقّل آن مر ذاتش را نيز تعقّل كند . مگر آنكه مجرّدى باشد كه وجودش ماهيّتش باشد ، مثل واجب تعالى .\r\nو چون ارتسام حقيقت واجب در ذهن محال است ، و آنچه از آن مفهوم مىتواند شد وجهى از وجوه او است ، مثل آنكه واجب الوجود است و آن هم به حسب مفهوم عام ، لازم نمىآيد كه از آن تعقّل عاقليّت به ذات خودش نيز تعقّل شود ، بلكه محتاج است به استيناف بيان و برهانى على حده .\r\nو كسى كه توهّم نموده است كه در شخصى كه عالم به نفس خود باشد موضوع عالميّت به حسب اعتبار غير موضوع معلوميّت است ، و قياس كرده است آن را به كسى كه نفس خود را معالجه نمايد . و آن كس از آن حيثيّت كه معالج است غير آن كس است كه مستعلج است ، زيرا كه نفس معالج است از حيثيّت آنكه ملكهء معالجه براى او هست و\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nمستعلج است از آن حيثيّت كه قبول علاج مىتواند نمود .\r\nبر اين متوهّم لازم مىآيد كه قائل به تكثر حيثيّات تقييديّه در ذات واجب بوده باشد ، به اعتبار آنكه عالم بذاته و معلوم بذاته است . و اين شنيع و قبيح است ، و عظمت و كبرياء واجب از امثال اين امور مقدّس و منزّه است .\r\nو شيخ رئيس در كتب خود تصريح نموده است كه : « مجرّد عاقل و معقول بودن شىء موجب اينكه اثنينيّت بهم رسد نمىباشد ، نه در ذات و نه در اعتبار ، پس ذات واحد و اعتبار واحد خواهد بود . و تحصيل اين دو امر به اعتبار همين است كه براى او ماهيّت مجرّده هست كه آن ذات او است و ذات ماهيّت مجرّده براى او حاصل است ، و تقديم و تأخير به حسب ترتيب در معانى است . و فرض محصّل يك چيز است و جايز نيست كه يك چيز دو مرتبه حاصل گردد » « 1 » . انتهى .\r\nو از اين بيان به ظهور رسيد كه هر چيزى كه ذاتش از علايق مادّيه مبرّى است و وجودش وجود صورى است و ذاتش براى خودش موجود است نه براى غير ، از ذات خود محجوب نيست ، بلكه همان وجودش نفس معقوليّت او است و همان ذاتش بعينه صورت عقليّه‌اى است كه از ذات براى ذات حاصل است .\r\nپس چنان كه حرارت قائم به نار حرارت نار است ، هر گاه فرض شود كه قائم به ذات خود باشد به نفس خود حار خواهد بود و حرارتش براى نفس خود خواهد بود نه براى ديگرى ، وضوء قائم به شمس اگر مجرّد گردد و به ذات خود قائم شود مضىء بنفسه و ضوء لذاته خواهد بود ؛ همچنين صورت مجرّده مادام كه قائم است به جوهر مفارق معقول محلّ و عقل محلّ است ، و چون قائم به نفس خود گردد معقوليّت از او مسلوب نمىشود ، بلكه معقول نفس خود و عقل ذات خود خواهد گرديد .\r\nو چنان كه معلوم عينى به صورت علميّه دانسته مىشود و صورت علميّه به نفس ذات خود دانسته مىشود نه به صورت ديگر ؛ همچنين اشيائى كه غير قوّهء عقليّه‌اند به قوّهء عقليّه تعقّل مىشود ، و قوّهء عقليّه به نفس خود تعقّل مىشود نه به قوّهء ديگر .\r\n\r\n\r\n","description":"","footnote":"\r\n( 1 ) . ابن سينا ، التعليقات ، ص 78 .\r\n","page_name":" 639 ","page_number":639},
  {"content":"\r\n\r\nپس به شهادت اين مقدّمات و دلالت فحص بالغ و حدس صحيح ، بلكه به دلالت فطرت سليمه و نوعى از تتبّع و تجربه ، و متبيّن مىگردد كه علم حصول چيزى است معرّى از ملابس غريبه براى امرى مجرّد كه در وجود مستقل باشد به نفس خود يا به حصول صورت آن چيز حصولى حقيقى يا حكمى .\r\nپس از آنجا كه واجب الوجود در اعلا درجهء تجرّد و تقدّس از غواشى هيولانيّه است و چيزى از آنچه ماهيّت را به حالى ديگر سازد با او نيست ، پس عاقل لذاته خواهد بود . و چون انيّتش حقيقت او است ، يعنى وجودش عين ماهيّت است ، پس چنان كه علم به ذاتش زايد بر وجودش نيست همچنين زايد بر حقيقتش نيز نخواهد بود .\r\nبه خلاف جواهر مفارقه كه علوم آنها به ذوات اگر چه زايد بر وجود آنها نيست ، به جهت مساوقهء علم و وجود مفارقى ، چه بالذّات و چه به تجريد مجرّد ، و ليكن زايد بر ماهيّت آنهاست ، زيرا كه انّيّت آنها عين ماهيّت نيست .\r\nپس علم موجود حق به ذات خودش اتمّ از همهء علوم و در نورانيّت اشدّ و اقدس است ، بلكه نسبتى ميان علم آن جناب به ذات خود و علم ساير اشياء به ذوات خود ايشان نيست ، چنان كه نسبتى در ميانهء وجود او و وجودات اشياء نيست ، زيرا كه وجود او وراى ما لا يتناهى است بما لا يتناهى .\r\nو چنان كه مناط موجوديّت و مصداق حمل موجود بر ممكنات به اعتبار ارتباط آنها است به موجود حقّ و با قطع نظر از آن ارتباط هالك الذّوات و باطل الحقائق‌اند ، همچنين مناط عالميّت آنها به نفس خود يا به غير خود به ارتباط به نور الانوار است جلّت عظمته . پس نسبت آنها به سوى او نسبت اجسام كثيفه است به نور شمس اگر آن نور قائم به نفس خود مىبود . پس همهء آنها به حسب نفس خود مظلم‌اند و استفادهء نورانيّت مىنمايند از لمعان نور غير متناهى او كه در شدّت نوريّت و قوّت اشراق و افراط ظهور به مرتبه‌اى است كه حواس از او دورى مىكند و قوى از او مىگريزند . فلا تدركه الأبصار و لا تمثّله الأفكار و لا تنفذ فيه الأوهام و لا تصل إلى إدراكه عقول الأنام .\r\n\r\nتنبيه\r\nدر فلسفهء اولى مقرّر گرديده است كه هر چيزى كه به حكم عقل كمال وجود من حيث\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nهو وجود بوده باشد بدون تخصّص به چيزى از قبيل تجسّم و تركّب و تكثّر و ثبوتش براى موجود حقّ به امكان عام ممكن باشد واجب خواهد بود ، زيرا كه آن كمال وجود من حيث هو وجود است و موجب تجسّم يا تركّب نمىشود تا آنكه بر واجب الوجود ممتنع باشد ، و چيزى به امكان خاصّ بر او صدق نمىكند ، زيرا كه در ذات او جهت امكانيّه نمىباشد ، پس بايد كه مثل آن چيز براى او تعالى واجب الحصول باشد .\r\nو ايضا ممتنع است كه مفيض كمال در آن كمال قاصر باشد تا آنكه مستوهب اشرف از واهب و مستفيد اكرم از مفيد بوده باشد و فطرت سليمه از آن ابا دارد .\r\nپس در صورتى كه علم و هر چه مشابه آن است از كمالاتى باشد كه موجب تجسّم و تركّب و تكثر در موصوف نگردد ، بايد كه بر واجب ممتنع نباشد . و چون در آن ذات جهت جواز و قوّه نمىتواند بود ، بلكه وجود صرف و فعليّت محض است آن كمالات لا محاله واجب خواهد بود .\r\nو چون كه مبدع على الاطلاق او است و از جمله آنچه به او مستند است ذوات عالمه و صور علميّه است و بايد كه مفيض شىء در هر كمالى كه موجب تكثر نگردد اتمّ باشد تا آنكه لازم نيايد كه معطى كمال قاصر در آن كمال باشد ، بايد كه واجب الوجود عالم باشد و علمش عين ذاتش باشد .\r\n\r\nفصل سوم در بيان علم واجب تعالى به ما سواى ذات خويش\r\nدر علوم كلّيّه محقّق شده است كه علم تام به علّت [ به كنه آن 
  ] يا به آن حيثيّت كه علّت است مقتضى علم تامّ به معلول است . و مبادا كه گمان كنى كه مراد به آن حيثيّت معنى علّيّت اضافيّه است كه متأخّر از علّت و معلول است ، بلكه مراد حيثيّتى است كه به آن حيثيّت علّت تامّه است . بلكه مىگوييم كه علم تامّ به ذوات اسباب حاصل نمىتواند شد مگر از جهت علم به اسبابى كه مؤدّى آنهاست از آن حيثيت كه تأديه به آن حاصل مىشود . پس هر كه سبب تامّ معلول را به كنه يا بر وجهى كه معلول از آن حاصل مىشود تعقّل نمايد ، معلول را نيز تعقّل تامّ كرده خواهد بود ، زيرا كه معلول بعينه از لوازم ذات علّت تامّه است ، و علم تامّ به آن موجب علم تامّ به معلول است . به خلاف عكس ، زيرا كه معلول اقتضاء علّت\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nمعيّنه بعينها نمىكند ، بلكه آنچه مقتضاى آن است علّة ما بيش نيست . و معلول شىء نبايد كه معلول آن چيز بعينه باشد . پس علم تامّ به معلول مقتضى علم تامّ به علّت نخواهد بود ، و علم به علّت هم مفيد علم به ماهيّت معلول است و هم مفيد علم به انيّت او . و علم به معلول بجز مفيد علم به انيّت علّت نيست . و از اين جاست كه افضل براهين و اوثق آنها برهان لمّى است .\r\nو چون اين مقدّمه ممهّد گرديد مىگوييم كه چون به ثبوت رسيد كه واجب تعالى عالم به ذات خود است از آن لازم مىآيد كه عالم به جميع موجودات نيز باشد ، زيرا كه ذات او علّت موجبهء همهء اشياء است و مبدأ فيضان هر ادراكى خواه عقلى و خواه حسّى ، و منشأ ظهور هر چيزى خواه ذهنى و خواه عينى همه او است ، و همهء آنها بىواسطه يا به واسطه از او صادر مىشود . و علم تامّ به علّت موجبه مستلزم علم تامّ به معلول آن علّت است . و از اين لازم مىآيد كه واجب تعالى عالم به جميع موجودات باشد . و در كلام مجيد وارد شده است كه :  أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ  ( ملك ، 2 ) . يعنى آيا علم نيست براى كسى كه خالق است ، يعنى علّت معلومات است ، و حال آنكه او لطيف است يعنى مجرّد است ، و خبير است يعنى عالم به ذات خود است .\r\nو امّا كيفيّت علم واجب به اشيا ، بر وجهى كه لازم نيايد از آن نه ايجاب ، و نه آنكه واجب قابل و فاعل باشد ، و نه موجب كثرت در ذات متعالى او گردد ، از غوامض مسائل حكميّه است ، و كم است كسى كه طريق آن را پيموده باشد و قدمش در آن راه نلغزيده باشد ، حتّى شيخ رئيس با آن همه ذكاء كه عديلش در آن كمياب است ، و حتّى شيخ اشراق با آن صفاى ذهن و كثرت ارتياض به حكمت و مرتبهء كشف . و هرگاه حال اين دو بزرگوار و امثال ايشان از فائقين در علم چنين باشد ، پس چگونه خواهد بود حال كسانى كه اسير عالم حواس و گرفتار غشّ و مخالطهء طبيعت باشند ؟ و به جان خودم قسم كه اصابهء اين امر جليل بر وجهى كه با اصول حكميّه موافق و با قواعد دينيّه مطابق ، و از مناقشات و مؤاخذات مبرّا و منزّه باشد ، در اعلا مرتبهء قواى فكريّهء بشريّه است ، و فى الحقيقه تمام حكمت حقّهء الهيّه همين است . و به جهت صعوبت و غموضت اين مطالب است كه بعضى از اقدمين از فلاسفه راه گمراهى و خسران را پيموده‌اند و انكار علم واجب به اشياء نموده‌اند .\r\nو چه بسيار قبيح و بعيد است كه مخلوقى ادّعا نمايد كه به فكر و رأى خود ، چنان كه\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nشأن فلاسفه اين است ، احاطهء علميّه به جلايل و دقايق ملك و اسرار ملكوت به هم مىرساند و از خالق حكيم عليم خودش - الذى لا يعزب عنه مثقال ذرّة فى السّماوات و الأرض ( سبأ : 2 ) علم به اشيا را سلب نمايد ، و آن را انزل از حيوانات عجمى كه علم به بسيارى از اشيا دارند گرداند ، تعالى عمّا يقوله الظالمون علوّا كبيرا .\r\nو امّا كسانى كه واجب الوجود را عالم به اشيا دانسته‌اند منقسم مىگردند به هشت گروه :\r\nاوّل معتزله‌اند كه به ثبوت معدومات ممكنه پيش از وجود قائل شده‌اند ، و علم بارى تعالى در نزد ايشان به اشيا به ثبوت ممكنات است در ازل .\r\nدوم جمعى از مشايخ صوفيّه‌اند كه محى الدين عربى و صدر الدين قونوى از جملهء ايشانند ، و ايشان نيز به ثبوت اشيا پيش از وجود آنها قائل شده‌اند ، امّا به ثبوت علمى ، نه به ثبوت عينى چنان كه معتزله گمان كرده‌اند .\r\nسوم تابعين افلاطون‌اند كه به صور عقليّه و مثل افلاطونيّه قائل شده‌اند و مناط علم را آنها مىدانند .\r\nچهارم شيخ اشراق و تابعين او است ، مانند محقّق طوسى و شارح تلويحات و علّامهء شهرزورى ، كه مناط عالميّت را اشياء موجوده در خارج دانسته‌اند .\r\nپنجم جمعى از مشّائين‌اند كه شيخ ابو نصر و شيخ ابو على از جملهء ايشان‌اند كه به ارتسام صور ممكنات در ذات بارى تعالى به حصول ذهنى بر وجه كلّى قائل شده‌اند .\r\nششم فرفوريوس است با گروهى از مشّائين كه صور معقوله را با ذات واجب متّحد دانسته‌اند .\r\nهفتم بيشتر از متأخّرين‌اند كه ذات واجب را علم اجمالى به جميع اشيا دانسته‌اند ، و گفته‌اند كه علم واجب به ذات خودش دانستن همهء اشياء است به علم واحد ، و گفته‌اند كه براى واجب دو علم است : علم اجمالى كه مقدّم بر اشياء است و علم تفصيلى كه مقارن آنهاست .\r\nهشتم طايفهء ديگراند كه مىگويند كه علم بارى به ذات خودش علم تفصيلى است به معلول اوّل و علم اجمالى است به باقى موجودات و همچنين تا آخر معلولات . . .\r\nو الحال وقت آن است كه حقّ و صواب در نزد اهل حقيقت و ذوى الالباب را تعيين\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nنماييم . و شايد كه مذهب بارعين در حكمت همين و با مرموزات قدماء فلاسفه مطابق و با اسرار عرفاى اوليا موافق باشد .\r\nپس مىگوييم : - و روح القدس نفث فى روعى - كه چون واجب الوجود مجرّد از مادّه و قوّه و استعداد است تجرّدى بغايت پس عاقل و معقول و عقل خواهد بود به وجهى كه بيان كرده شد . و چون همهء ممكنات به او مستندند به ترتيب نازل از او و صاعد به سوى او ، چه عقول و نفوس و چه اجرام فلكيّه و عنصريّه و چه بسيطه از آنها و چه مركّبه و چه اعراض لازمهء آنها و چه مفارقه ، و صدور اين كثرات و مركّبات از او به حيثيّتى است كه در وحدت حقّه و بساطت صرفهء او هيچ قدحى واقع نمىشود چنان كه مذكور خواهد شد . پس جميع موجودات در سلسلهء حاجت به سوى ذات او بالا مىروند ، و ذات او علّت تامّهء همهء آنها و علّتهاى آنهاست ، و نسبتش به همه چه مادّيات و چه مفارقات يك نسبت ايجابيّهء عقليّه است ، و هيچ جهت امكانيّه در او نيست ، و نسبت هر چيز و اگر چه از حوادث زمانيّه باشد به ذات او كه فعليّهء صرفه است نسبت وجوبيّه است ، و امكان آنها قياس به ذات خود آنها و قياس به قابل ذات آنهاست .\r\nو بالجمله فاعليّت و قيّوميّت او در هيچ مرتبه از مراتب به قوّه نيست ، و همچنين علمش به چيزى از امور ممكنة الوقوع به ظن نيست ، زيرا كه اسباب وجوب ممكن به سوى او منتهى مىگردد ، و او ممكن را با تمام اسبابى كه وجود آن را واجب مىگرداند مىشناسد .\r\nو در كلام ايشان تنبيهات و تصريحات بر اين معانى هست كه ذكر آنها به طول مىانجامد .\r\nپس چون دانسته شد كه واجب الوجود به ذات خود بذاته و به مجعولات عينيّهء خود بذواتها علم دارد ، به نحوى كه مذكور شد ، و اضافهء قيوميّهء او به اشيا همان اضافهء نوريّهء شهوديّه است چنان كه ذوق اهل اشراق اقتضا مىكند ؛ پس بايد دانست كه : چنان كه كمال واجب در ايجاد اشياء آن است كه در تماميّت وجود و فرط تحصّل به نحوى باشد كه همهء موجودات و خيرات از او فايض گردند ، نه آنكه به انتساب اشياء به او يا به افاضهء او آنها را ، يعنى به اعتبار اين معنى نسبى بوده باشد ، زيرا كه اين در مرتبه‌اى است متأخّر از مرتبهء وجود و مجد و علوّ آن جناب . بلكه نفس ذات مقدّسهء او غايت در افاضه و ايجاد است و او از هر چيز كه غير او است بىنياز است ؛ همچنين كمال او در علم به حضور ذوات اشيا يا صور آنها\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nدر نزد او نيست ، تا آنكه اگر آن ذوات عينيّه يا صور علميّه در مرتبهء ذات نباشند و در مرتبهء متأخّر از ذات باشند ، چنان كه در واقع چنين است ، لازم آيد كه واجب در حدّ ذات فاقد كمال باشد و كمالش در مراتب متأخّره از ذات حاصل گردد و از آن لازم آيد كه مستكمل به غير و ناقص در حدّ ذات باشد ، تعالى عن ذلك علوّا كبيرا ؛ بلكه كمال علمى او آن است كه در عاقليّت به مرتبه‌اى باشد كه به انكشاف ذات خودش به ذات خودش بر ذات خودش جميع اشياء بذواتها بر ذات او منكشف گردند ، بنا بر آنكه معلولات او از همان حيثيّت كه معلولاتند معقولاتند و بالعكس ، بىهيچ تفاوت نه به ذات و نه به اعتبار ، مگر به حسب لفظ ، و به همين اعتبار تقديم و تأخير در تعبير واقع مىشود نه در معبّر عنه .\r\nپس در صورتى كه معقوليّت ذات واجب مبدأ معقوليّت جميع اشيا و انكشاف آنها در نزد او باشد - چنان كه وجودش مبدأ وجود همهء آنهاست ، و همه مرتبط و منتسب‌اند به او به ترتيب سببى و مسبّبى ، و ترتيب وجودى صدورى بعينه ترتيب عقلى شهودى است - هرآينه ذات او علم به جميع موجودات خواهد بود ، و ذات او تعالى اولى خواهد بود به آنكه آن را علم به موجودات عينيّه گوييم از صور حاصله از موجودات در اذهان ، زيرا كه معلوميّت اشيا به صورت معلوميّت بالعرض است ، چنان كه سبق ذكر يافت ، و معلوميّت آنها به سبب معلوميّت ذات بارى بر ذات خودش كه مبدأ وجود آنهاست بر نعت انكشاف و ظهور در نزد او معلوميّت بالذّات است چنان كه مقرّر شد . و شكّى در اين نيست كه آنچه به آن چيزى بالذّات معلوم شود به تسميه به علم اولى است از آنچه شىء به آن بالعرض معلوم گردد .\r\nپس در علم بارى به كلّ اشياء كثرتى هست كه حاصل است بعد از ذات و همهء آن متكثّرات بر او منكشف‌اند به وحدت او ، و او به ذات خود به جميع موجودات علم دارد نه به غير ، پس ذات او عين علم به جميع اشياء است .\r\nاين است غايت آنچه در اين مطلب به حسب نظر بحثى و سلوك فكرى ما را ميسّر گرديده است ، و حقّ وصول به اين مطلب شريف عالى محتاج است به سلوك طريقهء ابرار از آن كسانى كه ايشان را ارتقاى به ملكوت اعلى ميسّر گرديده است ، تا آنكه غشاوهء طبيعت و ظلمت هيولى از حدقهء بصيرت مرتفع گردد و چيزى از انوار علوم انبياء و ملائكه درخشان شود .\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nو از آنچه معلوم شد ظاهر مىگردد كه اگر كسى ذات بارى را علم اجمالى به جميع موجودات گويد اعتراضى بر او وارد نمىآيد ، چنان كه در كلام قوم يافت مىشود كه واجب تعالى اشيا را به علم واجب اجمالى مىداند ، و آن را قياس كرده‌اند به علم اجمالى و عقل بسيط مذكور در « كتاب نفس » ، يعنى آن چيز كه مبدأ معقولات نفسانيّه مفصّلهء متكثّره است ، بعد از محافظت تقدّس ذات او از شوب قوّه و فرق ميان مقيس و مقيس عليه به وجوه متعدّده .\r\nپس صحّت مقايسهء علم بارى به عقل بسيط به همين اعتبار است كه عقل بسيط و علم اجمالى مبدأ معقولات كثيرهء تفصيليّه است با عدم اتّحادش به آنها ، و علم بارى تعالى كه عين ذات او است خلّاق فيضان حقايق تفصيليّه است با اتّحادش به آنها ، [ چنان كه فرفوريوس و قوم او پنداشته‌اند 
  ] ، و الّا عقل بسيطى كه در نزد ماست موجود در عقول ماست ، و در آنجا نفس وجود بارى تعالى است ، و معقولات مفصّلهء ما متجدّداند به تجدّد زمانى و بتدريج بر ما وارد مىگردند و در آنجا مرتبهء ذاتيّه و مجتمعهء دهريّه است . و معقول بسيط ما علّت تامّهء چيزى نيست ، بلكه علّت معدّه است براى آن تفاصيل ، و نفس قابل آنهاست ، به خلاف آنكه در آنجاست . پس بنا بر اين طريقه ، صور معقولات در نزد بارى بر وجه بسيط و مقدّس از شوب قوّه و كثرت است .\r\nو اشبه امثله در اين باب قول يكى از حكماست كه : اگر براى اوّليّات وجودى در اعيان مىبود ، و در نفس موجود نمىبودند ، چون كه آنها معانى مجرّده از مادّه‌اند ، نسبت آنها به لوازم آنها مثل نسبت اوّل تعالى بود به معلومات خودش .\r\nو اگر كسى گويد : كه بنا بر آنچه مذكور شد لازم مىآيد كه واجب تعالى در مرتبهء ذات عالم به چيزى از موجودات خارجيّه نباشد .\r\nجوابش : آن است كه اگر مراد به آنكه لازم مىآيد كه عالم به چيزى در مرتبهء ذات نباشد آن است كه ذاتش در مرتبهء ذاتش به حيثيّتى نيست كه اشيا بر او منكشف گردد ؛ نه مسلّم است و نه فى نفسه صحيح است ، زيرا كه عاقليّت او اشيا را عين ذات او است اگرچه معقول بودن اشيا براى او عين ذوات آنها است . و اگر مراد آن است كه وجودات عينيّهء ممكنات معلومه و صور علميّهء آنها واقع در مرتبهء وجود واجب و داخل در قوام ذات او\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nنيست مسلّم است . و غير از اين صحيح نيست ، زيرا كه هر چه معقول واجب است معلول او است سواى ذات مقدّس خودش ، و چگونه مىتواند شد كه معلول در مرتبهء وجود مصادف با علّت يا مقدّم بر او باشد .\r\nو چنان كه در ايجاد واجب اشيا را نبايد كه وجود اشيا در مرتبهء ذات او باشد ، بلكه بايد كه وجود آنها تابع وجود و ايجاد بارى و صدور آنها از او باشند ؛ همچنين در عاقليّت واجب آنها را نبايد كه صور عقليّهء آنها در مرتبهء ذات باشند ، بلكه همان قدر لازم است كه به حيثيّتى باشد كه اضافهء عالميّت لازم او باشد . و اللّه اعلم بحقيقة الامر .\r\nمترجم گويد كه « خلاصهء تحقيق مصنّف قدّس سرّه در اين مقام در علم بارى تعالى به اشيا راجع است به اينكه چون پيش از اين معلوم شد كه فاعليّت و عالميّت در هر ذى ادراكى معنى واحد است كه به دو اعتبار ملحوظ مىگردد كه هر دو معنى حصول چيزى است براى چيزى ، و در اوّل اين فصل مبيّن گرديد كه علم به علّت به همان حيثيّت كه علّت است علم به معلول است ، و اين مقدّمه نيز معلوم شد كه واجب الوجود علّت تامّهء همهء موجودات است به حسب ذات ، نه به اعتبار امرى خارج ، لأنّه خالق كلّ شىء ، و كلّ إليه راجعون ، و چون در فصل مقدّم معلوم شد كه علم بارى به ذات خودش به حسب ذات است نه به اعتبار امرى ديگر ، پس به معلولاتش نيز همان علم به ذاتى خواهد بود كه به حسب ذات است ، پس چنان كه ذاتش بنفسها مبدأ و علّت وجود همهء اشياء است علم به ذاتش كه به حسب ذات است مبدأ علم به جميع موجودات است ، و به انكشاف ذات خودش بذاته بر خودش جميع اشيا بذواتها بر او بذاته منكشف‌اند اگر چه به حسب اعتبار علم به اشياء در مرتبهء مؤخّر از علم به ذاتند . و اللّه أعلم بحقائق الامور » .\r\n\r\nفصل چهارم در بيان قدرت بارى تعالى\r\nقدرت صفتى است مؤثّر بر وفق علم و اراده ، پس هر صفتى كه مؤثّر نباشد - مانند علم و اراده در غير واجب تعالى - قدرت نيست ، اگر چه تأثير قدرت بر اين دو موقوف است .\r\nو همچنين هر صفتى كه مؤثّر باشد امّا نه بر وفق علم و اراده - مانند طبايع بسايط و مركّبات جماديه - نيز قدرت نيست . و در آنكه علم و ارادهء واجب در اين تعريف داخل است باكى\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nنيست ، زيرا كه صفات در واجب عين يكديگرند .\r\nو قدرت در ما از صفات نفسانيّه و مصحّح فعل و ترك است ، و تعلّقش به شىء و ضدّ آن متساوى است . پس در ما قدرت تامّه نيست ، زيرا كه مبادى افعال اختياريّهء ما از خارج بر ما وارد مىگردد ، مثل تصديق به ترتّب فايده ، يا آنچه در حكم تصديق است از قبيل ظنّ و تخيّل و مثل شوق و اجماع كه به اراده و كراهت مسمّى است . پس جميع آنچه ما را حاصل مىشود - چه ادراك عقلى و چه ظنّى و چه تخيّلى و چه شوق و چه اراده و چه مشيّت و چه حركت - همه بالقوّه است نه بالفعل .\r\nپس قدرت در ما با قوّه يكى است ، و در واجب الوجود همين فعليّت است ، زيرا كه جهت امكانيّه در آنجا نمىباشد . پس قدرت بارى مندرج در تحت هيچ مقوله نيست ، و همان بودن ذات بذاته است به حيثيّتى كه صادر شود از او وجودات از رهگذر علم او به نظام خير .\r\nپس هرگاه ممكنات به او نسبت داده شود از آن حيثيّت كه صادرند از علم او ، علم او به آن اعتبار قدرت است ؛ و هرگاه نسبت داده شود به او از آن حيثيّت كه علم او در صدور آنها كافى است علم به آن اعتبار اراده است . و فاعلى كه فعلش به مشيّت تعلّق دارد قادر است بدون آنكه با آن چيزى ديگر اعتبار شود ، از قبيل تجدّد اغراض يا اختلاف دواعى يا تفنّن در ارادات يا تجدّد حالات يا غير اينها از چيزهايى كه لايق جناب قدس نيست .\r\nو چون جمهور از اين معنى غافلند گمان كرده‌اند كه قدرت كسى را حاصل است كه از شأنش أن يفعل و أن لا يفعل بوده باشد و امّا كسى كه شأنش هميشه أن يفعل باشد قادر نيست .\r\nو حقّ آن است كه هر كه فعلش دائمى است : اگر بدون مشيّت از او صادر مىگردد قدرت ندارد ؛ و اگر به اراده فعل مىكند ، امّا اراده‌اش متغيّر نمىشود ، خواه عدم تغيّر اراده اتّفاقى باشد و خواه به حسب ذات تغيّر بر او محال باشد ، به قدرت فعل مىكند ، و تغيّر در مشيّت را در قدرت مدخليّت نيست .\r\nپس قادر كسى است كه اگر خواهد بكند و اگر نخواهد نكند خواه هميشه بخواهد و بكند و خواه هرگز نخواهد و نكند . و در صدق شرطيّه شرط نيست كه هر دو طرف آن صادق باشد ، بلكه مىتواند شد كه شرطيّه صادق و يك طرف يا هر دو طرف آن كاذب باشد .\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nپس اين معنى صلاحيت نزاع در ميان حكما و متكلّمين ندارد ، بلكه آنچه صلاحيت نزاع دارد آن است كه آيا مقدّم شرطيّهء اولى واقع بر سبيل ضرورت ذاتى و مقدّم شرطيّهء اخرى ممتنع الوقوع است يا چنين نيست . و اين اختلاف در غير مفهوم قدرت است .\r\nو هر كه از منتسبين به حكمت ، مطلق قدرت را تفسير نموده است به اينكه صحّت فعل و ترك است به اعتبار ذات فاعل ، به دو وجه خطا كرده است :\r\nاوّل : آنكه لازم مىآيد كه هرگاه اقتضاء فاعل بالطبع تامّ نباشد ، بلكه مشروط به شرطى مفارق از طبيعتش باشد ، فاعل به اختيار باشد ، زيرا كه نظر به ذاتش من حيث هى صحّت فعل و ترك بر او صادق است ، بلكه در نفس الامر نيز صادق است ، به جهت آنكه مىتواند شد كه آن شرط در او متحقّق نگردد . و اگر تعريف را مقيّد سازد به آنكه تأثير و ايجادش با شعور و اراده باشد از ذكر صحّت و امكان مستغنى خواهد شد .\r\nدوم : آنكه : اگر مراد به صحّت صدور از فاعل و عدم صحّت صدور معنى امكان ذاتى باشد نسبت به مفعول لازم مىآيد كه هر معلولى مقدور باشد ، زيرا كه ممكن است و امكان ذاتى هرگز از آن منفك نمىشود ؛ و اگر مراد آن است كه فاعل ممكن الفاعليّه و اللافاعليّه باشد اين معنى بر فاعلى صدق مىتواند كرد كه در فاعليّت تامّ نباشد ، و بر قدرت بارى صدق نخواهد كرد ، زيرا كه واجب بالذّات در نزد ايشان واجب من جميع الجهات است . پس اين تفسير مطلق قدرت نخواهد بود ، بلكه تفسير قدرت متعلّقه به حيوان خواهد بود و بس .\r\nو در اين محل بحثى هست ، زيرا كه كسى كه قدرت را به صحّت فعل و ترك تفسير مىكند ، مرادش آن است كه آن صفت قادر است نه صفت مقدور ، و چگونه مىتواند كه غير از اين باشد ؟ و حال آنكه امكان ذاتى معلول فاعل را مختار نمىگرداند ، و الّا لازم مىآيد كه هر فاعلى مختار باشد هر چند بالطبع باشد ، زيرا كه عدم هر ممكن فى ذاته نظر به علّت موجبهء آن ممتنع است .\r\nپس از اين بيان معلوم شد كه تعريف قدرت مطلق به نحوى كه موافق باشد با رأى فلاسفه - كه قائلند به بودن بارى تعالى تام القدرة و القوّه و مىگويند : نه عجز و قصورى ذات او را حاصل است و نه فتور و دثورى در مطلق افعال او هست - آن است كه بگوييم قدرت بودن فاعل است به حيثيّتى كه فعلش تابع علمش باشد ، يا بر وجه خير چنان كه در واجب\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nالوجود است ، يا بر آن وجه كه مشوّق و مؤثّر در نزد او است چنان كه در غير واجب . و چون محقّق شده است كه فعل قيّوم كلّ صادر از علم او است كه عين ذات است پس فاعل به اختيار خواهد بود نه به طبع ، تعالى اللّه عمّا يقوله الملحدون علوّا كبيرا .\r\nو شيخ رئيس در شفا گفته است كه : « بارى تعالى از ذات خودش كيفيّت بودن خير را در جميع اشيا مىداند ، پس صورت موجودات تابع صورت معقولهء او است به همان نظام كه معقول است در نزد او ، نه تابعيّتى مانند اتباع ضوء مضىء را و اسخان حارّ را ، بلكه عالم است به كيفيّت نظام خير در وجود ، و عالم است به آنكه آن نظام صادر از او است ، و عالم است به اينكه از اين عالميّت وجود صادر مىگردد به همان ترتيبى كه او خير و نظام مىداند » « 1 » . انتهى .\r\n\r\n( اقسام فاعل )\r\nو اگر انكشافى از اين زياده مىخواهى بدان كه فاعل بر شش صنف منقسم مىگردد :\r\nاوّل فاعل به طبع ، و آن فاعلى است كه فعل از او بىشعور و اراده صادر مىگردد و فعلش ملائم با طبع او است .\r\nدويم فاعل به قسر ، و آن فاعلى است كه صدور فعلش از او بدون شعور و اراده و بر خلاف مقتضاى طبع او است .\r\nسوم فاعل به جبر ، و آن فاعلى است كه صدور فعلش بىاختيار او است ، و امّا از شأنش اختيار آن فعل و عدم اختيار آن بود . و اين اقسام ثلاثه مشتركند در آنكه در فعل مختار نيستند .\r\nچهارم فاعل به قصد ، و آن فاعلى است كه صدور فعلش از او مسبوق به اراده باشد كه آن اراده مسبوق باشد به علمى كه به غرض او از اين فعل متعلّق باشد . و نسبت اصل قدرت و قوّت او بدون انضمام دواعى يا صوارف به آن به سوى فعلى و تركش مساوى باشد .\r\nپنجم فاعل به عنايت ، و آن فاعلى است كه فعلش تابع علمش باشد به وجه خير در آن فعل به حسب نفس الامر ، و همان علمش به وجه خير در آن فعل كافى بوده باشد از براى\r\n\r\n\r\n","description":"","footnote":"\r\n( 1 ) . ابن سينا ، الشفاء ، « الالهيات » ، ص 363 .\r\n","page_name":" 650 ","page_number":650},
  {"content":"\r\n\r\nصدورش از او بدون قصدى زايد بر علم .\r\nششم فاعل به رضاست ، و آن فاعلى است كه علمش به ذات خودش كه عين ذات او است سبب وجود اشيا بوده باشد ، و نفس معلوميّت اشيا براى او نفس وجود آنها باشد از او بدون اختلافى . و اضافهء عالميّت او به اشيا بعينها اضافهء فاعليّت او باشد مر آنها را بدون تفاوتى .\r\nو اين سه قسم [ اخير 
  ] مشتركند در آنكه افعال ايشان به اختيار است .\r\nپس مىگوييم كه گروهى از طباعيّه و دهريّه خذلهم اللّه را مذهب آن است كه بارى تعالى فاعل به طبع است ، و جمهور متكلّمين را مذهب آن است كه فاعل به قصد است ؛ و شيخ رئيس و تابعين او را مذهب آن است كه فاعليّتش براى اشياء خارجيّه به عنايت است ، و نسبت به صور علميّهء حاصله در ذات به رضاست ؛ و شيخ اشراق همهء اشيا را صادر به رضا مىداند .\r\nو چون اين معانى معلوم گرديد مىگوييم كه بعد از تحقيق اصول گذشته مخفى نخواهد بود كه اتّصاف واجب تعالى به فاعليّت به سه معنى اوّل جايز نيست ، و ذات بارى تعالى از آن ارفع است كه فاعل به معنى چهارم باشد ، زيرا كه آن مستلزم تكثّر بلكه تجسّم است ، و براى اين معنى بيانى اوضح خواهد آمد . پس : فاعل به عنايت خواهد بود ، يا فاعل به رضا ، و به هر تقدير فاعل به اختيار است نه به ايجاب ، و حقّ آن است كه فاعل به عنايت است ، زيرا كه عالم به اشياء است پيش از وجود اشيا به علمى كه عين ذات او است ، پس علمش به اشيا كه عين ذات است سبب وجود اشياء است ، پس فاعل به عنايت است .\r\n\r\nفصل پنجم در بيان ارادهء واجب تعالى\r\nاراده در ما شوق متأكّدى است كه در عقب داعى حاصل مىشود ، و آن داعى تصوّر چيزى است كه ملائم به تصوّر علمى يا ظنّى يا تخيّلى كه موجب تحريك اعضاء آليّه گردد براى تحصيل آن چيز .\r\nو چون واجب الوجود از كثرت و نقص مبرّاست و تامّ و فوق التمام است اراده در آن حضرت عين داعى است ، و آن نفس علم او است كه عين ذات او است به نظام خير فى نفسه\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nكه مقتضى است آن علم نظام خير فى نفسه را ، زيرا كه چون عالم است به ذات خود كه اجلّ اشياء است به علمى كه اجلّ علوم است پس مبتهج به ذات خود خواهد بود ، ابتهاجى اشدّ ؛ و هر كه به چيزى مبتهج باشد مبتهج خواهد بود به جميع آنچه از آن صادر مىگردد ، چون از آن صادر گرديده است يعنى به جهت ذات آن صادر . پس واجب تعالى مريد اشياء است ، نه به جهت ذوات آنها ، بلكه به جهت آنكه صادر از ذات او تعالى است . پس معنى به در ايجاد نفس ذات خود اوست . پس هر چه فاعليّتش چيزى را به اين طريقه باشد هم فاعل آن شىء خواهد بود و هم غايت آن .\r\nو اگر لذّت در ما شاعر به ذات خود مىبود و مصدر فعل مىتوانست شد ، آن فعل را لذاتها اراده مىكرد به جهت بودنش صادر از ذاتش ، پس هم فاعل آن فعل بود و هم غايت آن .\r\nو آنچه در بسيارى از كلام ايشان مذكور است كه : « عالى ارادهء سافل نمىكند و در فعل خود به آن ملتفت نمىگردد و الّا لازم مىآيد كه مستكمل به آن باشد ، زيرا كه وجودش براى او اولى از عدم خواهد بود ، و علّت به معلول مستكمل نمىگردد » ؛ منافى با آنچه ما ذكر كرديم نيست ، زيرا كه مراد از اراده و التفاتى كه از عالى نسبت به سافل نفى مىكنند ، آن است كه بالذّات باشد نه بالعرض .\r\nپس اگر واجب الوجود مفعول خود را دوست دارد و آن را اراده نمايد ، از آن جهت كه اثرى از آثار ذات او و رشحى از رشحات فيض او است ، لازم نمىآيد كه وجود آن چيز براى بارى بهجت و خير باشد ، بلك بهجت او به آن چيز به سبب آن چيزى است كه بالذّات محبوب او است ، و آن ذات متعاليهء او است كه هر كمال و هر جمال رشح و فيض جمال و كمال آن است .\r\nپس از دوست داشتن خدا آن چيز را و اراده كردن آن ، لازم نمىآيد كه مستكمل به غير باشد ، زيرا كه محبوب و مراد به حسب حقيقت نفس ذات او است ، چنان كه اگر كسى انسانى را دوست دارد و به دوستى او آثار او را نيز دوست دارد محبوب او به حسب حقيقت همان انسان است .\r\nشيخ رئيس در تعليقات مىگويد كه : « اگر انسانى كمالى را كه حقيقت واجب الوجود\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nاست بشناسد ، پس امورى را كه بعد از او است بر مثال او منتظم گرداند تا آن امور در غايت نظام منتظم گردد ، هرآينه غرض او به حسب حقيقت واجب الوجود بذاته خواهد بود كه او كمال است . پس در صورتى كه واجب الوجود بذاته فاعل باشد غايت نيز او خواهد بود » « 1 » ، انتهى .\r\nو از اينجا ظاهر مىگردد معنى آنچه گفته‌اند كه : « اگر عشق نمىبود نه آسمانى مىبود و نه زمينى و نه صحرايى و نه دريايى » .\r\nو آنچه بايد كه در اين مقام دانسته شود آن است كه چنان كه واجب الوجود غايت اشيا است به معنى مذكور ، همچنين غايت اشياء به اين معنى كه جميع اشيا طالب كمال او و تشبّه جوينده‌اند در آن كمال به آن جناب ، به اندازهء آنچه متصوّر مىشود در حقّ آنها از عشق و شوقى كه هر يك را به آن كمال هست ، خواه طبيعى و خواه ارادى .\r\nو حكماى الهيّين را اعتقاد آن است كه عشق و شعور در جميع موجودات با تفاوت طبقات سارى است . پس از براى هر يك توجّه و مقصدى است كه روى به آن دارد و مشتاق آن است ، و اقتباس مىكند به آتش شوق ، نور وصول نزد او را ، و اشاره به اين است آنچه حقّ تعالى مىفرمايد :  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  ( اسراء ، 44 ) .\r\nو شيخ رئيس در چند موضع از تعليقات تصريح نموده است به اينكه قواى ارضيّه مانند نفوس فلكيّه مادّه را حركت نمىدهند براى تحصيل آنچه در تحت آنهاست از قبيل مزاج و امثال آن ، اگر چه حصول آنها از توابع لازمهء اين تحريكاتند ، بلكه غايت در آن طلب تحصيل افضل چيزى است كه در حقّ آنها ممكن است ، يعنى حركت مىدهند براى آنكه تشبّه به ما فوق حاصل نمايند ، چنان كه نفوس افلاك اجرام خود را حركت مىدهند بدون تفاوت « 2 » .\r\nپس معلوم شد كه غايت تحريكات جميع محرّكات استكمال به ما فوق خود و تشبّه به آن است تا اينكه منتهى مىشود سلسلهء تشبّهات و استكمالات به غايت اخيره و خير اقصى كه سالكين در نزد آن ساكن مىگردند و قلوب را به آن اطمينان بهم مىرسد ، و آن واجب\r\n\r\n\r\n","description":"","footnote":"\r\n( 1 ) . ابن سينا ، التعليقات ، ص 11 .\r\n( 2 ) . ابن سينا ، التعليقات ، ص 18 و ص 108 .\r\n","page_name":" 653 ","page_number":653},
  {"content":"\r\n\r\nالوجود است جلّ مجده . پس او است غايت به اين معنى اوّل . و به اين بيان ظاهر مىگردد معنى اين عبارت : « لو لا عشق العالى لانطمس السّافل » .\r\nو ببايد دانست كه فاعل تسكين نيز مثل فاعل تحريك است در آنكه مطلوبش ما تحت نيست ، مثل مكان كه ساكن كرده در آن ، بلكه مطلوب بودن بر افضل وضعى است كه براى او ممكن است .\r\nو از كلمات معلّم ثانى است كه : « صلّت السّماء بدورانها و الأرض برججانها « 1 » » .\r\nو مضمون آن نزديك به اين شعر است ، فرد :\r\n در ازل از خم عشقش قدحى در دادند * زان فلك رقص‌كنان گشت و زمين مست افتاد \r\n\r\nفصل ششم ( حيات ، سمع ، بصر ، تكلم ، حكمت ، جود و غناى بارى تعالى )\r\nحيات در حقّ ما به دو چيز متحقّق مىگردد : يكى به ادراكى كه آن احساس است و ديگر به فعلى كه آن تحريك است . و اين دو چيز در ما از دو قوّهء مختلف منبعث مىگردند . و چون در شريعت اطلاق حيات بر بارى تعالى شده است ، مىگوييم كه : معنى حىّ در حقّ بارى درّاك فعّال است ، و چون علمش مبدأ وجود است [ پس او حى است 
  ] ، و [ چون علمش 
  ] زايد بر ذات نيست و در فعل به قوّهء محرّكه و آلت احتياج ندارد بلكه به ذات بذاته مىداند و مىكند پس ذاتش حيات او است .\r\nاز ضروريّات دين پيغمبر ما - صلوات اللّه و سلامه عليه و على آله - كه به قرآن و احاديث متواتره و اجماع معلوم شده است ، آن است كه بارى تعالى سميع و بصير است . و اختلافى كه در ميان امّت هست در آن است كه : آيا مندرج در تحت مطلق علم‌اند كه بازگشت آن به علم به مسموعات و علم به مبصرات بوده باشد ، يا آنكه دو صفت‌اند زايد بر مطلق علم .\r\nپس بعضى از متكلّمين ، مثل مشايخ ما از اماميّه كه محقّق طوسى قدّس سرّه از ايشان است ، و مثل شيخ اشعرى و متابعان او ، به موافقت با جمهور حكمائى كه نفى علم بارى را به\r\n\r\n\r\n","description":"","footnote":"\r\n( 1 ) . فارابى ، الفصوص ، ص 9 .\r\n","page_name":" 654 ","page_number":654},
  {"content":"\r\n\r\nجزئيّات بر وجه مخصوص مىكنند ، آن را به علم به مسموعات و علم به مبصرات راجع مىسازند .\r\nو بعضى ديگر مىگويند كه ادراكى است حسّى . و آن مبتنى است : يا بر اعتقاد تجسّم يا مباشرت اجسام در حقّ بارى ، تعالى عن ذلك علوّا كبيرا ، يا بر اعتقاد آنكه احساس در حقّ بارى تعالى از آن جهت كه از قصور مبرّا است بدون آلت حاصل مىشود ، اگر چه در حقّ ما به جهت قصور ما بدون آلت صورت نمىگيرد .\r\nو اين گروه از اين معنى غافلند كه احساس نفس قصور است هم در مدرك و هم در مدرك ، چنان كه پيش از اين مبيّن گرديد . و بالجمله سمع و بصر در نزد قوم يا مجرّد احساس است يا مطلق علم به محسوسات .\r\nو بعد از آنكه محقق شد كه مناط جزئيّت : يا احساس است و آن بدون تأثر آلت نمىتواند بود ، و يا شهود اشراقى است و آن با تجرّد از اجسام و تقدس از مواد منافات ندارد .\r\nو محقق شد كه بارى تعالى عالم است به همهء جزئيّات بر وصف جزئيّت و مادّيت ، و از جملهء آنها مسموعات است از حروف و اصوات و مبصرات است از اجسامى كه صاحب ضوء و لون‌اند . و علم بارى به همهء آنها علمى است حضورى اشراقى و انكشافى است شهودى نورى كه به نفس ذات خودش حاصل است . پس ذاتش به اين اعتبار سمع و بصر است بدون تأويلى .\r\nو امّا عدم وصف بارى تعالى به شامّ و ذائق و لامس ، به اعتبار عدم ورود اين الفاظ است در شريعت ، به جهت آنكه شايد موهم تجسّم باشد .\r\nجميع شرايع متّفق‌اند در اينكه حق سبحانه و تعالى متكلّم است ، زيرا كه هيچ شريعتى نيست مگر آنكه در آن مذكور است كه : « إنّه تعالى أمر بكذا و نهى عن كذا » . و همهء اينها از اقسام كلام است .\r\nو متكلّم آن كس است كه احداث كلام در جسمى از اجسام نمايد ، مانند هوا و غير آن .\r\nچون كه ما كه تكلّم مىكنيم احداث كلام در اجسامى مىنماييم كه ما را بر تحريك آن اجسام قدرت مىباشد . پس متكلّم آن است كه تكلّم به او برپاست ، نه آنكه كلام به او قائم است .\r\nو تكلّم به معنى آنچه كلام به او حاصل مىشود : در ما ملكه‌اى است قائم به ذوات ما كه به واسطهء آن ما را تمكّن بوده باشد كه مخزونات علميّهء خود را به ديگرى برسانيم ، و در\r\n\r\n","description":"","footnote":"","page_name":" 655 ","page_number":655},
  {"content":"\r\n\r\nواجب تعالى ذات او است ، از آن حيثيّت كه خلق اصوات و حروف مىنمايد در هر موضعى كه بوده باشد ، براى افادهء آنچه در قضاء سابق او است ، بر هر كه مىخواهد از بندگان خودش .\r\nو اگر براى آنچه متكلّمين ثابت مىگردانند از كلام نفسى معنى محصّلى باشد ، راجع مىشود به خطرات اوهام يا تخيّل آنچه كلام از آن موجود مىگردد . و شكّى در آن نيست كه بارى تعالى از آنها و از ساير آنچه عوام به او مىبندند مبرّاست .\r\nو امّا حكمت او ايجاد موجودات است بر احكم و اتقن وجهى ، به حيثيّتى كه مترتّب مىگردد بر آن منافع و مندفع مىگردد از آن مضارّ ، زيرا كه حكمت بر دو امر اطلاق مىشود :\r\nيكى علم تصوّرى به تحقّق ماهيّت اشياء و تصديق به آن به يقين محض محقّق ، و ديگر فعل محكم ، به اين نحو كه بر نظمى مشتمل باشد كه جامع هر چيزى كه در كمال آن مرتبه محتاج اليه است مشتمل باشد .\r\nو شكّى نيست كه بارى تعالى عالم به همهء اشياء است ، على ما هى عليه ، به علمى كه اشرف همهء علوم است ، زيرا كه علمش به نظام وجود مبدأ نظام كلى است ، چنان كه مذكور شد . و علمى كه مبدأ وجود است اشرف است از علمى كه مستفاد از وجود است .\r\nو همچنين شكّى در آن نيست كه افعالش در غايت احكام و نهايت اتقان است ، زيرا كه هر چه در عالم موجود است مخلوق او است ، و همه را بعد از آفريدن به هر چه صلاح هر يك بود هدايت نمود ، و آنچه براى آنها ضرورى بود و آنچه ضرورى نبود ، بلكه از زينت و فضيلت بود ، همه را عطا فرمود : مثل تقويس حاجبين و تقعير اخمص قدمين ، و غير اينها از لطايفى كه از حصر بيرون است . پس به هر چيز قوّه‌اى عطا نمود كه به آن كمالات موجودهء خود را حفظ نمايد ، و قوّه‌اى ديگر عطا فرمود كه به آن كمالات مفقوده را حاصل نمايد ، به اين نحو كه در هر يك عشقى و شوقى قرار داد كه به آن عشق كمال حاصله را حفظ مىكند و به آن شوق كمال . ممكنه در حقّ خود را تحصيل مىنمايد .\r\nو عشق شعور به كمال است . و شوق مركّب است از دو چيز : از لذّتى از حيثيّت ادراك مشتاق اليه كه اثر وصول است ، و از المى از حيثيّت ادراك فقدان حقيقت آن كه حصولش عين وصول است . پس هر كه ادراكش اتم است عشق و شوقش اوفر خواهد بود . و بالجمله ملاك امر در نيل هر مطلوبى عشق است .\r\nو چنان كه ذات هر چيزى به آن چيز لايقتر است ، و خير امور در نزد او همان است ، و\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nثبوت هر چيزى براى او فرع ثبوت آن است براى نفس خود ، همچنين عشق به ذاتش مبدأ عشق ساير اشيائى است كه لايق او و مختار در نزد او است . و اگر ما را عشق به ذوات خود نمىبود التذاذى براى ما در هيچ چيز نبود . پس شعور هر كس به ذات خودش اصل سعادت او است ، زيرا كه مبدأ شعور به هر خيرى همان است ، چنان كه معلوم شد .\r\nپس حكمت بارى تعالى در ايجاد موجودات كه بر احكم و اصلح وجوه واقع است به عشقى كه در جميع اشياء سارى است انتظام يافته است .\r\nو امّا جود بارى تعالى فيضان وجود است از او بر هر چيزى كه قابل وجود باشد بدون منعى و بخلى و تعويضى ، خواه آن چيز از قبيل جوهر عينى باشد و خواه از قبيل ثنا و مدح و دعا و آوازهء نيك .\r\nو جواد حقيقى آن كس است كه عطايش براى تحصيل اولويّتى كه به خودش راجع گردد نباشد و الّا آن عطا جود نخواهد بود ، بلكه معامله و استعاضه خواهد بود . و چنين كسى عادم كمالى خواهد بود كه به اين عمل نقص خود را منجبر گرداند و در حدّ ذات خود از كمال مطلق قاصر باشد . و در كسى كه كمال بىنقص و تمام بىقصور و فعل بىقوّه باشد البتّه فعلش از ذاتش منبعث مىگردد و كرمش از حاقّ حقيقتش ناشى مىشود بدون آنكه معلّل به غير و مستند به ما سوى باشد . پس جود حقيقى خواهد بود .\r\nو چون اين مقدمه معلوم است كه هر مختارى كه قصد اختيار يكى از دو طرف فعلى نمايد كه هر دو طرف آن نسبت به ذات و قدرت او متساوى باشند ناچار به مرجّحى محتاج خواهد بود كه يك طرف را در نزد او راجح گرداند . پس ترجيح بر اراده مقدّم خواهد بود و فاعليّتش به ذات بذاته نخواهد بود ، بلكه به واسطهء غيرى خواهد بود ، پس در صفت كمال به غيرى محتاج خواهد بود . پس غنىّ مطلق نخواهد بود .\r\nزيرا كه غنى مطلق آن كس است كه فعلش از آن برتر باشد كه به ارادهء زائده بر ذات موقوف باشد ، زيرا كه از اين لازم مىآيد كه چيزى از چيزها اشرف از ذاتش باشد كه آن چيز داعى و باعث بر آن شود كه مرتكب آن فعل گردد بعد از آنكه ذاتش چنين نبود . پس ذاتش غنى مطلق نباشد .\r\nپس حقّ اوّل چنان كه به اعتبار وجوب وجود غنى در ذات است همچنين غنى در فعل نيز هست ، پس غنى مطلق او است . و هر چه غير او است به اعتبار امكانش فقير و محتاج به\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nاو است ، چنان كه در كلام مجيد وارد شده است كه :  وَ اللَّهُ الْغَنِيُّ وَ أَنْتُمُ الْفُقَراءُ  ( محمد ، 38 ) .\r\n\r\nفصل هفتم در ذكر آنكه بارى تعالى مبتهج به ذات خود است\r\nو نظير اين معنى كه در حقّ ما به لذّت و غبطه و فرح و سرور تعبير مىشود در آن حضرت نيز به جمال و كمال ذات خودش حاصل است به نحوى كه كسى آن را وصف نمىتواند نمود . و ابتهاج و لذّت ملائكه به مطالعهء جمال حضرت ربوبيّت بيشتر از ابتهاج ايشان است به كمال خود ايشان . و بيان آن موقوف به تمهيد چند قاعده است :\r\nقاعدهء اوّل : معرفت معنى لذّت و الم است . و لذّت عبارت از ادراك ملائم است ، و الم عبارت از ادراك منافر . و نه اين است كه هر يك از اين دو معنى صفتى باشد تابع ادراك ملائم يا منافر ، بلكه ادراك اسم عامّى است كه منقسم مىگردد به لذّت و الم و چيزى كه هيچ يك از اين دو نباشد .\r\nو قاعدهء دوم : معرفت آن است كه ملائم هر قوّه‌اى فعل همان قوّه است به نحوى كه مقتضاى طبع آن باشد بدون آفتى و عايقى . پس مقتضاى قوّهء غضبيّه غلبه و انتقام است و لذّتش به همان است و مقتضاى شهوت ذوق است و مقتضاى خيال وهم و اميد است و لذّت هر يك به همان است و همچنين ساير قوى .\r\nو قاعدهء سوم : معرفت آن است كه قواى باطنهء عاقل كامل بر قواى ظاهره‌اش غلبه دارد ، و لذّات قواى حسّيّه در نظر او در پيش لذّات قواى عقليّه و وهميّه حقير و ناچيز مىنمايد . و از اين است كه اگر ساقط الهمّهء دل مرده كه قواى باطنه‌اش خمود داشته باشد مخيّر گردد در ميان حلوا و هريسه يا استيلاء بر اعداء و ادراك اسباب رياست ، حلوا و هريسه را اختيار مىنمايد . و اگر صاحب عقل بلندهمّتى مخيّر گردد لذّت طعام را در جنب لذّت رياست و غلبه بر اعداء حقير مىشمارد .\r\nو قاعدهء چهارم : معرفت آن است كه هر قوّه‌اى جز آن نيست كه از براى او همان لذّت آن چيزى است كه آن قوّت قوّت بر آن است هرگاه موافق او باشد ، يعنى از براى هر قوّتى است لذّت خاصّ خودش نه لذّت قوّت ديگر و ليكن لذّات قوى متفاوت مىگردد به حسب تفاوت ادراك و تفاوت قوى و تفاوت معنى مدرك . پس به هر قدر كه قوّه فى نفسه اقوى و در\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nجنس خود اشرف باشد لذّتش اقوى خواهد بود . چنان كه لذّت طعام به اندازهء قوّهء شهوت طعام است و لذّت جماع همچنين . و لذّت عقليّات در جنس اشرف از لذّت حسّيّات است حتّى آنكه عاقل آن را بر اين اختيار مىكند . و همچنين اگر ادراك شديدتر باشد لذّت اتمّ خواهد بود ، چنان كه لذّت نظر بر وجه جميل هرگاه نزديك و در موضع روشن باشد تمامتر از لذّت ادراكى است كه از دور باشد ، چونكه ادراك شىء از نزديك شديدتر است . و همچنين لذّت ادراك مدركى كه تمامتر باشد بيشتر خواهد بود . و همچنين الم به اعتبار هر يك از اين مراتب ثلاث مختلف مىشود .\r\nقاعده پنجم : كه بمثابهء نتيجهء مقدّمات ماضيه است معرفت آن است كه زيادتى قوّت و شرف لذّت عقليّه بر لذّت حسّيّه به سبب آن است كه لذّات قواى حسّيّه در آلات جسدانيّه است ، و هرگاه مدركاتش قوى گردد آلاتش فاسد مىشود . چنان كه لذّت بصر در ضوء است و المش در ظلمت ، و ضوء قوى چشم را فاسد مىگرداند ، چنان كه صوت قوى سمع را [ فاسد مىگرداند 
  ] و آن را از ادراك خفى كه بعد از آن واقع شود منع مىكند . و مدركات عقليّهء جليّه عقل را قوى مىگرداند و بر نور آن مىافزايد . و چگونه چنين نباشد ؟ و حال آنكه قوّهء عقليّه قائم به نفس خود است و تغيّر و استحاله را در آن راهى نيست و قوّهء حسّيّه در جسم مستحيل است . و اقرب موجودات ارضيّه به مبدأ اوّل كه مناسبتش به آن شديدتر از ديگران است قوّهء عقليّهء انسان است چنان كه خواهد آمد .\r\nو امّا ادراك عقل ، به چند وجه مفارق ادراك حسّ است ، زيرا كه ادراكش به همان نحو است كه مدرك در نفس الامر به همان نحو است بدون آنكه مقرون به امر غريبى گردد و حاقّ جوهر شىء و لبّ ذات آن را درك مىنمايد . و قوّهء حسّيّه خلاف واقع را درك مىكند و ادراكش در حالتى صورت مىگيرد كه مدرك آميخته به غير باشد ، چنان كه احساس به لون حاصل نمىشود مگر با احساس به طول و عرض و وضع و أين و امور غريبهء ديگر كه از حقيقت لون خارج‌اند . و عقل اشيا را مجرّد از امور غريبه مىگرداند .\r\nو ديگر آنكه ادراك حسّ متفاوت مىشود ، مثل آنكه يك چيز در حال قرب بزرگ ديده مىشود و در حال بعد كوچك ، و هر قدر كه دور تر مىشود كوچكتر به نظر مىآيد تا آنكه به جايى مىرسد كه مرئى نمىشود و هر قدر كه نزديكتر مىآيد بزرگتر مىنمايد تا به حدّى كه نصف كرهء عالم را فرو مىگيرد و ديگر مرئى نمىشود . و ادراك عقل با مدرك\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nمطابق است و تفاوت را در آن راهى نيست .\r\nو ديگر آنكه حسّ در ادراك غلط بسيار مىكند ، چنان كه شمس را به قدر اترجه‌اى مىبيند ، و حال آنكه مقدار جرم آن يكصد و شصت برابر جرم زمين است . و امّا عقلى كه قوانين عقليّهء منطقيّه را مراعات نمايد و از معاصى و ادناس مطهّر باشد و وهم و وسواس مزاحم او نباشد از غلط و خطا معصوم خواهد بود .\r\nو امّا از حيثيّت مدرك : مدركات حس اجسام و اعراض مادّيه‌اند و مدركات عقل ماهيّات كلّيّهء ازليّه و ذوات نوريّهء عقليّه‌اى است كه تغيّر را در آن راهى نيست ، و ذات حقّ اوّل است كه هر كمال و جمال و بهائى كه در عالم است صادر از او است . پس لذّت حسّيّه را به لذّت عقليّه قياس نمىتوان نمود .\r\n\r\nفك عقدة\r\nگاهى مىشود كه مدركى كه موجب لذّت وافر است حضور بهم مىرساند و انسان را شعور به آن لذّت حاصل نمىشود ، به سبب آنكه از آن غافل است يا مشغول به غير آن است ، مثل متفكّرى كه از الحان طيّبه غافل باشد ، يا به سبب آنكه مبتلاست به مرضى كه مزاج و طبع او را تغيير داده است ، مانند كسى كه به مرض بوليموس مبتلا باشد و از اكل طعام لذّت نيابد به آنكه جميع اعضايش به غذا محتاج است . و سببش آن است كه در معده و آلات هضمش آفتى هست كه او را از شهوت طعام منع مىكند .\r\nو گاهى مىشود كه عروض آفت ، مكروه در نزد طبع اصلى را لذيذ مىگرداند ، مانند كسى كه از خوردن گل لذّت مىبرد . و بسا باشد كه اين حالت به سبب طول الفت و مؤانست به چيزى حاصل شود ، مثل آنكه از اكل چيزى ترش لذّت يابد . و گاهى عدم ادراك لذّت به اعتبار ضعف قوّهء مدركه مىباشد ، چنان كه ضعيف البصر به اندك روشنى متأذّى مىگردد و اگر چه موافق و لذيذ باشد نسبت به طبع سليم .\r\nو به آنچه مذكور شد مندفع مىگردد سؤالى كه در اين مقام وارد آورده‌اند ، و آن سؤال اين است كه : اگر عقليّات الذّ از حسّيّات باشد بايد كه لذّت ما به علوم و الم ما به جهل زيادتر از لذّت ما به حسّيّات و الم ما به فقد آنها باشد و حال آنكه چنين نيست .\r\nو وجه دفعش : آن است كه سبب آن خروج نفس است از مقتضاى طبع اصلى به واسطهء عادات رديّه و آفات عارضه و حصول الفت به محسوسات و اشتغال نفس به مقتضاى\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nشهوات و معادات با خصوم ، زيرا كه اين عوارض نازله در نفس به منزلهء خدرند كه عارض عضوى از اعضا مىشود ، و بسا باشد كه آتش به عضو خدر برسد و شخص احساس به احراق آن ننمايد . و چون خدر زايل شود آن را احساس نمايد . و چون نفس از بدن به موت مفارقت نمايد ادراك آنچه براى او حاصل است از الم جهل خواهد نمود اگر جاهل و بدخلق باشد ، و لذّت علم را ادراك خواهد كرد اگر عالم و نيك خلق باشد .\r\nو از تمهيد اين قوانين مىتوان فهميد كه واجب تعالى اجلّ مبتهجين است به ذات خودش ، زيرا كه او ادراك مىكند ذات خودش را على ما هو عليه من الجمال و البهاء ، و آنكه او است مبدأ هر جمال و زينت و حسن و نظام . پس از آن حيثيّت كه مدرك است اجلّ و اعلا و اشدّ قوّة از هر چيز است ، و از آن حيثيّت كه مدرك است احسن و ارفع و ابهى از هر چيز است . فهو إذن أقوى مدرك لأجلّ مدرك بأتمّ إدراك بما هو عليه من الغبطة و الكمال .\r\nو كسى كه نظر كند به سرور و ابتهاج انسانى به نفس خودش در آن حال كه مستشعر باشد به كمالش در استيلاء به علم بر كلّ مردم و استيلاء به غلبه و ملك بر ناحيه‌اى از زمين با صحّت بدن و جمال صورت و انقياد خلايق ، خواهد يافت خود را به سبب اين دو استيلا در غايت لذّت ، و حال آنكه يكى از آن دو مستفاض از غير است و ديگرى مستعار و در معرض زوال . و آن يك راجع است به معرفت امورى كه حصولش حصول ذهنى است نه عينى و اين يك استيلا است بر بعضى از نواحى ارض كه نسبت به اجسام عالم هيچ قدر ندارد ، چه جاى نسبت به جواهر عقليّه و ملائكهء روحانيه . پس قياس لذّت بارى تعالى به لذّت ما مثل قياس كمال او است به كمال ما در مثل آن حالت .\r\nو يكى از علماء گفته است كه : اگر براى بارى تعالى به ادراك جمال ذاتش لذّتى نمىبود مگر به همان قدر كه ما را حاصل مىگردد از عرفان به او در حالتى كه ملتفت به آن جناب مىشويم و از غير او قطع نظر مىكنيم و به عظمت و جمال و جلال او شاعر مىگرديم و حصول كلّ را بر احسن نظام از او مشاهده مىكنيم و انقياد همه را بر سبيل تسخير جبلّى و طاعت طباعى مىبينيم و دوام آن را ازلا و ابدا بدون امكان تغيّر ملاحظه مىنماييم ، هرآينه با لذّتى نمىتوانست سنجيد ، چه جاى آنكه ادراك او ذات خودش را به هيچ وجه شباهت به ادراك ما او را ندارد ، زيرا كه ما از ذات و صفات او ادراك نمىتوانيم نمود مگر اندكى و امور مجملى .\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nو بدان كه معنى عشق نيز ابتهاج است به تصوّر حضور ذاتى ، و معنى شوق استدعاى اكمال اين تصوّر و حركت به سوى تتميم اين ابتهاج است ، زيرا كه مراتب حضور صورت متفاوت است . چنان كه تمثّل خيالى مرتبهء ضعيف از حضور است ، و تمثّل حسّى از آن اقوى است ، و شهود اشراقى اتمّ ادراكات است . و هر مشتاق به مرغوبى البتّه چيزى از آن را يافته است و چيزى از آن از او فوت شده است .\r\nو در اينجا سرّى عظيم براى ارباب ذوق و عرفان هست ، و اشاره به لمعه‌اى از آن اين است كه هر مشتاقى از آن حيثيّت كه مشتاق است از جمله مشتاق اليه است ، چنان كه تشنه ، اوّل ، تصوّر سيرابى را مىكند و آن سيرابى به وجه ضعيف او را حاصل مىشود ، و همان حصول او را بر طلب بر وجه اتمّ مىدارد ، پس همان سيراب است كه هم مشتاق است و هم مشتاق اليه . پس هر صاحب‌طلبى طلب نمىكند مگر آنچه را كه تمام حقيقت و كمال ذاتش بوده باشد ، فافهم ذلك إن كنت من أهله . و بالجمله هميشه قصورى با شوق مصاحب است .\r\nامّا عشق ، پس گاهى از آميختگى به چيزى ديگر مبرّا و مقدّس است : پس اوّل تعالى عاشق لذاته و معشوق لذاته است ، خواه او را عاشقى باشد و خواه نباشد ، ليكن او معشوق لذاته است هم از خود و هم از غير خود ، يعنى از جميع موجودات كه به او محتاجند ، زيرا كه موجودى نيست كه او را عشق غريزى و شوق طبيعى به خير مطلق و نور محض كه از هر شرّ و ظلمت و نقص و آفت مبرّا باشد نبوده باشد .\r\nو تالى عشق اوّل تعالى است ، عشق آن گروه كه مبتهج‌اند به او و به ذوات خود ، نه از آن حيثيّت كه ذوات ايشان است ، بلكه از آن حيثيّت كه به او مبتهج‌اند . و آن گروه ملائكهء عقليّه‌اند كه مىشناسند انفس خود را به اوّل تعالى و پيوسته به مطالعهء آن جمال اشتغال دارند ، چنان كه مذكور خواهد شد . پس لذّت ايشان نيز به ذات اوّل تعالى است ، اما از لذّت اوّل پست‌تر است . و امّا لذّت ايشان با نفس خود از آن حيثيّت است كه آنها را عبيد و خدم آن بارگاه و مسخّر قدرت او مىبينند ، زيرا كه هر كه به ملكى از ملوك عاشق باشد پس اقبال به خدمت او ، فرح او به حشم و قوم و پدر و نسب ملك راجع مىشود به فرح به آن ملك .\r\nو بعد از آن دو مرتبه در ابتهاج ، مرتبهء آن گروه از عشّاق مشتاق است كه پيوسته در طلب ربّ العالمين در حركت‌اند و در مشاهدهء عظمت اوّل الاوّلين در وجدند ، و او است كه آسياى ايشان را در گردش درآورده است ، و :  بِسْمِ اللَّهِ مَجْراها وَ مُرْساها  ( هود ، 41 ) . و آن\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nمرتبه نفوسى است كه در عالم افلاكند ، پس ايشان از آن حيثيّت كه مشتاق‌اند واجد چيزى و فاقد چيزى خواهند بود ، زيرا كه به غايت قصوى از وصالى كه در حقّ ايشان ممكن است نرسيده‌اند ، و از آن حيثيّت كه نفوسند نوعى از فقدان و هجران لازم ايشان است . پس ايشان واجدند در عين حرمان و واصل‌اند در حين فرقان . پس لا محاله نوع دهشت و حيرتى ايشان را فرو گرفته است كه از آن متأذّى مىگردند تأذّى لذيذ ، زيرا كه آن از جانب ارحم الرّاحمين است . و اين دو جهت در ايشان به ازاء رجا و خوف است در انسان عالم صالح .\r\nو بعد از اين مراتب ، مرتبهء نفوس انسانيّه است كه در حيات دنيوى به غبطهء عظمى رسيده باشند و به درستى كه اشرف احوال ايشان آن است كه عاشق و مشتاق باشند ، پس شوق ايشان را بر طلب و سير سريع به جانب حقّ مىدارد . پس اگر آن حركت به مطلوب رسانيد طلب باطل و بهجت كامل مىگردد . و اين است فنائى كه در نزد صوفيّه به ولايت مسمّى است ، پس به مرتبهء مقرّبين سابقين فايز گرديده خواهند بود ، زيرا كه براى انسان راهى به اكتساب سعادت حقيقيّه هست به اين طريق كه اوّل قوّهء عقليّهء خود را از مرتبهء قوّه به سر حدّ فعليّت مىرساند تا همهء وجود به ترتيب و هيئت و نقشى كه در واقع است در آن منتقش گردد . پس اوّل را با آنچه تالى او است از ملائكهء مقرّبين و آنچه بعد از آنهاست از موجودات درك نمايد . و بسا باشد كه در اين نشأه كه اشتغال به بدن دارد اندك لذّتى را به اعتبار اطّلاع بر اين امور احساس نمايد . پس چون از اين بدن مفارقت نمايد به موت يا به حصول ملكهء خلع بدن ملحق مىگردد به ملأ اعلى و رفيق مىشود با ملائكه ، و در آنجاست لجّهء وصول ، و اين است معنى سعادت در حقّ انسان .\r\nو تالى اين نفوس انسانيّه‌اند ، نفوس حيوانيّه ، خواه از نوع انسان باشند و خواه از انواع ديگر ، و اين نفوس حيوانيّه طالب كمالات وهميّه و خيرات خياليّه‌اند ، و به دو صنف منقسم مىگردند : صنفى سعيد و صنفى ديگر شقى .\r\nو صنف سعيد ، نفوس بشريّه‌اى است كه حقّ اوّل را تصوّر نموده‌اند به تصوّر مثالى ، و وسايط فيض وجود بارى در نظر ايشان متمثّل‌اند به امثلهء مأخوذه از جسمانيّات ، و افعال باطنيّهء مقرّبه و نيّات صالحه را مانند نظاير آنها از افعالى كه از خدم سلاطين و ملوك صادر مىگردد تصوّر نموده‌اند ، و غايات حقيقيّه را مثل غايات حسّيّه پنداشته‌اند . پس گويا ايشان حكايت حقّ اوّل را عبادت مىكنند نه او را . و از اين جهت عبادات و حركات ايشان امثلهء\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nعبادات اهل حقّ و اشباح نسك عارفين و سلوك ايشان سبيل حقّ را با قلب صافى و نيّت خالص و مودّت پنهانى گرديده است .\r\nو صنف شقى ، نفوسىاند كه در عالم طبيعت فرو رفته‌اند و به زير انداخته‌اند سرهاى خود را به جهت به روى افتادن ايشان بر شهوات و لذّات حسّيّه و تقلّبات حيوانيّه . و اين گروه نعمتهاى خدا را كفران نموده‌اند ، و قواى شهويّه و غضبيّه را در غير ما خلقت لأجله صرف كرده‌اند و گمراه و زيانكار شده‌اند . و با اين شقاوت فاحشه ، از عشق و شوقى به طلب خير اقصى و حقّ اعلى كه به حسب طبيعت و غريزت بر آن مفطور شده‌اند خالى نيستند ، و اگر چه به سبب اكتساب سيّئات و اقتراف خطيئات از فطرتى كه فطر اللّه النّاس عليها است بيرون رفته‌اند ، و از احاديث نبويّه است عليه و آله السلام كه : « كلّ مولود يولد على الفطرة فأبواه يهوّدانه و ينصّرانه و يمجّسانه » « 1 » تتميم : تدبّر در امور موجوده ، چه مبدعات و چه كاينات و چه عاليات و چه سافلات ، اقتضا مىكند كه براى هر موجودى كمالى مخصوص و عشقى عقلى يا طبيعى يا حيوانى به آن كمال بوده باشد ، و در صورتى كه از آن كمال مفارق باشد به شوقى طبيعى يا ارادى آن را طلب نمايد . و آن رحمتى است از حقّ اوّل كه بر سبيل عنايت به همه عطا فرموده است .\r\n وَ لِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ  ( بقره ، 148 ) . پس كاينات فاسدات و سابقات باديات در اغتراف از اين بحر بىپايان و استضاءه از اين نور درخشان يكسانند . و نعم ما قيلت : « صلّت السّماء بدورانها و الأرض برججانها و الماء بسيلانه و المطر بهطلانه و قد تصلّى له و لا تشعر ، و لذكر اللّه أكبر » « 2 » .\r\n فذلك من عميم اللطف شكر * و هذا من رحيق الشّوق سكر \r\n« 3 »\r\n\r\n\r\n","description":"","footnote":"\r\n( 1 ) . عباس قمى ، سفينة البحار ، ج 23 ، ص 375 .\r\n( 2 ) . فارابى ، الفصوص ، ص 90 .\r\n( 3 ) . آسمان با چرخش خود و زمين با لرزش خود و آب با روش خود و باران با ريزش خود به نماز ايستاده‌اند و گاه به نمازند و خود نمىدانند ، و هرآينه ياد خدا از هر يادى بزرگتر است .\r\n يكى از فراوانى مهر به سپاس است * و ديگرى از جام شيفتگى سرخوش است . \r\n","page_name":" 664 ","page_number":664},
  {"content":"\r\n\r\n\r\nفصل هشتم در ذكر محبّت بارى تعالى به خلق و كيفيّت آن\r\nبدان كه شواهد نقليّه از آيات و اخبار براى اثبات اين مدّعا از حصر بيرون است . از آن جمله در كلام مجيد وارد شده است كه :  يُحِبُّهُمْ وَ يُحِبُّونَهُ  ( مائده ، 59 ) ، و ايضا فرموده است كه :  يُحِبُّ التَّوَّابِينَ وَ يُحِبُّ الْمُتَطَهِّرِينَ  ( بقره ، 222 ) ، و ايضا فرموده است كه :  إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ  ، ( صف ، 4 ) . و از جناب ختمى مآب عليه و آله السلام مروى است كه : « إذا أحبّ اللّه عبدا لم يضرّه ذنب » ، و در جاى ديگر غفران را مرتّب بر محبّت فرموده است كه :  إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ  ( آل عمران ، 31 ) ، تا آخر .\r\nو از احاديث قدسيّه است كه : « لا يزال العبد يتقرّب إلىّ بالنّوافل حتّى احبّه . فاذا أحببته » ، « 1 » الحديث . و در حديث ديگر وارد شده است كه : « إنّ اللّه ليحبّ العبد حتّى يبلغ من حبّه له أن يقول له اعمل ما شئت فقد غفرت لك » .\r\nو آنچه به لفظ محبّت در احاديث مرويه به طريق اهل بيت صلوات اللّه عليهم اجمعين وارد شده است كه از حصر بيرون است . و براى شاهد بر اين مدّعا همين قدر كافى است كه جناب مقدّس نبوى صلّى اللّه عليه و آله به حبيب اللّه مسمّى گرديده است .\r\nو پيش از اين معلوم گرديد كه محبّت بنده به بارى تعالى بر سبيل حقيقت است و چنان نيست كه بر سبيل مجاز بر امتثال اوامر و اجتناب نواهى اطلاق شده باشد ، چنان كه جمعى از متكلّمين كه زمخشرى از ايشان است فهميده‌اند . زيرا كه مبيّن شد كه محبّت و آنچه مرادف آن است عبارت است از ابتهاج به چيزى موافق ، خواه موافقتش عقلى باشد يا حسّى و خواه حقيقى باشد يا مظنون ، و مبيّن شد كه بارى تعالى از هر جميل اجمل است ، پس همچنين دوستى حقّ تعالى بندگانش را بر حقيقت خواهد بود ، نه آنكه مجاز باشد از ايصال ثواب به ازاء طاعات چنان كه آن طايفه گمان كرده‌اند ، بلكه بالاتر از اين است .\r\nاين قدر هست كه اطلاق اسامى بر بارى تعالى و بر ديگران به يك معنى و در يك درجه نيست حتّى آنكه اسم وجود كه اعمّ همهء اشياء است شامل واجب و ممكن بر يك نهج نيست ، بلكه وجودات ما سوى اللّه اظلال و اشباح وجود حقّند كه از آن حكايت مىكنند . و با\r\n\r\n\r\n","description":"","footnote":"\r\n( 1 ) . صدوق ، التوحيد ، ص 400 .\r\n","page_name":" 665 ","page_number":665},
  {"content":"\r\n\r\nاين حال اطلاق وجود بر غير حقّ تعالى مجاز لغوى نيست ، بلكه مجاز عرفانى است در نزد اهل اللّه . و همچنين در ساير اسامى مانند علم و اراده و قدرت و غير آنها و خالق و خلق در صدق معانى آنها مشابه نيستند . و واضع لغات وضع اسامى را اوّل براى خلق نموده است ، زيرا كه آنها به عقول و افهام اسبق‌اند و از آنجا نقل به خالق شده است . و محبّت در حقّ خلق با نقص و شين قرين است و در حقّ خالق از قصورات و نقايص و كدورات امكانيّه مبرّاست .\r\nو امّا برهان عقلى بر وجود محبّت در بارى تعالى آن است كه پيش از اين اشاره شد كه هر كه دوست دارد ذاتى را كه متّصف به عظمت و كبريا و قدرت وجود و لطف و كرم باشد البتّه دوست خواهد داشت هر چيزى از آثار و لوازم ذاتيّهء او را كه بدون مشاركت غير از او منبعث گردد . و اگر براى آن آثار و لوازم جهتى ديگر وراى آنكه آثار و لوازم آن شىء است بوده باشد ممكن است كه محبّت بر سبيل استقلال به آن جهت تعلّق گيرد . امّا اگر براى آنها جهتى ديگر سواى آنكه تابع آن چيزند نباشد مانند حقايق ممكنات قياس به حقّ اوّل تعالى ممكن نيست تعلّق ابتهاج به آنها مگر از جهت ابتهاج به حق تعالى ، بلكه ابتهاج به لوازم حق اوّل تعالى و آثار او بعينه ابتهاج به ذات او تعالى است .\r\nو كسى كه عالمى را دوست مىدارد البتّه تصنيف او را نيز دوست خواهد داشت از آن جهت كه تصنيف او است . پس مىگوييم كه چون جميع عالم بحقائقها و هيئتها صورت تصنيف اللّه است بدون حيثيّتى ديگر چنان كه اشاره به آن نموديم ، و پيش از اين محبّت بارى تعالى به ذات خودش كه مستجمع اوصاف كمال و نعوت جمال است به ثبوت رسيده است ، پس ثبوت محبّت بارى به لوازم و آثار خودش كه موجودات عالم بوده باشد معلوم مىگردد ، و از آنجا كه وجود فى نفسه ممكن با آنكه اثرى از آثار قدرت خداست اين دو يك چيز است بدون هيچ اختلاف ، زيرا كه وجودات مخلوقات بعينها روابط فيض حقّ و تجليّات آن حضرت‌اند ، پس وجود هر ممكنى جهتى از جهات كمال حقّ وجود او است و بس . پس ابتهاج بارى به جميع افعال و آثارش منطوى در ابتهاج به ذات خودش خواهد بود چنان كه علم به آنها منطوى در علم به ذات است .\r\nپس مىگوييم كه طبقات وجود خلايق در قرب و بعد به مبدأ اعلى از روى شرف و خسّت و كمال و نقص متفاوتند . و سزاوارترين خلق به محبّت اشرف ممكنات و اقرب به او است در سلسلهء به دو و عود در اوّل و آخر ، و تالى او است در تعلّق محبّت كسى كه در نسبت تالى اشرف و در درجهء وجود مقارن او باشد . و همچنين بتدريج از أحبّ فالأحبّ نزول نموده ، تا آنكه منتهى مىگردد به اخسّ موجودات و انجس عاصيات كه در سلسلهء احياء\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nابليس است و در زمرهء اموات هيولى است . و اين دو از جميع ابدان و اشباح ناقص‌تر و از همهء نفوس و ارواح عاصىتراند .\r\nو اگر براى زمخشرى و امثالش از متكلّمين منكرين ميسّر گرديده بود آنچه ميسّر شده است براى عارفينى كه كرامت بارى تعالى را بر خلق و فرط رحمت او را بر ايشان فهميده‌اند و محبّت خاليه از نقص و قصور او را كه فى الحقيقه راجع است به ابتهاج به ذات خودش دانسته‌اند ، هرآينه آن را انكار نمىكردند . ليكن آن گروه به جهت اشتغال به غير بارى تعالى و آيات او از اين معرفت محجوب مانده‌اند ، بلكه به جهت آنكه عقول ايشان محبوس در عالم شهادت است از حقّ اوّل چيزى بجز مجرّد مفهوم وجود نفهميده‌اند و به ساحت حريم كشف و شهود راه نيافته‌اند و ندانسته‌اند كه قوم در مراتب ذوق و ايمان به اتمّ از محسوس رسيده‌اند و از فرط شوق و وجدان ارواح و نفوس را در باخته‌اند .\r\nو بالجمله چون محبّت بارى به ما سوى همان محبّت به نفس خود است پس مستلزم نقص و قصورى در او نخواهد بود . و آنچه از الفاظ در حبّ بارى نسبت به بعضى عباد بر وجهى وارد شده است كه از وجه عام اخصّ است راجع مىگردد به كشف حجاب از قلب آن بنده به نحوى كه به قلب مشاهدهء آن جمال را تواند نمود ، و به تمكين بارى او را از قرب به خود ، و به ارادهء آن در حقّ آن بنده در ازل به واسطهء قوّهء استعدادى كه به فيض اقدس براى او حاصل بوده است .\r\nو محبّت بارى به بنده ازلى است هرگاه به ارادهء ازليّه و علم ازلى به وجه نظام خير اضافه شود . و هرگاه اضافه شود به فعل بارى و توفيق دادن بنده و هدايت كردن و سلوك سبيل حقّ را بر او آسان گردانيدن تا آنكه حجاب از قلب او مرتفع گردد حادث است در حدوث اسباب مقتضى آن كه مسمّى است به فيض مقدس .\r\nو به اوّل اشاره شده است در اين قول كه : « السّعيد سعيد فى الأزل و الشّقىّ شقيّ لم يزل « 1 » » ، و از امير مؤمنان و امام متقيان عليه و آله صلوات اللّه الملك المنّان منقول است كه فرمود : « بدانيد به علم يقينى كه حقّ تعالى براى بنده‌اى قرار نمىدهد زيادتر از آنچه در ذكر حكيم براى او نام برده شده است هر چند حيله‌اش و كيدش قوى و طلبش شديد باشد » « 2 » .\r\n\r\n\r\n","description":"","footnote":"\r\n( 1 ) . صدوق ، التوحيد ، ص 356 .\r\n( 2 ) . صدوق ، التوحيد ، ص 356 .\r\n","page_name":" 667 ","page_number":667},
  {"content":"\r\n\r\nو به دوّم اشاره شده است در قول حقّ تعالى كه :  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  ( رعد ، 39 ) . پس تقرّب جستن بنده به نوافل سبب صفاء باطن و ارتفاع حجاب از قلبش و وصولش به درجهء قرب پروردگار خواهد بود . و همهء آنها از لطف بارى و محبّت آثاريّهء او است .\r\nو مثالى كه مبيّن فراق است در ميان محبّتى كه حقّ تعالى از آن منزّه است و محبّتى كه خالى از نقص و قصور است آن است كه پادشاهى گاهى بنده‌اى را به خود نزديك مىگرداند و او را اذن مىدهد كه در هر وقت كه مىخواهد بر او داخل شود به جهت آنكه آن بنده او را نصرت مىكند يا آنكه به مشاهدهء جمالش شاد مىگردد ، يا آنكه در رأى با او مشاورت مىكند ، يا آنكه اسباب طعام و شراب او را مهيّا مىسازد ، و مىتوان گفت كه پادشاه به اين بنده محبّت دارد ، و اين محبّتى است كه از قصور و نقص محبّ ناشى شده است . و گاهى بنده‌اى را مقرّب مىگرداند و او را از دخول بر خود منع نمىكند ، نه به سبب آنكه از آن بنده انتفاعى به ملك عايد مىگردد ، بلكه آن بنده فى نفسه موصوف است به اخلاق مرضيّه و خصال حميده كه لايق به او قرب سلطان است و فى نفسه مستحقّ آن است ، نه آنكه ملك را غرضى در او و قرب او باشد ، چونكه مستغنى است از آن . و چون ملك چنين بنده را به قرب اختصاص دهد و دفع كند حجاب را ميانهء خود و او مىگويند كه او را دوست داشت . و اگر آن بنده در اكتساب آن خصال حميده كوشش نمايد تا آنكه مرتبهء قرب براى او حاصل گردد مىگويند خود را دوست ملك گردانيد .\r\nو اين معنى دوم از محبّت لايق حقّ اوّل است ، نه معنى اوّل ، به شرط آنكه چنان نپندارى كه تجدّد قرب موجب حصول تغيّرى در واجب مىگردد ، زيرا كه قرب حبيب به بارى عبارت است از بعد از صفات بهائم و سباع و شياطين و تخلّق به مكارم اخلاق يعنى به اخلاق الهيه ، و آن قرب به معنى و صفت است نه قرب به مكان ، و تغيّر در آن كس است كه قريب نبود و قريب شد .\r\nو بعضى گمان كرده‌اند كه تجدّد قرب موجب تغيّر در عبد و ربّ هر دو است ، و اين محال است در حقّ بارى تعالى ، بلكه او در لا يزال به همان نحو است كه در ازل الآزال . و اين معنى جز بر اصحاب ذوق و حال منكشف نيست .\r\n\r\n","description":"","footnote":"","page_name":" 668 ","page_number":668},
  {"content":"\r\n\r\n\r\nفهرستها\r\n\r\n1 . آيات قرآنى\r\nإذا لذهب كلّ إله بما خلق و لعلا بعضهم على بعض 610\r\nأشدّاء على الكفار رحماء بينهم 560\r\nألا يعلم من خلق و هو اللطيف الخبير 642\r\nالّذى لا يعزب عنه مثقال ذرّة في السماوات و الأرض 643\r\nإن كنتم تحبّون اللّه فاتبعونى يحببكم اللّه و يغفر لكم ذنوبكم 665\r\nإنّ اللّه يأتي بالشمس من المشرق فأت بها من المغرب 569\r\nإنّ اللّه يحب الذين يقاتلون في سبيله صفّا كأنّهم بنيان مرصوص 665\r\nإنّا لموسعون 304\r\nإنّي لا أحبّ الآفلين إنّى وجّهت وجهي للّذي 569\r\nإنّى وجّهت وجهي للّذي فطر السماوات و الأرض حنيفا مسلما و ما أنا من المشركين 568\r\nأو لم يكف بربّك أنّه على كلّ شىء شهيد 602\r\nبسم اللّه مجريها و مرسيها 662\r\nذلك فضل اللّه يؤتيه من يشاء و اللّه ذو الفضل العظيم 92 ، 559\r\nربّ اشرح لي صدري و يسّر لي أمري و احلل عقدة من لسانى 93\r\nربّنا أمتّنا اثنتين و أحييتنا اثنتين 543\r\nشهد اللّه أنّه لا إله إلّا هو 609 ، 623\r\nعسى أن يأتينا بالفتح أو أمر من عنده 119\r\nاصل آيه عسى اللّه أن يأتي بالفتح . . .\r\nفارجع البصر هل ترى من فطور 305\r\nفتبارك اللّه أحسن الخالقين 340\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nفوق كلّ ذي علم عليم 621\r\nقل أىّ شىء أكبر شهادة قل اللّه 594\r\nقل الرّوح من أمر ربّي 530\r\nكلّا بل ران على قلوبهم ما كانوا يكسبون كلّا إنّهم عن ربّهم يومئذ لمحجوبون 544\r\nكلّ حزب بما لديهم فرحون 96\r\nكلّ شىء هالك إلّا وجهه 583\r\nكلّما نضجت جلودهم بدّلناهم جلودا غيرها 543\r\nكما بدأنا أوّل خلق نعيده 514\r\nلا تدركه الأبصار و هو يدرك الأبصار 590\r\nلا يحيطون به علما 590\r\nلمن الملك اليوم للّه الواحد القهّار 583\r\nلو كان فيهما آلهة إلّا اللّه لفسدتا 609\r\nما يكون من نجوى ثلاثة إلّا هو رابعهم و لا خمسة إلّا و هو سادسهم 625\r\nمن لم يجعل اللّه له نورا فما له من نور 369\r\nمنها خلقناكم و فيها نعيدكم و منها نخرجكم 530\r\nهو معكم أينما كنتم 625\r\nو اللّه الغنىّ و أنتم الفقراء 658\r\nو الّذين إذا أنفقوا لم يسرفوا و لم يقتروا و كان بين ذلك قواما 560\r\nو إن من شىء إلّا يسبّح بحمده 653\r\nو أوحى في كلّ سماء أمرها 322\r\nو جعل منهم القردة و الخنازير 538\r\nو ذلك هو الفوز العظيم 475\r\nو السّماء ذات الرّجع 327\r\nو الشّمس و القمر رأيتهم لي ساجدين 322\r\nو كذلك نري إبراهيم ملكوت السّماوات و الأرض ليكون من الموقنين 569\r\nو كلّ في فلك يسبحون 321\r\nو كلّما أرادوا أن يخرجوا منها أعيدوا فيها 544\r\nو لا تجعل يدك مغلولة الى عنقك و لا تبسطها كلّ البسط 560\r\nو لقد خلقناكم ثمّ صوّرناكم ثمّ قلنا للملائكة اسجدوا لآدم 531\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nو لكلّ وجهة هو مولّيها فاستبقوا الخيرات 664\r\nو ما تدري نفس بأىّ أرض تموت 561\r\nو ما يعلم جنود ربّك إلّا هو 171\r\nو نحن أقرب إليه من حبل الوريد 589 ، 625\r\nو يمحوا اللّه ما يشاء و يثبت و عنده أمّ الكتاب 668\r\nيحبّ التوّابين و يحبّ المتطهّرين 665\r\nيحبّهم و يحبّونه 665\r\nيدبّر الأمر من السّماء إلى الأرض ثمّ يعرج إليه في يوم كان مقداره ألف سنة ممّا تعدّون 328\r\nيقول الكافر يا ليتني كنت ترابا 543\r\nيكاد زيتها يضيء و لو لم تمسسه نار 558\r\nيوم نطوي السّماء كطىّ السّجلّ 328\r\n\r\n","description":"","footnote":"","page_name":" 671 ","page_number":671},
  {"content":"\r\n\r\n\r\n2 . احاديث شريفه\r\nإذا أحبّ اللّه عبدا لم يضرّه ذنب 665\r\nالأرواح جنود مجنّدة ، فما تعارف منها أئتلف و ما تناكر منها اختلف 520\r\nإنّ اللّه ليحبّ العبد حتّى يبلغ من حبّه له أن يقول له اعمل ما شئت فقد غفرت لك 665\r\nخلق اللّه الأرواح قبل الأجساد بألفي عام 520\r\nخير الأمور أوسطها 560\r\nالسعيد سعيد فى الأزل و الشقىّ شقىّ لم يزل 667\r\nالفقر سواد الوجه في الدارين 583\r\nكلّ مولود يولد على الفطرة فأبواه يهوّدانه و ينصّرانه و يمجّسانه 664\r\nكنت نبيّا و آدم بين الماء و الطين 512\r\nلا يزال العبد يتقرّب إلىّ بالنّوافل حتّى أحبّه فاذا أحببته 665\r\nلو دلّيتم بالأرض السفلى لهبطتم على اللّه 589\r\nنحن السّابقون اللّاحقون 512\r\n\r\n","description":"","footnote":"","page_name":" 672 ","page_number":672},
  {"content":"\r\n\r\n\r\n3 . اعلام\r\nآدم اوّل ( ابو البشر ) 395 ، 396\r\nابو البركات بغدادى 201 ، 231 ، 283 ، 510\r\nابو بكر بن وحشيه 396\r\nابو سهل مسيحى 15 ، 453 ، 454 ، 455\r\nابو نصر فارابى 113 ، 145 ، 257 ، 581 ، 643\r\nاخوان الشياطين 575 ، 651\r\nاخوان الصفا 534\r\nارسطاطاليس - ( ارسطو ) 236 ، 559 ، 606 ،\r\n611\r\nارسطو 112 ، 181 ، 231 ، 236 ، 414 ، 416 ،\r\n506 ، 552\r\nاسپهبد اول 533\r\nاسكندر 386\r\nاسلاميين 113\r\nاشاعره 231 ، 503 ، 624\r\nاشراقيين 111 ، 584 ، 590 ، 604 ، 634\r\nاصحاب تناهى 108 ، 109\r\nاصحاب كهف 238\r\nافلاطون 113 ، 170 ، 181 ، 231 ، 236 ، 258 ،\r\n318 ، 386 ، 449 ، 506 ، 520 ، 521 ،\r\n559 ، 597 ، 643\r\nافلاطونيين 112 ، 236 ، 261 ، 507\r\nامام فخر رازى 142 ، 143 ، 201 ، 209 ، 228 ،\r\n236 ، 237 ، 239 ، 616\r\nامير غياث الدين شيرازى 167\r\nامير المؤمنين 622 ، 667\r\nاهل حديث 502\r\nبطلميوس 322\r\nبقراط 414 ، 416\r\nبهمنيار 579 ، 613\r\nتناسخيه 533\r\nثامسطيوس 303\r\nجالينوس 415 ، 441 ، 443\r\nحكما 93 ، 96 ، 102 ، 106 ، 108 ، 109 ،\r\n110 ، 112 ، 113\r\nحكماى الهيين 130 ، 267 ، 590 ، 611 ، 653\r\nحكماى بابل 396\r\nحكماء طبيعيين 303\r\nحكماى فرس 170 ، 328\r\nحكماى مصر 328\r\nحكماى يونان قديم 328\r\nحنابله 502\r\nخفرى 232\r\nدوانى 166 ، 167 ، 212 ، 364 ، 509\r\nدهريه 568 ، 651\r\nذيمقراطيس 112 ، 113 ، 115 ، 122 ، 361\r\nراجهء هندى 333\r\nرواقيين 113 ، 130 ، 154 ، 173 ، 214 ، 318\r\nزمخشرى 665 ، 667\r\nزوايا 396\r\nسقراط 418\r\nسوفسطائيه 168\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nسيد شريف 165\r\nسيد فاضل داماد 181\r\nشارح بيرجندى 333\r\nشمس الدين خسرو شاهى 528\r\nشيث 396\r\nشيخ الهى - ( شيخ اشراق ) 119 ، 150 ، 170 ،\r\n318 ، 439 ، 489 ، 581 ، 604\r\nشيخ اشراق ( شهاب الدين سهروردى ) 95 ،\r\n112 ، 113 ، 130 ، 131 ، 145 ، 171 ، 172 ،\r\n180 ، 217 ، 501 ، 511 ، 626 ، 643 ،\r\n651\r\nشيخ اشعرى 654\r\nشيخ رئيس ( ابو على ) 113 ، 114 ، 115 ،\r\n117 ، 123 ، 139 ، 146 ، 148\r\nصاحب بن عباد 108\r\nصدر الدين قونوى 643\r\nصوفيه 106\r\nطباعيّه 575\r\nطبيعيين 569\r\nعبد اللّه بن خفيف ( شيخ ) 379\r\nغزالى 415\r\nفرفوريوس 646\r\nفيثاغورس 181 ، 449\r\nقاضى ميبدى 467\r\nقرشى 355\r\nقطب الدين محمود شيرازى - ( علامه ) 341 ،\r\n342 ، 343 ، 417 ، 454 ، 455 ، 515 ،\r\n520\r\nقوشجى 199 ، 240\r\nكرّاميّه 502\r\nمتكلمين 102 ، 106 ، 112 ، 122 ، 92 ، 242 ،\r\n258\r\nشهرزورى 590 ، 643\r\nطوسى ( خواجه نصير الدين ) 123 ، 192 ،\r\n194 ، 201 ، 239 ، 296 ، 314 ، 317 ،\r\n332 ، 343\r\nصدر الدين شيرازى محمد بن ابراهيم\r\n( صدر الدين ملا صدرا ) 93\r\nمحمد بن زكرياى رازى 444\r\nمحمد بن عبد الكريم شهرستانى 112\r\nمحمد شاه 333\r\nمحمد ولى ميرزا قاجار 93\r\nمحى الدين ابن عربى 643\r\nمسوّد دنيا 396\r\nمشّائيين 111 ، 112 ، 118 ، 168 ، 169 ، 171 ،\r\n214 ، 220 ، 222 ، 318\r\nمشايخ اماميه 654\r\nمعتزله 99 ، 108 ، 416 ، 643\r\nمعلم اول ( ارسطو ) 113 ، 257 ، 261 ،\r\n303 ، 318 ، 417 ، 489 ، 501 ، 597 ،\r\n607\r\nمعلم ثانى - ( ابو نصر فارابى ) 445 ، 626 ،\r\n654\r\nمعلم فلاسفه 242\r\nمعلم مشّائين 568\r\nنظّام 108 ، 112 ، 134 ، 281\r\nنير اعظم 396\r\nهرمس 449\r\nيأجوج و مأجوج 368\r\nيعقوب بن اسحاق كندى 590\r\nيوذاسف 328 ، 533\r\n\r\n","description":"","footnote":"","page_name":" 674 ","page_number":674},
  {"content":"\r\n\r\n\r\n4 . كتب\r\nاثولوجيا 552 ، 567\r\nأسرار النيّرين 396\r\nالاسفار 122 ، 150 ، 159 ، 160 ، 164 ، 165 ،\r\n167 ، 189 ، 196 ، 199 ( مكرر )\r\nالاشارات 123 ، 193 ، 238 ، 635\r\nاصول 105\r\nاصول هندسه 106 ، 109\r\nتاريخ الحكماء 392 ، 396\r\nالتجريد 201 ، 415\r\nالتحصيل 579 ، [ 
  ] 613\r\nالتحفة 317\r\nالتذكره 332\r\nالتعليقات 114 ، 618 ، 621 ، 625 ، 628 ،\r\n637 ، 652 ، 653\r\nالتعليم الاول 568 ، 605\r\nالتلخيص 123\r\nالتلويحات 112 ، 113 ، 125 ، 602\r\nالثمرة 322\r\nالحجج العشر 501\r\nالإشراق 113 ، 170 ، 511 ، 520\r\nحكمت علائيه 163\r\nحواشى حكمة العين 165\r\nالحواشى الفخريه 307 ، 308 ، 312 ، 315\r\nدانشنامه علائى 115\r\nرسائل منفرده در تحقيق مزاج 297\r\nسماع طبيعى 608\r\nالشجرة الالهية 590\r\nشرح الاشارات 192 ، 239 ، 368 ، 379 ، 424 ،\r\n528 ، 529 ، 530 ، 570\r\nشرح التذكره 232\r\nشرح عيون الحكمه 236\r\nشرح القاضى 309 ، 320\r\nشرح قاضى ميبدى 467\r\nشرح القانون 355\r\nشرح القانون ( قطب الدين شيرازى ) 454 ،\r\n455\r\nشرح القانون ( مسيحى ) 453\r\nشرح كليات القانون 187 ، 341 ، 417\r\nشرح مقامات العارفين 475\r\nشرح الهداية 122 ، 131 ، 140 ، 144 ، 146 ،\r\n149 ، 150 ، 168 ، 189 ، 199 ( مكرر )\r\nشرح هياكل النور 509\r\nالشفاء 116 ، 139 ، 163 ، 181 ، 211 ، 214 ،\r\n227 ، 228 ، 229 ، 239 ( مكرر )\r\nقاطيقورياس 137\r\nالقانون 369 ، 414 ، 417 ، 451 ، 454 ، 487\r\n\r\n","description":"","footnote":"","page_name":" 675 ","page_number":675},
  {"content":"\r\n\r\nالقرآن المجيد ( كلام مجيد ) 609 ، 642 ،\r\n654 ، 658 ، 665\r\nكامل 415\r\nكتاب الهى ( قرآن ) 514 ، 568 ، 583 ، 589 ،\r\n606 ، 621\r\nكتاب نفس 608\r\nالمباحثات 496 ، 508 ، 604\r\nالمبدأ و المعاد 501 ، 509 ، 510 ، 511 ، 542\r\nالمحاكمات 282 ، 369 ، 370\r\nمرآت الأكوان 93\r\nالمطارحات 166 ، 170 ، 316 ، 446 ، 580 ،\r\n581\r\nالمعتبر 273 ، 604\r\nالملخص 253\r\nالنجاة 239 ، 384 ، 434 ، 487\r\nالهداية الاثيرية 93 ، 152 ، 239 ، 269\r\nهياكل النور 604\r\n\r\n","description":"","footnote":"","page_name":" 676 ","page_number":676},
  {"content":"\r\n\r\n\r\n5 . منابع مقدمه و متن\r\n1 . أجوبة مسائل البيرونى ، ابن سينا 609\r\n2 . الأسفار ، صدر الدين شيرازى 27 ، 28 ، 144 ،\r\n149 ، 150 ، 152 ، 154 ، 155 ، 157 ،\r\n158 ، 160 ، 164 ، 168 ، 170 ، 178 ،\r\n181 ، 190 ، 192 ، 195 ، 196 ، 199 ،\r\n205 ، 211\r\n3 . الإشارات ، ابن سينا 56 ، 281 ، 604\r\n4 . اعيان الشيعة ، سيد محسن امين عاملى 15\r\n5 . تاريخ الحكماء 392 ، 396\r\n6 . تتميم أمل الآمل ، عبد النبى قزوينى 15\r\n7 . التحصيل ، بهمنيار 579 ، 605\r\n8 . ترجمهء مبدأ و معاد سيد احمد اردكانى 64 ،\r\n656\r\n9 . ترجمهء محبوب القلوب ، قطب الدين\r\nاشكورى لاهيجى 15\r\n10 . التعليقات ، ابن سينا 114 ، 619 ، 621 ،\r\n625 ، 628 ، 637 ، 639 ، 652 ، 653\r\n11 . التلويحات ، سهروردى 581 ، 602\r\n12 . التوحيد ، صدوق 665 ، 667\r\n13 . جامع جعفرى 15\r\n14 . دانشنامهء علايى ، ابن سينا 115 ، 163\r\n15 . دستور العمل صدر الدين شيرازى 86\r\n16 . الذريعة الى تصانيف الشيعة ، آقا بزرگ\r\nتهرانى 15\r\n17 . رسائل إخوان الصفا 611\r\n18 . سفينة البحار ، عباس قمى 664\r\n19 . سماع طبيعى ، ارسطو 608\r\n20 . سه اصل ، ملا صدراى شيرازى 22 ، 30\r\n21 . شرح الإشارات ، طوسى 30 ، 194 ، 424 ،\r\n476 ، 529 ، 570\r\n22 . شرح حكمت الإشراق 627\r\n23 . شرح قانون ، قطب الدين شيرازى 341 ،\r\n454\r\n24 . شرح الهداية ، صدر الدين شيرازى 30 ،\r\n122 ، 140 ، 141 ، 142 ، 144 ، 150 ،\r\n154 ، 169 ، 183 ، 185 ، 186 ، 189 ،\r\n200 ، 201 ، 204 ، 215\r\n25 . الشفاء ، ابن سينا 256 ، 260 ، 270 ، 281 ،\r\n332 ، 337 ، 338 ، 340 ، 342 ، 346 ،\r\n373 ، 374 ، 378 ، 379 ، 383 ، 387 ،\r\n390 ، 392 ، 399 ، 401 ، 402 ، 452 ،\r\n650\r\n26 . شواهد ، صدر الدين شيرازى 60\r\n27 . طبقات اعلام الشيعة ، آقا بزرگ تهرانى 15\r\n28 . فرهنگ ايران زمين 85\r\n29 . الفصوص ، فارابى 654 ، 664\r\n\r\n","description":"","footnote":"","page_name":" 677 ","page_number":677},
  {"content":"\r\n\r\n30 . فوائد الرضوية ، شيخ عباس قمى 15\r\n31 . فهرست دانشگاه تهران 15\r\n32 . فهرست كتابخانهء آستان قدس 15\r\n33 . فهرست كتابخانهء مجلس 15\r\n34 . كتابت صدر الدين شيرازى به مير داماد 65 ،\r\n77\r\n35 . لغت‌نامهء دهخدا ، على اكبر دهخدا 15\r\n36 . المباحثات ، ابن سينا 496 ، 572\r\n37 . المباحث المشرقية ، فخر الدين رازى 181 ،\r\n381 ، 605\r\n38 . المبدأ و المعاد ، صدر الدين شيرازى 502 ،\r\n509 ، 510 ، 511\r\n39 . المطارحات ، سهروردى 96 ، 580 ، 581\r\n40 . المعتبر ، ابو البركات بغدادى 343 ، 384\r\n41 . نامهء مير داماد به ملا صدرا 85\r\n42 . النجاة ، ابن سينا 384 ، 434\r\n43 . نجوم السماء ، ميرزا محمد على كشميرى\r\n15\r\n44 . نهج البلاغة 585 ، 622\r\n45 . هياكل النور ، سهروردى 604\r\n\r\n","description":"","footnote":"","page_name":" 678 ","page_number":678},
  {"content":"\r\n . \r\n","description":"","footnote":"","page_name":" 679 ","page_number":679},
  {"content":"\r\n . \r\n","description":"","footnote":"","page_name":" 680 ","page_number":680},
  {"content":"\r\n . \r\n","description":"","footnote":"","page_name":" 681 ","page_number":681},
  {"content":"\r\n . \r\n\r\n","description":"","footnote":"","page_name":" 682 ","page_number":682}
  ]