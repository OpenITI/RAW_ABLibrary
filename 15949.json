[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nهوالعليم\r\nدورهء علوم و معارف اسلام\r\n3\r\nجلد پنجم\r\nاز قسمت\r\nمعاد شناسى\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nمعاد شناسى / تأليف سيد محمد حسين حسينى طهرانى . - مشهد : نور علامه طباطبائى ، 1417 - 1423 ق .\r\n10 ج . - ( دورهء علوم و معارف اسلام ؛ 3 )\r\nطبع اول : انتشارات حكمت ، 1402 - 1407 ق .\r\nاين مجموعه شامل مباحثى است دربارهء مرگ در ج 1 و 2 ، عالم قبر و برزخ در ج 2 و 3 ، قيامت در ج 4 و 5 و 2 ، نفخ صور در ج 4 ، معاد جسمانى و حشر در ج 6 ، نامه عمل در ج 6 و 7 ، شهادت در ج 7 ، صراط و ميزان و حساب در ج 8 ، شفاعت در ج 9 ، أعراف و بهشت و جهنم و خلود در ج 10 .\r\nكتابنامه به صورت زير نويس .\r\n1 . معاد . 2 . مرگ - جنبه هاى قرآنى . 3 . برزخ . 4 . رستاخيز . 5 . معاد جسمانى . الف . عنوان . ب . فروست : علوم و معارف اسلام .\r\nBP 222\r\n44 / 297\r\nشابك معمولى 6 - 25 - 6533 - 964 ( جلد 5 )\r\nشابك زركوب 3 - 35 - 6533 - 964 ( جلد 5 )\r\nشابك معمولى 5 - 03 - 6533 - 964 ( دورهء 10 جلدى )\r\nشابك زركوب 6 - 08 - 6533 - 964 ( دورهء 10 جلدى )\r\nISBN 964 - 6533 - 25 - 6 ( VOL . 5 )\r\nISBN 964 - 6533 - 35 - 3 ( VOL . 5 )\r\nISBN ( Paperback ) 964 - 6533 - 03 - 5 ( 10 VOL . SET )\r\nISBN SET ( Hardcoved ) 964 - 6533 - 08 - 6 ( 10 VOL . SET )\r\nدورهء علوم و معارف اسلام ( 3 )\r\nمعاد شناسى جلد پنجم\r\nتأليف : حضرت علامه آية الله حاج سيد محمد حسين حسينى طهرانى قدس سره\r\nطبع ششم : شوال المكرم 1425 هجرى قمرى\r\nتعداد : 3000 نسخه\r\nچاپ و صحافى : چاپخانهء دانشگاه مشهد\r\nناشر : انتشارات علامه طباطبائى ، مشهد مقدس ، تلفن : 8543684\r\nاين كتاب تحت إشراف \" مؤسسه ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n . \r\n","description":"","footnote":"","page_name":" فهرست مطالب 1 ","page_number":7},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":8},
  {"content":"\r\n . \r\n","description":"","footnote":"","page_name":" فهرست مطالب 3 ","page_number":9},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":10},
  {"content":"\r\n . \r\n","description":"","footnote":"","page_name":" فهرست مطالب 5 ","page_number":11},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":12},
  {"content":"\r\n . \r\n","description":"","footnote":"","page_name":" فهرست مطالب 7 ","page_number":13},
  {"content":"\r\n . \r\n","description":"","footnote":"","page_name":" فهرست مطالب 8 ","page_number":14},
  {"content":"\r\n . \r\n","description":"","footnote":"","page_name":" فهرست مطالب 9 ","page_number":15},
  {"content":"\r\n . \r\n","description":"","footnote":"","page_name":" فهرست مطالب 10 ","page_number":16},
  {"content":"\r\n\r\nهوالعليم\r\nدورهء\r\nعلوم و معارف اسلام\r\n( 3 )\r\nجلد پنجم\r\nاز قسمت\r\nمعاد شناسى\r\nلاقل خدمة العلم والدين\r\nسيد محمد حسين حسينى طهرانى\r\nعفى الله عن جرائمه\r\n\r\n","description":"","footnote":"","page_name":" فهرست مطالب 11 ","page_number":17},
  {"content":"\r\n . \r\n","description":"","footnote":"","page_name":" فهرست مطالب 12 ","page_number":18},
  {"content":"\r\n\r\n\r\n[ جلد پنجم 
  ]\r\n\r\nمجلس بيست و هفتم : در طليعهء قيامت ، موجودات با ربط خود به خدا ، ظهور دارند\r\n\r\n","description":"","footnote":"","page_name":" 1 ","page_number":19},
  {"content":"\r\n . \r\n","description":"","footnote":"","page_name":" 2 ","page_number":20},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ إِنَّهُ خَبِيرٌ بِما تَفْعَلُونَ . \r\n( هشتاد و هشتمين آيه ، از سورهء نمل : بيست و هفتمين سوره از قرآن كريم )\r\nآياتى كه دلالت دارد بر آنكه هنگام پيدايش قيامت ، آسمان و زمين و كوه‌ها و درياها و موجودات آسمان و زمين همه از بين ميروند و خراب و ضايع و فانى ميگردند ، در قرآن مجيد بسيار است و ما مقدارى از آن را اخيراً ذكر كرديم .\r\n\r\nجلوه نمودن كوه‌ها همچون سراب در وقت قيامت\r\nدر سورهء نَبَأ داريم .\r\n\r\n\r\n","description":"","footnote":"\r\n( 1 ) مطالب گفته شده در روز بيست و هفتم ماه مبارك رمضان .\r\n","page_name":" 3 ","page_number":21},
  {"content":"\r\n\r\n  وَ فُتِحَتِ السَّماءُ فَكانَتْ أَبْواباً * وَ سُيِّرَتِ الْجِبالُ فَكانَتْ سَراباً   . « 1 »\r\n« آسمان باز مىشود ، و درهائى مىشود . و كوه‌ها به گردش در مىآيند ، و سراب ميگردند . »\r\nسراب به معناى باطل است ، در مقابل آب . سراب يعنى آب خيالى و آب توهّمى .\r\nسراب به چيزى ميگويند كه حقيقت ندارد و در تخيّل انسان خود را به صورت واقع نشان داده و جلوه كرده است .\r\nسراب كه در بيابان‌هاست آب‌نماست ، كه از نور و حرارت خورشيد به زمين ، نقاط صيقلى كه از شن و ماسه پوشيده شده است ، از دور به منظرهء مَيَعان و لَمَعان ، آب جلوه مىكند و بيننده مىپندارد كه آب است . و چون نزديك ميرود معلوم مىشود كه آب نيست و آبِ باطل است و آب خيالى است .\r\nدر اين آيه ميفرمايد : كوه‌ها سراب مىشود يعنى باطل مىشود ، درحالىكه اگر كوه‌ها خُرد شوند و مانند پشم زده شده در ميان فضا و آسمان و زمين پراكنده شوند و يا در دريا ريخته شوند ، باز باطل نخواهند بود بلكه حقيقتى است كه از يك صورت و يك شكل به شكل ديگرى در آمده است .\r\nآيه‌اى كه در مَطلَع بحث ذكر شد دنبالهء آيه نفخ صور است :\r\n وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي \r\n\r\n\r\n","description":"","footnote":"\r\n( 1 ) آيه 19 و 20 ، از سورهء 78 : النّبأ\r\n","page_name":" 4 ","page_number":22},
  {"content":"\r\n\r\n  الْأَرْضِ إِلَّا مَنْ شاءَ اللَّهُ وَ كُلٌّ أَتَوْهُ داخِرِينَ * وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ إِنَّهُ خَبِيرٌ بِما تَفْعَلُونَ   . « 1 »\r\n« . . . در آن هنگام كوه‌ها را مىبينى و چنين گمان ميكنى كه جامدند ( يعنى ساكن و بدون حركت مىباشند ) درحالىكه چنين نيست ؛ اين كوه‌ها در گردش هستند مانند گردش ابرها بر فراز آسمان . »\r\nاين آيه به قرينهء اينكه در دنبال آيه نفخ صور وارد شده ، ميخواهد منظرى از مناظر قيامت را نشان دهد ؛ و آن منظره اينست كه كوه‌ها در گردشند .\r\nاگر اين گردش ، گردش واقعى است ، در آن زمانى كه آسمانها شكافته شود ، زمين شكافته شود ، درياها به جوش آيد و شعله از روى آب دريا برخيزد و زلزلهء ساعت آمده و مردم را به شدّت تكان ميدهد ، بطورى كه زنان شيرده بچّه‌هاى خود را فراموش كنند و زنان آبستن جنين خود را بر زمين گذارند ؛ ديگر  تَحْسَبُها جامِدَةً  معنى نداشت .\r\nچون ميدانيم كه كوه‌ها در حركت و گردش و ارتعاش و تزلزل و اندكاك است ، و در اين صورت بايد بفرمايد : وَ تَرَى الْجِبالَ مُتَحَرِّكَةً مُتَزَلْزِلَةً لا تَسْتَقِرُّ بِشَىْءٍ ؛ و از اينكه ميفرمايد : كوه‌ها را جامد مىبينى و ليكن جامد نيستند و مانند ابر در مرور و حركتند ، معلوم مىشود كه كوه‌ها همان ظاهر خود را حفظ كرده و با همان صلابت و عظمت و\r\n\r\n\r\n","description":"","footnote":"\r\n( 1 ) آيه 87 و 88 ، از سورهء 27 : النّمل\r\n","page_name":" 5 ","page_number":23},
  {"content":"\r\n\r\nمتانت بر جاى خود قرار دارند و ليكن در واقع در گردشند و حكم سراب را دارند و با وجود تكوينى خود نشان ميدهند كه در حقيقت ، استقلال وجودى ندارند . وجود استقلالى آنها سَراب ، و وجود حقيقى آنان همان ربط به حضرت حقّ است .\r\n\r\nدر وقت بروز قيامت ، موجودات همچون سراب‌اند\r\nشاهد بر اين معنى ذيل آيه است كه ميفرمايد :\r\n صُنْعَ اللَّهِ الَّذِي أَتْقَنَ كُلَّ شَيْءٍ . \r\n« اين صنع خداست كه هر چيزى را متقن و محكم آفريده و از سستى و بى بنيادى و بى اعتبارى مبرّى داشته است . »\r\nاين ذيل شاهد بر استحكام و استقرار كوههاست ، نه از بين رفتن و مندكّ شدن و خراب گشتن .\r\nاز اين آيه ميتوانيم استفاده كنيم كه در طليعهء قيامت ، موجودات در نزد انسان به صورت سراب جلوه مىكنند . موجودات جامد كه ظاهرشان استقلال در وجود است ، در حال سير و حركت و انقراض نشان داده ميشوند .\r\nآن ابَّهت و جلال و عظمت و استقلال كه در اشياء مشهود بود ، ديگر از بين ميرود و اشياء ، ديگر استقلال در موجوديّت ندارند و اين در حقيقت سراب بودن و بطلان موجودات است .\r\nموجودات همگى بدون استثناء قبل از ظهور قيامت و طليعهء آن كه قبل از انكشاف حقائق است ، در نزد مردم و شاهدين آنها ، موجودات مستقلّه و داراى تشخّص و هويّات خاصّه‌اى بودند كه آيه كريمهء  تَحْسَبُها جامِدَةً  براى افادهء اين حقيقت است .\r\n\r\n","description":"","footnote":"","page_name":" 6 ","page_number":24},
  {"content":"\r\n\r\nولى در هنگام ظهور و بروز مقدّمات و آثار قيامت ، در نزد مردم اين معنى را از دست ميدهند و به صورت سراب درآمده ، مُهر عاطل و باطل و فناء به همهء آنها مىخورد .\r\nو آيه كريمهء :  صُنْعَ اللَّهِ الَّذِي أَتْقَنَ كُلَّ شَيْءٍ  دلالت بر حقيقت ربط آنها به خدا دارد كه در كمال اتقان و استحكام بوده و به‌هيچ‌وجه مِن الوُجوه اين ربط ، زوال پذير نيست .\r\nاين آيه نمىخواهد بفهماند كه در نزد آن كسى كه ميخواهد از دنيا برود ، آسمان و زمين و خورشيد و ماه چنين و چنان مىنمايد .\r\nمثلًا بگويد كه : خورشيد به جاى خود ثابت است ولى كسى كه ميخواهد فوت كند و قيامت او بر پا شود ، خورشيد در چشم او تاريك ميگردد ، ماه در نزد او منخسف است ، و در حال سَكَرات موت با حالتى منقلب و پريش كه ندامت و حسرت گريبانش را گرفته ، در برابر عمرى را كه در دنيا گذرانده و به اين دنيا دل داده ، نور درخشان خورشيد و با صفا و لَمَعان ماه و تماشاى ستارگان درخشان و منظره‌هاى با طراوت و سر سبز و آبهاى روح افزا كه در دنيا در برابر او بودند و با تمام اين آثار و غير آن انس و آشنائى پيدا كرده و حال بايد بالمرّه آنها را بگذارد و برود و يكسره آنان را به خاك نسيان بسپارد ؛ اين ارتحال و مرگ براى او به اندازه‌اى شديد و ناگوار است كه خورشيد در نزد او تاريك است ، ماه تابان تاريك است ، ستارگان فروميريزند ، آبهاى دريا به صورت آتش در مىآيد .\r\nمثل اينكه ما در محاورات خود ميگوئيم : در اثر فلان حادثه اين\r\n\r\n","description":"","footnote":"","page_name":" 7 ","page_number":25},
  {"content":"\r\n\r\nزمين براى من شكافته شد ؛ آسمان بر سر من خراب شد ؛ روز روشن در چشمان من تاريك شد . و واقعاً در نزد بعضى از افرادى كه به يك ضايعه و مصيبتى گرفتار شده‌اند ، اين مطالب مشهود است . روز روشن حقيقةً در برابر ديدگان آنها تاريك است و غذاى لذيذ در كام آنها زهر است .\r\nمادرى كه بچّهء خود را از دست داده ، اگر او را به گردش ببرند و در كنار نهر آب و يا استخر با صفائى بنشانند كه تفريح كند ، اين لمعان و موج آب در نزد او لمعان آتش و شرارهء دوزخ است ؛ بادى كه بر برگ‌هاى درخت و علف‌ها مىوزد ، هر كدام براى جان او نيشترى است ؛ او تفريح چه مىفهمد ؟ او الآن در فراق عزيزترين دلبستگانش در آتش ميسوزد ؛ دنيا در نزد او خراب و تاريك است ، سقف عمارتهاى مجلّل و با شكوه بر سر او فرود آمده ، صداى دلنواز مرغان و بلبلان زمزمه پرداز و غزل خوان ، به صورت صداى بوم و كلاغ براى او دلخراش است .\r\nآيا آيه كريمه :  وَ سُيِّرَتِ الْجِبالُ فَكانَتْ سَراباً  ميخواهد اين معنى را برساند ؟\r\nنه ؛ آيه شريفه براى بيان اين منظور نيست .\r\n\r\nسراب بودن موجودات به معنى ظهور جنبهء ربطى آنها با خداوند است\r\nآيه ميفرمايد : كوه‌ها باطل ميشوند ؛ كوه‌ها را كه مىبينى جامد و مستقرّ در جاى خود قرار گرفته و داراى استقلال و عزّت در وجود و ابَّهت و عظمت هستند ، اينك چون سراب ، بى خاصيّت و بى ارزش و ذليل ، و چون ابرهاى پراكنده و متفرّق شونده در آسمان ثبات و بقائى\r\n\r\n","description":"","footnote":"","page_name":" 8 ","page_number":26},
  {"content":"\r\n\r\nندارند . و اين صنع خداست كه هر موجودى را متقن و محكم آفريده و هر چيز را بر اساس استحكام بنا نهاده است .\r\nبنابراين ، اين اتقان و إحكام راجع به جنبهء ربط آنها با خداست و وجههء باطنى و ملكوتى موجودات را مىفهماند ؛ و اين سراب بودن آنها از نقطهء نظر خلقت و ديدگاه موجوديّت استقلالى ، عين ثبات و بقاء و اتقان از نقطهء نظر ربط با خدا و ديدگاه موجوديّت ربطى با خدا و عدم استقلال آنها در حَيِّز وجود است .\r\nپس در هنگام بروز و ظهور قيامت عالم عوض مىشود و وجههء موجودات بطور كلّى تغيير مىكند .\r\nموجودات كه قبل از بروز علائم قيامت داراى استقلال در وجود بودند و خود را مستقلّ و متّكى به خود نشان ميدادند و جنبهء ربط آنها با خدا مختفى و پنهان بود ، اينك اين عالم عوض مىشود و حقيقت امر در نزد ارتحال كنندگان به قيامت به صورت ديگرى در مىآيد .\r\nموجودات ، خود را فانى و سراب نشان داده و ابداً در خود استقلال ، و اتّكائى به خود ندارند و جنبهء ربط آنها با خدا روشن و آشكار ميگردد .\r\nو اينست معناى  صُنْعَ اللَّهِ الَّذِي أَتْقَنَ كُلَّ شَيْءٍ . \r\nدر قرآن مجيد آيات بسيارى وارد است كه بايد روى هر يك از آنها با دقّت و تأمّل نظر كرد :\r\n يَوْمَ هُمْ بارِزُونَ لا يَخْفى عَلَى اللَّهِ مِنْهُمْ شَيْءٌ لِمَنِ الْمُلْكُ \r\n\r\n","description":"","footnote":"","page_name":" 9 ","page_number":27},
  {"content":"\r\n\r\n الْيَوْمَ لِلَّهِ الْواحِدِ الْقَهَّارِ  . « 1 »\r\n« در روز بازپسين ، همهء مردم ظهور و بروز دارند و چيزى از آنها در نزد خدا پنهان نيست .\r\nدر آن روز قدرت و عظمت و مُلك اختصاص به كه دارد ؟ اختصاص به خداوند واحد قهّار دارد . »\r\n\r\nصفات حضرت احديّت اختصاص به آخرت ندارد\r\nآيا موجودات ، در آن روز ظهور و بروز دارند براى خدا ، و اينك بر خدا ظاهر نيستند ؟ و قدرت و عظمت و مُلك امروز اختصاص به خدا ندارد ؟ و در آن وقت در آن صحنه و عالم اختصاص به خدا پيدا مىكند ؟ اين مطالب چيست كه در آن روز مِلكيّت و مُلكيّتِ مطلقه را به خدا نسبت ميدهد و ميگويد : در آن روز مالكيّت و عظمت و قدرت و مَلِكيّت مختصّ به خداست ؟\r\n يَوْمَ تُوَلُّونَ مُدْبِرِينَ ما لَكُمْ مِنَ اللَّهِ مِنْ عاصِمٍ  . « 2 »\r\n« در آن روز شما پشت نموده و فرار مىكنيد ؛ و هيچ مصونيّت و عصمتى نداريد ، كه شما را از دست خدا برهاند ! »\r\nآيا اين عدم مصونيّت اختصاص به آن روز دارد ، يعنى امروز مردم مىتوانند از دست خدا بگريزند ؛ رفيقى دارند ، شريكى دارند ، معاون و مددكارى دارند كه جلوى خدا را بگيرد ؟ و در آن روز اين رفقا و شركاء و أعوان و مددكاران از بين ميروند و قدرت مستقيماً به خدا بر ميگردد ؟ و عظمت و اقتدار خدا ظاهر مىشود ؟\r\n\r\n\r\n","description":"","footnote":"\r\n( 1 ) آيه 16 ، از سورهء 40 : غافر\r\n( 2 ) قسمتى از آيه 33 از سوره 40 : غافر\r\n","page_name":" 10 ","page_number":28},
  {"content":"\r\n\r\n ما لَكُمْ مِنْ مَلْجَإٍ يَوْمَئِذٍ وَ ما لَكُمْ مِنْ نَكِيرٍ  . « 1 »\r\n« در آن روز هيچ پناهگاهى براى شما نيست و هيچ حامى و مدافعى براى شما نمىباشد ! »\r\nكه شما را در پناه خود در آورد و از شما حمايت نموده ، و از شما در مقابل خدا دفاع كند !\r\n يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ  . « 2 »\r\n« در آن روز هيچ وليّى و دوستى و هيچ سرپرست و مراقبى نمىتواند دستى از دوست و كسى كه در تحت سرپرستى اوست بگيرد ، به‌هيچ‌وجه . و در آن روز مردم مورد اعانت و يارى واقع نخواهند شد . »\r\n وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها عَدْلٌ وَ لا تَنْفَعُها شَفاعَةٌ وَ لا هُمْ يُنْصَرُونَ .  « 3 »\r\n« و بپرهيزيد از روزى كه هيچ صاحب نفسى نمىتواند به عنوان مساعدت به ديگرى ، در مقام او قرار گيرد و به عوض او پاداش داده شود و او را كفايت كند . و از آن صاحب نفس ، عِدل قبول نميگردد كه چيزى را يا كسى را به جاى خود بقبولاند تا از او صرف نظر گردد ، و شفاعت براى آن نفس فائده ندارد ، و ابداً ايشان مورد اعانت و كمك قرار نمىگيرند . »\r\n\r\n\r\n","description":"","footnote":"\r\n( 1 ) ذيل آيه 47 ، از سورهء 42 : الشّورَى\r\n( 2 ) آيه 41 ، از سورهء 44 : الدّخان\r\n( 3 ) آيه 123 ، از سورهء 2 : البقرة\r\n","page_name":" 11 ","page_number":29},
  {"content":"\r\n\r\n وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها شَفاعَةٌ وَ لا يُؤْخَذُ مِنْها عَدْلٌ وَ لا هُمْ يُنْصَرُونَ  . « 1 »\r\n« و بپرهيزيد از روزى كه هيچ نفسى نمىتواند براى پاداش و مجازات جاى نفس ديگرى قرار گيرد ، و از او شفاعت قبول نمىشود و عِدل نيز پذيرفته نمىگردد ؛ و كمك و يارى كرده نخواهند شد . »\r\n يَوْمَ لا تَمْلِكُ نَفْسٌ لِنَفْسٍ شَيْئاً وَ الْأَمْرُ يَوْمَئِذٍ لِلَّهِ  . « 2 »\r\n« در آن روز هيچ نفسى قدرت و اراده و اختيار به‌هيچ‌وجه نسبت به نفس ديگر ندارد ؛ و امر در آن روز مختصّ خداست . »\r\n يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ  . « 3 »\r\n« در آن روز هيچ نفسى قدرت بر تكلّم ندارد مگر به اذن و اجازهء خدا . »\r\n يَوْمَئِذٍ يَوَدُّ الَّذِينَ كَفَرُوا وَ عَصَوُا الرَّسُولَ لَوْ تُسَوَّى بِهِمُ الْأَرْضُ وَ لا يَكْتُمُونَ اللَّهَ حَدِيثاً  . « 4 »\r\n« در آن روز افرادى كه كفر ورزيدند و مخالفت اوامر رسول خدا را كردند ، دوست دارند زمين آنها را فرو برد و پس از نهفتن در زير زمين ، زمين با آنان يكسان گردد . و در آن روز نمىتوانند هيچ گفتارى را از خداوند پنهان كنند . »\r\n\r\n\r\n","description":"","footnote":"\r\n( 1 ) آيه 48 ، از سوره 2 : البقره\r\n( 2 ) آيه 19 ، از سورهء 82 : الانفطار\r\n( 3 ) قسمتى از آيه 105 ، از سورهء 11 : هود\r\n( 4 ) آيه 42 ، از سورهء 4 : النّسآء\r\n","page_name":" 12 ","page_number":30},
  {"content":"\r\n\r\nاين آيات همگى دلالت دارند بر آنكه در روز قيامت هيچ نفسى نمىتواند به نفس ديگر كمك كند ، و رفع حوائج و گرفتارىهاى او را بكند ، و از چنگال عذاب نجات دهد و در مقام دفاع برآيد . در آن روز قدرت و سلطنت و مَلِكيّت اختصاص به خدا دارد ؛ امر و نهى به دست اوست و بس .\r\n\r\nصفات و اسماء خدا ، در دنيا و قيامت تفاوت ندارد\r\nدرحالىكه ميدانيم هميشه قدرت و عظمت و مالكيّت و مَلِكيّت اختصاص به خدا دارد ، و امر و نهى پيوسته به دست اوست ؛ و هيچگاه هيچكس در مقابل پروردگار نمىتواند در مقام دفاع برآيد و بر امر خدا سبقت گيرد .\r\nخداوند هميشه سلطان است . و انسان ، هيچوقت پناهى جز خدا ندارد ، و هيچكس قدرتى و مِلكيّتى و شفاعتى جز به اذن خدا ندارد ؛ امروز و فردا ، و دنيا و آخرت ، در اين موضوع تفاوتى ندارند .\r\nخداوند قادر است و قهّار و مستقلّ بالذّات و ذوالجلال والاكرام ، خدا جبّار است و غفّار ، خدا غفور است و رحمان ، امروز و فردا ندارد .\r\nخدائى كه امروز قدرت داشته باشد و فردا نداشته باشد ، يا امروز نداشته باشد و فردا داشته باشد ، خدا نيست . خدائى كه امروز بدون اذن او و امر و نهى او كار انجام گيرد و فرداى قيامت با اذن و اجازهء او بوده باشد خدا نيست . خدائى كه امروز در تدبير امور و تكوين مستقلّ نباشد و فردا حائز استقلال گردد خدا نيست .\r\n\r\n","description":"","footnote":"","page_name":" 13 ","page_number":31},
  {"content":"\r\n\r\n وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ  . « 1 »\r\n« و خداوند آن كسى است كه در آسمان خدائيّت و الوهيّت دارد ، و در زمين خدائيّت و الوهيّت دارد . »\r\n     قُلْ هُوَ اللَّهُ أَحَدٌ * اللَّهُ الصَّمَدُ * لَمْ يَلِدْ وَ لَمْ يُولَدْ * وَ لَمْ يَكُنْ لَهُ كُفُواً أَحَدٌ      . « 2 »\r\n« بگو اوست كه در ذات و صفات ، احديّت دارد . و او به پاى خود استوار و بى نياز از جميع موجودات است . موجودات از او بيرون نيامده‌اند و خود او نيز بيرون‌آمدهء از چيزى نيست ؛ و هيچ فردى براى او شريك و انباز نيست . »\r\nاين صفات حضرت احديّت اختصاص به آخرت ندارد ، پيوسته چنين بوده و خواهد بود . و اگر كسى قائل به تفاوت اين صفات در امروز و فردا ، و در اين عالم و عالم قيامت شود ، اين عين شرك است .\r\nپس اين آيات چه ميخواهد بگويد ؟\r\n\r\nدر روز قيامت حقيقت توحيد خداوند ظهور مىيابد\r\nاين آيات ميخواهد براى ما روشن كند كه قدرت و عظمت خدا ، مالكيّت و مَلِكيّت خدا ، امر و نهى خدا ، سلطنت و قهّاريّت خدا ، در آن روز براى شما آشكارا ميگردد .\r\nآن روز ، روز ادراك و تفهّم است ، روز معرفت و كشف حقائق است ، روز بروز و ظهور است . امروز نمىتوانيد حقيقت توحيد ذات\r\n\r\n\r\n","description":"","footnote":"\r\n( 1 ) قسمتى از آيه 84 ، از سورهء 43 : الزّخرف\r\n( 2 ) آيات سورهء 112 : الإخلاص\r\n","page_name":" 14 ","page_number":32},
  {"content":"\r\n\r\nبارى تعالى شأنه العزيز و اسماء حُسنى و صفات عُلياى او را دريابيد و به حقّ المعرفه ادراك كنيد . امروز نمىتوانيد اختصاص اين صفات را به خدا مَسّ كنيد و لمس نمائيد . آن روز اين حقيقت و اختصاص براى شما روشن و قابل فهم مىشود .\r\nامروز بواسطهء حجاب‌هاى نفسانى و علاقهء به مادّه و طبع نمىتوانيد ادراك كنيد كه موجودات همه سَرابند ، و اين سلسلهء علل و معلولات با اين نظم شِگرف خود ، ديدهء شما را از حقيقت معطوف به خود داشته ، و نمىتوانيد تعقّل كنيد كه آنچه اتقان و استحكام دارد فقط جنبهء وجهُ اللهى و ربط موجودات به خالق خود مىباشد ، و موجودات فى حدّ ذاتها سرابند ، باطلند ، عدمند ، نيستِ محضند . در آن روز كه نور حقيقت ذات مقدّس حضرت احديّت طلوع مىكند مىيابيد كه در تمام عوالمِ امكان و نشآت آفرينش ، غير از ذات مقدّس او ، صاحب اراده و اختيار و قدرت و عظمت نيست .\r\nآن روز مىيابيد كه  وَ عَنَتِ الْوُجُوهُ لِلْحَيِّ الْقَيُّومِ  « 1 » معنايش چيست ، و قول معروف لَيْسَ فى الدّارِ غَيْرَهُ دَيّارٌ چه حقيقتى را ميخواهد بيان كند !\r\nآن روز در مىيابيد كه شعر لَبيد كه رسول خدا صلّى الله عليه و آله و سلّم آن را أَصْدَقُ شِعْرٍ قَالَتْهُ الْعَرَبُ خواند معنايش چيست ؛ آنجا كه لَبيد ميگويد :\r\n ألا كُلُّ شَىْءٍ ما خَلا اللهَ باطِلٌ * وَ كُلُّ نَعيمٍ لا مَحالَةَ زائِلٌ \r\n\r\n\r\n","description":"","footnote":"\r\n( 1 ) قسمتى از آيه 111 ، از سورهء 20 : طه\r\n","page_name":" 15 ","page_number":33},
  {"content":"\r\n\r\n« آگاه باشيد كه غير از خدا هر چه هست باطل است و هر نعمتى لا محاله زائل شدنى است . »\r\n أكُوسٌ تَلَالَاتْ بِمُدامٍ * أمْ شُموسٌ تَهَلَّلَتْ بِغَمامٍ\r\nاز صفاى مى و لطافت جام * در هم آميخت رنگ جام و مُدام\r\nهمه جام است و نيست گوئى مى * يا مُدام است و نيست گوئى جام « 1 » \r\nدر آن روز واضح ميگردد كه همهء كاخ آفرينش متجلّيات به جمال خدا ، و مُتدَلّيات به جلال او هستند .\r\n حُسنِ ازل پرده ز رُخ باز كرد * فاش و نهان جلوه‌اى آغاز كرد\r\nنور و ظُلَم شد همه ظاهر ازو * گشت عيان جمله مظاهر ازو\r\nبافت به هم سلسلهء جزو و كلّ * يافت از آن مرتبه هر خار و گل\r\nفاش و نهان هر چه بود در نظر * مَظهر حُسنند همه سر به سر \r\nدر آن‌وقت مىفهمند كه خدا  مالِكِ يَوْمِ الدِّينِ  است . بلكه مىفهمند كه ( الْمُلْكُ لِلَّهِ ، الْعِزَّةُ لِلَّهِ ، الْعِلْمُ لِلَّهِ ، الْقُدْرَةُ لِلَّهِ ، الْحَيَوةُ لِلَّهِ ؛ ) همهء صفاتِ مُلك و سلطنت و عزّت و علم و حيات و قدرت\r\n\r\n\r\n","description":"","footnote":"\r\n( 1 ) « ديوان شيخ عراقى » ص 123\r\n","page_name":" 16 ","page_number":34},
  {"content":"\r\n\r\nاختصاص به ذات مقدّس خدا دارد .\r\nپس نتيجهء مطلب آنكه آياتى كه اين صفات را به خداوند در روز قيامت نسبت ميدهد ، نه از نظر قيام اين صفات به آن ذات مقدّس در آن روز است ، بلكه از جهت بروز و ظهور اين صفات در آن روز است بطورى كه تمام خلائق در قيامت ادراك اين معنى را مىنمايند .\r\n  وَ لَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ لِلَّهِ جَمِيعاً وَ أَنَّ اللَّهَ شَدِيدُ الْعَذابِ * إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ   . « 1 »\r\n« اى كاش مردم ظالم و ستمگر ميدانستند كه در هنگام بروز عذاب خدا مىبينند كه تمام قدرت دربست اختصاص به خدا دارد و خداوند شديد العذاب است .\r\nدر آن وقتى كه اشخاص مُجرم از رؤسا و حكّام و ظالمان كه در دنيا متبوع بوده و عدّه‌اى از آنان تبعيّت ميكردند ، از تابعان خود تبرّى جسته ؛ و در آن وقتى كه عذاب را مشاهده نموده ، و سلسله روابط و اسباب بطور كلّى به روى آنان بسته گردد . »\r\nپيروان و تابعان به اميد آنكه متبوعانِ آنها در دنيا پشت و پناه آنها بودند ، و به اميد پاداش از پيروى و تبعيّتى كه از آنها در جرائم و ستم‌ها و معصيت‌ها نموده‌اند ، در روز قيامت براى رفع عذاب به آنها متوسّل ميگردند .\r\nرؤسا و متبوعان كارى از دستشان ساخته نيست ، زيرا در آنجا\r\n\r\n\r\n","description":"","footnote":"\r\n( 1 ) قسمتى از آيه 165 و آيه 166 ، از سورهء 2 : البقرة\r\n","page_name":" 17 ","page_number":35},
  {"content":"\r\n\r\nقدرت و قوّت اختصاص به خدا داشته و تمام روابط و راههائى كه بتوانند به پيروان خود كمك كنند قطع شده است ؛ و بنابراين در پاسخ ميگويند : ما اگر قدرت داشتيم عذاب را از خودمان دور ميكرديم . ماهم همانند شما بيچاره و فاقد قدرتيم ، فاقد اراده و اختياريم ، فاقد وسيله و اسبابيم .\r\n وَ تَقَطَّعَتْ بِهِمُ الْأَسْبابُ  مىرساند كه تمام سلسلهء روابط اعتبارى متعلّق به دنيا بود ؛ عنوان تابعيّت و متبوعيّت ، آمريّت و مأموريّت ، رياست و مرؤوسيّت ، همه برداشته شده است .\r\nاين روابط و اسباب ، ديگر آنجا نيست . در آنجا فقط و فقط مخلوقات ، از جنبهء ربط با خداى خود زندگى و حيات دارند و همه به نور توحيد بستگى و تعلّق دارند و هيچ موجودى از خود ، گرچه به قدر سر سوزن باشد ، در مقابل هستى پروردگار هستى ندارد .\r\n وَ صَرِّحْ بِإطْلاقِ الْجَمالِ وَ لا تَقُلْ * بِتَقْييدهِ مَيْلًا لِزُخْرُفِ زينَةِ\r\nفَكُلُّ مَليحٍ حُسْنُهُ مِنْ جَمالِها * مُعارٌ لَهُ بَلْ حُسْنُ كُلِّ مَليحَة « 1 » \r\n« و پيوسته به اطلاق جمال تصريح كن ؛ و آن را به جهت ميل به زخارف دنيا و زينتهاى عالم غرور تقييد مكن .\r\nپس هر مليحى و بلكه هر مليحه‌اى حسن و زيبائى او از جمال حضرت احديّت است كه به او به عنوان عاريه داده شده است . »\r\n\r\n\r\n","description":"","footnote":"\r\n( 1 ) از اشعار نظم السلوك تائيه كبرى ابن فارض ص 69 و 70\r\n","page_name":" 18 ","page_number":36},
  {"content":"\r\n\r\nو عدم قبول عدل و شفاعت بدون اذن خدا كه  وَ لا يُقْبَلُ مِنْها عَدْلٌ وَ لا تَنْفَعُها شَفاعَةٌ  بر آن دلالت دارد ، نيز در اين عالم و آن عالم تفاوت ندارد ؛ غاية الامر استشفاع در اين عالم چون به غير خدا صورت گيرد و اثر كند ، در حقيقت از خداست ؛ ولى در آن عالم مشهود است كه از هر كه كارى برآيد منوط و مربوط به خدا و اذن حضرت اوست .\r\nو براى اينكه مطالب گفته شده بهتر روشن و واضح گردد ، ناچار از ذكر مقدّمه‌اى هستيم :\r\nاين عالم : عالم مادّه و طبع ، كه از سُنن و اسبابى برخوردار است ، و حقائقى چون خورشيد و ماه و ستارگان و دشت و صحرا و كوه و دريا و باد و باران و تغييرات فصول و اختلاف ليل و نهار ، با آثار و خواصّ بى شمار و روابط و نسب لا تُعدّ و لا تُحصى اين دنيا را تشكيل داده است ، دو صورت و دو وجهه دارد :\r\nيك وجههء خلقى و يك وجههء خدائى ؛ يك صورت خَلقى و يك صورت امرى كه آن را وجهُ اللهى گويند . پس اين ظاهر يك باطن دارد و اين ظاهر حجاب و پردهء ادراك حقائق باطنيّه است .\r\nظاهر همان است كه با حواسّ ظاهريّهء ما مشهود است : از ديدنىها و شنيدنىها و بو كردنىها و چشيدنىها و لمس كردنىها كه همه پيدايش و فقدانشان ، و حدوث و انعدامشان ، روى يك سلسله علل و معلولات و اسباب و مسبّبات است كه ابداً در اين عالم قابل تغيير و تبديل نيستند .\r\n\r\n","description":"","footnote":"","page_name":" 19 ","page_number":37},
  {"content":"\r\n\r\n وَ لَنْ تَجِدَ لِسُنَّةِ اللَّهِ تَبْدِيلًا  . « 1 »\r\n« اى پيغمبر ! هيچگاه در سنّت خدا تبديلى نخواهى يافت . »\r\n وَ لَنْ تَجِدَ لِسُنَّتِ اللَّهِ تَحْوِيلًا  . « 2 »\r\n« و اى پيغمبر ! هيچگاه در سنّت خدا تحويل و جابجائى نخواهى يافت . »\r\nتمام اين عالم با اين نظم عجيب ، و اين سلسله روابط متين و دقيق بدون اندكى تخلّف ، بر اساس اين سنّت الهيّه شروع به كار مىكند .\r\nاگر دانه‌اى بر زمين بيفتد ، بدون آنكه آب به آن بدهند نميرويد . در قفسهء عطّار در شيشهء تخم خشخاش ، خشخاش نميرويد ، ولى اگر همين تخم خشخاش را در تحت يك سلسله علل طبيعىِ روئيدن قرار دهيم : آن را بر زمين بريزيم ، آب دهيم ، هوا مساعد باشد ، خورشيد بتابد ؛ آن دانه سبز مىشود .\r\nو مىبينيم كه اين دانه در تحت يك سلسله اسباب لا يتغيّر ، زنجيروار گرفتار است كه هيچ از آن تخلّف نمىتواند بورزد .\r\nاين دانه علاوه بر شرائط مناسب محيط ، از نقطه نظر تغذّى بايد دچار حشرات و آفات نگردد ، سيل آن را نبرد ، و طعمهء مورچه و گنجشك نگردد ، تا سبز شود و رشد كند .\r\n\r\n\r\n","description":"","footnote":"\r\n( 1 ) ذيل آيه 62 ، از سورهء 33 : الاحزاب ؛ و قسمتى از آيه 43 ، از سورهء 35 : فاطر ( به عبارت  فَلَنْ تَجِدَ )  ؛ و ذيل آيه 23 ، از سورهء 48 : الفتح\r\n( 2 ) ذيل آيه 43 از سوره 35 : فاطر\r\n","page_name":" 20 ","page_number":38},
  {"content":"\r\n\r\nنطفه بايد در رَحِم ريخته شود ، موادّ غذائى به آن برسد تا دوران تكامل خود را طىّ كند ، و بچّه‌اى مستوى داراى هوش و استعداد پا به جهان بگذارد .\r\nغير از اين طريق كه بايد ، دانهء خشخاش سبز نمىشود و جنين ، طفلِ تمام عيار نميگردد .\r\nخورشيد اگر نباشد درخت سبز نميگردد ، محيط زيست براى انسان و حيوان تهيّه نمىشود . قوّهء جاذبه و دافعه نباشد عالم نيست . قوّهء جذب به مركز و گريز از مركز نباشد عالم نيست . اگر حركت اتم نباشد عالم نيست . اگر حركت جوهريّه نباشد عالم نيست .\r\n\r\nسلسلهء علل و اسباب عالم مادّه داراى جنبهء ربطى و الهى هستند\r\nما تمامى موجودات را از روى قوانين صحيح منطقى و فلسفى به اين سلسله علل و معلولات نسبت ميدهيم ، و تمام اين سلسلهء علل صحيح است و غير قابل تغيير .\r\nامّا از اين سلسلهء علل بيائيد بالا ! و آن صورت خدائى و وجه اللهىِ موجودات را تماشا كنيد !\r\nمىبينيد : تمام اين موجودات به دست اراده و قدرت خداست ملكوتش به دست خداست ، حقيقتش ربط با خداست . و با يك لفظ « كُنْ » ايجاد فرموده و نگهدارى مىكند ؛ و اين موجودات از نقطهء نظر هستى بدون آن ربط سرابند و باطل . اگر افاضهء رحمتى بنمايد همه موجودند ، و گرنه همه معدوم .\r\nعيناً مانند يك كارخانه‌اى است اين عالم ، چون در آن داخل ميشويد ماشين‌هاى متعدّد را مىبينيد كه هر كدام مشغول انجام كار\r\n\r\n","description":"","footnote":"","page_name":" 21 ","page_number":39},
  {"content":"\r\n\r\nمخصوصى هستند . يك ماشين موادّ اوّليّه را ميگيرد و تبديل به چيز دگرى مىكند و پس از تبديل ، به ماشين ديگر تحويل ميدهد . آن ماشين نيز تغيير خاصّى در آن ميدهد ، و به ماشين ديگر تحويل ميدهد .\r\nهمچنين هر ماشينى در آن اثرى ميگذارد تا به ماشين آخر ميرسد ، و آن پس از تكميلِ آن مادّهء مورد نظر ، آن را به خارج داده و براى استفاده در معرض ميگذارد .\r\nشما وقتى آن جنس را مىبينيد تعجّب مىكنيد ! كه چطور اين ماشين‌ها خود به خود بدون كمك دست و مراقبت انسانى چنين مرتّب و منظّم ، هر كدام روى اين مادّه عملى انجام داده و سرانجام به شكل مرغوب و مطلوبى مهيّا و آمادهء استفاده نمودند ؟\r\nولى وقتى از كارخانه بيرون آمده و در كمپانى ميرويد ، مىبينيد : آن كسى كه اين كارخانه را به حركت در آورده و روى اين معيار و اسلوب دقيق تنظيم نموده است يك شخص است ، كه به ارادهء او اين كارخانه عمل مىكند و با ارادهء او خاموش مىشود و از كار مىافتد .\r\nاين از باب تمثيل بود ، ليكن حقيقت امر وجه اللهى نسبت به موجودات بسيار عالىتر ، و ربط بسيار قوىتر است .\r\nدر اين دنيا تمام سلسلهء علل و معلولات ، بسيار دقيق و منظّم كار خود را انجام ميدهند . پدر ، مادر ، رفيق ، شريك ، زن ، فرزند ، رئيس و حاكم ، زمين ، باران ، رودخانه ، آفتاب ، ماه ، ستاره ، جزر و مدّ دريا و . . . همگى در جاى خود قرار گرفته و براى تأمين حيات ما مؤثّرند .\r\n\r\n","description":"","footnote":"","page_name":" 22 ","page_number":40},
  {"content":"\r\n\r\nبطورى كه در اين سلسله و در اين روابط اسباب و حوادث ، اگر يك حلقهء آن از ميان برود عالم بكلّى خراب و معدوم ميگردد .\r\nاين وِجههء خَلقى است .\r\nامّا وِجههء الهى آن ، ربط كامل تمام اين سلسله و هر يك از حلقات اين سلسله به خداست ، كه فقط و فقط نور توحيد از تُتُق عالم غيب بر اين هياكل تابش نموده و اين كارخانهء عالم وجود را به گردش درآورده است ، و تمام اين سلسله مأمور به امر خدا و مطيع فرمان او هستند ، و مظاهر آيات جمال و جلال او .\r\nدر قيامت اين جنبهء وجه اللهى مشاهَد و محسوس است و وجه خلقى باطل و سراب است .\r\n فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ  . « 1 »\r\n« پس پاك و منزّه است آن كسى كه ملكوت و جان هر موجودى به دست اوست ، و بازگشت شما بسوى او خواهد بود » .\r\n\r\nعلّت ظهور نور توحيد در قيامت\r\nمردم دنيا بواسطه انغمار در طبيعت و انس با اسباب و مسّببات از اين حقيقت غافل شدند . چون در قيامت روند در جائى كه اين طبيعت و اسباب و مسبّبات بدون اثر است ، مىفهمند كه حقيقت از چه قرار است كَانَ اللهُ وَ لَمْ يَكُنْ مَعَهُ شَىْءٌ خداست و چيزى با خدا نبوده است .\r\nو معلوم است كه افعالى كه به خدا نسبت داده مىشود براى ثبات است و هميشگى است ، در عالم الوهيّت ماضى و مضارع معنى\r\n\r\n\r\n","description":"","footnote":"\r\n( 1 ) آيه 83 ، از سورهء 36 : يس\r\n","page_name":" 23 ","page_number":41},
  {"content":"\r\n\r\nندارد ، بنابراين جمله وَ الآنَ كَمَا كَانَ از خود اين حديث شريف استنتاج مىشود و نيازى به حديث ديگر نداريم . خداوند پيوسته بوده و چيزى با خدا نبوده است و هم اكنون چنين است ، چيزى با خدا نيست . چگونه موجودات سرابيّهء باطله در مقابل وجود و ذات حضرت حقّ جلّ و علا اظهار وجود كنند ، كه غيرت حضرت حقّ و اسم جلالش بنيادشان را بر خواهد كند ؟\r\nخداوند هميشه بوده و خواهد بود و صفات خدا پيوسته با اوست . خداوند در ذات خود و در اسماء و صفات خود و در افعال خود واحد است و هميشه اين توحيد با او بوده و خواهد بود . خداوند در همهء عوالم واحد است و موَحَّد ، و تأثير صفات او در عالم توحيد ، در قيامت تنها نيست ؛ در اينجا واحد است و در قيامت نيز واحد است .\r\nچيزى با خدا نبوده و نخواهد بود وَ الآنَ كَمَا كَانَ . پس زيد و عمرو كيستند ؟ عِلل و اسباب چيست ؟\r\n همه هر چه هستند از آن كمترند * كه با هستيش نام هستى برند \r\n يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ  . « 1 »\r\n« اى مردم ! شما همگى نيازمندان و محتاجانيد بسوى خدا ! و خداوند تنها اوست كه بى نياز است ؛ و اوست تنها كسى كه محمود و\r\n\r\n\r\n","description":"","footnote":"\r\n( 1 ) آيه 15 ، از سورهء 35 : فاطر\r\n","page_name":" 24 ","page_number":42},
  {"content":"\r\n\r\nپسنديده و مورد ستايش و تعريف است . »\r\nدر وقت ظهورِ نور توحيد ، مشاهده مىشود كه اين كوههاى سخت ، به قدر يك پَر كاه از خود قدرت و عظمت ندارند ، درحالىكه اگر واقعاً مانند عِهن منفوش ( پشم زده شده ) در هوا متلاشى ميشدند باز وجودى داشتند .\r\nولى جبال و همهء موجودات بدون استثناء موجوديّت و شخصيّت خود را در قبال ظهور نور توحيد از دست ميدهند . و در عالمِ طلوع نور توحيد ، شمع‌هاى نيم سوختهء ضعيف چه نورى دارند ؟\r\nچون عالم عوض مىشود همهء موجودات ، هستى خود را مىبازند . عيناً مانند قطعات بزرگ يخ كه بر درّه‌ها و عَقَبات و توچال‌ها ، در فصل زمستان با نهايت صلابت از خود اظهار وجود نموده ، ولى همين كه آفتاب تَموز بر آنها بتابد رفته رفته آب شده و بكلّى شخصيّت خود را از دست ميدهند .\r\n طَلَعَ الشَّمْسُ أيُّها الْعُشّاقْ * فَاسْتَنارَتْ بِنورِهِ الآفاقْ \r\n« اى عاشقان و دلباختگان لقاء و جمال حضرت احديّت ! اينك بدانيد كه خورشيد طلوع كرده است ! و تمام افق‌ها به نور او روشن و منوّر گرديده‌اند » !\r\n\r\nدر قيامت فقط نور توحيد ظاهر است و بس\r\nچه خوب و عالى بيان مىكند قرآن كريم اضمحلال اسباب و علل و امور اعتباريّه را در اين فقره :\r\n لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ . \r\n« بين شما و آنها جدائى افتاد . و آنچه را كه گمان ميكرديد كه\r\n\r\n","description":"","footnote":"","page_name":" 25 ","page_number":43},
  {"content":"\r\n\r\nامروز براى شما مؤثّر باشد در بوتهء نابودى قرار گرفت و از شما پنهان شد . »\r\n  وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ * وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَ تَرَكْتُمْ ما خَوَّلْناكُمْ وَراءَ ظُهُورِكُمْ وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ   . « 1 »\r\n« اى پيغمبر ! كاش ميديدى آن وقتى را كه مردم ظالم و ستمگر در غمرات و سَكرَات مرگ غوطه ميخورند و ملائكهء قبض ارواح دستهاى خود را براى قبض روح آنها باز كرده ، و چنين به آنان خطاب مىكنند :\r\nنَفْس‌هاى خود را خارج كنيد ! امروز به عذاب بد و سختى خواهيد رسيد ! و پاداش شما خواهد بود ، در مقابل آنكه شما بر خدا سخن ناشايسته و غير حقّ گفتيد ! و از پذيرش آيات او استكبار نموده و به ترفّع نفس خود ، آيات را نمىپذيرفتيد !\r\nهمان طورى كه شما را در مبدأ آفرينشتان تنها ايجاد كرديم ، امروز نيز بسوى ما تنها آمده‌ايد ؛ و آنچه ما براى تمتّع از دنيا از اسباب و اموال به شما داديم پشت سر انداختيد ؛ و آن ياران و مددكاران دنيا را كه چنين مىپنداشتيد كه از شما دستى بگيرند و كمكى نمايند ، امروز\r\n\r\n\r\n","description":"","footnote":"\r\n( 1 ) قسمتى از آيه 93 و آيه 64 ، از سورهء 6 : الانعام\r\n","page_name":" 26 ","page_number":44},
  {"content":"\r\n\r\nنمىبينيم كه با شما آمده باشند و با شما باشند ! بين شما و آنها جدائى افتاد و پنهان شد از شما آنچه را كه مىپنداشتيد ! »\r\nاين دو فقرهء اخير بسيار شگرف است كه چگونه در عالم ظهور حقيقت و تمثّل فرشتگان ، تمام اموال پشت سر مىافتد ، و ياران و ارحام و اقرباء و عشيره و رئيس و حاكم و مرؤوس و رعيّت ، همه و همه در آنجا گم ميشوند و مختصر اثرى از آنها نمىماند .\r\nانسان يك عُمر با موجودات دنيويّه عشقبازى كرد ، و حالا معلوم مىشود همه عروسك بوده و سراب بوده‌اند . يك عمر بهترين سرمايه‌هاى وجودى خود را كه علم و حيات و قدرت او بود ، در راه عشقبازى با باطل و سراب و انسان‌هاى مقوّائى و تو خالى و عالم بى اعتبار صرف كرد .\r\nچقدر خوب اين معنى را ملّاى رومى بيان كرده است :\r\n گر به جهل آئيم آن زندانِ اوست * ور به علم آئيم آن ايوانِ اوست\r\nگر به خواب آئيم مستان وئيم * ور به بيدارى به دستان وئيم\r\nور بگرئيم ابرِ پُر زَرق وئيم * ور بخنديم آن زمان برق وئيم\r\nور به خشم و جنگْ عكسِ قهر اوست * ور به صلح و عُذرْ عكس مِهر اوست \r\n\r\n","description":"","footnote":"","page_name":" 27 ","page_number":45},
  {"content":"\r\n\r\n ما كئيم اندر جهان پيچ پيچ * چون الف كو خود ندارد هيچ هيچ\r\nچون الف گر تو مجرّد ميشوى * اندرين ره مَرد مُفرد ميشوى « 1 » \r\nو ديگرى نيز عالى سروده است :\r\n اسْقِنى يا رَبِّ كَأْسَ الْوَحْدَةِ * سُكْرُها يُمْحِى ظُلامَ الْكَثْرَةِ\r\nساقيا آن بادهء وحدت بيار * تا بَرَد از چهرهء دل اين خُمار\r\nعشق وحدت ار دمى آيد به كار * مىكشاند مر تو را تا كوى يار\r\nبشنوى آن دم تو با صوت حسن * بىمحابا بانگ المُلْكُ لِمَن\r\nار چه مولى گفته در امُّ الكتاب * در قيامت باشد اين بانگ آن جناب\r\nليك مطلب‌ها بسى باشد دقيق * گويمت شرح ار بخواهى اى رفيق\r\nسر برآور از عوالم تا به هو * تاى تعبير است و ضيق گفتگو \r\n\r\n\r\n","description":"","footnote":"\r\n( 1 ) « مثنوى » طبع ميرخانى ، ج 1 ، ص 41\r\n","page_name":" 28 ","page_number":46},
  {"content":"\r\n\r\n لب ببند از گفتگو و كُن طواف * سير فى الله را ترا باشد مَطاف\r\nردّ آنچه مر ترا بسپرده دوست * هر چه هست و نيست ملك و مال اوست\r\nگوش كثرت ار رها بنموده‌اى * بىمحابا بانگ حقّ بشنيده‌اى\r\nليك وا گو با مَنَت آن گوش كو * وه چه‌ها بنموده كثرت مو به مو \r\n\r\n« هر چه هست و نيست ملك و مال اوست »\r\nپس در دنيا چشم دوبين و أحْوَل و رَمَدآلود ، تصوّر غلط مينمود . در دنيا غير خدا را طلب كردند و احكام توحيد را فراموش كردند ، و خيال كردند آن متخيّلات سرابى ، در عالم حقيقت هم حقّ عبور و مرور دارند ، و حالا در قيامت معلوم شد كه چنين نيست .\r\n روى تو ظاهر است به عالم نهان كجاست * گر او نهان بوَد به جهان خود عيان كجاست\r\nعالَم شده است مظهر حسن و جمال تو * اى جان بگو كه مظهر و جان جهان كجاست « 1 » \r\n\r\nگفتار أمير المؤمنين عليه السّلام راجع به توحيد\r\nدر كتاب « أسرار الصّلاة » مرحوم عارف صمدانى و عالم ربّانى حاج ميرزا جواد آقا ملكى تبريزى رضوانُ الله عليه فرمايد :\r\nقوله عليه السّلام : أَنَّهُ مَا نَظَرْتُ إلَى شَىْءٍ إلَّا وَ رَأَيْتُ اللهَ قَبْلَهُ\r\n\r\n\r\n","description":"","footnote":"\r\n( 1 ) مفاتيح الإعجاز » ص 60\r\n","page_name":" 29 ","page_number":47},
  {"content":"\r\n\r\nوَ بَعْدَهُ وَ مَعَهُ « 1 » .\r\n« گفتار ( حضرت أمير المؤمنين ) عليه السّلام است كه : به هيچ چيزى نظر نكردم ، مگر آنكه قبل از آن چيز و بعد از آن چيز و با آن چيز خدا را ديدم . »\r\nو نيز در رسالهء « لقاءُ الله » فرمايد : و امام صادق عليه السّلام ميفرمايد :\r\nمَا رَأَيْتُ شَيْئاً إلَّا رَأَيْتُ اللهَ قَبْلَهُ وَ مَعَهُ وَ بَعْدَهُ « 2 »\r\nو ليكن مرحوم صدر المتألّهين رضوانُ الله عليه گويد : از أمير المؤمنين عليه السّلام نقل شده است كه او گفته است :\r\nمَا رَأَيْتُ شَيْئاً إلَّا وَ رَأَيْتُ اللهَ قَبْلَهُ . وَ رُوِىَ : مَعَهُ وَ فِيه « 3 » و « 4 »\r\n\r\n\r\n","description":"","footnote":"\r\n( 1 ) « أسرار الصّلاة » ص 65\r\n( 2 ) لقاء الله خطى ص 7\r\n( 3 ) أسفار اربعه » طبع سنگى ، ج 1 ، ص 26 ؛ و طبع سربى ، ج 1 ، ص 117\r\n( 4 ) « مرحوم سبزوارى در حاشيه خود بر « شرح منظومة » خود در ص 66 ، از طبع ناصرى ، راجع به كيفيّت تقوُّم معلول به علّت گويد : و هو متقوّمٌ بها [ أى بالعلّة 
  ] أىْ ليستِ العِلّةُ خارجةً عنه بحيثُ لا مرتبةَ لهُ خاليةً عنها . و لا ظهورَ له خالياً عن ظهورِها ، بل الظّهورُ لها أوّلًا و له ثانيا كما قالَ عليه السّلامُ : ما رَأَيْتُ شَيْئاً إلّا وَ رَأَيْتُ اللهَ قَبْلَهُ . و قالَ : داخِلٌ فى الاشْياءِ لا بِالْمُمازَجَةِ ، وَ خارِجٌ عَنِ الاشْياءِ لا بِالْمُزايَلَةِ . و أيضًا : لَيْسَ فى الاشْياءِ بِوالِجٍ ، وَ لا عَنْها بِخارِجٍ . و أيضًا : مَعَ كُلِّ شَىْءٍ لا بمُقارَنَةٍ ، وَ غَيْرُ كُلِّ شَىْءٍ لا بمُزايَلَةٍ . و أيضًا : داخِلٌ فى الاشْياءِ لا كَدُخولِ شَىْءٍ فى شَىْءٍ ، خارِجٌ عَنِ الاشْياءِ لا كَخُروجِ شَىْءٍ عَنْ شَىْءٍ . و أيضًا : تَوْحيدُهُ تَمْييزُهُ عَنْ خَلْقِه ، وَ حُكْمُ التّمِيزِ بَينونَةُ صِفَةٍ لا بَيْنونَةُ . .\r\n","page_name":" 30 ","page_number":48},
  {"content":"\r\n\r\n« من چيزى را نديدم مگر آنكه قبل از آن خدا را ديدم . و نيز روايت شده است كه : قبل از آن و با آن و در آن خدا را ديدم . »\r\n ياريست مرا وراى پرده * حسن رخ او سزاى پرده\r\nعالم همه پردهء مصوَّر * أشيا همه نقش‌هاى پرده\r\nاين پرده مرا ز تو جدا كرد * اينست خود اقتضاى پرده\r\nنى نى كه ميان ما جدائى * هرگز نكند غِطاى پرده « 1 » \r\nآرى ، چون سالكان راه لقاء خدا با قدم همّت در اين مضمار قدم نهاده و گوى سبق را بربايند ، و دامن از دو جهان تكان داده غير از لقاى حضرت محبوب چيزى را نشناسند ، و مقصد و مقصود و هدف و معبود خود قرار ندهند ، و از درجات اخلاص برآيند تا به مقام مخلَصين و مقرّبين فائز گردند ، و با پاى اصطبار و مجاهدهء با نفس ، از همهء چيزها بگذرند و از ما سِوى الله چشم پوشند ؛ آنها با همه چيز و قبل از همه چيز و بعد از همه چيز خدا را ببينند .\r\n دلى كز معرفت نور و صفا ديد * ز هر چيزى كه ديد اوّل خدا ديد \r\n هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  . « 2 »\r\n« اوست اوّل و آخر ، و ظاهر و باطن ، و او به همهء چيزها داناست . »\r\nاينجاست كه از آن شراب ملكوتى نصيب هر كس گردد ، و\r\n\r\n\r\n","description":"","footnote":"\r\n- عُزْلَةٍ . و بالجُملة هذا مُتواترٌ بالمَعنى . - انتهى .\r\n( 1 ) « مفاتيح الإعجاز » ص 60\r\n( 2 ) آيه 3 ، از سورهء 57 : الحديد\r\n","page_name":" 31 ","page_number":49},
  {"content":"\r\n\r\nفكرش را از مستى هواى نفس برهاند و به مستى لقاء خدا و اولياى خدا بگرداند ، اين معنى براى او مشهود ميگردد كه :\r\n وَ سَقاهُمْ رَبُّهُمْ شَراباً طَهُوراً  . « 1 »\r\n از سقاهم ربّهم بين جملهء ابرار مست * وز جمال لا يزالى هفت و پنج و چار مست\r\nتن چو سايه بر زمين و جان پاك عاشقان * در بهشت عدن تَجرى تحتها الانهار مست\r\nخود چه جاى عاشقان كز جام توحيد خدا * كوه و صحرا و جبال و جملهء اشجار مست « 2 » \r\n\r\nاشعار ابن فارض دربارهء ظهور نور توحيد در مقرَّبين و مخلَصين\r\n 27 وَ كَشْفُ حِجابِ الْجِسْمِ أبْرَزَ سِرَّ ما * بِهِ كانَ مَسْتورًا لَهُ مِنْ سَريرَتى ( 1 )\r\n58 وَ مَنْ يَتَحَرَّشْ بِالْجَمالِ إلَى الرَّدَى * رَأَى نَفْسَهُ مِنْ أنْفَسِ الْعَيْشِ رُدَّتِ ( 2 )\r\n59 وَ نَفْسٌ تَرَى فى الْحُبِّ أنْ لا تَرَى عَنًا * مَتَى ما تَصَدَّتْ لِلصَّبابَةِ صُدَّتِ ( 3 )\r\n157 فَنِلْتُ وَلاها لا بِسَمْعٍ وَ ناظِرٍ * وَ لا بِاكْتِسابٍ وَ اجْتِلابِ جِبِلَّةِ ( 4 )\r\n158 وَهِمْتُ بِها فى عالَمِ الامْرِ حَيْثُ لا * ظُهورٌ ، وَ كانَتْ نَشْوَتى قَبْلَ نَشْأتى ( 5 ) \r\n\r\n\r\n","description":"","footnote":"\r\n( 1 ) ذيل آيه 21 ، از سورهء 76 : الإنسان\r\n( 2 ) « تفسير ملّا حسين كاشفى » خطّى ، در تفسير سورهء دهر\r\n","page_name":" 32 ","page_number":50},
  {"content":"\r\n\r\n 246 بَدَتْ بِاحْتِجابٍ وَ اخْتَفَتْ بِمَظاهِر * عَلَى صِبَغِ التَّلْوينِ فى كُلِّ بَرْزَةِ ( 6 )\r\n296 فَطِبْ بِالْهَوَى نَفْساً فَقَدْ سُدْتَ أنْفُسَ الْ * - عِبادِ مِنَ الْعُبّادِ فى كُلِّ امَّةِ ( 7 )\r\n352 تَجَمَّعَتِ الاهْوآءُ فيها فَما تَرَى * بِها غَيْرَ صَبٍّ لا يَرَى غَيْرَ صَبْوَةِ ( 8 )\r\n374 لَئِنْ جَمَعَتْ شَمْلَ الْمَحاسِنِ صورَةً * شَهِدْتُ بِها كُلَّ الْمَعانى الدَّقيقَةِ ( 9 )\r\n387 فَلَوْ بَسَطَتْ جِسْمى رَأَتْ كُلَّ جَوْهَرٍ * بِهِ كُلُّ قَلْبٍ فيهِ كُلُّ مَحَبَّةِ ( 10 )\r\n461 وَ لَمّا نَقَلْتُ النَّفْسَ مِنْ مُلْكِ أرْضِها * بِحُكْمِ الشِّرا مِنْها إلى مُلْكِ جَنَّةِ ( 11 )\r\n526 رَفَعْتُ حِجابَ النَّفْسِ عَنْها بِكَشْفَى ال * - نِّقابَ فَكانَتْ عَنْ سُؤالى مُجيبَتى ( 12 )\r\n527 وَ كُنْتُ جَلا مِرءَاةِ ذاتىَ مِنْ صَدا * صِفاتى وَ مِنّى احْدِقَتْ بِأشِعَّةِ ( 13 )\r\n528 وَ أشْهَدْتُنى إيّاىَ إذْ لا سِواىَ فى * شُهودى مَوْجودٌ فَيَقْضى بِزَحْمَةِ ( 14 )\r\n534 فَشاهِدُ وَصْفى بى جَليسى وَ شاهِدى * بِهِ لِاحْتِجابى لَنْ يَحِلَّ بِحِلَّتى ( 15 )\r\n536 كَذاكَ بِفِعْلى عارِفى بىَ جاهِلٌ * وَ عارِفُهُ بى عارِفٌ بِالْحَقيقَةِ ( 16 ) \r\n\r\n","description":"","footnote":"","page_name":" 33 ","page_number":51},
  {"content":"\r\n\r\n 546 فَلَفْظٌ وَ كُلّى بى لِسانٌ مُحَدِّثٌ * وَ لَحْظٌ وَ كُلّى فىَّ عَيْنٌ لِعَبْرَتى ( 17 )\r\n547 وَ سَمْعٌ وَ كُلّى بِالنَّدَى أسْمَعُ النِّدا * وَ كُلّىَ فى رَدِّ الرَّدَى يَدُ قُوَّةِ ( 18 )\r\n548 مَعانى صِفاتٍ ماوَرا اللبْسِ أثْبَتَتْ * وَ أسْماءُ ذاتٍ ما رَوَى الْحِسُّ بَثَّتِ ( 19 )\r\n578 تَحَقَّقْتُ أنّا فى الْحَقيقَةِ واحِدٌ * وَ أثْبَتَ صَحْوُ الْجَمْعِ مَحْوَ التَّشَتُّتِ ( 20 )\r\n579 وَ كُلّى لِسانٌ ناظِرٌ مِسْمَعٌ يَدٌ * لِنُطْقٍ وَ إدْراكٍ وَ سَمْعٍ وَ بَطْشَةِ ( 21 )\r\n580 فَعَيْنىَ ناجَتْ وَ اللِسانُ مُشاهِدٌ * وَ يَنْطِقُ مِنّى السَّمْعُ وَ الْيَدُ أصْغَتِ ( 22 )\r\n581 وَ سَمْعىَ عَيْنٌ تَجْتَلى كُلَّ ما بَدا * وَ عَيْنىَ سَمْعٌ إنْ شَدا الْقَوْمُ تُنْصِتِ ( 23 )\r\n582 وَ مِنّىَ عَنْ أيْدٍ لِسانى يَدٌ كَما * يَدى لى لِسانٌ فى خِطابى وَ خُطْبَتى ( 24 )\r\n583 كَذاكَ يَدى عَيْنٌ تَرَى كُلَّ ما بَدا * وَ عَيْنى يَدٌ مَبْسوطَةٌ عِنْدَ بَسْطَتى ( 25 )\r\n584 وَ سَمْعى لِسانٌ فى مُخاطَبَتى كَذا * لِسانىَ فى إصغآئِهِ سَمْعُ مُنْصِتِ ( 26 )\r\n585 وَ لِلشَّمِّ أحْكامُ اطِّرادِ الْقياسِ فى اتِّ * - حادِ صِفاتى أوْ بِعَكْسِ الْقَضيَّةِ ( 27 ) \r\n\r\n","description":"","footnote":"","page_name":" 34 ","page_number":52},
  {"content":"\r\n\r\n 600 هىَ النَّفْسُ إنْ ألْقَتْ هَواها تَضاعَفَتْ * قُواها وَ أعْطَتْ فِعْلَها كُلَّ ذَرَّةِ ( 28 )\r\n631 وَ إنّى وَ إنْ كُنْتُ ابْنَ ءَادَمَ صورَة * فَلى فيهِ مَعْنًى شاهِدٌ بِابُوَّتى ( 29 )\r\n665 وَ ما كُنْتَ تَدْرى ، قَبْلَ يَوْمِكَ ما جَرَى * بِأمْسِكَ أوْ ما سَوْفَ يَجْرى بِغُدْوَةِ ( 30 )\r\n666 فَأصْبَحْتَ ذا عِلْمٍ بِأخْبارِ مَنْ مَضَى * وَ أسْرارِ مَنْ يَأْتى مُدِلًّا بِخِبْرَةِ ( 31 )\r\n678 وَ إيّاكَ وَ الإعْراضَ عَنْ كُلِّ صورَةٍ * مُمَوَّهَةٍ أوْ حالَةٍ مُسْتَحيلَةِ ( 32 )\r\n747 ألا هَكَذا فَلْتُعْرِفِ النَّفْسُ أوْ فَلا * وَ يُتْلَ بِها الْفُرْقانُ كُلَّ صَبيحَةِ ( 33 ) « 1 » \r\n\r\nترجمهء اشعار ابن فارض دربارهء ظهور نور توحيد\r\nاينك به ترجمهء لفظى اين ابيات مىپردازيم :\r\n1 - و برداشته شدن حجاب جسم از من ، ظاهر كرد از سريرهء من ، سرّ آنچه را كه بواسطهء جسم من مستور بود .\r\n2 - و كسى كه با جَمال متعرّض مراتب پست و زبون گردد ، مىبيند نفس خود را كه از نفيس‌ترين عيش‌ها و مفاخر كنار زده شده\r\n\r\n\r\n","description":"","footnote":"\r\n( 1 ) اين اشعار سرودهء ابن فارض است كه در عرفان به زبان عرب همانند حافظ در زبان فارسى غرّاء و بسيار عالى و خوب سروده است . و ما اين اشعار را كه در « تائيّة كبرى » و مجموعاً 761 بيت است به مناسبت مطلب و مقام انتخاب كرديم . و براى تطبيق با ترجمه ، در طرف چپ اعداد سِرى را گذارديم و در طرف راست شمارهء ابيات را از « ديوان ابن فارض » قرار داديم تا مراجعهء به آن آسان شود .\r\n","page_name":" 35 ","page_number":53},
  {"content":"\r\n\r\nاست .\r\n3 - و چنانچه نفسى رأيش چنين باشد كه در راه محبّت سختى نبيند ، هر گاه متعرّض عشق گردد ، از اين حريم به دور انداخته مىشود .\r\n4 - پس من مورد عنايت و نصرت خدا واقع شدم ، نه با كارى كه با چشم و گوش انجام دادم و نه با اكتسابى كه نمودم و نه با استحقاق جبلّى و طبيعتى كه داشتم .\r\n5 - و من عاشق ، سرگردان و دلباختهء او شدم در عالم امر ، در آن جائى كه ظهور عالم خلق نبود ، و مستى من از آن جمال مقدّس ، قبل از ابتداى آفرينش طبعى و طبيعى من بود .\r\n6 - ظاهر شد در پردهء حجاب ؛ و پنهان شد بواسطهء مظاهر خود در هر دوره و ظهورى به رنگ‌هاى مختلف .\r\n7 - پس با طيب نفس خود محبّت خدا را بپذير ؛ در اين صورت برتر و والاتر از همهء نفوس بندگان خدا از عبادت كنندگان در هر امّت و گروهى خواهى شد !\r\n8 - تمام محبّت‌ها و ميل‌ها بسوى خدا تجمّع كرده ؛ حتّى نمىبينى در او غير از عاشقى كه غير از عشق چيزى نمىشناسد .\r\n9 - و چنانچه در خود تمام صورت‌هاى محاسن و نيكوئىها را جمع كند ، من تمام معانى دقيقه را در او مشاهده مىنمايم .\r\n10 - و اگر جسم مرا باز و منشرح كند ، در هر ذرّه‌اى از آن مىبيند كه تمام دلهائى است كه در آن تمام محبّت‌ها موجود است .\r\n\r\n","description":"","footnote":"","page_name":" 36 ","page_number":54},
  {"content":"\r\n\r\n11 - و چون نفس خود را بر اساس مبايعه و خريد و فروش ، از حكومت و سرزمين دنيا به حكومت و سرزمين بهشت منتقل كردم ،\r\n12 - حجاب نفس را از رؤيت و لقاى حضرت معبود برداشتم ، به اينكه نقاب را بالا زدم ، پس آن حضرت پاسخ دعاها و تمنّاهاى مرا داد .\r\n13 - و من خودم جَلاء آئينهء ذات خود از زنگار صفات خود شدم . و از من اشعّه‌اى بيرون تراويده ، گرداگرد ذات مرا گرفت و بر آن محيط شد .\r\n14 - و من خودم را بر خودم شاهد گرفتم ؛ چون هيچ موجودى در شهود من غير از من نبود ، كه با من برخورد و تزاحم داشته باشد .\r\n15 - پس آن كسى كه صفات مرا به من ببيند ، جليس و همنشين من است . و آن كسى كه به جهت احتجاب من ، مرا به صفات من ببيند ، در منزل من فرود نيامده است .\r\n16 - همچنين آنكه مرا به فعل من بشناسد ، نسبت به من جاهل است . و كسى كه فعل مرا به من بشناسد ، حقيقتاً به من عارف است .\r\n17 - پس سخن گفتن من ، درحالىكه كلّ وجود من زبان است كه از خود حكايت مىكند و حديث مىنمايد ؛ و نگاه كردن من ، درحالىكه كلّ وجود من چشم است كه براى نگاه كردن در خود من است ،\r\n18 - و شنيدن من ، درحالىكه كلّ وجود من به جود و عطا شنواترين نداهاست ؛ و درحالىكه كلّ وجود من در دفاع و ردّ پستى ،\r\n\r\n","description":"","footnote":"","page_name":" 37 ","page_number":55},
  {"content":"\r\n\r\nدست قدرت است ،\r\n19 - معانىِ صفاتى است در من كه در ماوراء جسم و طبيعت قرار داده شده است ؛ و اسماء ذات من است كه پراكنده و انتشار داده است آنچه را كه عالم حسّ براى عالم نفس روايت مىكند .\r\n20 - براى من به يقين پيوست كه ما در حقيقت واحد بوديم ؛ و هوشيارىِ مقام جمع ، سُكر و مستى مقامِ تفرقه و تشتّت را روشن و هويدا ساخت .\r\n21 - و تمام وجود من زبان گويا و چشم بينا و گوش شنوا و دست بود ، براى سخن گفتن و فهميدن و شنيدن و گرفتن .\r\n22 - پس چشم من آهسته سخن گفت ، و زبان من مشاهده نمود ، و گوش من به گفتار آمد ، و دست من استماع كرد .\r\n23 - و گوش من ، چشم است كه نظر مىكند به هر چه ظاهر شود . و چشم من گوش است كه چنانچه ياران به شعر و نغمه‌سرائى پردازند ، سكوت مىكند .\r\n24 - و از من بجاى دست‌هايم زبانم دست است ؛ همچنان كه دست من زبان من است در خطاباتى كه دارم و خطبه‌هائى كه ميخوانم .\r\n25 - همچنين دست من چشم است كه هر چه را ظاهر شود مىبيند ؛ و چشم من دستِ با قدرت و گشوده‌اى است در وقتىكه بخواهم باز كنم و بگشايم .\r\n26 - و گوش من زبان است در مخاطبات من ، و همچنين زبان\r\n\r\n","description":"","footnote":"","page_name":" 38 ","page_number":56},
  {"content":"\r\n\r\nمن در گوش دادنش گوش ساكت است .\r\n27 - و از براى بوئيدن نيز همان احكام همگانى بودن قياس اتّحاد صفات مىآيد ؛ از سخن گفتن و ديدن و شنيدن و گرفتن ، و يا به عكس قضيّه ميتوان گفت : زبان و چشم و گوش و دست هر كدام از آنها مىبويد .\r\n28 - تمام اين كارها از نفس است ، كه اگر از هواى خود بيرون رود و خواهش‌هاى خود را بيفكند ، قواى آن به نحو تضاعف بالا ميرود و ميتواند فعل خود را به هر ذرّه‌اى از اعضايش برساند و كار مجموع قوا و اعضا را با آن انجام دهد .\r\n29 - و من اگرچه از نقطهء نظر صورت پسر آدم بو البشر هستم ، و ليكن در من نسبت به آدم معنائى هست كه گواهى به پدر بودن من براى او ميدهد .\r\n30 - و تو در حالى بودى كه از جريانات قبل از امروزت اطّلاع نداشتى ! و از جريانات فردا نيز بى خبر بودى !\r\n31 - و ليكن حالِ تو فعلًا چنين شده است كه از أخبار گذشته و از أسرار آينده آگاهى و به جرأت و اعتماد به نفس خبر ميدهى !\r\n32 - و مبادا از هر صورتى كه مُمَوَّه و مُزخرف است به زينت‌ها ، و از حالت‌هاى متغيّر إعراض كنى ، زيرا كه آنها تو را به حقائقى هدايت مىكند كه اين صورت‌ها و حالات طيف خيال آنهاست .\r\n33 - و آگاه باش كه نفس را اين‌طور كه گفتيم بايد شناخت و يا آنكه دست از معرفت نفس باز داشت ؛ و با چنين نفسى كه ما توصيف\r\n\r\n","description":"","footnote":"","page_name":" 39 ","page_number":57},
  {"content":"\r\n\r\nنموديم ، بايد قرآن كريم در هر صبحگاهى تلاوت شود .\r\nو حافظ شيرازى عليه‌الرّحمه در اين زمينه سروده است :\r\n هزار جَهد بكردم كه يار من باشى * مراد بخش دل بى قرار من باشى\r\nچراغ ديدهء شب‌زنده‌دار من گردى * انيس خاطر امّيدوار من باشى\r\nچو خسروان ملاحت به بندگان نازند * تو در ميانه خداوندگار من باشى\r\nدر آن چمن كه بُتان دست عاشقان گيرند * گرت ز دست برآيد نگار من باشى\r\nشود غزالهء خورشيد صيد لاغر من * گر آهوئى چو تو يكدَم شكار من باشى\r\nمن ار چه حافظ شهرم جُوى نمىارزم * مگر تو از كرم خويش يار من باشى « 1 » \r\nاگر او آمد و يار ما شد ، چشم‌هاى ما را بينا و گوش‌هاى ما را شنوا و زبان ما را گويا مىكند . و اگر او نيامد و ما را به خود واگذار كرد ، يك عمرى را در حجاب بسر برده و با نسبتى كه از صفات او به خود ميدهيم راه إعراض و مَجاز پيموده‌ايم .\r\n\r\nإعراض از ياد خدا ، موجب نابينائى در قيامت است\r\n  وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً وَ نَحْشُرُهُ يَوْمَ الْقِيامَةِ أَعْمى * قالَ رَبِّ لِمَ حَشَرْتَنِي أَعْمى وَ قَدْ كُنْتُ بَصِيراً  \r\n\r\n\r\n","description":"","footnote":"\r\n( 1 ) « ديوان حافظ » طبع پژمان ( سنهء 1318 ) غزل 469 ، ص 214 و 215\r\n","page_name":" 40 ","page_number":58},
  {"content":"\r\n\r\n قالَ كَذلِكَ أَتَتْكَ آياتُنا فَنَسِيتَها وَ كَذلِكَ الْيَوْمَ تُنْسى  « 1 » .\r\n« و كسى كه از ياد خدا إعراض كند ، پس بدرستى كه زندگى او توأم با سختى و مشكلات خواهد بود ، و ما او را در روز قيامت كور محشور خواهيم كرد . ميگويد : اى پروردگار من ! من كه در دنيا بينا بودم ، چرا مرا در اينجا كور حشر نمودى ؟ خداوند ميفرمايد : اينچنين است كه در دنيا آيات ما بسوى تو آمد و آنها را فراموش كردى ! و بدين جهت امروز نيز فراموش كرده شدى ! »\r\nپناه به خدا ؛ در اين دنيا انسان اعتماد به غير خدا نموده و همه چيز از دستش ميرود . و امّا اگر با خدا راه محبّت و عشق ، باز كند و طبق دعاى مولى أمير المؤمنين عليه السّلام : وَ اجْعَلْ . . . قَلْبِى بِحُبِّكَ مُتَيَّمًا « 2 » ( دل مرا در محبّت و عشق خودت ديوانه كن ) با خدا و اسرار الهى و واقعيّات سر و كار داشته و دامن از لوث اعتبار و مجاز بشويد ، در آنجا حبيب الله ، يَد الله ، روح الله ، ولىّ الله ميگردد .\r\nمگر خدا حبيب دارد ؟ رفيق دارد ؟ اينها همه اسماء خدا هستند كه به مقرَّبين و مُخلَصين عنايت مىكند . چگونه أمير المؤمنين عليه السّلام أسَدُ الله ، يَدُ الله ، لِسانُ الله ، عَيْنُ الله ، و فَضْلُ الله بوده است ؛ اگر كسى با آن حضرت راه مودّت و محبّت پيش گيرد و با صدق و صفا بدون غشّ و دَغَل ولايتش را بپذيرد و در اطاعت از\r\n\r\n\r\n","description":"","footnote":"\r\n( 1 ) آيات 124 تا 126 ، از سورهء 20 : طه\r\n( 2 ) از فقرات دعاى كميل است . ( « مفاتيح الجنان » ص 67 ، از طبع إسلاميّه )\r\n","page_name":" 41 ","page_number":59},
  {"content":"\r\n\r\nاوامرش چون و چرا نكند ، آن حضرت راه آسمان معرفت را به او نشان خواهد داد و با كليدى كه از جانب خدا در دست دارد قفل‌ها را خواهد گشود و حجاب‌هاى ظلمانيّه و نورانيّه را مرتفع خواهد نمود .\r\n گر در ره عاشقى قدم صدق نهى * معشوقه به اوّل قدمت پيش آيد \r\nاو از انسان استقبال مىكند و به ملاقات مىآيد و رفع حوائج و نيازمندىها مىنمايد .\r\n\r\nنجات عمران بن شاهين از عضد الدّوله ، به بركت أمير المؤمنين عليه السّلام\r\nمجلسى رضوان الله عليه نقل مىكند از كتابى كه در آن از شيخ حسن بن حسين بن طَهّال مقدادى نقل كرده است و او از پدرش ، و پدرش از جدّش كه علىّ بن طهّال است روايت مىكند كه :\r\nعِمران بن شاهين كه از اهل عراق بود در مقام ستيزگى و عصيان بر حكومت عضد الدّولة ديلمى بر آمد و عليه دولت او قيام نمود . عضد الدّوله در صدد تعقيب و دستگيرى او بر آمد و با كوشش و جدّيّتى هر چه تمام‌تر او را تعقيب نموده و در طلب او با تمام قوا مصمّم شد .\r\nعِمران براى خود چاره‌اى نديد مگر آنكه متخفّياً به نجف اشرف فرار كند و در آنجا با لباس مبدّل روزگار بگذراند ؛ و به أمير المؤمنين عليه السّلام پناه آورد تا او را از دست عضد الدّوله رهائى بخشند .\r\nعِمران در تحت قبّهء منوّرهء أمير المؤمنين عليه السّلام پيوسته به دعا و نياز مشغول بود تا اينكه يك شب آن حضرت را در خواب ديد كه به او گفتند : اى عمران ! فردا فَناخُسرو براى زيارت اينجا مىآيد ؛ و حرم را براى او قرق مىكنند و هر كسى را كه در اينجاست از حرم\r\n\r\n","description":"","footnote":"","page_name":" 42 ","page_number":60},
  {"content":"\r\n\r\nبيرون مىنمايند .\r\nحضرت با دست مبارك خود اشاره به يكى از زواياى قبّهء منوّره نمودند و گفتند : تو در اينجا توقّف كن و بمان تو را نمىبينند . عضد الدّوله خواهد آمد و مشغول زيارت مىشود و نماز ميخواند ؛ و به درگاه خدا با تضرّع و ابتهال دعا مىكند ؛ و خدا را به محمّد و آل طاهرينش سوگند ميدهد كه او را بر تو پيروز كند .\r\nدر اين حال تو نزديك او برو و بگو : أيُّهَا الْمَلِكْ ! آن كسى كه در دعاى خود إلحاح و اصرار مىورزيدى و خدا را به محمّد و آلش سوگند ميدادى كه تو را بر او پيروز كند كيست ؟\r\nفناخسرو ميگويد : مردى است كه در بين ملّت من اختلاف افكنده و عصاى قدرت مرا شكسته و در حكومت و سلطنت ، با من منازعه نموده و درافتاده است .\r\nپس به او بگو : اگر كسى تو را بر او پيروز كند و ظفر دهد ، مژدگانى او را چه ميدهى ؟\r\nاو ميگويد : هر چه بخواهد مىدهم ؛ حتّى اگر مرا الزام كند كه او را عفو كنم عفو ميكنم !\r\nدر اين حال تو خودت را به او معرّفى كن ؛ و در اين صورت آنچه از او توقّع دارى از جانب او به تو خواهد رسيد .\r\nعمران ميگويد : همانطور كه أمير المؤمنين عليه السّلام به من در عالم خواب نشان داده و راهنمائى كرده بودند واقع شد . عضد الدّوله آمد و به زيارت و دعا مشغول و براى ظفر يافتن بر عمران بن شاهين\r\n\r\n","description":"","footnote":"","page_name":" 43 ","page_number":61},
  {"content":"\r\n\r\nخدا را به محمّد و آلش قسم داد ، و من كه خود در زاويه قرار گرفته بودم پيش آمده و همان سؤال را از او كردم ؛ و او هم در پاسخ گفت : هر كس مرا بر او پيروز كند حتّى اگر عفو او را از من درخواست كند از او خواهم گذشت .\r\nعمران در اين هنگام به او ميگويد : منم عمران بن شاهين !\r\nاو ميگويد : چه كسى تو را در اينجا راه داد و در اين موقف قرار داد ؟\r\nمن گفتم : اين مولاى من علىّ بن أبى طالب در خواب به من فرمود : فردا فَناخسرو در اينجا حضور پيدا مىكند ؛ و به من چنين و چنان فرمود كه خدمت شما عرض كردم .\r\nعضد الدّوله گفت : تو را به حقّ أمير المؤمنين سوگند مىدهم كه او به تو گفت : « فنا خسرو » مىآيد ؟\r\nعمران ميگويد : گفتم آرى ! سوگند به حقّ أمير المؤمنين كه چنين گفت .\r\nعضد الدّوله گفت : هيچكس غير از من و مادرم و قابلهء من نميداند كه اسم من فنا خسرو است .\r\nدر همان‌جا از گناه او درگذشت و او را به وزارت منصوب كرد ؛ و دستور داد براى او لباس و خلعت وزارت آوردند ؛ و خود به كوفه حركت كرد .\r\nو عمران بن شاهين با خدا نذر كرده بود كه چنانچه مورد عفو عضد الدّوله قرار گيرد با سر و پاى برهنه به زيارت أمير المؤمنين آيد ؛\r\n\r\n","description":"","footnote":"","page_name":" 44 ","page_number":62},
  {"content":"\r\n\r\nو چون اينك به وزارت منصوب شده و خلعت وزارت در بر كرده است چنين انديشيد كه چون شب مىشود و تاريكى عالم را فراميگيرد ، من از كوفه با سر و پاى برهنه به زيارت مىآيم .\r\nچون شب فرا رسيد و سياهى جهان را گرفت ، با سر و پاى برهنه تنها فريداً وحيداً از كوفه به سمت نجف مىآيد .\r\nراوى اين داستان حسن بن حسين بن علىّ بن طهّال ميگويد :\r\nجدّ من كه كليد دار بقعهء متبرّكهء آن حضرت بود شب در خواب بود . در رؤيا ديد أمير المؤمنين عليه السّلام را كه به او ميگويند : برخيز و بنشين و براى دوست ما و ولىّ ما عمران بن شاهين درِ بقعه را باز كن !\r\nجدّ من علىّ بن طهّال از خواب بر مىخيزد و شمع‌ها را روشن مىكند و در را باز مىكند كه ناگهان مىبيند شيخى به طرف مرقد منوّر مىآيد .\r\nچون شيخ به حرم مطهّر رسيد ، علىّ بن طهّال به او ميگويد : بِسْمِ الله يا مَوْلانا ؛ بفرمائيد اى مولاى ما !\r\nعمران ميگويد : كيستم من ؟\r\nجدّ من ميگويد : شما « عمران بن شاهين » هستيد !\r\nعمران ميگويد : من عمران بن شاهين نيستم !\r\nجدّ من ميگويد : بلى شما عمران بن شاهين هستيد ! اينك أمير المؤمنين عليه السّلام در خواب نزد من آمدند و امر كردند برخيزم و در را باز كنم براى دوست و ولىّ آن حضرت عمران بن شاهين .\r\n\r\n","description":"","footnote":"","page_name":" 45 ","page_number":63},
  {"content":"\r\n\r\nعمران ميگويد : به حقّ خود او ، ترا سوگند مىدهم كه چنين گفت ؟\r\nجدّ من ميگويد : آرى ! به حقّ او سوگند ميخورم كه چنين گفت !\r\nعمران خود را روى عتبهء در مىاندازد و مشغول بوسيدن مىشود . و به مدير عامل خود در صيد ماهىهائى كه با زورق‌ها ميگرفتند و صيد ميكردند حواله كرد كه شصت دينار به جدّ من بدهند .\r\nمجلسى ميگويد : رواقِ معروف به رواق عمران را در نجف اشرف و كربلاى معلّى بنا نمود و اين دو رواق در مشهدين شريفين ، از آثار اوست . « 1 » »\r\n يا على گر به حشر ، قنبر تو سايه بر گبر محشر اندازد * جاى دارد كه ابر رحمت گبر ، سايه بر اهل محشر اندازد \r\n\r\nاشعار ابن أبى الحديد در مدح أمير المؤمنين عليه السّلام\r\n هُوَ النَّبَأُ الْمَكْنونُ وَ الْجَوْهَرُ الَّذى * تَجَسَّدَ مِنْ نورٍ مِنَ الْقُدْسِ زاهِرِ ( 1 )\r\nألا إنَّما الإسْلامُ لَوْ لا حُسامُهُ * كَعَفْطَةِ عَنْزٍ أوْ قُلامَةِ حافِرِ ( 2 )\r\nألَا إنَّما التَّوْحيدُ لَوْ لا عُلومُهُ * كَعَرْضَةِ ضِلّيلٍ وَ نَهْبَةِ كافِرِ ( 3 )\r\nصِفاتُكَ أسْماءٌ وَ ذاتُكَ جَوْهَرٌ * بَرىُّ الْمَعانى مِنْ صِفاتِ الْجَواهِرِ ( 4 ) \r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 9 ، ص 681 و 682\r\n","page_name":" 46 ","page_number":64},
  {"content":"\r\n\r\n يَجِلُّ عَنِ الاعْراضِ وَ الايْنِ وَ الْمَتَى * وَ يَكْبُرُ عَنْ تَشْبيهِهِ بِالْعَناصِرِ ( 5 ) « 1 » \r\n1 - اوست خبر مستور و اصلى كه از نور تابندهء عالم قُدس صورت بندى شده و لباس جسميّت در بر كرده است .\r\n2 - آگاه باشيد ! كه اگر جهاد عظيم و شمشير برندهء او نبود ، از اسلام جز چيز اندكى همانند آب بينى بز يا پارهء سُم حيوان باقى نبود .\r\n3 - آگاه باشيد ! كه اگر علوم و دانش او نبود ، توحيد آن‌چنان خراب ميشد كه به صورت آنچه را كه شخص ضالّ عرضه مىكند و آنچه را كه كافر غارت كرده است در مىآمد .\r\n4 - صفات تو اسماء خداست و ذات تو جوهرى است كه از آثار و خواصّ جواهر عالم امكان جداست .\r\n5 - و ذات تو برتر است از عرَضهاى مادّه و مكان و زمان ، و بزرگتر است از تشبيه و مشابهت با عناصر .\r\n\r\n\r\n","description":"","footnote":"\r\n( 1 ) از أشعار رائيّة ابن أبى الحديد است كه از علويّات سبع اوست ، و در مجموعه‌اى با معلّقات سبع و قصيدهء بو صيرى ، طبع سنگى شده است .\r\n","page_name":" 47 ","page_number":65},
  {"content":"\r\n . \r\n","description":"","footnote":"","page_name":" 48 ","page_number":66},
  {"content":"\r\n\r\n\r\nمجلس بيست و هشتم : خفاء جنبهء وجه الخلقى ، و ظهور جنبهء وجه اللهى در قيامت\r\n\r\n","description":"","footnote":"","page_name":" 49 ","page_number":67},
  {"content":"\r\n . \r\n","description":"","footnote":"","page_name":" 50 ","page_number":68},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّة إلّا بِاللهِ الْعَلىِّ الْعَظيم « 1 »\r\n\r\nهر چيزى جز وجه خدا ، فعلًا فانى و هالك است\r\nقال اللهُ الحكيمُ فى كتابِه الكريم :\r\n كُلُّ شَيْءٍ هالِكٌ إِلَّا وَجْهَهُ . \r\nاين جمله قسمتى از آخرين آيه سورهء قصص است ؛ و تمام آيه چنين است :\r\n وَ لا تَدْعُ مَعَ اللَّهِ إِلهاً آخَرَ لا إِلهَ إِلَّا هُوَ كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ وَ إِلَيْهِ تُرْجَعُونَ . \r\n( هشتاد و هشتمين آيه ، از سورهء قصص : بيست و هشتمين سوره از قرآن كريم )\r\nو همانطور كه ملاحظه مىشود پنج فقره در اين آيه آمده است . اوّل آنكه : با خداوند ، خداى ديگر را مخوان ! دوّم : هيچ معبودى جز\r\n\r\n\r\n","description":"","footnote":"\r\n( 1 ) مطالب گفته شده در روز بيست و هشتم ماه مبارك رمضان .\r\n","page_name":" 51 ","page_number":69},
  {"content":"\r\n\r\nاو نيست . سوّم : هر چيزى هلاك شونده است مگر وَجه او . چهارم : حكم و فرمان اختصاص به او دارد . پنجم : و بسوى او رجوع خواهيد نمود .\r\nو در واقع پس از بيان تكليفِ عدم جواز خواندن خداى ديگر را با خدا ، چهار فقرهء ديگر در مقام تعليل براى فقرهء اوّل است .\r\nپس انسان نبايد جز خدا موجودى را بخواند و آن را با خدا شريك قرار دهد ، چون غير از خدا معبودى نيست ، و چون هر چيز فانى و هالك است مگر وجه او ، و چون حكم اختصاص به او دارد ، و بالاخره چون بازگشت مردم بسوى اوست .\r\nو علاوه در عين حال فقرهء سوّم كه شاهد گفتار ماست ، ميتواند تعليل براى فقرهء دوّم نيز باشد .\r\nيعنى هيچ معبودى جز خدا نيست ، به دليل آنكه هر چيزى جز وجه او فانى و هالك است .\r\nبنابراين چون هر چيز غير از وجه خدا فانى و هالك است ، انسان نبايد غير از خدا را بخواند .\r\nچون وجه خدا ، خود خداست و خواندن خدا به وجه خدا ، خواندن خداست ؛ و انسان بايد موجود باقى را بخواند نه موجود هالك و فانى را . او همان خدائى است كه غير از او خدائى نيست ، و حكم مختصّ به او ، و رجوع نيز بسوى اوست .\r\nآيا ضمير مضافٌ اليه در  وَجْهَهُ  مرجعش  اللَّهِ  است يا  شَيْءٍ  است ؟\r\n\r\n","description":"","footnote":"","page_name":" 52 ","page_number":70},
  {"content":"\r\n\r\nدر صورت اوّل معنى چنين مىشود : هر چيز فانى است جز وجه خدا ؛ و در صورت دوّم : هر چيز فانى است جز وجه آن شىء . و در هر دو صورت معنى صحيح است ؛ چون وجه شىء در مقابل خود شىء كه فانى است و آن باقى مىماند ، همان وِجههء باطن اشياء و جنبهء ربط آنها با خداست كه در حقيقت همان وَجْهُ اللهِ است . ولى از نقطهء نظر جِناس عبارتى ، چون در جملهء سابق  لا إِلهَ إِلَّا هُوَ  آمده است و اين  هُوَ  مرجعش  اللَّهِ  است لذا مناسب است كه ضمير  وَجْهَهُ  نيز به همان الله باز گردد .\r\nو اين آيه نمىفهماند كه همهء اشياء هلاك ميشوند و در آينده دستخوش فنا و بوار واقع ميگردند مگر وجه خدا ، بلكه دلالت دارد بر آنكه تمام موجودات فانى و هالك‌اند ؛ فعلًا فانى و هالك‌اند .\r\nچون  هالِكٌ  از مشتقّات است و مشتقّات در خصوص مَن تَلبَّسَ بِالمَبدَإ حقيقتند . و در سواى آن بالاخصّ در مضارع و استقبال استعمالش مَجاز ، و بدون نصب قرينه ، عبارت را بر آن نمىتوان حمل نمود .\r\nپس مُهرِ بَوار و بطلان و هلاكت به مفاد اين كريمه فعلًا بر تمام موجودات زده شده ، و موجودات در عين هستى ، نيست و باطلند .\r\nو بر همين مفاد است آيه مباركه :\r\n  كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ   . « 1 »\r\nفَانٍ يعنى فعلًا فانى هستند نه آنكه در زمان آينده لباس فنا در بر\r\n\r\n\r\n","description":"","footnote":"\r\n( 1 ) آيه 26 و 27 ، از سورهء 55 : الرّحمن\r\n","page_name":" 53 ","page_number":71},
  {"content":"\r\n\r\nمىكنند و وجه پروردگار باقى خواهد ماند .\r\nو از طرف ديگر داريم :  فَأَيْنَما تُوَلُّوا فَثَمَّ وَجْهُ اللَّهِ  . « 1 » « هر جا روى خود را بگردانيد و تماشا كنيد ، آنجا وجه خداست . »\r\nپس وجه خدا همه جا هست ، و تمام موجودات را وجه خدا فرا گرفته است .\r\nو به مفاد آن آيه كه وجه خدا هميشه ثابت است ، نتيجه چنين مىشود كه موجودات پيوسته ثابتند ، درحالىكه صدر آيه ميفرمايد : هر شيئى هالك است .\r\nو بالاخره چگونه ميتوان گفت كه تمام موجودات غير از وجه خدا هالك و فانى هستند و در عين حال همهء موجودات ثبات و بقاء دارند ؟\r\n\r\nوجه خلقى اشياء ، پيوسته فانى و وجه الهى آنها پيوسته باقى است\r\nحلّ اين سؤال به همان نظرى است كه ذكر كرديم ؛ و آن اينكه موجودات داراى دو وِجهه هستند . تمام اشيائى كه بتوان بر آن نام شىء نهاد و به آن چيز گفت ، يك وجههء خَلقى دارند و يك وجههء أمرى . يعنى يك صورت و وجه استقلالى خلقى ، و يك صورت و وجه اللهى .\r\nاز نقطهء نظر وجه خلقى تمام موجودات فانى و هالك و باطل هستند و از نقطهء نظر وجه اللهى همهء موجودات باقى هستند ، و زوال و فناء و بَوار أبداً عارض آنها نمىشود و سراغ آنها نميرود .\r\nو اين همان مطلبى است كه در فلسفهء إلهيّه به اثبات رسيده\r\n\r\n\r\n","description":"","footnote":"\r\n( 1 ) قسمتى از آيه 115 ، از سورهء 2 : البقرة\r\n","page_name":" 54 ","page_number":72},
  {"content":"\r\n\r\nاست كه وجود ، ناقض و طاردِ عدم است . و چيزى كه موجود شد و لباس هستى تن كرد ، گرچه ممكن است شكل و صورتش بعداً تغيير كند و يا در زمان بعد معدوم گردد ولى آن موجود ، به تمام آن خصوصيّات حتّى ملاحظهء زمان و سائر مشخّصات ، بعد از وجود نمىتواند با همان شرائط و خواصّ معدوم شود . و به موجود نمىتوان معدوم گفت ؛ و به وجود نمىتوان عدم گفت ، زيرا مفهوم وجود و عدم دو مفهوم متناقض از مفاهيم بديهيّهء اوّليّه هستند .\r\nو اين مطلبى را كه قرآن كريم بيان مىكند بسيار دقيق و شايان هر گونه تفكير و تدقيق است كه :\r\nموجودات و اشياء با اينكه وحدت خود را حفظ مىكنند ، اصالت آنها بستگى به همان جنبهء وَجهُ اللهى دارد ؛ و روى آن جنبه ، همهء موجودات ، هستند و بَوار و زوال عارض آنها نميگردد . و روى جنبهء خلقى تمام موجودات از بين رونده‌اند ، بدون ترديد و شكّ ؛ درحالىكه هر موجود يك چيز است و به دو جزء و به دو قسمت منقسم نميگردد كه بگوئيم يك جزئش زائل و جزء ديگرش باقى است !\r\nبنابراين ، اين فنائى كه ما در موجودات حسّ مىكنيم و آيات مباركات قرآن براى پيدايش قيامت بيان مىكند كه شمس سياه مىشود ، ستاره‌ها كَدِر ميگردند ، از آسمان ميريزند و منتشر ميشوند ، زمين كشيده مىشود ، آسمان شكافته مىشود ، درياها به صورت آب جوش در مىآيند ، و تمام اشياء فانى و باطل و عاطل ميگردند ، و\r\n\r\n","description":"","footnote":"","page_name":" 55 ","page_number":73},
  {"content":"\r\n\r\nتمام اين دستگاه از بين رونده و فانى شونده هستند ؛ تمام اينها از نقطه نظر وجه خلقى است .\r\nيعنى شيئيّت آنها كه از نقطهء نظر وجه خلقى ، انسان به آنها نظر مىكند ، همه هالك و فانىاند ؛ ولى از نقطهء نظر وجه اللهى تمام موجودات حتّى اين آسمان و زمين و اين كوه‌ها و درياها ثابتند چون وجه خدا از بين نميرود .\r\nو اين نتيجه بر اساس آياتى است كه بيان نموديم كه هيچ موجودى نيست مگر آنكه وجه خدا در او هست چون وجه خدا در هر موجودى هست ؛ و در هر موجودى تا آن عنوان وجه الله ، يعنى رابطهء ملكوتى آن با خدا نباشد موجود نمىشود . موجوديّت موجود بستگى به همان جنبهء ملكوتى و وجه اللهى دارد .\r\nپس در تمام موجودات وجه الله هست ؛\r\n فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ  . « 1 » و از آن نقطهء نظر ، فنا و بطلان ندارند .\r\nرواياتى وارد شده است كه در عين آنكه دلالت مىكند كه در طليعهء پيدايش و ظهور و بروز قيامت ، موجودات از بين ميروند ، فانى و هلاك ميگردند ؛ در عين حال اثبات وجود براى موجودات كرده ؛ براى آسمان و زمين ، براى زمان ، اثبات وجود مىكند و در عين آنكه ميگويد نيست ، ميگويد هست .\r\nدر عين نيستى هستى ، و در عين هستى نيستى است .\r\n\r\n\r\n","description":"","footnote":"\r\n( 1 ) آيه 83 ، از سوره 36 : يس\r\n","page_name":" 56 ","page_number":74},
  {"content":"\r\n\r\nو اين مسأله بسيار شايان دقّت است و بايد كاملًا توجّه كرد كه مفاد و مفهوم اين روايات چيست ؟\r\nأمير المؤمنين عليه السّلام ضمن خطبه‌اى در « نهج البلاغة » ميفرمايد :\r\nوَ إنَّ اللَهَ سُبْحَانَهُ يَعُودُ بَعْدَ فَنآءِ الدُّنْيَا وَحْدَهُ لَا شَىْءَ مَعَه ، كَمَا كَانَ قَبْلَ ابْتِدَآئهَا . كَذَلكَ يَكُوُنَ بَعْدَ فَنآئهَا بلَا وَقْتٍ وَ لَا مَكَانٍ وَ لَا حِينٍ وَ لَا زَمَانٍ .\r\nعُدمَتْ عِنْدَ ذَلكَ الأَجَالُ وَ الْأَوْقَاتُ ، وَ زالَتِ السِّنُونَ وَ السَّاعَاتُ .\r\nفَلا شَىْءَ إِلَّا الْوَاحِدُ الْقَهَّارُ ، الَّذى إلَيْهِ مَصيرُ جَميعِ الْأُموُرِ . « 1 »\r\n« وقتى ميخواهد قيامت بر پا شود و در صور دميده شود ، تمام موجودات از بين ميروند و خدا مىماند و بس ، تك و تنها ، هيچ با خدا نيست . و همانطور كه قبلًا خداوند عالم را ايجاد فرموده تنها بوده و چيزى با او نبوده است ، بعداً هم تنها خواهد بود و چيزى با او نخواهد بود .\r\nو در آن هنگام ، اجل‌ها و مدّتها از بين ميرود ؛ سالها و ساعتها از بين ميرود . و هيچ نيست مگر خداوند واحد قهّار ، آن خدائى كه بازگشت همه بسوى اوست . »\r\nدر اينجا أمير المؤمنين عليه السّلام ميفرمايد : خداوند ، واحد و\r\n\r\n\r\n","description":"","footnote":"\r\n( 1 ) « نهج البلاغة » خطبهء 184 ، صفحهء 359 و 360 ، از ج 1 ، طبع عبده - مصر ، مطبعهء عيسى البابى الحلبى\r\n","page_name":" 57 ","page_number":75},
  {"content":"\r\n\r\nتنها خواهد بود همانطور كه در اوّلِ امر واحد و تنها بوده است . ساعات و روزگار و اجل و مدّت برچيده مىشود ؛ و بازگشت همه بسوى اوست .\r\nاز اينجا استفاده مىشود كه امورى هست كه از بين نميرود و معدوم صِرف نميگردد ، بازگشت دارد و بازگشتش بسوى خداست .\r\n\r\nروايات وارده در فناء وجه خلقى و بقاء وجه ربّى\r\nدر « تفسير علىّ بن إبراهيم » در ذيل آيه  لِمَنِ الْمُلْكُ الْيَوْمَ  با سند خود روايتى از عُبَيد بن زُرارة از حضرت صادق عليه السّلام روايت مىكند و در ضمنِ آن آن حضرت ميفرمايد :\r\nثُمَّ يَقُولُ اللهُ عَزّ وَ جَلَّ لِمَنِ الْمُلْكُ الْيَوْمَ ؟ فَيَرُدُّ عَلَى نَفْسِهِ :  لِلَّهِ الْواحِدِ الْقَهَّارِ . \r\nأَيْنَ الْجَبَّارُونَ ؟ أَيْنَ الَّذِينَ ادَّعَوا مَعِى إلَهًا ءَاخَرَ ؟ أَيْنَ الْمُتَكَبِّرُونَ ؟ « 1 »\r\n« چون قيامت بر پا شود ، خداوند عزّ و جلّ خطاب مىكند : امروز قدرت و سلطنت از آن كيست ؟\r\nخودش پيرو سؤال خود ، به خود پاسخ ميدهد : براى خداوند واحد قهّار است .\r\nكجا هستند سركشان ؟ كجا هستند آن كسانى كه با من معبود ديگرى را ادّعا ميكردند ؟ كجا هستند متكبّران ؟ »\r\nدر اين روايت ملاحظه مىشود كه براى ذات مقدّس خود اثبات اسم واحد و اسم قهّار كرده است . و اين دو اسم دو عالَمند كه\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 585\r\n","page_name":" 58 ","page_number":76},
  {"content":"\r\n\r\nموجودند .\r\nو نيز در « تفسير علىّ بن إبراهيم » در ذيل آيه نفخ صَعق ، روايت مفصّلى را از ثوير بن أبى فاخِته از حضرت سجّاد عليه السّلام روايت مىكند ، و ما اين روايت را در ضمن بحث از نفخ صور ذكر نموديم . « 1 » و از جملهء فقراتش اينست :\r\nفَعِنْدَ ذَلِكَ يُنَادِى الْجَبَّارُ بِصَوْتٍ مِنْ قِبَلِهِ جَهْوَرِىٍّ يَسْمَعُ أَقْطَارُ السَّمَاواتِ وَ الارَضِينَ :  لِمَنِ الْمُلْكُ الْيَوْمَ  ؟ فَلَمْ يُجِبْهُ مُجِيبٌ .\r\nفَعِنْدَ ذَلِكَ يَقُولُ الْجَبَّارُ مُجِيبًا لِنَفْسِهِ :  لِلَّهِ الْواحِدِ الْقَهَّارِ .  « 2 »\r\n« در هنگام قيامت ، خداوند كه در صور به امر او دميده شده است و تمام موجودات هلاك شده‌اند ، با صوت جَهْوَرىّ ( بلند ) بطورى كه تمام نواحى آسمانها و زمين‌ها بشنوند ندا در ميدهد :\r\nبراى كيست قدرت و حكومت در امروز ؟ و كسى نيست كه جواب گويد .\r\nدر اين وقت خود خداوند جبّار در مقام جواب خود ميگويد : براى خداوند واحد قهّار است . »\r\nاز اين روايت نيز استفاده مىشود كه در آن وقت صوتى و صدائى هست ؛ صوت هم جَهورىّ است . و آسمانها و زمين‌ها نيز وجود دارند . و أقطار و تمام نواحى آنها صداى خدا را مىشنوند ، و كسى\r\n\r\n\r\n","description":"","footnote":"\r\n( 1 ) « معادشناسى » ج 4 ، مجلس 22 ، ص 141\r\n( 2 ) « تفسير قمّى » طبع سنگى ، ص 581\r\n","page_name":" 59 ","page_number":77},
  {"content":"\r\n\r\nنيست كه جواب دهد . پس آسمان و زمين هستند .\r\nو در « توحيد » صدوق با سند خود از حضرت امام رضا عليه السّلام روايتى را نقل مىكند كه در ضمن آن حضرت استشهاد به كلام أمير المؤمنين عليه السّلام نموده و آن حضرت در ضمن بيان معانى حروف هجاء در معناى « م » ميفرمايد :\r\nفَالْمِيمُ مُلْكُ اللهِ يَوْمَ الدِّينِ ؛ يَوْمَ لَا مَالِكَ غَيْرُهُ ، وَ يَقُولُ اللهُ عَزّ وَ جَلَّ :  لِمَنِ الْمُلْكُ الْيَوْمَ  ؟ ثُمَّ تَنْطِقُ أَرْوَاحُ أَنْبِيَآئِهِ وَ رُسُلِهِ وَ حُجَجِهِ ، فَيَقُولُونَ :  لِلَّهِ الْواحِدِ الْقَهَّارِ  الحديث . « 1 »\r\n« پس معناى حرف ميم مُلك خداست در روز جزا ؛ روزى كه مالكى غير از خدا نيست ، و خداوند عزّ و جلّ ميفرمايد : قدرت و سلطنت در امروز براى كيست ؟\r\nدر اين حال ارواح پيامبران و مرسلين از آنها و حجّت‌هاى الهيّه به گفتار در آمده و چنين پاسخ ميدهند كه :\r\nقدرت و سلطنت اختصاص به خداى واحد قهّار دارد . »\r\nاز اين روايت استفاده مىشود كه ارواح پيامبران و مرسلين و حجج الهيّه در آن زمان موجودند .\r\nو در « أمالى » صدوق روايت مىكند از جميل بن دَرّاج از حضرت صادق عليه السّلام كه :\r\nإذَا أَرَادَ اللهُ عَزّ وَ جَلَّ أَنْ يَبْعَثَ الْخَلْقَ أَمْطَرَ السَّمَاءُ عَلَى الارْضِ أَرْبَعِينَ صَبَاحاً ؛ فَاجْتَمَعَتِ الاوْصَالُ ، وَ نَبَتَتِ\r\n\r\n\r\n","description":"","footnote":"\r\n( 1 ) « توحيد » صدوق ، باب 32 ، حديث 1 ، ص 234\r\n","page_name":" 60 ","page_number":78},
  {"content":"\r\n\r\nاللُحُوم « 1 » .\r\n« زمانى كه خداوند اراده كند كه مخلوقات را در قيامت زنده كند و محشور گرداند ، آسمان چهل روز بر زمين مىبارد . و بدين‌وسيله اجزاء و قطعات بدنها جمع مىشود و روى آن گوشت ميرويد و مردم زنده ميگردند . »\r\nدر اين روايت عنوان چهل روز ، و باران آمده است ؛ پس اينها وجود دارند .\r\n\r\nاحتجاج حضرت صادق عليه السّلام در بقاء روح\r\nو در « احتجاج » شيخ طبَرسى ضمن حديث بسيار مفصّلى كه دربارهء احتجاج حضرت صادق عليه السّلام با زنديق نقل مىكند به اينجا ميرسد كه زنديق سؤال مىكند :\r\nأَ فَتَتَلَاشَى الرُّوحُ بَعْدَ خُرُوجِهِ عَنْ قَالِبِهِ ، أَمْ هُوَ بَاقٍ ؟\r\n« آيا روح پس از آنكه از قالب بدن خارج شود ، متلاشى و مضمحلّ ميگردد يا آنكه باقى مىماند ؟ »\r\nقَالَ [ عَلَيْهِ السَّلَامُ 
  ] : بَلْ هُوَ بَاقٍ إلَى وَقْتٍ يُنْفَخُ فِى الصُّورِ ؛ فَعِنْدَ ذَلِكَ تَبْطُلُ الاشْيَاءُ وَ تَفْنَى ، فَلَا حِسَّ وَ لَا مَحْسُوسَ . ثُمَّ أُعِيدَتِ الاشْيَاءُ كَمَا بَدَأَهَا مُدَبِّرُهَا ؛ وَ ذَلِكَ أَرْبَعُ مِائَةِ سَنَةٍ ؛ يَسْبُتُ فِيهَا الْخَلْقُ ، وَ ذَلِكَ بَيْنَ النَّفْخَتَيْن « 2 » .\r\n« حضرت فرمودند : بلكه روح باقى است تا وقتى كه در صور دميده شود . در آن هنگام تمام اشياء باطل ميشوند و فانى ميگردند ، و\r\n\r\n\r\n","description":"","footnote":"\r\n( 1 ) « أمالى » صدوق ، مجلس 33 و از طبع سنگى ، ص 107\r\n( 2 ) « احتجاج » طبع نجف ، ج 2 ، ص 97\r\n","page_name":" 61 ","page_number":79},
  {"content":"\r\n\r\nدر آن حال نه حسّ است و نه محسوس .\r\nپس خداوند عزّ و جلّ اشياء را دو مرتبه عود ميدهد و زنده مىكند ، همانطور كه در اوّل وهله آنها را مدبّرش ايجاد نموده بود . و اين فاصله چهارصد سال به طول مىانجامد كه در اين مدّت عالم آفرينش در خواب و استراحت فرو رفته است . و اين زمان بين دو نفخ صور مىباشد ؛ نفخ إماته و نفخ إحياء . »\r\nاز اين كلام با اينكه صراحت دارد بر اينكه تمام اشياء از بين ميروند ، نه حسّ است و نه محسوس و هيچ نيست ، استفاده مىشود كه چهارصد سال بين النّفختين طول مىكشد . پس معلوم مىشود زمانى هست . و علاوه حضرت ميفرمايند : موجودات به خواب و استراحت ميروند ؛ نه اينكه معدوم صرف ميگردند .\r\nو بعد از يك فقرهء سؤال و جواب ديگر ، چون زنديق از حضرت توضيح ميخواهد ، حضرت در ضمن جواب ميفرمايند :\r\nفَإذَا كَانَ حِيْنَ الْبَعْثِ مَطَرَتِ الارْضُ مَطَرَ النُّشُورِ ؛ فَتَرْبُو الارْضُ . ثُمَّ تُمْخَضُوا مَخْضَ السِّقَاءِ ، فَيَصِيرُ تُرَابُ الْبَشَرِ كَمَصِيرِ الذَّهَبِ مِنَ التُّرَابِ إذَا غُسِلَ بِالْمَاءِ ، وَ الزَّبَدِ مِنَ اللبَنِ إذَا مُخِضَ .\r\nفَيَجْتَمِعُ تُرَابُ كُلِّ قَالِبٍ إلَى قَالِبِهِ ، فَيَنْتَقِلُ بِإذْنِ اللهِ الْقَادِرِ إلَى حَيْثُ الرُّوحِ ، فَتَعُودُ الصُّوَرُ بِإذْنِ الْمُصَوِّرِ كَهَيْئَتِهَا وَ تَلِجُ الرُّوحُ فِيهَا ، فَإذَنْ قَدِ اسْتَوَى لَا يُنْكَرُ مِنْ نَفْسِهِ شَيْئاً . « 1 »\r\n« و چون زمان قيامت در ميرسد ، آسمان بر زمين مىبارد ولى\r\n\r\n\r\n","description":"","footnote":"\r\n( 1 ) « احتجاج » طبع نجف ، ج 2 ، ص 98\r\n","page_name":" 62 ","page_number":80},
  {"content":"\r\n\r\nبارش زندگى و حيات و برانگيختگى ؛ و بر اثر آن زمين حيات به خود ميگيرد و نموّ مىكند . و سپس مردم مانند مَشك آب به هم ميخورند و تمام ذرّات بدنها كه در زمين منتشر است و هر ذرّه‌اش در يك جا افتاده بواسطهء زده شدن جمع مىشود مانند ذرّات طلا كه به علّت شستشوى با آب ، از خاك و شن جدا مىشود ؛ و مانند كَره‌اى كه در ميان دوغ مخلوط است ، و بواسطهء حركتِ مشك از دوغ جدا ميگردد .\r\nپس بنابراين خاك بدن هر نفسى با هم جمع شده و به قالب خودش ميرود ، و به اذن خدا به آنجائى كه روح مكان دارد انتقال مىيابد . پس از آن ، صورتها به اذن مصوّرش ، به هيئات اوّليّه شان باز ميگردند و روح در آنها داخل مىشود ، كه ناگهان انسان خود را مُستوى و تمام عيار مشاهده نموده ؛ و چيزى را از خودش نمىتواند انكار نمايد . »\r\nدر اين فقره از روايت هم وارد است مَطَرَتِ الارْضُ . پس معلوم مىشود بارانى هست ، زمينى هست ، حركتى در زمين هست مثل حركت مَشك .\r\n\r\nزنده كردن جبرائيل دو مرده را در بقيع براى رسول الله\r\nو نيز در « تفسير علىّ بن إبراهيم » از پدرش از ابن أبى عُمَير از جميل بن درّاج از حضرت صادق عليه السّلام روايت است كه چون پروردگار اراده كند كه عالم آفرينش را مبعوث فرمايد ، بر زمين چهل روز باران مىبارد قطعات بدن بهم مىپيوندند و روى آنها گوشت روئيده مىشود .\r\nو سپس آن حضرت فرمود : جبرائيل نزد رسول خدا صلّى الله\r\n\r\n","description":"","footnote":"","page_name":" 63 ","page_number":81},
  {"content":"\r\n\r\nعليه و آله و سلّم آمد و دست او را گرفت و به بقيع آورد ؛ تا اينكه كنار قبرى رسيدند و جبرائيل صاحب آن قبر را صدا زد و گفت : به اذن خدا برخيز !\r\nمردى كه موهاى سر و صورتش سفيد بود از ميان قبر برخاست و خاك را با دست خود از چهرهء خود پاك ميكرد ، و مىگفت : الْحَمْدُ لِلَّهِ وَ اللهُ أَكْبَرُ .\r\nجبرائيل به او گفت : به اذن خدا دو مرتبه در قبر باز گرد !\r\nو سپس به كنار قبرى ديگر آمدند و جبرائيل صاحبش را ندا در داد : به اذن خدا برخيز !\r\nاز ميان قبر مردى با چهره و سيماى سياه برخاست و مىگفت : يَا حَسْرَتَاهُ ! يَا ثُبُورَاهُ !\r\nو سپس جبرائيل به او گفت : باز گرد به مكانى كه بودى به اذن خدا .\r\nو پس از آن گفت : اى محمّد ! اين قِسم مردگان در روز قيامت محشور ميشوند . مؤمنان ميگويند : الْحَمْدُ لِلَّهِ وَ اللهُ أَكْبَرُ . و دستهء ديگر ميگويند : يَا حَسْرَتَاهُ ، يَا ثُبُورَاهُ . « 1 »\r\nدر اين روايت باز مىبينيم كه عنوان باران و چهل روز ، آمده است .\r\nأمثال اين روايات با أمثال اين تعابير بسيار است ؛ و ما از جهت\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 581 ، و از طبع حروفى نجف ج 2 ، ص 253\r\n","page_name":" 64 ","page_number":82},
  {"content":"\r\n\r\nنمونه اين چند روايت را ذكر كرديم .\r\nدر تمام اين سلسله از روايات كه دلالت دارد بر آنكه هيچ موجودى نمىماند و تمام موجودات از بين ميروند ، و همه باطل ميشوند ، و جز خدا هيچ نمىماند ، لَا حِسَّ وَ لَا مَحْسُوسَ ؛ پس بنابراين ، تقديرِ به زمان چه معنى دارد كه ميفرمايد : بين دو نفخهء صور چهارصد سال طول مىكشد . زيرا خود زمان هم يكى از موجودات است و از بين ميرود .\r\nپس تقدير به چهار صد سال ، با اينكه تمام موجودات از بين ميروند و جز ذات خداى واحد قهّار هيچ نمىماند و لَا حِسَّ وَ لَا مَحْسُوسَ ، سازش ندارد .\r\nاز طرفى ميدانيم كه اگر تمام موجودات فانى شوند و از بين بروند زمان هم از بين برود ، ديگر إعاده معنى ندارد . أُعِيدَتِ الاشْيَاءُ يعنى چيزى بوده و فانى شده ، و در زمان ديگر خدا آن را اعاده ميدهد .\r\n\r\nاشكالات وارده بر انعدام زمان بين دو نفخ صور\r\nوقتى زمان از بين رفت و بكلّى معدوم شد آن چيزى را كه الآن خداوند ميخواهد ايجاد كند عنوان عَوْد ندارد ، چون زمان نيست .\r\nاگر زمان باشد ، در زمان اوّل ميگوئيم : خلق كرد ، ميراند ، بعد عود داد . وقتى زمان در كار نيست ، عنوان اعاده نيست . پس آن موجوداتى را كه خدا ايجاد مىكند ، آنها معاد ندارند . موجوداتى سابقاً ايجاد كرده ، و موجوداتى نيز بعداً ايجاد مىكند . و اين موجودات عنوان تأخّر نسبت به سابق ندارند ، تا اينكه بگوئيم عود كرده است .\r\nچون زمان برداشته شده است ، عنوان تقدّم و تأخّر نيست و\r\n\r\n","description":"","footnote":"","page_name":" 65 ","page_number":83},
  {"content":"\r\n\r\nنسبت موجودات سابقه و لاحقه با هم يكسان است ؛ و هيچ كدام نسبت بهم سَبْق و لُحوقى ندارند ، قبليّت و بعديّت نيست . و آنچه موجودات را در يك نظم در مىآورد و مانند دانه‌هاى تسبيح به يكديگر ترتيب ميدهد و مانند صفحات كتاب عنوان تقدّم و تأخّر مىبخشد زمان است .\r\nو همان طورى كه نمىتوانيم موجودات سابق را نسبت به زمان حال سابق گوئيم - چون وقتى زمان برداشته شده ديگر زمان حال معنى ندارد - همين طور موجودات لاحقه را نمىتوانيم لاحق بگوئيم .\r\nو شما بيائيد در اينجا عكس مطلب را بگوئيد ؛ بگوئيد : آن موجودات سابقه ، معاد اين موجودات لاحقه است ؛ زيرا وقتى عنوان تدريج زمان و محقّق عنوان تقدّم و تأخّر نبود ، و لُحوق و سَبق و لاحقيّت و سابقيّتى نبود ، چه تفاوت مىكند كه موجودات لاحقه را معاد موجودات سابقه بگيريم يا عكس اين كار را كنيم و موجودات سابقه را معاد موجودات لاحقه قرار دهيم ؟\r\nپس بنا بر فرض انعدام زمان بالمرّة ، عنوان عَود و معاد و مُعاودت و بازگشت و تمام لغاتى كه مفيد اين معنى هستند ، معنى ندارد ؛ و موجودات لاحقه موجوداتى هستند كه ابتداءً خدا ايجاد نموده و عنوان لحوق بر آنان مجرّد تعبير و لقلقهء لِسان است .\r\nاين مسأله ، مسألهء مهمّى است و اين اشكال بايد حلّ شود ؛ و از اين روايات نمىتوان درگذشت و آنها را طرح و طرد نمود . فرمايشات امام است و معدن علوم و خزانهء أسرار غيب و معارف الهيّه ؛ كلام\r\n\r\n","description":"","footnote":"","page_name":" 66 ","page_number":84},
  {"content":"\r\n\r\nأمير المؤمنين و حضرت سجّاد و صادقَين عليهم السّلام است ؛ از اينها نمىشود غمض عين نمود .\r\nاينها مفسّر قرآنند و در آبشخوار معرفت نشسته‌اند و عالِم به حقائق و بواطن كتاب الله هستند .\r\nباطن و روح معانى آيات قرآن در دست آنان است ؛ همان آياتى كه از قرآن كريم در اين موضوع بيان كرديم .\r\nجدّ ما علّامهء مجلسى رضوانُ الله عليه بعد از ذكر خبر مروىّ از « احتجاج » شيخ طبرسى در خبر زنديقى كه سؤالاتى از حضرت صادق عليه السّلام مينمود و سؤال از بقاء روح بعد از مردن نمود و حضرت جواب به بقاء دادند ، و سپس فرمودند كه بين دو نفخهء صور چهار صد سال طول مىكشد ؛ در ضمن بيان خود فرموده است :\r\n« اين خبر دلالت دارد بر فناء اشياء ، و انعدام آنها بعد از نفخ صور . و نيز دلالت دارد بر آنكه زمان امر موهومى است ، و گرنه ممكن نيست بعد از فرض فناء افلاك آن را به چهار صد سال تحديد نمود .\r\nو ممكن است مراد حضرت از فناء اشياء بعد از نفخ صور غير از افلاك باشد . يا مراد غير از فلكى باشد كه بواسطهء آن فلك زمان مشخَّص و معيّن ميگردد . » - تا اينجا تمام شد كلام مجلسى ( ره ) . « 1 »\r\nحضرت استاد ما : علّامهء طباطبائى مُدَّ ظلّه العالى در تعليقهء خود بر كلام علّامهء مجلسى فرموده‌اند :\r\n« ظاهر اين خبر بطلان اشياء و فناى آنها به ذوات و آثارشان\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 6 ، ص 330\r\n","page_name":" 67 ","page_number":85},
  {"content":"\r\n\r\nاست . پس در اين صورت اين اشكال پيش مىآيد كه اوّلًا : بطلان و انعدام موجودات و حركات آنها موجب بطلان زمان ميگردد . پس تعيين و تحديد به چهار صد سال چه معنى دارد ؟\r\nو ثانياً : فرض بطلان و انعدام اشياء با بطلان زمان ، ديگر محلّى براى معنى اعاده و عنوان معاد نميگذارد . زيرا با بطلان زمان ، و از بين رفتن نسبت بين آن دو چيزى كه يكى از آنها اصل و ديگرى معاد آن فرض شده بود ، نسبت لاحقيّت و سابقيّت در بين آنها باطل مىشود و در اين فرض معناى اعاده محقّق نمىشود .\r\nو آنچه را كه مؤلّف ( مجلسى ) قدّس اللهُ سِرَّه الشّريف در وهلهء اوّل احتمال داده‌اند كه زمان امر موهوم باشد ، اين اشكال را بر طرف نمىكند ؛ چون اين احتمال مستلزم بطلان هر تقدّم و تأخّر زمانى در عالم است ، حتّى در زمان قبل از نفخ صور نيز تقدّم و تأخّرى نخواهد بود . و البتّه التزام و قبول چنين نتيجه‌اى ممكن نيست .\r\nو امّا آنچه را كه در وهلهء دوّم فرموده است كه مراد از بطلان و فناى اشياء ، بطلان موجودات غير از افلاك باشد اين احتمالى است كه از مفاد دلالت اين خبر و خبر ديگرى كه خواهد آمد خارج است . بلكه اين خبر دلالت بر ضدّ آن را دارد ، كه بطلان همهء موجودات است بدون استثناء .\r\nاضافه بر اينكه آنچه در جواب بر آن اعتماد كرده است كه بين دو نفخ صور افلاك باقى مىماند ، اگر اين فرضيّه تمام باشد دلالت مىكند بر لزوم اشتمال عالم افلاك بر عالم عناصر كه در جوف افلاك است و\r\n\r\n","description":"","footnote":"","page_name":" 68 ","page_number":86},
  {"content":"\r\n\r\nلازم مىآيد عالم عناصر هم باقى بماند ، و اين خلاف است .\r\nو آنچه ذكر فرموده است كه مراد بطلان اشياء غير از يك فلكى باشد كه آن فلك بخصوصه مشخِّص و معيِّن زمان است ، تمام اشكالاتى كه بر فرضيّهء بطلان تمام افلاك وارد شد بر اين فرضيّه نيز وارد مىشود ؛ و علاوه اينكه اين فلك بايد بوسيلهء حركت وضعى خود زمان را مشخّص كند و موجود سازد ؛ و با فرض بطلان و انعدام همهء موجودات حتّى افلاك ديگر ، معنائى براى حركت وضعى نخواهد بود . زيرا فرض انعدام تمام موجوداتى كه از اين فلك خارجند ، عين فرض انعدام حركت وضعى در اين فلك خواهد بود ؛ و اين فرض عين فرض انعدام زمان است . و اين معنى واضح است .\r\nعلاوه بر آنكه فرضيّهء وجود افلاك در هيئت بطلميوس ، در اين عصر و زمان ، واضح الفساد است .\r\nو ليكن در عين حال اين روايت از روايات مطروحه و غير قابل استناد نيست ، بلكه افادهء معناى دقيقى را مىكند كه احتياج به محلّ ديگرى دارد كه مجال واسع ، و وقت نيز گشايش داشته باشد « 1 » . »\r\n\r\nيگانه راه دفع إشكال از روايات نفخ صور كه تحديد به زمان شده است\r\nآنچه استاد علّامه بر ردّ مرحوم جدّ ما مجلسىّ در اين جواب بيان داشته‌اند در غايت متانت و إتقان است .\r\nو ممكن است آن معناى دقيقى را كه اشاره نموده‌اند همين معنائى باشد كه ما از آن به وجه خَلقى و وجه ربّى تعبير نموديم . و ايشان نيز در رسالهء معاد خود كه خطّى است ، به همان جنبهء فنا و بقاء\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 6 ، تعليقهء ص 330\r\n","page_name":" 69 ","page_number":87},
  {"content":"\r\n\r\nو بطلان سلسلهء علل و اسباب اين عالم و إشراق نور توحيدِ آن عالم قائل شده‌اند . « 1 »\r\nو محصَّل جواب همين است كه قرآن مجيد داده است و در أخبار بسيارى وارد شده است ؛ كه اين أخبار در عين اينكه نفى آسمان و زمين را مىكند ، اثبات آنها را مىنمايد . و در عين نفى ساعات و سالها و أجل‌ها و مدّت‌ها ، اثبات اجل و اثبات ساعت و مدّت و سال مىكند .\r\nيعنى ميخواهند بگويند كه تمام اينها فانى هستند امّا به فناء خود ، و تمام اينها باقى هستند امّا به بقاء حقّ . همانطور كه ذكر شد موجودات دو وجهه دارند : يك وِجههء خلقى ، و يك وِجههء خالقى .\r\nوجههء خلقى همه فانى است . بَوار و هلاكت و بطلان بر همهء آنها حتم شده و مُهر زوال بر پيشانى جملگى نگاشته و حكّاكى شده است .\r\nولى وجههء خالقى ، وجههء باقى است . و همه به هستى خدا هست و به وجود او موجودند ، و اين قابل زوال نيست .  كُلُّ شَيْءٍ هالِكٌ إِلَّا وَجْهَهُ  ميگويد : همه چيز فانى است مگر وجه خدا ؛ وجه خدا هست .\r\nعجيب اينجاست كه ما چنين خيال مىكنيم كه اين آسمانها و زمين و هر چه هست هالك است مگر وجه خدا ، و وجه خدا يك امر موهومى خيالى بى أصالت ، و بى اعتبار و قوامى است .\r\n\r\n\r\n","description":"","footnote":"\r\n( 1 ) رسالةٌ فى المعاد ( الإنسان بعدَ الدّنيا ) فصلٌ فى صفات يوم القيمة ، ص 22 تا ص 28 از نسخهء خطّى\r\n","page_name":" 70 ","page_number":88},
  {"content":"\r\n\r\nولى مطلب كاملًا به عكس است . تمام اين موجودات محسوس چشمگير كه عالم را پر كرده است ، اصالت و حقيقتش همان جنبهء وجه اللهى است و غير از جنبهء وجه اللهيش موهوم است ؛ وجههء خلقيش ضعيف و موهوم است ؛ كَبَيْتِ الْعَنْكَبُوت ، بى بنيان و بى اعتبار است ؛ سراب است .\r\nو چه بسيار از اين وجهه در قرآن كريم و اخبار ، نظير اين تعبير ، تعبيرات لطيف ديگرى شده است .\r\n\r\nكيفيّت تعدّد وجه خلقى و وجه ربّى موجودات\r\nحال بايد ديد كه موجودات با اينكه يك چيز هستند چگونه و وجهه دارند ؟ يكى ، چگونه دو مىشود ؟ و اين تعدّد در وجه كه آن را به وجه خلقى و وجه ربّى يا وجه خالقى يا وجه اللهى تعبير نموديم ، از كجا ناشى شده است ؟ و آن دو اصل مختلفى كه منشأ و ريشهء اين دو عنوان است ، چيست ؟\r\nآيا جنبهء وجه خلقى و وجه اللهى دو جزء خارجى در موجودات است كه بواسطهء تركيب از آن دو جزء ، هر موجودى بوجود آمده است ؟ مانند مركّبات خارجيّه چون عقيق كه بواسطهء فعل و انفعال دو عنصر يا بيشتر به روى هم ، واقعاً لباس وحدت در بر مىكنند و يكى ميشوند ؟\r\nآيا اين دو جنبه دو جزء تحليلى عقلى است مانند ناطقيّت و حيوانيّت ، كه مجموعاً مفهوم انسانيّت را درست كرده‌اند و حقيقت حيوان و ناطق در خارج ، انسان شده است ؟\r\nو در حقيقت در خارج ، يك موجود واحدى فقط به نام انسان\r\n\r\n","description":"","footnote":"","page_name":" 71 ","page_number":89},
  {"content":"\r\n\r\nاست ولى چون عقل در آن مينگرد در زير ذرّه بين دقيق خود يك جنبهء اشتراك با سائر حيوانات متحرّك و ذى اراده مىبيند كه از او به حيوان و يك جنبهء اختصاص به انسان مىبيند و او قابليّت ادراك معانى كلّيّه است كه از او به ناطق تعبير مىشود .\r\nولى بالاخره منشأ اين تحليل عقلى ، دو امر خارجى است كه حقيقت حيوان و ناطق ، در خارج است و اين دو حقيقت در خارج واحد است و منشأ انتزاع اين دو عنوان عقلى از خارج ، متعدّد است .\r\nيا آنكه اين دو عنوان ( وجه خلقى و وجه خالقى ) دو منشأ انتزاع خارجى در عين وحدت اشياء نيز ندارد بلكه وجه خلقى امرى است اعتبارى ، و وجه خالقى امرى است واقعى ؟\r\n\r\nدوئيّت جنبهء وجه خلقى و وجه اللهى بر اساس نظر اعتبارى و حقيقى\r\nبنابراين ، اختلاف بين اين دو وجه ، اختلاف مجاز و حقيقت ، و باطل و صحيح ، و نظر بَدْوى و نظر نهائى ، و سراب و آب است .\r\nدر نظر افرادى كه اين عالَم را روى سلسلهء علل و اسباب مستقلّه مينگرند وجههء خلقيش وجود دارد ؛ و در نظر افرادى كه در دنيا و يا پس از مرگ ، اين چشم استقلال بينى اشياء در آنان ، تبديل به چشم حقيقت بينى آنها شده است و تمام عوالم را مجرّد ظهور و تجلّى ذات حقّ متعال مىبينند ، وجههء خالقيش وجود دارد .\r\nوجههء خلقيش ، مشاهدهء اين عالم بر محور تحقّق علل و معلولات است كه اسباب و علل را مستقلّ التّأثير در مسبّبات و معلولات مىبيند .\r\n\r\n","description":"","footnote":"","page_name":" 72 ","page_number":90},
  {"content":"\r\n\r\nاين وجههء خلقى است كه ميگويند : تا آفتاب نباشد گياه سبز نمىشود . تا آب نباشد گياه نميرويد . گياه احتياج به هوا دارد . شرائط محيط پرورش گياه كاملًا مؤثّر در پرورش آن هستند .\r\nجنين در شكم مادر بايد چنين و چنان باشد ، مراحلى را بايد طىّ كند ، و الّا به وجود نمىآيد و رشد نمىكند و عقل و هوش نمىيابد .\r\nو تمام موجودات اين عالم با يك سلسله انتظام صحيح علّت و معلول در حركت است ؛ و هر علّتى از جاى خود تخطّى و تجاوز كند ، اصلًا عالم خراب مىشود .\r\nاين عالم ، عالم خَلق است و عالم خلق بر سنّت عالم عِلل و اسباب است . اگر روابط علّت و معلول در اين عالم از بين برود ، ديگر اين عالم نيست ؛ عالم خلق نيست .\r\n\r\nكسى كه از جنبهء وجه اللهى به موجودات بنگرد ، معانى توحيدى را مىيابد\r\nامّا اگر كسى از وجههء خالقى و از جنبهء وجه اللهى بنگرد ، تمام اين علل و معلولات را به دست پروردگار كه علّةُ العلل است مىبيند و علّة العلل را در موجودات مينگرد و مؤثّر مىبيند . و تمام عوالم ، و اين سلسلهء طوليّه و مترتّبه را مطيع و فرمانبردار و مُندكّ و فانى محض در تحت قدرت و علم و ارادهء خدا مىبيند . و تمام عوالم وجود را نور او و پرتو او و شعاع ذات او مينگرد . و تمام عوالم را آثار و خواصّ وجود شخص حضرت حقّ جلّ و علا ميداند كه به مثابه مَلَكات و صفات و أفعال و جوارح انسان كه متعلّق به روح اوست ، اين اسماء و صفات و افعال ذات حقّ موجب تعدّد و تحديد در وجود نگشته و پا\r\n\r\n","description":"","footnote":"","page_name":" 73 ","page_number":91},
  {"content":"\r\n\r\nاز دائرهء قدرت و علم و حيات و ارادهء او جلّ و عزّ بيرون نگذارده است .\r\nو مىيابد كه :  فَسُبْحانَ الَّذِي بِيَدِهِ مَلَكُوتُ كُلِّ شَيْءٍ  . « 1 »\r\nو مىيابد كه :   هُوَ اللَّهُ أَحَدٌ   . « 2 »\r\nو مىيابد كه :  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  . « 3 »\r\nو مىيابد كه :  لَهُ مُلْكُ السَّماواتِ وَ الْأَرْضِ وَ إِلَى اللَّهِ تُرْجَعُ الْأُمُورُ  . « 4 »\r\nو مىيابد كه :  وَ هُوَ مَعَكُمْ أَيْنَ ما كُنْتُمْ  . « 5 »\r\nو حصرهاى آيات قرآن را كه صفات را در ذات او محصور مىكند مثل :  اللَّهُ لا إِلهَ إِلَّا هُوَ الْحَيُّ الْقَيُّومُ .  « 6 »\r\nو مثل :  إِنَّهُ هُوَ السَّمِيعُ الْعَلِيمُ .  « 7 » و   إِنَّهُ هُوَ السَّمِيعُ الْبَصِيرُ .   « 8 »\r\nو أمثال اينها كه از عدّ و حصر خارج است بلكه سراپاى قرآن را فرا گرفته است ، خوب مىيابد .\r\nيعنى مىيابد كه : مقدّس و منزّه است خدائى كه جان و ملكوت هر چيز به دست اوست .\r\n\r\n\r\n","description":"","footnote":"\r\n( 1 ) قسمتى از آيه 83 ، از سورهء 36 : يس\r\n( 2 ) قسمتى از آيه 1 ، از سورهء 112 : الإخلاص\r\n( 3 ) آيه 3 ، از سورهء 57 : الحديد\r\n( 4 ) آيه 5 ، از سورهء 57 : الحديد\r\n( 5 ) قسمتى از آيه 4 ، از سورهء 57 : الحديد\r\n( 6 ) صدر آيه 255 ، از سورهء 2 : البقرة\r\n( 7 ) ذيل آيه 61 ، از سورهء 8 : الانفال ؛ و آيات ديگر\r\n( 8 ) ذيل آيه 1 ، از سورهء 17 : الإسراء ؛ و آيات ديگر\r\n","page_name":" 74 ","page_number":92},
  {"content":"\r\n\r\nو مىيابد كه : اوست خداوند أحد و يگانه .\r\nو مىيابد كه : اوست اوّل و آخر ، و ظاهر و باطن ، و او به تمام چيزها داناست .\r\nو مىيابد كه : قدرت و سلطنت و ملكيّت آسمانها و زمين اختصاص به او دارد و بازگشت جميع امور بسوى خداست .\r\nو مىيابد كه : و او با شماست هر جا كه بوده باشيد .\r\nو مىيابد كه : فقط و فقط خداوند معبود است ، و زنده است ، و قيّوم موجودات است ، و فقط او شنوا و داناست ، و فقط او شنوا و بيناست .\r\nاين عالم طويل و عريض با تمام سلسلهء علل و معلولات و با تمام شرائط و موانع و مُعِدّات ، همه باطل و عاطل است ؛ و همه سراب است .\r\nامّا كِى سراب است ؟ در آن ظرف ، در ظرف آن عالم يعنى در ظرف عالم وجه اللهى .\r\nدر اين ظرف همه ثابت است و واقعيّت و حقيقت دارد . يك مو يا يك پر كاه نمىتواند از جاى خود تكان بخورد ، بدون روابط موجوده . يك مو و يا يك پر كاه نمىتواند بدون سلسلهء علل ، موجود يا معدوم گردد .\r\nبه اندازه‌اى روابط اين سلسله دقيق و عميق است كه عقلها را مبهوت و خيره مىسازد . سلسلهء اسباب و مسبّبات تكوينيّه و امور تشريعيّه از امر و نهى و قانون و هزاران علّت و موجبى كه از دو نقطهء\r\n\r\n","description":"","footnote":"","page_name":" 75 ","page_number":93},
  {"content":"\r\n\r\nنظر تكوين و تشريع اين عالم را فرا گرفته است ، اين نظام را تشكيل داده است .\r\nوقتى اين نظام فقط به طلوع نظام ديگر از بين رود و در آن نظر و آن بينش اين نظام محلّى نداشته باشد ، معلوم مىشود كه اختلاف بين اين دو نظام بر ميزان اختلاف نظر ( نظر حقيقت و اعتبار ) است .\r\nهر عالَمى محكوم به نظام مختصّ به خود اوست . افرادى كه در نظام حسّ و عالم مادّه و طبع و روابط علّىِ آن هستند ، چشم ميدوزند به علل مستقلّهء اين نظام و ميگويند : خورشيد مؤثّر است . ماه مؤثّر است . زمين و زمان مؤثّر است . آب و باران و هوا مؤثّرند . غذا مؤثّر است . پدر ، مادر ، رفيق ، شريك و . . . همه مؤثّرند . اينها در زندگى انسان استقلال در تأثير دارند .\r\nدر نظام وجه اللهى و طلوع حقيقت ، ميگويند : هيچ نيست مگر خدا ؛ هيچ مؤثّرى در عالم نيست جز خدا .\r\n فَاعْلَمْ أَنَّهُ لا إِلهَ إِلَّا اللَّهُ  . « 1 »\r\nپس بنابراين ، مناط اختلاف دو وجهه ، اختلاف ميدان ديد و ادراك و نظرگاه انسان است .\r\n\r\nوجه خَلقى بر اساس مجازى ، و وجه اللهى بر اساس نظر حقيقى است\r\nاين عالم كثرت و اسباب بر اساس نظر استقلالىِ نفس بنا شده است . اگر نظر و رؤيت نفس پاك و طاهر گردد و به مقام پاكى و پاك بينى برسد ديگر عالم خلق و عالم ربط و باطن دو عالم نيستند . باطن ظهور مىكند و عالم خلق را با تمام اين تشكيلات و ترتيبات و\r\n\r\n\r\n","description":"","footnote":"\r\n( 1 ) صدر آيه 19 ، از سورهء 47 : محمّد\r\n","page_name":" 76 ","page_number":94},
  {"content":"\r\n\r\nعجائب و غرائبش عالم وجه اللهى مىبينيم ؛ عالم امر مىبينيم .\r\nنفس ما كه بدين دنيا آمد و به موجودات نگاه كرد و آنها را بواسطهء غلبهء كثرت و گم شدن نور توحيد از شدّت ظهور در شبكه‌هاى مجالى و مظاهر و علل و اسباب ، مستقلّ نگريست ؛ اين عالمِ خَلق را با اين افقِ ديد و شعاع نظر ايجاد كرد ، در مقابل عالم امر .\r\nاگر اين نفس بواسطهء غلبهء وحدت و پيدا شدن نور توحيد در مظاهر عالم ، نظر استقلالى خود را به خدا بيندازد و از اين عالم منعطف كند ، ديگر عالم خلقى نيست ؛ عالم امر است و بس .\r\nپس همهء موجودات به جاى خود هستند و قيّومشان خداست .\r\n اللَّهُ لا إِلهَ إِلَّا هُوَ الْحَيُّ الْقَيُّومُ  . « 1 »\r\n« خداست كه هيچ معبودى جز او نيست و اوست زنده و قيّم موجودات . »\r\n وَ عَنَتِ الْوُجُوهُ لِلْحَيِّ الْقَيُّومِ  . « 2 »\r\n« صورت‌ها و چهره‌ها همه در مقابل خداوند زنده و قيّم دستگاه آفرينش ، به تذلّل و خضوع درآمدند . »\r\nپس بنابراين موجودات كه فانى ميشوند و خدا باقى مىماند ، معنايش اين نيست كه موجودات بايد در خارج به وجود حقيقى خود معدوم و زائل گردند ، و جنبهء وجه اللهى را از دست بدهند ، و خدا يكى بماند .\r\n\r\n\r\n","description":"","footnote":"\r\n( 1 ) صدر آيه 255 ، از سورهء 2 : البقرة ؛ و آيه 2 ، از سورهء 3 : ءَال عمران\r\n( 2 ) صدر آيه 111 ، از سورهء 20 : طه\r\n","page_name":" 77 ","page_number":95},
  {"content":"\r\n\r\nآن خدائى كه وحدت و يگانگىاش متوقّف است بر از بين رفتن موجودات خارجى ، آن خدا نيست .\r\nآن خدائى كه چون موجودات را خلق كرده ، آنها بواسطهء آفرينش خود داراى قدرت شدند ، داراى عظمت شدند ، و داراى علم شدند و بواسطهء علم و قدرت و حيات خود ، علم و قدرت و حيات خدا را عقب زدند و در قدرت و علم و حيات او فتور و نقصان بوجود آوردند ، و بالنّتيجه خدا را مجبور ساختند كه با از بين بردن و إعدام آنها ، وحدت خود را با احاطهء حيات و علم و قدرت باز يابد خدا نيست .\r\nعالم آفرينش و پيدايش موجودات ، اثبات وحدت و قهّاريّت خدا را بهتر مىكنند ، نه اينكه وحدت او را تضعيف مىنمايند .\r\n\r\nفانى نديدن موجودات را در ذات الهى ، ناشى از دوبينى است\r\nپس چون وجود آسمانها و وجود زمين و دريا و ستارگان و فضا و كهكشانها و مدارها و عالم ملكوت و عقل و فرشتگان ، منافات با توحيد خدا ندارد ، بلكه همه و همه يك زبان اثبات توحيد خدا را مىكنند ؛ پس در عين آنكه جملهء موجودات هستند ، خدا يكى است .\r\nكَانَ اللهُ وَ لَمْ يَكُنْ مَعَهُ شَىْءٌ ، وَ الآنَ كَمَا كَانَ .\r\n« خداوند پيوسته بوده است و چيزى هم با او ضميمه نبوده است ، و الآن هم خدا كما كان هست و ضميمه ندارد . »\r\nپس اين چيزهائى كه در مقابل خدا ديده مىشود ، در مقابل او نيست ، اينها مندكّ در خدا هستند .\r\nچشم چون دوبين است اينها را در مقابل او مىبيند ؛ چشم بايد\r\n\r\n","description":"","footnote":"","page_name":" 78 ","page_number":96},
  {"content":"\r\n\r\nمعالجه شود ، نه اينكه موجودات از بين بروند .\r\nو عجيب ائمّهء طاهرين عليهم السّلام اين پرده‌ها را از آيات قرآن بر ميدارند و اين حقائق را منكشف مىكنند .\r\nاين آيات اعجاز قرآن است .  كُلُّ شَيْءٍ هالِكٌ إِلَّا وَجْهَهُ  ، معجزه است .\r\n  كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ   معجزه است .\r\nاين رواياتى كه از مصادر وحى بيان شده و اين قسم براى ما حقائق را روشن مىكنند و در تنقيح مطالب موشكافى مىنمايند ، معجزه است .\r\nولى ما به نظر سطحى ميگذريم و نگاهى بَدْوى مىنمائيم و ميگوئيم : بايد آسمان از بين برود ، زمين از بين برود تا توحيد و قدرتش ظاهر گردد .\r\nآسمان و زمين چه گناهى كرده اند ؟\r\nاگر انسان يك انبار اسكناس داشته باشد و بخواهد آنها را باطل كند ، لازم نيست كه با جرقّهء يك دانهء كبريت همه را آتش زند و خاكستر كند . اسكناس‌ها به جاى خود هست و دست به آن نميزند . بانكى كه به آنها اعتبار داده است اعتبار را ساقط مىكند . در روزنامه مينويسند : فلان اسكناس اعتبارش ساقط شد . به مجرّد اين عمل قيمت خود را از دست ميدهند ؛ و بواسطهء اين عمل ، قيمتى را كه مردم براى هر قطعه از آنها قائل بودند و واقعاً روى آن عمل ميكردند و\r\n\r\n","description":"","footnote":"","page_name":" 79 ","page_number":97},
  {"content":"\r\n\r\nملتزم به آثار آن بودند ، اين اعتبار برداشته مىشود .\r\nكسى كه چشمش ضعيف است ، و در روز نمىتواند خورشيد را ببيند ، نبايد بگويد : بايد خورشيد را از بين برد چون چشم من نمىبيند ؛ بايد چشمش را علاج كند .\r\nچشمى كه تراخم دارد يا مو در آورده يا مرضى دارد كه متورّم شده و آب ريزش دارد و در شب چهاردهم كه ماه به شكل دائرهء تمام و بَدر است چون به ماه عالمتاب نظر كند يك هالهء بزرگى دور ماه مىبيند ، نبايد بگويد : ماه را بايد از بين برد .\r\nفرض كنيد آسمان و زمين را از بين بردند ، آيا نفس به درجهء توحيد ميرسد ؟ موحّد ميگردد ؟\r\n\r\nاگر انسان نفس را معالجه كند وجههء الهى موجودات را در دنيا مىبيند\r\nنفس را بايد معالجه كرد . اگر در اين دنيا انسان معالجه نمود ، عالم امرش در اين دنيا ظاهر مىشود و قيامتش در اينجا بر پا ميگردد ، يعنى خدا را به وحدت مىبيند ؛ و گرنه بالاخره بواسطهء مردن كه تمام اين جهانِ اسباب را پشت سر ميگذارد و ميرود ، در آنجا جنبهء وجه اللهى طلوع مىكند و خواهى نخواهى بايد انسان اعتراف كند كه جز پروردگار هيچ موجودى در عالم وجود مؤثّر نيست .\r\nو اوست علّةُ الْعِلَل ؛  وَ السَّماواتُ مَطْوِيَّاتٌ بِيَمِينِهِ  . « 1 »\r\nاقرار و اعتراف به وحدانيّت خدا در آنجا وجدانى است .\r\nميگويند به حاجى لك لك گفتند : چرا پيوسته منزل خود را از فراز درختها عوض ميكنى ؟ و هميشه از اين درخت به آن درخت\r\n\r\n\r\n","description":"","footnote":"\r\n( 1 ) قسمتى از آيه 67 ، از سورهء 39 : الزّمر\r\n","page_name":" 80 ","page_number":98},
  {"content":"\r\n\r\nكوچ ميكنى ؟ روى يك درخت كه آشيانهء خود را ساخته‌اى ، مانند بسيارى از مرغان ديگر زندگى كن !\r\nدر جواب گفت : اين درختها متعفّن هستند و بوى بد دارند ، و لذا من مجبورم پيوسته در سير و حركت باشم .\r\nگفتند : چگونه اين درختها متعفّنند ؟ ( چون ميگويند حاجىلك‌لك ، روى هر درختى كه ميرود و آشيانه مىكند و بچّه ميگذارد ، پيوسته كثافات و فضولات خود را هم در همان‌جا ميريزد و آنجا را متعفّن مىسازد و روى اين زمينه پيوسته از اين درخت به روى درختى ديگر ميرود . )\r\nدرختها تعفّن ندارند ؛ ولى تا هنگامى كه اين أسافل اعضاء با شما هست همهء درختها متعفّنند .\r\nخودت را اصلاح كن ، عيب از درخت نيست !\r\nاگر انسان چشم دوبين و أحْوَل خود را علاج كرد و خدا را يكى ديد ، كار تمام است ؛ و گرنه خدا به انسان در عقبات مرگ و پس از مرگ نشان خواهد داد كه من يكى هستم .\r\n\r\nداستان عطّار و شاگرد دوبين\r\nگويند : عطّارى بود و شاگردى داشت . اين شاگرد در حُسن تمام بود فقط يك عيب داشت كه دوبين بود . چپ و لوچ بود ؛ يكى را دو تا ميديد .\r\nيك روز يك مشترى نزد عطّار آمده و تقاضاى يك شيشه روغن زيتون نمود .\r\nعطّار مشترى را نشانده و به شاگرد گفت : فوراً برو در منزل در\r\n\r\n","description":"","footnote":"","page_name":" 81 ","page_number":99},
  {"content":"\r\n\r\nسرداب يك شيشهء روغن آنجا هست بياور !\r\nشاگرد با سرعت بسوى منزل آمد ، و رفت در سرداب ؛ ديد در آنجا دو شيشه روغن زيتون است با خود گفت : كداميك را ببرم ؟ اين را ببرم ، شايد ديگرى را خواسته است ؛ و آن را ببرم شايد اين را خواسته است ، هر دو را كه نخواسته است . ايستاد به فكر كردن ؛ و پس از مدّتى آهسته آهسته بسوى عطّار آمد و گفت : شما گفتيد در سرداب يك شيشه است ! من ديدم دو شيشه است . كداميك را بياورم ؟\r\nعطّار گفت : جان من ! من خودم در سرداب گذاردم ! يك شيشه بيشتر نيست ! برو همان را بياور !\r\nشاگرد به طرف منزل دويد و وارد سرداب شد ؛ و خيره خيره نگاه كرد ، باز ديد دو تاست هر چه چشمش را ماليد و پس از آن نظر كرد ، باز ديد دو تاست ؛ جاى شكّ هم نيست دو تاست .\r\nبراى بار ديگر بسوى عطّار آمد و گفت : با كمال دقّت نگاه كردم ، دو تا بود !\r\nعطّار كه از طول مدّت و نشستن مشترى و احتمال اينكه شايد اين مشترى از دستش برود متأثّر بود ، با حالت عصبانيّت عصايش را به شاگرد داد و گفت : برو يكى را بشكن و يكى را بياور !\r\nشاگرد با عصا به منزل آمده و وارد سرداب شد و با عصا به يكى زد ؛ هر دو شيشه شكست ؛ روغن زيتون‌ها ريخت و ديد شيشهء ديگرى نيست كه بياورد .\r\nايستاد به فكر كردن كه من عصا را به يكى زدم نه به هر دو ،\r\n\r\n","description":"","footnote":"","page_name":" 82 ","page_number":100},
  {"content":"\r\n\r\nچگونه به يكى زدم هر دو شكست ؟\r\nاينجا به عيب خودش پى مىبرد : كه در حقيقت اينجا يك شيشه بوده و من در چشم خود پهلوى آن شيشه يك شيشهء تخيّلى ، يك شيشهء باطل و موهومى ديدم ؛ و حالا كه آمدم بشكنم ، اقلّا شيشهء باطل را نشكستم و آن شيشهء حقّ را باقى بگذارم تا براى استاد برم ؛ با اين عصا شيشهء حقّ را شكستم و لذا هيچ شيشهء ديگر نماند . « 1 »\r\nاگر اين شاگرد ميخواست حقّ را بگذارد و باطل را بشكند ، بايد چشم خود را معالجه ميكرد تا يك بين شود و شيشه را يكى ببيند . وقتى يكى ببيند باطل خود به خود شكسته شده است .\r\nپس شكستن باطل به معالجهء چشم است نه به زدن عصا ؛ با عصا حقّ را مىشكند .\r\nشاگرد متوجّه شد كه عيبش راجع به لوچ بودن و دوبينى اوست . همينطور با خود متفكّر بود كه نزد استاد چگونه برود ؟ و داستان را چگونه بازگو كند ؟ چه قسم اين عيب خود را براى او بيان كند ؟\r\nاز شرمندگى سر به بيابان گذاشت . « 2 »\r\n\r\n\r\n","description":"","footnote":"\r\n( 1 ) « لسان الغيب » حاج ميرزا كريم صابونى ، طبع سنگى ، ص 4\r\n( 2 ) عبد الرّحمن جامى ، اين معنى را به تمثيل حكايت سگى كه استخوان بر دهان داشت و بر سر آب روان رفت ، و عكس استخوان را در آب ديده و پنداشت استخوان ديگرى است ؛ چون دهان براى خوردنش گشود استخوان دهانش نيز در آب افتاد ، بيان كرده است :\r\n سگكى ميشد استخوان به دهان * كرده ره بر كنار آب روان\r\nبس كه آن آب صاف و روشن بود * عكس آن استخوان در آب نمود \r\n","page_name":" 83 ","page_number":101},
  {"content":"\r\n\r\n\r\nغير اهل توحيد ، همهء مردم در كارها براى خدا شريك قرار ميدهند\r\nافراد بشر عمرى را با باطل عشقبازى مىكنند . بتهاى متفرّقى در نزد خود مىچينند و در مقابل خدا شريك قرار ميدهند ؛ در همه كارهايشان : در زندگى ، در كسب و تجارت ، در مطالعه و علم ، در رياست و جاه ، در محبّت عيال و فرزند ، عالم ، تاجر ، كاسب در همه كارهايشان ، در هر نَفَسى كه مىكشند پهلوى خدا يك بت ، يك شيشهء روغن باطل ، يك شريك قرار ميدهند .\r\nحضرت يوسف عَلى نبيِّنا و آله و عليه السّلام به دو رفيق زندانى خود گفت :\r\n يا صاحِبَيِ السِّجْنِ أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ  « 1 »\r\n« اى دو مصاحب و همنشين زندانى من ! آيا رؤسا و حكّامى كه پيوسته به تفرقه دعوت مىكنند بهترند كه انسان از آنها اطاعت كند ، يا خداوند واحد قهّار ؟ »\r\nغذائى كه مىخورد ، قاشقى كه بر ميدارد ، اينها را در مقابل خدا مؤثّر مىبيند . ميخَرد مؤثّر مىبيند ؛ ميفروشد مؤثّر مىبيند ؛ ميخوابد مؤثّر مىبيند ؛ آفتابهء مستراح را نيز كه بر ميدارد ، در مقابل خدا مؤثّر ميداند تا چه رسد به سائر كارهاى مهمّ ديگر . نماز كه ميخواند و خود\r\n\r\n\r\n","description":"","footnote":"\r\n-\r\n برد بيچاره سگ گمان كه مگر * هست در آب استخوان دگر\r\nلب چو بگشاد سوى او به شتاب * استخوانش از دهان فتاد در آب\r\nنيست را هستئى توهّم كرد * بهر آن نيست هست را گم كرد \r\n( كتاب « جامى » در شرح احوال او ، تأليف على أصغر حكمت ، ص 259 )\r\n( 1 ) آيه 39 ، از سوره 12 : يوسف\r\n","page_name":" 84 ","page_number":102},
  {"content":"\r\n\r\nرا مستقلّا موجودى ديده و در پيشگاه عظمت خدا به عبادت مىايستد ، يك خودى در اينجا ميكارد . اينها همه‌اش شرك است . نظر استقلالى به موجودات هر چه باشد و هر فعلى باشد بدون استثناء شرك است .\r\nاينها همه وجه خلقى هستند ؛ و بايد از بين برود و وجه خدا باقى بماند و بس .\r\n ما عِنْدَكُمْ يَنْفَدُ وَ ما عِنْدَ اللَّهِ باقٍ  . « 1 »\r\n« آنچه در نزد شماست ، دستخوش نيستى و نفاد واقع مىشود ؛ و آنچه در نزد خداست باقى مىماند . »\r\nاگر انسان در دنيا به نيروى تقوى و توكّل و استقامت در طىّ طريق اخلاص ، توانست اين نظر استقلالى را از بين ببرد ، قيامتش بر پا شده و الّا آن جنبهء وجه اللهى طلوع خواهد كرد و مُهر باطله به تمام اين عالم مىزند و انسان در آن هنگام اين عالم را در عين نيستى از خود ، هست به خدا مىبيند . خورشيد و ماه و كواكب از ثوابت و سيّارات در عين هستى ، نيستند و در عين نيستى ، هستند .\r\nمردم غير موحّد ، هستى آنها را نمىبينند و نيستى آنها را به صورت هستى مىبينند ؛ و اهل توحيد ، نيستى آنها را نمىبينند بلكه مجرّد هستى آنها را به حقّ ، مينگرند .\r\nهر چه انبياء و ائمّه فرياد برآرند كه موجودات عالم فانى نيستند ، كيست كه قبول كند ؟\r\n\r\n\r\n","description":"","footnote":"\r\n( 1 ) صدر آيه 96 ، از سورهء 16 : النّحل\r\n","page_name":" 85 ","page_number":103},
  {"content":"\r\n\r\n\r\nندامت اهل شرك ، هنگام طلوع وجه الله\r\nوقتى جنبهء وجه اللهى ظهور كند ، بر انسان مشهود مىشود كه اينها نيستند به خود ، و هستند به حقّ .\r\nدر آن وقت يك سلسله چيزهائى را كه انسان در دنيا براى خود ترتيب داده و به آنها اعتماد نموده ( مال ، عشيره ، فرزند ، قدرت ، . . . ) و تصوّر ميكرد كه به دردش ميخورند ، دستى از او ميگيرند ، درمانى از او مىنمايند ، حاجتى برآورده مىكنند ؛ ملاحظه مىكند كه هيچ از آنها ساخته نيست .\r\nمىبرند انسان را به قيامت ؛ مرد مجرم ميگويد :\r\n  ما أَغْنى عَنِّي مالِيَهْ * هَلَكَ عَنِّي سُلْطانِيَهْ   . « 1 »\r\nمال‌هائى را كه بدست آوردم به درد من نخورد ؛ با اينكه در نظام دنيا به دردش مىخورد ؛ امّا آن نظام برچيده شد . اين نظام ، نظام ديگرى است ؛ يك نشأهء جدائى است كه از خصوصيّات و آثارش اينست كه مال نمىتواند دستى از انسان بگيرد ؛ و اگرچه اموال دنيا همگى متعلّق به انسان باشد ، كارى از آنها ساخته نيست .  ما أَغْنى عَنِّي مالِيَهْ . \r\nاين وقت است كه وجه اللهى ظهور كرده و چون آفتاب مشهود است كه :  هَلَكَ عَنِّي سُلْطانِيَهْ . \r\nسلطانِ من ، قدرت من ، همه هلاك شدند ؛ آن قدرتهائى كه در دنيا داشتم ، و با آن نظام از آن استفاده‌ها مىبردم ، در اينجا نيست و نابود شد ؛ يعنى مُهر بطلان محض به آنها خورده شد .\r\n\r\n\r\n","description":"","footnote":"\r\n( 1 ) آيه 28 و 29 ، از سورهء 69 : الحاقّة\r\n","page_name":" 86 ","page_number":104},
  {"content":"\r\n\r\nخداوند يا فرشتگانش به او خطاب مىكنند :\r\n        خُذُوهُ فَغُلُّوهُ * ثُمَّ الْجَحِيمَ صَلُّوهُ * ثُمَّ فِي سِلْسِلَةٍ ذَرْعُها سَبْعُونَ ذِراعاً فَاسْلُكُوهُ * إِنَّهُ كانَ لا يُؤْمِنُ بِاللَّهِ الْعَظِيمِ * وَ لا يَحُضُّ عَلى طَعامِ الْمِسْكِينِ * فَلَيْسَ لَهُ الْيَوْمَ هاهُنا حَمِيمٌ * وَ لا طَعامٌ إِلَّا مِنْ غِسْلِينٍ * لا يَأْكُلُهُ إِلَّا الْخاطِؤُنَ .         « 1 »\r\nبگيريد او را و در غُل بيفكنيد و زنجيرش كنيد ، و سپس در آتش دوزخ بسوزانيد ، و سپس در سلسله و زنجيرى كه دِرازاى آن هفتاد ذراع است او را ببنديد .\r\n\r\nجنبه‌هاى وجه خلقى ، مفيد ظهور جنبهء وجه اللهى نيستند\r\nبراى آنكه در دنيا از كسانى بود كه ايمان به خداى بزرگ نمىآورد ؛ تمام موجودات را مؤثّر ميدانست مگر خدا را . نماز نخواند ؛ ربط با خدا پيدا نكرد .\r\nچون نماز انسان را با خدا ربط ميدهد . نماز جنبهء وجه اللهى را در انسان قوى مىكند و جنبهء مشاهدهء استقلال علل ، و تأثير اسباب را ضعيف ميگرداند . يعنى نماز يك اثر مهمّى كه دارد مهر بطلان به سلسلهء علل و معلولاتِ عالم خلق مىزند و مُهر حقّ و صحّت و اعتبار به جنبهء وجه اللهى مىزند . نماز قربان هر مرد متّقى ، و نزديك كنندهء هر فرد متعهّد به خداست ؛ اين از فوائد نماز است .\r\nو ديگر آنكه در طعام دادن به مسكين سعى و اهتمام نداشت .\r\nزكات دادن موجب طهارت مال و دل است . انفاق در راه خدا انسان را از خودپسندى و خود بينى بيرون مىآورد . مال ، مورد علاقهء\r\n\r\n\r\n","description":"","footnote":"\r\n( 1 ) آيات 30 تا 37 ، از سورهء 69 : الحاقّة\r\n","page_name":" 87 ","page_number":105},
  {"content":"\r\n\r\nانسان است ؛ چون مال را در راه خدا بدهد ، علاقه را به خدا ميدهد ؛ به خدا نزديك مىشود .\r\nطعام به فقرا و مساكين نداد و در نتيجه به ما نزديك نشد . امروز دوست و حميم در اينجا ندارد . حميم او امروز عمل صالح است ، و با خود نياورده است ؛ پس دستگيرى ندارد .\r\nو اينك كه اوان طلوع وجه الله است ، آن أعمال نيكو كه بايد يار و أعوان او باشند ، با خود نياورده است ؛ و بنابراين هنگام ظهور وجه الله كه قدرت را همه در خدا جمع مىيابد و تمام اشياء را مندكّ در او مىبيند ، استعدادش ضعيف است ؛ غذائى با خود نياورده مگر حسرت و ندامت .\r\nغذاى او از غِسلين است : از چرك و خون توأم با بوى تعفّن ، از فلزّ گداخته ، از آن غذائى كه هيچ كس تاب و توان خوردن آن را ندارد مگر خاطِئون : مردم بد عمل و زشت كردار .\r\n قُلْ لِعِبادِيَ الَّذِينَ آمَنُوا يُقِيمُوا الصَّلاةَ وَ يُنْفِقُوا مِمَّا رَزَقْناهُمْ سِرًّا وَ عَلانِيَةً مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خِلالٌ  « 1 » .\r\n« بگو به بندگان من كه ايمان آورده‌اند : اقامهء نماز كنند و از آنچه ما به آنها روزى داده‌ايم در پنهان و آشكارا انفاق نمايند قبل از آنكه روزى برسد كه در آن روز هيچگونه مبايعه و دادوستد ، و يا طرح دوستى فائده‌اى ندارد . »\r\nنماز و انفاق دو ركن اساسى است براى وصول به آسمان\r\n\r\n\r\n","description":"","footnote":"\r\n( 1 ) آيه 31 ، از سورهء 14 : إبراهيم\r\n","page_name":" 88 ","page_number":106},
  {"content":"\r\n\r\nمعرفت . نماز اتّصال ميدهد انسان را به خدا ، و نور پروردگار و نور توحيد را در دل تقويت مىنمايد ؛ و زكات علاقهء انسان را به خدا زياد مىكند ، و از دنيا كم مىكند .\r\nنماز ، و زكات به معناى مطلق انفاق در راه خدا ، دو جناح براى سير در عالم تجرّد و ملكوتند .\r\nحُبُّ الدُّنْيَا رَأْسُ كُلِّ خَطِيئَة . « 1 »\r\n« محبّت دنيا سر منشأ تمام گناهان است . »\r\nنماز خواندن و انفاق ، اين محبّت را در انسان ضعيف مىكند .\r\nدر روز بازپسين نه  بَيْعٌ  به درد مىخورد و نه خُلَّت ؛ داد و سِتَد فائده‌اى ندارد ، و طرح دوستىهاى دنيوى نيز مثمر فائده نيست . انسان هر چه دارد اگر بدهد كه او را نجات دهند مفيد ثمر نيست . اگر دنيا در مشت او باشد و بكوشد كه در ازاء دادن آن ، برات آزادى از آتش يا تخفيف را دريافت كند ، فائده ندارد ؛ خريد و فروش نيست  وَ لا خِلالٌ  دوستى هم به درد نمىخورد مگر بر اساس روابط ايمانى .\r\nتمام دوست‌هاى دنيا در آن روز با انسان دشمنند . دوستان خدا با دوستان خدا دوستند و بس .\r\nپس اگر انسان رابطه با خدا نداشته باشد ، دوست در راه خدا هم ندارد ؛ خلت در راه او ندارد و دستش خالى مىماند .\r\nپس بنابراين تمام سلسلهء اسباب و مسبّبات ، تمام ياران و اعوان\r\n\r\n\r\n","description":"","footnote":"\r\n( 1 ) « جامعُ الصّغير » سيوطى ، از بيهقى در كتاب « شُعَب الإيمان » ص 146 ، از رسول الله صلّى الله عليه و آله و سلّم .\r\n","page_name":" 89 ","page_number":107},
  {"content":"\r\n\r\nو اقوام و سائر افرادى كه در دنيا انسان به آنها اعتماد داشت و مالى كه به آن تكيه ميزد و بطور كلّى اينها اصول زندگانى انسان در دنيا بودند در آنجا صِفرند .\r\n لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ  . « 1 »\r\nفرشتگان به انسان ميگويند : « بين شما و آنها بريده شد و آنچه مىپنداشتيد كه براى شما فائده دارد ، از نزد شما گم شد . »\r\nو نتيجهء اين بحث اين شد كه زمين و زمان و موجودات خارجى گناه ندارند . اگر شما از چيزى ناراحت هستيد نگوئيد لعنت به اين روزگار ؛ لعنت به اين زمان ؛ اى خورشيد چنان ؛ اى زمين چنان ؛ اى آسمان چنان !\r\n\r\nاز بين رفتن موجودات ، از نقطهء نظر وجه خلقى آنهاست نه وجه ربّى\r\nدر روايت وارد است كه رسول اكرم صلّى الله عليه و آله و سلّم فرمودند :\r\nلَا تَسُبُّوا الدَّهْرَ ! فَإنَّ الدَّهْرَ هُوَ اللهُ . « 2 »\r\n« دهر و روزگار را سبّ و شتم نكنيد ! زيرا دهر و روزگار همان خداست . »\r\nروزگار يعنى چه ؟ يعنى خورشيد و ماه و ستارگان و زمين و غير ذلك . اينها كه بد نيستند ، اينها همه خوبند ؛ اصل وجود آنان وجه الله است ؛ و آن عنوانِ بد كه شما به آن ميدهيد عنوان زشتى است كه از نظر ديدگاه شما و بالاخره از نفس شما به آنها داده مىشود ؛ بنابراين\r\n\r\n\r\n","description":"","footnote":"\r\n( 1 ) ذيل آيه 94 ، از سورهء 6 : الانعام\r\n( 2 ) « إحيآء العلوم » ج 4 ، ص 345 ؛ « بحار » ج 60 ، ص 9\r\n","page_name":" 90 ","page_number":108},
  {"content":"\r\n\r\nاين موجودات را كه بد مىبينيد ، نفس بد مىبيند و نفس گنهكار است .\r\nپس چرا موجودات خارج را سَبّ مىكنيد ؟ خود را اصلاح كنيد !\r\nاصلاح خود ، انسان را بازسازى مىكند ، معالجه مىنمايد ، پاك و مطهّر مىسازد ؛ نه از بين رفتن موجودات خارجى . « 1 »\r\nبنابر آنچه ذكر شد به حمد الله و مَنِّه مسألهء ما در امروز حلّ شد ؛ و دانستيم كه تمام رواياتى كه بيان مىكند زمين از بين ميرود ، زمان از بين ميرود ، درياها ميجوشد ، خورشيد سياه ميگردد ، زمين شكافته مىشود ، تمام اينها حقّ است ؛ امّا از نقطهء نظر وَجه خَلقى .\r\nو امّا از نقطه نظر وَجه حَقّى و رَبّى كه قوام همهء اينها به خداست ، همه ثابتند ؛ و خداوند تبارك و تعالى براى وحدانيّت خود كه بتواند به كرسى وحدت بنشيند و تكيه زند محتاج به از بين بردن اشياء نيست .\r\nخداوند عزّ و جلّ واحد و موحَّد است و جنبهء وجه اللهى هميشه\r\n\r\n\r\n","description":"","footnote":"\r\n( 1 ) به همين جهت در حديث آمده است : موتوا قبل أن تموتوا . « بميريد قبل از آنكه بميريد . » چنان كه در « مثنوى » ( ج 6 ، ص 20 از طبع ميرخانى ) آمده است :\r\n بهر اين گفت آن رسول خوش پيام * رمز مُوتوا قبلَ مَوتٍ يا كِرام\r\nپس قيامت شو قيامت را ببين * ديدن هر چيز را شرط است اين\r\nتا نگردى اين ، ندانيّش تمام * خواه كان أنوار باشد يا ظَلام \r\nو بر همين اساس در دعا آمده است : اللَهُمَّ أرِنَا الاشْياءَ كَما هىَ ، و نيز أمير المؤمنين عليه السّلام فرموده‌اند : لَوْ كُشِفَ الْغِطآءُ مَا ازْدَدْتُ يَقينًا\r\n","page_name":" 91 ","page_number":109},
  {"content":"\r\n\r\nهست ؛ و اين جنبه منافاتى با وحدت پروردگار ندارد ، بلكه مؤيّد آن است .\r\nآنچه منافات با موحَّد بودن ( نه وحدت ) دارد ، افكار شهوى و آلوده به گناه و آرزوهائى است كه بين مردم و خدا جدائى مىاندازد و نميگذارد در ديدهء آنان نور خدا در تمام موجودات جلوه داشته باشد ، و آنان ادراك آن جلوه را بنمايند .\r\nاگر نفس ، اصلاح شود تمام اين مسائل حلّ مىشود ؛ بدبينىها مرتفع ميگردد ؛ سلسلهء علل و اسباب عالم خلق همه به خداوند خالق ، ربط و بستگى مىيابد ؛ نور خدا در تمام عوالم طلوع مىكند ، و مؤمن نور خدا را در جميع عوالم مشاهده و ادراك مىكند .\r\n\r\nقيامت ، محلّ ادراك توحيد خداست نه محلّ اصل توحيد\r\nو منظور و مقصود از قيامت همين است و بس ؛ چون قيامتْ عالم معاد است ، و معاد يعنى عود و بازگشت انسان بسوى خدا .\r\n كَما بَدَأَكُمْ تَعُودُونَ  . « 1 »\r\n« همچنان كه خداوند شما را ابتداءً ايجاد كرد بازگشت مىكنيد . »\r\n كَما بَدَأْنا أَوَّلَ خَلْقٍ نُعِيدُهُ  . « 2 »\r\n« همچنان كه ما عالم آفرينش را ابتداءً آفريديم عود و بازگشت ميدهيم . »\r\nپس فرضاً اگر انسان از دنيا برود و جنبهء وجه اللهى براى او مشهود نگردد ، عود بسوى خدا نكرده است .\r\n\r\n\r\n","description":"","footnote":"\r\n( 1 ) ذيل آيه 29 ، از سورهء 7 : الاعراف\r\n( 2 ) قسمتى از آيه 104 از سوره 21 : انبياء\r\n","page_name":" 92 ","page_number":110},
  {"content":"\r\n\r\nدر اين صورت خداوند انسان را خلق كرده و جزاى أعمال را داده است با اينكه جزاى اعمال معناى معاد نيست . معناى معاد عود بسوى خداست و لازمهء عود بسوى خدا انكشاف تمام حقائقى است كه ظاهر آن را انسان انجام داده است ، نه اينكه اين نفسِ معناى معاد باشد .\r\nو ادراك قدرت و عظمت و قهّاريّت و وحدانيّت خداوند ، در معاد پيدا مىشود و در قيامت روشن و مشهود ميگردد ؛ نه آنكه قدرت و عظمت و قهّاريّت و وحدانيّت و عدل و سائر صفات عُليا و اسماء حُسناى خداوند ، در قيامت پيدا مىشود .\r\nبراى اولياى خدا ، در اين دنيا پيدا مىشود و براى عموم مردم ، در قيامت و عوالم پس از مرگ .\r\nدر ذيل دعاى عرفه حضرت سيّد الشّهداء عليه السّلام بنا به روايت ابن طاووس وارد است كه :\r\nإلَهِى ! عَلِمْتُ بِاخْتِلَافِ الآثَارِ ، وَ تَنَقُّلَاتِ الاطْوَارِ ؛ أَنَّ مُرَادَكَ مِنِّى أَنْ تَتَعَرَّفَ إلَىَّ فِى كُلِّ شَىْءٍ حَتَّى لَا أَجْهَلَكَ فِى شَىْءٍ .\r\n« بار پروردگار من ! من به جهت آثار مختلفه و أطوار دگرگونى كه در عالم بر پا كرده‌اى دانستم كه مراد تو از من آنست كه تو خود را در هر چيزى به من بنمايانى ، بطورى كه من در هيچ چيز به تو جاهل نبوده باشم . »\r\nتا آنجا كه ميفرمايد :\r\nإلَهِى ! أَمَرْتَ بِالرُّجُوعِ إلَى الآثَارِ ، فَارْجِعْنِى إلَيْكَ بِكِسْوَةِ\r\n\r\n","description":"","footnote":"","page_name":" 93 ","page_number":111},
  {"content":"\r\n\r\nالانْوَارِ ، وَ هِدَايَةِ الاسْتِبْصَارِ ؛ حَتَّى أَرْجِعَ إلَيْكَ مِنْهَا كَمَا دَخَلْتُ إلَيْكَ مِنْهَا مَصُونَ السِّرِّ عَنِ النَّظَرِ إلَيْهَا ، وَ مَرْفُوعَ الْهِمَّةِ عَنِ الاعْتِمَادِ عَلَيْهَا .\r\n« بار پروردگار من ! تو مرا امر فرمودى كه به آثارت بازگشت كنم . پس حال كه امر تو را پذيرفتم مرا بسوى خود باز گردان ، با لباسهائى كه از انوار بر من بپوشانى و به روشنى و بينشى كه مرا راهنمائى فرمائى ؛ تا من همانطور كه ابتداءً در آثار با حفظ و مصونيّت و پاكى سرّ از نظر به آنها و با بلندى همّت از اعتماد به آنها وارد شدم ، همينطور با همين مصونيّت سرّ و بلندى همّت از اعتماد به اسباب و آثار بسوى تو بازگشت كنم . »\r\nو تا آنجا كه ميفرمايد :\r\nأَنْتَ الَّذِى أَشْرَقْتَ الانْوَارَ فِى قُلُوبِ أَوْلِيَآئِكَ حَتَّى عَرَفُوكَ وَ وَحَّدُوكَ . وَ أَنْتَ الَّذِى أَزَلْتَ الاغْيَارَ عَنْ قُلُوبِ أَحِبَّآئِكَ حَتَّى لَمْ يُحِبُّوا سِوَاكَ وَ لَمْ يَلْجَئُوا إلَى غَيْرِكَ . أَنْتَ الْمُونِسُ لَهُمْ حَيْثُ أَوْحَشَتْهُمُ الْعَوَالِمُ ؛ وَ أَنْتَ الَّذِى هَدَيْتَهُمْ حَيْثُ اسْتَبَانَتْ لَهُمُ الْمَعَالِمُ . مَا ذَا وَجَدَ مَنْ فَقَدَك ؟ وَ مَا الَّذِى فَقَدَ مَنْ وَجَدَكَ ؟ « 1 »\r\n\r\n\r\n","description":"","footnote":"\r\n( 1 ) اين مطالب در ضمن ذيل دعاى عرفه حضرت سيّد الشّهداء عليه السّلام در موقف عرفات است كه سيّد أجلّ علىّ بن طاووس در كتاب « إقبال » طبع سنگى ، در ص 348 و 349 آورده است و مرحوم مجلسى رضوان الله عليه در جلد 20 از « بحار الانوار » طبع كمپانى ، در ص 286 از كتاب « إقبال » نقل كرده است . و در ذيل اين دعا بيانى دارد كه ما عين عبارت او را در\r\n","page_name":" 94 ","page_number":112},
  {"content":"\r\n\r\n\r\n\r\n","description":"","footnote":"\r\n- اينجا ترجمه مىكنيم :\r\nشيخ كفعمى اين دعاى عرفه را در « البلد الامين » و ابن طاووس نيز در كتاب « مصباح الزّائر » آورده‌اند و ليكن از آخر اين دعا تقريباً به قدر يك ورق ذكر نكرده‌اند و آن از اين فقره است به بعد : إلَهى أنَا الْفَقيرُ فى غِناىَ فَكَيْفَ لا أكونُ فَقيراً فى فَقْرى تا آخر دعاء . و همچنين اين فقرات از دعا در بعضى از نسخه‌هاى عتيق « إقبال » ذكر نشده است . و عبارات اين ورقه مناسب و ملائم با عبارات دعاهاى سادات معصومين نيست ، بلكه موافق مذاق صوفيّه است و به همين جهت بعضى از فضلاء ميل كرده‌اند [ گفته‌اند - خ ل 
  ] كه اين ورقه از دعاء ، از زيادتىهاى بعضى از مشايخ صوفيّه است و از مداخلت‌ها و الحاقات ايشان است . و بالجمله اين زيادتى ، يا چنين است كه از بعضى از مشايخ آنها در كتب آمده است و ابن طاووس غفلةً از حقيقت امر آن را در « إقبال » آورده است و يا چنانست كه بعضى از آنها بعداً به كتاب « إقبال » اضافه نموده‌اند . و اين احتمال ظاهرتر است به جهت آنكه ما ذكر كرده‌ايم كه : اوّلًا اين فقرات در كتاب « مصباح الزّائر » كه از مؤلّفات ابن طاووس است نيامده . و ثانياً در بعضى از نسخه‌هاى عتيقهء « إقبال » نيز ذكر نشده است ، و اللهُ أعلمُ بحقيقةِ الاحوال » - انتهى .\r\nو أنا أقول : اين فقرات از دعا را در كتاب عارف مشهور أحمد بن محمّد بن عبد الكريم بن عطاء الله اسكندرى متوفّاى سنهء 709 هجرى قمرى كه به نام « الحِكَم العطائيّة و المُناجاة الإلهيّة » است ذكر نموده و از جمله دعاها و مناجات‌هاى اين عارف شمرده‌اند . و وفات ابن طاووس بنا بر نقل « أعيان الشّيعة » ج 42 ، ص 184 ، در سنهء 664 قمرى بوده است . بنابراين در صورتى كه نسبت اين دعا به ابن عطاء صحيح باشد بعيد است كه ابن طاووس آن را در كتاب خود آورده باشد ، درحالىكه ابن عطاء 45 سال بعد از ابن طاووس فوت كرده است . بنابراين همان احتمال دوّم مجلسى ارجح است .\r\n","page_name":" 95 ","page_number":113},
  {"content":"\r\n\r\n« تو هستى كه در دلهاى اوليائت از انوار عالم غيب تاباندى ، تا آنكه تو را شناختند و تو را واحد و يكتا دانستند . و تو هستى كه اغيار را از دل‌هاى محبّانت پاك كردى ، كه آنها به‌هيچ‌وجه غير از تو را دوست ندارند و به غير از تو پناه نمىبرند . تو مونس و انيس آنان هستى در وقتى كه سيرِ در عوالم ، آنها را به وحشت اندازد ؛ و تو هادى و راهنماى آنان هستى در جائى كه راهها و روشها و آيات بر آنها روشن و واضح گردد .\r\nكسى كه تو را گم كرده است چه چيز را يافته است ؟ و كسى كه تو را يافته است چه چيزى را گم كرده است » ؟\r\n عكس روى تو چو در آينهء جام افتاد * صوفى از خندهء مِى در طمع خام افتاد\r\nحُسن روى تو به يك جلوه كه در آينه كرد * اين همه نقش در آئينهء اوهام افتاد \r\n\r\n\r\n","description":"","footnote":"\r\n- و ليكن ممكن است بگوئيم كه اين دعا از خود سيّد الشّهداء است و در هنگام تأليف « مصباح الزّائر » ابن طاووس به اين فقره دست نيافته است و در « إقبال » آورده ، و ابن عطاء كه هم عصر و متأخّر از ابن طاووس بوده است اين دعا را از ابن طاووس اخذ نموده و بدين دعا مناجات مىنموده است ؛ لذا پس از فوت ابن عطاء آن را جزء مناجات‌هاى او ضبط كرده‌اند .\r\nو بنابراين ، گفتار جلال الدّين همائى ( در « مولوى نامه » بخش دوّم ، مقدّمه ، صفحهء ب ، در تعليقه ) مبنى بر مسلّم بودن دعا از ابن عطاء الله اسكندرى چنانچه از نسخهء قديمى يافته است ، و بر اثر آن حكم به تخليط آن ؛ بلا وجه است .\r\n","page_name":" 96 ","page_number":114},
  {"content":"\r\n\r\n اين همه عكس مِى و نقش و نگارى كه نمود * يك فروغ رخ ساقيست كه در جام افتاد\r\nغيرت عشق زبان همه خاصان ببريد * كز كجا سرّ غمش در دهن عام افتاد\r\nمن ز مسجد به خرابات نه خود افتادم * اينم از عهد ازل حاصل فرجام افتاد\r\nچه كند كز پى دوران نرود چون پرگار * هر كه در دايرهء گردش ايّام افتاد\r\nهر دمش با من دل سوخته لطفى دگر است * اين گدا بين كه چه شايستهء إنعام افتاد\r\nزير شمشير غمش رقص كنان بايد رفت * كآنكه شد كشتهء او نيك سرانجام افتاد « 1 » \r\n\r\nمبحث « وجه خلقى و وجه الهى » منافاتى با حوادث قيامت در ادلّه ندارد\r\nبارى آنچه را كه ما در اين بحث ذكر كرديم از طلوع و شهود وَجهُ الله در عوالم پس از مرگ و فناء و نيستى همهء موجودات به بطلان ادراك استقلال سلسلهء علل و معلولات ، منافات ندارد با آنچه در ظاهر آيات و روايات وارد است از آنكه در وقت قيامت ، خورشيد تيره مىشود ؛ و ماه منخسف ميگردد ؛ و آبهاى درياها به جوش مىآيد . زيرا كه هيچ بُعدى ندارد در اينكه هنگام قيامت كبرى ، اين وقايع هم واقعاً در زمين و آسمان بوقوع پيوندد . پس هم اخذ به ظاهر كرده‌ايم و هم اخذ به تفسير قرآن و تأويل آن فَلِلَّهِ الْحَمْدُ وَحْدَهُ .\r\n\r\n\r\n","description":"","footnote":"\r\n( 1 ) « ديوان حافظ » طبع پژمان ( سنهء 1318 ) ص 79 و 80\r\n","page_name":" 97 ","page_number":115},
  {"content":"\r\n\r\n\r\nقرآن تمام عالم آفرينش را آيات خدا يعنى وجه خدا مىداند\r\nقرآن كريم آنچه از موجودات را توصيف مىكند همه را به عنوان آيه تعبير مىكند ؛ آيه يعنى علامت و نشان دهندهء ذُو الآيَة . بنابراين تمام مخلوقات چون آيه خدا هستند ، همه وجه خدا هستند .\r\nبنابراين تمام عالم آفرينش كه آيات الهيّه هستند ، جملگى وَجه خدا هستند .\r\n وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ  . « 1 »\r\n« و چه بسيار از آيات خدا در آسمانها و زمين موجود است ، كه مردم بر آن آيات ميگذرند و عبرت نگرفته ، بلكه إعراض مىكنند . »\r\n وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ  . « 2 »\r\n« و از آيات خدا آفرينش آسمانها و زمين و آنچه منتشر كرده است در آنها از جنبندگان ، مىباشد و خداوند در وقتى كه بخواهد ميتواند آنها را جمع كند . »\r\nازْرى در ضمن قصيدهء خود چه خوب رسول الله را به وصف وَجهُ اللهى توصيف كرده است :\r\n وَ هوَ سِرُّ السُّجودِ فى الْمَلَاءِ الأعْ * - لَى وَ لَوْلاهُ لَمْ تُعَفِّرْ جِباها ( 1 ) \r\n\r\n\r\n","description":"","footnote":"\r\n( 1 ) آيه 105 سوره 12 : يوسف\r\n( 2 ) آيه 29 ، از سورهء 42 : الشّورى\r\n","page_name":" 98 ","page_number":116},
  {"content":"\r\n\r\n وَ هُوَ الآيَةُ الْمُحيطَةُ فى الْكَوْ * نِ فَفى عَيْنِ كُلِّ شَىْءٍ تَراها ( 2 )\r\nالْفَريدُ الَّذى مَفاتيحُ عِلْمِ الْ * واحِدِ الْفَرْدِ غَيْرُهُ ما حَواها ( 3 )\r\nهُوَ طاوُسُ رَوْضَةِ الْمُلْكِ بَلْ نا * موسُها الاكْبَرُ الَّذى يَرْعاها ( 4 )\r\nوَ هُوَ الْجَوْهَرُ الْمُجَرَّدُ مِنْهُ * كُلَّ نَفْسٍ مَليكُها زَكّاها ( 5 ) « 1 » \r\n1 - او سرّ سجده است در فرشتگان و ساكنين مَلا أعلى . و اگر او نبود ، آنان پيشانىهاى خود را به خاك نمىماليدند .\r\n2 - او آيت خداست كه به عالم آفرينش محيط است ؛ و بنابراين در هر چيزى تو او را مىبينى !\r\n3 - او يگانه‌اى است كه كليدهاى عِلم خداوند واحد فرد را غير از او كسى نمىتواند در بر گيرد .\r\n4 - او طاووس باغ سلطنت خداست ؛ بلكه ناموس اكبر آن باغ است كه در آن باغ گردش مىكند و تفريح و تفرّج مىنمايد .\r\n5 - و او اصل يگانه و جوهر مجرّدى است كه خداوندِ نفوس ، هر نفسى را از جهت او پاك گردانيده است .\r\n\r\n\r\n","description":"","footnote":"\r\n( 1 ) ابياتى از قصيدهء ازرى كه همراه با تخميس آن در يك مجلّد طبع شده ، ص 136 و 137\r\n","page_name":" 99 ","page_number":117},
  {"content":"\r\n . \r\n","description":"","footnote":"","page_name":" 100 ","page_number":118},
  {"content":"\r\n\r\n\r\nمجلس بيست و نهم : معاد بازگشت به خدا و شهود وجه الله است\r\n\r\n","description":"","footnote":"","page_name":" 101 ","page_number":119},
  {"content":"\r\n . \r\n","description":"","footnote":"","page_name":" 102 ","page_number":120},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال اللهُ الحكيمُ فى كتابِه الكريم :\r\n  وَ بَشِّرِ الصَّابِرِينَ * الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ .  \r\n( ذيل يكصد و پنجاه و پنجمين آيه و يكصد و پنجاه و ششمين آيه ، از سورهء بقره : دوّمين سوره از قرآن كريم )\r\nمعاد يعنى عود بسوى خدا ، يا زمان عود ، و يا محلّ عود بسوى خدا ؛ چون از مادّهء عادَ يَعودُ به معناى بازگشتن است . و بنابراين ، معناى مطابقى معاد ، جزاى اعمال و پاداش نيست .\r\nآرى لازمهء بازگشت و رجعت بسوى خدا ، و ظهور قدرت و عظمت و معرفت و توحيد خدا ، اطّلاع و انكشاف أعمال و آثار مترتّبهء بر آن از بهشت و دوزخ است .\r\n\r\n","description":"","footnote":"","page_name":" 103 ","page_number":121},
  {"content":"\r\n\r\n كَما بَدَأَكُمْ تَعُودُونَ  . « 1 »\r\n« همان طورى كه خداوند شما را ايجاد كرد و از مبدأتان فرود آورد ، شما باز ميگرديد و رجوع و عود مىكنيد . »\r\nبنابراين معاد رجوع به خداست . انسان بايد به مبدأش رجوع نمايد ، و البتّه در اين رجوع حقائقى براى انسان منكشف ميگردد ؛ آن حقائقى كه در اين عالم بر انسان مخفى بود ، و سلسلهء عِلل و معلولات و اسباب و مسبّبات ، انسان را در يك زنجير تعيّن و تقيّد محبوس كرده و نگذاشت كه انسان جمال أحديّت را در تمام موجودات روشن و واضح مشاهده كند .\r\n\r\nعلّت عدم مشاهدهء حقّ در دنيا ، حجاب پندار است\r\nدر اين عالم حسّ و محسوسات ، أفكارى كه بر انسان غالب مىشود و غرائز انسان كه از حال تعادل خارج مىشود مانند شهوت و غضب و وَهْم ، او را در يك عالمى از پندار فرو مىبرد كه بين او و ادراك حقيقت فاصله مىاندازد ؛ اين پندار مخالف با واقع است .\r\nاز اينجا كه آهنگ رحيل مىكند و بار سفر مىبندد ، اين پندارها ميسوزد و از بين ميرود ، و آن حقائق بر او منكشف مىشود .\r\nاين پندارها اوهام اين عالم است كه بر خلاف أصالت واقع در او پديد آمده بود و جنبهء وجه خَلقى دارد ؛ و آن حقائق راجع به آن عالم است و جنبهء وجه اللهى دارد .\r\nحقيقت موجودات يكى بيش نيست ؛ چون تشخّص ملازم با وحدت است ، و هر شخصى از موجودات و اشياء يكى است ؛ و\r\n\r\n\r\n","description":"","footnote":"\r\n( 1 ) ذيل آيه 29 ، از سورهء 7 : الاعراف\r\n","page_name":" 104 ","page_number":122},
  {"content":"\r\n\r\nجنبهء وجه خلقى و وجه اللهى دو اعتبار است كه منافات با تشخّص آنها ندارد ؛ و چون يكى از آنها ظاهر باشد ديگرى مختفى است ؛ مگر براى افرادى كه به مقام جمع الجمعى رسيده و حفظ باطن و ظاهر را به ملاك باطن و ظاهر كاملًا مىنمايند .\r\nبارى ، يك وقت انسان در اين عالم ، موجودات را به نظر استقلال مينگرد كه هر يك از آنها مؤثّرند ، و يك وقت آنها را به اين نظر نمىنگرد بلكه به اين نظر مينگرد كه قائم به خدا هستند و خدا قيّوم آنهاست ، و جز پروردگار در هيچيك از عوالم ، موجودى قيّوم آنها نيست . اين همان وجه اللهى و وجه ربّى است كه ميفرمايد :\r\n وَ يَبْقى وَجْهُ رَبِّكَ ذُو الْجَلالِ وَ الْإِكْرامِ  . « 1 »\r\nو در دنيا تا انسان گرفتار هواى نفس امّاره ، و آرزوهاى دراز ، و خيالات باطل ، و افكار شيطانى است ؛ اينها مانع ميشوند از اينكه آن وجه ربّى بر انسان ظهور كند و آدمى حقيقت امر را ادراك كند .\r\nحضرت سجّاد امام زين العابدين عليه السّلام در دعاى أبو حمزهء ثُمالى ميفرمايد :\r\nوَ أَنَّ الرَّاحِلَ إلَيْكَ قَرِيبُ الْمَسَافَةِ ، وَ أَنَّكَ لَا تَحْتَجِبُ عَنْ خَلْقِكَ إلَّا أَنْ تَحْجُبَهُمُ الاعْمَالُ [ الآمَالُ - خ ل 
  ] دُونَكَ « 2 » .\r\n« ( بار پروردگارا ! ) و آن مسافرى كه بار سفر بسته و بسوى تو در\r\n\r\n\r\n","description":"","footnote":"\r\n( 1 ) آيه 27 ، از سورهء 55 : الرّحمن\r\n( 2 ) « مفاتيح الجنان » ص 187 به نقل از « مصباح المتهجّد » ؛ و در « مصباح » ص 402 از طبع سنگى\r\n","page_name":" 105 ","page_number":123},
  {"content":"\r\n\r\nسير و حركت افتاده است ، با پيمودن مسافت نزديكى به تو خواهد رسيد . و بدرستى كه حقّاً تو نسبت به بندگانت در پرده و حجاب نيستى ، مگر آنكه اعمالى كه از آنها سر زده [ و يا آرزوهاى آنان 
  ] موجب محجوبيّت آنان نسبت به تو گرديده است . »\r\nبراى افرادى كه با قدم راسخ در صراط مستقيم به دنبال معرفت خدا روند ، آن حقائق مكشوف ، و قيامت آنها در دنيا براى آنان ظهور و بروز دارد ، و عوالمى را كه سائر افراد بشر بعد از مردن يكى پس از ديگرى طىّ مىكنند ، آنها همه را در دنيا طىّ مىنمايند .\r\nروايات وارده در امكان از بين بردن حجاب پندار و رؤيت وجه الله\r\nو بر همين اساس است كه در روايت از رسول الله صلّى الله عليه و آله و سلّم آمده است كه :\r\nمُوتُوا قَبْلَ أَنْ تَمُوتُوا « 1 » . « بميريد قبل از اينكه بميريد . »\r\nو نيز از آن حضرت روايت شده است كه :\r\nأَوْلِيَآئِى تَحْتَ قُبَابِى لَا يَعْرِفُهُمْ غَيْرِى « 2 » .\r\n« اولياى من در تحت قبّه‌هاى من هستند و غير از من هيچكس آنها را نمىشناسد . »\r\nو نيز وارد است كه :\r\nرَأَيْتُ رَبِّى عَزّ وَ جَلَّ لَيْسَ بَيْنِى وَ بَيْنَهُ حِجَابٌ إلَّا حِجَابٌ مِنْ\r\n\r\n\r\n","description":"","footnote":"\r\n( 1 ) « مِرصادُ العباد » طبع سنگى ، ص 179 و ص 182 و ص 193 ؛ « توحيد علمى و عينى » ص 149\r\n( 2 ) « مِرصاد العباد » ص 190 ؛ و رسالهء « عشق و عقل » ص 86\r\n","page_name":" 106 ","page_number":124},
  {"content":"\r\n\r\nيَاقُوتَةٍ بَيْضَآءَ فِى رَوْضَةٍ خَضْرَاءَ . « 1 »\r\n« من خداى خود عزّ و جلّ را ديدم كه بين من و او هيچ حجاب و پرده‌اى نبود مگر حجابى از ياقوت سفيد در گلستانى سبز رنگ . »\r\nو از أمير المؤمنين عليه السّلام وارد است كه فرمود :\r\nلَوْ كُشِفَ الْغِطَآءُ مَا ازْدَدْتُ يَقِينًا « 2 » .\r\n« اگر پرده و حجاب برداشته شود ، بر يقين من افزوده نميگردد . »\r\nو نيز از آن حضرت روايت است كه در ضمن دعاى خود به درگاه قاضى الحاجات عرضه داشته‌اند :\r\nاللَهُمَّ أَرِنِى الاشْيَاءَ كَمَا هِىَ ! « 3 »\r\n« اى خداى من ! به من اشياء و موجودات را همانطور كه هست بنما و نشان بده ! »\r\nو از حضرت عيسى بن مريم علَى نبيِّنا و آله و عليه السّلام وارد است كه چنين فرموده است :\r\nلَنْ يَلِجَ مَلَكُوتَ السَّمَاواتِ مَنْ لَمْ يُولَدْ مَرَّتَيْنِ « 4 » .\r\n\r\n\r\n","description":"","footnote":"\r\n( 1 ) رسالهء « سير و سلوك منسوب به علّامهء بحر العلوم » ص 48 از نسخهء مطبوعه با حواشى و تعليقات مؤلّف\r\n( 2 ) « بحار الانوار » طبع حروفى ، ج 40 ، ص 153 به نقل از « مناقب » ؛ و ج 46 ، ص 135 به نقل از كتاب « فضائل » و « روضة » ؛ و در كتاب « شرح ابن ميثم بر صد كلمه أمير المؤمنين عليه السّلام » ص 52\r\n( 3 ) دعاى أمير المؤمنين با شرح آن به قلم حاج ملّا محمّد جعفر كبوتر آهنگى كه در كتاب كوچك جيبى طبع شده است .\r\n( 4 ) « بحرُ المعارف » مولى عبد الصّمد همدانى ، طبع سنگى ، ص 103\r\n","page_name":" 107 ","page_number":125},
  {"content":"\r\n\r\n« در ملكوت آسمان‌ها نمىتواند داخل شود كسى كه دو بار تولّد نيافته است . »\r\nو معلوم است كه مراد از يك تولّد ديگر ، مردن از دنيا و غير خدا و وجه خلقى اشياء ، و زنده شدن به خدا و وجه ربّى آنهاست .\r\nو در حديث قدسى وارد است كه خداوند عزّ و جلّ به حضرت داود علَى نبيِّنا و آله و عليه السّلام خطاب مىكند :\r\nيَا دَاوُدُ ! أَبْلِغْ أَهْلَ أَرْضِى أَنِّى حَبِيبُ مَنْ أَحَبَّنِى ، وَ جَلِيسُ مَنْ جَالَسَنِى ، وَ مُونِسٌ لِمَنْ ءَانَسَ بِذِكْرِى ، وَ صَاحِبٌ لِمَنْ صَاحَبَنِى ، وَ مُخْتَارٌ لِمَنِ اخْتَارَنِى ، وَ مُطِيعٌ لِمَنْ أَطَاعَنِى . مَا أَحَبَّنِى أَحَدٌ أَعْلَمُ ذَلِكَ يَقِينًا مِنْ قَلْبِهِ إلَّا قَبِلْتُهُ لِنَفْسِى ، وَ أَحْيَيْتُهُ حَيَوةً لَا يَتَقَدَّمُهُ أَحَدٌ مِنْ خَلْقِى .\r\nمَنْ طَلَبَنِى بِالْحَقِّ وَجَدَنِى ؛ وَ مَنْ طَلَبَ غَيْرِى لَمْ يَجِدْنِى .\r\nفَارْفَضُوا يَا أَهْلَ الارْضِ مَا أَنْتُمْ عَلَيْهِ مِنْ غُرُورِهَا !\r\nوَ هَلُمُّوا إلَى كَرَامَتِى وَ مُصَاحَبَتِى وَ مُجَالَسَتِى وَ مُؤَانَسَتِى . وَ ءَانِسُوا بِى ، أُؤَانِسْكُمْ وَ أُسَارِعْ إلَى مَحَبَّتِكُمْ « 1 » .\r\n« اى داود ! به تمام اهل روى زمين من ابلاغ كن و اين پيام مرا برسان كه من حبيب آن كسى هستم كه مرا دوست داشته باشد ، و همنشين كسى هستم كه با من همنشينى كند ، و مونس كسى هستم كه با ياد من انس گيرد ، و مصاحب كسى هستم كه با من مصاحبت نمايد ، و اختيار كننده و انتخاب كنندهء كسى هستم كه مرا انتخاب كند ، و به\r\n\r\n\r\n","description":"","footnote":"\r\n( 1 ) « مسكِّن الفُؤاد » شهيد ثانى ، طبع سنگى ، ص 17 و 18\r\n","page_name":" 108 ","page_number":126},
  {"content":"\r\n\r\nميل و ارادهء كسى رفتار ميكنم كه او مطيع من باشد .\r\nهر كس كه مرا دوست داشته باشد و من محبّت صادق او را از دلش دانسته باشم ، او را براى خودم قبول ميكنم ، و چنان حيات و زندگىاى به او مىبخشم كه أحدى از مخلوقات من بر او سبقت نخواهد گرفت .\r\nكسى كه مرا بجويد و طلب كند ، مرا خواهد يافت ؛ و كسى كه غير مرا طلب كند ، مرا نخواهد يافت .\r\nبنابراين اى مردم دنيا ! دست از اين غرور دنيا برداريد ! و دنياى پست و زندگى حيوانى را كه در آن بسر مىبريد رها كنيد ، و بشتابيد بسوى كرامات من ، و مصاحبت و همنشينى با من و مؤانست با من . و انس بگيريد با من تا من نيز با شما مؤانست كنم و در محبّت شما بشتابم . »\r\nو جدّ مادرى ما از مادر : مرحوم علّامه حاج ملّا مهدى نراقى أعلَى الله تعالى مقامَهُ الشّريف در « جامع السّعادات » از أمير المؤمنين عليه السّلام نقل كرده است كه :\r\nقَالَ عَلَيْهِ السَّلَامُ : إنَّ لِلَّهِ تَعَالَى شَرَابًا لِاوْلِيَآئِهِ إذَا شَرِبُوا سَكِرُوا ، وَ إذَا سَكِرُوا طَرِبُوا ، وَ إذَا طَرِبُوا طَابُوا ، وَ إذَا طَابُوا ذَابُوا ، وَ إذَا ذَابُوا خَلَصُوا ، وَ إذَا خَلَصُوا طَلَبُوا ، وَ إذَا طَلَبُوا وَجَدُوا ، وَ إذَا وَجَدُوا وَصَلُوا ، وَ إذَا وَصَلُوا اتَّصَلُوا ؛ وَ إذَا اتَّصَلُوا لَا فَرْقَ بَيْنَهُمْ وَ بَيْنَ حَبِيبِهِمْ « 1 » .\r\n\r\n\r\n","description":"","footnote":"\r\n( 1 ) « جامع السّعادات » المقام الرّابع ، فصل ردّ المنكرين لحبّ الله\r\n","page_name":" 109 ","page_number":127},
  {"content":"\r\n\r\n« فرمود كه بر او درود باد : خداوند تبارك و تعالى براى اولياء خود از شراب‌هاى بهشتى شرابى معيّن نموده است كه چون بياشامند ، مست جمال و لقاى حضرت أحديّت ميگردند ؛ و چون مست شوند ، به حالت وَجد و مسرّت فوق‌العاده در آيند ؛ و چون مسرور شوند ، پاك و پاكيزه ميگردند ؛ و چون پاك و پاكيزه شدند ، از شدّت محبّت ، فانى و ذوب ميگردند ؛ و چون فانى شدند ، از بندگان خالص خدا ميگردند ؛ و چون از مخلَصين شدند ، به دنبال طلب حضرتش بر مىآيند ؛ و چون طلب كردند ، او را مىيابند ؛ و چون او را يافتند به مقام وصال او ميرسند ؛ و چون به مقام وصالش رسيدند ، متّصل ميشوند ؛ و چون متّصل شدند ، هيچ جدائى و فرقى بين آنان و بين حبيبشان نيست » .\r\n\r\nحديث سلسلة الذّهب\r\nدر « معانى الاخبار » از محمّد بن موسى بن متوكّل از أبو الحسين محمّد بن جعفر أسَدى از محمّد بن حسين صوفى از يوسف بن عقيل از إسحق بن راهويه روايت كرده است كه او گفت :\r\n« چون حضرت أبو الحسن الرّضا عليه السّلام در نيشابور اقامت نموده و عازم بر خروج به نزد مأمون بودند ، اصحاب حديث در نزد آن حضرت جمع شدند و گفتند : اى فرزند رسول خدا ! شما آمادهء كوچ كردن هستيد ، و در اين صورت از براى ما حديثى بيان نمىفرمائيد كه از آن بهرمند شويم ؟\r\nحضرت در اين حال در عمارى نشسته و آهنگ حركت داشتند ،\r\n\r\n\r\n","description":"","footnote":"\r\n- طبع سنگى ص 493 ؛ و طبع حروفى ج 3 ، ص 152 و 153\r\n","page_name":" 110 ","page_number":128},
  {"content":"\r\n\r\nسر خود را از عمارى بيرون آورده و فرمودند : شنيدم از پدرم موسى ابن جعفر كه مىگفت : شنيدم از پدرم جعفر بن محمّد كه مىگفت : شنيدم از پدرم محمّد بن علىّ كه مىگفت : شنيدم از پدرم علىّ بن الحسين كه مىگفت : شنيدم از پدرم حسين بن علىّ كه مىگفت : شنيدم از پدرم علىّ بن أبى طالب كه مىگفت : شنيدم از رسول خدا صلّى الله عليه و آله و سلّم كه مىگفت : شنيدم از جبرائيل كه مىگفت :\r\nسَمِعْتُ اللهَ عَزَّ وَ جَلَّ يَقُولُ : لَا إلَهَ إلَّا اللهُ حِصْنِى ، فَمَنْ دَخَلَ حِصْنِى أَمِنَ [ مِنْ 
  ] عَذَابِى .\r\n« شنيدم از خداوند عزّ و جلّ كه مىگفت : لَا إلَهَ إلَّا اللهُ قلعه و پناهگاه من است ، پس هر كس در اين پناهگاه داخل شود از عذاب من در امان است . »\r\nو چون عمارى حركت كرد صدا زده فرمودند :\r\nبِشُروُطِهَا وَ أَنَا مِنْ شُرُوطِهَا .\r\n« اين ايمنى از عذاب خدا در صورتيست كه به شرطهاى كلمهء لَا إلَهَ إلَّا اللهُ رفتار كنند ، و من از شروط آن هستم . »\r\nو سپس صدوق فرموده است آنچه در اين باره از روايات شريفه وارد شده است ، من آنها را در كتاب « توحيد » آورده‌ام « 1 » . »\r\n\r\n\r\n","description":"","footnote":"\r\n( 1 ) « معانى الاخبار » ص 370 و 371 ؛ و در « عيون أخبار الرّضا » طبع سنگى ، ص 313 و 314 ؛ و در « توحيد » صدوق ص 24 و 25 ؛ و در « أمالى » شيخ طوسى ، ج 2 ، ص 201 ؛ و در « الجواهر السّنيّة » ص 147 و ص 222 و\r\n","page_name":" 111 ","page_number":129},
  {"content":"\r\n\r\n\r\nدر معناى « كَلِمَةُ لَا إلهَ إلَّا اللهُ حِصْنِى . . . »\r\nالبتّه بحث دربارهء اين حديث مبارك كه به حديث سلسلة الذَّهَب معروف است ، چه از نقطهء نظر صحّت سند و چه از نقطهء نظر معانى و فوائدى كه از آن به دست مىآيد بسيار است « 1 » ؛ و ما در اينجا فقط اشاره به اين مىكنيم كه :\r\nمراد از لَا إلَهَ إلَّا اللهُ كه حِصْن و پناه خداست ، همان معناى توحيد است كه هر كه در وادى توحيد وارد شود ، از عذاب خدا در امان است . و وادى توحيد همان ارتباط با وجه الله است كه بر او منكشف گردد ، و تمام عالم را به ديدهء توحيد بنگرد .\r\nزيرا در اين روايت نيست : كسى كه بگويد : لَا إلَه إلَّا اللهُ ، بلكه اينست كه خود لَا إلَهَ إلَّا اللهُ يعنى حقيقت معنى و عالَم توحيد . و آنچه انسان را از گزند عذاب مصون ميدارد ، نفس توحيد است نه گفتار تنها ؛ گرچه بر خودِ گفتار نيز آثارى بلا شكّ مترتّب است .\r\nو آنچه در سندِ ديگر از اين روايت وارد شده است كه كَلِمَةُ لَا إلَهَ إلَّا اللهُ حِصْنِى منافات با اين معنى ندارد ، زيرا « كلمه » به معناى موجود و شىء و عالَم است .\r\nو تمام اشياء كلمات خدا هستند ؛ و آن كسى كه همهء موجودات را كلمه و كلام خدا ببيند و بداند ، طبعاً نظر به آنها از جنبهء وجه اللهى نموده است .\r\n\r\n\r\n","description":"","footnote":"\r\n- ص 156 و ص 158 و ص 262 ؛ و در قسمت دوّم از جلد چهارم « أعيان الشيعه » . ص 118 با سندهاى مختلف و اختلاف در مضمون اين روايت را آورده اند .\r\n( 1 ) در كتاب امام‌شناسى از دوره علوم و معارف اسلام ( 2 ) ج 5 ص 133 تا ص 141 ضمن درس 68 تا 71 در اين باره بحث شده است .\r\n","page_name":" 112 ","page_number":130},
  {"content":"\r\n\r\nو چون وصول به مقام توحيد و انكشاف آن به شهود علمى و عينى ، بدون اتّصال و ربط با ولايت كه طريق و راه و آيه و علامت و نشان دهندهء ذو الآية كه حقيقت ذات و اسماء و صفات است ممكن نيست ، لذا حضرت امام رضا عليه السّلام در اين حديث شرط وصول به مقام توحيد را بيان داشته‌اند كه پذيرش و قبول ولايت است .\r\nبارى ، از اين دسته و جماعت كه نور حضرت أحديّت در دنيا بر آنها مشهود شده و به مقام وجه اللهى رسيده‌اند كه بگذريم ، بقيّهء افراد كه گرفتار هواى نفس هستند ، روى ديدهء باطن و چشم دل آنان را حجابى گرفته از اوهام و خيالات ، كه حقّ را در نظرشان باطل جلوه ميدهد و باطل را حقّ نشان ميدهد .\r\n\r\nنور خدا و وجه الله در قيامت بر همه مشهود مىشود\r\nچون از اين دنيا ميروند ، آنجا كه عالم حقيقت است ، حقّ محض و حقيقت تجلّى و ظهور دارد ، و آنجا كه موطن و محلّ ظهور و بروز قدرت خدا و علم خدا و قيّوميّت خدا و اراده و مشيّت خدا و بالاخره عالم توحيد است ؛ در آنجا بر آنها مشهود ميگردد كه در دنيا كه زندگى ميكرده‌اند غير از خدا و آثار خدا و ظهورات خدا هيچ نبوده و تمام عالم امكان و هستى ، قائم به خدا بوده است ، و غير از ذات مقدّس حضرت احديّت ، موجودِ اصيل و مستقلّى نبوده است تا اينكه موجودات به آن اتّكاء و ارتباط داشته باشند .\r\nولى اين واقعيّت را در دنيا ادراك نمىكرده‌اند ؛ و در قيامت به خوبى ادراك مىكنند .\r\nچون در پيشگاه خدا حضور پيدا مىكنند ، خداوند از آنها\r\n\r\n","description":"","footnote":"","page_name":" 113 ","page_number":131},
  {"content":"\r\n\r\nپرسش مىكند : چرا شما در دنيا مشرك بوده ايد ؟ چرا غير از من را مؤثّر ميدانستيد ؟ در تمام احوال و سكنات خود ، با من موجود دگرى را به عنوان انباز و شريك ميگذارده و بدان معتقد مىشديد ؟\r\nدر آن عالم كه چشم آنها روشن شده و جمال احديّت را در تمام موجودات مىبينند و غير از خدا را مؤثّر نمىبينند ، و مىبينند كه تمام آن معبودهائى كه غير از خدا در دنيا پرستش ميكرده‌اند همه باطل بوده و موهوم بوده‌اند و سَراب و خيال بوده‌اند ؛ در آنجا ميگويند : پروردگارا ! ما در دنيا غير از خدا هيچ چيزى را نپرستيديم !\r\n  ثُمَّ قِيلَ لَهُمْ أَيْنَ ما كُنْتُمْ تُشْرِكُونَ * مِنْ دُونِ اللَّهِ قالُوا ضَلُّوا عَنَّا بَلْ لَمْ نَكُنْ نَدْعُوا مِنْ قَبْلُ شَيْئاً كَذلِكَ يُضِلُّ اللَّهُ الْكافِرِينَ   . « 1 »\r\n« پس به آنها گفته مىشود : كجا هستند آن چيزهائى كه شما آنها را شريك با خدا قرار ميداديد و خدا را كنار ميزديد ؟ آنان در جواب ميگويند : همه از نزد ما گم شدند ؛ بلكه ما چيزى را قبلًا به‌هيچ‌وجه نمىخوانده‌ايم ! اين‌طور خداوند ، كافران را به ديار إضلال و گمراهى مىسپرد . »\r\nاين پاسخِ آنان كه « گم شدند » مفادش اين نيست كه وجود دارند و از ديدگان ما مخفى هستند ، بلكه مفادش اينست كه گُمند ، نابودند ، نيستند ، فانيند . و سپس ترقّى نموده و ميگويند :  بَلْ لَمْ نَكُنْ نَدْعُوا مِنْ قَبْلُ شَيْئاً  ، اصولًا ما در دنيا غير از خدا هيچ موجودى را عبادت نمىكرده‌ايم !\r\n\r\n\r\n","description":"","footnote":"\r\n( 1 ) آيه 73 و 74 از سوره 40 : غافر\r\n","page_name":" 114 ","page_number":132},
  {"content":"\r\n\r\nيعنى عبادتى را كه ما مينموديم به خدا تعلّق ميگرفت . چون غير از خدا چيزى نبود ، غير از او و اسماء و صفات او چيزى نبود كه ما او را عبادت كنيم . عبادتى كه ما مينموديم ، گرچه روى ديدگان ما را پرده‌اى گرفته بود و نميگذارد حقّ را تشخيص دهيم و آن جمال لا يزالى را در تمام موجودات ببينيم ، و در مقابل پروردگار يك صفحه از تخيّلات و أفكار واهيه قرار داده بوديم و آنها را مىپرستيديم و معبود خود گرفته بوديم ؛ ولى در حقيقت عبادت ما به خدا تعلّق گرفت .\r\n كَذلِكَ يُضِلُّ اللَّهُ الْكافِرِينَ  ! اى پيامبر ! اين‌طور خدا مردم كافر را گمراه مىكند !\r\nيعنى آن افرادى كه ميخواهند روى حقّ را بپوشانند ، آنها بواسطهء افكار خود ، مسيرشان گم مىشود و حقّ در نزد آنها مختفى و باطل ؛ و باطل و بى اعتبار ، در نزد آنان به صورت أصالت و واقعيّت و حقيقت جلوه مىكند . و گناه آنان همين است كه چرا بين حقّ و باطل فرق نگذاشتند ؛ و گرنه جز خدا ، موجود اصيل نيست كه عبادت واقعاً به او تعلّق گيرد .\r\n\r\nدر قيامت معبودهاى خيالى ، نفى عبادت مشركين را نسبت به خود مىنمايند\r\n   وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا مَكانَكُمْ أَنْتُمْ وَ شُرَكاؤُكُمْ فَزَيَّلْنا بَيْنَهُمْ وَ قالَ شُرَكاؤُهُمْ ما كُنْتُمْ إِيَّانا تَعْبُدُونَ * فَكَفى بِاللَّهِ شَهِيداً بَيْنَنا وَ بَيْنَكُمْ إِنْ كُنَّا عَنْ عِبادَتِكُمْ لَغافِلِينَ * هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ وَ ضَلَّ عَنْهُمْ ما كانُوا يَفْتَرُونَ    « 1 » .\r\n\r\n\r\n","description":"","footnote":"\r\n( 1 ) آيات 28 تا 30 ، از سوره 10 : يونس\r\n","page_name":" 115 ","page_number":133},
  {"content":"\r\n\r\n« و روزى ميرسد كه آن مردمان مشرك و متجاوز را در قيامت محشور ميگردانيم ، و سپس به آنان خطاب نموده و ميگوئيم : شما در مكان خود باشيد ! و شركائى را هم كه در مقابل خدا مؤثّر ميدانستيد در مكان خود باشند ؛ پس بين آنها جدائى مىافكنيم .\r\nو آن شركاء به اينها ميگويند كه : شما ما را در دنيا عبادت نميكرده‌ايد ؛ و خداوند بين ما و شما گواه است كه ما از عبادت شما غافل بوده و نسبت به آن اطّلاعى نداشتيم !\r\nدر آن جا هر نفْسى آنچه را براى خود از پيش فرستاده است مىآزمايد و حقيقتش براى او معلوم مىشود ؛ و همه بسوى مولى و صاحب اختيار به حقّ خود بازگشت مىنمايند ؛ و آنچه را كه افتراء مىبستند و آنها را به جاى خدا عبادت ميكردند ، از نزد آنها گم مىشود . »\r\nآيه بسيار عجيبى است .\r\nانسان در دنيا موجوداتى را به عنوان مؤثّر مىپذيرد ، و از آنها براى رفع حوائج خود استمداد ميجويد ، و آنان را به نظر استقلالى مينگرد . اين شرك به خدا است ؛ شرك جلىّ و يا شرك خفىّ ، چون غير از خدا موجودى مؤثّر نيست .\r\nخدا ميفرمايد : ما آنها را حاضر مىكنيم و نيز آن افرادى كه از آنها اطاعت كرده و آنان را عبادت نموده‌اند حاضر مىسازيم ، و ليكن در ان عالم اينها نمىتوانند به آن معبودها نزديك شوند و تقرّب جويند ؛ آن قُرب و نزديكى اختصاص به عالم دنيا داشت كه از يكديگر رفع\r\n\r\n","description":"","footnote":"","page_name":" 116 ","page_number":134},
  {"content":"\r\n\r\nحوائج ميكردند و در گرفتارىها و شدائد به آن شركاء متوسّل ميشدند و از آنها رفع نياز و حاجت ميخواستند .\r\nامّا در آن عالم كه عالم حقيقت است و جز پروردگار هيچ چيز مؤثّر نيست ، شركاء نمىتوانند رابطه‌اى را كه با اينها در دنيا - كه عالم مَجاز و بطلان بود - داشتند برقرار كنند ؛ لذا بين آنها جدائى مىافتد .\r\nاينها به شركائى كه براى خود قرار داده بودند ميگويند : ما شما را در دنيا عبادت كرديم ؛ امروز دستى از ما بگيريد ! آن عبادت‌ها و كرنش‌ها و ستايش‌ها و نيايش‌ها و اطاعت‌ها مستوجب دستگيرى شما از ما در اينجاست !\r\nشركاء در پاسخ ميگويند : ابداً شما ما را عبادت نكرده ايد ! مائى نبوديم كه شما ما را اطاعت و عبادت كنيد ؛ شما پندار خود را عبادت كرديد ، نه واقعيّت ما را !\r\nخدا بين ما و شما گواه است كه اين مطلبى را كه ميگوئيم راست است ، و ما به‌هيچ‌وجه علم و اطّلاع از عبادت شما نداشتيم . و در آنجا براى هر نفسى ، تمام كارهائى را كه در دنيا انجام داده است ظاهر مىشود ؛ و بازگشت همه بسوى مولاى واقعى و حقيقى بوده ، و همه در مىيابند كه اين قسم عبادت‌هائى را كه كرده‌اند براى غير خدا ، همه باطل و غلط بوده ، و عالم عوض شده و اين أعمال و اين شركاء دستى از آنان نمىگيرند .\r\n وَ رُدُّوا إِلَى اللَّهِ مَوْلاهُمُ الْحَقِّ  . همه را بر ميگردانند به نزد خدا : خداوند كه مولاى حقّ است . و آن مَوالى و افرادى كه در دنيا بودند ،\r\n\r\n","description":"","footnote":"","page_name":" 117 ","page_number":135},
  {"content":"\r\n\r\nو اينان به عنوان اولويّت از آنها اطاعت ميكردند و حقّ مولويّت برايشان قائل شده بودند ، همهء آنها باطل بوده و جملگى گم شدند .\r\nامروز مولاى حقّ تجلّى كرده ، و خداوند با تمام قدرت و عظمت و وحدت براى آنان ظاهر و مشهود است .\r\n وَ ضَلَّ عَنْهُمْ ما كانُوا يَفْتَرُونَ  . و آنچه به خدا افترا مىبستند ، و قدرت و عظمت و علم خدا را دزديده و به اين ارباب متفرّق و مَوالى باطل نسبت ميدادند و از آنها اطاعت ميكردند ، همه گم شدند . چون علم متعلّق به خداست و بس ، و نسبتش به موالىِ باطل غلط است . قدرت اختصاص به خداى واحد دارد و بس ، و نسبتش به موالى باطل غلط است .\r\nدر آن روز برايشان ظهور مىكند و مىبينند : عمرى را عبادت كرده اطاعت نموده‌اند غير خدا را ، و فقط پندار را پرستيده‌اند نه حقّ را . حقيقت عبادت به مرجع عبادت برگشته كه خدا بوده ، و گناه ، پندار او بوده كه خداى لا شريك له را كه ذاتش نامتناهى است ، حياتش نامتناهى است ، علمش نامتناهى است ، قدرتش نامتناهى است ؛ چرا آن نامتناهى را در اين دريچه‌هاى كوچك محبوس و محدود كرده است ؛ و آن ذات مقدّس و اسماء جماليّه و جلاليّه لا يتناهى را به صورت ذات و اسماء معيّن و مقيّد ، تقاضا كرده است ؟\r\nگناه از تحديد و تقييد است ، نه در اصل عبادت او .\r\n\r\nدر روز قيامت مشركين مىگويند ما خدا را عبادت كرده‌ايم\r\n  وَ يَوْمَ يُنادِيهِمْ فَيَقُولُ أَيْنَ شُرَكائِيَ الَّذِينَ كُنْتُمْ تَزْعُمُونَ * قالَ الَّذِينَ حَقَّ عَلَيْهِمُ الْقَوْلُ رَبَّنا هؤُلاءِ الَّذِينَ أَغْوَيْنا أَغْوَيْناهُمْ  \r\n\r\n","description":"","footnote":"","page_name":" 118 ","page_number":136},
  {"content":"\r\n\r\n كَما غَوَيْنا تَبَرَّأْنا إِلَيْكَ ما كانُوا إِيَّانا يَعْبُدُونَ  « 1 »  . \r\n« و در روز بازپسين ، خداوند خطاب به آنها نموده و ميگويد : آن موجوداتى را كه شما در دنيا به عنوان شريك براى من مىپنداشتيد كجا هستند ؟\r\n( يعنى من كسى را به عنوان شركت در كار خود قرار نداده‌ام ! و من شريك حقيقى ندارم ، اين شركاء من پندار شما هستند !\r\nاين پندار و خيال ، براى من شريكى در ذات و حيات و علم و قدرت و سائر صفات من ايجاد نموده و به پرستش آنها روى آورده است ؛ آنها كجا هستند ؟\r\nاين نداى خدا به آنهاست . )\r\nآن كسانى كه مردم را به معصيت و گناه مىكشيدند و به دنبال خود به جهنّم مىبردند ، و اينك كلمهء عذاب خدا بر آنها مُهر خورده و ثابت شده است ميگويند : بار پروردگارا ! اينها افرادى هستند كه ما آنها را اغواء كرديم ، همچنان كه خود ما نيز اغوا شديم !\r\nما از اين عبادتى كه به ما نمودند ، بسوى تو از آنها بيزارى ميجوئيم ؛ آنها ابداً ما را عبادت نمىكرده‌اند . »\r\nبا اينكه ميدانيم اينها ، آنها را عبادت كرده بودند ، همهء آنها را در مقابل خدا پرستيده بودند ؛ امّا حقيقت عبادت به خدا بر مىگشت ، و آن عبادتى را كه اينها ميكرده‌اند بواسطهء اغواى آنها ، يك پندار و خيال بيش نبوده است .\r\n\r\n\r\n","description":"","footnote":"\r\n( 1 ) آيه 62 و 63 ، از سوره 28 : القصص\r\n","page_name":" 119 ","page_number":137},
  {"content":"\r\n\r\n فردا كه پيشگاهِ حقيقت شود پديد * شرمنده رهروى كه عمل بر مَجاز كرد \r\nخلاصه وقتى نور پروردگار در آن عالم تجلّى كند و روشن شود و حقائق آشكارا گردد ؛  وَ أَشْرَقَتِ الْأَرْضُ بِنُورِ رَبِّها  ، زمين به نور پروردگار روشن گردد و تاريكىهاى خود را بيرون بريزد ، و حقائق طلوع كنند ؛ در آنجا مشهود ميگردد كه افراد بشر در دنيا به هر سمتى حركت ميكرده‌اند و به هر هدفى ميرفته‌اند ، جز خدا هيچ نبوده است ، و حتّى مشركان در حقيقت ، عبادتشان بر خدا واقع مىشده است .\r\nپس گناه آنان از چيست ؟ گناه آنان از اينست كه آن خدائى را كه بايد عبادت كنى ، و با چشم روشن ببينى ، و جمالش را در تمام موجودات بنگرى و مؤثّر بدانى ؛ چرا آن خدا را در محدوده‌هاى تعيّن زندانى كردى ؟ ! و چرا آن قدرت عظيم و علم عظيم و حيات عظيم را در زيد و عمرو ، و خورشيد و ماه ، و پدر و مادر ، و رئيس و حاكم ، و مال و جاه و اعتبار ديدى ؟ !\r\nاينها كه خدا نيستند ، چرا به عبادت و اطاعت آنها بر آمدى ؟ !\r\nآن قدرت و علمى كه تو در دنيا از آنها ميديدى ، متعلّق به خدا بود ! در پيشگاه خدا و در مقابل او كسى قدرت ندارد ؛ آن قدرت او را چرا به موجوداتى نسبت دادى كه داراى تعيّن و تقيّد بودند ؟ و كور خواندى ! تعيّن و تقيّد سراب است و باطل ، از بين ميرود ، و در اينجا اثرى از آن نيست .\r\n\r\n","description":"","footnote":"","page_name":" 120 ","page_number":138},
  {"content":"\r\n\r\n وَ ضَلَّ عَنْهُمْ ما كانُوا يَفْتَرُونَ .  آن تعيّن ، افترا بود كه به خدا مىبستند . و امروز مىبينيد كه همگى گم شدند ، و به ديار نيستى سپرده گشتند .\r\n إِنْ هِيَ إِلَّا أَسْماءٌ سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ إِنْ يَتَّبِعُونَ إِلَّا الظَّنَّ وَ ما تَهْوَى الْأَنْفُسُ وَ لَقَدْ جاءَهُمْ مِنْ رَبِّهِمُ الْهُدى  . « 1 »\r\n« اينها أسمائى بوده‌اند كه شما بر آن مُسمَّى مىنهاده ايد ! شما و پدران شما از عبادت مسمّى و حقيقت ، نظر برتافته و به اسم و عنوان نظر دوخته ايد ! و خداوند به اين اسم و عنوان قدرتى و سلطنتى نداده است .\r\nاين پيروى ، متابعت از پندار و گمان و از خواهش‌هاى نفسانى بوده است ؛ درحالىكه از طرف پروردگار راه هدايت رسيده و معرّفى طريق حقّ به عمل آمده است . »\r\nگناه مشركين همين است كه عبادتِ جنبهء وجه خلقى موجودات را مينموده‌اند و از جنبهء وجه اللهى غافل بوده‌اند ، با اينكه گفتيم جنبهء وجه اللهى حقيقت دار است و جنبهء وجه خلقى سراب و پندار است .\r\nاسَف و حسرت آنها اينجاست كه عمرى در دنيا زيست نمودند و چشم خود را باز نكردند كه خدا را ببينند .\r\nخدا را كوچك ديدند ، و شكسته و خرد شده ؛ مانند نور آفتاب\r\n\r\n\r\n","description":"","footnote":"\r\n( 1 ) آيه 23 ، از سوره 53 : النّجم\r\n","page_name":" 121 ","page_number":139},
  {"content":"\r\n\r\nو ماه كه در دريا و آبهاى موّاج شكسته شده و خرد شده ، هر كس نظرش به قسمتى از آن دوخته و آن را ماه و خورشيد مىپنداشته است .\r\nاين خيالات و پندارهاى غلط ، و تكثير در كلام ، و تمريج در دلها ، نگذاشت كه آبِ ذهن ما آرام بگيرد و گل و لاى آن فرو بنشيند ، و حقّ خورشيد و ماه آن‌طور كه هست در ذهن تجلّى كند و قلب و سرّ انسان به مقام مشاهدهء جمال حقيقى خدا آن‌طور كه بايد و شايد نائل آيد .\r\n\r\nمعاد ، لقاء و شهود تفصيلى حضرت پروردگار است\r\nمَعاد يعنى اطّلاع از عظمت و قدرت و علم و حيات نامتناهى خدا ، همانطور كه در عالمى قبل از عالم طبع و مادّه اجمالًا براى ما مشهود بود ، و آنجا عالم بَدءِ ما بود ؛ بازگشت ما هم به همان عالمى است كه ابتداى آفرينش ما از آنجا بوده است .\r\nبايد رفت و به مقام لقاء و شهود حضرت ربّ جلّ و علا تفصيلًا رسيد ، كه فرق بين توحيد بدوى و نهائى فقط به اجمال و تفصيل است .\r\nاين حقيقت معاد است كه در آنجا ظاهر و باطن يكى است . ظاهر ، عنوان باطن ، و باطن غير از جنبهء آيتيّت و مرآتيّتِ ظاهر چيزى نيست . در آنجا وجه خلقى و وجه ربّى يكى است ، و سلسلهء عِلل و اسباب در عين اتقان خود ، مُندكّ و فانى در وجه خدا هستند .\r\nهر چيزى در عالم خود و كينونت خود ظهور و بروز دارد . عنوان باطن ، عنوان غيبت است ؛ زيرا ظاهر فاقد چيزى است نسبت به چيز ديگر ، و در اين صورت ظاهر و باطن دو چيز و با هم اختلاف پيدا\r\n\r\n","description":"","footnote":"","page_name":" 122 ","page_number":140},
  {"content":"\r\n\r\nمىكنند .\r\nامّا اگر چيزى از چيز دگر مخفى نباشد ، اين عين بروز است ؛ و اين بروز عين ظهور است .\r\nدر دنيا كه انسان گرفتار پردهء پندار است ، و اين عالم را مرتبط به يك سلسله علل و اسباب مستقلّ مىبيند ، و جدا جدا مىبيند ، و از هر كدام اثرى را مستقلّا ميجويد ؛ اين ديد و مشاهده ، ظاهر را در مقابل واقع ، و وجه خلقى را در مقابل وجه ربّى بوجود آورده است .\r\nولى اگر اين سلسلهء اسباب از بين برود و بطلانش مشهود شود ، و تأثير علّة العلل و خداى يگانه بر تمام موجودات ، چون شعاع خورشيد در آينه‌هاى مختلف مشاهده گردد ، ديگر در آنجا ظاهر عين باطن است . در آنجا غيب و شهادت يكى است ، و چيزى از چيزى مختفى نيست .\r\nافرادى كه در محشر حضور پيدا مىكنند ، مشاهده مىكنند كه خدا از احوال و كردار همه آگاه است . در اينجا هم خدا آگاه است ولى اين معنى سربسته و پيچيده است و غالب مردم ادراك نمىكنند ؛ در آنجا مىفهمند .\r\n وَ بَرَزُوا لِلَّهِ جَمِيعاً  . « 1 » « همه در پيشگاه خدا ظاهرند . »\r\n يَوْمَ هُمْ بارِزُونَ لا يَخْفى عَلَى اللَّهِ مِنْهُمْ شَيْءٌ  . « 2 »\r\n« در آن روز همه ظاهرند ، و بر خداوند چيزى از ايشان پنهان\r\n\r\n\r\n","description":"","footnote":"\r\n( 1 ) صدر آيه 21 ، از سورهء 14 : إبراهيم\r\n( 2 ) قسمتى از آيه 16 ، از سورهء 40 : غافر\r\n","page_name":" 123 ","page_number":141},
  {"content":"\r\n\r\nنيست . »\r\nچون حجاب نيست . حجاب و پرده متعلّق به عالم پندار است . حجاب متعلّق به عالم وجه خلق است .\r\nجنبهء وجه خلقى چون سپرى گردد ، و جنبهء وجه اللهى و وجه ربّى موجودات پديد آيد ، و انسان در عالمى كه به نور پروردگار اشراق نموده و از بواطن اشياء علم و اطّلاع دارد وارد شود ؛ در آنجا چيزى مخفى و پنهان نيست .\r\n\r\nدر قيامت علم و قدرت خدا براى همه مشهود است\r\n فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  . « 1 »\r\n« پس ما پرده را از روى ديدگان تو برداشتيم ! و چشم تو امروز چشم تيزبينى است ! »\r\nچشم تو حادّ است و خوب مىبيند . باطن را مىبيند ، و اسرار و غيب را مشاهده مىكند .\r\nچشم حديد يعنى حادّ و تيزبين ، چشمى است كه علم به باطن دارد ؛ علمى كه جلوهء ملكوتى دارد ، و علمى كه حقيقت آن ربط با خداست .\r\n يَوْمَ تُبْلَى السَّرائِرُ  . « 2 »\r\n« در آن روز مخفيّات ( نيّت‌هاى پنهان ) آشكار مىشود . » افكار و عقائد آشكار ميگردد .\r\nچون در اين دنيا همين نظرى كه انسان به موجودات نموده و\r\n\r\n\r\n","description":"","footnote":"\r\n( 1 ) قسمتى از آيه 22 ، از سورهء 50 : ق\r\n( 2 ) آيه 9 ، از سورهء 86 : الطّارق\r\n","page_name":" 124 ","page_number":142},
  {"content":"\r\n\r\nهر يك از آنها را مستقلّ و متباعد و بى ربط از يكديگر و از خدا مىبيند ، و اين ديد و مشاهده در زير افكار مخفى است ؛ در آن روز اين مخفيّات آشكار مىشود . زيرا عالم ، عالم « قلب » يعنى واژگون شدن ظاهر به باطن است و روز ظهور بواطن است .\r\n   أَ فَلا يَعْلَمُ إِذا بُعْثِرَ ما فِي الْقُبُورِ * وَ حُصِّلَ ما فِي الصُّدُورِ * إِنَّ رَبَّهُمْ بِهِمْ يَوْمَئِذٍ لَخَبِيرٌ    . « 1 »\r\n« آيا انسان نميداند : آن زمان كه قبرها شكافته شود و آنچه در ميان آنهاست بيرون ريزد ( و در دلها از عقائد باطل و نيّات باطل و أغراض باطل ، آنچه هست آشكارا شود ) و آنچه در سينه‌هاست به دست آيد ( و از انجماد و ظلمت و خفاء بيرون آيد ، و روشن و ظاهر و محصَّل گردد ) خداوند در آن روز نسبت به ايشان دانا و خبير است » ؟\r\n\r\nقلب سليم دلى است كه غير از خدا ، هيچ در او نباشد\r\n  يَوْمَ لا يَنْفَعُ مالٌ وَ لا بَنُونَ * إِلَّا مَنْ أَتَى اللَّهَ بِقَلْبٍ سَلِيمٍ   . « 2 »\r\n« روزى ميرسد كه در آن روز نه مال براى انسان فائده‌اى دارد و نه فرزندان ، مگر آن افرادى كه در پيشگاه خدا با دل پاك و قلب سالم وارد ميشوند . »\r\nسلامت قلب در چيست ؟ در اينكه غير از خدا در او نباشد . هر مقدارى كه در دل انسان غير خدا بوده باشد آن مرض است .\r\nدر « كافى » از علىّ بن إبراهيم با إسناد متّصل خود روايت مىكند\r\n\r\n\r\n","description":"","footnote":"\r\n( 1 ) آيات 9 تا 11 ، از سورهء 100 : العاديات\r\n( 2 ) آيه 88 و 89 ، از سورهء 26 : الشّعراء\r\n","page_name":" 125 ","page_number":143},
  {"content":"\r\n\r\nاز سُفيان بن عُيَيْنَة كه او گفت :\r\n\r\nقلب سليم دلى است كه غير از خدا ، هيچ در او نباشد\r\nاز حضرت صادق عليه السّلام دربارهء تفسير اين آيه مباركه :  إِلَّا مَنْ أَتَى اللَّهَ بِقَلْبٍ سَلِيمٍ  سؤال كردم . حضرت فرمودند :\r\nالْقَلْبُ السَّلِيمُ ، الَّذِى يَلْقَى رَبَّهُ وَ لَيْسَ فِيهِ أَحَدٌ سِوَاهُ .\r\nقَالَ : وَ كُلُّ قَلْبٍ فِيهِ شِرْكٌ أَوْ شَكٌّ فَهُوَ سَاقِطٌ . وَ إنَّمَا أَرَادُوا الزُّهْدَ فِى الدُّنْيَا لِتَفْرُغَ قُلُوبُهُمْ لِلآخِرَةِ . « 1 »\r\n« قلب سليم آن دلى است كه پروردگار خود را ملاقات كند و در آن دل هيچ كس جز خدا نباشد .\r\nو حضرت فرمودند : و هر دلى كه در آن به قسمى از اقسام شرك يا شكّ وجود داشته باشد ، آن دل از درجهء اعتبار ساقط است . و مردم را به زهد در دنيا دعوت كرده‌اند تا دلهاى آنان براى آخرت و ملاقات خدا فارغ گردد . »\r\nدل فارغ ، آماده و مهيّا براى طلوع نور توحيد خداست ، و محلّ تابش انوار الهيّه و تجلّيات سبحانيّه است .\r\n چو تافت بر دل من پرتو جمال حبيب * بديد ديدهء جان حُسن بر كمال حبيب\r\nچه التفات به لذّات كائنات كند * كسى كه يافت دمى لذّت وصال حبيب\r\nبه دام و دانهء عالم كجا فرود آيد * دلى كه گشت گرفتار زلف و خال حبيب \r\n\r\n\r\n","description":"","footnote":"\r\n( 1 ) « اصول كافى » ج 2 ، باب اخلاص ، ص 16\r\n","page_name":" 126 ","page_number":144},
  {"content":"\r\n\r\n خيال مُلك دو عالم نياورد به خيال * سرى كه نيست دمى خالى از خيال حبيب\r\nحبيب را نتوان يافت در دو كون ، مثال * اگرچه هر دو جهان هست بر مثال حبيب\r\nدرون من نه چنان از حبيب مَملُوّ شد * كه گر حبيب درآيد بود مجال حبيب\r\nبدان صفت دل و جان از حبيب پر شده است * كه از حبيب ندارم نظر به حال حبيب\r\nچه احتياج بود ديده را به حُسنِ برون * چو در درون متجلّى شود جمال حبيب\r\nز مشرق دلت اى مغربى چه كرد طلوع * هزار بَدر برفت از نظر ، هلال حبيب « 1 » \r\nاز « أسرار الصّلاة » شهيد ثانى روايت است كه رسول الله صلّى الله عليه و آله و سلّم فرمودند :\r\nقَلْبُ الْمُؤْمِنِ أَجْرَدُ ، فِيهِ سِرَاجٌ يَزْهَرُ ؛ وَ قَلْبُ الْكَافِرِ أَسْوَدُ مَنْكُوسٌ . « 2 »\r\n« دل مؤمن پاك و خالى است ، و در آن چراغى ميدرخشد ؛ و دل كافر سياه و واژگون است » .\r\n\r\nامراض باطنى ، مانع از تجلّى الهى در قلب انسان ميگردد\r\nو نيز فرمودند .\r\n\r\n\r\n","description":"","footnote":"\r\n( 1 ) ديوان مغربى » ص 9 و 10\r\n( 2 ) « بحار الانوار » طبع كمپانى ج 15 ، جزء دوّم ، قسمت اخلاق ، ص 39\r\n","page_name":" 127 ","page_number":145},
  {"content":"\r\n\r\nلَوْ لَا أَنَّ الشَّيَاطِينَ يَحُومُونَ عَلَى قُلُوبِ بَنِى ءَادَمَ لَنَظَرُوا إلَى الْمَلَكُوتِ . « 1 »\r\n« اگر شياطين در اطراف دل بنى آدم دور نميزدند هر آينه آنان به ملكوت نظر ميكردند . »\r\nو چه خوب حكيم سنائى سروده است :\r\n دل آن كس كه گشت بر تَنْ شاه * بود آسوده مُلك از او و سپاه\r\nبد بود تَن چو دل تباه بود * ظلمِ لشكر ز ضعفِ شاه بود\r\nاينچنين پر خَلَل دلى كه تو راست * دَد و ديوند با تو زين دل راست\r\nپارهء گوشت نامْ دل كردى * دلِ تحقيق را بِهِل كردى\r\nاينكه دل نام كرده‌اى به مَجاز * رو به پيش سگان كوى انداز\r\nاز تن و نفس و عقل و جان بگذر * در ره او دلى بدست آور\r\nآن‌چنان دل كه وقت پيچاپيچ * اندر او جز خدا نيابى هيچ\r\nدل يكى منظرى است ربّانى * خانهء ديو را چه دل خوانى\r\nاز درِ نفس تا به كعبهء دل * عاشقان را هزار و يك منزل « 2 » \r\nآن كسى كه از دنيا ميرود و دلش سليم و سالم نيست ، مريض است به انواع مرض‌هاى باطنى ، چون شكّ و شرك و حسد و بخل و ريا و خدعه و حبّ جاه و حبّ مال ؛ اين امراض مانع از تجلّى جمال الهى در دل او ميگردد .\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ج 15 ، جزء دوّم ، قسمت اخلاق ، ص 39\r\n( 2 ) « سفينة البحار » طبع سنگى ، ج 2 ، ص 441 ؛ و در « حديقة الحقيقة و شريعة الطّريقة » حكيم سنائى نيز موجود است .\r\n","page_name":" 128 ","page_number":146},
  {"content":"\r\n\r\nاين امراض را بايد از دل بيرون كنند ؛ خيلى مشكل است .\r\nدر حال احتضار ، سؤال منكر و نكير ، عذاب قبر ، عالم برزخ و عالم حشر و سؤال و حساب و كتاب و عَرض مگر اين امراض را مىتوان معالجه نمود ؟\r\nآنكه در مدّت يك عمر همه‌اش با اباطيل سر و كار داشت ، و از عالم تجرّد و مقام حقيقت نفس دور بود ، و در عالم ظلمات زندگى ميكرد و با ريشهء دنيا عشقبازى ميكرد ، و قلب خود و روح خود و خاطرات خود را در اين امر تمرين داده و با آمال نفسانى و ظلم و جنايت و إعراض از خدا ورزش نموده ، و خلاصه ملكات او ملكات حيوان و سَبُع درنده گرديده است ؛ كجا مىتوانند اين ملكات را از دست او بيرون آرند ؟\r\nبه كسى كه در دنيا رباخوار بوده اگر بگوئيد : توبه كن و از اين گناه دست بردار ! و منافع حاصله براى تو سود حلال نيست ؛ اگر صاحبانش معلوم باشد ، بايد بين آنها تقسيم كنى ! و اگر معلوم نباشد مجهول المالك است و بايد به فقرا بدهى ! او كجا اين سخن را مىپذيرد ؟ و كدام وقت حاضر براى توبه و ردّ اموال رَبَوى ميگردد ؟\r\nيك عمر در لحظات و ساعات ، روى عشق به مال كثيف و جمع‌آورى درهم و دينار ، و ظلم به مردم ستمديده ، و بيرون كشيدن لقمه از حلقوم صغير و يتيم و بينوا تمرين كرده ، و در حراج مال مستمند و مسكين و به خاك كشاندن آنها دريغ نكرده است . و چنان اين اعمال شيطانى و بَهيمه‌اى در روح او منعكس شده و اثر گذارده\r\n\r\n","description":"","footnote":"","page_name":" 129 ","page_number":147},
  {"content":"\r\n\r\nاست كه گوئى مانند سنگ در صحنهء خاطرات او متحجّر شده است ، مگر آب است كه انسان پاكش كند ؟\r\nتحجّر صفات زشت ، نفس او را چون سنگ صَمّاء سخت كرده است . اين تحجّر كه به مثابهء كنده كارى و قلم زنى بر روى سنگ است ، مگر با شستن آب از بين ميرود ؛ او را بايد قلب ماهيّت كنند .\r\nلذا ديده مىشود كه چنين افرادى جان خود را بر سر درهم و دينار ميدهند ، و چنان حريص و بخيل و بى رحم مىشوند كه با وجود اندوختن ثروت هنگفت ، اگر فرزند آنان در مقابل چشمشان جان دهد ، حاضر براى بذل مال در راه حيات او نيستند ؛ و بلكه خودشان در بستر مرگ مىميرند ، و از مصرف مال براى بهبودى خويشتن مضايقه مىكنند .\r\nحال چه قِسم اين امراض را بيرون مىكِشند ؟ و اين قلب تا بخواهد به مرحلهء سلامت برسد بايد چه عَقَباتى را طىّ كند ؟ خدا ميداند چه خبر است .\r\nولى بالاخره چاره‌اى از پيمودن راه نيست . و در طىّ اين عقبات هيچ مفرّى نيست .\r\nمگر نور خدا در دل تجلّى كند و با فرقان الهى ، مؤمن حركت كند ؛ و گرنه راه رهائى نيست .\r\n\r\nافرادى كه غير خدا را در دل تمكين داده‌اند به عذاب دچارند\r\nدر اينجا بيان يك نكته لازم است ، و آن اينكه اگر نور خدا و توحيد او و عظمت او و علم او در عوالم پس از مرگ براى همه ظاهر و روشن ميگردد ، پس چرا در بعضى از آيات قرآن مىبينيم مردمان\r\n\r\n","description":"","footnote":"","page_name":" 130 ","page_number":148},
  {"content":"\r\n\r\nمجرم در آن روز محجوبند :\r\n كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  . « 1 »\r\n« اين‌طور نيست ؛ اين افراد ستمگر و ظالم در روز بازپسين از نور خدا و تماشاى خدا و لقاء خدا در زير پرده و حجاب هستند . »\r\nاگر لازمهء عالم آخرت كه عالم معاد است اعتراف و اقرار به قدرت و وحدت خدا و سائر اسماء حُسناى اوست ، اين حجاب مردم كافر و مشرك يعنى چه ؟\r\nبراى توضيح يك مثال مىزنيم :\r\nفرض كنيد پادشاهى است كه در تحت حكومت او جماعاتى زندگى مىكنند . يك عدّه افراد مطيع و فرمانبردار و اهل صلاح و پاكيزگى هستند ، و يك عدّه اهل ظلم و طغيان و تعدّى و تمرّد مىباشند .\r\nپادشاه بار ميدهد و تمام افراد مطيع و اهل صلاح را در بارگاه خود به دعوت فرا ميخواند .\r\nهمه حاضر ميشوند و پادشاه به همهء آنان جائزه ميدهد ، صِله ميدهد ، لباس و خلعت ميدهد ، با آنها مىنشيند و همصحبت مىشود ، و گفتگو مىكند و مىخندد ، و همه را در پرتو توجّهات و عنايات خود مورد تجليل و تكريم قرار ميدهد .\r\nبراى اين افراد ، پادشاه ظهور نموده ، و اينان در دربار ، نظر بر قدرت و عظمت او دارند .\r\n\r\n\r\n","description":"","footnote":"\r\n( 1 ) آيه 15 ، از سورهء 83 : المطفّفين\r\n","page_name":" 131 ","page_number":149},
  {"content":"\r\n\r\nدر آن روز پادشاه ، نيز فرمان ميدهد كه افراد ظالم و خائن و متقلّب را بگيريد و در بند كنيد !\r\nبه فرمان او خَدَم و حَشَم ، به دنبال دستگيرى افراد متمرّد ميروند ، و آنان را در زنجير نموده و ميگيرند و مىآورند .\r\nدر آن روز قدرت پادشاه بر آنان نيز ظاهر مىشود ، چون خود را به تمام معنى در دست او گرفتار مىبينند . و ديگر نمىتوانند بگويند : ما فرار مىكنيم ، و ما خود را نجات ميدهيم ، و دسته‌بندىهاى ما موجب رهائى ماست .\r\nبارى ، قدرت و عظمت سلطان براى هر دو دسته : مطيع و متمرّد ظهور و بروز دارد ، امّا اين كجا و آن كجا ؟ آنها در برابر جمال سلطان ، و در كَنَف مهر و عنايت او ، و در پرتو احسان و إنعام او ، در باغها و نسيم‌ها آرميده‌اند . و اينان در سِجن و عذاب ، و زنجير و زندان ، معذَّب ، و در گلخَن عَفِنِ زندگى بسر مىبرند .\r\nآنها در برابر مَراحم و عنايات ، و اينان در برابر نقمات و نكايات .\r\n\r\nمؤمنان در تحت تجلّيات جماليّه و كافران در تحت تجلّيات جلاليّه‌اند\r\nآرى ، هر دو دسته در برابر تجلّيات سلطان واقعند ؛ ولى تجلّيات دستهء اوّل جمال است و تجلّيات دستهء دوّم جلال .\r\nجمالْ لطف است و احسان ، تجليل است و اكرام ، مرحمت است و إنعام .\r\nجلالْ قهّاريّت است و غضب ، جبروتيّت است و شدّت ، بأس است و نقمت .\r\n\r\n","description":"","footnote":"","page_name":" 132 ","page_number":150},
  {"content":"\r\n\r\n اى آخِر هر اوّل ، وى اوّل هر آخر * اى ظاهر هر باطن ، وى باطن هر ظاهر\r\nانوار جمال تست در ديدهء هر مؤمن * آثار جلال تست در سينهء هر كافر\r\nقَدْ صارَ لَنا الطَّرْفُ فى وَجْهِكُمُ والِه * قَدْ ظَلَّ لَنا الْعَقْلُ فى حُسْنِكُمُ حائِر « 1 » \r\nمؤمنين كه از دنيا ميروند پيوسته در مظاهر جمال حضرت حقّ جلّ و علا هستند ؛ آن به آن مورد سلام و تكريم و تبجيل و تعظيم مىباشند ، كه قرآن كريم اين واقعيّت را در سوره‌هاى مختلفه - بر حسب سير و مقامى كه هر كدام در دنيا داشته‌اند ، و بر حسب مقدار قرب با پروردگار - براى ما بيان مىكند .\r\nو كافران نيز در تحت بروز و ظهور اسم قهّار ، و جبّار ، و شديد المِحال ، و أشدّ المُعاقِبين بوده و در تحت ظهور و بروز اسماء جلاليّه هستند .\r\nو اين ظهور و تجلّى به اندازه‌اى قوى است كه شركاء مشركين ، انكار عبادت آنها را نسبت به خود مىنمايند و ميگويند :  ما كُنْتُمْ إِيَّانا تَعْبُدُونَ . \r\nو مشركين نيز انكار عبادت خود را نسبت به آنها مىكنند و ميگويند :  وَ اللَّهِ رَبِّنا ما كُنَّا مُشْرِكِينَ  . « 2 »\r\n\r\n\r\n","description":"","footnote":"\r\n( 1 ) « ديوان مغربى » ص 71 و 72\r\n( 2 ) قسمتى از آيه 23 ، از سورهء 6 : الانعام\r\n","page_name":" 133 ","page_number":151},
  {"content":"\r\n\r\nتوحيد بر همه منكشف ؛ و ليكن تجلّيات جلال ، موجب محجوبيّت مشركان و كافران از تجلّيات جمال است .\r\n\r\nدر قيامت اثر انحرافات متخلّفين ظهور مىنمايد\r\n  يَوْمَ يُكْشَفُ عَنْ ساقٍ وَ يُدْعَوْنَ إِلَى السُّجُودِ فَلا يَسْتَطِيعُونَ * خاشِعَةً أَبْصارُهُمْ تَرْهَقُهُمْ ذِلَّةٌ وَ قَدْ كانُوا يُدْعَوْنَ إِلَى السُّجُودِ وَ هُمْ سالِمُونَ .   « 1 »\r\n« روزى كه دامن بر ميان زده شود ، و مردم مشرك را به سجدهء خدا بخوانند و آنها نمىتوانند سجده كنند ؛ چشمان آنان ذليل و خاشع و فرو افتاده ، و ذلّت آنها را فرا گرفته است ؛ و آنان را در دنيا به سجده ميخواندند و داراى سلامت مزاج بودند و سجده نكردند . »\r\nاز اين گذشته هر عملى را كه انسان در دنيا انجام دهد ، عكس‌العملش در آخرت در نزد انسان هست . دروغى كه در اينجا بگويد ، ظهور و بروز آن دروغ در آنجا به صورت يك دروغ خواهد بود .\r\nخدعه ، مكر ، حيله كه در دنيا با خدا مىكنند ، در آنجا نيز به صورت بروز همين افعال از آنها سر مىزند . و لذا مشركين كه در آنجا انكار شرك خود را مىنمايند و  وَ اللَّهِ رَبِّنا ما كُنَّا مُشْرِكِينَ  ميگويند ، براى آنست كه دروغ آنها در دنيا در آنجا ظهورى پيدا كند ، و سوگندهاى آنان به دروغ نمونه و به روزى داشته باشد .\r\nو عدم استطاعت بر سجده در آنجا ، ظهور استنكاف از سجده در دنياست . و با وجود آنكه عظمت و قدرت پروردگار ظهور كرده است و لازمهء آن غايت خشوع و تذلّل و سجده است ؛ ولى مع‌ذلك\r\n\r\n\r\n","description":"","footnote":"\r\n( 1 ) آيه 42 و 43 ، از سورهء 68 : القلم\r\n","page_name":" 134 ","page_number":152},
  {"content":"\r\n\r\nچون در نفوس مشركين ، تسجيلِ عدم سجده شده و به‌هيچ‌وجه خود را در دنيا حاضر براى سجدهء حضرت معبود نميديدند ، اين حالت نفسانى در آنها به صورت بروز و ظهور عدم قدرت بر سجده جلوه نموده ، و آنان را دعوت به سجده مىكنند و نمىتوانند بجاى آرند .\r\nافرادى كه در دنيا سجده نميكردند ، نماز نمىخواندند ، خود را حاضر براى عبوديّت در مقابل پروردگار نميديدند ، روح بلندمنشى و استكبار مانع از به خاك افتادن و چهره بر زمين سائيدن آنان نسبت به مقام عزّ و عظمت خدا در دنيا ميشد ؛ در آنجا نيز نمىتوانند سجده كنند ، نماز بخوانند ، در مقابل خدا با وجود ظهور قدرت و وحدت ، اختياراً خضوع و خشوع نمايند و قلباً اعتراف و اقرار به مسكنت خود و عظمت حضرت او بنمايند .\r\nچون در اين دنيا اختياراً اقرار به وحدت ذات مقدّس خدا نكرده‌اند ، در آنجا نيز با وجود ظهور توحيد و بسط مقام وحدت ، هر چه ميخواهند لفظ شهادت به توحيد را بر زبان آرند نمىتوانند .\r\nچقدر عالى و روشن اين حقائق در سورهء إبراهيم بيان شده است :\r\n  وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ إِنَّما يُؤَخِّرُهُمْ لِيَوْمٍ تَشْخَصُ فِيهِ الْأَبْصارُ * مُهْطِعِينَ مُقْنِعِي رُؤُسِهِمْ لا يَرْتَدُّ إِلَيْهِمْ طَرْفُهُمْ وَ أَفْئِدَتُهُمْ هَواءٌ   . « 1 »\r\n« اى پيامبر ! گمان مكن كه خداوند از آنچه مردم ظالم و ستمگر بجاى مىآورند ، غافل و بى خبر است كه آنها را مهلت ميدهد !\r\n\r\n\r\n","description":"","footnote":"\r\n( 1 ) آيه 42 و 43 ، از سورهء 14 : إبراهيم\r\n","page_name":" 135 ","page_number":153},
  {"content":"\r\n\r\nهمانا حساب و كتاب آنان را تأخير مىاندازد ، براى آنكه در روزى كه چشمها از شدّت خوف و ترس خيره مىشود ، به حساب آنان رسيدگى كند ؛ در آن روزى كه چشمها به نقطه‌اى دوخته شده و ابداً قادر بر حركت نيستند .\r\nدر آن روز سخت ، ستمكاران همه شتابان و هراسان سر به بالا نموده ، و چشمها والِه و حيران و خيره مانده ، و دلهايشان خالى شده است . ( يعنى خود را باخته و در قلبهايشان هيچ اتّكاء و اعتمادى به حضرت حقّ نيست . ) »\r\nبارى ، دلها خالى است . چون در اين دنيا از محبّت و معرفت خدا خالى بوده است و به باطل كه وزن و اصالتى ندارد گرويده بوده ؛ باطل در آنجا مضمحلّ ميگردد و دل خالى مىماند .\r\n\r\nآيات سورهء إبراهيم در تجلّى اعمال مشركين در روز قيامت\r\n وَ أَنْذِرِ النَّاسَ يَوْمَ يَأْتِيهِمُ الْعَذابُ فَيَقُولُ الَّذِينَ ظَلَمُوا رَبَّنا أَخِّرْنا إِلى أَجَلٍ قَرِيبٍ نُجِبْ دَعْوَتَكَ وَ نَتَّبِعِ الرُّسُلَ أَ وَ لَمْ تَكُونُوا أَقْسَمْتُمْ مِنْ قَبْلُ ما لَكُمْ مِنْ زَوالٍ  . « 1 »\r\n« اى پيامبر ! بترسان مردم را ، و بيم بده از روزى كه عذاب الهى به سراغ آنها خواهد آمد .\r\nدر آن روز ، مردم ستمگر و ظالم ميگويند : بار پروردگارا ! قدرى به ما مهلت بده و تا زمان كوتاهى ، عذاب ما را به تأخير بينداز ، تا ما دعوت تو را اجابت كنيم و از پيامبران و فرستادگانت پيروى نمائيم !\r\n\r\n\r\n","description":"","footnote":"\r\n( 1 ) آيه 44 ، از سورهء 14 : إبراهيم\r\n","page_name":" 136 ","page_number":154},
  {"content":"\r\n\r\n( و به آنان چنين پاسخ داده مىشود كه : ) آيا شما همان مردمى نبوديد كه در دنيا بارها سوگند ياد ميكرديد كه براى شما زوالى نيست ( و پيوسته جاودان زيست خواهيد نمود ) ؟ »\r\n وَ سَكَنْتُمْ فِي مَساكِنِ الَّذِينَ ظَلَمُوا أَنْفُسَهُمْ وَ تَبَيَّنَ لَكُمْ كَيْفَ فَعَلْنا بِهِمْ وَ ضَرَبْنا لَكُمُ الْأَمْثالَ  . « 1 »\r\n« و شما در محلّ و مسكن افرادى كه به خود ظلم و ستم نمودند ، منزل گرفتيد ، و براى شما روشن شد كه چگونه ما با آنها رفتار كرديم . و ما براى شما مثال‌ها زديم ! »\r\n وَ قَدْ مَكَرُوا مَكْرَهُمْ وَ عِنْدَ اللَّهِ مَكْرُهُمْ وَ إِنْ كانَ مَكْرُهُمْ لِتَزُولَ مِنْهُ الْجِبالُ  « 2 »  . \r\n« و آنها در دنيا مكرهاى خود را نمودند ، و مكرهاى آنان در نزد خداست ؛ و اگرچه مكرهاى آنان به اندازه‌اى بزرگ و با اساس باشد كه كوه‌ها از آن به تزلزل در آيند . »\r\n فَلا تَحْسَبَنَّ اللَّهَ مُخْلِفَ وَعْدِهِ رُسُلَهُ إِنَّ اللَّهَ عَزِيزٌ ذُو انتِقامٍ  . « 3 »\r\n« پس گمان مكن كه آنچه را كه خداوند به پيغمبرانش وعده داده است ، خلاف مىنمايد ! خداوند داراى مقام عزّت است ، و صاحب انتقام است ( كه بر حسب تعدّى و تجاوز تبهكاران ، آنان را به سزاى كردار زشتشان مىرساند ) ! »\r\n يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ \r\n\r\n\r\n","description":"","footnote":"\r\n( 1 ) آيه 45 ، از سورهء 14 : إبراهيم\r\n( 2 ) آيه 46 ، از سورهء 14 : إبراهيم\r\n( 3 ) آيه 47 ، از سورهء 14 : إبراهيم\r\n","page_name":" 137 ","page_number":155},
  {"content":"\r\n\r\n الْواحِدِ الْقَهَّارِ  . « 1 »\r\n« روزى است آن روز قيامت كه زمين تبديل به غير زمين ميگردد ، و آسمانها تبديل به غير آسمانها ميشوند ، و همهء مردم در پيشگاه خداوند واحد قهّار ظهور و حضور دارند . »\r\nآرى ، زمين در آن روز پاك است و صاف ، و به نور پروردگار خود منوّر و روشن ، زمينى است كه ديگر در آن گناه كرده نمىشود . اين زمين واژگون ميگردد و شكافته مىشود ، و ثَقَل‌هاى خود را بيرون مىافكند . و آنجا محلّ پاداش و جزاى اعمال است . و اگر كسى به اندازهء يك ذرّه كار خوب يا بد نموده باشد ، آن عمل در نزد او حاضر است ، و آن را در مىيابد و مىبيند .\r\nآن كسانى كه در دنيا با پاى اصطبار و استقامت ، قدم راستين در ميدان ايمان و تقوى و صدق و مجاهدهء با نفس امّاره و سركوب نمودن اين ديو سركش نمودند ، و دين خود را در هَزاهز و فتنه‌ها حفظ كردند ؛ اعمالشان و نيّاتشان و مصائبشان در نزد خداوند ، و در بطن اين عالم كون محفوظ است و بدان‌ها خواهد رسيد ؛ و آنان كه خدا و عالم آفرينش و رسل و كُتب الهيّه را سرسرى پنداشتند و به بازى گرفتند ، و براى خود تعهّد و مسؤوليّتى قائل نبودند ، و خودسرانه در اين عالم پهناور به لعب و لهو مشغول شدند ، هر چه به زبان آمد گفتند و هر عمل برايشان مقدور بود كردند ، و عِنان‌گسيخته به هتك محرّمات الهيّه پرداختند ؛ آنان نيز عملشان و نيّاتشان در نزد خداوند\r\n\r\n\r\n","description":"","footnote":"\r\n( 1 ) آيه 48 ، از سورهء 14 : إبراهيم\r\n","page_name":" 138 ","page_number":156},
  {"content":"\r\n\r\nمحفوظ است و تازيانهء عدل آنان را تعقيب خواهد نمود .\r\nدربارهء پيشتازان در راه خدا و سواران در قيامت ، روايات مختلفى بيان شده است ، ولى ما در اينجا يك روايت را كه سندش از بنى عبّاس مىباشد ، به جهت اقرار خصم به فضائل أهل البيت مىآوريم :\r\n\r\nسواران محشر : رسول الله ، صالح پيامبر ، أمير المؤمنين و فاطمهء زهراء\r\nشيخ مفيد در « مجالس » خود گويد : « روايت كرد براى من أبو علىّ حسن بن علىّ بن فضل رازى از أبو الحسن علىّ بن أحمد بن بشر عسكرى از أبو اسحق محمّد بن هارون هاشمى از أبو إسحق إبراهيم بن مهدىّ ابْلىّ از إسحق بن سليمان هاشمى از پدرش از هارون الرّشيد از پدرش مهدى از منصور أبو جعفر عبد الله بن محمّد ابن علىّ از پدرش از جدّش علىّ بن عبد الله بن عبّاس از عبد الله بن عبّاس بن عبد المطلّب ، كه او گفت : از رسول خدا صلّى الله عليه و آله و سلّم شنيدم كه ميفرمود :\r\nأَيُّهَا النَّاسُ ! ما در روز قيامت چهار نفر سواره هستيم ، و كسى غير از ما سواره نيست !\r\nگوينده‌اى گفت : پدر و مادرم فدايت باد اى رسول الله ! سواره‌ها چه كسانى هستند ؟\r\nحضرت فرمود : من بر بُراق سوارم ؛ و برادرم صالح پيامبر بر همان ناقة الله كه قومش آن را پى كردند و كشتند ؛ و دخترم فاطمه بر ناقهء من كه نامش عَضباء است سوار است ؛ و علىّ بن أبى طالب بر ناقه‌اى از ناقه‌هاى بهشت كه لگامش از لؤلؤ تر است ، و چشمانش از\r\n\r\n","description":"","footnote":"","page_name":" 139 ","page_number":157},
  {"content":"\r\n\r\nدو ياقوت سرخ است ، و شكمش از زبرجد سبز است .\r\nروى اين ناقه يك قبّه‌اى است از لؤلؤ سپيد كه ظاهرش از باطنش ديده مىشود ، و باطنش نيز از ظاهرش ديده مىشود ؛ ظاهرش از رحمت خداست ، و باطنش از عفو پروردگار است .\r\nاين ناقه چون روى آورد ، سرعت مىكند ، و چون پشت كند نيز به سرعت ميرود .\r\nو علىّ بن أبى طالب در جلوى من است ، و بر سر او تاجى از نور است كه تمام اهل محشر را درخشان مىكند .\r\nآن تاج هفتاد زاويه دارد ، و هر زاويه از آن مانند ستارگان درخشان در افق آسمان ميدرخشند . و در دست او لواء حمد است .\r\nو او ندا مىكند در قيامت : لَا إلَهَ إلَّا اللهُ ، مُحَمَّدٌ رَسُولُ اللهِ صلّى الله عليه و إله . و بر هيچ گروهى از فرشتگان عبور نمىكند مگر اينكه ميگويند : اين مرد از پيغمبران مُرسَل است ، و بر هيچيك از پيغمبران مقرَّب درگاه خدا نمىگذرد مگر اينكه ميگويد : اين از فرشتگان مقرّب است .\r\nدر اين حال يك ندا كننده‌اى از داخل عرش خدا ندا در ميدهد :\r\nأَيُّهَا النَّاسُ ! اين فرشتهء مقرّب نيست ، و پيغمبر مرسل نيست ، و حامل عرش خدا نيز نيست ؛ اين علىّ بن أبى طالب است .\r\nو شيعيان او در دنبال او مىآيند . پس يك منادى به شيعيان او ميگويد : شما كيستيد ؟ آنها در پاسخ ميگويند : ما عَلَويّون هستيم .\r\nدر اين هنگام از جانب خدا براى علويّون ندا مىآيد :\r\n\r\n","description":"","footnote":"","page_name":" 140 ","page_number":158},
  {"content":"\r\n\r\nأَيُّهَا الْعَلَوِيُّون ! شما جملگى در امانيد ! تمام شما با هر كس كه او را دوست ميداشتيد داخل در بهشت شويد ! « 1 » »\r\nآرى ، اين مقام أمير المؤمنين عليه السّلام است كه لواى حمد را به دست گرفته است . يعنى به مقام توحيد و فناء در ذات حضرت احديّت رسيده ، بطورى كه حمد خدا را آن‌طور كه بايد و شايد مىنمايد . و بنابراين حقيقت وجه الله است كه بر كَون و مكان محيط ، و او و ائمّهء طاهرين در عالم سِعهء تجرّد و احاطهء اطلاق قرار دارند .\r\n\r\nاشعار ملّاى رومى دربارهء مقام أمير المؤمنين عليه السّلام در عالم توحيد\r\nو اشاره به مقام سعه و احاطهء وجه اللهى او دارد ملّاى رومى در اشعار خود آنجا كه گويد :\r\n تا صورت پيوند جهان بود علىّ بود * تا نقش زمين بود و زمان بود علىّ بود\r\nمسجود ملايك كه شد آدم ز علىّ شد * آدم چو يكى قبله و مسجود علىّ بود\r\nهم آدم و هم شيث و هم ايّوب و هم ادريس * هم يوسف و هم يونس و هم هود علىّ بود\r\nهم موسِى و هم عيسِى و هم خضر و هم الياس * هم صالح پيغمبر و داود علىّ بود \r\n\r\n\r\n","description":"","footnote":"\r\n( 1 ) « أمالى مفيد » مجلس 33 ، ص 159 و 160 از طبع مطبعهء حيدريّه و ص 271 و 272 از طبع انتشارات إسلامى . و نيز اين حديث را شيخ طوسى در « امالى » خود ( الجزء الثّانى ، ص 21 و 22 از طبع سنگى ) از شيخ مفيد با همين سند روايت نموده و در « بحار » ( ج 7 ، ص 230 و 231 ) نيز از « مجالس » و « امالى » نقل كرده است .\r\n","page_name":" 141 ","page_number":159},
  {"content":"\r\n\r\n آن عارف سجّاد كه خاك درش از قدر * از كنگرهء عرش برافزود علىّ بود\r\nچندانكه در آفاق نظر كردم و ديدم * از روى يقين در همه موجود علىّ بود\r\nاين كفر نباشد سخن كفر نه اينست * تا هست علىّ باشد و تا بود علىّ بود « 1 » \r\nو نيز دربارهء آن حضرت گفته است :\r\n رومى ! نشد از سرّ علىّ ، كس آگاه * زيرا كه نشد كس آگه از سرّ إله\r\nيك ممكن و اين همه صفات واجب * لا حَولَ و لا قُوّةَ إلّا بِالله « 2 » \r\n\r\nولايت كلّيّه و تحقّق أمير المؤمنين عليه السّلام به وجه اللهى\r\nو نيز شيخ كاظم ازرى سروده است :\r\n لَمْ تَزَلْ عِنْدَهُ مَفاتيحُ كَشْفٍ * قَدْ أماطَتْ عَنِ الْغُيوبِ غِطاها ( 1 )\r\nوَ اسْأَلِ الاعْصُرَ الْقَديمَةَ عَنْهُ * كَيْفَ كانَتْ يَداهُ روحَ غَذاها ( 2 )\r\nوَ هوَ عَلّامَةُ الْمَلائِكِ فَاسْأَلْ * روحَ جِبْريلَ عَنْهُ كَيْفَ هَداها ( 3 )\r\nأىُّ نَفْسٍ لا تَهْتَدى بِهُداهُ * وَ هوَ مِنْ كُلِّ صورَةٍ مُقْلَتاها ( 4 ) \r\n\r\n\r\n","description":"","footnote":"\r\n( 1 ) « ديوان شمس تبريزى » طبع انتشارات ادبيّه ( سنهء 1335 ) ص 174\r\n( 2 ) همان مصدر ، ص 371\r\n","page_name":" 142 ","page_number":160},
  {"content":"\r\n\r\n يا عَلىُّ الْمِقْدارُ حَسْبُكَ لاهو * تيَّةٌ لا يُحاطُ فى عُلْياها ( 5 )\r\nهىَ قُطْبُ الْمُكَوَّناتِ وَ لَوْ لا * ها لَما دارَتِ الرَّحَى لَوْلاها ( 6 )\r\nلَكَ نَفْسٌ مِنْ جَوْهَرِ اللُطْفِ صيغَتْ * جَعَلَ اللهُ كُلَّ نَفْسٍ فِداها ( 7 ) « 1 » \r\n1 - پيوسته در نزد او كليدهاى كشف اسرار بوده است ، كه آنها از عالم غيب و اسرار پرده بر ميداشتند .\r\n2 - و سؤال كن از أعصار قديمه كه چگونه از دست علىّ تغذّى مينموده ، و حقيقت غذاى آنان به دست او بوده است .\r\n3 - و علىّ بن أبى طالب معلّم فرشتگان است . و تو از جبرائيل بپرس كه چگونه على او را هدايت كرده است ؟\r\n4 - و كدام نفس است كه هدايتش به دست على نباشد ، درحالىكه نسبت على به هر صورت انسانى مانند دو چشم بينندهء اوست .\r\n5 - اى على ! براى تو كافيست كه بگوئيم : مقدار و اندازهء تو از عالم لاهوت است كه بر فراز آن احاطه نيست .\r\n6 - نفس تو قطب آسياى موجودات است ؛ و اگر اين قطب نبود چرخ گردش آسياى عالم آفرينش به گردش نبود .\r\n\r\n\r\n","description":"","footnote":"\r\n( 1 ) به نحو التقاط از اشعار قصيدهء ازرى ، ص 145 تا ص 151 ( كه با تخميس آن در يك مجلّد طبع شده است ) انتخاب شد .\r\n","page_name":" 143 ","page_number":161},
  {"content":"\r\n\r\n7 - از براى تو نفسى است كه از جوهر و گوهر لطف ريخته شده است ؛ خداوند هر نفسى را فداى اين نفس كند\r\n\r\n","description":"","footnote":"","page_name":" 144 ","page_number":162},
  {"content":"\r\n\r\n\r\nمجلس سى ام : قيامت در عرض عالم نيست بلكه بر آن احاطه دارد\r\n\r\n","description":"","footnote":"","page_name":" 145 ","page_number":163},
  {"content":"\r\n . \r\n","description":"","footnote":"","page_name":" 146 ","page_number":164},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال اللهُ الحكيمُ فى كتابِه الكريم :\r\n وَ لِلَّهِ غَيْبُ السَّماواتِ وَ الْأَرْضِ وَ ما أَمْرُ السَّاعَةِ إِلَّا كَلَمْحِ الْبَصَرِ أَوْ هُوَ أَقْرَبُ إِنَّ اللَّهَ عَلى كُلِّ شَيْءٍ قَدِيرٌ . \r\n( هفتاد و هفتمين آيه ، از سورهء نحل : شانزدهمين سوره از قرآن كريم )\r\nمعاد ، عود انسان است بسوى مبدأ خود ؛ و لازمهء اين سفر ، طلوع نور توحيد است در عالم قيامت ، و بطلان سلسلهء اسباب و مسبّبات كه عنوان وجه خلقى دارند .\r\nمعاد ، بازگشت انسان است بسوى خدا ؛ و اقرار و اعتراف به مقام توحيد و عظمت و وحدانيّت و صفات جمال و جلال اوست .\r\nبنابراين عالم معاد و قيامت در عرْض اين عالم نيست ، بلكه احاطهء بر اين عالم دارد . چون مقام توحيد پروردگار و صفات و اسماء حُسناى\r\n\r\n","description":"","footnote":"","page_name":" 147 ","page_number":165},
  {"content":"\r\n\r\nاو احاطه بر همهء عوالم دارد ، و ادراك عالم قيامت و ظهور نفس و آثار نفس نيز احاطه بر اين نشْأه و اين عالم دارد .\r\n\r\nزمان قيامت چه موقع ، و مكان آن كجاست ؟\r\nبنابراين ، اينكه مىپرسند : قيامت چه موقع بر پا مىشود ؟ يا جاى قيامت كجاست ؟ آيا در زمين است ؟ در يكى از كُرات آسمانى است ؟ آنجائى كه خداوند عزّ و جلّ ، بهشت و جهنّم را براى مؤمنين و كافرين قرار داده كجاست ؟ محلّش كجاست ؟ زمانش كى خواهد بود ؟ جواب اين‌گونه سؤالات ، از طىّ مباحث اخيره شايد براى بعضى خود به خود روشن شده باشد ، ولى براى اينكه مطلب كاملًا منقّح گردد و بطور واضح همه استفاده نمايند ناچاريم مقدّمه‌اى را ذكر نمائيم ، و پس از بيان اين مقدّمه معلوم مىشود كه زمان قيامت كى مىباشد و مكان بهشت و جهنّم كجاست .\r\nكما اينكه از پيغمبر أكرم صلّى الله عليه و آله و سلّم سؤال ميكردند : قيام ساعت چه موقع است ؟ قيامت كى بر پا مىشود ؟ اين وعده كه شما ميدهيد كى ميرسد ؟ و در اذهان مردم و عامّهء طبقات همينطور اين سؤال از آن زمان هست .\r\nو آن مقدّمه اينست :\r\nاين عالمى كه ما در آن زيست مىكنيم ، عالم مادّه و طبع است . يعنى موجودات اين عالم داراى مادّه هستند و داراى طبايع مختلف . و لازمهء عالم مادّه ، زمان و مكان است . يعنى هيچ مادّه‌اى كه خارج از زمان و مكان باشد وجود ندارد ، و زمان و مكان از عوارض لا ينفكّ اين جوهر مادّى است .\r\n\r\n","description":"","footnote":"","page_name":" 148 ","page_number":166},
  {"content":"\r\n\r\nو لذا اسم اين عالم را جهان طبع و مادّه گذارده‌اند .\r\nيك عالم ديگر داريم كه در آن مادّه نيست ، و طبايع وجود ندارند . آن عالم ، عالم مثال و برزخ است كه در آنجا حقيقت و ملكوت موجودات بسيار قوىتر و عجيب‌تر و شريف‌تر و عالِم‌تر و قادرتر است ؛ و آن جهان بطور كلّى از اين جهان بسيار قوىتر است از تمام جهات .\r\nولى آن عالم بر اين عالم احاطه دارد ؛ دنبال اين عالم نيست كه اين عالم طبع و مادّه سپرى شود ؛ و چون سپرى گردد ، آن زمانى كه بدنبال اين زمان است عالم برزخ و مثال باشد .\r\nاز عالم مثال و برزخ بالاتر ، عالم نفس است كه در آنجا موجودات خيلى عجيب‌تر و قوىترند . علمشان ، ادراكشان ، قدرتشان بيشتر از عالم برزخ است .\r\nو آن عالم نيز دنبال عالم برزخ نيست كه بگوئيم در زمانى كه عالم برزخ سپرى شود در آن زمان عالم قيامت طلوع مىكند ؛ چون اصولًا عالم قيامت زمانى نيست ، ما فوق زمان است .\r\nبنابراين عالم قيامت كه ظهور تجلّيات نفس است احاطهء بر عالم برزخ دارد .\r\nعالم برزخ احاطه بر اين عالم دارد ؛ و عالم قيامت احاطه بر عالم برزخ .\r\nبنابراين الآن ، عالم برزخ و قيامت موجود است . ولى الآن كه ميگوئيم صحيح نيست ، چون الآن يعنى اين زمان ، و اشاره كرديم به\r\n\r\n","description":"","footnote":"","page_name":" 149 ","page_number":167},
  {"content":"\r\n\r\nعالم طبع كه زمان دارد ؛ بايد بگوئيم : عالم برزخ موجود است ، عالم قيامت موجود است .\r\nو اينكه ميگوئيم الآن عالم قيامت موجود است ، از باب ضيق عبارت است . چون عبارتى غير از اين براى رسانيدن اين معنى نمىتوانيم استخدام كنيم ؛ فقط ميتوانيم بگوئيم : عالم قيامت موجود است و دنبال اين عالم نيست بلكه احاطه بر اين عالم دارد .\r\nو اگر بجاى الآن لفظ فعلًا استعمال كنيد ، باز همين إشكال هست ؛ چون اينها عباراتى هستند كه يك معنى را ميرسانند ، بالاخره عوالم تو در تو است ، و يكى بر ديگرى سيطره و احاطه دارد .\r\nاين عالم مورد نظر و سيطرهء عالم برزخ است ؛ و عالم برزخ مورد نظر و سيطرهء عالم قيامت است .\r\nچون آن عوالم سيطره بر اين عالم دارند ، تمام جهات اين عالم زير نظر آن عوالم است ، ولى عكسش اين‌طور نيست ؛ عالم برزخ سيطره و احاطه بر عالم قيامت ندارد ، و عالم طبع سيطره و احاطه بر عالم برزخ ندارد . موجوداتى كه در عالم طبع و مادّه‌اند سيطره‌اى بر عالم مثال و صوَر ملكوتى ندارند ، و موجوداتى كه در عالم مثال و ملكوت أسفل هستند سيطره‌اى بر عالم ملكوت أعلى و نفس ندارند .\r\n\r\nتمثيل حجاب بين عالم طبع با عالم قيامت به ديوار طولانى\r\nاين اجمال مطلب است ؛ و با يك مثال شايد اين مسأله خوب روشن شود :\r\nشما ميدانيد مثلًا ما فعلًا كه اينجا نشسته‌ايم محلّى است ، مسجدى است . فرض كنيد : در پشت اين محلّ و اين مسجد يك باغ\r\n\r\n","description":"","footnote":"","page_name":" 150 ","page_number":168},
  {"content":"\r\n\r\nاست آن‌طور كه براى ما از باغهاى برزخى شرح داده‌اند ؛ از بهشت برزخى يا جهنّم برزخى . و اين ديوار ، ديوارى است طولانى ، يعنى اين ديوار كه بين ما و اين باغ و يا اين گُلخَن و جهنّم فاصله دارد طولانى است .\r\nبه ما ميگويند : شما بايد از اينجا حركت كنيد و برويد در آن باغ ! و اين سيرى است كه تمام افراد بشر بدون استثناء بايد بكنند ؛ همه بايد وارد عالم برزخ گردند .\r\nاگر انسان در اثر تعليمات الهيّه و متابعت از دستورات خدا ، تزكيهء نفس كرد و به مقام طهارت رسيد و سرّش را پاك كرد ، بطورى كه بتواند موجودات عالم ملكوت را در اينجا ببيند ؛ او همينطورى كه در اين مسجد نشسته است يكسره به سراغ ديوار ميرود ، و ديوار را با كلنگى و با چكّشى مىزند ، مىزند ، مىزند تا بالاخره آن را سوراخ مىكند ، و كم كم سوراخ را توسعه ميدهد بطورى كه بتواند از داخل آن وارد باغ شود .\r\nدر اين دنياست ، و ليكن به برزخ رسيده است . و راهش ، راه مجاهدهء با نفس است ؛ كه آنچه را كه خدا ميگويد پيروى كند ، و آنچه را كه نفس امّاره امر مىكند انسان از آن پرهيز نمايد .\r\nاين كلنگ‌ها و چكّش‌هائى را كه مىزند و از هر ضربه‌اى يك تكّه سنگى مىافتد و يا يك قطعه آجر و يا سيمانى جدا مىشود ، حكم آن أعمال صالحه‌اى است كه انسان در دنيا انجام ميدهد و با هر يك از اعمال صالحه يك رفع حجابى مىشود ؛ تا بالاخره اين ديوار برداشته\r\n\r\n","description":"","footnote":"","page_name":" 151 ","page_number":169},
  {"content":"\r\n\r\nمىشود و انسان وارد باغ مىگردد .\r\nافرادى كه اين كار را نمىكنند ، اعمال صالحه‌اى انجام نميدهند بطورى كه بتوانند اين ديوار را بشكافند و وارد آن باغ شوند ، يا اعمال صالحه‌اى انجام ميدهند امّا كم و بيش ، چكّشى ميزنند به ديوار ، امّا نه مرتّب ، زمان هم كه دارد ميگذرد ؛ چون اين ديوار ، زمان است كه بين ما و آن باغ واقع شده است ، و امتداد طول اين ديوار امتداد زمان است ، بنابراين آن زمان اينها را از جلوى آن ديوار مىبرد كنارتر و آن طرفتر ، و هر چه زمان ميگذرد اينها با زمان در طول ديوار حركت مىكنند . مىآيند جلو ؛ و عوض آنكه ديوار را بشكافند ، جلو ميروند و طول ديوار را طىّ مىكنند .\r\nيا اينها موفّق مىشوند بالاخره پس از يك سال ، دو سال ، ده سال ، و كمتر و بيشتر آن ديوار را بشكافند و وارد عالم برزخ شوند ؛ يا اينكه موفّق نمىشوند و اين طىّ زمان اضطراراً آنها را به امتداد ديوار جلو مىبرد ، تا آنكه ديوار زمان آنها به پايان ميرسد ، يعنى مرگشان ميرسد ؛ آنجا بالاخره نقطه‌اى است كه بايد وارد برزخ گردند .\r\nديده‌ايد در بعضى از كارخانجات ريلى روى زمين مىسازند و سپس چند چرخ با تسمه حركت مىكند و دائماً به روى اين ريل ميگردد . و اگر يك صندلى و يك صندوق يا چيز ديگرى را بخواهند به آخر كارخانه ببرند روى اين ريل ميگذارند ، و حركت تسمه و چرخها از سقف كارخانه كه به اين ريل متّصل است موجب حركت اين چيز خواهد شد تا به انتهاى كارخانه برسد .\r\n\r\n","description":"","footnote":"","page_name":" 152 ","page_number":170},
  {"content":"\r\n\r\nشما خود را روى اين ريل ببينيد كه در كنار ديوار زمان و به موازات آن كشيده شده است . و اين تسمهء عالم غيب ، چرخهاى زمان را به حركت در آورده و بالنّتيجه صندلى شما را كه بر روى آن نشسته‌ايد حركت ميدهد و پيوسته به جلو مىآورد . الآن فرضاً اگر وقت ظهر باشد ، صندلى ما در مقابل يك نقطه از اين ديوار است ؛ يك ساعت كه بگذرد ، صندلى جلوتر ميرود و در مقابل نقطه‌اى ديگر قرار ميگيرد .\r\nو دائماً پيوسته بدون اختيار و ارادهء شما جلوتر ميرود ؛ دائماً اين چرخها در حركت است و انسان را خواهى نخواهى به جلو مىبرند ، تا هنگامى كه مرگ انسان فرا رسد و ديوار به پايان رسد و به نقطهء آخر كارخانه منتهى گردد . اين ديوار سدّ بين ما و شما و بين عالم برزخ است .\r\nافرادى كه ديوار را بشكافند ، و از روى ريل از داخل ديوار به درون باغ وارد شوند ، وارد در برزخ شده‌اند ؛ و افرادى كه نشكافند و همينطور از روى صندلى خود تكان نخورند ، ريل پيوسته آنها را به جلو مىبرد ، و اينها پيوسته منتظر برزخند كه بعد از اين عالم برايشان پيدا شود .\r\nديگر نميدانند كه آن برزخ روبروى آنهاست ، و يك ديوار بيشتر فاصله نيست ؛ از روبرو بايد رفت نه از درازاى ديوار ! ولى چون همّت شكستن اين سدّ را ندارند چرخ زمان پيوسته آنها را به جلو مىبرد ؛ تا هنگام مرگ برسد ، و ديوار خراب گردد و وارد برزخ شوند .\r\n\r\n","description":"","footnote":"","page_name":" 153 ","page_number":171},
  {"content":"\r\n\r\nبنابراين ، برزخ در پشت اين ديوار زمان موجود است . حورالعين در پشت اين ديوار حاضرند ، درخت‌ها ، آب‌ها ، نسيم‌ها ، ارواح طيّبه و طاهره ، و عذاب‌ها و نقمت‌ها همه حاضرند ؛ امّا يك ديوار هست ، يك حجاب هست ، يك پرده‌اى است كه مانع از رؤيت مىشود .\r\nآن مردانى كه در راه خدا به امر خدا حركت مىكنند ، وارد ميشوند ؛ افرادى كه حركت نمىكنند وارد نمىشوند تا اينكه مرگ آنها فرا رسد ؛ و آنان نيز راه به برزخ را طىّ كرده‌اند تا به زمان مرگ رسيدند .\r\nو مرگ در حقيقت آنان را به مرگ نرسانده است ، بلكه موجب اطّلاع آنان از احوالات برزخ شده است ؛ كما اينكه الآن برزخ هست و اطّلاعى ندارند ، ديوار فاصله است . اين راجع به برزخ .\r\nامّا راجع به قيامت نيز مطلب از همين قرار است .\r\nفرض كنيد آن كسانى كه وارد برزخ شده‌اند ، پشت آنها باز هم باغى است به نام قيامت ، به نام تجلّيات نفس ؛ ولى باز هم بين آن باغ و بين اين باغ برزخى ، ديوارى فاصله است .\r\nاگر آن كسانى كه در عالم مثال وارد شده‌اند بتوانند با تزكيهء نفس و مجاهدهء با نفس امّاره  ( قَدْ أَفْلَحَ مَنْ زَكَّاها )  خود را از لَوث عالم صورت پاك كنند و سرّ خود را تطهير نمايند ، و غير خدا را در عالم وجود خود داخل نكنند و تمام كارها و افكار و حركات و سكنات آنها طبق امر خدا باشد ، آن حجاب قيامتى هم از جلوى چشم آنها\r\n\r\n","description":"","footnote":"","page_name":" 154 ","page_number":172},
  {"content":"\r\n\r\nبرداشته مىشود ، و با اينكه در دنيا هستند و روى زمين طبع و عالم زمان زيست مىكنند ، از برزخ وارد عالم نفس و قيامت شده و آن بهشت‌هائى كه در عالم قيامت وعده داده شده است همه در نزد آنان حاضر و مشهود است .\r\nافرادى كه اين كار را نمىكنند ، رفته‌اند در برزخ ؛ امّا نمىتوانند بروند در قيامت ؛ آنان باز هم بايد آن ديوارى كه در جلوى آنان قرار دارد و بين آنان و قيامت فاصله شده است را طىّ كنند تا برسند به زمانى كه در نفخ صور در عالم قيامت حاضر شوند .\r\nبنابراين ، قيامت در عرض برزخ نيست ؛ در طول آنست . و ليكن انكشاف عالم قيامت و معرفت بر خصوصيّات و احوال و خواصّ و آثار آن عالم متوقّف بر نفخ صور و اضمحلال عالم برزخ است .\r\n\r\nبرزخ و قيامت انسان در خود اوست و ميتواند در دنيا به آن برسد\r\nبنابراين افرادى كه در دنيا هستند ، مىتوانند هم به برزخ برسند و هم به قيامت ، و مشاهده كنند كه عالم برزخ بر اين عالم طبع احاطه دارد ، و عالم قيامت بر عالم برزخ و دنيا هر دو احاطه دارد .\r\nپس از بيان اين مطلب كه به عنوان مقدّمه يادآور شديم ، معلوم مىشود كه اگر از ما سؤال كنند كه زمان قيامت چه موقع است ؟ جواب آن چيست .\r\nجواب آن اينست كه قيامت حاضر است ، حاضر ! از يك چشم به هم زدن به انسان نزديكتر است . و رضوان خدا از يك چشم به هم زدن به انسان نزديكتر است . چون برزخ انسان در خود انسان است ، و چون قيامت انسان در خود انسان است .\r\n\r\n","description":"","footnote":"","page_name":" 155 ","page_number":173},
  {"content":"\r\n\r\nنفس انسان احاطه بر عالم مثال و صورت انسان دارد و مثال و صورت احاطه بر بدن دارد ، و بنابراين از همه چيز به انسان حتّى از يك چشم بر هم نهادن هم نزديكتر ، همان برزخ و قيامت انسان است .\r\nغاية الامر براى رسيدن و ادراك كردن اين معنى ، اين ديوار بايد طىّ شود ، آن ديوار برزخى بايد طىّ شود ، بايد در صور دميده شود .\r\nاينها براى طول مسافت است نه بُعد راه .\r\nكسى كه نمىتواند الآن اين ديوار را بشكافد و فوراً به مقصود برسد ، طول اين ديوار را بايد طىّ كند . حالا اين ديوار در چه مدّت طىّ مىشود ؛ پنجاه سال ، شصت سال ، هفتاد سال ، صد سال ؛ بايد زندگى كند تا بفهمد برزخ چيست .\r\nبعد ميرود در برزخ ؛ فوراً كه نمىتواند برود در قيامت ، چون اسير عالم مثال و صورت است . بايد برود دنبال آن ديوارى كه بين برزخ و قيامت است ، آن‌قدر راه برود تا برسد به آخر آن ديوار . درحالىكه اگر بتواند فوراً ديوار را بشكافد و به رضوان خدا و آن نعمت‌هائى كه خداوند عزّ و جلّ در قيامت وعده داده است برسد ، ديوار را مىشكافد و خود را در قيامت مىبيند .\r\nمىپرسند : قيامت كجاست ؟ و چه موقع است ؟\r\n\r\nبين برزخ و قيامت ، حجاب صورت فاصله است\r\nاز يك چشم بر هم نهادن نزديكتر .\r\n وَ لِلَّهِ غَيْبُ السَّماواتِ وَ الْأَرْضِ وَ ما أَمْرُ السَّاعَةِ إِلَّا كَلَمْحِ الْبَصَرِ أَوْ هُوَ أَقْرَبُ إِنَّ اللَّهَ عَلى كُلِّ شَيْءٍ قَدِيرٌ  . « 1 »\r\n\r\n\r\n","description":"","footnote":"\r\n( 1 ) آيه 77 ، از سورهء 16 : النّحل\r\n","page_name":" 156 ","page_number":174},
  {"content":"\r\n\r\n« غيب آسمانها و زمين اختصاص به خدا دارد . و امر قيام ساعت قيامت نيست مگر يك چشم بر هم زدن يا نزديكتر . خداوند بر هر چيزى تواناست . »\r\nخدا همه جا هست ، و ملكوت و غيب آسمانها و زمين نيز همه جا هست ؛ پس غيب آنها در دست خدا و با خدا و براى خداست . چقدر طول مىكشد انسان به قيامت برسد ؟ از يك چشم به هم زدن سريعتر و نزديكتر ؛ چون هستى و واقعيّت نفس انسان ، به انسان از يك چشم بر هم زدن نزديكتر است .  إِنَّ اللَّهَ عَلى كُلِّ شَيْءٍ قَدِيرٌ  ؛ مىتواند شما را به يك چشم بر هم نهادن يا سريعتر از آن به قيامت برساند .\r\nپس قيامت چه موقع بر پاست ؟ نمىشود گفت : اكنون . برزخ چه موقع بر پاست ؟ نمىشود گفت : اكنون . ولى مىشود گفت : قيامت و برزخ هر دو بر پا هستند و هر دو موجودند .\r\nچه موقع انسان به برزخ ميرسد و آثار آن عالم را ادراك مىكند ؟\r\nوقتى كه از عالم طبع قدم بيرون گذارد ، و سلسلهء اسباب و مسبّبات را محكوم در دست خدا ببيند .\r\nچه موقع از عالم برزخ بيرون مىآيد و عالم قيامت را ادراك مىكند ؟\r\nوقتى كه عالم صورت را مضمحلّ كند و از آن بگذرد ، آن وقت وارد عالم قيامت مىشود . هر چه زودتر ، زودتر ؛ و افرادى كه نمىتوانند ، ديرتر .\r\n\r\n","description":"","footnote":"","page_name":" 157 ","page_number":175},
  {"content":"\r\n\r\nمؤمنين زودتر از كفّار ، و كفّار ديرتر . و براى بعضى در عبور از عَقَبات ، برزخشان خيلى طول مىكشد ، و براى رسيدن به قيامت مشكلات بسيارى در پيش دارند ، و ليكن براى بعضى آسان است .\r\nبراى ائمّهء طاهرين عليهم السّلام و اولياى خدا بسيار آسان است . آنها در دنيا برزخ و قيامت را پيموده‌اند ، حساب و كتاب و صراط و ميزان و عدل و بهشت و جهنّم ، همه را ديده و عبور كرده‌اند ؛ و به مقام فناء در ذات حضرت احديّت رسيده و سپس به اين عالم رجوع كرده و براى ما خبر آورده‌اند .\r\nاز رسول خدا صلّى الله عليه و آله و سلّم مىپرسند :  مَتى هذَا الْوَعْدُ  ؟ « وعدهء قيامت را كه خدا داده است كى ميرسد ؟ »\r\n وَ يَقُولُونَ مَتى هُوَ قُلْ عَسى أَنْ يَكُونَ قَرِيباً .  « 1 »\r\n« و ميگويند : چه زمانى است آن ؟ اى پيامبر ! بگو : اميد است كه نزديك باشد . »\r\nآنهائى كه از پيغمبر سؤال ميكردند چه مىفهميدند اين معانى چيست ؟\r\nعالم نفس و روح ، و تجلّيات أنفُسيّه ، و احاطهء عالم نفس بر برزخ ، و برزخ بر اين عالم ؛ اينها مباحث مهمّى است ، بسيار مهمّ .\r\nاين مطالبى كه در اين چند بحث اخير بيان شد ، شيره كشيده‌شدهء تمام آيات قرآن و روايات و اخبارى است كه دربارهء معاد و معارف الهيّه وارد شده است .\r\n\r\n\r\n","description":"","footnote":"\r\n( 1 ) ذيل آيه 51 ، از سورهء 17 : الإسراء\r\n","page_name":" 158 ","page_number":176},
  {"content":"\r\n\r\nآن شخصى كه مشرك بوده و تازه ايمان آورده ، يا آن مشركى كه هنوز ايمان نياورده ، و از رسول الله صلّى الله عليه و آله و سلّم سؤال مىكند : قيامتى را كه وعده ميدهى ، چه موقع بر پا مىشود ؟ رسول اكرم در جواب او چه بگويد ؟ چه قِسم او را تفهيم كند ؟ چه قسم متوجّهش سازد كه هم اكنون تو در آتش ميسوزى ! سراپايت را آتش فرا گرفته است امّا ادراك نمىكنى ! الآن قيامت تو با تست ، ولى نمىفهمى ! بايد اين دنيا را سپرى كنى ! به روى در برزخ ! از آن عذاب‌هاى سخت برزخى ، آن‌قدر بچشى تا برسى به قيامت ! در صور دميده شود ، تو را در محشر حاضر كنند ، اوّلين و آخرين حاضر شوند در روزى كه پنجاه هزار سال به طول مىانجامد ، اين مراحل همه بايد طىّ شود تا بفهمى كه قيامت چگونه است !\r\nغير از اين پيغمبر نمىتواند بگويد . و چقدر عالى و صحيح و حساب شده و طبق واقع جواب داده است ، و چقدر نيكو فرموده : قُلْ عَسَى أَن يَكُونَ قَرِيبًا . « بگو : شايد نزديك باشد ، اميد است نزديك باشد . »\r\nديگر از اين جمله بهتر و عالىتر چه گفتارى است ؟\r\n   وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ * قُلْ إِنَّمَا الْعِلْمُ عِنْدَ اللَّهِ وَ إِنَّما أَنَا نَذِيرٌ مُبِينٌ * فَلَمَّا رَأَوْهُ زُلْفَةً سِيئَتْ وُجُوهُ الَّذِينَ كَفَرُوا وَ قِيلَ هذَا الَّذِي كُنْتُمْ بِهِ تَدَّعُونَ    . « 1 »\r\nو ميگويند : اين وعده‌اى كه شما ميدهيد ، ميگوئيد : بهشتى و\r\n\r\n\r\n","description":"","footnote":"\r\n( 1 ) آيات 25 تا 27 ، از سورهء 67 : المُلك\r\n","page_name":" 159 ","page_number":177},
  {"content":"\r\n\r\nجهنّمى هست ، جهنّم محلّ كافران و بهشت محلّ مؤمنان است ، اگر راست ميگوئيد ، وقتش را معيّن كنيد و بگوئيد چه موقع بر پا مىشود .\r\nاى پيامبر ! به آنها بگو : اين است و غير از اين نيست كه علمش در نزد خداست . من آمده‌ام شما را از عواقب وخيم كفر و شرك و نفاق و كردار زشت بترسانم . و من به وضوح و روشنى شما را از اين خطر بر حذر ميدارم . شما برويد خودتان را اصلاح كنيد ! شما چه‌كار به وقتش داريد ؟ اطّلاع وقت آن دردى از شما دوا نمىكند ، خود را درست كنيد كه گرفتار نشويد ؛ اين مهمّ است !\r\nوقتى ببينند كه قيامت نزديك شده است ، چهره و سيماى كسانى كه كافر بودند سياه و تباه و خراب و بد ميگردد . آن وقت به آنها خطاب مىشود كه اينست همان قيامتى كه شما بطلان و عدم آن را مىپنداشتيد ، و بر عقيدهء خود كه نبودِ آن بود صحّه مىنهاديد !\r\nشما قيامت را مسخره ميكرديد كه چه موقع مىآيد ؟ چگونه زمين از بين ميرود ؟ كُرات سَماوى فرو ميريزد ؟ ديديد كه از يك چشم به هم زدن به شما نزديكتر بود ! ادراك نموديد كه قرب آن از چه قرار بود !\r\n\r\nآيات دالّهء قرآن بر نزديكى قيامت\r\n وَ لَوْ تَرى إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ  . « 1 »\r\n« اى پيغمبر ! كاش ميديدى زمانى را كه اين كفّار و مشركين را كه براى جهنّم ميگيرند و مىبرند ، چگونه فَزَع و جَزَع مىكنند ؛ و هيچيك از آنها نمىتواند خود را نجات دهد . و آنها را از مكان نزديك\r\n\r\n\r\n","description":"","footnote":"\r\n( 1 ) آيه 51 ، از سورهء 34 : سبأ\r\n","page_name":" 160 ","page_number":178},
  {"content":"\r\n\r\nميگيرند . ( ناگهان آنان را ميربايند و در ميان آتش مىبرند . ) »\r\nدر اينجا قرآن كريم نزديكى دنيا به قيامت را به « مكان نزديك » تعبير كرده است .\r\n يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً .  « 1 »\r\n« روزى ميرسد كه در آن روز هر نفسى آنچه را كه از اعمال نيكو بجاى آورده است حاضر مىبيند ، و دوست دارد بين او و بين اعمال زشتى كه انجام داده است فاصلهء دورى باشد . »\r\nاين آيه دلالت دارد بر آنكه اعمالى كه انسان انجام ميدهد از خير و شرّ ، نفس اين اعمال در قيامت حاضر است . يعنى عين اين اعمال در برزخ است و در قيامت است ، غاية الامر به صورت برزخى و قيامتى آن در دنيا ديده نمىشود . پس قيامت و برزخ آن‌قدر به دنيا نزديكند كه نفس عمل دنيوى به مجرّد انجام دادن آن ، هم در برزخ و هم در قيامت حاضر است .\r\nچون انسان در دنيا در پشت دو ديوار برزخ و قيامت است ، اين اعمال را به صورت برزخى و قيامتى نمىبيند ؛ وقتى عبور كرد ، اعمالى كه قبل فرستاده ، همه را حاضر و موجود و محفوظ مينگرد .\r\nصورت برزخى عمل ، و حقيقت نفس الامرى عمل كه در قيامت است ؛ به مجرّد عمل در عالم طبع موجود ، و هر يك در موطن و ظرف خود قرار ميگيرند .\r\n\r\n\r\n","description":"","footnote":"\r\n( 1 ) قسمتى از آيه 30 ، از سورهء 3 : ءَال عمران\r\n","page_name":" 161 ","page_number":179},
  {"content":"\r\n\r\n وَ لَوْ لا كَلِمَةٌ سَبَقَتْ مِنْ رَبِّكَ إِلى أَجَلٍ مُسَمًّى لَقُضِيَ بَيْنَهُمْ  « 1 »\r\nآيه بسيار عجيبى است در افادهء اين معناى مورد بحث .\r\n« اگر كلمه‌اى از خداى تو سبقت نميگرفت و جلو نمىافتاد ، كه مردم را تا اجل مُسمّى در دنيا نگهدارد و مرگ آنان را تا آن زمان تأخير اندازد ، هر آينه بين مردم فوراً حكم ميشد ( و تمام افراد بشر خود را در قيامت ميديدند ) . »\r\n\r\nاگر خواست الهى نبود تمام افراد قيامت و ملكوت خود را مىديدند\r\nبين ما و قيامت فاصله نيست . علّت اينكه بين ما و قيامت جدائى افتاده ، آن كلمهء خدا و خواست خداست كه آمده و جلوگيرى كرده است . آن كلمه كدام است ؟\r\n وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  . « 2 »\r\nچون افراد بشر از نسل آدم در دنيا آمدند ، خداوند مقدّر فرمود كه بايد در روى زمين متمكّن شوند و تا زمان معيّن از ثمرات زمين تمتّع و بهره بردارى نمايند .\r\nاين حكم خدا و تقدير خدا بر سكونت بشر در روى زمين ، همان كلمهء الهيّه‌اى است كه انسان را در دنيا تا زمان خاصّ و مشخّص نگهداشت . و اگر اين كلمهء خاصّ نبود  لَقُضِيَ بَيْنَهُمْ  ، فوراً بين انسانها حكم ميشد : بين انسانها با يكدگر ، و بين انسانها با اعمال خودشان ؛ و بنابراين فوراً انسان در بهشت و يا در جهنّم بود و هيچ فاصله‌اى بين او و عالم ملكوت أعلى و بهشت و دوزخ وجود نداشت .\r\n\r\n\r\n","description":"","footnote":"\r\n( 1 ) قسمتى از آيه 14 ، از سورهء 42 : الشّورَى\r\n( 2 ) ذيل آيه 36 ، از سورهء 2 : البقرة\r\n","page_name":" 162 ","page_number":180},
  {"content":"\r\n\r\nچون لغت « سَبْق » آنجائى استعمال مىشود كه بين چيزى و چيز ديگرى فاصله باشد .\r\nمثلًا شما ميگوئيد : من از رفيقم سبقت گرفتم ؛ يعنى در راه ، رفيق را عقب گذارديد و سبقت گرفتيد بسوى مكان معيّن ؛ و در نتيجهء اين پيشى گرفتن ، بين شما و رفيقتان فاصله افتاد ! و گرنه سبقت معنى ندارد اگر پيوسته با رفيقتان با يك سرعت در مسير حركت ميكرديد ، با هم بوديد بدون جدائى و فاصله !\r\nسبقتِ كلام خداست كه نميگذارد به حساب مردم رسيدگى شود ، و آن « كلمهء الهيّه » است كه : بايد تا زمان معيّن در زمين بمانيد :  وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  . اگر اين كلمه نبود الآن مهلت نبود ، بلكه فوراً به حساب مردم رسيدگى ميشد و بين آنان حكم خدا صادر مىگشت ، و تمام افراد بشر خود را در ملكوت ميديدند ؛ اعمّ از ملكوت بهشت و يا جهنّم .\r\n\r\nدر قيامت ، اهل محشر دنيا و برزخ را به قيامت نزديك مىبينند\r\nدر قرآن كريم آياتى وارد است كه وقتى افراد مجرم در روز بازپسين محشور ميگردند ، خداوند از آنها سؤال مىكند : چقدر شما در روى زمين درنگ كرديد ؟\r\nآنها در پاسخ ميگويند : درنگ ما در عالم برزخ - كه عالم زمين نيز به آن گفته مىشود - بسيار كم بوده است . درحالىكه عذاب خدا در برزخ بر آنها شديد بوده ، و هنگام حشر نيز مشكلاتى داشتند ، و در دنيا هم خيلى زندگى كردند ؛ و مجموع اينها زياد است .\r\nامّا آنها ميگويند : ما يك ساعت بيشتر درنگ نكرديم . اين يك\r\n\r\n","description":"","footnote":"","page_name":" 163 ","page_number":181},
  {"content":"\r\n\r\nساعت يعنى چه ؟\r\nيعنى چون به عالم قيامت وارد ميشوند و احاطهء آن عالم را بر برزخ و دنيا مىبينند ، چنان مشاهده مىكنند كه از شدّت ارتباط و اتّصال عوالم به يكديگر كه در حقيقت يك عالم واحدى بيش نيست ، درنگ آنها در دنيا و برزخ يك ساعت بيشتر نبوده است . قرب عوالم را در آنجا به خوبى حسّ مىكنند .\r\n     يَسْئَلُونَكَ عَنِ السَّاعَةِ أَيَّانَ مُرْساها * فِيمَ أَنْتَ مِنْ ذِكْراها * إِلى رَبِّكَ مُنْتَهاها * إِنَّما أَنْتَ مُنْذِرُ مَنْ يَخْشاها * كَأَنَّهُمْ يَوْمَ يَرَوْنَها لَمْ يَلْبَثُوا إِلَّا عَشِيَّةً أَوْ ضُحاها      . « 1 »\r\n« اى پيامبر ! از تو سؤال مىكنند از تعيين ساعت و موقعى كه ميخواهد قيامت بر پا شود ، كه تحقّق و وقوعش چه موقع است ؟ اى پيغمبر ما ! به ساعت قيامت چه‌كار دارى ؟ انتهاى ساعت بسوى پروردگار تو است ! و به تحقيق كه تو براى ترسانيدن و بيم دادن و برحذر داشتن افرادى آمده‌اى كه از قيام قيامت در خوف و خشيت هستند . و چون در قيامت آيند و آن مناظر را مشاهده كنند ، مثل آنكه يك شب يا يك روز بيشتر توقّف نكرده‌اند . » آن‌قدر آن عالم را به اين عالم پيوسته و چسبيده و نزديك مىبينند .\r\n كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ  . « 2 »\r\n« مثل آنكه افراد انسان در روزى كه مىبينند آنچه را كه آنها را از\r\n\r\n\r\n","description":"","footnote":"\r\n( 1 ) آيات 42 تا 46 ، از سورهء 79 : النّازعات\r\n( 2 ) قسمتى از آيه 35 ، از سورهء 46 : الاحقاف\r\n","page_name":" 164 ","page_number":182},
  {"content":"\r\n\r\nآنها بر حذر داشته‌اند و بيم داده‌اند ، يك ساعت از يك روزى را بيشتر در عالم دنيا و برزخ توقّف ننموده‌اند ؛ و به زودى به قيامت رسيده‌اند . »\r\n   قالَ كَمْ لَبِثْتُمْ فِي الْأَرْضِ عَدَدَ سِنِينَ * قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ * قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ    . « 1 »\r\n« خداوند به اينها ميفرمايد : شما چند سال در روى زمين درنگ كرديد ؟ !\r\nآنها جواب ميدهند : ما يك روز ، يا مقدارى از يك روز را درنگ كرديم ؛ خداوندا ! از حسابگران بپرس كه ما واقعاً درست ميگوئيم !\r\nخداوند ميفرمايد : آرى شما درنگ نكرديد مگر زمان بسيار اندكى ، اگر شما اهل علم و دانش اين معنى بوديد ! »\r\n\r\nسعه و احاطهء عوالم ، زمان طولانى را در نظر مجرمين كوتاه مىسازد\r\n  وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ * وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ   . « 2 »\r\n« و در روزى كه ساعت قيامت فرا ميرسد ، مردم مجرم سوگند ياد مىكنند كه غير از يك ساعت درنگ نكرده‌اند ؛ اين‌طور آنها عادت و روششان بوده كه دروغ بگويند . ( چون در دنيا زندگى كرده‌اند ،\r\n\r\n\r\n","description":"","footnote":"\r\n( 1 ) آيات 112 تا 114 ، از سورهء 23 : المؤمنون\r\n( 2 ) آيه 55 ، و 56 ، از سورهء 30 : الرّوم\r\n","page_name":" 165 ","page_number":183},
  {"content":"\r\n\r\nبرزخشان بسيار سخت بوده و طول كشيده است . )\r\nآن كسانى كه به آنها علم و ايمان داده شده است به مجرمان ميگويند : شما در كتاب تكوين الهى تا روز رستاخيز درنگ كرديد ( دنيا ، و انتقال از دنيا به برزخ ، و درنگ در برزخ ، و انتقال از آن به قيامت ) . و اين روز رستاخيز است ؛ و ليكن شما اين‌طور بوديد كه نميدانستيد ! »\r\nآمديد در اينجا و اين وسعت عجيب و احاطهء شگفت انگيز را نسبت به دنيا مىبينيد و گمان داريد كه يك ساعت فاصله بيشتر نبوده است ؛ درحالىكه درنگ بسيار بوده و زمان‌هاى طولانى و قرون و أحقابى گذشته است ، و ليكن اين شدّت سعه و احاطه و اتّحاد عوالم ، اين زمان بسيار طولانى را در نظر شما به صورت يك ساعت تقليل داده است !\r\n يَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلَّا بَغْتَةً يَسْئَلُونَكَ كَأَنَّكَ حَفِيٌّ عَنْها قُلْ إِنَّما عِلْمُها عِنْدَ اللَّهِ وَ لكِنَّ أَكْثَرَ النَّاسِ لا يَعْلَمُونَ  . « 1 »\r\n« از تو سؤال مىكنند كه قيامت كى بر پا مىشود ! زمانش را براى ما مشخّص كن !\r\nاى پيغمبر بگو : علم به قيام قيامت و دانستن ساعت و زمان آن ، فقط در نزد پروردگار من است .\r\nكسى غير از خدا حجاب از ساعت قيامت كنار نميزند و پرده از\r\n\r\n\r\n","description":"","footnote":"\r\n( 1 ) آيه 187 ، از سورهء 7 : الاعراف\r\n","page_name":" 166 ","page_number":184},
  {"content":"\r\n\r\nروى خفاء آن بر نميدارد و موقع آن را روشن و واضح نمىكند . ساعت قيامت در آسمانها و زمين سنگين است و تحمّل آن مشكل ! ناگهان به شما خواهد رسيد .\r\nاز تو سؤال مىكنند كه گويا تو از قيامت خبر دارى ولى از آنها مخفى ميكنى ، و از اطّلاع به آنها دريغ ميكنى و منع مىنمائى ! بگو : اين است و جز اين نيست كه غير از پروردگار كسى نميداند ؛ و ليكن اكثر مردم نميدانند . »\r\n\r\nمجرمان در آتشند ، ولى ادراك سوختن نمىكنند\r\nگفتيم كه قيامت نزديك است ، الآن هست ، با تو هست ، آتش ترا گرفته ، عذاب‌هاى خدا احاطه نموده ؛ و ليكن چون بدنت سِر شده است ، و روحت كِرِخ شده و درد را حسّ نمىكند ، نمىفهمد كه چگونه در حال اشتعال است .\r\nشخصى كه در حال غضب است ، احساسات عصبيش بالا رفته ، عقلش در آن حال ادراك ندارد ؛ مىزند كاسه را مىشكند ، كوزه را مىشكند ، آدم مىكشد ، هزار جنايت مىكند و ادراك نمىكند .\r\nوقتى غضبش فرو نشست ، آن وقت مىفهمد كه چه آتشى به جانش افتاده است .\r\nوقتى كسى در حال شهوت است ، هزار كار شنيع انجام ميدهد و قبحش را نمىفهمد ؛ و وقتى به حال عادى بازگشت ، مىفهمد در حال شهوت چه كرده است ، با مادر خود و با دختر خود زنا نموده و خود را از حيوان نيز ساقطتر نموده است .\r\nمردم در دنيا گرفتار شهوتند . اين شهوات ، روح و نفس و عقل\r\n\r\n","description":"","footnote":"","page_name":" 167 ","page_number":185},
  {"content":"\r\n\r\nآنها را گيج كرده ، نميگذارد بفهمند چگونه دردناك و مبتلا هستند ؟\r\nمردم دنيا كه در آرزوهاى دراز به سر مىبرند و به حبّ جاه و حبّ مال مبتلا هستند ، ادراك حقائق نمىكنند . در آتش ميسوزند ، امّا سوزش را نمىفهمند . وقتى عالم اسباب و مسبّبات و سلسله علل و معلولات و تشكيلات اين عالم بهم خورد و نور خدا طلوع كرد و انسان از مسير شهوت بيرون آمد ، آن وقت ادراك مىكنند كه آتش فراوان است ، و عجيب آتشى است ، و چقدر از بدن آنها سوخته و تفته گرديده است .\r\nمستى شهوت و غضب انسان را از ادراك سوختن و آتش گرفتن و مُشتعل شدن جلوگيرى مىنمايد ، چون حُبُّكَ الشَّىْءَ يُعْمِى وَ يُصِمُّ ؛ محبّت هر چيز ، انسان را از نظر به غير آن كور و كر مىكند .\r\nو چون عالم دگرگون گردد ، و انسان از طبع و مادّه بيرون آيد و بار سفر به عالم تجرّد را ببندد ، مىبيند كه چه بلاهائى به سرش آمده است ؛ و چگونه نفس لطيف خود را جريحه‌دار و قريحه دار نموده و در آتش افكنده است ؟\r\n لا تَأْتِيكُمْ إِلَّا بَغْتَةً  ؛ ناگهان قيامت در ميرسد و همه را مىبرد . به كجا ؟\r\n إِلى رَبِّكَ مُنْتَهاها  ،  وَ أَنَّ إِلى رَبِّكَ الْمُنْتَهى  ؛ بازگشت همه بسوى خودِ خداست . منتهى و آخر هر سيرى و مسيرى خداست . مقصد و مقصود هر قاصدى خداست .\r\n\r\n","description":"","footnote":"","page_name":" 168 ","page_number":186},
  {"content":"\r\n\r\n يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ  . « 1 »\r\n« اى انسان ! بدان كه تو با نهايت زحمت و سعى و كوشش ، با سرعت بسوى پروردگارت ميروى ! و بالاخره بايد به ملاقات او برسى ! »\r\nاين آيه راجع به مؤمنين نيست . لقاى خدا كه در اين آيه و در بسيارى از آيات قرآن كريم آمده است ، راجع به انسان است ؛ انسان هر كه باشد : مؤمن ، كافر ، متّقى ، فاجر ، عادل ، فاسق ، هر كه هست بايد بسوى خدا حركت كند و به ملاقات او نائل آيد .\r\n\r\nنعمت‌هاى بهشت در نفوس مختفى است ، و خداوند در بهشت ظاهر مىكند\r\nنور خدا از دريچهء عالم وحدانيّتش مىتابد و تمام درون را روشن مىكند ؛ و آثار نعمت‌هاى الهيّه از بهشت ، و حورالعين ، و جنّات تَجرى مِن تحتها الانهار ، و نسيم‌هاى دل انگيز ، و عطرهاى روح افزا ،  وَ رِضْوانٌ مِنَ اللَّهِ أَكْبَرُ  ، آن قدر نعمت‌هائى كه در قيامت وعده داده شده است ؛ همه و همه در اثر طلوع نور توحيد ، در مظاهر جمال به انسان ميرسد .\r\n وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  . « 2 »\r\n« در روز بازپسين در بهشت ، آنچه را كه نفوس اشتها داشته باشند و چشمها از آن لذّت برند ، براى انسان خداوند مهيّا فرموده است . »\r\nاين نعمت‌ها همه در باطن نفوس مختفى بوده ، و در حقيقتِ مؤمن پنهان بوده ؛ ليكن  لا يُجَلِّيها لِوَقْتِها إِلَّا هُوَ  ، روشن نمىكند و به\r\n\r\n\r\n","description":"","footnote":"\r\n( 1 ) آيه 6 ، از سورهء 84 : الانشقاق\r\n( 2 ) قسمتى از آيه 71 ، از سورهء 43 : الزّخرف\r\n","page_name":" 169 ","page_number":187},
  {"content":"\r\n\r\nانسان نشان نميدهد در موقعش مگر خداوند تبارك و تعالى .\r\n وَ أَشْرَقَتِ الْأَرْضُ بِنُورِ رَبِّها  ؛ اين مواضع و مواقع را در صُقع نفوس ، نور خدا روشن مىكند .\r\nمردم معصيت كار و گناهكار هم همينطور هستند . دائماً براى خود آتش درست مىكنند و نمىفهمند . مست شهوتند ، مست غضبند ، مست غفلتند و نمىفهمند . و آن حسّى كه در وجودشان هست و اين آتش‌ها را با آن بايد ادراك كنند كِرِخ و سِر شده است . آن حسّ ، بيكار و بى قوّه و بى اثر مانده است . آن حسّ كه حسّ معنوى است و مجرّد است ؛ و به آن ، حسّ گفتن از ضيق عبارت است - عاطل و باطل در زاويهء خمود خميده و در زندانِ تعطيل تنيده است .\r\nچون نور خدا ظاهر گردد و بر اين حسّهاى مرده و مست و خواب تابش كند و آنان را زنده و بيدار و هشيار نمايد ، معلوم مىشود كه چه خبر است ؟\r\nعيناً مانند يك بيابان كه در يك طرفش كثافات و قاذورات و موادّ عَفِن ، و در طرف ديگرش گل و ياسمن و ريحان است ؛ امّا چون شب است و سرد است ، و آفتاب نيست و نور و گرمى نداده است ، نه بوى كثافات از آن طرف به مشام ميرسد و نه بوى رياحين از اين طرف .\r\nوقتى آفتاب از افق سر به در آرد و بر اين زمين‌هاى خشك و سرد و تاريك بتابد ، تمام اين موجودات به حركت در مىآيند و آثار و خواصّ نهفته و كامنهء در وجودشان را نشان ميدهند .\r\n\r\n","description":"","footnote":"","page_name":" 170 ","page_number":188},
  {"content":"\r\n\r\nاز آن طرف بوى تعفّن مىآيد ، و از اين‌طرف بوى گل و ريحان به مشام ميرسد .\r\nظهور باطن ، و خفاء ظاهر ؛ لازمه‌اش ظهور حقائق است و ارتفاع حُجُب ماهيّات و پرده‌هاى هويّات ، و رسيدن كُلٌّ إلَى غايَةِ الْغاياتِ ، وَ نَهايَةِ النَّهاياتِ ، الَّذى هُوَ بَدْأُ الْبَداياتِ ؛ وَ هُوَ اللهُ سُبْحانَهُ وَ تَعالَى . همه به خدا ميرسند كه اوست آخرين سر منزل مقصود تمام موجودات .\r\n وَ إِلَيْهِ تُقْلَبُونَ  . « 1 »\r\n« شما بسوى خدا وارونه و واژگون ميشويد ! » يعنى بر ميگرديد ، و تمام آثار و خصوصيّات شما قلب و دگرگون مىشود ؛ چيز ديگرى ميگرديد !\r\nگويا عالم قيامت كه ظهور حقّ است ، انسان را قلب مىكند ، عوض مىكند .\r\nطلوع قيامت ، تمام شئونات زندگى را به صورت ديگر كه اصلًا در فكر انسان نمىگنجد در مىآورد ، و بطور ديگر مجسّم مىكند و در مَرآى او قرار ميدهد .\r\n وَ إِلَيْهِ تُرْجَعُونَ  . « 2 »\r\nاين جمله از كلام الهى در بسيارى از آيات آمده است : « بسوى خدا بازگشت مىكنيد .\r\n\r\n\r\n","description":"","footnote":"\r\n( 1 ) » ذيل آيه 21 ، از سورهء 29 : العنكبوت\r\n( 2 ) ذيل آيه 245 ، از سورهء 2 : البقرة\r\n","page_name":" 171 ","page_number":189},
  {"content":"\r\n\r\n وَ إِلَيْهِ الْمَصِيرُ  . « 1 »\r\nاين جمله نيز در چند آيه ديگر آمده است : « صيرورت ( يعنى چگونگى امور ) همه بسوى خداست . »\r\n أَلا إِلَى اللَّهِ تَصِيرُ الْأُمُورُ  . « 2 »\r\n« چگونگى و بازگشت تمام امور بسوى خداست . »\r\n إِنَّا لِلَّهِ وَ إِنَّا إِلَيْهِ راجِعُونَ  . « 3 »\r\n« بدرستى كه حقّاً ما مِلك طِلق خدائيم ، و بدرستى كه حقّاً ما بسوى او از بازگشتگانيم . »\r\nخوشا به حال آن كسانى كه خوب حركت كنند ، و همين طور كه در قرآن كريم و روش پويندگان راه حقِّ ائمّهء طاهرين سلامُ الله علَيهم أجمعين آمده است ، آمادهء سفر شده و از قافلهء راه حقّ عقب نمانند .\r\nهر كس به هر درجه‌اى از سعادت رسيده ، در اثر متابعت آنها بوده ، و هر كس به شقاوت رسيده بر اثر مخالفت آنها بوده است . چون آنان وَجْهُ الله هستند و متحقّق به حقّ و واقعيّت . و معلوم است كه هر چه انسان به آنان نزديكتر شود به متن واقع و حقيقت نفس الامر نزديك شده ، و هر كس دور شود از اصالت واقع و نفس الامر دور شده است . و معيار تشخيص ، وجدان خود انسان است .\r\nانسان هر كار صحيحى بكند ، در وجدان خود ميتواند با عمل\r\n\r\n\r\n","description":"","footnote":"\r\n( 1 ) ذيل آيه 18 ، از سورهء 5 : المائدة\r\n( 2 ) ذيل آيه 53 ، از سورهء 42 : الشّورى\r\n( 3 ) قسمتى از آيه 156 از سوره 2 : البقره\r\n","page_name":" 172 ","page_number":190},
  {"content":"\r\n\r\nائمّه عليهم السّلام تطبيق كند ؛ و هر كار خطائى كند نيز با همين قياس ميزان مىكند و قبح او را در مىيابد .\r\n\r\nمقام محمود در قيامت ، شفاعت كبرى است\r\nدرجات و مقامات رسول الله و حضرت صدّيقه و امامان علَيهم الصّلاة و السّلام بر همين اساس است .\r\nمجلسى رضوان الله عليه در « بحار الانوار » روايت مىكند از « تفسير فُرات بن إبراهيم » با سلسلهء سند متّصل خود از حضرت إمام جعفر صادق از پدرش از پدرانش عليهم السّلام كه فرمود :\r\n« رسول خدا صلّى الله عليه و آله و سلّم فرمود :\r\nخداوند تبارك و تعالى به من وعده داده است كه در روز قيامت ، چون اوّلين و آخرين را در قيامت حاضر گرداند ، به من « مقام محمود » را بدهد . و البتّه خداوند به وعدهء خود وفا مىنمايد .\r\nچون روز قيامت بر پا گردد براى من منبرى نصب مىكنند كه هزار پلّه دارد . من از پلّه‌ها بالا مىروم تا بر فراز آن قرار ميگيرم .\r\nدر اين حال جبرائيل لواى حمد را مىآورد و در دست من ميگذارد ، و ميگويد :\r\nاى محمّد ! اين است آن مقام محمودى كه خداوند تبارك و تعالى به تو وعده كرده است !\r\nپس من به على ميگويم : از اين منبر بالا بيا ! و على بالا مىآيد ، تا يك پلّه پائين‌تر از من قرار ميگيرد . و من لواى حمد را در دست او ميگذارم .\r\nپس از آن « رضوان » خازن بهشت مىآيد و كليدهاى بهشت را مىآورد ، و ميگويد :\r\n\r\n","description":"","footnote":"","page_name":" 173 ","page_number":191},
  {"content":"\r\n\r\nاى محمّد ! اين است آن مقام محمودى كه خداوند تعالى تو را وعده فرموده است ! و پس از اين ، كليدها را در دست من ميگذارد . و من در دامان علىّ بن أبى طالب ميگذارم .\r\nو پس از آن « مالك » خازن دوزخ مىآيد ، و ميگويد : اى محمّد ! اين است آن مقام محمودى كه خداوند تعالى به تو وعده داده است ، و اين كليدهاى جهنّم است ؛ دشمنان خودت و دشمنان امّت خودت را در آتش بيفكن .\r\nمن كليدها را ميگيرم و در دامان علىّ بن أبى طالب ميگذارم .\r\nو در آن روز بهشت و جهنّم از عروسى كه نسبت به شوهر شنواست ، دربارهء من و على شنواتر و مطيع‌ترند .\r\nو اين است مفاد گفتار خداى متعال :\r\n أَلْقِيا فِي جَهَنَّمَ كُلَّ كَفَّارٍ عَنِيدٍ  . « 1 »\r\nيعنى اى محمّد و اى على ! بيفكنيد دشمنان خود را در آتش !\r\nپس از آن من مىايستم ، و چنان حمد و ثناى خداوند را بجاى مىآورم كه هيچكس قبل از من چنان ثنائى را بجا نياورده است .\r\nو پس از آن حمد و ثناى ملائكهء مقرّبين را بجاى مىآورم . و پس از آن حمد و ثناى انبياء و مرسلين را ميكنم . و سپس حمد و ثنا بر جميع امّت‌هاى صالح مىنمايم .\r\nو پس از آن مىنشينم ، و خداوند ثناى مرا بجا مىآورد . و\r\n\r\n\r\n","description":"","footnote":"\r\n( 1 ) آيه 24 ، از سورهء 50 : ق\r\n","page_name":" 174 ","page_number":192},
  {"content":"\r\n\r\nفرشتگان ثناى مرا بجا مىآورند . و انبياء و مرسلين ، نيز حمد و ثناى مرا بجا مىآورند . و امّت‌هاى صالح نيز حمد و ثناى مرا بجا مىآورند .\r\n\r\nعبور فاطمه عليها سلام الله از محشر ، و شفاعت كبرى\r\nدر اين حال از داخل عرش پروردگار ، منادى ندا مىكند :\r\nيَا مَعْشَرَ الْخَلَائِقِ ! غُضُّوا أَبْصَارَكُمْ حَتَّى تَمُرَّ بِنْتُ حَبِيبِ اللهِ إلَى قَصْرِهَا !\r\n« اى اهل محشر ! چشمان خود را پائين بيفكنيد و خيره نگاه نكنيد ، كه دختر حبيب خدا اينك ميخواهد به قصرش برود ! »\r\nفَتَمُرُّ فَاطِمَةُ بِنْتِى ، عَلَيْهَا رَيْطَتَانِ خَضْرَاوَانِ ، وَ عِنْدَ حَوْلِهَا سَبْعُونَ أَلْفَ حَوْرَاءَ . فَإذَا بَلَغَتْ إلَى بَابِ قَصْرِهَا وَجَدَتِ الْحَسَنَ قَائِمًا وَ الْحُسَيْنَ قَائِمًا « 1 » مَقْطُوعَ الرَّأْسِ .\r\n« در اين حال دختر من فاطمه در محشر حركت مىكند ، و بر دوش او دو حلّهء سبز رنگ است ، و در اطراف او هفتاد هزار حوريّه حركت مىكنند . و چون به در قصرش ميرسد ، مىبيند كه حسن بر در ايستاده است ، و حسين با سر بريده بر در ايستاده است . »\r\nبه فرزندش حسن ميگويد : اى حسن ! اين شخص سر بريده كيست ؟\r\nحسن ميگويد : اين برادر من است ! امّت پدرت او را كشتند ، و سرش را جدا كردند .\r\n\r\n\r\n","description":"","footnote":"\r\n( 1 ) در اصل « تفسير فرات بن إبراهيم » وَ الْحُسَيْنَ نَائِمًا ( يعنى حسين با سر بريده خوابيده بود . ) ضبط كرده است . ( تعليقه )\r\n","page_name":" 175 ","page_number":193},
  {"content":"\r\n\r\nدر اين حال از جانب خدا براى فاطمه ندا مىآيد :\r\nاى دختر حبيب خدا ! من آنچه را كه امّت پدرت با او بجا آورده بودند به تو نشان دادم ؛ چون در ازاء اين مصيبت و در پاداش اين شهادت ، من براى تو در نزد خود ذخيره كرده بودم و با خود قرار داده بودم كه نظر در محاسبهء بندگان خود نكنم تا زمانى كه تو و ذرّيّهء تو و شيعيان تو و كسانى كه به شما و ذرّيّهء شما احسان كرده‌اند گرچه از شيعيان تو نباشند ؛ همه را داخل در بهشت گردانم !\r\nپس فاطمه داخل بهشت مىشود . و ذرّيّهء او و شيعهء او داخل بهشت ميگردند . و هر كسى كه به فاطمه احسان نموده باشد گرچه از شيعيان نباشد داخل در بهشت مىشود .\r\nو اينست گفتار خداوند تعالى :  لا يَحْزُنُهُمُ الْفَزَعُ الْأَكْبَرُ .  « 1 »\r\n« فَزَع اكبر آنها را به اندوه در نمىآورد . » كه منظور قيامت است .\r\n\r\nآيه « وَ هُمْ فِي مَا اشْتَهَتْ أَنْفُسُهُمْ خالِدُونَ » دربارهء فاطمه و شيعيان اوست\r\n وَ هُمْ فِي مَا اشْتَهَتْ أَنْفُسُهُمْ خالِدُونَ  . « 2 »\r\n« و ايشان پيوسته در آنچه نفوس ايشان اشتها داشته باشد مخلَّدند . »\r\nهِىَ وَ اللهِ فَاطِمَةُ وَ ذُرِّيَّتُهَا وَ شِيعَتُهَا وَ مَنْ أَوْلَاهُمْ مَعْرُوفًا مِمَّنْ لَيْسَ هُوَ مِنْ شِيعَتِهَا .\r\n« سوگند به خدا كه اين آيه دربارهء فاطمه و ذرّيّهء او و شيعهء او و كسى كه به ايشان احسان كرده است از غير شيعيان نازل شده است . » » « 3 »\r\n\r\n\r\n","description":"","footnote":"\r\n( 1 ) صدر آيه 103 ، از سورهء 21 : الانبياء\r\n( 2 ) ذيل آيه 102 ، از سورهء 21 : الانبياء\r\n( 3 ) « بحار الانوار » طبع حروفى ج 7 ، ص 335 و 336\r\n","page_name":" 176 ","page_number":194},
  {"content":"\r\n\r\nحضرت سيّد الشّهداء عليه السّلام هستى خود را براى خدا داد ، حتّى طفل رضيع و شيرخوار خود را ؛ در اين صورت اگر خداوند همه چيز خود را به او بدهد به مقتضاى عدل رفتار كرده است .\r\n دو كَون در خور يك موى اصغر تو نَيَرزد * چو كار در تو فِتَد چيست خونبهات حسين جان ؟ \r\nدر بعضى از روايات اين‌طور وارد است كه كنار خيام حرم آمد و گفت : نَاوِلِينِى وَلَدِىَ الصَّغِيرَ حَتَّى أُوَدِّعَهُ ، طفل شيرخوار مرا بياور من با او وداع كنم . طفل را به دست او دادند ، خم شد كه طفل را ببوسد كه همان‌جا تير حَرمَله آمد ، و جان داد . « 1 »\r\n\r\n\r\n","description":"","footnote":"\r\n( 1 ) « نفس المهموم » ص 216\r\n","page_name":" 177 ","page_number":195},
  {"content":"\r\n . \r\n","description":"","footnote":"","page_name":" 178 ","page_number":196},
  {"content":"\r\n\r\n\r\nمجلس سى و يكم : قيامت ، عالم نور و اشراق و بروز حقائق است\r\n\r\n","description":"","footnote":"","page_name":" 179 ","page_number":197},
  {"content":"\r\n . \r\n","description":"","footnote":"","page_name":" 180 ","page_number":198},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال اللهُ الحكيمُ فى كتابِه الكريم :\r\n وَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ سُبْحانَهُ وَ تَعالى عَمَّا يُشْرِكُونَ . \r\nتا آنكه ميفرمايد :\r\n وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ . \r\n( آيه شصت و هفتم و شصت و نهم ، از سورهء زمر : سى و نهمين سوره از قرآن كريم )\r\nمباحث ما در پيرامون معاد ، به حشر كشيده شد ؛ يعنى بسيارى از مباحث تتمّهء عالم دنيا و تمام مسائل عالم برزخ و كيفيّت زنده شدن مردگان براى ورود در محشر و معناى حشر بيان شد .\r\n\r\n","description":"","footnote":"","page_name":" 181 ","page_number":199},
  {"content":"\r\n\r\nو اينك مردگان سر از قبور خود بيرون آورده و در محشر حاضرند .\r\nاز اين به بعد إن شاء الله تعالى با استفاده از آيات مباركات قرآن مجيد و اخبارى كه داريم اين موضوع بررسى مىشود كه در قيامت چه ميگذرد ؟\r\nذكر شد كه در قيامت ، موجودات يكى از ديگرى محجوب نيستند ، چون قيامت عالم مادّه و مدّت نيست . و بنابراين در آنجا موجودات پرده و حجابى در ميان خود ، و هر كدام با يكديگر ندارند .\r\nاين موضوع در يك بحث مفصّل سابقاً ذكر شد و آياتى از قرآن كريم به عنوان استشهاد بيان شد .\r\n\r\nتفسير آيه : وَ أَشْرَقَتِ الْارْضُ بِنُورِ رَبِّهَا\r\nاينك سخن ما در اين باره است كه عالم قيامت ، عالم ظهور و بروز است ؛ يعنى عالم نور است نه عالم ظلمت ؛ و بنابراين موجودات گرچه فىالجمله بعضى از آنها از بعضى محجوب باشند و ليكن تمام موجودات آن عالم موجودات نورانى است .\r\n وَ أَشْرَقَتِ الْأَرْضُ بِنُورِ رَبِّها  . « زمين در آن هنگام به نور پروردگارش اشراق مىكند ، و نورانى مىشود ، و نور ميدهد . »\r\n وَ وُضِعَ الْكِتابُ  . « در آن وقت كتاب قرار داده مىشود ؛ نامهء اعمال گذارده مىشود . »\r\n وَ جِيءَ بِالنَّبِيِّينَ وَ الشُّهَداءِ  . « پيغمبران را مىآورند ، و گواهان را مىآورند . »\r\n وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ  . « و به حقّ در ميان مردم\r\n\r\n","description":"","footnote":"","page_name":" 182 ","page_number":200},
  {"content":"\r\n\r\nحكم مىشود ؛ و ايشان مورد ظلم و ستم واقع نمىشوند . »\r\nشاهد در اينجاست كه ميفرمايد :\r\n وَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ . \r\n« مردم آن‌طور كه بايد و شايد قدر خدا را نميدانند ( و به آن قدرى كه سزاوار اوست او را تقدير نمىكنند و نمىسنجند ) و حال آنكه تمام بسيط زمين در مشت اوست در روز قيامت ، و آسمانها پيچيده در دست قدرت اوست . »\r\nچنين قدرتى دارد كه زمين و آسمان در مشت اوست ، و در تحت سيطره و سلطنت و حكومت او .\r\n سُبْحانَهُ وَ تَعالى عَمَّا يُشْرِكُونَ  . « منزّه و مقدّس و مبرَّى است ، و رفيع الدّرجه و بالا مرتبه است از آنچه را كه مردم با او شريك قرار ميدهند ، و در وحدانيّت او غيرى را ضميمه مىنمايند . »\r\n\r\nدر قيامت همه چيز براى همه چيز مشهود و حاضر است\r\nآن عالم ، عالم نورانى است . و اصولًا سِنخ آن عالم ، ظهور و بروز و تجلّى است .\r\nاين عالمى كه ما در آن زيست مىكنيم ، داراى مادّه و داراى مدّت است . هيولاى اوّليّه‌اى كه اين عالم دارد كه همان مادّة الموادّ است ، صُوَر مختلفه‌اى را به خود ميگيرد ؛ و در تدريج زمان و در تقيّد به مكان ، موجودات قرار ميگيرند .\r\nو بنابراين چون زمان و مكان از مشخِّصات موجودات اين عالمند ، و تحقّق و تشخّص موجودات بستگى به زمان و مكان دارد ،\r\n\r\n","description":"","footnote":"","page_name":" 183 ","page_number":201},
  {"content":"\r\n\r\nو با برداشتن زمان و مكان ، موجود مادّى برداشته مىشود ؛ لذا هر موجودى كه در اين زمان باشد ، از زمان‌هاى ديگر منفصل است و هر موجودى كه در اين مكان باشد ، از مكانهاى ديگر جدا و منفصل است .\r\nانسان در آنِ واحد نمىتواند در چند زمان باشد ، و نمىتواند در چند مكان باشد .\r\nهر كس در يك مكانى است و در يك زمانى ؛ كه اين دو عَرَض ، شخصيّت ماهُوى او را بنّائى كرده‌اند .\r\nشما فرض كنيد اين عالمى را كه ما در آن هستيم ، ثقالت و كثافت مادّه در آن نباشد ، و در آن ، مكانى كه يك موجود را از موجود ديگر از نقطهء نظر تحيّز و اشتغال مكانى جدا كند نباشد ، و زمانى كه زمانيّات را از هم جدا كند نباشد ؛ در آنجا ديگر ماضى و حال و استقبال يكى است .\r\nدر آنجا اين‌طرف و آن طرف عالم يكى است ؛ چون فرض كرديم كه مكانى نيست .\r\nبنابراين تمام موجودات در آنجا حاضرند و مشهود ، و هر يك از آنها براى موجود ديگر نيز منكشف و مشهودند ؛ چون حجاب مادّه نيست كه آنها را از هم جدا كند . زمان و مكان نيست كه موجب جدائى آنها گردد .\r\nپس بنابراين همه چيز هست ، و همه چيز براى همه چيز روشن و منكشف است .\r\n\r\n","description":"","footnote":"","page_name":" 184 ","page_number":202},
  {"content":"\r\n\r\nفرض كنيد جماعتى در يك مسجد دور هم نشسته و به گفت و شنود پرداخته‌اند ؛ به درس و بحث و تفسير و قرآن مشغولند . در آن ساعتى كه نشسته‌اند همه موجوديّت خود را و شخصيّت خود را حسّ مىكنند امّا گفت و شنودهاى ساعت قبل را حسّ نمىكنند و موجوديّت ساعت قبل را نيز احساس نمىنمايند ، و نيز موجوديّت‌هاى ساعت بعد و گفت و شنودهاى آن را نيز ادراك نمىكنند .\r\nروزى كه بر آنها گذشته و ساعاتى كه گذشته ادراك نمىكنند ، و روزى كه نيامده و ساعات آن را نيز ادراك نمىنمايند .\r\nاز طرف ديگر اين جماعت فقط با يكديگر مواجهه دارند ، و بنابراين با افراد مورد مذاكره و خطاب سر و كار دارند ، ولى پشت ديوارهاى مسجد را نمىبينند تا چه رسد به موجودات دور تر و اشياء بسيار دور .\r\nامّا اگر فرض كنيد در يك مسجدى نشسته‌اند كه آن ساعتِ مذاكره و ساعت قبل از آن و ساعت بعد از آن هر سه براى آنها موجود باشد ؛ موجوديّت فعلى آنان با موجوديّت ديروز و فردايشان يكسان باشد ، و سال گذشته و آيندهء آنان واحد باشد ؛ اين از طرفى .\r\nو از طرف ديگر اين مسجد ، مسجدى باشد نورانى ؛ ديوارهايش همه بلور ، سقفش بلورين ، زمينش بلورين ، ساعتى كه كار مىكند نيز از بلور باشد ، چرخ دنده‌ها و عقربه و قابش از بلور باشد ، فرش‌هايش از بلور باشد ، خاك زمينش از بلور باشد .\r\n\r\n","description":"","footnote":"","page_name":" 185 ","page_number":203},
  {"content":"\r\n\r\nدر آن فرض ديگر فقط ظاهر ساعت ديده نمىشود بلكه تمام داخل آن از چرخ‌ها و پيچ‌ها و رقّاص و پاندول آن ديده مىشود . فرش هم كه بلور است ، حاجب رؤيت زمين نيست . انسان از روى فرش زمين را مشاهده مىكند . و چون خود زمين هم بلور است ، زير زمين تا تُخوم آن هر چه هست ديده مىشود . ديوارها چون بلور است در پشت آنها هر چه هست ديده مىشود .\r\nپس عالم ، عالم بلورين است و وجود خود انسان هم بلورين است ؛ و همانطور كه هر كس خودش را مىيابد و ادراك مىكند ، همهء موجودات ديگر را ادراك مىكند ؛ و موجودات ديگر نيز انسان را به همين طريق ادراك مىكنند و مىيابند . هيچ چيز از هيچ چيز غائب نيست .\r\nنور بر اين بلورها ميدرخشد ، و از هر كدام از اينها به بلورهاى ديگر درخشش دارد ؛ و چون تمام اشياء و موجودات متلألئ و متشعشع هستند لذا جملهء عالم نورانى و مشهود خواهد بود .\r\nاينست كيفيّت عوالم عِلوى . ما به دنيا مثال زديم ؛ حقيقتش در جهان ديگر است .\r\n\r\nحديث أمير المؤمنين عليه السّلام دربارهء عالم عِلوى\r\nاز حضرت أمير المؤمنين عليه السّلام دربارهء عالم عِلوى سؤال كردند .\r\nو منظورشان اين بود كه عالم عِلوى چطور است ؟ خصوصيّات و آثارش چيست ؟ در مقابل عالم سِفلى يعنى عالم پائين ، عالم پست كه ما در آن زيست مىكنيم .\r\n\r\n","description":"","footnote":"","page_name":" 186 ","page_number":204},
  {"content":"\r\n\r\nآن عالمى كه محلّ ملائكه و ارواح و عقول و موجودات مجرّده است ، آنها چه خواصّى دارند ؟\r\nفَقَالَ عَلَيْهِ السَّلَامُ : صُوَرٌ عَارِيَةٌ عَنِ الْمَوَآدِّ ، عَالِيَةٌ عَنِ الْقُوَّةِ وَ الاسْتِعْدَادِ . تَجَلَّى لَهَا فَأَشْرَقَتْ ، وَ طَالَعَهَا فَتَلَالَاتْ . وَ أَلْقَى فِى هُوِيَّتِهَا مِثَالَهُ ، فَأَظْهَرَ عَنْهَا أَفْعَالَهُ .\r\nوَ خَلَقَ الإنْسَانَ ذَا نَفْسٍ نَاطِقَةٍ ؛ إنْ زَكَّاهَا بِالْعِلْمِ وَ الْعَمَلِ فَقَدْ شَابَهَتْ جَوَاهِرَ أَوَآئِلِ عِلَلِهَا ، وَ إذَا اعْتَدَلَ مِزَاجُهَا وَ فَارَقَتِ الاضْدَادَ ، فَقَدْ شَارَكَ بِهَا السَّبْعَ الشِّدَادَ . « 1 »\r\nما اين حديث شريف را با ذكر سند و بحثى دربارهء آن در جلد سوّم از « معادشناسى » ( در صفحات 158 تا 160 ) آورديم . اينك فقط به بحثى دربارهء مفاد و معانى آن مىپردازيم :\r\n\r\nشرح حديث أمير المؤمنين عليه السّلام : صُوَرٌ عَارِيَةٌ عَنِ الْمَوَآدِّ\r\nحضرت در پاسخ سؤال فرمودند : « در عالم بالا مادّه نيست ؛ صورت‌هائى است كه از مادّه عريان است . » و البتّه چون مادّه نيست ، مدّت هم نيست ، زيرا مادّه از ملازمات زمان است .\r\n« آن موجودات فعليّت محضه هستند و داراى استعداد و قوّه نيستند . » موجوداتى كه بسوى كمال در حركتند ، داراى استعداد و قوّه هستند كه با طىّ مدارج كمال ، قواى خود را به فعليّت ميرسانند و پيوسته بين استعداد و فعليّت در حركت مىباشند . هر لحظه قوّه را تبديل به فعليّتى ، و در لحظهء ديگر آن فعليّت را نيز كه به نوبهء خود قوّه\r\n\r\n\r\n","description":"","footnote":"\r\n( 1 ) شرح « غُرر و دُرَر » آمُدى ، از آقا جمال خونسارى ، ج 4 ، ص 218 تا ص 220\r\n","page_name":" 187 ","page_number":205},
  {"content":"\r\n\r\nو استعداد نسبت به مراحل و مراتب بعدى است تبديل به فعليّت ديگرى مىنمايند . و همينطور پيوسته هر قوّه تبديل به فعليّت نسبى ، و آن فعليّت نسبى تبديل به فعليّت كاملترى ميگردد تا به منزل فعليّت محضه برسد و فعليّت مطلقه را حائز گردد .\r\nتخم ميوه كه در آن استعداد درخت و ريشه و ساقه و برگ و ميوه‌هاى فراوان در ساليان متمادى ، نهفته شده است ، چون در زير زمين كاشته گردد بسوى تكامل و پيدايش درخت و دادن ميوه در حركت است .\r\nتمام موجودات اين عالم با داشتن قوّه و استعداد ، بواسطهء خَلع و لَبس ، آن قوا را تبديل به فعليّت مىكنند و با صعود از نردبان ترقّى به تكامل ميرسند . ترقّى و كمال از مختصّات اين عالم است . در آن عالم همهء موجودات داراى فعليّت محضه هستند .\r\nهر كس از اينجا رفت ، در آنجا با هر فعليّتى كه هست همان است كه از دنيا ميرود ؛ مُهر مىشود . گرچه در عالم برزخ فىالجمله حركت و تكاملى هست ليكن همانطور كه سابقاً اشاره شد عالم برزخ از تتمّهء عالم دنيا محسوب ميگردد ، چون داراى خصوصيّات كمّ و كيف است كه از جهتى مشابه با موجودات مادّى است ؛ ولى در قيامت به‌هيچ‌وجه تكاملى و حركتى نيست و هر كس پا به قيامت گذارد به فعليّت محضه رسيده است .\r\nملائكهء آن عالم حركت و تكامل ندارند . هر كدام از آنها براى هر مأموريّت و وظيفه‌اى كه آفريده شده‌اند ، تا آخر براى همان جهت\r\n\r\n","description":"","footnote":"","page_name":" 188 ","page_number":206},
  {"content":"\r\n\r\nخاصّ بوده ، ضعف و قدرت و كم و كاست و زياده و نقصان براى آنها نيست . تخطّى و تجاوز نمىتوانند بنمايند ، كوتاهى و سستى نيز نمىتوانند بكنند .\r\nاين از خواصّ موجودات عالم عِلوى است كه از مادّه و حجاب آن فارغ ، و در بسترهاى فعليّت و تحقّق صِرف آرميده‌اند .\r\n« خداوند تبارك و تعالى بر آنها تجلّى كرد ، يعنى خود را در آئينهء هويّات و ماهيّات آنان كه همان « أعيان ثابته » در اصطلاح عرفاءِ ذَوِى العزّة و المِقدار است نشان داد ، فَأَشْرَقَت ، آنها داراى نور و روشنى شدند ؛ و در آن طلوع كرد يعنى خودى ارائه نمود پس آنها متلألئ و درخشان شدند .\r\nو خداوند در هويّت آن موجودات ، شَبَه و مثال و نمونهء خود را كه ظهور و بروز صفات و اسماء اوست قرار داد ؛ پس بنابراين از آن موجودات افعال خود را ظاهر كرد . »\r\nو بدين جهت ، ظهور افعال خداوند از آن موجودات ، به علّت القاء مثال خود در آنها بوده است ؛ اوّل در آنها اسم و صفت را قرار داد و به پيرو آن ، افعال او از آنها ظهور و بروز كرد .\r\nپس تمام افعال موجودات عوالم عِلوى ، فقط ظهور صفات و اسماء خداست كه آن نيز بر اساس تجلّى ذاتى در آنها پديد آمده است .\r\n« و خداوند انسان را آفريد كه داراى نفس ناطقه است و بدين جهت از سائر موجودات تمايز و برترى دارد . اگر انسان نفس خود را\r\n\r\n","description":"","footnote":"","page_name":" 189 ","page_number":207},
  {"content":"\r\n\r\nبواسطهء علم و عمل تزكيه نمايد و رشد و نموّ دهد ، در اين صورت با اصل جواهر سلسلهء علل خود در مبدأ تكوين مشابهت پيدا مىكند و با آن موجودات طاهره و منوَّرهء عالم علوى تسانخ و تشابه به هم مىرساند .\r\nو اگر مزاج انسان معتدل شود و از أضداد و از قواى مختلفهء شهويّه و غضبيّه و وهميّه مفارقت كند و استعمال آنها را بر اساس اعتدال و اوامر قوّهء عقليّه و ناطقهء قدسيّهء خود در آورد ، در اين صورت با آسمانهاى هفتگانه كه بر فراز او هستند در حيات و در آثار حياتى مشاركت خواهد نمود . »\r\nيعنى انسان مانند « سَبع شداد » آسمانهاى هفتگانهء مُتقَن و محكم ، ترقّى مىكند و داراى روح كمال ميگردد ، و مثل آنان داراى صفات و افعال مجرّده و مطلقه و بسيطه مىشود .\r\nاين شرح مختصرى بود كه در پيرامون اين حديث شريف داده شد ، و بحث تفصيلى آن از حوصلهء اين كتاب خارج است .\r\nخواجه حافظ شيرازى دربارهء آفرينش عالم علوى و اختلاف ظروف و ماهيّات و خلقت انسان كه مجمع صفات خداست ، چه خوب سروده است :\r\n\r\nاشعار حافظ در كيفيّت پيدايش انسان و عالم ملكوت\r\n در ازل پرتو حُسنت ز تجلّى دم زد * عشق پيدا شد و آتش به همه عالم زد\r\nجلوه‌اى كرد رُخت ، ديد مَلَك عشق نداشت * عينِ آتش شد از اين غيرت و بر آدم زد \r\n\r\n","description":"","footnote":"","page_name":" 190 ","page_number":208},
  {"content":"\r\n\r\n عقل ميخواست كز آن شعله چراغ افروزد * برق غيرت بدرخشيد و جهان بر هم زد\r\nمدّعى خواست كه آيد به تماشاگه راز * دستِ غيب آمد و بر سينهء نامحرم زد\r\nديگران قرعهء قسمت همه بر عيش زدند * دل غمديدهء ما بود كه هم بر غم زد\r\nجان عِلوى هوس چاه زَنَخدان تو داشت * دست در حلقهء آن زلف خم اندر خم زد\r\nحافظ آن روز طربنامهء عشق تو نوشت * كه قلم بر سر اسباب دل خرّم زد « 1 » \r\nو در جاى ديگر فرمايد :\r\n عكس روى تو چو در آينهء جام افتاد * عارف از خندهء مِى در طمع خام افتاد\r\nحُسن روى تو به يك جلوه كه در آينه كرد * اين همه نقش در آئينهء اوهام افتاد\r\nاين همه عكس مى و نقش و نگارى كه نمود * يك فروغ رخ ساقيست كه در جام افتاد\r\nمن ز مسجد به خرابات نه خود افتادم * اينم از عهد ازل حاصل فرجام افتاد \r\n\r\n\r\n","description":"","footnote":"\r\n( 1 ) « ديوان حافظ » طبع پژمان ، مطبعهء بروخيم ( سنهء 1318 هجرى شمسى ) ص 87\r\n","page_name":" 191 ","page_number":209},
  {"content":"\r\n\r\n هر دَمش با من دلسوخته لطفى دگر است * اين گدا بين كه چه شايستهء إنعام افتاد\r\nزير شمشير غمش رقص كنان بايد رفت * كآنكه شد كشتهء او نيك سرانجام افتاد\r\nدر خم زلف تو آويخت دل از چاه زَنَخ * آه كز چاه برون آمد و در دام افتاد « 1 » \r\nو مرحوم حكيم سبزوارى فرموده است :\r\n إذْ لا حِجابَ فى الْمُفَارِقاتِ * وَ إنَّمَا اخْتَصَّ الْمُقارِناتِ\r\nفَكانَ فى كُلٍّ جَميعُ الصُّوَرِ * كُلٌّ مِنَ الْكُلِّ كَمَجْلَى الآخَرِ « 2 » \r\n« حجاب و پرده از موجودات عالم عِلْوى كه آنها را مفارقات گويند ( همچون عالم عقول و نفوس مجرّده ) نيست ، و بلكه حجاب اختصاص دارد به موجودات عالم سِفلى كه آنها را مقارنات گويند ( همچون عالم مادّه و طبع كه از استعداد مادّه و هيولاى اوّليّه برخوردار است ) .\r\nو بنابراين در عالم مفارقات و موجودات عِلويّهء ملكوتيّه جميع صورت‌ها منعكس است ، و هر كدام از آنها نسبت به ديگرى مانند تجلّى گاه ديگرى نسبت به همين است . ( هر يك در ديگرى ظهور و تجلّى دارند ، و هر كدام مظهر و مَجلاى انوار قدسيّهء ديگرى هستند . ) »\r\nو سبزوارى در شرح اين اشعار گويد :\r\n\r\n\r\n","description":"","footnote":"\r\n( 1 ) « ديوان حافظ » طبع پژمان ، ص 79\r\n( 2 ) « شرح منظومه » طبع ناصرى ، ص 191\r\n","page_name":" 192 ","page_number":210},
  {"content":"\r\n\r\n« فَهىَ كَالْمَرآئى الْمُتَعاكِساتِ . هَذا إشارَةٌ إلَى ما قالَ أرِسْطاطاليس : وَ الاشْياءُ الَّتى فى الْعالَمِ الاعْلَى كُلُّها ضيآءٌ ، لِانَّها فى الضَّوْءِ الاعْلَى . وَ لِذلِكَ كانَ كُلُّ واحِدٍ مِنْها يَرَى الاشْياءَ كُلَّها فى ذاتِ صاحِبِهِ ؛ فَصارَ لِذَلِكَ كُلُّها فى كُلِّها وَ الْكُلُّ فى الْواحِدِ ؛ وَ الْواحِدُ مِنْها هُوَ الْكُلُّ . وَ النّورُ الَّذى يَسْنَحُ عَلَيْها لا نِهايَةَ لَهُ - هَذا كَلامُهُ . « 1 » »\r\n« پس موجودات عالم عِلوى مانند آينه‌هاى متعاكسه هستند كه در مقابل هم قرار داده شده و در اين صورت هر كدام در ديگرى منعكس ، و صورت‌هاى انعكاسيّهء آنها نيز هر كدام در ديگرى منعكس ، و همينطور صورت‌هاى لا تُعَدُّ و لَا تُحصَى در اين آينه‌ها مشهود ميگردد ؛ و اين جملهء آينه‌هاى متعاكسه ، اشاره است به آنچه را كه ارِسطاطاليس در اين موضوع بيان كرده است و آن اينست :\r\n\r\nكلام حكيم سبزوارى دربارهء موجودات عالم عِلوى\r\nموجوداتى كه در عالم بالا هستند همهء آنها درخشان و نورانى هستند . چون در مقابل تابش بزرگترين نور و درخشش قرار دارند ، و به همين جهت است كه هر يك از آنها تمام اشياء را در نفس ديگرى و در حقيقت وجود ديگرى مىبيند . و بدين سبب تمام اشياء عالم علوى در تمام اشياء عالم علوى قرار ميگيرد ؛ و تمام موجودات در موجود واحد است ؛ و يك واحد از آن موجودات ، تمام موجودات است . و آن نورى كه بر آن موجودات مىتابد نهايت ندارد - اين بود كلام ارسطو . »\r\n\r\n\r\n","description":"","footnote":"\r\n( 1 ) » همان مصدر\r\n","page_name":" 193 ","page_number":211},
  {"content":"\r\n\r\nو پس از بيان اين مطلب در شرح ، سبزوارى در حاشيه گويد :\r\n« قَوْلُنا : كُلُّها فى كُلِّها ؛ وَ هَذا الَّذى ذَكَرَ فى الْعُقولِ الَّتى هىَ فَواتِحُ كِتابِ التَّكْوينِ ، يَتَحَقَّقُ فى الْعُقولِ الَّتى هىَ خَواتِمُهُ ؛ كَعُقولِ إخْوانِ الْحَقيقَةِ وَ الصَّفا . فَإنَّها حَيْثُ كانَتْ وَحْدانيَّةَ الْوِجْهَةِ وَ الْعَقيدَةِ ، مُتَّفِقَةَ الاخْلاقِ الْحَميدَةِ وَ الاعْمالِ الْحَسَنَةِ ؛ كانَ كُلُّها فى كُلِّها ، وَ الْكُلُّ فى الْواحِدِ ، وَ الْواحِدُ مِنْها هُوَ الْكُلُّ . « 1 » »\r\n« و عين اين مطالبى را كه أرسطو دربارهء موجودات عالم علوى و عقولى كه مبدأ و فاتحهء كتاب تكوين هستند بيان كرده است ، دربارهء نفوس و عقولى كه خاتمهء كتاب تكوين مىباشند ، مانند برادران حقيقت و صفا متحقّق است . چون آنها وجههء باطنشان در راه سير آسمان معرفت متّحد است ؛ و در عقيده واحد ، و نيز در اخلاق حميده متّفقند . و در أعمال حسنه اتّفاق و اتّحاد دارند . لذا همه در همه هستند ، و جملگى در واحد مىباشند ، و واحد از آنها جملگى آنهاست . »\r\n«\r\n متّحد بوديم و يك جوهر همه * بى سر و بى پا بُديم آن سر همه\r\nيك گهر بوديم همچون آفتاب * بى گِرِه بوديم و صافى همچو آب\r\nچون به صورت آمد آن نور سَرِه * شد عدد چون سايه‌هاى كنگره \r\n\r\n\r\n","description":"","footnote":"\r\n( 1 ) « شرح منظومه » ص 191\r\n","page_name":" 194 ","page_number":212},
  {"content":"\r\n\r\n كنگره ويران كنيد از منجنيق * تا رود فرق از ميان اين فريق « 1 » » \r\n\r\nشرح كلام أرسطو راجع به موجودات عِلوى\r\nتوضيحاً متذكّر ميگردد كه همانطور كه در مبدأ ، تمام موجودات عالم عِلوى نور محضند و ضياء و روشنى صرف و خالصند ، همچنين نفوس ناطقه و موجوديّت انسان در مراتب صعود و مراحل تكاملِ خود ميرسد به همان‌جا .\r\nو همين انسانى كه داراى نفس ناطقه است ميرسد به جائى كه تمام موجودات را مشاهده مىكند ؛ و تمام موجودات را در وجود خود منطوى مىبيند . از باب مثال فرض كنيد :\r\nما جماعتى كه در اينجا دور هم نشسته‌ايم ، ما بدنى داريم و مادّه‌اى ؛ اين جاى شكّ نيست ؛ دستى داريم ، پائى داريم ، چشمى داريم ، كه با آن اعمالى انجام ميدهيم : ميرويم ، مىگيريم ، يكدگر را مىبينيم . و غير از اين هيكل ظاهر ، ما با حواسّ ظاهرى خود از يكدگر چيزى را ادراك نمىكنيم ؛ و ليكن حقيقت ما و واقعيّت ما ، همين بدن ما نيست .\r\nما افكارى داريم ، ادراكاتى داريم ، دوستان و آشنايان را در ذهن خود مىشناسيم و مىيابيم .\r\nاگر بنا ميشد كه ما يك نورانيّت و صفائى داشتيم كه همانطور كه\r\n\r\n\r\n","description":"","footnote":"\r\n( 1 ) « شرح منظومه » ص 191 ؛ اصل اين ابيات در مثنوى مولوى ( ص 19 از طبع ميرخانى ) است و در آنجا مصرع اوّل را « منبسط بوديم و يك گوهر همه » ضبط نموده است .\r\n","page_name":" 195 ","page_number":213},
  {"content":"\r\n\r\nچشم به دوستان مىاندازيم ظاهر آنها را مىبينيم ، از تمام محتويات مغز و فكر و ذهن و حقيقت و عقيده و صفات و نيّات آنها خبردار ميشديم ؛ و اگر دوستان ما و خود ما ، همه موجودات مُتلألِئه و متشعشعهء نورانى مثل همان بلورها و آئينه‌ها بوديم كه هيچ موجودى از حقائق ما ، از موجودات ديگر و حقائق آنها محجوب واقع نمىشد ؛ پس ما همه را ادراك ميكرديم ، و همه همه را ادراك ميكردند .\r\nعلّت اينكه من از علوم شما خبر ندارم ! شما از علوم دوستتان خبر نداريد ! شما از خارج اين مسجد كه در آن نشسته‌ايد بى اطّلاع هستيد ! شما از فردا خبر نداريد ! اين حجابهاى مادّى است .\r\nاگر زمان و مكان برداشته شود و حجاب مادّه از بين برود ، تمام موجودات هم اكنون براى شما حاضرند ! و شما براى دوستان حاضريد ! و هر دوستى براى ديگرى حاضر است !\r\nپس بنابراين ديگر حجابى نيست ؛ هيچ موجودى از موجود ديگر محجوب نيست .\r\n\r\nاحاطهء نفس ناطقه در مقام كمال خود ، بر جميع موجودات\r\nانسان كه داراى نفس ناطقه است ، در اثر تكامل قوا و استعدادهاى نهفتهء خود ميرسد به جائى كه تمام موجودات را ادراك مىنمايد ؛ و تمام حقائق عالم و عقول و صُوَر و معارف إلهيّه در وجود او منطوى ميگردد .\r\nهمانطور كه انسان در اصل پيدايش بى گِره و صاف بود و در جائى بود كه « يكى بود ؛ يكى نبود ؛ غير از خدا هيچكس نبود . » يعنى\r\n\r\n","description":"","footnote":"","page_name":" 196 ","page_number":214},
  {"content":"\r\n\r\nيكى بود و آن خدا بود ؛ و يكىِ عددى نبود ، بلكه وحدت او وحدت بالصّرافه بود ؛ و بنابر اين مقدّمه ، وجود مقدّس خدا ، غيرى در جهان نگذارد ، و غير از او هيچ موجودى در عالم نبود ؛ همينطور بايد به مقام اوّليّهء خود بازگشت كند .\r\nچون نور نفس ناطقه كه در عالم توحيد بود و در مقابل تشعشع انوار حضرت احديّت جلّ و عزّ داراى سعه و احاطه بود ، به عالم صورت و سپس به عالم مادّه تنزّل كرد و در عالم كثرت ظهور پيدا نمود ؛ مانند نور سَرِه و خالص ، چون كنگره‌هائى كه در بالاى عمارت‌ها برقرار مىكنند ، تكثّر پيدا نموده و اين اختلافات پديد آمد .\r\nبا منجنيق همّت استوار و ارادهء متين و با پيمودن راه خدا و ورود در عالم تزكيهء نفس امّاره و بستن بار سفر لقاء الله ، بايد اين كنگره را درهم كوبيد ؛ و اين دوئيّت و انانيّت و استكبار را به خاك نسيان مدفون ساخت ، تا دوباره به همان مقام توحيد و صفا و طهارتى كه انسان در مبدأ خلقتش بود مراجعت كند ، و كما كان چون گوهر درخشنده تابناك گردد ، و چون آفتاب فروزان ، نور بخش عوالم و محيط بر آنها شود .\r\nبخواهيم يا نخواهيم بايد برگرديم ، بازگشت و معاد امرى است غير قابل تخلّف ؛ و ليكن اگر با اختيار و اراده حركت كنيم چه بسيار عالى و ارجمند است .\r\n غلام همّت آنم كه زير چرخ كبود * ز هر چه رنگ تعلّق پذيرد آزاد است \r\n\r\n","description":"","footnote":"","page_name":" 197 ","page_number":215},
  {"content":"\r\n\r\n ترا ز كنگرهء عرش ميزنند صفير * ندانمت كه در اين دامگه چه افتادست\r\nكه اى بلند نظر شاه‌باز سدره نشين * نشيمن تو نه اين كنج محنت‌آباد است « 1 » \r\n\r\nمنزلت انسان در اشعار سعدى\r\nو سعدى شيرازى چه خوب مقام و منزلت آدمى را در غزل معروف و مشهور و موعظه‌آميز خود بيان كرده است :\r\n تن آدمى شريفست به جان آدميّت * نه همين لباس زيباست نشان آدميّت\r\nاگر آدمى به چشم است و دهان و گوش و بينى * چه ميان نقش ديوار و ميان آدميّت\r\nخور و خواب و خشم و شهوت ، شَغَبست و جهل و ظلمت * حَيَوان خبر ندارد ز جهان آدميّت\r\nبه حقيقت آدمى باش و گرنه مرغ باشد * كه همين سخن بگويد به زبان آدميّت\r\nمگر آدمى نبودى كه اسيرِ ديو ماندى * كه فرشته ره ندارد به مكان آدميّت\r\nاگر اين درنده خوئى ز طبيعتت بميرد * همه عمر زنده باشى به روان آدميّت \r\n\r\n\r\n","description":"","footnote":"\r\n( 1 ) چند بيتى از يك غزل حافظ است ؛ « ديوان حافظ » طبع پژمان ، ص 10\r\n","page_name":" 198 ","page_number":216},
  {"content":"\r\n\r\n رسد آدمى به جائى كه به جز خدا نبيند * بنگر كه تا چه حدّست مكان آدميّت\r\nطيَران مرغ ديدى ، تو ز پايبند شهوت * بدر آى تا ببينى طيران آدميّت\r\nنه بيان فضل كردم كه نصيحت تو گفتم * هم از آدمى شنيديم بيان آدميّت « 1 » \r\nهمانطور كه گفتيم معاد ضرورى است ؛  إِنَّا لِلَّهِ وَ إِنَّا إِلَيْهِ راجِعُونَ  . « ما همه مِلك طِلق خدا هستيم و ما بازگشت كنندگان بسوى او مىباشيم . » آن عالم چه عالمى است ؟ عالم ظهور و بروز .\r\n يَوْمَ تُبْلَى السَّرائِرُ  روزى است كه سرائر منكشف مىشود . سرائر جمع سريرهء است ، و سريره به معناى سرّ و راز است ؛ يعنى دل‌ها و باطن‌ها . در آن روز آن سرّ و باطن و كمون نفس و نيّت انسان منكشف ميگردد و واضح بروز دارد .\r\nگويند هدهد آن‌قدر چشم تيزبينى دارد كه چون بر فراز آسمان به پرواز درآيد ، آب را در طبقات تحتانى زمين مىبيند ؛ ولى ما نمىتوانيم ببينيم . چون ما بخواهيم آب را بدست آوريم بايد زمين را بشكافيم ، و چه بسا اتّفاق افتاده است كه زمين را شكافته‌ايم و آب نيافته‌ايم و محتاج به كند و كاوش در محلّ ديگرى شده‌ايم .\r\nولى چون چشم هدهد حادّ است ( يعنى تيزبين ) امواج انعكاس\r\n\r\n\r\n","description":"","footnote":"\r\n( 1 ) « كلّيّات سعدى » طبع فروغى ، قسمت مواعظ سعدى ، ص 122\r\n","page_name":" 199 ","page_number":217},
  {"content":"\r\n\r\nشعاع نور چشم او از طبقات زمين عبور مىكند و به آب ميرسد ؛ « 1 » اين از خواصّ چشم هدهد است .\r\nما امروز چشم خود را باز مىكنيم و غير از شخصى كه مواجه با ماست كسى ديگر را نمىبينيم ، امّا خدا به رسولش ميفرمايد :  فَبَصَرُكَ الْيَوْمَ حَدِيدٌ .  « 2 » « امروز چشم تو حاّد است ، حديد و تيزبين است . »\r\nما پرده را از روى چشمان تو برداشتيم ، و مىبينى آنچه را كه ديگران نمىبينند ؛ ظاهر و باطن ، شهادت و غيب ، ذهن و عقيده ، و فكر و نيّت ، و علوم گذشته و آينده ، ما كانَ و ما يَكون و ما هُوَ كائن ، از همه اطّلاع دارى !\r\nاين براى چيست ؟ براى اينست كه :  وَ أَشْرَقَتِ الْأَرْضُ بِنُورِ رَبِّها  ؛ زمينِ دل و سرّ و صُقْع نفس رسول الله به اشراق نور پروردگارش روشن و منوّر شده است .\r\nيك وقت زمينِ خارج روشن مىشود ، مانند تابش خورشيد ؛ و يك وقت زمين دل به نور خدا روشن ميگردد ؛ آن هم زمين است . در قيامت زمين دلها روشن مىشود ، و سرائر و مخفيّات از خفا بيرون آمده و در برابر روشنائى نور خدا و به نور خدا نورانى ميشوند .\r\n\r\n\r\n","description":"","footnote":"\r\n( 1 ) و بنا بر علوم امروزه ، شعاع اجسام ، از طبقات زير زمين به چشم هدهد ميرسد .\r\n( 2 ) ذيل آيه 22 ، از سورهء 50 : ق\r\n","page_name":" 200 ","page_number":218},
  {"content":"\r\n\r\nو محصَّل آنكه ما از اينجا حركت مىكنيم ميرويم در آن عالم ، در آنجائى كه مادّه نيست . مؤمن ، مشرك ، منافق ، زن و مرد ، شرقى و غربى در آنجا فرق ندارند . هر كس بخواهد در آنجا برود ، بدن را در قبر مىگذارد و به آن عالم به پرواز در مىآيد . مردن براى همه هست ؛ يعنى عالم مادّه را پشت سر ميگذارند و حجاب زمان و مكان را در مينوردند و در آنجائى كه از مادّه مجرّد است ميروند ؛ در آنجائى كه همه چيز روشن است .\r\nانسان هر عملى در دنيا بخواهد انجام دهد ، بايد بداند كه قيامت عالم بروز و ظهور است ؛ همان عملش ظاهر و روشن در برابر ديدگاه خلائق قرار ميگيرد .\r\nدر اينجا انسان ميترسد پدرش بفهمد مادرش بفهمد برادرش بفهمد رفيقش بفهمد ، و پيوسته سعى دارد عمل خود را كتمان كند ؛ امّا آنجا  فَبَصَرُكَ الْيَوْمَ حَدِيدٌ  است ، چشمها حادّ و تيزبين است ؛ آنجا همه چيز حاضر است و مشهود .\r\n\r\nپيرامون آيه : فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ\r\nديدگان موجودات عالم بالا حديد است . همين كه انسان كارى را انجام دهد و بخواهد مخفى كند ، همين كار و اخفائش هر دو در آنجا حاضرند ؛ هم عمل و هم آن حقّه و مكرى كه زده و ميخواهد كارش را پنهان كند . واويلاست ! زيرا كه انسان توقّع نداشت خود عمل ، مشهود خلائق گردد ؛ اينك علاوه بر عمل ، آن حيلهء نفسانيّه در اخفاءِ آن هم تجسّم پيدا نموده است .\r\nآنجاست كه انسان دست ندامت به دندان ميگزد .\r\n\r\n","description":"","footnote":"","page_name":" 201 ","page_number":219},
  {"content":"\r\n\r\n خاشِعَةً أَبْصارُهُمْ تَرْهَقُهُمْ ذِلَّةٌ  . « 1 » « چشمانشان خاشع ، و سراپايشان را ذلّت فرا ميگيرد . »\r\nوا عَجبا ! ما كجا بوديم ؟ ما را كجا آوردند ؟ ما در جائى كه بوديم تصوّر ميكرديم هر چيز از هر چيز مخفى است ؛ حالا آوردند ما را در جائى كه مىبينيم تمام موجودات بر تمام موجودات مشهودند . كاملًا مطلب به عكس است . سنخ عالم عوض شده ،  وَ إِلَيْهِ تُقْلَبُونَ  تحقّق يافته ،  وَ أَشْرَقَتِ الْأَرْضُ بِنُورِ رَبِّها  معلوم گرديده است .\r\nاين اشراق مانند اشراق خورشيد نيست كه ظاهر زمين را روشن كند . اين اشراق ، اشراق دگرى است .\r\nاگر اين خورشيد تمام روى زمين و فرضاً زير زمين و نيمكرهء ديگر را روشن كند به ما چه مربوط است ؟ در ديدگان ما چه اثرى ميگذارد ؟ ما به اندازهء سعه و گنجايش ظرفيّت نور چشم خود تا مسافت معيّن و محدودى را از تابش او مىبينيم ؛ ولى آن خورشيد كه بنور ربِّها زمين دل و نفس و قيامت را روشن مىكند خورشيد دگرى است .\r\nآن خورشيد ولايت است كه بنور ربِّها طلوع مىكند ، زمين تا آخرين نقطهء تحتانى آن تا تُخوم آن روشن مىشود ؛ اذهان روشن ميگردد ؛ نفوس و عقول درخشان مىشوند ؛ سرّ و حقيقت نفس ناطقه منوّر مىشود . عيناً مانند يك گوى بلورين كه در دست شماست ؛ درونش را هم مىبينيد ، ظاهر و باطنش را مىبينيد ، ديگر ظاهرى و باطنى ندارد . حوريّه‌هاى آنجا هم  كَأَمْثالِ اللُّؤْلُؤِ \r\n\r\n\r\n","description":"","footnote":"\r\n( 1 ) صدر آيه 43 ، از سورهء 68 : القلم\r\n","page_name":" 202 ","page_number":220},
  {"content":"\r\n\r\n الْمَكْنُونِ  ، « 1 » مانند لُؤلُؤ درخشان روشن و تابناكند .\r\nاينست كيفيّت طلوع نور ولايت در عوالم غيب و ظهور قيامت أنفُسيّه !\r\n وَ فُتِحَتِ السَّماءُ فَكانَتْ أَبْواباً  . « 2 »\r\n« و آسمان باز مىشود و به صورت درهائى پديدار ميگردد . »\r\nالآن درهاى آسمان بسته است ، و ما از غيب خبرى نداريم . در آن هنگام درها باز است و رفت و آمد آزاد ؛ تابلوى عبور ممنوع و ورود ممنوع را برداشته اند ! چون در آسمان برويد از همه چيز مطّلع ميشويد .\r\n يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  . « 3 »\r\n« روزى است كه زمين تبديل به غير زمين مىشود ، و آسمانها نيز تبديل به غير آسمانها ميگردند ؛ و همهء طبقات مردم براى خداوند واحد قهّار ظهور پيدا مىنمايند . »\r\n\r\nكيفيّت درخشان شدن عالم قيامت و اطّلاع نفوس بر هم\r\nزمين خاكى مادّى كه بر اساس ثقالت و كثافت آفريده شده است تبديل مىشود به زمين نورانى ، زمين و آسمان بلورين مىشوند .\r\nتعبير بلورين از من است ؛ براى تشبيه است ؛ ولى عنوان بلور نيست ؛ همه گوش‌اند ، و همه چشم‌اند ، و همه فهم‌اند و ادراك ، و\r\n\r\n\r\n","description":"","footnote":"\r\n( 1 ) آيه 23 ، از سورهء 56 : الواقعة\r\n( 2 ) آيه 19 ، از سورهء 78 : النّبأ\r\n( 3 ) آيه 48 ، از سورهء 14 : إبراهيم\r\n","page_name":" 203 ","page_number":221},
  {"content":"\r\n\r\nهمه طاعتند و انقياد .\r\nاكنون هر چه به انسان بگويند : خدا حاضر است ؛ مگر قبول مىكند ؟ مگر باور دارد ؟\r\nبه شخصى كه در زندان تاريك محبوس شده و مدّتها گذشته نورى نديده است ، اگر بگويند : خورشيد طلوع كرده و چنان زمين را روشن كرده است كه يك نقطهء تاريك و مبهم در آن نيست ، باورش براى او مشكل است . ولى چون درِ زندان را شكستند و زندانى را از زندان خارج كردند و از شدّت نور خود را مدهوش اين إشراق ديد ، ديگر اگر براى او سوگند هم ياد كنند كه خورشيدى نيست ، نورى نيست ؛ قبول نمىكند و ميگويد : در مقابل رؤيت و وجدان و شهود ، إخبار از ظلمت غلط است .\r\n وَ إِنَّ الدَّارَ الْآخِرَةَ لَهِيَ الْحَيَوانُ لَوْ كانُوا يَعْلَمُونَ  . « 1 »\r\n« اين عالم دنيا ، لهو و بازى است ؛ ولى آنجا حيات محض است اگر مردم بدانند . »\r\nمردم تصوّر مىكنند كه حيات يعنى زندگى به معناى خوابيدن و خُرخُر كردن و نفس كشيدن ؛ كسى كه نفس كشيد زنده است و اگر نفس نكشيد مرده است . ولى حيات اين نيست .\r\nحيات ، ادراك محض است ، عقل محض است . حيات ، زندگى بدون موت است .\r\nما كه در روى زمين زندگى داريم ، اين حيات توأم با مرگ است .\r\n\r\n\r\n","description":"","footnote":"\r\n( 1 ) قسمتى از آيه 64 ، از سورهء 29 : العنكبوت\r\n","page_name":" 204 ","page_number":222},
  {"content":"\r\n\r\nنه تنها به سبب مرگى كه بعداً به ما ميرسد ؛ بلكه دائماً خَلع و لَبس ، يعنى موت و حيات داريم . بدن ما دائماً در چرخِ بود و نبود و هست و نيست ميگردد ، و پيوسته از وجود به عدم و از عدم به وجود مىآئيم و دائماً مىميريم و زنده مىشويم .\r\n\r\nحيات در دنيا محض نبوده و توأم با مرگ است\r\nتشريح و تفصيل اين مختصر احتياج به مجال واسعى دارد ؛ اجمالًا اينكه : اين حيات فعلى ما حيات محض و خالص نيست ، بلكه حيات مخلوط با موت است ؛ مانند يك مثقال طلا كه با يك مثقال مس مخلوط نموده و زينتى بسازند ، در هر ذرّهء طلا و كنار هر ذرّهء طلا يك ذرّه مس وجود دارد و در همسايگى يكدگر بسر مىبرند .\r\nولى وقتى زرگر اين مخلوط را در بوته گذاشت و ذوب كرد و طلاى خالص را جدا كرد ، هر ذرّهء از طلا ، طلاى خالص است .\r\nحيات ما در دنيا حيات محض نيست . زندگى عقلانى صِرف نيست . از روزىهاى مختصّهء نفوس ناطقهء قدسيّه و انوار الهيّه بهره‌مند نمىشويم ، چون اين حيات توأم با لهو و لعب است ، لعب با اوهام و خيالات ، و عشقبازى با جيفه و مردار ؛ و بدن ما هم كه دائماً در تغيير و تحويل است .\r\nامّا حيات آن عالم ، حيات صرف است ؛ موت و خواب و چُرت و پينَكى ندارد ؛ لهو و لعب و لغو ندارد ؛ بطلان و مجاز نيست . وقتى ما ميخوابيم ادراكات خود را از دست ميدهيم ؛ در آنجا ادراك محض و دانش محضيم . اين ناراحتىها و ناملايماتى كه ما را در آزار قرار ميدهد ، ناشى از ضعف در درجهء حيات است ؛ ولى در آنجا لذّت و\r\n\r\n","description":"","footnote":"","page_name":" 205 ","page_number":223},
  {"content":"\r\n\r\nمسرّت محض است ، و  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  « 1 » است .\r\nدر قيامت علوم و معارف الهيّهء مكتسبه همه با ما هست ، و قابل فراموش شدن نيست ، و قابل اشتباه و خطا و سهو نيست . آنجا حيات ، فوَران دارد ؛ لذّت و سرور و بهجت فوران دارد . عالم بسيطى است مملوّ از نور و اشراق .\r\n  وَ إِذَا الْأَرْضُ مُدَّتْ * وَ أَلْقَتْ ما فِيها وَ تَخَلَّتْ   « 2 »   .  \r\n« و زمين كشيده مىشود ، و آنچه در درون و شكم دارد بيرون مىافكند ؛ و خالى مىشود از هر ثقل و كثافتى . » زمين پاك و صاف ، روشن و هموار ميگردد .\r\nالآن در داخل زمين ، غير از زمين چيزهاى بسيارى است ؛ اگر بخواهيم زمين را پاك كنيم و ماهيّت آن را از غير زمين ، مصفّى و پاكيزه نمائيم بايد هر چه غير از زمين است بيرون بريزيم .\r\n\r\nنفس بايد از آلودگىها پاك گردد تا به نور خدا منوّر شود\r\nنفس انسان هم همينطور است ؛ بسيارى چيزها در نفس هست كه غير از حقيقت آنست ؛ مار هست ، عقرب هست ، حيوانات درنده هست ، صُوَر شيطانى هست ، خيالات و أوهام هست ، آرزوهاى بى اساس و بى أصالت هست .\r\nاينها همگى در نفس انسان صف كشيده و آمادهء رزم و نبرد با\r\n\r\n\r\n","description":"","footnote":"\r\n( 1 ) قسمتى از آيه 71 ، از سورهء 43 : الزّخرف\r\n( 2 ) آيه 3 و 4 ، از سورهء 84 : الانشقاق\r\n","page_name":" 206 ","page_number":224},
  {"content":"\r\n\r\nلشكريان عقل كه آنها نيز دائماً در نفس موجودند مىباشند ؛ و جنگ « هفتاد و دو ملّت » پيوسته با « ملّت عقل » در نفس برقرار است ؛ و بين جنود شيطان و جنود رحمن دائماً جنگ است .\r\nاينها همه بايد پاك شوند ؛ جنود شيطان كشته گردند ؛ عقرب‌ها و مارها و اژدهاها پايمال شوند ؛ سر مارها بايد قطع شود ؛ خيالات بايد جاروب گردد ؛ نفى خواطر به استمداد اسماء الهيّه بنمايد ؛ ذهن را صاف و پاك كند و با حضور قلب كامل پيوسته دل را در مقابل انوار خدا قرار دهد تا مانند مغناطيس ، معارف الهيّه را اخذ كند . و خلاصه زمين دل را از آنچه غير از حقيقت بسيط نفس ناطقه است كه به نور پروردگار اشراق گرفته است بايد پاك كند ؛ و اگر به اختيار خود بيرون نريزد ، با مشكلاتى بيرون خواهند ريخت . در حال سكرات مرگ ، در سؤال منكر و نكير و عذاب‌هاى برزخى و شدّت نفخ صور ، بيرون ميريزند و پاك مىكنند ؛ كه بهشت جاى پاكان است .\r\nاز « تفسير علىّ بن إبراهيم » كه از بزرگان محدّثين و مفسّرين و مقدّم بر كلينى و از مشايخ حديث اوست ، از حضرت زين العابدين عليه السّلام روايت شده است كه در تفسير آيه مباركهء وارد در سورهء إبراهيم :  يَوْمَ تُبَدَّلُ الْأَرْضُ غَيْرَ الْأَرْضِ  ، « 1 » فرموده‌اند :\r\nيَعْنِى بِأَرْضٍ لَمْ تُكْتَسَبْ عَلَيْهَا الذُّنُوبُ ، بَارِزَةً لَيْسَ عَلَيْهَا جِبَالٌ وَ لَا نَبَاتٌ ، كَمَا دَحَاهَا أَوَّلَ مَرَّةٍ . وَ يُعِيدُ عَرْشَهُ عَلَى الْمَآءِ\r\n\r\n\r\n","description":"","footnote":"\r\n( 1 ) قسمتى از آيه 48 ، از سورهء 14 : إبراهيم\r\n","page_name":" 207 ","page_number":225},
  {"content":"\r\n\r\nكَمَا كَانَ أَوَّلَ مَرَّةٍ ، مُسْتَقِلًّا بِعَظَمَتِهِ وَ قُدْرَتِهِ الحديث . « 1 »\r\n« مراد از تبديل زمين به غير آن ، تبديل به زمينى است كه بر آن گناه نشده است ، زمين روشن و ظاهر ، كه بر روى آن نه كوهى است و نه گياهى ؛ همانطور كه خداوند در وهلهء نخستين آن را گسترد . و خداوند عرش خود را نيز بر روى آب اعاده ميدهد كما اينكه در وهلهء نخستين چنين بوده است ، درحالىكه مستقلّ به عظمت و قدرتش است . »\r\nهمانطور كه در اوّل امر آفرينش ، عرش خدا بر روى آب بود :\r\n وَ كانَ عَرْشُهُ عَلَى الْماءِ  . « 2 »\r\n« و عرش خدا ( كه منظور ارادهء بروز و ظهور كاخ آفرينش ، و مشيّت به وجود در آوردن است ) بر روى آب ( يعنى حيات محض و قدرت محض ) بود . »\r\nبعد آن قدرت و عظمت در عالم كثرت به صور مختلفه ظهور و بروز پيدا نمود و بواسطهء تجلّيات الهيّه اين عالم كثرت پديدار شد ، دوباره اين عالم كثرت در هم مىپيچد و انسان بسوى عالم حيات و قدرت محضه حركت مىكند و تمام موجودات نيز به اصل خود بازگشت مىنمايند ؛ در آنجائى كه غير از پروردگار و قدرتش و عظمتش چيزى نيست و لَيْسَ فِى الدَّارِ غَيْرَهُ دَيَّارٌ ، در خانه غير از صاحب خانه كسى\r\n\r\n\r\n","description":"","footnote":"\r\n( 1 ) رسالهء خطّى علّامهء طباطبائى در « معاد » فصلٌ فى صفاتِ يومِ القيمة ، ص 27 ؛ و اصل اين روايت را در « تفسير قمّى » ص 580 و 581 در ذيل آيه 68 از سورهء زمر آورده است .\r\n( 2 ) قسمتى از آيه 7 ، از سورهء 11 : هود\r\n","page_name":" 208 ","page_number":226},
  {"content":"\r\n\r\nنيست ؛ غيرى نيست .\r\nدر آنجا انسان مىفهمد كه :\r\n لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  . « 1 »\r\n\r\nتفسير آيه : وَ كانَ عَرْشُهُ عَلَى الْماءِ\r\nحضرت استاد ما علّامهء طباطبائى مُدَّ ظِلّه در تفسير فرمايش حضرت سجّاد : مُسْتَقِلًّا بِعَظَمَتِهِ وَ قُدْرَتِهِ فرموده‌اند : « اين كلام آن حضرت تفسير « بودن عرش خدا بر روى آب » است و براى آن شواهدى از كتاب است كه دلالت دارد بر آنكه آب اشاره است به منبع هر حيات و قدرت و عظمت . و بر روى آن آب اگر نقوش زده شود و صورت بندى گردد ، موجودات ظهور پيدا مىكنند ؛ و چون نقوش از بين رود همه محو و نيست ميگردند و عرش خدا دوباره به روى آب بر ميگردد . « 2 » »\r\nاين معناى وَ يُعِيدُ عَرْشَهُ عَلَى الْمَآءِ است ، كه موجودات برميگردند و عظمت و علم و قدرت خدا را مىيابند .\r\nبارى ، تمام اين مطالب براى اقرار و اعتراف انسان است كه خداوند عظيم و قدير يكى است و هيچ موجودى در حكومت مطلقهء او دخل و تصرّفى ندارد . نه اينكه استقلال در عظمت و قدرت را در اوّل بَدأ خلقت دارا بود و سپس در هنگام معاد و بازگشت موجودات نيز دارا مىشود ، و در اين بين كه نقوش كائنات به ظهور پيوستند و ماهيّات لباس وجود پوشيدند ، او از قدرت و عظمتش كاسته شد و از\r\n\r\n\r\n","description":"","footnote":"\r\n( 1 ) ذيل آيه 16 ، از سورهء 40 : غافر\r\n( 2 ) رسالهء خطّى علّامهء طباطبائى در « معاد » ص 27\r\n","page_name":" 209 ","page_number":227},
  {"content":"\r\n\r\nاستقلال فرو ريخت و در اين صفات ، غير او در مقام منازعه و مشاركت با او بر آمد ، و در هنگام بازگشت فسخ شركت مىشود و منازعه تبديل به مصالحه ميگردد .\r\nاين‌طور نيست . با آنكه اذهان عامّه از اين معنى پر است ؛ ولى اين شرك است و بايد تصحيح شود . زحمات انبياء و مرسلين و ائمّهء طاهرين صلواتُ الله علَيهم أجمعين براى مبارزه با اين شرك‌ها بوده است .\r\nچون انسان را به اين نقطه از توحيد دعوت مىكنند ، فرار مىكند ، به اين‌طرف و آن طرف مىپَرد ، خود را به در و ديوار مىزند .\r\n نفس اژدرهاست او كى مرده است * از غم بى آلتى افسرده است \r\nدر بعضى از اوقات كه چون موش ، دمش در لاى تختهء تله گير مىكند سَلَّمنا و ءَامنّا ميگويد و امور را به خدا وامىگذارد و به مجرّد آنكه فرجى شد و از شدّت و عسرت رهائى يافت ، باز برميگردد به همان حالت غفلت اوّليّهء خود .\r\nانسان براى پيشگيرى از آفات و عاهات دنبال دستورات دينى ميرود و اقرار به وحدانيّت خدا مىكند و  مالِكِ يَوْمِ الدِّينِ  « 1 » ميگويد ؛ ولى در قيامت كه از اين حقيقت پرده برداشته مىشود ، با جان و سرّ و عقل و نفس و زبان اقرار به مالكيّت و مَلِكيّت او مىنمايد و ءَامَنَّا وَ صَدَّقْنا ميگويد .\r\n\r\n\r\n","description":"","footnote":"\r\n( 1 ) آيه 4 ، از سورهء 1 : الفاتحة\r\n","page_name":" 210 ","page_number":228},
  {"content":"\r\n\r\nما امروز اوّل يكدگر را مىبينيم و سپس خدا را ؛ اوّل به موجودات و آثار نظر مىكنيم ، و پس از آن استدلال بر إتقان صنع و وجود خدا مىنمائيم .\r\nدر آنجا به عكس است ؛ اوّل نظر بر خدا و صفات او مىافتد و به تَبَعِ آن بر موجودات .\r\nدر آنجا مشهود است كه زمين در قبضهء خداست ، و البتّه چنين زمينى مُشرِق و نورانى است . و مشهود است كه آسمانها پيچيدهء در دست قدرت اوست . يعنى مُلك و ملكوت ، و زمين و آسمان ، و عالم غيب و شهادت ، و ظاهر و باطن ، و دنيا و آخرت ، و جسم و روح ، همگى در دست قدرت خدا مقهور ، و مشهود به مقهوريّت هستند .\r\n\r\nامتحانات الهى به خاطر اقرار و اعتراف مردم است\r\nامتحاناتى كه خداوند از مردم مىنمايد براى اقرار و اعتراف آنها به اين مسأله است ، نه براى آنكه براى خود خدا چيزى منكشف شود .\r\n   الم * أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ    . « 1 »\r\n« آيا مردم به مجرّد اينكه به زبان بگويند ايمان آورديم ، رها ميشوند ؟ آيا چنين مىپندارند ؟ نه چنين نيست ؛ امتحان ميشوند تا بر خود آنها روشن گردد كه گفتار زبانى بدون اعتقاد و ايمان قلبى مثمر ثمرى نيست . »\r\nبراى خداوند معلوم است كه مؤمن كيست و كافر كيست ، نيازى به آزمايش ندارد ؛ ولى براى آنكه خود مردم همگى ادّعاى ايمان\r\n\r\n\r\n","description":"","footnote":"\r\n( 1 ) آيه 1 و 2 ، از سورهء 29 : العنكبوت\r\n","page_name":" 211 ","page_number":229},
  {"content":"\r\n\r\nكامل را نكنند و خود را هم صفّ با سلمان فارسى و هم رزم با عمّار ياسر و أبو ذر غِفارى ندانند ، و رتبه و درجهء آنها در نزد خود آنان مشهود و معلوم گردد آزمايش به عمل مىآيد .\r\nهمچنين ظهور سائر صفات و اسماء خدا در قيامت ، براى اقرار و اعتراف منكرين است ؛ نه براى تحقّق اين صفات نسبت به خود ذات بارى تعالى شأنه العزيز .\r\n\r\nبراى اهل قيامت ، كيفيّت نزول نور توحيد و ولايت در عوالم مشهود است\r\nانسان در اين دنيا در پشت حجاب‌هاى ظلمانى و نورانى محبوس و پرده نشين است ، ولى چون حركت مىكند و با موجودات عوالم عِلوى آشنا مىشود و با آن صُوَرٌ عَارِيَةٌ عَنِ الْمَوَآدِّ عَالِيَةٌ عَنِ الْقُوَّةِ وَ الاسْتِعْدَادِ انس ميگيرد ، مىبيند كه تمام آن عالم نور است .\r\nاوّل ، نور ازلى و ابدى است كه اشراق بر موجودات كرده ؛ بر آن موجودات ملكوتى كه روح محضند و صورت ندارند ، و بالاتر از كمّ و كيف هستند . صورت ، متعلّق به عالم مثال و برزخ است ؛ در آنجائى كه ما فوق عالم مثال است صورت نيست . در آنجا معانى مجرّده و بسيطه و حقائق بَحْته و صرفه وجود دارند .\r\nبعد از آنجا ، آن نور تنازل مىكند و به عالم صورت مىآيد ؛ و براى انسان مشهود مىشود كه چگونه آن نور ، اشراق به اسماء جزئيّه و از آن پس به اسماء جزئىتر نموده ، و به تمام فرشتگان عالم صورت رسيده تا اينكه عوالم يكى پس از ديگرى روى سلسلهء مراتب منظّمِ خود از نور پروردگار بهره و سهميّه برداشتند و از عوالم بالا به خود و از خود به عوالم پائين‌تر پخش كردند .\r\n\r\n","description":"","footnote":"","page_name":" 212 ","page_number":230},
  {"content":"\r\n\r\nدر اينجاست كه فرمايش مولى الموالى در همين حديث شريف قريب الذّكر گذشت كه : وَ إذَا اعْتَدَلَ مِزَاجُهَا وَ فَارَقَتِ الاضْدَادَ ، فَقَدْ شَارَكَ بِهَا السَّبْعَ الشِّدَادَ . مشاركت انسان با آسمانهاى متقن و محكم و هفتگانه كه خدا آفريده ، مسانخت و مجانست با آن صور عاليه مىباشد .\r\n اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً  . « 1 »\r\n« خداوند است آنكه هفت آسمان را آفريد ، و از زمين نيز به مثل آسمانها آفريد . امر خدا پيوسته بين آسمانها و زمين نازل و جارى است ؛ براى اينكه شما بدانيد كه خداوند بر هر چيز تواناست و علم او بر هر موجودى احاطه دارد ! »\r\nاز اينجا استفاده مىشود كه منظور و مقصود از خلقت آسمانها و زمين ، معرفت و اقرار انسان به سعهء قدرت و احاطهء علم خداست .\r\n\r\n\r\n","description":"","footnote":"\r\n( 1 ) آيه 12 ، از سورهء 65 : الطّلاق\r\n","page_name":" 213 ","page_number":231},
  {"content":"\r\n . \r\n","description":"","footnote":"","page_name":" 214 ","page_number":232},
  {"content":"\r\n\r\n\r\nمجلس سى و دوم : در قيامت ، در عين نور و اشراق ، كفّار و فجّار محجوبند\r\n\r\n","description":"","footnote":"","page_name":" 215 ","page_number":233},
  {"content":"\r\n . \r\n","description":"","footnote":"","page_name":" 216 ","page_number":234},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال اللهُ الحكيمُ فى كتابِه الكريم :\r\n وَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ سُبْحانَهُ وَ تَعالى عَمَّا يُشْرِكُونَ . \r\nتا آنكه ميفرمايد :\r\n وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ . \r\n( آيه شصت و هفت و شصت و نه ، از سورهء زمر : سى و نهمين سوره از قرآن كريم )\r\nبحث در اين بود كه آن عالم ، عالم اشراق است ، و عالم نور است ؛ و بنابراين هيچيك از موجودات آن عالم از موجود ديگرى محجوب نيستند ، و همه چيز براى همه چيز ظاهر و بارز است .\r\n\r\n","description":"","footnote":"","page_name":" 217 ","page_number":235},
  {"content":"\r\n\r\nدر اينجا يك سؤال پيش مىآيد ، و آن اينكه : افرادى كه از اين دنيا به آن عالم ميروند و از اهل معصيتند ، و از اهل شقاوتند ، و از اهل كفرند ، و در آنجا مورد غضب پروردگار واقع ميشوند و در آتش دوزخ به پاداش اعمال خود گرفتار مىگردند ؛ آنها حالشان چطور است ؟\r\nبا آنكه آنجا عالم اشراق و نور است ، آيا وجود آنها هم نورانى است و مُشرِق است ؟ يا نه ، ظلمانى است ؟ و اگر وجود آنها نورانى باشد ، پس عذاب و گرفتارى و در تحت اسماء جلاليّهء پروردگار واقع شدن يعنى چه ؟ و اگر وجود آنها ظلمانى باشد ، با فرض اينكه سنخهء آن عالم ، نور و اشراق است و ظهور و بروز است ، چگونه وجود ظلمانى آنها با آن عالم نور و اشراق سنخيّت دارد ؟\r\nو امّا پاسخ اين پرسش :\r\nافرادى كه از دنيا ميروند ، هر چه در دنيا كسب كنند با همان ميروند :\r\n لَها ما كَسَبَتْ وَ عَلَيْها مَا اكْتَسَبَتْ  . « 1 »\r\n« براى هر نفسى است آنچه از خوبيها بجا آورده است ، و بر عهده و ذمّهء اوست آنچه از بديها كسب كرده است . »\r\n  وَ أَنْ لَيْسَ لِلْإِنْسانِ إِلَّا ما سَعى * وَ أَنَّ سَعْيَهُ سَوْفَ يُرى   . « 2 »\r\n« و نيست براى انسان مگر آنچه را كه در آن سعى كرده است ، و\r\n\r\n\r\n","description":"","footnote":"\r\n( 1 ) قسمتى از آيه 286 ، از سورهء 2 : البقرة\r\n( 2 ) آيه 39 و 40 ، از سورهء 53 : النّجم\r\n","page_name":" 218 ","page_number":236},
  {"content":"\r\n\r\nبه زودى نتيجهء سعى و كوشش او ديده مىشود . »\r\nبنابراين هر درجه‌اى كه انسان در آن عالم بدست مىآورد ، در اثر أعمالى است كه در اينجا انجام داده ؛ منتهى آن عمل در آنجا ظهور و بروز دارد . و اگر هم در عالم برزخ انسان داراى ترقّى باشد ، و يا پس از مردن در نامهء عمل او چيزهائى نوشته شود ، بالاخره در نتيجهء أعمالى است كه در دنيا انجام داده و اثرات واقعى داشته است ؛ و گرنه فى حدّ نفسِه آن عالم ، عالم فعل و كار نيست .\r\nالْيَوْمَ عَمَلٌ وَ لَا حِسَابَ ؛ وَ غَداً حِسَابٌ وَ لَا عَمَلَ « 1 » .\r\n« امروز روز عمل است و حسابى نيست ؛ و فردا روز حساب است و كردارى نيست . »\r\nپس انسان در دنيا هر عملى كه داشته باشد ، يا عمل بد و يا عمل خوب ؛ و هر نيّتى كه داشته باشد ، و هر غريزه‌اى كه او را به سمتى دعوت كند ، و هر عقيده‌اى كه نفس خود را بر آن نهاده باشد ، تا موقع مردن است كه قابل تغيير و تبديل است ؛ ولى چون بميرد ، نفس او مُهر مىشود ، و نامهء عمل بسته مىشود ، و بر اساس عملى كه انسان در دنيا انجام داده است در آنجا محاسبه مىشود .\r\n\r\nدر قيامت كفّار محجوبند\r\nكسانى كه در اين دنيا دنبال معارف الهيّه نرفتند ، خدا را نشناختند ، و بر خلاف غرائز خدادادى و در جهت انحراف حركت كردند ، اهل ستم و گناه و شقاوت بودند ؛ همانطور كه روح آنها در اين دنيا ظلمانى است ، و بين آنها و بين حقيقت حجاب و سترى واقع\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 77 ، ص 425\r\n","page_name":" 219 ","page_number":237},
  {"content":"\r\n\r\nشده و نور ندارند ، در آنجا هم نور ندارند .\r\n وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ .  « 1 »\r\n« و كسى كه خداوند براى او نور قرار نداده است ، پس آن كس نور ندارد . »\r\nشخص بى نور ، بى نور است . هر جا برود بى نور است . زيد بن عمرو ، زيد بن عمرو است ؛ در مسجد ، در خيابان ، در منزل ، هر جا باشد خود اوست .\r\n وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  . « 2 »\r\n« و كسى كه در اين عالم ، در اين نشْأَه ، كور باشد ، در آخرت هم كور است ، و راهش گم است . »\r\nمراد از كورى ، نه كورى چشم ظاهر است . براى اين چشمها در قيامت كورى نيست .\r\nدر كتاب معارف الهيّه : قرآن كريم ، افرادى كه در اينجا كورند كور حساب نمىشوند :\r\n فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  . « 3 »\r\n« بدرستى كه تحقيقًا چشمهاى ظاهر كور نيست ؛ و ليكن دلهائى\r\n\r\n\r\n","description":"","footnote":"\r\n( 1 ) ذيل آيه 40 ، از سورهء 24 : النّور\r\n( 2 ) آيه 72 ، از سورهء 17 : الإسراء\r\n( 3 ) قسمتى از آيه 46 ، از سورهء 22 : الحجّ\r\n","page_name":" 220 ","page_number":238},
  {"content":"\r\n\r\nكه در سينه‌ها موجود است آنها كورى دارند . »\r\nآن‌قدر آن بينائى معنوى مهمّ است و آن كورى اهمّيّت دارد ، آن بينائى دل و بينائى اخروى و آن نابينائى روحى و كورى اخروى قابل اعتنا و حساب است كه اصلًا اين كورىهاى ظاهرى را در قبال آن نبايد كورى به حساب آورد .\r\n\r\nقرآن مىفرمايد : چشم‌ها كور نيستند ؛ دل‌ها كور مىشوند\r\nقرآن مجيد ميفرمايد : اين چشمها كور نمىشوند ، كورى از آنِ آن دلى است كه در سينه قرار دارد و ادراكات و معارف و واقع بينى خود را در اثر انغمار در شهوات از دست ميدهد ؛ آن كور است .\r\nكورى مال قلبى است كه واقعيّات را ادراك نمىكند ، و در اوهام و اباطيل بسر مىبرد . پس بنابراين ، آن كسى كه كور باطن است ، در آخرت نيز كور باطن است .  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى  .\r\nكسى كه چشم بصيرتش به كُحل هدايت مُكَحَّل نگرديده است ، و ادراك أسرار عالم نكرده ، و ربط با خداى خود پيدا ننموده ، و اتّكاء و اعتمادش بر ذات ازلى و ابدى قرار نگرفته ، و به دنبال هوسهاى نفسانى و هواجس وَهمى رفته ، و بالنّتيجه ديدهء قلب خود را در اينجا كور نموده است ؛ در آنجا هم كور است ، آنجا هم محجوب است .\r\n أُولئِكَ يُنادَوْنَ مِنْ مَكانٍ بَعِيدٍ  . « 1 »\r\n« از دور به آنها صدا زده مىشود ؛ از دور به آنها ندا ميرسد .\r\n\r\n\r\n","description":"","footnote":"\r\n( 1 ) » ذيل آيه 44 ، از سورهء 41 : فصّلت\r\n","page_name":" 221 ","page_number":239},
  {"content":"\r\n\r\n  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ * كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ   . « 1 »\r\nأبداً أبداً چنين نيست كه مىپندارند ، و آيات خدا را اساطير الاوّلين و افسانه‌هاى پيشينيان قرار ميدهند ، و حقائق آيات الهيّه را تكذيب مىنمايند و دروغ مىشمرند ؛ بلكه أعمال زشت و كردار ناپسند آنها در طول مدّت ، موجب چركى و كدورت بر دل آنها شده است .\r\nأبداً أبداً چنين نيست كه مىپندارند در آخرت نيز در مقام قرب قرار دارند ، و چون در اين عالم مستكبرانه زيستند بالملازمه در آنجا هم مُتَرَفّهانه و مُتَرَفّعانه زندگى مىكنند ؛ بلكه آنها در آنجا از پروردگارشان در پرده و حجابند ؛ محجوبند ، كورند .\r\nعلّتش آنست كه روى دلهاى آنان را « رَيْن » گرفته است . رَين به معناى چرك است . اين چرك و آلودگى كه بر روى دلها پرده پوشانيده مانع از لقاءِ خدا مىگردد ، و آنها را در محجوبيّت متوقّف مىكند .\r\n أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها  « 2 »  . \r\n« آيا تدبّر و تأمّل در قرآن نمىكنند ، يا روى دلها را قفل‌هايش گرفته است ؟ »\r\nو اين قفل‌ها ، مانع از تدبّر و تفكّر و ادراك معانى حقيقيّهء قرآن مىشود . و حجاب و پرده ايست كه روى دلها را گرفته و از بروز و\r\n\r\n\r\n","description":"","footnote":"\r\n( 1 ) آيه 14 و 15 ، از سورهء 83 : المطفّفين\r\n( 2 ) آيه 24 ، از سورهء 47 : محمّد\r\n","page_name":" 222 ","page_number":240},
  {"content":"\r\n\r\nظهور حقائق در آن جلوگيرى مىكند .\r\nچون چرك و كثافت روى چراغ را گرفته باشد ، نمىگذارد نور درونى آن به بيرون بتابد ؛ و آن نور درونى محبوس و زندانى مىشود . چراغ روشن است ، و با اين وصف ، خانه تاريك .\r\n\r\nرَين و چرك معاصى نور دل انسان را محبوس مىكند\r\nچراغ دل انسان نيز در اثر تهوّسات و معاصى و افكار شيطانيّه ، بر روى آن پرده‌اى و چركى ميگيرد و نمىگذارد در آفاق و انفس تفكّر كند و تدبّر نمايد و از عالم آفرينش عبرت بگيرد و از آيات الهيّه پى به وجود صانع حكيم برد .\r\n\r\nاعراض از ياد خدا موجب معيشت ضَنك ، و كورى در آخرت است\r\n   وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً وَ نَحْشُرُهُ يَوْمَ الْقِيامَةِ أَعْمى * قالَ رَبِّ لِمَ حَشَرْتَنِي أَعْمى وَ قَدْ كُنْتُ بَصِيراً * قالَ كَذلِكَ أَتَتْكَ آياتُنا فَنَسِيتَها وَ كَذلِكَ الْيَوْمَ تُنْسى    . « 1 »\r\n« و كسى كه از ذكر من و از ياد من روى گرداند ، پس در اثر اين إعراض ، زندگانى او ناگوار و سخت مىشود ، و ما او را در روز قيامت نيز كور محشور خواهيم نمود . ميگويد : بار پروردگار من ! چرا مرا كور محشور نمودى درحالىكه من بينا بوده‌ام ؟\r\nخداوند ميفرمايد : اينچنين است كه آيات ما به تو رسيد پس آنها را فراموش كردى و بالنّتيجه امروز فراموش شدى ! »\r\nمعيشت ضَنك ، يعنى معيشت ناگوار و با عُسرت و توأم با گرفتارى ، نتيجهء اعراض از ياد خداست . گرچه اموال و ثروت فراوان باشد ، ولى زندگى توأم با پريشانى و تشويش حواسّ و ابتلائات و\r\n\r\n\r\n","description":"","footnote":"\r\n( 1 ) آيات 124 تا 126 ، از سورهء 20 : طه\r\n","page_name":" 223 ","page_number":241},
  {"content":"\r\n\r\nبى بركت شدن عمر و ثروت و فرزند ميگردد ، و شخص در فشار روحى و هجوم خاطره‌هاى ناملايم و افكار شيطانى قرار ميگيرد .\r\nممكن است داراى تمكّن و قدرت و ميليونها ثروت باشد ، ولى يك غذاى راحت و بدون تشويش ، و يك خواب راحت و با فكر فارغ ، و يك نفس راحت نكشد ؛ و اين نتيجهء اعراض از ياد خداست .\r\nكسى كه از ربط با خدا و از ياد خدا اعراض كند ، از اعتماد و اتّكاى به خدا روى گرداند ؛ لازمه و نتيجهء زندگى دنيوى و معيشت او گرفتارى است ، اين راجع به دنيا .\r\nو امّا راجع به آخرت ، كورى است . در مقام سؤال يا اعتراض به خدا ميگويد : من كه در دنيا بينا بودم ، چرا در اينجا كور محشورم نمودى ! ؟\r\nاين مسكين نميداند كه اين كورىِ اخروى غير از چشم دنيا بين است . تصوّر مىكند كه هر كه در دنيا چشم ظاهر دارد بايد در آخرت نيز بصير و بينا باشد ؛ لذا از روى تعجّب چنين سؤالى را طرح مىكند . و پاسخ مىآيد كه آن چشم مادّى و بَصَر واقع در سَر ، غير از اين چشم معنى و بصر واقع در دل است . امروز باطن تو كور است ، چون در دنيا باطنت را كور نمودى ! و ما خلافى ننموديم ؛ كور باطن را كور محشور كرديم ؛ و از اينكه آيات ما به تو رسيد و فراموش كردى و چشم بصيرت بدانها نگشودى ، امروز نيز چشم بصيرتت بسته ، و در حجاب و پرده‌اى ! و از زمرهء نابينايان هستى !\r\nيعنى همانطور كه آيات ما را به دل نپذيرفتى ، و چشم دل را باز\r\n\r\n","description":"","footnote":"","page_name":" 224 ","page_number":242},
  {"content":"\r\n\r\nننمودى ، و بواسطهء عمل صالح و ايمان و اعتقاد به خدا آن چرك و كثافت را از روى دل نزُدودى ، و بالاخره در حجاب از ادراك حقائق ، و در كورى ماندى ؛ امروز نيز نتيجهء كورى و إعراض ، همان كورى خواهد بود !\r\nاز اين آيه شريفه نيز به خوبى استفاده مىشود كه كسى كه در دنيا ربط با خدا پيدا نكند ، و سَر تسليم در برابر اوامر و تشريعات او فرود نياورد ، و سجدهء حقّ ننمايد ، و لباس ذلّ عبوديّت در بر ننمايد ، و با همين حال مرگ او را دريابد ؛ در آنجا هم در ظلمت و كورى است ، در نابينائى و حجاب است .\r\nتمام عالم قيامت اشراق باشد براى اين كور چه فائده‌اى دارد ؟ مثل اينكه تمام اين دنيا از نور آفتاب پر باشد براى نابينايان چه اثرى خواهد داشت ؟\r\n  يَوْمَ تَرَى الْمُؤْمِنِينَ وَ الْمُؤْمِناتِ يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ بُشْراكُمُ الْيَوْمَ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها ذلِكَ هُوَ الْفَوْزُ الْعَظِيمُ * يَوْمَ يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ قِيلَ ارْجِعُوا وَراءَكُمْ فَالْتَمِسُوا نُوراً .   « 1 »\r\nما در پيرامون تفسير اين آيه مباركه در فصل أعراف كه در پيش داريم بحث مستوفى خواهيم نمود بحَول الله و قوّتِه ، و اينك به مقدار مختصرى كه متناسب با مقام و بحث فعلى ماست گفتگو\r\n\r\n\r\n","description":"","footnote":"\r\n( 1 ) آيه 12 و قسمتى از آيه 13 ، از سورهء 57 : الحديد\r\n","page_name":" 225 ","page_number":243},
  {"content":"\r\n\r\nمىكنيم :\r\n« روزى ميرسد كه اى رسول ما تو مىبينى كه نور مردان مؤمن و زنان مؤمنه ، در مقابل و روبروى آنها و از طرف راست آنها در حركت و شتاب است .\r\n( البتّه اين نور خودِ آنهاست كه قبل از اينكه هر جا بروند در جلوى آنان نورشان در حركت است ، و بواسطهء اين نور تاريكىها و عقبات راه‌هاى قيامت را در جلوى پاى خود روشن مىبينند .\r\nهمانطور كه مؤمنين در دنيا اعمالى انجام ميدهند و آنها را جلو ميفرستند و پس از آن خود به آخرت ميروند ، اين نور در قيامت كه تجلّى گاه اعمال است نيز جلوى آنها در حركت است . )\r\nفرشتگان رحمت ، مؤمنين را بدين قسم بشارت ميدهند كه : امروز در بهشت‌هائى از درختان انبوه و سر به هم آورده كه در زمين آن نهرهائى جارى است وارد مىشويد ! و در آنجا مُخلَّد و بطور دوام خواهيد ماند ! و اين يك كاميابى و بهره و فوز عظيمى است .\r\nدر آن روز مردان منافق و زنان منافقه به مؤمنين ميگويند : به ما نظرى بيفكنيد تا ما از نور شما بهره‌اى برگيريم !\r\nدر پاسخ به آنان گفته مىشود : شما به پشت خود برگرديد ، و از آنجا تقاضاى نور را بنمائيد ! »\r\n\r\nنور آخرت را بايد از دنيا با خود برد\r\nيعنى در آخرت براى منافقين نور نيست . آنان كه با خود در آخرت نور آوردند ، آن را از دنيا آوردند .\r\nمنافق به كسى ميگويند كه زبانش با قلبش مغايرت دارد . زبانش\r\n\r\n","description":"","footnote":"","page_name":" 226 ","page_number":244},
  {"content":"\r\n\r\nايمان آورده و قلبش نياورده است . زبانش ميگويد : نوكر آقا هستم ، قربان شما بروم ، اسلام از بركات آقايان علماء برقرار است ؛ دلش ميگويد : اى ناجنس !\r\nزبانش ميگويد : براى حضرت آية الله صلوات بفرستيد ! دلش ميگويد : خدا هلاكش كند ، اين آدم بدى است .\r\nمنافقين از كافران و مشركان بدترند ؛ چون كافر و مشرك علناً و صريحاً ميگويند : ما كافريم ، و اسلام را قبول نداريم ، و شريعت محمّد ( صلّى الله عليه و آله و سلّم ) را نمىپذيريم ؛ و مسلمين تكليف خود را با آنها ميدانند ؛ ولى منافق دَم از اسلام مىزند ، پيوسته تكلّم از ايمان و قرآن و عدالت مىكند ؛ و در باطن معتقد نيست و در صدد تخريب اسلام است .\r\nمنافق در مسجد مىآيد ، در صفّ اوّل نماز جماعت مىايستد ، پشت سر امام و نزديك به او ، لباس خود را در مىآورد و عبا به دوش مىافكند ، و پيوسته نماز نافله ميخواند ، و مفاتيح ميخواند ، و در نماز وتيره سورهء واقعه را ميخواند ؛ ولى هوش و گوش و تمام نيروى باطنى خود را متوجّه مىكند كه در مسجد چه خبر است ؟ چه افرادى با امام جماعت مراوده دارند ؟ امام به آنها چه ميگويد ؟ رأى و نظرش دربارهء حكومت چيست ؟ و همه را در ذهن ثبت مىكند ، و به عنوان جاسوس براى دشمن اسلام مىبرد و بازگو مىكند . در ظاهر دست امام را مىبوسد ، تا كمر براى تعظيم و تقديس او خم مىشود ؛ و در باطن نقشهء زندان و اعدام او را مىكشد .\r\n\r\n","description":"","footnote":"","page_name":" 227 ","page_number":245},
  {"content":"\r\n\r\nبر همين اساس است كه رسول الله فرمود : مَا أُوذِىَ نَبِىٌّ مِثْلَ مَا أُوذِيتُ . « 1 » « هيچ پيغمبرى به اندازهء من آزار و ستم نكشيد . » چون رسول الله از منافقين داخلى سخت در آزار بود .\r\nمنافقين در مسجد رسول الله مىآمدند و نماز هم ميخواندند ، و خود را با مسلمين در اسلام سهيم و شريك ميدانستند ؛ ولى شبها تا به صبح در مجالس و محافل مخفيانه دور هم مىنشستند و كارهاى رسول الله را بيان ميكردند و تمسخر و استهزاء ميكردند ، و براى اسلام نقشه‌هاى سرّى مىكشيدند ، و با كفّار و مشركين در باطن دست داشتند .\r\n وَ يَقُولُونَ طاعَةٌ فَإِذا بَرَزُوا مِنْ عِنْدِكَ بَيَّتَ طائِفَةٌ مِنْهُمْ غَيْرَ الَّذِي تَقُولُ وَ اللَّهُ يَكْتُبُ ما يُبَيِّتُونَ فَأَعْرِضْ عَنْهُمْ وَ تَوَكَّلْ عَلَى اللَّهِ وَ كَفى بِاللَّهِ وَكِيلًا .  « 2 »\r\n« منافقين ميگويند : اى رسول خدا ؟ ما در برابر فرمان خدا و امر تو مطيع و فرمان برداريم ! ليكن چون از نزد تو خارج ميشوند جماعتى از آنان به غير از آنچه تو ميگوئى ، شبانه تدبير مىكنند ؛ و خداوند گفتار آنان را در آن مجالس مينويسد و ثبت مىكند . پس تو از آنها روى گردان ، و توكّل بر خدا كن ؛ و خداوند در تكفّل امور تو كافى است ! »\r\nو بر همين اساس است كه در قرآن آمده است :\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 39 ، ص 56\r\n( 2 ) آيه 81 ، از سورهء 4 : النّسآء\r\n","page_name":" 228 ","page_number":246},
  {"content":"\r\n\r\n إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  . « 1 »\r\n« به تحقيق كه منافقان در پائين‌ترين طبقات جهنّم و آتش دوزخ قرار دارند . »\r\n\r\nمنافقين در قيامت در ظلمات به سر مىبرند\r\nمنافقين در قيامت در ظلمات محضند ، و در عَقَبات تاريك و كوره راههاى سخت و صعب گرفتارند . در عقبات و كوره راههائى كه به مجرّد يك لغزش در ته درّهء جهنّم واقع ميشوند و خواهند شد ، نه نورِ خارج هست كه آنها را به راه هدايت كند و نه نور باطن خود آنها .\r\n ظُلُماتٌ بَعْضُها فَوْقَ بَعْضٍ  . « 2 »\r\n« ظلمت به روى ظلمت ، ظلمت‌هاى متراكم و انبوه ، آنان را احاطه مىكند . »\r\nاين منافقين و منافقات به مردان مؤمن و زنان مؤمنه ميگويند : شما به ما نظر بيندازيد تا ما از نور شما اقتباس كنيم ، يعنى قَبَسى برداريم ، مشعلى بگيريم ، پرتوى از اين نور به ما عائد گردد ؛  انْظُرُونا نَقْتَبِسْ مِنْ نُورِكُمْ . \r\nپاسخ مىآيد كه : شما به پشت سر خود ( به دنيا ) برگرديد ! و از آنجا نور بياوريد !  قِيلَ ارْجِعُوا وَراءَكُمْ فَالْتَمِسُوا نُوراً  . اينجا كسى نور بدست نمىآورد ؛ آن كس كه نور دارد ، از دنيا با خود آورده است ، و خود شما بايد نور داشته باشيد كه نداريد .\r\n\r\n\r\n","description":"","footnote":"\r\n( 1 ) قسمتى از آيه 145 ، از سورهء 4 : النّسآء\r\n( 2 ) قسمتى از آيه 40 ، از سورهء 24 : النّور\r\n","page_name":" 229 ","page_number":247},
  {"content":"\r\n\r\nآن مؤمنين و مؤمناتى را كه ملاحظه مىكنيد نور دارند ، آنها نور را با خود از دنيا آورده‌اند ؛ نور خود آنهاست .\r\nمؤمنين در درياهائى از آب رحمت خدا شناورند ، و منافقين تشنهء يك جرعه آب ؛ بنابراين :  وَ أَنَّ اللَّهَ لَيْسَ بِظَلَّامٍ لِلْعَبِيدِ  . « 1 » « خداوند نسبت به بندگان خود ستم روا نميدارد . » حجّت را بر تمام افراد بشر تمام مىكند .\r\n وَ ما كُنَّا مُعَذِّبِينَ حَتَّى نَبْعَثَ رَسُولًا  . « 2 »\r\n« دأب و روش ما نيست كه كسى را عذاب كنيم مگر آنكه پيامبرى بسوى او بفرستيم ( و حجّت را تمام بنمائيم ) . »\r\nمنافقين چون كلام رسول الله را نپذيرفتند ، و از طرف ديگر با خدعه و حيله كه همان نفاق است دست به خرابكارى ميزدند ، در دَرْكِ أسفل از آتش مكان دارند ؛ تقاضاى نور هم مىكنند كسى به آنان اعتنا نمىكند .\r\nو امّا مؤمنان  لَهُمْ أَجْرُهُمْ وَ نُورُهُمْ  ؛ « 3 » پيوسته نور آنها و أجر آنها با خود آنهاست . هر كس به اندازهء سعه و ظرفيّت ايمانى خود از عالم نور بهرمند است .\r\nنور هم مانند آب ، نهر و رودخانه و درياچه و دريا و اقيانوس دارد ؛ مؤمنان صاحب يقين در درياها و اقيانوس‌هاى نور غوطه‌ورند ؛\r\n\r\n\r\n","description":"","footnote":"\r\n( 1 ) قسمتى از آيه 182 ، از سورهء 3 : ءَال عمران\r\n( 2 ) ذيل آيه 15 ، از سورهء 17 : الإسراء\r\n( 3 ) قسمتى از آيه 19 ، از سورهء 57 : الحديد\r\n","page_name":" 230 ","page_number":248},
  {"content":"\r\n\r\n نُورٌ عَلى نُورٍ  . « 1 »\r\nتمام نورهاى متراكم و شفّاف ؛ نورى به روى نورى ، مؤمنين را فرا ميگيرد .\r\n أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها كَذلِكَ زُيِّنَ لِلْكافِرِينَ ما كانُوا يَعْمَلُونَ  . « 2 »\r\n« آيا آن كسى كه مرده بود پس ما او را زنده كرديم و براى او نورى قرار داديم كه با آن در ميان مردم راه ميرود ، مثل كسى است كه در ظلمات است و از آن خارج نگرديده است ؟ اين‌طور أعمال كافران براى آنها زينت داده شده است . »\r\n\r\nكافران دلخوشند كه داراى نور هستند ، درحالىكه در ظلمتند\r\nيعنى كافران دلخوشند كه داراى نور هستند ، و ليكن چنين نيست ؛ آنان در ظلمتند ، و براى آنان اعمال آنها زينت داده شده و تخيّل فهم و بصيرت مىكنند .\r\nاين آيه مىرساند كه ايمان نور است و حيات است ؛ و كسى كه ايمان به خداوند آورده باشد و عمل صالح انجام دهد زنده است ، و بقيّهء مردم مرده‌اند . زندگى عبارت است از حياتِ علم ، حيات وجدان ، حيات ارتباط با پروردگار و قيّوم عالم . اينچنين افراد كه ايمان آورده‌اند و با نور خدا در ميان مردم مشى مىكنند ، در اجتماعات شركت مىنمايند ، معاشرت مىكنند ، نكاح مىكنند\r\n\r\n\r\n","description":"","footnote":"\r\n( 1 ) ، قسمتى از آيه 35 ، از سورهء 24 : النّور\r\n( 2 ) آيه 122 ، از سورهء 6 : الانعام\r\n","page_name":" 231 ","page_number":249},
  {"content":"\r\n\r\nتجارت و زراعت و صناعت مىنمايند ، سفر مىكنند ، ميخوابند و بيدار ميگردند ؛ همهء اين اعمال با نور خداست ؛ با دل آگاه و چشم بيناست ؛ از روى بصيرت و آگاهى دل و وجدان اين كارها را مىكنند .\r\nبه خلاف اعمالى كه سائر مردم انجام ميدهند ؛ آنها همين كارها را مىكنند : سفر مىنمايند ، بيل دست ميگيرند ، زراعت مىكنند ، تجارت دارند ، به امور صنايع اشتغال مىورزند ، نكاح مىكنند ، بچّه مىآورند ، به مدرسه ميفرستند ؛ و ليكن همه در ظلمت است ، پرده‌اى از جهل و عدم بصيرت و فقدان يقين ، پوششى بر دل و ضمير آنها شده است . اين كارها را مىكنند بدون هدف و مقصود ، از روى شكّ و ريب .  فَهُمْ فِي رَيْبِهِمْ يَتَرَدَّدُونَ  . « 1 »\r\nپيوسته در جهان شكّ و احتمال و گمان رفت و آمد دارند ، و پا به جهان علم و يقين نگذارده‌اند .\r\nولى مؤمنان با قلب روشن و سينهء گشاده و فكر باز مانند شخص بينا و بصيرى كه از روى تَرَوّى و تأمّل دست به كار مىزند ، و با فكرى متين و اراده‌اى استوار اقدام بر مَهامّ امور مىكند ، دست به اين كارها ميزنند .\r\n\r\nآيا مؤمن بينا و آگاه چون كافر نابينا و نادان است ؟\r\nآيا كسى كه داراى چنين نورى است ، مانند كسى است كه در ظلمات است و از آن بيرون نيست ؟\r\nآيا كسى كه با خداى خودش ربط دارد ، مانند كسى است كه در زندان تخيّل و توهّم خزيده ، و عالم به اين زيبائى و گستردگى را جدا\r\n\r\n\r\n","description":"","footnote":"\r\n( 1 ) ذيل آيه 45 ، از سورهء 9 : التّوبة\r\n","page_name":" 232 ","page_number":250},
  {"content":"\r\n\r\nو متفرّق و بى ارتباط با خدا مىبيند ؟\r\nمرد خدا نشناس با عالَم دشمن است ؛ از عالَم جداست ؛ با پدر و مادر ، و زن و فرزند ، با رانندهء ماشين ، با قاصد پست ، با رفيق و شريك ، و عالم و جاهل ، و پير و جوان دشمن است ؛ موجودات را به نظر جدائى و تفرقه مينگرد .\r\nو به عوض آنكه به تمام موجودات به نظر انس و ايتلاف از جهت همبستگى در اصل آفرينش بنگرد ، با نظر دوئيّت و جدائى و دشمنى نظر مىاندازد ؛ و در زندانى تاريك ، مشحون از جهل و نادانى بسر مىبرد ؛ هر چه بخواهد از اين زندان ، خود را برون افكند نمىتواند ؛ چشم ندارد ، محلّ خروج را نميداند ؛ مانند افرادى كه در دريا غرق مىشوند و در زير لُجّه‌هاى شگرف آن فرو ميروند ، و از هر طرف دست و پا ميزنند قدرى پائين‌تر ميروند ، تا اينكه به هلاكت صِرف ميرسند .\r\nاينست نتيجه و عكس العمل نادانى و غفلت و خيانت و جنايت در دنيا .\r\nخداوند هر عملى كه انسان انجام دهد ، نموّ ميدهد و رشد ميدهد . اگر انسان در راه خير و در مسير نور مشى كرد ، آن را تقويت مىكند ؛ و اگر در راه ظلمت و شرّ حركت كرد ، آن را نموّ ميدهد .\r\nاگر انسان تخم هندوانهء شيرين كاشت ، محصول ، هندوانهء شيرين است ؛ و اگر تخم حنظل و هندوانهء أبو جهل كاشت ، محصول نيز همان است .\r\n\r\n","description":"","footnote":"","page_name":" 233 ","page_number":251},
  {"content":"\r\n\r\n كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً  . « 1 »\r\nهر كس هر چه بخواهد به او ميدهيم ؛ اگر كسى دنيا بخواهد ، به افرادى از آنان كه بخواهيم ميدهيم ، و اگر كسى آخرت بخواهد و دربارهء آن سعى و كوشش كند و با ايمان باشد ما به او ميدهيم . « و همه را مدد و كمك مىنمائيم ، چه اين دسته را و چه آن دسته را ؛ و عطاى پروردگار تو اى رسول ما ممنوع و مقيّد نيست . »\r\n إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  . « 2 »\r\n« ما راه را به انسان نشان ميدهيم و او را بدان راه رهبرى مىكنيم ؛ انسان يا مىپذيرد و شاكر ميگردد ، و يا نمىپذيرد و كافر مىشود . » به اختيار يا راه بهشت و سعادت و يا راه جهنّم و شقاوت را مىپيمايد .\r\nبنابراين از اين فقرهء آيه :  كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  استفاده مىشود كه عدّه افرادى هستند كه در ظلمتند ، و نمىتوانند خارج شوند . ظلمت در دل آنها فرو رفته و در قلب آنها رخنه كرده است ؛ اعضاء و جوارحشان تاريك است . هر جا بروند ظلمت است ؛ در قبر ظلمت است ؛ سر از قبر برون آورند ظلمت است ؛ در حشر ، و در صراط ، و در ميزان ، و سائر مواقف ظلمت است ؛ و در تمام مواطن با ظلمت مواجهند .\r\n وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى \r\n\r\n\r\n","description":"","footnote":"\r\n( 1 ) آيه 20 ، از سورهء 17 : الإسراء\r\n( 2 ) آيه 3 ، از سورهء 76 : الإنسان\r\n","page_name":" 234 ","page_number":252},
  {"content":"\r\n\r\n\r\nهر عمل مؤمن ورود به نور ، و هر عمل كافر ورود به ظلمات است\r\n الظُّلُماتِ أُولئِكَ أَصْحابُ النَّارِ هُمْ فِيها خالِدُونَ  . « 1 »\r\nپس از آنكه ميفرمايد : خداوند ولىّ كسانى است كه ايمان آوردند ، و آنها را از ظلمت داخل در نور مىكند ، ميفرمايد : « اولياءِ كسانى كه كافر شدند طاغوت است ، كه آن اولياء طاغوتى آنان را از نور داخل در ظلمت مىكنند ؛ و ايشانند اصحاب آتش كه در آن جاودانند . »\r\nمعلوم است كه مراد از نور و ظلمت ، اين نور و ظلمت طبيعى و خارجى نيست ؛ بلكه مراد نور و ظلمت معنوى و روحانى ، و انوار نفسانيّه و ظلمات نفسانيّه است كه پيوسته با ايشان قرين و ملازم است .\r\nهر عملى كه مؤمن انجام دهد او را به عالم نور رهبرى مىكند ، و موجب ازدياد نورش ميگردد . و خداوند هم مربّى و مدبّر اوست ، تا اينكه او را در حريم امن و امان خود داخل كند .\r\nو هر فعلى كه كافر و مُعرِض از خدا انجام دهد گامى به ظلمت برداشته است . افرادى كه به خود و به علوم تجربى خود متّكى بوده و چون خدا را با چشم بصَر نديده‌اند و با علوم تجربى مشاهده نكرده‌اند و زير چاقوى جرّاحى لمس نكرده‌اند ، انكار نموده و يكسره در وادى انكار وارد شده‌اند ، پيشوايان و مدبّران امور ايشان « طاغوت » است يعنى ذو الطّغيان : طغيان قدرت ، طغيان دانش ، طغيان مال و هوى و هوس .\r\n\r\n\r\n","description":"","footnote":"\r\n( 1 ) قسمتى از آيه 257 ، از سورهء 2 : البقرة\r\n","page_name":" 235 ","page_number":253},
  {"content":"\r\n\r\nاينها مىخواهند بدين‌وسيله از زير بار مسؤوليّت و تعهّد خارج شوند ، ولى نمىدانند كه از خدا به خدا فرار مىكنند ؛ مانند كبكى كه براى فرار از دست صيّاد سر خود را در برف مىبرد ، نه تنها فرار نكرده بلكه خود را بدين‌وسيله به دست صيّاد سپرده است ؛ فقط روى چشم خود پردهء غفلت و جهالت افكنده است .\r\nچشمان خود را به هم گذارده و در برف فرو كرده است كه صيّاد او را نبيند ؛ با اين عمل ، خودش صيّاد را نمىبيند ؛ نه صيّاد او را .\r\nكبك در عالم واقع و در متن خارج ، خودش را از حكومت صيّاد خارج نكرده است ؛ بلكه بر اساس جهالت و پرده اندازى بر روى فهم و بينائى خود ، خود را به دست خود طعمهء صيّاد ساخته است .\r\nافرادى كه از دست خدا فرار مىكنند تصوّر مىكنند كه در يك عالمى از بهجت و لذّت و مسرّت داخل ميشوند ؛ نميدانند كه از رحمت داخل در نكبت ميگردند ، و طاغوت يعنى امراء و حكّام جور و مستكبران از خدا بى خبر آنها را داخل در ظلمت مىكنند ، و آن مقدار نورى را هم كه خود آنها دارند از آنها ميگيرند . كم كم در اثر متابعت طاغوت ، در ظلمت فرو ميروند تا به محض ظلمت و به تاريكى محض ميرسند ، و در اينجاست كه ديگر در ظلمت مُهر مىشوند و مُخلَّد ميگردند .\r\n أُولئِكَ أَصْحابُ النَّارِ هُمْ فِيها خالِدُونَ  . آنان ياران جهنّمند ، و در جهنّم جاودانه زيست مىكنند . چون جهنّم از مظاهر بُعد از رحمت و قُرب خداست ؛ پس كسى كه در جهنّم مخلّد است در\r\n\r\n","description":"","footnote":"","page_name":" 236 ","page_number":254},
  {"content":"\r\n\r\nظلمت مخلّد است .\r\n\r\nدر قيامت با آنكه عالم نور است ، كفّار در ظلمتند\r\nبنابراين ، از اين آيه نيز استفاده مىشود كه در قيامت با آنكه عالَم ، عالم نور است يك عدّه در ظلمت و تاريكى جاودانه زيست مىكنند .\r\nنظير اين مطلب را دربارهء حجاب سابقاً بيان كرديم كه آن عالم با آنكه عالم حجاب نيست و عالم ظهور و بروز است ، و ليكن در عين حال بعضى از بعضى محجوبند ؛ كفّار محجوبند .\r\nاين محجوبيّت لازمهء محدوديّت وجودشان است . چون وجود خود را در دنيا مُضيَّق و محدود نمودند ، در آنجا هم همين محدوديّت موجب حجاب و بُعد آنان ميگردد و از آن تعيّن و تقيّد نمىتوانند خارج شوند .\r\nنظير اين معنى را نيز در قرآن كريم داريم كه در آنجا مخفيّات ظاهر مىشود . آنجا عالم سرّ و حقيقت است ، و كسى قدرت بر دروغ گفتن ندارد . جواب منكر و نكير را نمىتواند به دروغ بگويد . چون سؤال كنند : مَنْ رَبُّكَ ؟ پروردگارت كيست ؟ به دروغ براى رهائى از عذاب آنان نمىتواند غير از آنچه را كه در دنيا مىپرستيده و خداى خود قرار داده است بازگو نمايد .\r\nو در قيامت نيز كه يوم الجمع و يوم الشّهود است نمىتواند غير از معتقدات خود چيزى را ابراز نمايد .\r\nو ليكن در عين حال در بعضى از آيات وارد است كه افرادى كه در اينجا اهل دروغ بوده‌اند ، در آنجا نيز بواسطهء حيلهء دروغ ميخواهند خود را رها كنند :\r\n\r\n","description":"","footnote":"","page_name":" 237 ","page_number":255},
  {"content":"\r\n\r\n انْظُرْ كَيْفَ كَذَبُوا عَلى أَنْفُسِهِمْ وَ ضَلَّ عَنْهُمْ ما كانُوا يَفْتَرُونَ  . « 1 »\r\nدر آنجا ميگويند : خدايا ما شرك نياورديم ، و بر اين امر سوگند نيز ياد مىكنند . « اى پيامبر ! ببين چگونه آنها بر نفس‌هاى خود دروغ مىبندند ؛ و آنچه را كه در دنيا افترا مىبستند در اينجا گم شد . »\r\n فَأَلْقَوُا السَّلَمَ ما كُنَّا نَعْمَلُ مِنْ سُوءٍ  . « 2 »\r\nچون ملائكهء غلاظ و شداد بخواهند مردم ستمگر را به جهنّم بكشند و قبض روح نمايند ، مردم ستمگر براى رهائى از دست آنان ميخواهند راه آشتى باز كنند و با حيله و مكرى آنان را گول زده و از شدّت سكرات و قبض روح خود بكاهند ؛ لذا با ارائهء مسالمت و سازش ميگويند : ما از افرادى نبوده‌ايم كه در دنيا كارهاى بدى كرده باشيم !\r\n بَلى إِنَّ اللَّهَ عَلِيمٌ بِما كُنْتُمْ تَعْمَلُونَ  . « 3 »\r\nآرى ! خداوند به آنچه اين افراد انجام ميداده‌اند ، داناست ؛ و دروغ آنان نتيجه‌اى ندارد .\r\n يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ أَنَّهُمْ عَلى شَيْءٍ أَلا إِنَّهُمْ هُمُ الْكاذِبُونَ .  « 4 »\r\n« روز بازپسين روزى است كه خداوند همهء آنها را جميعاً مبعوث مىكند ؛ و دوستان كفّار و مشركين همانطور كه براى شما سوگند\r\n\r\n\r\n","description":"","footnote":"\r\n( 1 ) آيه 24 ، از سورهء 6 : الانعام\r\n( 2 ) قسمتى از آيه 28 ، از سورهء 16 : النّحل\r\n( 3 ) قسمتى از آيه 28 ، از سورهء 16 : النّحل\r\n( 4 ) آيه 18 ، از سورهء 58 : المجادلة\r\n","page_name":" 238 ","page_number":256},
  {"content":"\r\n\r\nميخورند ، براى خداوند سوگند ياد مىكنند ؛ سوگند دروغ . و چنين مىپندارند كه داراى شأن و مقامى هستند . آگاه باش اى پيغمبر ! كه آنان از دروغگويانند . »\r\nاين سوگند دروغ ، ظهور جبلّهء دروغ و دروغ بافى و دروغ پردازى آنهاست كه در آن عالم بروز مىكند .\r\nآنكه سجيّه‌اش دروغ و سوگند دروغ است ، اين سجيّه با اوست ، و با همين سجيّه وارد محشر ميگردد .\r\nمرد دزد پيوسته دوست دارد دزدى كند . اگر در خواب رود ، رؤياى دزدى مىبيند . در بيدارى براى آنكه از دزديش كسى مطّلع نگردد ، با ملاحظهء اطراف در خفا و پنهان دزدى مىكند ، ولى در عالم خواب كه كسى دزدى او را نمىبيند بىمحابا ميدزدد .\r\nاشخاص محتكر و گران‌فروش ، شبْ خوابِ احتكار و گرانفروشى مىبينند ، و از اين خواب‌ها لذّت مىبرند . چون از خواب بر مىخيزند افسوس ميخورند كه چرا در خواب بود و اين احتكارِ ارزاق ، صورت خارجى نداشت ؟\r\nشخص شهوت ران ، در خواب رؤياى مناظر شهوى مىبيند . پادشاه ، خواب امر و نهى و بزن و بگير مىبيند . عالِم ، خواب مطالعه و تدريس مىبيند . عابد خواب عبادت و نماز و ركوع و سجود مىبيند .\r\nاين امر مسلّم است ؛ تجربه شواهد صدق بدست مىدهد ، و علّتش نيز در فلسفهء الهيّه بيان شده است .\r\n\r\n","description":"","footnote":"","page_name":" 239 ","page_number":257},
  {"content":"\r\n\r\nبعضى از افراد فىالجمله دروغ ميگويند ، ولى بعضى دروغ زن و دروغ بافند ، مهارتى در جعل اكاذيب دارند ، در مقابل ديدگان انسان بدون تأمّل و تروّى قبلى يك داستان دروغ مىلافند و انسان را گول ميزنند . اين افراد شيمهء كثيف دروغگوئى در نفسشان متحجّر ميگردد ، و با اين نفس دروغ زن از دنيا ميروند و وارد محشر ميشوند .\r\nدر آنجا هم ميخواهند خدا را گول بزنند ، و به دروغپردازى و سوگند بافى و لاف زنى دست ميزنند . و بكلّى انكار كفر و شرك و ستم و جنايات خود را مىكنند . عيناً مانند جيب‌بُرها ؛ با آنكه دستشان در جيب مردم است در همان حال اگر كسى دست آنها را بگيرد ، باز انكار مىكنند . و چه بسا ديده شده چون دست جيب‌بُر را با پول واقع در آن گرفته‌اند ، فوراً جيب‌بُر تهمت را به طرف برگردانده و او را متّهم به جيب‌بُرى از جيب خود و برداشتن آن پول نموده است ؛ نعوذ بالله .\r\nاينچنين روحيّه‌ها چون در قيامت حاضر شوند ، ميخواهند گناه را به گردن خدا بيندازند ، و او را مسؤول و محكوم نمايند .\r\nپس بنا بر آنچه گفته شد از باب ظهور سجايا و مَلَكات ، در قيامت بازار كذب كاذبين و انكار منكرين و حجاب محجوبين رواج دارد .\r\nو با آنكه آنجا عالم حقيقت محض و صدق خالص و نور و اشراق و عالم ظهور و بروز است ، چگونه اين خلاف‌ها در آنجا به وقوع مىپيوندد ؟\r\n\r\nمراتب نور در اثر قلّت و كثرت حجب ، مختلف است\r\nبا يك مقدّمهء كوتاه مطلب روشن مىشود ، و آن اينكه آن عالم با\r\n\r\n","description":"","footnote":"","page_name":" 240 ","page_number":258},
  {"content":"\r\n\r\nآنكه عالم نور است ولى مراتب نور متفاوت است ؛ فرض كنيد : خورشيد طلوع كرده ، و در اوّل وهله مىتابد بر يك سقف بلورين ، و از آنجا عبور مىكند بر سقف بلورين ديگرى كه در زير آن واقعست ، و همچنين از طبقات متعدّد عمارت كه هر يك بلورين است عبور مىكند تا به زمين اطاقها و داخل ساختمان تحتانى برسد .\r\nاگر هر يك از سقف‌ها و هر يك از اين بلورها فىالجمله أنانيّت و شخصيّت داشته باشند ، همان موجب تأثير در نور مورد عبور ميگردد ؛ و در اين صورت از هر بلور عبور كند مقدارى رنگش تيره‌تر مىشود ، و چون به طبقهء پائين ميرسد بسيار تيره‌تر شده و با آن رنگ روشن و شفّاف طبقهء فوق و اوّلين طبقه بسيار تفاوت دارد .\r\nشخصى كه در طبقهء اوّل است نور خورشيد را مىبيند . و در تحت ضياء و اشراق آن قرار دارد ، ولى با شخصى كه در طبقهء تحتانى است بسيار تفاوت دارد . اين شخص نيز در تحت اشراق است ليكن در اشراق ضعيف كه از حجابهائى عبور نموده و تعيّنات امكانيّهء هر يك حجاب جديدى بر آن افزوده‌اند .\r\nشكّ نيست كه افرادى كه در قيامت وارد مىشوند داراى درجات مختلف از ايمان و علم و تقوى هستند ، و مردم گناهكار و عاصى نيز در درجات مختلفى قرار دارند ، و همين اختلاف موجب قلّت و كثرت حُجُب است ؛ و در نتيجه افرادى كه در معصيت فرورفته‌اند و در شرك و كفر و جحود و انكار ، سرسخت شده‌اند ، در مراتب بعيد و دور از رحمت قرار دارند ، و حجابهاى آنان بيشتر و نور\r\n\r\n","description":"","footnote":"","page_name":" 241 ","page_number":259},
  {"content":"\r\n\r\nكمتر و بالملازمه ظلمت و تاريكى بيشتر است .\r\n أُولئِكَ يُنادَوْنَ مِنْ مَكانٍ بَعِيدٍ  . « 1 »\r\n« ندا به گوش آنان از مسافت دور ميرسد . »\r\nافراد مقرّب ، از اوّلين مرحلهء نور استفاده كرده و بدون غشّ و رَين و آلودگى نور را مىگيرند . انبياء و ائمّه عليهم السّلام بدون واسطه از ذات مقدّس حضرت احديّت كسب فيض مىكنند و استجلاب نور مىنمايند . بقيّهء افراد مقرّب و اهل اخلاص و أبرار و اخيار و اصحاب يمين هر يك به نوبهء خود طبق درجه و مقام خود نور دارند .  وَ ما مِنَّا إِلَّا لَهُ مَقامٌ مَعْلُومٌ .  « 2 »\r\nاصحاب شمال نيز در دركات مختلفى جاى دارند ، چون درجهء شقاوت آنان نيز مختلف است .\r\nبنابراين اشقياء هم در عالم نور هستند و ليكن از وراء حجاب و در زير پوشش اسماء جلاليّه . مؤمنين و مقرّبين و أبرار و أخيار در تحت اشراق نور و اسماء جماليّه هستند ، و اشقياء و كفّار و فجّار در تحت اشراق نور و اسماء جلاليّه ؛ و بين اين دو مسأله فرق بسيار است .\r\nچون پادشاهى كه در روز معهود به همه بار عام دهد ، اهل خدمت را هر يك به نوبهء خود اكرام و اهل عصيان را هر يك به نوبهء خود عذاب و زندان و عقوبت نمايد ؛ و همه پادشاه را مىبينند واو\r\n\r\n\r\n","description":"","footnote":"\r\n( 1 ) ذيل آيه 44 ، از سورهء 41 : فصّلت\r\n( 2 ) آيه 164 ، از سورهء 37 : الصّافّات\r\n","page_name":" 242 ","page_number":260},
  {"content":"\r\n\r\nدر مرأى و مَسمع همهء آنان قرار دارد ، ولى فرمانبرداران در تحت الطاف و عنايات ، و متمرّدان در تحت قهر و غضب و شدّت .\r\n\r\nكيفيّت عبور نور از هويّات و ماهيّات امكانيّه\r\nافراد مؤمن و صالح العمل در تحت انوار جماليّه و اسم رحيم و رؤوف و ودود و ذو المنّ و الكرم در روز قيامت واقع ميشوند ؛ و افراد كافر و جنايتكار در تحت انوار قاهرهء جلاليّه و اسم شديد العقاب و جبّار و قهّار و أعظمُ المُتجَبِّرين واقعند ؛ و همه در نور و اشراق ، و اقرار و اعتراف ، و عدم امكان تمرّد و انكار ، و به حسب اختلاف مراتب و درجات در مقامات و كمالات در حجابهاى متفاوت به حسب قرب و بُعد و به حسب ظهور مراتب قرب و بُعد از بهشت و دوزخ ، قرار ميگيرند .\r\nبنابراين فرق ميان مؤمن و غير مؤمن خوب واضح شد ، كه آنجا عالم صدق است و عالم نور و اشراق و عالم ظهور و بروز . مؤمنان چون در دنيا صدق غير مشوب با كذب و نور غير مشوب با كدورت و ظلمت را داشته‌اند ، همين معانى كه در آنجا تجلّى كند موجب دخول آنها در اشراق و نور محض مىباشد ؛ و كافران كه از كذب و سياهى و كدورت برخوردارند ، در شبكه‌هاى نورهاى با حجاب و پرده قرار ميگيرند .\r\nو آن دسته از آنها كه ظلمت و ستم ، جِبلّى آنها شده است و نفْسشان با كذب و دروغ خمير شده و با شقاوت و قساوت عجين گرديده است ، در آنجا در شبكه‌هاى نورى بسيار دور و ضعيف و آميخته با تاريكىِ حجابهاى ظلمانى قرار ميگيرند ؛ و بلور قلب آنها\r\n\r\n","description":"","footnote":"","page_name":" 243 ","page_number":261},
  {"content":"\r\n\r\nكه آميخته با رَين و شَين است ، آن نور پاك و مجرّد و بسيط الهى را در اين شبكه‌هاى تاريك و عَفِن و آلودهء قلب به صورت نور تاريك و سياه نمودار نموده و چنين نورى را داخل دلشان مىنمايد .\r\nبلور خفه ، نور را خفه و بلور تيره رنگ ، نور را تيره مىكند .\r\nاز نقطهء نظر تابش نور قابل انكار نيست ، ولى از نقطه نظر آلوده شدن آن به هواجس نفسانى و پرده‌هاى ادراك و بصيرت باطنى ، در تيرگى و حجاب و مظاهر بُعد واقع ميگردند .\r\n\r\nمغيرة بن شعبه كسى بود كه عمداً خود را به خطا مىزد\r\nأمير المؤمنين عليه السّلام به عمّار بن ياسر فرمودند چنانچه در « نهج البلاغة » وارد است :\r\nوَ قَالَ عَلَيْهِ السَّلَامُ لِعَمَّارِ بْنِ يَاسِرٍ ، وَ قَدْ سَمِعَهُ يُرَاجِعُ الْمُغِيرَةَ بْنَ شُعْبَةَ كَلَاماً :\r\nدَعْهُ يَا عَمَّارُ ! فَإنَّهُ لَمْ يَأْخُذْ مِنَ الدِّينِ إلَّا مَا قَارَبَهُ مِنَ الدُّنْيَا . وَ عَلَى عَمْدٍ لَبَّسَ عَلَى نَفْسِهِ ، لِيَجْعَلَ الشُّبُهَاتِ عَاذِرًا لِسَقَطَاتِهِ « 1 » .\r\n« چون حضرت ديدند كه عمّار بن ياسر با مُغيرة بن شُعبه گفتگو ، و در موضوعى ردّ و بدل در سخن دارد ، به او فرمودند : اى عمّار ! او را واگذار و رها كن ! چون اين مرد ، از دين چيزى نگرفته است مگر به آن مقدارى كه او را به دنيا نزديك كند . و از روى علم و عمد خود را به اشتباه مىزند ، و بر نفس خود و ادراكات خود لباس شبهه مىپوشاند ؛ براى اينكه موارد شبهه را عذر براى لغزشهاى خود قرار دهد . »\r\nاين توصيف حضرت از مُغيره بسيار عجيب است ، كه كسى به\r\n\r\n\r\n","description":"","footnote":"\r\n( 1 ) « نهج البلاغة » حكمت 405 ، ج 2 ، ص 231 از طبع عبده مصر\r\n","page_name":" 244 ","page_number":262},
  {"content":"\r\n\r\nسرحدّى رسد كه عالِماً عامداً براى مطالب و دعاوى باطل پوششى از شبهات قرار دهد ؛ براى آنكه در روز محاكمه و در بين مردم ، آن لباس شبهه را وجه موجّه خود قرار دهد .\r\nاين يك حالت نفاق شديد درونى است كه از روى علم و بصيرت و نور و بينائى عمد ، و با وجود آگاهى ، انسان خود را به نفهمى و عدم اطّلاع زند ؛ و بواسطهء حمل نمودن كارهاى مردم بر وجه غير صحيح با آنكه ميداند صحيح است ، يا بر وجه صحيح با آنكه ميداند غلط است ، بخواهد در بين مردم به جهت باقى ماندن آبرويش ، از مؤاخذه فرار كند و پيوسته آن موارد شبهه را مستمسك عمل خود بگيرد .\r\nاين خود يك نوع ظلمتى در نور ، و يك طرز نابينائى در عالم بينائى است ؛ كه در عالم قيامت به همين نحوه و كيفيّت ظهور خواهد نمود .\r\nدر بين افراد جامعه از اين قبيل افراد بسيارند كه دين را آلت وصول به دنيا قرار ميدهند ، و نماز ميخوانند ، و سخنان فريب دهنده ميزنند براى آنكه در دنيا حكومت كنند .\r\n\r\nخطبهء سيّد الشّهداء عليه السّلام در راه كربلا\r\nراجع به اهل دنيا كه چگونه دين را براى منويّات دنيوى خود استخدام مىكنند ، حضرت سيّد الشّهداء عليه السّلام در خطبهء كوتاهى در مسير خود بسوى كربلا در « ذى حُسَم » استعارهء لطيفى به كار برده است چنان كه در « تحَف العقول » است :\r\nوَ قَالَ عَلَيْهِ السَّلَامُ فِى مَسِيرِهِ إلَى كَرْبَلَا : إنَّ هَذِهِ الدُّنْيَا قَدْ\r\n\r\n","description":"","footnote":"","page_name":" 245 ","page_number":263},
  {"content":"\r\n\r\nتَغَيَّرَتْ وَ تَنَكَّرَتْ وَ أَدْبَرَ مَعْرُوفُهَا ، فَلَمْ يَبْقَ مِنْهَا إلَّا صُبَابَةٌ كَصُبَابَةِ الإنَآءِ ، وَ خَسِيسُ عَيْشٍ كَالْمَرْعَى الْوَبِيلِ . أَ لَا تَرَوْنَ أَنَّ الْحَقَّ لَا يُعْمَلُ بِهِ ، وَ أَنَّ الْبَاطِلَ لَا يُنْتَهَى عَنْهُ ؟\r\nلِيَرْغَبِ الْمُؤْمِنُ فِى لِقَآءِ اللهِ مُحِقًّا . فَإنِّى لَا أَرَى الْمَوْتَ إلَّا سَعَادَةً ؛ وَ لَا الْحَيَاةَ مَعَ الظَّالِمِينَ إلَّا بَرَمًا .\r\nإنَّ النَّاسَ عَبِيدُ الدُّنْيَا ، وَ الدِّينُ لَعِقٌ عَلَى أَلْسِنَتِهِمْ ، يَحُوطُونَهُ مَا دَرَّتْ مَعَايِشُهُمْ ؛ فَإذَا مُحِّصُوا بِالْبَلَآءِ قَلَّ الدَّيَّانُونَ « 1 » .\r\n« حضرت فرمودند : اين دنيا دگرگون شده ، و متنكّراً چهرهء زشت خود را مىنماياند . و خوبىها و پسنديدگىهاى دنيا پشت نموده ، و از خوبىهاى آن چيزى نمانده است مگر به قدر مختصرى به اندازهء\r\n\r\n\r\n","description":"","footnote":"\r\n( 1 ) اين كلام حضرت را ابن شُعبهء حرّانى در « تحف العقول » ص 245 آورده است . و مجلسى ( ره ) در « بحار الانوار » در « روضهء بحار » كه جلد 17 است در ص 148 آورده ، و از طبع حروفى در جلد 78 ، ص 116 آمده است . و علىّ ابن عيسى إربِلى در « كشف الغمّة » طبع سنگى ، ص 185 آورده است .\r\nسيّد ابن طاووس در « لُهوف » اين خطبه را از آن حضرت در « عُذَيب الهِجانات » كه يكى از منازل بين مدينه و كوفه است نقل كرده و فرموده است كه : چون در اينجا نامهء عبيد الله بن زياد به حرّ بن يزيد رسيد و او را دربارهء آن حضرت امر به تضييق كرد ، حضرت اين خطبه را خواندند . ( « لهوف » طبع سنگى ، ص 69 )\r\nو طبرى در تاريخش ضمن وقايع سنهء 61 از آن حضرت در « ذى حُسَم » نقل كرده است . ( « تاريخ طبرى » ج 5 ، ص 403 و 404 ، طبع محمّد أبو الفضل إبراهيم ) و نيز در ملحقات « إحقاق الحقّ » ج 11 ، ص 605 اين خطبه را نقل كرده ، و آن را از كتابهاى مهمّ تاريخ و حديث اهل تسنّن با ذكر أسناد آن آورده است .\r\n","page_name":" 246 ","page_number":264},
  {"content":"\r\n\r\nآبى كه در ته ظرفى كه آب آن را خالى كرده‌اند ، جمع ميگردد ؛ و مگر عيش و زندگانى پست و بى ارزش ، مانند چراگاهى كه در آن چريده و علفهاى آن را خورده و پايمال نموده و نابود كرده‌اند .\r\nآيا شما نمىبينيد كه به حقّ عمل نمىشود ، و از باطل نهى نمىگردد ؟ و در اين صورت مؤمن از روى حقّ و حقيقت بايد در لقاى خداى خود و مرگ رغبت داشته باشد . پس در اين شرائط من نمىبينم مرگ را مگر سعادت ؛ و مشاهده نمىكنم زندگى با ستمگران را مگر ضجرت و ملالت .\r\nبدرستى كه حقّاً مردم ، بندگان زر خريد و غلامان حلقه به گوش دنيا هستند ؛ و دين و مذهب ، مانند آب دهانى است كه بر روى زبانهايشان مىچرخد ؛ از دين دفاع مىكنند زمانى كه معيشت‌هاى آنان تأمين شود .\r\nپس زمانى كه امتحان در پيش آيد معلوم مىشود كه دين داران چه بسيار كم هستند . »\r\n\r\n","description":"","footnote":"","page_name":" 247 ","page_number":265},
  {"content":"\r\n . \r\n","description":"","footnote":"","page_name":" 248 ","page_number":266},
  {"content":"\r\n\r\n\r\nمجلس سى و سوم : قيام انسان در پيشگاه خداوند عزّ و جلّ\r\n\r\n","description":"","footnote":"","page_name":" 249 ","page_number":267},
  {"content":"\r\n . \r\n","description":"","footnote":"","page_name":" 250 ","page_number":268},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال اللهُ الحكيمُ فى كتابِه الكريم :\r\nبسم الله الرحمن الرحيم\r\n       وَ الذَّارِياتِ ذَرْواً * فَالْحامِلاتِ وِقْراً * فَالْجارِياتِ يُسْراً * فَالْمُقَسِّماتِ أَمْراً * إِنَّما تُوعَدُونَ لَصادِقٌ * وَ إِنَّ الدِّينَ لَواقِعٌ .       \r\n( آيات اوّل تا ششم ، از سورهء ذاريات : پنجاه و يكمين سوره از قرآن كريم )\r\n« سوگند به بادهائى كه خاك‌ها را مىپراكنند و منتشر مىسازند ، پس سوگند به ابرهائى كه آب‌هاى سنگين را حمل مىكنند ، پس سوگند به كشتىهائى كه در درياها به آسانى حركت دارند ، پس سوگند به فرشتگانى كه امر خدا را در عالم تقسيم مىكنند ( و به اختلاف مقامات و مراتب خود به حسب سعه و ضيق ماهيّت خود ، امر واحد حضرت احديّت را از عالم لاهوت اخذ نموده و به عوالم\r\n\r\n","description":"","footnote":"","page_name":" 251 ","page_number":269},
  {"content":"\r\n\r\nديگر قسمت مىكنند ) ؛ كه آنچه به شما وعده داده شده است ، و يا آنچه شما را از آن بيم داده‌اند ، هر آينه صادق و درست و صحيح است ؛ و هر آينه مكافات و پاداش ، امر لازم و واقع شدنى است . »\r\n\r\nتفسير آيه : وَ الذَّارِياتِ ذَرْواً . . .  وَ إِنَّ الدِّينَ لَواقِعٌ \r\nدر « تفسير علىّ بن إبراهيم » از پدرش از ابن أبى عُمَير از جميل ابن دَرّاج از حضرت صادق عليه السّلام در تفسير اين آيات به همين نَهجى كه ذكر شد روايت مىكند . « 1 »\r\nو نيز در تفسير « الدّرّ المَنثور » از عبد الرّزّاق و فاريابى و سعيد بن منصور و حارث بن أبى اسامه و ابن جَرير و ابن مُنذر و ابن أبى حاتِم و ابن أنبارى در « مصاحف » و از حاكم در « مستدرك » با تصحيح آن و از بيهقى در « شعب ايمان » نقل كرده است كه همگى از علىّ بن أبى طالب به همين نهج از تفسيرى كه ذكر شد تخريج كرده‌اند . « 2 »\r\nو فخر رازى در تفسيرش گفته است كه : « أقرب آنست كه بگوئيم اين چهار صفت ، صفات باد بوده باشد . يعنى سوگند به بادهائى كه ابرها را ايجاد مىكند و در آسمان منتشر مىكند . و پس سوگند به بادهائى كه ابرهائى را كه حامل سنگينى آب هستند و رودخانه و سيل‌هاى عظيم را جارى مىكنند و بعضى از آنها سنگين‌تر از كوه‌ها هستند ، حمل مىكند . پس سوگند به بادهائى كه ابرها را بعد از حمل به حركت در مىآورد . و پس سوگند به بادهائى كه باران‌ها را بر أقطار\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 646\r\n( 2 ) الدّرّ المنثور ج 6 ص 111\r\n","page_name":" 252 ","page_number":270},
  {"content":"\r\n\r\nزمين تقسيم مىكند . « 1 » »\r\nو شاهد بر تفسيرِ مروىّ از أمير مؤمنان عليه السّلام آنست كه اين سوگندها اشاره به عموم تدبيرات عالم دارد ، چون در آن نمونه‌اى از تدبيرات امور خشكى ذكر شده است كه   وَ الذَّارِياتِ ذَرْواً   باشد ، و نمونه‌اى از تدبيرات امور دريائى كه  فَالْجارِياتِ يُسْراً  بوده باشد ، و نمونه‌اى از تدبيرات امور جوّى و فضائى كه  فَالْحامِلاتِ وِقْراً  بوده باشد ، و بالاخره نمونه‌اى از تدبير امور فرشتگان كه وسائط در تدبيرند و آن  فَالْمُقَسِّماتِ أَمْراً  مىباشد . « 2 »\r\nو الحاصل اينكه خداوند به اين امور كه از مَهامّ امور هستند قسم مىخورد كه   إِنَّما تُوعَدُونَ لَصادِقٌ * وَ إِنَّ الدِّينَ لَواقِعٌ   ؛ روز جزا راست است ، و امر تخيّلى و موهومى نيست كه پيامبران براى إسكات نفوس بشر ، و مِهار زدن به دهانه و لجام نسلهاى سركش و متجاوز بشريّت ، از نزد خود به عنوان فرضيّه و تئورى ، قيامت و جزاء و پاداش را ترتيب داده باشند و تقديم به مردم نموده و بدين‌وسيله از تجاوزات جلوگيرى كرده باشند ؛ اين‌طور نيست .\r\nمعاد عبارتست از رجوع انسان بسوى خدا ؛ چون معاد به معناى محلّ رجوع يا زمان يا اصل رجوع نمودن است ، و بواسطهء آن عود و بازگشت انسان بسوى خدا تحقّق مىپذيرد .\r\nو از اينجا بدست مىآيد كه انسان بايد از نزد خدا آمده باشد تا\r\n\r\n\r\n","description":"","footnote":"\r\n( 1 ) تفسير « مفاتيح الغيب » طبع دار الطّباعة ، ج 7 ، ص 654\r\n( 2 ) تفسير « الميزان » ج 18 ، ص 396\r\n","page_name":" 253 ","page_number":271},
  {"content":"\r\n\r\nعود و برگشتش بسوى خدا باشد ؛ چون سير و پيمودن راهى را كه انسان نرفته است ، برگشت نمىگويند ؛ بنابراين ما از نزد خدا آمده‌ايم ، و به همان جائى بايد بازگشت كنيم كه از همان‌جا آمده‌ايم .\r\n كَما بَدَأَكُمْ تَعُودُونَ  . « 1 »\r\n« همانطور كه خداوند عزّ و جلّ شما را از جائى ابتداء كرد و بَدء و نَشْأ شما را از آنجا سرشت و آفريد و مقدّر فرمود ، به همان‌جا بازگشت خواهيد كرد . »\r\n كَما بَدَأْنا أَوَّلَ خَلْقٍ نُعِيدُهُ  . « 2 »\r\n« همانطور كه ما اوّل خلقت را بدأ و ابتدا كرديم و از جائى كه اوّلين نقطهء نزولش بود پائين آورديم ( و اين عالم را بر پا نموده و بيافريديم ) ، همينطور اين خلقت را به همان نقطه صعود ميدهيم و به همان‌جا باز ميگردانيم » .\r\n\r\nانسان با تمام موجوديّت و با شراشر وجود ، عود مىكند\r\nبنابراين انسان و حيوانات و موجودات ديگر همه داراى معادند ، و به همان‌جائى كه ابتداى خلقت آنها از آنجا بوده ، بازگشت و مراجعت مىنمايند . و يكى از موجودات و مخلوقات ، انسان است و او هم داراى معاد است .\r\nو چون انسان با تمام موجوديّت و مراتب هستى خود نزول كرده و با همگى شراشر وجودش پائين آمده است لذا بايد با تمام موجوديّت و شراشر وجودش دوباره صعود نموده و بازگشت كند\r\n\r\n\r\n","description":"","footnote":"\r\n( 1 ) ذيل آيه 29 ، از سورهء 7 : الاعراف\r\n( 2 ) قسمتى از آيه 104 ، از سورهء 21 : الانبياء\r\n","page_name":" 254 ","page_number":272},
  {"content":"\r\n\r\nو الّا معاد او به تمام معنى الكلمه تحقّق نپذيرفته است .\r\nانسان با تمام موجوديّت خود نزول كرد ، و در عالم كثرت پيدا شد ، و لباس طبع و مادّه را در بر نمود . همين انسان با تمام اين مجموعه كه عبارتند از بدن و مثال و نفس ، از ظاهر و باطن ، و از ملك و ملكوت بايد عود كند ؛ و گرنه اگر بنا بشود مقدارى از انسان در اينجا بماند و مقدار دگر برگردد ، انسان با تمام موجوديّت خود بازگشت نكرده است .\r\n ثُمَّ إِلَيَّ مَرْجِعُكُمْ فَأُنَبِّئُكُمْ بِما كُنْتُمْ تَعْمَلُونَ .  « 1 »\r\n« و سپس بازگشت شما بسوى من است ، و بنابراين من شما را به آن اعمالى كه بجا آورده‌ايد آگاهى و تنبّه خواهم داد . »\r\nجهانى كه ما در آن زيست مىكنيم ، دنياى عَبَث و جَزاف و بازى نيست . انسان خودش را به نفهمى بزند يا نزند ، أعمالش در عالم ضبط و ثبت است ؛ و بلكه همين به نفهمى زدن نيز ضبط است .\r\nبنابراين انسان از محاسبه و مكاتبه و محاكمه بر كنار نيست ؛ چون انسان تكلّم مىكند ، مىبيند كه دستگاه مُسجِّله ( ضبط صوت ) كلماتش را حرف به حرف ضبط مىكند ، و اگر انسان كاغذ را يا صفحهء كتاب را ورق زند ، صداى آن صفحه و آن ورق نيز منعكس ميگردد .\r\nپس انسان نمىتواند در عالم كون و تكوين چيزى را مخفى كند . پس بازگشت انسان به خداست ، و او را از جميع كردارى كه بجا آورده است مطّلع و آگاه مىنمايد .\r\n\r\n\r\n","description":"","footnote":"\r\n( 1 ) ذيل آيه 15 ، از سورهء 31 : لقمان\r\n","page_name":" 255 ","page_number":273},
  {"content":"\r\n\r\n يا بُنَيَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الْأَرْضِ يَأْتِ بِهَا اللَّهُ إِنَّ اللَّهَ لَطِيفٌ خَبِيرٌ  . « 1 »\r\nحضرت لقمان كه يكى از حكماى بزرگ بوده ، و بنا بر بعضى از روايات داراى منصب نبوّت نيز بوده است ، ضمن پندها و سفارشهائى كه به فرزندش مىكند ، اينست كه ميگويد :\r\n« اى فرزند دلبند من ! اگر به اندازهء سنگينى يك دانه از خردَل « 2 » به وجود آيد و لباس هستى در بر كند ، و در سنگى بوده باشد ، يا در آسمانها باشد ، و يا در زمين باشد ؛ خداوند آن را مىآورد و در يوم الجمع كه روز قيامت است حاضر مىسازد ؛ و خداوند حقّاً به تمام موجودات و عالم آفرينش لطيف و نافذ و خبير و مطّلع است . »\r\nپس با وجودى كه يك دانهء خردل كه در ميان سنگى بوده و در پشت كوهى قرار گرفته باشد يا در عمق دريائى يا در فضاى جوّ و در آسمانها بوده باشد ، و هر موجودى كه در ثقل و سنگينى به اندازهء اين دانه و اين حبّهء از خردل بوده باشد ، از حيطهء علم و قدرت و احاطهء وجودى و حياتى حضرت احديّت مستور و خارج نباشد ؛ انسان چگونه مىتواند ادّعا كند كه وجودش و كردارش و عقائدش و صفاتش از حيطهء علم و قدرت خدا مستور است ؟ و چگونه هستى خود را انكار مىكند ؛ و معلوم است كه اين هستى و وجود فعلى در عالم تكوين ملازم و مستلزم ضبط و ثبت و تحقّق معاد است ؟\r\n\r\n\r\n","description":"","footnote":"\r\n( 1 ) آيه 16 ، از سورهء 31 : لقمان\r\n( 2 ) گياهى است مانند فلفل كه دانه‌هاى كوچك و سياه و سوزنده دارد .\r\n","page_name":" 256 ","page_number":274},
  {"content":"\r\n\r\nخداوند تبارك و تعالى داراى قدرت است ، و انسان را زنده مىكند ؛ و آن وقت انسان مىفهمد كه در اين دنيا عبث خلق نشده بود ، و روى حساب و كتاب دقيق بوده است .\r\nخواه معاد را انكار كند يا نكند . بگويد كه : اين معادى را كه پيغمبران ميگويند ، كسى نرفته است كه خبر آورد ؛ چه كسى به آخرت سفر كرده و خبر آورده كه چنين و چنان است ؟ انسان از نقطهء نظر مدارك حسّى مىبيند كه مىميرد ، بدنش زير زمين ميرود و مىپوسد ، و روحش هم كه قابل ديدن نيست كه بگوئيم زنده است ؛ پس حقيقت انسان همين بدن عنصرى اوست كه آن هم از بين ميرود و متلاشى ميگردد ، و از روح هم كه خبرى نيست ؛ پس معادى نيست ، خبرى نيست .\r\n إِنْ هِيَ إِلَّا حَياتُنَا الدُّنْيا نَمُوتُ وَ نَحْيا وَ ما نَحْنُ بِمَبْعُوثِينَ  . « 1 »\r\nدهريّين و مادّيّين چنين مىگفتند كه : هيچ خبرى نيست ، معادى نيست . « غير از زندگى دنيا چيزى نيست ؛ ما زنده مىشويم و مىميريم ، و براى ما بعث و نشور و حشرى نخواهد بود . »\r\n\r\nاعلان معاد از طرف پيامبران ، براى چشم ترس مردم نيست\r\nپس آنچه پيامبران گفتند ، براى مصالح مجتمعات بشرى بوده است ؛ براى تنظيم جوامع و جلوگيرى از تجاوزات و تعديّات مردم است ، كه يك مَتَرسكى كه همان عذاب و كيفر جهان بازپسين است پيوسته در مَرأى و مَسمع مردم ميگذاردند و دائماً در برابر قواى متخيّله و واهمهء آنها جلوه ميدادند كه از سبعيّت و بهيميّت بشر تا\r\n\r\n\r\n","description":"","footnote":"\r\n( 1 ) آيه 37 ، از سورهء 23 : المؤمنون\r\n","page_name":" 257 ","page_number":275},
  {"content":"\r\n\r\nاندازه‌اى كاهش دهند . مانند باغبانان و برزگران كه در مزارع خود براى چشم ترس مرغان و كلاغان مجسّمه‌اى قرار ميدهند و مترسكى ميگذارند كه مبادا به حبوبات و ميوه‌ها و گلها تجاوز شود .\r\nپيامبران نيز خدا و قيامت را بهترين وسيله براى چشم ترس بشر پنداشتند ، و براى بر سر جاى خود نشاندن مردم و عدم تعدّى بر اموال و اعراض و نفوس و نواميس يكدگر ، به آنها خدا و معاد را تلقين كردند ؛ و گرنه خبرى نيست ؛ اين مطالب و اين أحكام عريض و طويل بر اساس معاد واقعى و بر اساس خداى حقيقى اتّكاء و اعتماد ندارند .\r\nچطور وقتى كه انسان مُرد ، بدنش پوسيده و متلاشى شد ، و در زير زمين مضمحلّ و فانى شد ، و گم شد و اثرى از آن نماند ؛ خداوند اين ذرّات را جمع مىكند و دوباره حيات ميدهد ؟ چطور مىشود ؟\r\nاين محصّل كلام طبيعيّون است كه در انكار معاد عليه الهيّون بيان كرده‌اند .\r\n\r\nجواب از كلام طبيعيّين در انكار معاد\r\nجواب آنست كه غير از پندار و استبعاد و ترتيب مقدّمات شِعرى و مغالطه‌اى چيزى بيان نكرديد !\r\nچرا جاى تعجّب است ؟ شما نظرى به اصل خلقت و ابتداى آفرينش خودت بنما و ببين از چه بودى !\r\n\r\nعجائب آفرينش انسان ، كمتر از عجائب عود او بسوى خدا نيست\r\nداستان خلقت انسان عجيب و عجيب‌تر نيست ؟ ! بنده يك روز به بنده زاده‌ها مىگفتم : در آيات آفاقيّهء حضرت ربّ العزّة هر وقت فكر ميكنم هيچگاه مانند تفكّر در جنين و طفل در شكم مادر اين‌قدر\r\n\r\n","description":"","footnote":"","page_name":" 258 ","page_number":276},
  {"content":"\r\n\r\nدچار تحيّر و سرگشتگى نمىشوم .\r\nانسان اصلش از نطفه است . بعد عَلقه مىشود و پس از آن مُضغه و سپس استخوان ، و گوشتى هم بر روى آن مىپوشد . و اين دورانى كه جنين در رحم مادر طىّ مىكند تا تبديل به انسان كامل ميگردد و نَفَس مىكشد و داراى شعور و عقل مىشود و پا به دنيا ميگذارد ، چه خبرها هست !\r\nو پس از آنكه به دنيا قدم گذاشت و به گفتگو پرداخت و فرياد أنا رَجُلٌ او بلند شد ، اين تحوّلات و تطوّرات بقدرى عجيب و غريب است كه همين كه انسان بخواهد تفكّر كند و در مدارج و معارج صعودى و تكاملى اين نطفه تدبّر نمايد عقلش مىايستد و زبانش لال مىشود .\r\nخلقت همهء موجودات عجيب است و ليكن تعجّب در طىّ مراحلِ تكاملى نطفه بسيار است .\r\nدر چند مورد كه خداوند در قرآن كريم داستان جنين انسان را بيان مىكند ، با بزرگى و عظمت ياد مىكند ؛ و در يك جا ميفرمايد :\r\n فَتَبارَكَ اللَّهُ أَحْسَنُ الْخالِقِينَ  . « 1 »\r\nخودش به خودش ميگويد : بَه بَه از اين خدا ! مبارك باد آن دستى كه چنين آفريده است ؛ پر بركت باد و پر بركت است آن پروردگارى كه بهترين خلقت كنندگان است .\r\nو واقعاً پر بركت و پر جود است چنين دستى كه چنين مىآفريند .\r\n\r\n\r\n","description":"","footnote":"\r\n( 1 ) ذيل آيه 14 ، از سورهء 23 : المؤمنون\r\n","page_name":" 259 ","page_number":277},
  {"content":"\r\n\r\nنطفه ، يك ذرّهء غير مرئى به چشم غير مسلّح است ، كه نه عقل دارد و نه شعور ، و نه دست دارد و نه پا ، و نه سائر اعضاء و جوارح . اين مبدأ آفرينش انسان است . يك قطره از نطفه چون به ميليونها ذرّه قسمت گردد ، يك ذرّهء ناديدنى آن نطفه است ؛ يعنى هيچ . از آن هيچ خداوند چشم مىآفريند ، گوش مىآفريند ، قلب و كبد و ريه و كليه و رگ و پى درست مىكند ، استخوان و غضروف و ماهيچه و عصب مىآفريند ؛ هر دست پنج انگشت و هر انگشت هم بندهائى دارد ، تمام اينها عَصَب دارند و تمام اعصاب متّصل به مغز است ، عصب حسّ هست ، عصب حركت هست ، يك جا عصب حركت هست و عصب احساس نيست ؛ رودهء انسان حركت دارد ولى حسّ ندارد ، معده و قلب و كليه حركت دارند ولى حسّ ندارند يعنى احساسشان ضعيف است .\r\nپيوسته كليهء ما و معدهء ما در حركت است ، ولى ما آن حركت را احساس نمىكنيم ؛ اينها عجائبى است .\r\nاينها همه چطور از يك ذرّهء اسپرم درست شد ؟ ! اسپرمى كه آن‌قدر ريز است كه به چشم ديده نمىشود . آن ذرّه‌اى كه بايد زير دستگاه‌هاى بزرگ كننده و ذرّه بين‌هاى قوى قرار دهند تا قابل ديدن باشد ؛ و با اين حال يك ذرّهء بسيطى است كه به‌هيچ‌وجه من الوجوه در آن اين اعضاء گرچه به عنوان اندماج ديده نمىشود .\r\nاين نطفه در جوهره و كينونت خود چگونه حركت دارد ؟ و با چه سرعت عجيبى خود را تغيير و تحويل ميدهد ؟ و در هر آن به جلو\r\n\r\n","description":"","footnote":"","page_name":" 260 ","page_number":278},
  {"content":"\r\n\r\nمىآيد ؛ به صورت خون بسته شده ، و پس از آن به صورت موجود محكم‌ترى به مثابهء گوشت جويده شده در مىآيد . و بعداً چند نقطه به صورت خالهائى در آن پيدا مىشود كه ميگويند : اين نقطه‌ها و خال‌ها همان مغز و كبد و قلب است ؛ و سپس به سرعت نيز رو به طرف تكامل خويش در حركت است . و در اين حال اگر انسان اين خال‌ها را ببيند ، نمىتواند بفهمد كه چشم است و قلب است .\r\nعيناً مانند اينكه شما با مِدادى به روى كاغذى چند خال بگذاريد ؛ آيا مىشود گفت كه اين خال‌ها چشم است ، و قلب و كبد است ؟ مىشود گفت اين بطن راست ، و آن بطن چپ قلب است ؟ اين دهليز قلب است ؟ اين دهانهء قلب است ؟\r\nمُخّ چيست ؟ چه خبرها هست ! قوّهء حافظه ، قوّهء متفكّره ، قوّهء متخيّله ، قوّهء واهمه ، حسّ مشترك ؛ هر كدام از اينها چه دستگاههائى را دارند ؟ چه نوارهائى را دارند ؟ نوارهاى مغزى انسان چقدر طولانى است ؟ ! اينها از كجا درست شده اند ؟\r\nما ظاهرش را مشاهده مىكنيم و متحيّر و مبهوت و گنگ و لال از صنع پروردگار متعال ميگرديم ، و عقلمان مىايستد و از تفكّر مىماند ؛ اگر باطنش را پى ببريم ديگر هيچ .\r\nاينها همه از آن ذرّهء غير مرئى بود ؛ سُبحانَ الخالِقِ العَظيمِ الحَكيم .\r\nاين كارها را خدا كرده است يا نه ؟ آيا مىتوانيم انكار كنيم ؟ آن خدائى كه چنين كارهائى مىكند نمىتواند مرده زنده كند ؟\r\n\r\n","description":"","footnote":"","page_name":" 261 ","page_number":279},
  {"content":"\r\n\r\nدر اين صورت زنده كردن مردگان از قدرت خدا چه بُعد و استبعادى دارد ؟\r\n\r\nشگفتيهاى خلقت انسان و زنده شدن زمين در بهاران دليل بر معاد است\r\n   يا أَيُّهَا النَّاسُ إِنْ كُنْتُمْ فِي رَيْبٍ مِنَ الْبَعْثِ فَإِنَّا خَلَقْناكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ ثُمَّ مِنْ مُضْغَةٍ مُخَلَّقَةٍ وَ غَيْرِ مُخَلَّقَةٍ لِنُبَيِّنَ لَكُمْ وَ نُقِرُّ فِي الْأَرْحامِ ما نَشاءُ إِلى أَجَلٍ مُسَمًّى ثُمَّ نُخْرِجُكُمْ طِفْلًا ثُمَّ لِتَبْلُغُوا أَشُدَّكُمْ وَ مِنْكُمْ مَنْ يُتَوَفَّى وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْلا يَعْلَمَ مِنْ بَعْدِ عِلْمٍ شَيْئاً وَ تَرَى الْأَرْضَ هامِدَةً فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ وَ أَنْبَتَتْ مِنْ كُلِّ زَوْجٍ بَهِيجٍ * ذلِكَ بِأَنَّ اللَّهَ هُوَ الْحَقُّ وَ أَنَّهُ يُحْيِ الْمَوْتى وَ أَنَّهُ عَلى كُلِّ شَيْءٍ قَدِيرٌ * وَ أَنَّ السَّاعَةَ آتِيَةٌ لا رَيْبَ فِيها وَ أَنَّ اللَّهَ يَبْعَثُ مَنْ فِي الْقُبُورِ    . « 1 »\r\n« اى مردم ! اگر از بعث و برانگيخته شدن انسان ، و زنده شدن و قيام او در پيشگاه خداى عزّ و جلّ در شكّ هستيد ، بدانيد كه : ما ابتداى آفرينش شما را از خاك قرار داديم ؛ و پس از آن از نطفه ، و سپس از عَلقه ، و پس از آن از مُضغه با خلقت كامل شده يا كامل نشده ( و البتّه قبل از اينكه صورت بندى كنيم كامل نبود و بدون صورت بود ، بعد صورت آفريديم و خلقتش كامل شد ) تا براى شما ( قدرت خويش را ) روشن و آشكار كنيم ؛ و آنچه بخواهيم در رَحِم مادر مستقرّش مىنمائيم تا زمان مشخّص و معيّنى كه بايد پا از رَحِم به دنيا گذارد .\r\nو سپس شما را به صورت طفلى از رحم بيرون مىآوريم . و پس\r\n\r\n\r\n","description":"","footnote":"\r\n( 1 ) آيات 5 تا 7 ، از سورهء 22 : الحجّ\r\n","page_name":" 262 ","page_number":280},
  {"content":"\r\n\r\nاز آن شما را ( همين طور مرحله به مرحله جلو مىبريم ) تا به مقام رشد و استحكام خود برسيد . بعضى از شما ( قبل از پيرى ) وفات مىيابد و بعضى ديگر به پست‌ترين مراحل زندگانى و ضعيف و ناچيزترين دوران عمر بازگشت مىنمايد تا آنجا كه بعد از علم و آگاهى ، چيزى نداند .\r\nو زمين را مىبينى ساكت و صامت و بى حركت و خموش ؛ چون ما بر آن ، آب از آسمان فرود آريم ، به اهتزاز و جنبش در مىآيد و نموّ مىكند و بارور ميگردد و از هر جفتِ با بهجت و طراوتى ميروياند .\r\nاينها همه دليل بر اينست كه فقط خداوند حقّ است ، و آن خداوند مردگان را زنده مىكند ، و او بر هر چيزى تواناست ؛ و اينكه ساعت بر پا شدن قيامت آمدنى است و در آن شكّى نيست ؛ و اينكه خداوند تمام كسانى كه در قبرها هستند مبعوث ميگرداند . »\r\nآرى تمام اين حوادث و وقايع دليل بر وحدانيّت و حقّانيّت ذات مقدّس اوست .\r\n\r\nدلالت عجائب خلقت بدن انسان بر حقّانيّت و وحدانيّت خداوند\r\nفرض كنيد در عالمِ وجود شما هستيد و بس ، موجود ديگرى نيست و معادى هم نيست ؛ امّا شما هستيد ، اينكه قابل انكار نيست ؛ چون شما هستى و وجود خود را نمىتوانيد انكار كنيد !\r\nخودتان چه بوديد ؟ خاك بوديد ، بعد نطفه شديد ؛ چون نطفه اصلش خون است ، و خون جوهرهء غذائيست كه انسان خورده است ، و آن غذا ، يا گوشت بوده يا حبوبات و سبزيجات و ميوه‌جات ؛ پس اصل انسان از خاك است ، چون مادّهء اصليّهء اين موادّ خاك است .\r\n\r\n","description":"","footnote":"","page_name":" 263 ","page_number":281},
  {"content":"\r\n\r\nاين خاك در طىّ مدارج و معارجى ، به صورت خون و سپس به صورت نطفه درآمد ، و آن نطفه هم به مثابهء علقه و خون بسته شده درآمد ، و آن نيز كم كم به يك مادّه‌اى مانند گوشت جويده شده تبديل شد ، و آن مبدّل به استخوان شد ، و چه عجيب استخوان را ايجاد كرد ؛ استخوان پا ، استخوان دست ، استخوان سينه ، و هيچ اشتباه و خطائى در كار خدا صورت نگرفت كه فرضاً استخوان سينه را در پا بگذارد و يا بالعكس كند ، و استخوانها را طورى نيافريد كه نوكش تيز باشد و گوشت را آزار دهد ، يا سرش از گوشت‌ها و ماهيچه‌ها بيرون زند ، مثل اينكه سر تمام استخوانها صيقلى شده و سوهان زده و تراشيده شده است .\r\nو عجيب اينست كه لاى اين استخوانها دائماً روغن پاشى مىكند ، براى آنكه در اثر اصطكاك سائيده نشوند . صنعتگرانى كه با ماشين تراش يا صفحهء تراش يا ماشين فرز و مشابه آنها كار مىكنند ، براى آنكه چرخ‌ها و چرخ دنده‌ها در اثر گردش و اصطكاك سائيده نشوند و خشك نشوند و بالنّتيجه ماشين صداى تق‌تق نكند و تدريجاً فرسوده و خراب نگردد ، آنها را گريسكارى مىكنند ، و پيوسته بايد چرخ‌ها را گريس زد كه خوب كار كنند .\r\nانگشت انسان كه حركت دارد ، بندهاى انگشت ، بندهاى مُچ ، بندهاى مرفق ، بندهاى ستون فقرات ، و بالاخره سر هر مفصلى كه دو استخوان در آنجا بايد با هم كار كنند ؛ به مجرّد اينكه انسان آنها را حركت مىدهد فوراً به نحو خود كار و اتوماتيك روغن پاشى مىشود\r\n\r\n","description":"","footnote":"","page_name":" 264 ","page_number":282},
  {"content":"\r\n\r\nو سر استخوانها را چرب و روغن كارى مىنمايد . عجيب است كه همين كه انسان انگشت خود را كج مىكند ، آن مادّهء لزج و چسبنده و روغنى شكل به همان نقطهء لازم ترشّح مىشود ، و به مجرّد بازداشتن انگشت و سائر مفاصل را از حركت ، عمل روغنكارى و گريسكارى متوقّف ميگردد .\r\nآيا اين عمل را ما انجام ميدهيم ؟ غلط كرده‌ايم ، واقعاً غلط كرده‌ايم .\r\nما اگر بخواهيم با يك ماشين كار كنيم ، بعضاً ممكن است قوطى گريس گم شود و ما يك ساعت اين‌طرف و آن طرف بگرديم و چه بسا پيدا نكنيم ! كجا مىتوانيم ؟ آن هم بيشتر يا تمامى مفاصل استخوانها را در آن واحد روغن كارى كنيم .\r\n\r\nشگفتيهاى دوران تكاملى جنين از دلائل معاد است\r\nگويند : بدن انسان مجموعاً بيش از دويست استخوان دارد ؛ اين استخوانها همه بر جاى خود بوده و در موقع لزوم و حركت روغنكارى مىشوند .\r\nچرا اين استخوانها بدون كم و كاست ، در هر بدن ، هر كدام به جاى خود نشست ؟ استخوان مغز و جمجمه به جاى خود ، استخوان صورت به جاى خود ، استخوانهاى گردن و ستون فقرات به جاى خود ؛ در تمام اين دستگاه استخوان‌بندى ، يك اشتباه در ميان تمام انسانها در يك انسان رخ نداد . « 1 »\r\n\r\n\r\n","description":"","footnote":"\r\n( 1 ) و چه خوب شيخ سعدى در كتاب « بوستان » خود آورده است :\r\n ببين تا يك انگشت از چند بند * به صنع الهى به هم در فكند \r\n","page_name":" 265 ","page_number":283},
  {"content":"\r\n\r\nبا چه سرعت و شتاب محيّرالعقولى استخوانها درست ميشوند . ميگويند : بچّه نه ماه در شكم مادر است ، براى انسان اين مقدار است و ليكن تخم مرغ تمام اين تحوّلات و تبدّلات وجودى را در بيست و اندى روز طىّ مىكند .\r\nنُه ماه در شكم مادر نيز بسيار كوتاه ، و حركت جنين بسيار سريع است .\r\nاين خاك تا بخواهد تبديل به انسان شود ميليونها سال زمان لازم دارد . اگر اين خاك با سرعت درونى و حركت جوهرى خود بخواهد بسوى نطفه شدن در حركت افتد و بعد بسوى علقه و بعد بسوى مضغه و بالاخره انسانى شود ، ميليونها سال وقت لازم است ؛ و ما فعلًا نمىتوانيم شرحش را از روى علوم طبيعى توضيح دهيم .\r\nولى شما مىبينيد اين نطفه در شكم مادر اين مراحل بعيده را در نُه ماه مىپيمايد و يك بچّهء كاكل زرى متولّد مىشود ؛ و ما فقط\r\n\r\n\r\n","description":"","footnote":"\r\n-\r\n پس آشفتگى باشد و ابلهى * كه انگشت بر حرف صنعش نهى\r\nتأمّل كن از بهر رفتار مرد * كه چند استخوان پى زد و وصل كرد\r\nكه بى گردش كعب و زانو و پاى * نشايد قدم بر گرفتن ز جاى\r\nاز آن سجده بر آدمى سخت نيست * كه در صُلب او مهره يك لخت نيست\r\nدو صد مهره بر يكدگر ساختست * كه گِل مُهره‌اى چون تو پرداختست\r\nرگت بر تنت اى پسنديده خوى * زمينى در او سيصد و شصت جوى\r\nبَصَر در سر و راى و فكر و تميز * جوارح به دل ، دل به دانش عزيز\r\nبهايم برو اندر افتاده خوار * تو همچون الف بر قدم‌ها سوار \r\n( « بوستان » ص 207 ، از « كلّيّات سعدى » طبع فروغى )\r\n","page_name":" 266 ","page_number":284},
  {"content":"\r\n\r\nميگوئيم : بَه بَه ! خداوند به فلان كس طفلى عنايت فرموده است .\r\nنميدانيم چه اسرارى و رموزى ، چه عجائب و غرائبى ، چه نكات و دقائقى ، در اين طفل ، دست با قدرت و پر بركت حضرت  أَحْسَنُ الْخالِقِينَ  به وديعت نهاده است .\r\n لِنُبَيِّنَ لَكُمْ وَ نُقِرُّ فِي الْأَرْحامِ ما نَشاءُ إِلى أَجَلٍ مُسَمًّى . \r\nتمام اين مطالب براى معرفت و علم انسانست كه به خدا نزديك شود ، و با تفكّر و تأمّل و تدبّر راه خلوص و تقرّب را بپيمايد .\r\nدر رَحِم مادر ، جنين در جاى مستقرّ خود قرار دارد ؛ مادر ميخوابد ، بيدار مىشود ، غذا مىخورد ، حركت مىكند ، حمّام ميرود ، در تاريكى و روشنائى ميرود ، در آب ، در خشكى ، به مركب سوار مىشود ، به كشتى و هواپيما مىنشيند ؛ امّا در هر حال ، اين رحم مادر همچون گاهواره‌اى هموار ، طفل را در آغوش پر مهر و محبّت خوابانيده و گهگاهى تكان هم ميدهد ، و در عين حال چنان متمكّن و مستقرّ است كه ابداً تزلزل و خللى در آن پديدار نمىشود .\r\n ثُمَّ نُخْرِجُكُمْ طِفْلًا . \r\nو ما شما را به صورت طفل از رحم مادر خارج مىكنيم . موهاى سرش درآمده ، انگشتان و ناخن‌هاى آنها هم در آمده ، و بَنانِ انگشتها يعنى زوارهء دورهء ناخن هم كشيده شده ، مژه‌ها هم روئيده شده ، چشمهايش مانند دو چراغ ميدرخشد ؛ گريه مىكند و گرسنگى خود را اعلام ميدارد ، لبها به مكيدن دنبال پستان شير ميگردد .\r\n\r\nفعليّتهاى مراتب استعداد ، در دوران حيات انسان\r\nو همينطور اين طفل را در سير كمال خود پيوسته به جلو ميرانيم\r\n\r\n","description":"","footnote":"","page_name":" 267 ","page_number":285},
  {"content":"\r\n\r\nو به فعليّت‌هاى مراتب استعداد سوق ميدهيم .\r\n ثُمَّ لِتَبْلُغُوا أَشُدَّكُمْ . \r\nشما را به مقام إحكام و استحكام خود رسانيديم ؛ و به درجهء شدّت و قوّت و بلوغ جوانى و نبوغ عقلى و احساسات ، و پيدايش و كمال قواى مفكّره و سائر قواى باطنه ، و قدرت و عظمت پيكرهء جسمانى از قواى ظاهره در آورديم . و خلاصه شما به مراحل فعليّت استعدادهاى خود رسيديد .\r\n وَ مِنْكُمْ مَنْ يُتَوَفَّى وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْلا يَعْلَمَ مِنْ بَعْدِ عِلْمٍ شَيْئاً . \r\nو بعضى از افراد شما كسانى هستند كه قبل از پيرى مىميرند ؛ و بعضى ديگر كسانى كه به پست‌ترين عيش و زندگى بازگشت مىكنند ؛ همهء قوا را از دست ميدهند ، و چنان پيرى و فرتوتى آنان را فراميگيرد كه هيچ چيز از بهجت و نشاط باقى نمىماند . و بعد از اين همه مراحلِ علم و دانش ، چنان نسيان بر او غلبه مىكند كه گوئى اصلًا چيزى را نميدانسته است .\r\nمانند طفل شيرخوار كه او را در قِماط و قُنداقه مىپيچند و او را از قذارات نظيف مىكنند ، اين پير فرتوت و در هم شكسته را بايد پيوسته نظيف نمود . آن عظمت و قدرت ، و آن جنبش و حركت ، و آن احساس و رأفت ، و آن عقل و كياست ، و آن علم و بصيرت ، چنان طومار خود را در هم مىپيچند و خداحافظى ابدى نموده و ميروند كه ابداً اثرى از جاى پاى آنان باقى نمىماند .\r\n\r\n","description":"","footnote":"","page_name":" 268 ","page_number":286},
  {"content":"\r\n\r\nهوش و درايت را يكسره به خاك نسيان مدفون ساخته ، دست راست را از دست چپ نمىشناسد ، و روز جمعه را از روز شنبه تشخيص نميدهد .\r\nچند سال قبل خود را أعلم العلماء مىناميد و به لقب‌هاى متفاوته كه منحصر به شخص خاصّ در بسيط زمين بود ، خود را ملقّب مينمود ، و كتب فلسفى و استدلالى و فقهى در سينه‌اش بود ؛ و اينك حالش به جائى رسيده كه چون جائى برود ، محلّ بازگشت خود را به منزلش فراموش مىكند و حَيارَى و گيج ميگردد ، و يا انگشت خود را در عسل فرو مىبرد و هنگام به دهان گذاردن سهواً انگشت خالى را به دهان مىگذارد و مىليسد .\r\n وَ تَرَى الْأَرْضَ هامِدَةً  . اى مردم ! شما مىبينيد كه زمين هامد و بى جنبش ، چنان خشك و بى طراوت افتاده كه گوئى اثرى از حيات در آن نيست . در فصل زمستان به صورت مرده‌اى بى اثر درآمده است ؛ كنده‌هاى درخت كه اثرى از ساق و برگ و گل و ميوه بر روى آن نيست ! چه كسى احتمال حيات نوين را در آن ميدهد ؟\r\n فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ وَ أَنْبَتَتْ مِنْ كُلِّ زَوْجٍ بَهِيجٍ . \r\nپس زمانى كه از آسمان ، آب را بر روى آن فرود آورديم ؛ تكانى مىخورد ، حياتى ميگيرد ، رشد و نموّى پيدا مىكند ، در اهتزار در مىآيد ، و از تمام اقسام جفت‌هاى پر بهجت در روى خود ميروياند و حاصل ميدهد ؛ از اقسام گياهان و درختان يك زوج نر و ماده از انسان\r\n\r\n","description":"","footnote":"","page_name":" 269 ","page_number":287},
  {"content":"\r\n\r\nو سائر حيوانات نر و ماده ؛ همه داراى بهجت و قوّت و نشاط ، درختان همه سر سبز ، همه داراى حركت .\r\nنه همين حركت ظاهر ، بلكه همه در داخل خود و در جوهر و كينونت خود داراى حركت هستند ؛ در كمّ و در كيف و در أيْن و در مَتى و در سائر أعراض در حركتند ؛ و در جوهره و ذات خود نيز با تغيّرات و تبدّلات سريع در حركتند .\r\nاگر يك دانهء برگ درخت را در زير ذرّه‌بينهاى قوى قرار دهيم ، مىبينيم داخل اين برگ چه خُلَل و فُرَج كه موجود است ؛ مانند رودخانه‌هائى كه ماهيان در آن شناورند ، از دُم اين برگ نهرهائى به سر اين برگ ساخته شده و موادّ غذائى پيوسته چون شناورانى در داخل اين نهرها در حركتند ؛ و اين دانهء برگ پيوسته متحرّك است . « 1 »\r\nما به اين برگ‌ها با نظر سطحى مينگريم . فقط براى خوردن توت و انگور و أمثالهما برگها را روى هم در ظرف مىچينيم و بر روى آن مثلًا توت و انگور ميريزيم ؛ ولى نميدانيم كه در اين برگها چه خبر است ! تمام اين درختها در ذات خود ، در ريشه و در تنه و ساق و شاخ و برگ متحرّك است ؛ تمام سلّولهايش در حركت است ؛ داراى قوّهء\r\n\r\n\r\n","description":"","footnote":"\r\n( 1 ) شيخ سعدى شيرازى فرموده است :\r\n شيوهء نرگس ببين نزد بنفشه نشين * سوسن رعنا گزين زرد شقايق ببار\r\nخيز و غنيمت شمار جنبش باد ربيع * نالهء موزون مرغ بوى خوش لاله زار\r\nهر گل و برگى كه هست ياد خدا مىكند * بلبل و قمرى چه خواند ياد خداوندگار\r\nبرگ درختان سبز پيش خداوند هوش * هر ورقى دفتريست معرفت كردگار \r\n( « كلّيّات سعدى » طبع فروغى ، ص 407 ، از قسمت غزليّات )\r\n","page_name":" 270 ","page_number":288},
  {"content":"\r\n\r\nغاذيه و ناميه و هاضمه و دافعه است . دشمن و دوست را مىشناسد . و به قدر وُسع وجودى خود در صدد جلب منافع و دفع مضارّ از خود است . هر برگ درختى خواصّ اوّليّهء خود را از دست نميدهد ، و پيوسته حافظ آنست ؛ و با خواصّ سائر برگهائى كه در يك باغستان به دور هم كاشته شده‌اند خَلط و مَزج نمىشود و موجوديّت خود را حفظ مىكند .\r\nاين كارها را كه كرده است ؟ از زمين مردهء جامد ، صامت و هامد ، چه كسى اين حيات را آفريده است ؟ اين صحنهء پر شگفت بوستان و گلستان را چه نقّاشى كشيده است ؟ از اين زمين مرده چه كسى انسان و حيوان را پديدار كرده است ؟ كه طاووس زيبا درست كرده ؟ كه زاغ و كلاغ سياه پديد آورده ؟ كه گنجشك و عقاب نمودار ساخته ؟ كه پشّه و فيل بوجود آورده ؟ و كه شاخهء گل و درخت سپيدار و چنار بر قرار داشته است ؟\r\nبله !  ذلِكَ بِأَنَّ اللَّهَ هُوَ الْحَقُّ وَ أَنَّهُ يُحْيِ الْمَوْتى وَ أَنَّهُ عَلى كُلِّ شَيْءٍ قَدِيرٌ \r\n\r\nتفسير آيه : ذلِكَ بِأَنَّ اللَّهَ هُوَ الْحَقُّ وَ أَنَّهُ يُحْيِ الْمَوْتى\r\nبدانيد ! و هرگز با قرار دادن پردهء غفلت بر روى فهم و درايت خود ، انسانيّت خود را ساقط ننمائيد ! كه اينها را خدا كرده است ! اينها همه اتّكاء به خدا دارند . اينها همه به ذات او سبحانه و تعالى قائمند .\r\nاين مثال‌ها كه آورديم و اين نمونه‌ها و نشانه‌ها كه بازگو كرديم براى آنست كه بدانيد :  هُوَ الْحَقُّ  . و به همين طريق و كيفيّت با آسانى\r\n\r\n","description":"","footnote":"","page_name":" 271 ","page_number":289},
  {"content":"\r\n\r\nهر چه تمام‌تر مردگان را حيات مىبخشد و زنده مىكند ؛ و او - جلّ و عزّ - بر هر كارى تواناست .\r\nآخر از خاك و گِل ، گُل آفريدن يعنى چه ؟ و از خاك و رَمْل و گِل ، بلبل آفريدن يعنى چه ؟ و در اين بلبل اين نغمه‌هاى دلكش را تعبيه نمودن يعنى چه ؟ شور و احساسات گذاردن يعنى چه ؟ عشق و جذبه و مناجات نهادن يعنى چه ؟\r\n اين همه نقشِ عجب بر در و ديوار وجود * هر كه فكرت نكند نقش بود بر ديوار \r\nدر فصل زمستان سرماى تند زمين را تهديد مىكند ؛ برف زمين را افسرده نموده ، بادهاى سوزنده و سرد از هر طرف مىوزد . ( گرچه خود اينها نيز از آيات بزرگ خداست و در متن واقع با آن گل و بلبل تفاوتى ندارد . ) در فصل بهار گلستان سر سبز مىشود ، گلها روئيده ميگردد ، بوهاى عطر و نسيم‌هاى دل انگيز عطر رياحين و گل‌ها از هر طرف مىوزد ، بلبلان و قناريان و طوطيان چه مىكنند !\r\nاينها را كه مىكند ؟\r\n ذلِكَ بِأَنَّ اللَّهَ هُوَ الْحَقُّ وَ أَنَّهُ يُحْيِ الْمَوْتى . \r\nخداوند پيوسته دارد مرده زنده مىكند ؛ اينها دائماً خلع و لبس است ؛ اينها پيوسته مرگ و حيات است ؛ پديد آوردن برف و باران و سرما و سوز ، و پديد آوردن گل و بلبل و باغ و راغ ، همه و همه زنده كردن مردگان است . زنده شدن انسان نيز از ميان قبرها جز اين چيزى نيست ؛ بلكه يك جزئى از جزئيّات اين ناموس كلّى و اين قدرت\r\n\r\n","description":"","footnote":"","page_name":" 272 ","page_number":290},
  {"content":"\r\n\r\nغير متناهى است .\r\n وَ أَنَّهُ عَلى كُلِّ شَيْءٍ قَدِيرٌ . \r\nآيا شما در زندگى و حيات خود شكّ داريد ؟ مگر اينها زندگى نيست ؟ مگر اينها مرده نبودند و خدا حيات بخشيد ؟ مگر انسانى كه نطفه بود و يا خاك بود ، مرده نبود ؟ بى حسّ و بى حركت نبود ؟\r\nاصولًا به آن نطفه ، انسان نگوئيد ! چيزى نبود ؛ عدم بود ، عدم محض بود . خداوند او را از كَتم عدم به وجود آورد . اين بلبل‌ها و قناريها و اين حيوانات كه داراى شعور و احساس هستند كه نبودند ؛ اينها مرده بودند ، عدم بودند ؛ اين برگ‌ها ، اين ساقه‌ها ، اين درخت‌ها ، اين آب‌ها ، اين ميوه‌ها ، اين نسيمها كه همه مرده بودند ، زمين كه مرده بود ، يخ زده و فسرده بود .\r\nچه كسى در اين زمين دميد ؟ كدام قدرت و علم و تدبير و حكمتى اينچنين صحنه‌آرائى نمود كه تمام اين زمين و محتوياتش زنده شدند ، حيات گرفتند ، به جنب و جوش افتادند ، هزاران هزار زندگى در يك وَجب از زمين پديد آمد ، هزاران موجود ذىحيات ، همه روى نظام صحيح بَدء و عَود و برنامه معيّن و مشخّص موت و حيات و سير و مسير روشن و معلومِ حركت از قابليّت بسوى فعليّت و از استعداد به كمال ، در حركت افتادند و بدون تفاوت و اختلاف هر پشّه و مگسى نيز با كمال إتقان و جِدّ بسوى كمال خود در حركت آمد .\r\n\r\nأشعار هاتف اصفهانى در وحدانيّت و حقّانيّت حضرت بارى\r\n يار بى پرده از در و ديوار * در تجلّى است يا اولى الأبصار \r\n\r\n","description":"","footnote":"","page_name":" 273 ","page_number":291},
  {"content":"\r\n\r\n شمع جوئىّ و آفتابْ بلند * روز بس روشن و تو در شب تار\r\nگر ز ظلْمات خود رَهى بينى * همه عالم مشارق الانوار\r\nكوروَش قائد و عصا طلبى * بهر اين راه روشن و هموار\r\nچشم بگشا به گلْسِتان و ببين * جلوهء آب صاف در گُل و خار\r\nز آب بيرنگ صدهزاران رنگ * لاله و گل نگر در آن گلزار\r\nپا به راهِ طلب نِه از ره عشق * بهر اين راه توشه‌اى بردار\r\nشود آسان ز عشق كارى چند * كه بود نزد عقل بس دشوار\r\nيار گو بالغُدوّ و الآصال * يار جو بالعشىّ و الإبكار\r\nصد رهت لَنْ تَرانى ار گويد * باز ميدار ديده بر ديدار\r\nتا به جائى رسى كه مىنرسد * پاى أوهام و پايهء أفكار\r\nبار يا بى به محفلى كآنجا * جبرئيل امين ندارد بار\r\nاين ره آن زادِ راه و آن منزل * مرد راهى اگر بيا و بيار\r\nور نِه‌اى مرد راه چون دگران * يار ميگوى و پشت سر ميخار\r\nهاتف ارباب معرفت كه گهى * مست خوانندشان و گه هشيار\r\nاز مى و بزم و ساقى و مطرب * وز مُغ و دير و شاهد و زُنّار\r\nقصد ايشان نهفته اسراريست * كه به ايما كنند گاه اظهار\r\nپى برى گر به رازشان دانى * كه همينست سرّ آن اسرار\r\nكه يكى هست و هيچ نيست جز او * وَحْدَهُ لا إلَهَ إلّا هو « 1 » \r\n\r\n\r\n","description":"","footnote":"\r\n( 1 ) از جملهء اشعار ترجيع بند سيّد أحمد هاتف اصفهانى ، متَّخَذ از « ديوان هاتف » بنا به نقل « فرهنگ دهخدا » در مادّهء هاتف ، ص 32\r\n","page_name":" 274 ","page_number":292},
  {"content":"\r\n\r\nآرى اينجاست كه بدون اختيار اين ندا از حلقوم هر بندهء موحّدى بلند مىشود :  ذلِكَ بِأَنَّ اللَّهَ هُوَ الْحَقُّ . \r\nحصر حقّانيّت در ذات مقدّس الله تعالَى شأنُه دليل بر حصر تمام صفات و أسماء در اوست .\r\nانسان تصوّر مىكند فقط او داراى هدف و مسير است ؛ كَلّا ، اينچنين نيست .\r\n توحيد گوىِ او نه بنى آدمند و بس * هر بلبلى كه زمزمه بر شاخسار كرد \r\nهر مگسى هدف دارد ؛ هر پشّه‌اى هدف دارد ؛ همين پشه‌ها كه روى گل مىنشينند هدف دارند ، مقصد دارند ، آرزو دارند ، تناكح و تناسل دارند ، زن و فرزند دارند ، عشق و مناجات دارند ، مسير دارند ، مرگ و حيات دارند ، عبادت و معبود دارند .\r\n وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ  . « 1 »\r\n« و هيچ جنبنده‌اى در روى زمين و هيچ پرنده‌اى كه به دو بال خود به پرواز در مىآيد نيست مگر آنكه هر يك از آنها امّت‌هائى مانند شما هستند ؛ ما در كتاب آفرينش از هيچ چيز كوتاهى ننموديم ؛ و سپس بسوى پروردگارشان محشور ميگردند . »\r\nتمام اين موجودات داراى اثر و خاصّيّت ، و بر اساس مصلحت و حكمت است .\r\n\r\n\r\n","description":"","footnote":"\r\n( 1 ) آيه 38 ، از سورهء 6 : الانعام\r\n","page_name":" 275 ","page_number":293},
  {"content":"\r\n\r\nانگور ياقوتى را ديده‌ايد دانه‌هايش چه اندازه به هم پيوسته است ؟ ! حيوان كوچكى است كه روى اين دانه‌ها حركت مىكند و بعضى از اوقات داخل خوشه ميرود ؛ ما به اين حيوان پينه‌دوز ميگوئيم .\r\nحيوانى است ريز ، بالهاى قرمز رنگى دارد و روى آن رنگ ، خالهاى سياه است . البتّه اين اختصاص به انگور ياقوتى ندارد ، روى غالب سبزيجات و اسفناج و انگورهاى ديگر نيز هست ولى بخصوص در انگور ياقوتى بيشتر است و دوست دارد لاى دانه‌هاى آن برود .\r\nاين حيوان سمّى است ، و ميگويند خوردن آن خطرناك است ؛ و اگر انسان دو عدد از آن را بخورد مىميرد .\r\nحقير در سنّ طفوليّت با مرحوم پدر شبى در يك مجمع علمى كه ميهمان بودند رفتيم ، در آنجا در ضمن مذاكرات ، سخن از اين موضوع به عمل آمد كه در كتب علمى نوشته شده است كه پينه‌دوز سمّى است و دو عدد از آن كافيست كه انسان را به هلاكت برساند ؛ و مخصوصاً گفته شد كه در وقت خوردن انگور ياقوتى بايد انسان ابتداءً آن را حبّه حبّه نموده و سپس بخورد كه پينه‌دوز مختفى در لابلاى آن با انگورها خورده نشود .\r\nاين معنى در ذهن ما بود كه خداوندا ! چرا يك موجود سمّى را خلق فرمودى ؟ ! و در چنين جاى حسّاس مسكن دادى ؟ تا بالنّتيجه موجب مرگ انسان شود ، و يا روى سبزيجات و اسفناج‌ها گم شود و\r\n\r\n","description":"","footnote":"","page_name":" 276 ","page_number":294},
  {"content":"\r\n\r\nايجاب خطر كند .\r\nتا بالاخره بعد از كاوش در سنّ جوانى معلوم شد كه اين حيوان جنساً سمّى نيست . خداوند آن را براى دفع سموم از گياهان آفريده است ، و براى ميكرب زدائى خلق كرده است كه دائماً روى دانه‌هاى انگور و بر ساقه‌هاى سبزيجات حركت مىكند و از بالا به پائين و از پائين به بالا ميرود و هر گونه از حيوانات ريز ذرّه بينى كه روى آنها باشد مىخورد ، و بالنّتيجه بدن خودش مجتمع سمومات ميگردد ، و انگور و سبزى را براى ما ميكرب زدائى و استرليزه مىكند .\r\nما شب را با كمال استراحت ميخوابيم ؛ اين حيوان بيدار است ، روى ساقه‌هاى شنبليله و اسفناج و ساقهء تره و جعفرى پاس ميدهد و سمومات را مىخورد ، و گياه را پاكيزه و تعقيم شده تحويل ما ميدهد .\r\n فَتَبارَكَ اللَّهُ أَحْسَنُ الْخالِقِينَ  . « 1 »\r\nحقير در بعضى از مزارع ديده‌ام كه زارعان اين حيوان را نمىكشند و ميگويند براى دفع آفات مفيد است .\r\nپس اين حيوان وظيفهء خود را انجام ميدهد . و در هر گياهى كه سموم بيشتر است اين حيوان بيشتر است .\r\nما و شما در شب خوابيده‌ايم ، و فردا صبح كه به دكّان سبزى فروشى براى خريد سبزى آش و سبزى خوردن ميرويم ، و انگور ياقوتى ميخريم ؛ در شب گذشته پينه‌دوزها ، اين سبزىها و انگورها را از وجود ميكرب‌ها پاكسازى نموده‌اند .\r\n\r\n\r\n","description":"","footnote":"\r\n( 1 ) ذيل آيه 14 ، از سورهء 23 : المؤمنون\r\n","page_name":" 277 ","page_number":295},
  {"content":"\r\n\r\n وَ أَنَّ السَّاعَةَ آتِيَةٌ لا رَيْبَ فِيها وَ أَنَّ اللَّهَ يَبْعَثُ مَنْ فِي الْقُبُورِ . \r\n« و به تحقيق كه ساعتِ قيام قيامت خواهد رسيد ، و در آن هيچ شكّ و ترديد نيست ؛ و حقّاً كه خداوند مردگان در ميان قبرها را بر مىانگيزاند . »\r\nهر كس شب كه خواب برود و صبح بيدار شود ، مرگ و حياتى را بدست آورده است . در اين مسأله كه شكّى نيست ؛ مردن و زنده شدن ، از خواب و بيدارى شگفت‌آورتر نيست .\r\nما در شبانه روز با ميليونها عجائب و غرائب كه حقّاً هر كدام در حدّ اعجاز هستند مواجه هستيم ، و همين گفتار ما و استماع و ادراك شما يكايك معجزه است .\r\nنزول مطالب و معانى از صُقع نفْس و عالَمِ ذهن به عالم لفظ معجزه است ؛ و صعود الفاظ بواسطهء استماع به عالم معنى در ذهن و بالاخره به ناحيهء نفس معجزه است . و در هر آنِ واحد چندين هزار هزار از اين معجزات صورت ميگيرد ، و ما اصلًا به حساب معجزه در نمىآوريم .\r\nخون كه در بدن ما جريان دارد و وظيفهء خود را در تبديل و تحليل ما يَتحلّل نسبت به ذرّات هر نقطه متناسب با خود انجام ميدهد ، معجزه است . حركت دائميّهء قلب ، بدون يك لحظه فتور و تعطيل معجزه است . عمل كليه و اين دستگاه پيچيده و آزمايشگاه سيّار معجزه است . عمل مغز معجزه است . هر سلّولى كه به عمل خود مشغول است به فرمان الهى ، در عدم تغيير و كيفيّت خود كه\r\n\r\n","description":"","footnote":"","page_name":" 278 ","page_number":296},
  {"content":"\r\n\r\nخود داستان عجيبى دارد معجزه است .\r\n\r\nتمام موجودات معجزه هستند و إعجاز مختصّ به زنده كردن مرده نيست\r\nاين هوا ، اين فضا ، اين آب ، اين گياه ، اين درخت ، اين حيوان ، اين انسان ؛ همه معجزه است . غاية الامر چون اين جريانات و حوادث را هر روز ديده‌ايم ، به نظر عادى مىنگريم ؛ مشابهات براى ما از شگفتى بيرون آمده است .\r\nامّا اگر چيزى خلاف عادت باشد و مشابه نداشته باشد ، آن را معجزه مىدانيم و در آن صورت إذعان و اعتراف به قدرت خدا مىنمائيم .\r\nاين ناشى از عدم انس به امور غير واقعه و نوادر از وقايع و حوادث است ، نه از جهت تعلّق قدرت خدا به امور غير عاديّه ؛ قدرت خدا نسبت به امور عادى و غير عادى تفاوت ندارد .\r\nاگر تخمى را در زمين بكاريم و آب دهيم ، و آفتاب بر آن بتابد ، و آن دانه شكافته شود و طرف پائينش ريشه گردد و طرف بالايش ساقه و برگ شود ، أصلًا اعتنائى نمىكنيم و اين را امر عادى ميدانيم ؛ و جزء مقدورات به قدرت خداوند عزّ و جلّ بشمار نمىآوريم . و هيچ نمىنشينيم پاى اين گل و گياه ، ساعتى تدبّر و تفكّر و تماشا كنيم ، و اين معجزات را مو به مو تماشا نموده و جَلَوات ذات حقّ را در آنها به نصب العين ببينيم ؛ لذا با ديدهء سطحى و عبورى ميگذريم .\r\nاز پاى مزرعهء گندم عبور مىكنيم هر دانهء از آنها معجزه است ؛ ولى براى ما بدون تفاوت است ، درس و كلاس نيست .\r\nامّا اگر يك وقت فرضاً دانه‌اى را كه زير زمين ميكاريم به عكس\r\n\r\n","description":"","footnote":"","page_name":" 279 ","page_number":297},
  {"content":"\r\n\r\nگردد : ساقه‌اش و گُلش و ميوه‌اش در زمين فرو رود ، و ريشه‌اش از زمين بالا آيد ، يك مرتبه فرياد بر ميداريم كه معجزه شده است ، خلاف عادت شده است .\r\nدر رسانه‌هاى گروهى اين مطلب را منتشر ميكنيم . و از اطراف و اكناف جهان خبرنگاران و عكس‌برداران هجوم مىآورند ؛ چه خبر است ؟ ريشه به بالا و ساقه به پائين رفته است .\r\nچه خبر است ؟ يك انسان متولّد شده است كه دو سر و چهار دست دارد .\r\nآيا اين انسان عجيب‌تر از انسانهاى عادى است ؟  ثُمَّ نُخْرِجُكُمْ طِفْلًا  . همين بچّهء كاكل زرى كه از رَحِم مادرش متولّد شده است حاوى چه عجائب و غرائبى است ؟\r\nيك دانهء سيبى كه از مشهدى حسن ميوه فروش ميخرى و ميخورى ، ببين مشحون از چه عجائبى است ؟\r\n\r\nسراسر عالم وجود پر از عجائب و غرائب است\r\nشب و روز ما عجائب است ، و گرداگرد ما را معجزات و عجائب فرا گرفته است ؛ هر لحظه با هزاران اعجوبه روبرو هستيم ، و با هزاران مظهر علم و قدرت خداوند متعال برخورد داريم و هيچيك را به حساب نمىآوريم ؛ و همين كه در گوشه و زاويه‌اى خلاف عادت بيابيم جمع مىشويم و از قدرت خدا دم مىزنيم .\r\nاين راجع به كوتاهى و قصور فكر انسان است ، و گرنه اگر واقعاً كسى بخواهد دنبال قدرت خدا برود و قدرت او را بالعيان ببيند ، تمام عالم و هر يك از پديده‌ها و موجودات عالم ، قدرت خداست .\r\n\r\n","description":"","footnote":"","page_name":" 280 ","page_number":298},
  {"content":"\r\n\r\nتمام عالم قدرت است ؛ تمام عالم علم است ؛ تمام عالم حكمت است .\r\nكجا برويم كه خارج از علم و قدرت و حكمت او باشد و بخواهيم او را در آنجا گير بياوريم ؟\r\nكجا علم نيست ؟ كجا قدرت نيست ؟ كجا حيات نيست كه برويم آنجا و خدا را پيدا كنيم ؟ !\r\nاينها را در امور روزمرّه مىبينيم و تعجّب نمىكنيم ؛ آن‌وقت ميگوئيم : چطور مىشود كه خدا مرده را زنده كند ؟ اينجا پاى انسان لنگ مىشود ، و هزاران اشكال به قدرت خدا ميگيرد . مادّيّون كتابها مينويسند ؛ دهريّون انكارها مىكنند ؛ و سر و صدا و بوق و كَرنا راه مىاندازند كه چگونه خدا مردهء در زير زمين رفتهء متلاشى شده و استخوانهاى پوسيده و خاكستر شده را زنده مىكند ؟\r\n\r\nاشكالات مادّيّون در معاد چيزى جز استبعاد نيست\r\nاشكالاتى كه امروزه مادّيّون مىكنند چيز تازه‌اى نيست ؛ همين استبعاد است كه از چندين هزار سال قبل آلت دست مادّيّين بوده است .\r\n وَ قالُوا أَ إِذا ضَلَلْنا فِي الْأَرْضِ أَ إِنَّا لَفِي خَلْقٍ جَدِيدٍ بَلْ هُمْ بِلِقاءِ رَبِّهِمْ كافِرُونَ  . « 1 »\r\nو ميگويند : آيا در آن وقتى كه ما در أعماق زمين گم بشويم ، آيا ما در آفرينش تازه‌اى قرار خواهيم گرفت ؟ چون خاك بدن را مىخورد و مشابه خود مىكند ، پس با اين حال كه ما در زير زمين خاك\r\n\r\n\r\n","description":"","footnote":"\r\n( 1 ) آيه 10 ، از سورهء 32 : السّجدة\r\n","page_name":" 281 ","page_number":299},
  {"content":"\r\n\r\nمىشويم ، و خاك هم كه از خاك تمايزى ندارد ؛ آيا ما خلقت نوينى پيدا مىكنيم ؟\r\n قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ثُمَّ إِلى رَبِّكُمْ تُرْجَعُونَ  . « 1 »\r\nاى پيغمبر ! جواب آنان را چنين بده كه فرشتهء مرگى كه بر شما گماشته شده است ، به تمام معنى الكلمه شما را ميگيرد ، و پس از آن بسوى پروردگارتان بازگشت مىنمائيد !\r\n\r\nمراتب تكامل انسان ، يا قيام قيامت و ظهور آيات انفسيّه\r\nبدنتان رفت در زير زمين و متلاشى شد ، حقيقت شما كه متلاشى نمىشود . شما جرياناتى داشتيد : خاك بوديد ، نطفه شديد ، پس از آن علقه و بعداً مضغه و سپس استخوان ، و بعد از إنشاء خلق آخر و به قوّهء ناطقه و روح انسانيّت در آمدن ، به صورت طفلى خارج شديد ! و به مقام قدرت و شدّت رسيديد و حدّ نصاب را حائز شديد ، و اينك از دنيا انتقال پيدا كرديد به برزخ . بدن شما در زير زمين رفت ؛ هستى شما و موجوديّت شما كه زير زمين نرفت و نميرود . ملك الموت آن را كه واقعيّت شماست ميگيرد و مىبرد . در برزخ شما را نگاه ميدارند ، و چون قيامت بر پا مىشود ، بين روح و بدن جمع مىكنند و شما با همين بدن جسمانى در قيامت حاضر خواهيد شد .\r\nعود دادن روح را به بدن ، براى خداوند از آب خوردن ما آسان‌تر\r\n\r\n\r\n","description":"","footnote":"\r\n( 1 ) آيه 11 ، از سورهء 32 : السّجدة\r\n","page_name":" 282 ","page_number":300},
  {"content":"\r\n\r\nاست . و نبايد در مقابل قدرت و عظمت نامحدود و غير متناهى ذات اقدس او ، اين را غير قابل قبول شمرد ! و با مجرّد استبعاد محال و ممتنع دانست .\r\nإن شاء الله بيان خواهيم كرد كه چگونه زنده شدن مردگان از آب خوردن آسان‌تر است ؛ و همين انسان مرده زنده مىشود ؛  ثُمَّ إِلى رَبِّكُمْ تُرْجَعُونَ  .\r\n إِنَّا لِلَّهِ وَ إِنَّا إِلَيْهِ راجِعُونَ .  « 1 »\r\n« ما مِلك طِلق خدا هستيم ؛ و تحقيقاً ما بسوى او بازگشت كنندگانيم . »\r\n از جمادى مُردم و نامى شدم * وز نَما مردم به حيوان سر زدم\r\nمردم از حيوانى و آدم شدم * پس چه ترسم كى ز مردن كم شدم\r\nحملهء ديگر بميرم از بشر * تا برآرم از ملايك بال و پر\r\nوز مَلَك هم بايدم جَستن ز جو * كُلُّ شَىْءٍ هالِك إلّا وَجْهَهُ\r\nبار ديگر از مَلَك قربان شوم * آنچه اندر وَهْم نايد آن شوم\r\nپس عدم گردم عدم چون ارغنون * گويدم كإنّا إلَيه راجِعون « 2 » \r\nبشر تا به موطن اصلى خود نرسد آرام نمىگيرد . موطن انسان حَرم خداست ؛ آنجا جاى آرامش دل است . براى كسب و كار و تحصيل زادِ معرفت به دنيا آمده ، و سپس بايد برگردد ؛ و بايد با سرمايه و بهره مراجعت كند .\r\n\r\n\r\n","description":"","footnote":"\r\n( 1 ) قسمتى از آيه 156 ، از سورهء 2 : البقرة\r\n( 2 ) « مثنوى » طبع ميرخانى ، جلد سوّم ، ص 300\r\n","page_name":" 283 ","page_number":301},
  {"content":"\r\n\r\n دلا تا كى در اين كاخ مجازى * كنى مانند طفلان خاك بازى\r\nتوئى آن دست پرور مرغ گستاخ * كه بودت آشيان بيرون از اين كاخ\r\nچرا زان آشيان بيگانه گشتى * چو دونان جغد اين ويرانه گشتى\r\nبيفشان بال و پر ز آميزش خاك * بپر تا كُنگر ايوان افلاك \r\nخُلِقْتُمْ لِلْبَقَآءِ لَا لِلْفَنَاءِ . « 1 » « براى ابديّت و باقى بودن آفريده شده‌ايد ، نه براى زوال و نابودى ! »\r\nانسان اصولًا نيستى ندارد ، و عدم محض به او راه ندارد . مردن و زنده شدن ، خَلع و لَبس است . حركت به برزخ و از برزخ به قيامت ، سير كمالى و صعود انسان به پيشگاه خداوند متعال و قابليّت حضور در محضر علم و قدرت و حيات غير متناهى است ؛ پس مرگ كمال انسان است ، نه فتور و ضعف و نقصان .\r\n\r\nأشعار عالى سيّد الشّهداء عليه السّلام راجع به مرگ\r\nچقدر عالى قضيّهء مرگ را حضرت سيّد الشّهداء عليه السّلام توصيف فرموده است :\r\n لَئِنْ كَانَتِ الدُّنْيَا تُعَدُّ نَفِيسَةً * فَدَارُ ثَوَابِ اللهِ أَعْلَى وَ أَنْبَلُ ( 1 )\r\nوَ إنْ كَانَتِ الأبْدَانُ لِلْمَوْتِ أُنْشِئَتْ * فَقَتْلُ امْرِىٍ بِالسَّيْفِ فِى اللهِ أَفْضَلُ ( 2 ) \r\n\r\n\r\n","description":"","footnote":"\r\n( 1 ) رسالهء خطّى معاد به نام « الإنسان بعدَ الدّنيا » تأليف علّامهء طباطبائى مُدّ ظلُّه العالى ، ص 2 ؛ كه از مرحوم صدوق و غير او نقل كرده‌اند از رسول خدا صلّى الله عليه و آله و سلّم كه فرموده است :\r\nما خُلِقْتُمْ لِلْفَنآءِ بَلْ خُلِقْتُمْ لِلْبَقآءِ ، وَ إنَّما تَنْتَقِلونَ مِنْ دارٍ إلَى دارٍ .\r\n","page_name":" 284 ","page_number":302},
  {"content":"\r\n\r\n وَ إنْ كَانَتِ الارْزَاقُ شَيْئاً « 1 » مُقَدَّراً * فَقِلَّةُ سَعْىِ الْمَرْءِ فِى الرِّزْقِ أَجْمَلُ ( 3 )\r\nوَ إنْ كَانَتِ الامْوَالُ لِلتَّرْكِ جَمْعُهَا * فَمَا بَالُ مَتْرُوكٍ بِهِ الْمَرْءُ يَبْخَلُ ( 4 ) « 2 » \r\n1 - سوگند به خدا كه اگر هر آينه چنين است كه دنيا زيبا و نفيس به شمار مىآيد ، پس خانهء ثواب خدا بلند مرتبه تر و پرفيض‌تر مىباشد .\r\n2 - و اگر بدنهاى افراد بشر براى مرگ آفريده شده است ، پس كشته شدن با شمشير در راه خدا افضل است .\r\n3 - و اگر براى روزىهاى مردم چيز معيّنى مقدَّر شده است ، پس كوشش كمتر نمودن براى جلب روزى جميل‌تر است .\r\n4 - و اگر بالاخره جمع‌آورى اموال براى گذاردن و رفتن است ، پس چرا انسان در انفاقِ چيزى را كه بايد بگذارد بخل بورزد .\r\n\r\n\r\n","description":"","footnote":"\r\n( 1 ) - قِسْماً - خ ل .\r\n( 2 ) « إحقاق الحقّ » ملحقات ، ج 11 ، ص 637 از أبو الفِداء در « بداية و نهاية » ( ج 8 ، ص 209 ، طبع قاهره ) و نيز از أبو الفداء در كتاب « أهل البيت » ( ص 440 ، طبع قاهره ) نقل كرده است ، و در اين كتاب به جاى جملهء فَقلّةُ سَعىِ الْمَرءِ فى الرّزْقِ أجْمَلُ ، جملهء فَقِلَّةُ حِرصِ الْمَرءِ فى السَّعْىِ أجْمَلُ را آورده است .\r\n","page_name":" 285 ","page_number":303},
  {"content":"\r\n . \r\n","description":"","footnote":"","page_name":" 286 ","page_number":304},
  {"content":"\r\n\r\n\r\nمجلس سى و چهارم انكار معاد توسط طبيعيون مبتنى بر اصول علميه نيست\r\n\r\n","description":"","footnote":"","page_name":" 287 ","page_number":305},
  {"content":"\r\n . \r\n","description":"","footnote":"","page_name":" 288 ","page_number":306},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم\r\nقال الله الحكيم فى كتابه الكريم :\r\n   وَ قالَ الَّذِينَ كَفَرُوا لا تَأْتِينَا السَّاعَةُ قُلْ بَلى وَ رَبِّي لَتَأْتِيَنَّكُمْ عالِمِ الْغَيْبِ لا يَعْزُبُ عَنْهُ مِثْقالُ ذَرَّةٍ فِي السَّماواتِ وَ لا فِي الْأَرْضِ وَ لا أَصْغَرُ مِنْ ذلِكَ وَ لا أَكْبَرُ إِلَّا فِي كِتابٍ مُبِينٍ * لِيَجْزِيَ الَّذِينَ آمَنُوا وَ عَمِلُوا الصَّالِحاتِ أُولئِكَ لَهُمْ مَغْفِرَةٌ وَ رِزْقٌ كَرِيمٌ * وَ الَّذِينَ سَعَوْا فِي آياتِنا مُعاجِزِينَ أُولئِكَ لَهُمْ عَذابٌ مِنْ رِجْزٍ أَلِيمٌ    . ( آيات سوّم تا پنجم ، از سورهء سبأ : سى و چهارمين سوره از قرآن كريم )\r\nاستدلالى كه مادّيّون و دهريّون بر عدم معاد مىكنند متّكى بر يك مسألهء علمى نيست ، و همانطور كه ذكر شد از مجرّد استبعاد تجاوز نمىكند .\r\n\r\n","description":"","footnote":"","page_name":" 289 ","page_number":307},
  {"content":"\r\n\r\nگفتار آنان كه : چگونه مىشود پروردگار مردگان را زنده كند ، و بعد از عدم ، لباس وجود بپوشاند ، اين امر ، امر بديعى است و موافق عقول نيست ؛ و شبهاتى كه در اين باره مىنمايند ؛ مبتنى بر مقدّمات علميّه و براهين منطقيّه نيست .\r\n\r\nمسائل علميّه بايد مبتنى بر مقدّمات يقينى باشد\r\nدر علم منطق و ميزان ، اين مسأله روشن و مبرهن است كه براى مسائل يقينى علوم بايد مقدّمات استنتاج آنها نيز يقينى باشند . يعنى براى آنكه انسان بتواند نتيجهء يقينى از مقدّمات استدلال بگيرد ، بايد تمام مقدّمات وارد در آن يقينى باشد ، در اين صورت آن استدلال را قياس و برهان گويند ، و نتيجهء حاصله را به عنوان اصل مسلّم در علوم مورد استفاده و استدلال و استشهاد قرار ميدهند و سائر مسائل علمى را بر آن مبتنى مىنمايند .\r\nامّا اگر مقدّمات يك مسأله و يا يكى از آنها يقينى نباشد ، بلكه بر اساس خَرص و تخمين از ظنّيّات و شكّيّات و وَهميّات بنا نهاده شود ، آن نتيجه ، نتيجهء برهان نخواهد بود .\r\nمقدّماتى را كه طبيعيّون براى اثبات عدم معاد اقامه مىكنند ، از نوع مقدّمات تخيّليّه و شعريّه تجاوز نمىكند ، و بنابراين ، مسأله برهانى نبوده بلكه مسألهء شعرى و يا خطابى است ؛ و اين مسأله در علوم فاقد ارزش و اعتبار است .\r\nقياس برهانى بايد از يكى از شش مقدّمات يقينيّه كه اوّليّات ، مشاهدات ، فطريّات ، تجربيّات ، متواترات و حدسيّات باشد تشكيل شود ، و گرنه نتيجه تابع أخسِّ مقدّمَتين بوده و بالمآل وَهمى و يا ظنّى\r\n\r\n","description":"","footnote":"","page_name":" 290 ","page_number":308},
  {"content":"\r\n\r\nاست و در كتب علميّه جا و موضع براى خود پيدا نمىكند .\r\nدر قرآن مجيد انكار منكرين معاد به عنوان مسألهء ظنّى بيان شده است :\r\n وَ قالُوا ما هِيَ إِلَّا حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلَّا الدَّهْرُ وَ ما لَهُمْ بِذلِكَ مِنْ عِلْمٍ إِنْ هُمْ إِلَّا يَظُنُّونَ  . « 1 »\r\n« و چنين گفتند كه قضيّه و واقعه‌اى نيست مگر اين زندگانى و حيات دنيوى كه ما زندگى مىكنيم و مىميريم ، و ما را نمىميراند مگر دهر و طبيعت . و براى آنان پشتوانهء اين گفتارشان ، علم و دانائى نيست بلكه مجرّد ظنّ و گمان است . »\r\n\r\nقرآن كريم فقط پيروى از يقين را معتبر مىشمارد\r\nدر بسيارى از آيات قرآن كريم پيروى انسان را فقط منوط به علم و يقين ميداند ، و از تبعيّت و پيروى امور مشكوكه و مظنونه جدّاً نهى ميفرمايد :\r\n وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  . « 2 »\r\n« و پيروى مكن از چيزى كه براى تو نسبت به آن علم و يقين نيست ! چون در روز قيامت ، گوش و چشم و قلب ، تمام اينها از آن پيروى ظنّى بازخواست مىشوند ، و مورد محاكمه و مؤاخذه قرار ميگيرند . »\r\n وَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ إِنْ \r\n\r\n\r\n","description":"","footnote":"\r\n( 1 ) آيه 24 ، از سورهء 45 : الجاثية\r\n( 2 ) آيه 36 ، از سورهء 17 : الإسراء\r\n","page_name":" 291 ","page_number":309},
  {"content":"\r\n\r\n يَتَّبِعُونَ إِلَّا الظَّنَّ وَ إِنْ هُمْ إِلَّا يَخْرُصُونَ  . « 1 »\r\n« و اگر از اكثريّت مردم روى زمين اطاعت كنى ، تو را از پيمودن راه خدا باز ميدارند و گمراه مىكنند ! آنها پيروى نمىكنند مگر از گمان‌هاى خود ، و أفكار خود را پايه گذارى نمىنمايند مگر بر خَرص و تخمين .\r\n  وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ وَ لكِنْ ظَنَنْتُمْ أَنَّ اللَّهَ لا يَعْلَمُ كَثِيراً مِمَّا تَعْمَلُونَ * وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ   . « 2 »\r\nچون گوشها و چشمها و پوست‌هاى مردم جهنّم ، گواهى بر أعمال آنها ميدهند ، و مردم جهنّم بر اين گواهى به پوست‌هاى بدن خود كه شهادت داده‌اند اعتراض مىنمايند ؛ پوست‌هاى بدن در ضمن آنكه ميگويند : خداوند ما را به سخن در آورده است ، آن خدائى كه هر چيز را به سخن در مىآورد ، خطاب به آنها نموده ميگويند :\r\n« شما در دنيا چنين قدرتى نداشتيد كه بتوانيد پنهان كنيد كه گوشهايتان و چشمهايتان و پوست‌هايتان عليه شما تحمّل شهادت نكنند ! و ليكن چنان مىپنداشتيد كه بسيارى از اعمالى كه انجام ميدهيد خدا نميداند ، و اين گمان و پندار شما كه نسبت به پروردگارتان\r\n\r\n\r\n","description":"","footnote":"\r\n( 1 ) آيه 116 ، از سورهء 6 : الانعام\r\n( 2 ) آيه 22 و 23 ، از سورهء 41 : فُصّلت\r\n","page_name":" 292 ","page_number":310},
  {"content":"\r\n\r\nچنين گمان برديد و چنين پنداشتيد ، شما را از مقام و منزلت خود ساقط كرد و به پستى كشانيد و بالنّتيجه از زيانكاران شديد ! »\r\n وَ إِذا قِيلَ إِنَّ وَعْدَ اللَّهِ حَقٌّ وَ السَّاعَةُ لا رَيْبَ فِيها قُلْتُمْ ما نَدْرِي مَا السَّاعَةُ إِنْ نَظُنُّ إِلَّا ظَنًّا وَ ما نَحْنُ بِمُسْتَيْقِنِينَ  . « 1 »\r\n« ( در روز واپسين به مردم كافر كه به جهنّم ميروند گفته مىشود : شما افرادى بوديد در دنيا كه ) چون به شما گفته مىشد : وعدهء خدا حقّ است و ساعت قيامت بدون شكّ و ترديد ميرسد ، در پاسخ مىگفتيد : ما نميدانيم كه ساعت قيامت چيست ؛ براى ما نسبت به اين موضوع پندارى بيش نيست ، و ما در اين امر صاحب يقين نيستيم ! »\r\n وَ ما يَتَّبِعُ أَكْثَرُهُمْ إِلَّا ظَنًّا إِنَّ الظَّنَّ لا يُغْنِي مِنَ الْحَقِّ شَيْئاً إِنَّ اللَّهَ عَلِيمٌ بِما يَفْعَلُونَ  . « 2 »\r\n« و اكثريّتِ از مردمان مشرك پيروى نمىكنند مگر از گمان و پندار ؛ و حقّاً كه گمان ، انسان را از حقّ بى نياز نمىكند . و خداوند به آنچه آنها بجاى مىآورند داناست . »\r\n إِنْ هِيَ إِلَّا أَسْماءٌ سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ إِنْ يَتَّبِعُونَ إِلَّا الظَّنَّ وَ ما تَهْوَى الْأَنْفُسُ  . « 3 »\r\nخطاب در اين آيه به مشركين است كه بتها چون لات و عُزَّى و\r\n\r\n\r\n","description":"","footnote":"\r\n( 1 ) آيه 32 ، از سورهء 45 : الجاثية\r\n( 2 ) آيه 36 ، از سورهء 10 : يونس\r\n( 3 ) قسمتى از آيه 23 ، از سورهء 53 : النّجم\r\n","page_name":" 293 ","page_number":311},
  {"content":"\r\n\r\nمَنات را مىپرستيدند .\r\n« اينها نيستند مگر اسمهائى كه شما و پدرانتان روى آنها گذاشته‌ايد و آنها را محور قدرت و منشأ اثر ميدانيد ! خداوند قدرت و سلطنت و اقتدارى براى آنها فرو نفرستاده است . و مردم پيروى نمىكنند مگر از مجرّد گمان و پندار و آنچه را كه خواهشهاى نفوس امّارهء آنان مسألت بنمايد . »\r\n  إِنَّ الَّذِينَ لا يُؤْمِنُونَ بِالْآخِرَةِ لَيُسَمُّونَ الْمَلائِكَةَ تَسْمِيَةَ الْأُنْثى * وَ ما لَهُمْ بِهِ مِنْ عِلْمٍ إِنْ يَتَّبِعُونَ إِلَّا الظَّنَّ وَ إِنَّ الظَّنَّ لا يُغْنِي مِنَ الْحَقِّ شَيْئاً .   « 1 »\r\n« بدرستى كه آن كسانى كه به آخرت ايمان نياورده‌اند ، فرشتگان را مؤنّث ميدانند و به نام مؤنّث آنان را ذكر مىكنند ، درحالىكه براى اين معنى علم و حجّتى ندارند و برهان و دليلى اقامه نمىكنند . آنان فقط از مجرّد گمان پيروى مىكنند ؛ و معلوم است كه پندار و گمان ، انسان را از حقّ بى نياز نمىكند . »\r\nو عجيب آنست كه به دنبال اين آيه ، خداوند بطور كلّى امر به إعراض از مردم و جماعتى نموده است كه نهايت درجهء علم خود را وصول به مادّيّات و اشباع غرائز جنسى و زندگانى دنيوى نموده و بدين جهت از ياد خدا إعراض كرده‌اند :\r\n  فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا * ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ  \r\n\r\n\r\n","description":"","footnote":"\r\n( 1 ) آيه 27 و 28 ، از سورهء 53 : النّجم\r\n","page_name":" 294 ","page_number":312},
  {"content":"\r\n\r\n هُوَ أَعْلَمُ بِمَنِ اهْتَدى  . « 1 »\r\n« پس اى رسول ما ! إعراض كن و روى گردان از آن كسى كه از ياد ما و ذكر ما روى گردانيده است ، و غير از زندگانى دنيوى را اراده نكرده و مقصد و مقصود خود قرار نداده است ؛ نهايت درجهء بلوغ اينان همين است .\r\nحقّاً پروردگار تو داناتر است به آن كسى كه از پيمودن راه خدا منحرف ميگردد و گم مىشود ؛ و به آن كسى كه هدايت يافته و در راه خدا در حركت است . »\r\nبارى ، آيات قرآنيّه اتّفاق دارند بر لزوم علم و يقين ، و عدم جواز پيروى از پندار و گمان چه در ناحيهء عقيده و چه در ناحيهء افكار و انديشه‌ها و چه در ناحيهء كردار و عمل .\r\n\r\nمنكرين معاد در تمام آيات انفسيّه و آفاقيّه با نظر سطحى عبور مىكنند\r\nمادّيّون و دهريّون دليلى بر عدم امكان ذاتى يا عدم امكان وقوعى و يا عدم وقوع عالم قيامت ندارند . و آلت دست آنها در كتب و مباحثات غير از استبعاد و درهم بافتن مطالب شعريّه و خطابيّه چيزى نيست . و بطور كلّى آنها در تمام اين آيات أنفسيّه و آفاقيّهء الهيّه كه آسمان و زمين را پر كرده است ، با نظر سطحى عبور نموده و درس عبرت نمىگيرند و تفكّر نمىكنند ؛ و اين آيات عريض و طويل كه همه جا را فرا گرفته است براى آنان جز آلت بازى و مَلعبه‌اى بيش نيست .\r\n وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ \r\n\r\n\r\n","description":"","footnote":"\r\n( 1 ) آيه 29 و 30 ، از سورهء 53 : النّجم\r\n","page_name":" 295 ","page_number":313},
  {"content":"\r\n\r\n عَنْها مُعْرِضُونَ .  « 1 »\r\n« و چه بسيار آيه و علامت و نشانه ( براى توحيد خدا و أسماءِ حُسناى او و صفات علياى او و آيات قيامت و نظائر و اشباه آن از موت و حيات و خَلع و لبس و غيرها ) در آسمانها و در زمين موجود است كه اين مردمِ مبتلا به گمان و پندار ، بر آن آيات مرور مىكنند و بدون گرفتن درس و عبرت ، اعراض مىنمايند . »\r\n\r\nبدون آمادگى سرّ و ذات ، برهان و حتّى معجزه تأثيرى ندارد\r\nپس آنچه زيربناى پذيرش آيات الهيّه و وصول به حقائق و واقعيّات است همانا حالت اذعان و تسليم دل و عدم تجبّر و استكبار درونى و سنگرگيرى در برابر حقّ است . اين انقياد و سلامت قلب ، ادلّه و براهين علميّه و آيات وجدانيّهء الهيّه را بر زمين ذهن و ناحيهء نفس مىنشاند ، و محلّ قبول را آمادهء براى قبول مىكند ؛ و گرنه تمام ادلّه و براهين فلسفيّه و آيات الهيّه براى شخص معاند و قلب منكر بلانتيجه و بدون اثر خواهد بود .\r\nو بر همين اساس چنانچه در سورهء أحقاف وارد است چون جماعتى از طائفهء جنّ به حضور پيغمبر اسلام صلّى الله عليه و آله و سلّم رسيدند و استماع قرآن كردند و اذعان و اعتراف نموده و اسلام آوردند ، همين كه بسوى اقوام خويش باز گشتند و آنان را به قرآنى كه بعد از كتاب حضرت موسى آمده و تصديق كنندهء كتب آسمانى ديگر و هدايت كنندهء بسوى حقّ و به صراط مستقيم بوده است دعوت نمودند ؛ به آنها گفتند كه شما دعوت اين داعى خدا را اجابت كنيد و\r\n\r\n\r\n","description":"","footnote":"\r\n( 1 ) آيه 105 از سوره 12 يوسف\r\n","page_name":" 296 ","page_number":314},
  {"content":"\r\n\r\nرسالت اين رسول الله را پذيرا شويد و ايمان آوريد ، چون كسى كه از صميم دل دعوتش را نپذيرد در روى زمين وليّى و مددكارى نداشته و به پستى و ذلّت خواهد گرائيد و در گمراهى آشكارى فرو خواهد رفت :\r\n  يا قَوْمَنا أَجِيبُوا داعِيَ اللَّهِ وَ آمِنُوا بِهِ يَغْفِرْ لَكُمْ مِنْ ذُنُوبِكُمْ وَ يُجِرْكُمْ مِنْ عَذابٍ أَلِيمٍ * وَ مَنْ لا يُجِبْ داعِيَ اللَّهِ فَلَيْسَ بِمُعْجِزٍ فِي الْأَرْضِ وَ لَيْسَ لَهُ مِنْ دُونِهِ أَوْلِياءُ أُولئِكَ فِي ضَلالٍ مُبِينٍ   . « 1 »\r\n« اى قوم ما ! اجابت كنيد داعى بسوى خدا را و به او بگرويد تا بدين‌وسيله خداوند گناهان شما را بيامرزد ، و از عذاب دردناك در پناه خود حفظ كند و امان دهد .\r\nو كسى كه دعوت كنندهء خدا را اجابت نكند ، او نمىتواند در روى زمين با قوّهء قاهرهء خود جلو بيفتد و امر خدا را پس زند و كسى را غير از خدا به عنوان ولىّ و دوست و مددكار براى خود بدست آورد ؛ و ايشان در گمراهى و ضلالت روشن و آشكارى فرو رفته‌اند . »\r\nسپس آن طائفهء مسلمانِ از جنّ دربارهء معاد و قيام روز بازپسين به اقوام خود ميگويند :\r\n أَ وَ لَمْ يَرَوْا أَنَّ اللَّهَ الَّذِي خَلَقَ السَّماواتِ وَ الْأَرْضَ وَ لَمْ يَعْيَ بِخَلْقِهِنَّ بِقادِرٍ عَلى أَنْ يُحْيِيَ الْمَوْتى بَلى إِنَّهُ عَلى كُلِّ شَيْءٍ قَدِيرٌ  . « 2 »\r\n« آيا نمىبينند كه آن خدائى كه آسمانها و زمين را خلقت نمود و\r\n\r\n\r\n","description":"","footnote":"\r\n( 1 ) آيه 31 و 32 از سوره 46 : الأحقاف\r\n( 2 ) آيه 33 از سوره 46 : الأحقاف\r\n","page_name":" 297 ","page_number":315},
  {"content":"\r\n\r\nدربارهء آفرينش آنها به زحمت نيفتاد و خسته نشد ، توانائى و قدرت آن را دارد كه مردگان را زنده كند ؟ آرى تواناست ؛ و حقّاً كه او بر هر چيزى توانائى و قدرت دارد . »\r\n\r\nبزرگان عرب با آنكه بسيار باهوش بودند ، به خاطر استكبار ايمان نمىآوردند\r\nدر بسيارى از آيات قرآن مجيد وارد است كه بسيارى از امّت‌هاى گذشته با وجود مشاهدهء برهان و معجزه از ناحيهء پيغمبرشان ايمان نمىآورده‌اند ، و حسّ خودخواهى و خودپسندى آنان مانع از قبول حقّ و تلقّى واقع امر ميشد . و راجع به رسول اكرم صلّى الله عليه و آله و سلّم نيز أشراف و اعيان از قريش بواسطهء تكبّر و نخوت ايمان نمىآوردند ، با آنكه آنان مردمى بسيار زيرك و با هوش بودند و از داهيان عرب بشمار مىآمدند ، و آيات بيّنات و معجزات روشن و غير قابل تأويل از رسول الله ميديدند ؛ مع هذا استكبار و بلندمنشى راه آنان را به حقّ مسدود مينمود ؛ چون نفس آنان اجازه نميداد كه در مقابل محمّد صلّى الله عليه و آله و سلّم كه مردى بدون ثروت و سلطنت و جاه و اعتبار دنيوى بود سر فرود آورند .\r\nاينجا جائى است كه دُهاء و زيركى به درد نمىخورد ، و هوش و فكر قوىّ به كار نمىآيد ؛ اينجا پاكى و صفاى دل لازم است . اگر دل كثيف و قَذِر باشد ، هزاران انديشه و تفكّر قوىّ و صائب را چون خاك و خاشاك به طوفان فنا مىسپرد ؛ و چون آتش ، گياهان مَرغزار ذهن را مىسوزاند و ريشه كن مىكند ؛ و براى معجزات و كرامات ، تأويل و تفسيرهاى باطل و ناروا مىكند ؛ و علم و يقين و برهان را به باد مسخره و استهزاء ميگيرد ؛ و بالاخره با هزار شيطنت و عوام فريبى دسته اى را\r\n\r\n","description":"","footnote":"","page_name":" 298 ","page_number":316},
  {"content":"\r\n\r\nدور خود جمع نموده ، و مانند آن شيّادى كه عكس مار را روى زمين كشيد و آن عالم و دانشمندى را كه بر روى زمين نام مار را نوشته بود متّهم به نادانى نموده و بازار او را خراب و بازار خود را در جامعهء به جهل نشسته و در نادانى و ظلمت غوطه خورده رواج داد ؛ دعوت حقّ را در زاويهء خفا پنهان نموده و آن أباطيل و اراجيف فكرى خود را به كرسى حكومت مىنشاند .\r\n\r\nداستان وليد بن مغيره و انكار او رسول الله را با وجود برهان\r\nوليد بن مُغيرَه از شيوخ و بزرگان عرب بود . و در زيركى و هوش انگشت نما ، و در ثروت و مُكنت ، مال و اموال وافرى در بسيط مكّه و جزيرة العرب داشت ؛ « 1 » و مع‌ذلك چون آيات قرآن را از خود\r\n\r\n\r\n","description":"","footnote":"\r\n( 1 ) وليد بن مغيره يكى از آن دو مرد بزرگ عرب است كه كفّار مكّه و قريش مىگفتند : چرا قرآن را خدا بر يكى از دو مرد بزرگ اين دو قريه فرونفرستاده است ! مرد بزرگ مكّه ، وليد بن مغيره و مرد بزرگ طائف ، عُروة بن مسعود ثقفى است .\r\n وَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  . ( آيه 31 ، از سورهء 43 : الزّخرف )\r\nچنانچه در « احتجاج » از حضرت عسكرى از پدرش عليهما السّلام وارد است كه روزى رسول خدا صلّى الله عليه و آله و سلّم در محوّطهء كعبه نشسته بودند ، در اين حال عبد الله بن اميّة مخزومى به آن حضرت گفت : اگر خدا اراده كرده بود كه پيامبرى بسوى ما بفرستد هر آينه كسى را ميفرستاد كه در ميان ما مالش از همه بيشتر بود و جاه و اعتبارش از همه بهتر ؛ چرا اين قرآنى كه تو مىپندارى خدا بر تو نازل كرده و تو را به پيغمبرى برگزيده است بر يكى از دو مرد بزرگ عرب كه از دو قريه هستند نازل نكرد ، يا وليد بن مغيره در مكّه و يا عروة بن مسعود ثقفى در طائف ؟ ( « الميزان » ج 18 ، ص 111 )\r\n","page_name":" 299 ","page_number":317},
  {"content":"\r\n\r\nرسول الله شنيد و در تفكّر و تعمّق فرو رفت و راهى براى فرار نيافت ، بالاخره در آخر الامر آن را به سِحر مستند دانست و گفت : اين كلام سحر است و اين مرد ساحر است ؛ سحر روشن و قوّى و ساحر زبردست و قوى پنجه .\r\nدر « تفسير علىّ بن إبراهيم قمّى » در سورهء مدّثّر وارد است كه : « آيات واردهء در تهديد ( آيه  ذَرْنِي وَ مَنْ خَلَقْتُ وَحِيداً  و ما بعدش ) دربارهء وليد بن مغيره نازل شده است . وليد ، پيرمردى بزرگ و مجرّب ، و از زيركان و داهيان عرب محسوب ميشد . و از جملهء تمسخر كنندگان رسول الله بود .\r\nرسول خدا صلّى الله عليه و آله و سلّم در بيت الله الحرام در حِجر إسمعيل مىنشست « 1 » و مشغول خواندن قرآن مىگشت .\r\nطائفهء قريش نزد وَليد بن مغيره آمدند و گفتند : اى أبا عَبد شمس ! اين كلماتى كه محمّد ميگويد چيست ؟ آيا شعر است ، يا كهانت است ، يا خطابه است ؟\r\nوليد گفت : به من مهلت دهيد تا خود من كلام او را بشنوم ! و بنابراين به نزديك رسول الله صلّى الله عليه و آله و سلّم آمد و گفت : اى محمّد ، از أشعارت براى من بخوان\r\n\r\n\r\n","description":"","footnote":"\r\n( 1 ) ! در چند طبع از « تفسير قمّى » دارد : يَقْعُدُ فى الْحُجْرَةِ ، و ليكن ظاهراً يَقْعُدُ فِى الْحِجْرِ صحيح مىباشد ؛ چنانچه در تفسير « برهان » و « الميزان » و « نور الثّقلين » و « صافى » كه همين روايت را از « تفسير قمّى » نقل كرده‌اند اين‌طور آمده است .\r\n","page_name":" 300 ","page_number":318},
  {"content":"\r\n\r\nرسول خدا فرمود : اين كلمات ، شعر نيست ؛ بلكه گفتار خداست كه آن را براى ملائكه و انبياء و فرستادگانش پسنديده است .\r\nوليد گفت : براى من مقدارى از آن را بخوان !\r\nرسول خدا صلّى الله عليه و آله و سلّم سورهء حم سجده را قرائت كردند تا چون رسيدند به اين آيه :\r\n فَإِنْ أَعْرَضُوا  ( يَا مُحَمَّدُ ! )  فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ . \r\n« پس ( اى محمّد ! ) اگر قريش از تو روى گردانيدند ، تو به آنها بگو من شما را از صاعقهء الهى مانند صاعقه‌اى كه قوم عاد و قوم ثمود را گرفت بيم مىدهم . »\r\nاز شنيدن اين آيات بدن وليد به لرزه در آمد و پوستش جمع شد و هر موئى كه در سر و صورتش بود راست شد ؛ و از آنجا به سمت خانهء خود روانه شد و از آن پس ديگر نزد قريش حضور نيافت .\r\nجماعت قريش به نزد أبو جهل رفتند ؛ و گفتند : اى أبا حَكَم ! أبا عبد شمس ( كه همان وليد باشد ) به دين محمّد ميل كرده است ؛ آيا نمىبينى كه ديگر در نزد ما حاضر نشد ؟\r\nأبو جهل فردا صبح زود به نزد وليد رفت و گفت : اى عمو جان ! آبروى ما را ريختى ! و ما را سر شكسته نمودى ! و دشمنان را در شماتت بر ما چيره ساختى ! و به دين محمّد گرائيدى و ميل نمودى !\r\nوليد گفت : من به دين محمّد ميل نكردم و ليكن سخن شگرف و مهمّى از او شنيدم كه از آن ، پوستهاى بدن مرتعش ميگردد !\r\n\r\n","description":"","footnote":"","page_name":" 301 ","page_number":319},
  {"content":"\r\n\r\nأبو جهل گفت : آيا آن سخنان ، خطابه است ؟\r\nوليد گفت : نه خطابه نيست ؛ چون خطابه كلام متّصل است ؛ و اين كلام نثرى است كه بعضى از آن با بعضى دگرش مشابهت ندارد !\r\nأبو جهل گفت : آيا آن كلام ، شعر است ؟\r\nوليد گفت : نه ! چون من اشعار عرب را شنيده‌ام ! و از طرق مختلف آن چون بَسيط و مَديد و رَمل و رَجَز آن اطّلاع دارم ؛ كلام محمّد شعر نيست !\r\nأبو جهل گفت : پس چه نوع كلامى است ؟\r\nوليد گفت : مرا به حال خود واگذار تا در اين موضوع تفكّر كنم !\r\nچون فرداى آن روز رسيد ، آنان به وليد گفتند : اى أبا عبد شمس ! در آن مسأله‌اى كه بحث شد : دربارهء گفتار محمّد كه با تو در ميان گذاشتيم چه ميگوئى ؟\r\nوليد گفت : بگوئيد : سحر است ؛ چون دلهاى مردم را به مجرّد شنيدن بسوى خود مىكشد !\r\nدر اين حال خداوند آيات سورهء مدّثّر را بر رسول الله نازل فرمود :  ذَرْنِي وَ مَنْ خَلَقْتُ وَحِيداً  . و وليد ، « وحيد » ناميده شده بود به علّت آنكه به قريش گفته بود : من در يك سال متكفّل پردهء خانهء خدا مىشوم و آن را به تنهائى تهيّه ميكنم ؛ و تمام جماعت شما هم در يك سال با هم متكفّل شويد !\r\nو وليد اموال بسيارى داشت و باغها ترتيب داده بود ؛ و ده پسر در مكّه داشت ، و ده غلام نيز مالك بود كه در نزد هر يك از آن بندگان\r\n\r\n","description":"","footnote":"","page_name":" 302 ","page_number":320},
  {"content":"\r\n\r\nهزار دينار طلا بود كه با آنها براى وليد تجارت ميكردند . و در آن زمان به هزار دينار طلا ، قِنطار مىگفتند . و بعضى گفته‌اند كه قنطار عبارتست از يك پوست گاو پر از طلا . و خداوند آيات ذرنى و من خلقت وحيدا و ما بعدش راى دربارة او فرو فرستاد . « 1 »\r\n\r\nآيات قرآن دربارهء وليد ، و إسناد او قرآن را به سحر\r\nو اين آيات كه در سورهء مدّثّر : هفتاد و چهارمين سوره از قرآن كريم دربارهء وليد نازل شده است ، مجموعاً بيست آيه و از آيه يازدهم تا آيه سىام مىباشد ؛ بدين طريق :\r\n                    ذَرْنِي وَ مَنْ خَلَقْتُ وَحِيداً * وَ جَعَلْتُ لَهُ مالًا مَمْدُوداً * وَ بَنِينَ شُهُوداً * وَ مَهَّدْتُ لَهُ تَمْهِيداً * ثُمَّ يَطْمَعُ أَنْ أَزِيدَ * كَلَّا إِنَّهُ كانَ لِآياتِنا عَنِيداً * سَأُرْهِقُهُ صَعُوداً * إِنَّهُ فَكَّرَ وَ قَدَّرَ * فَقُتِلَ كَيْفَ قَدَّرَ * ثُمَّ قُتِلَ كَيْفَ قَدَّرَ * ثُمَّ نَظَرَ * ثُمَّ عَبَسَ وَ بَسَرَ * ثُمَّ أَدْبَرَ وَ اسْتَكْبَرَ * فَقالَ إِنْ هذا إِلَّا سِحْرٌ يُؤْثَرُ * إِنْ هذا إِلَّا قَوْلُ الْبَشَرِ * سَأُصْلِيهِ سَقَرَ * وَ ما أَدْراكَ ما سَقَرُ * لا تُبْقِي وَ لا تَذَرُ * لَوَّاحَةٌ لِلْبَشَرِ * عَلَيْها تِسْعَةَ عَشَرَ .                    \r\n« واگذار مرا با آنكه من او را تنها خلق كردم ، و براى او مال فراوان قرار دادم ، و فرزندانى كه همه حاضر بودند و پشت و پناه او به شمار مىآمدند . و ازهرجهت ، اسباب و وسائل بزرگى را براى او آماده ساختم ؛ و با اين حال باز طمع در زيادتى داشت . نه ، چنين نيست كه ديگر زياد كنم ؛ چون او نسبت به آيات ما معاند بود و به عناد خود مباهات مينمود . من او را با عنف و شدّت ميگيرم و به عبور از عقبات\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 702 و 703\r\n","page_name":" 303 ","page_number":321},
  {"content":"\r\n\r\nتنگ و صعب العبور مبتلا مىسازم . »\r\nاو در آيات قرآن فكر كرد ، و سپس بر اساس فكر خود تقدير كرد . يعنى در نظم قرآن و معانى واردهء در آن به تقديم و تأخير ، وضع و رفع براى استنتاج غرض و مطلوب خود سنجش و اندازه گيرى نمود ؛ و بالاخره خواست از نتيجهء تفكير و تقدير خود مطلبى بدست آورد كه موجب رضاى معاندين و منكرين قرآن بوده باشد ؛ و به قول معروف بعد از سبك و سنگين كردن كه آيا شعر است ؟ يا كهانت است ؟ يا أساطير الاوّلين و افسانه‌هاى پيشينيان است ؟ يا هذيان و سخنان لا طائل و بى فائده است ؟ بالاخره تفكير و تقديرش به اين نقطه استقرار يافت كه سحر است كه از كلام بشرى برخاسته و اثر مغناطيس آن مانند سحر جادوگران كه بر روى نفوس اثر ميگذارد و بين زن و شوهرش و بين مرد و خانواده‌اش و فرزندانش افتراق مىافكند ، به همين نحو قرآن سحرى است كه در نفوس اثر ميگذارد و آنان را به معانى و نكات واردهء در خود مجذوب مىكند ؛ و ليكن سحر انتخاب شده و تعيين شده‌اى است .\r\nقرآن ميگويد : « وليد فكر كرد و سنجش نمود ؛ پس نابود و كشته گردد وليد ، چگونه سنجش نمود ؟ و سپس باز نابود و كشته شود ، چگونه سنجش كرد ؟ و سپس نظرى افكند و پس از آن صورت خود را عَبوس و گرفته نمود ، و در آن حالت ، اكراه و ناپسندى خود را در چهره ظاهر ساخت ، و سپس از معانى و حقائق قرآن يكباره إعراض نمود و به واقعيّات آن پشت كرد و استكبار و خودپسندى خود را\r\n\r\n","description":"","footnote":"","page_name":" 304 ","page_number":322},
  {"content":"\r\n\r\nهويدا نمود و گفت : اين قرآن نيست مگر سحر مشخّص و معيّن و انتخاب شده‌اى ؛ اين قرآن نيست مگر گفتار بشر . » خداوند ميفرمايد :\r\n« من او را به سَقَر آتش ميزنم .\r\nاى رسول ما ! ميدانى سقر چيست ؟ آتشى است كه دست ردّ بر سينهء كسى نمىنهد و همه را در كام خود فرو مىبرد ، و چيزى را باقى نميگذارد و رها نمىكند ، پوست بدن را سياه و سوخته مىكند . و بر آن آتش دوزخ نوزده فرشتهء عذاب مأموريّت پاسدارى و محافظت آن را دارند . »\r\n\r\nاستهزاء قريش نسبت به آيات قرآن\r\n« از ابن عبّاس روايت است كه چون اين آيه نازل شد :  عَلَيْها تِسْعَةَ عَشَرَ  ، يعنى پاسداران جهنّم نوزده نفرند ؛ أبو جهل از روى تمسخر به طائفهء قريش گفت : مادرهايتان به عزايتان بنشينند ! من شنيده‌ام كه ابن أبى كَبْشَه ( منظور حضرت رسول الله است ) ميگويد : پاسداران و موكّلان بر جهنّم نوزده نفرند . و شما جماعتى هستيد ؛ آيا هر ده نفر از شما نمىتوانند مجتمعاً حمله كنند بر يك نفر از خزنهء جهنّم هجوم آورند و او را با شدّت بگيرند ، و اين جهنّمى را كه محمّد ميگويد ، از اين نوزده پاسبان آسوده كنند ؟\r\nأبو الاسد بن اسَيْد بن كلدة جَمَحىّ كه مرد پهلوان و شجاعى بود گفت : من به تنهائى از عهدهء هفده تن از آنها بر مىآيم ، و شما نيز مرا از شرّ آن دو تن باقيمانده كفايت كنيد . « 1 » »\r\n\r\nردّ منكرين خدا و معاد ، بر اساس استكبار است\r\nروح تنمّر و سركشى كه در بشر است او را از تسليم و انقياد در\r\n\r\n\r\n","description":"","footnote":"\r\n( 1 ) « الميزان » ج 20 ، ص 170\r\n","page_name":" 305 ","page_number":323},
  {"content":"\r\n\r\nبرابر حقائق باز ميدارد ؛ و تا اين صفت علاج نپذيرد ، انكار منكرين به جاى خود باقى خواهد بود . وليد بن مُغَيره و أبو جهل و أبو لهب و أبو سفيان و أمثالهم مردم عامى نبودند ؛ مردم مطّلع و دنيا ديده و سفر كرده و به امپراطورىهاى ايران و روم رفته ، و از نقطهء نظر امور اجتماعى و سياسى از رؤساء و زمامداران و پيش قراولان و صاحب نظران عرب بودند ؛ ولى تسليم و تبعيّت از رسول الله و سپردن امور سياسى و اجتماعى و حكومت و ولايت بر مردم را به دست آن حضرت كه از نتائج و متفرّعات ايمان به خدا و توحيد است ، با روحيّهء مستكبرانهء آنان سازش نداشت .\r\nاين بود علّت سركشى و عدم انقياد و بر پا داشتن جنگها و تحريك احزاب و دستجات عليه رسول الله . مىگفتند : چرا پيغمبر خدا از طائفهء بشر است ؟ يعنى بايد فرشتهء ملكوتى باشد تا لياقت آن را داشته باشد كه ما افراد بشر در تحت اوامر و حكومت الهيّهء او درآئيم .\r\nحالا با هزار برهان و منطق و معجزه و آيات بخواهيد اين روح مستكبر و اين نفس خودپسند را رام كنيد ، مگر مىشود ؟ اگر رسول خدا از كلام توحيدى خود دست برميداشت و طبق آراء و افكار آنان عمل مينمود ، بدون شكّ همه تسليم مىشدند گرچه معجزه‌اى هم نمىآورد ؛ و تا اين روح استكبار در آنان است تسليم حقّ نمىشوند گرچه رسول الله صدها برابر آنچه از معجزات آورده است بار ديگر بياورد ، و گرچه هر روز براى آنان شقّ القمر كند و شقّ الشّمس نمايد ،\r\n\r\n","description":"","footnote":"","page_name":" 306 ","page_number":324},
  {"content":"\r\n\r\nو هر روز بر آب و آتش عبور كند و مرده زنده نمايد و كور مادرزاد و شخص پيس و جذامى را شفا بخشد .\r\nدربارهء حضرت عيسى بن مريم با وجود آن معجزات كه از جملهء آنها إحياء مردگان بود ، همه را حمل بر سحر كردند . چنان كه در سورهء مائده داستانش را خدا بيان مىكند :\r\n إِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَ عَلى والِدَتِكَ إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَ كَهْلًا وَ إِذْ عَلَّمْتُكَ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي وَ تُبْرِئُ الْأَكْمَهَ وَ الْأَبْرَصَ بِإِذْنِي وَ إِذْ تُخْرِجُ الْمَوْتى بِإِذْنِي وَ إِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ فَقالَ الَّذِينَ كَفَرُوا مِنْهُمْ إِنْ هذا إِلَّا سِحْرٌ مُبِينٌ .  « 1 »\r\n« در روزى كه خداوند فرستادگان از طرف خود را جمع مىكند ، به حضرت عيسى ميفرمايد :\r\nاى عيسى ! ياد بياور نعمت‌هائى را كه من بر تو و بر مادرت دادم ! در آن زمانى كه تو را به روح القُدس مؤيّد گردانيدم در وقتىكه طفلى در گاهواره بودى ، و در زمان كهولت ، با مردم سخن مىگفتى ! و در آن زمانى كه به تو كتاب و حكمت و توراة و انجيل را تعليم نمودم ! و در آن زمانى كه تو از گِل مثل صورت پرنده‌اى مىساختى به اذن من ، و پس از آن در او ميدميدى و بدين جهت آن گِل دميده شده به اذن من\r\n\r\n\r\n","description":"","footnote":"\r\n( 1 ) آيه 110 ، از سورهء 5 : المائدة\r\n","page_name":" 307 ","page_number":325},
  {"content":"\r\n\r\nبه صورت پرنده‌اى به پرواز در مىآمد ! و كور مادرزادى كه چشمهاى او بكلّى محو بود و كسى را كه به مرض پيس مبتلا بود ، به اذن من شفا ميدادى ! و در آن زمانى كه مردگان را به اذن من از ميان قبورشان زنده مينمودى و خارج ميكردى ! و در آن زمانى كه براى بنى إسرائيل از آيات و بيّنات آوردى و آنان قصد سوء نسبت به تو داشتند ؛ من آنها را از گزند رسانيدن به تو باز داشتم ! و بعد از اين آيات و معجزاتى كه به دست تو جارى شد ، مردمى كه ايمان نياوردند و به تو كافر شدند گفتند : اين كارها غير از سحر آشكارى ، چيز ديگرى نيست . »\r\nو در سورهء آل عمران ، چون خداوند همين معجزات را به علاوهء إخبار از غيب نسبت به آنچه مردم خورده بودند و يا در خانه‌هايشان ذخيره كرده بودند از حضرت عيسى بيان مىكند و آن حضرت از مردم احساس كفر مىنمايد و فقط حواريّون ايمان مىآورند ، در دنبال اين وقايع ميفرمايد :\r\n وَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ  . « 1 »\r\n« ( در مقابل معجزات عيسى ) مردم مَكر نمودند و خداوند مكر نمود ، و خداوند بهترين مكر كنندگان است . »\r\nبارى نسبتِ به سحر دادن و خدعه زدن به انبياء كار تازه‌اى نبوده است ، تمام پيامبران به اين مشكلات مبتلا بوده‌اند . و همه بر اساس حسّ بلندمنشى است كه در قرآن مجيد از آن به علوّ و استكبار تعبير شده است .\r\n\r\n\r\n","description":"","footnote":"\r\n( 1 ) آيه 54 ، از سورهء 3 : ءَال عمران\r\n","page_name":" 308 ","page_number":326},
  {"content":"\r\n\r\nوجود رسول الله صلّى الله عليه و آله و سلّم و حركات و سكنات و منطق و سكوت آن حضرت معجزه بوده است .\r\n\r\nقرآن بالاترين معجزات است\r\nهمين قرآنى كه امروز در دست ماست و ما هر صبح و شب ميخوانيم ، همان قرآنى است كه در آن زمان آن را سحر مىپنداشتند و بر اين اساس رسول خدا را ساحر ميدانستند . اين قرآن كدام آيه‌اش سحر است ؟ اين قرآنى كه از نقطهء نظر دقائق معانى ، و رقائق و لطائف نكات ، و اتقان و إحكام قوانين ، و آداب و سُنن ، و از نقطهء نظر حقائق عرفانيّه ، و بيان مراتب توحيد حضرت بارى تعالى شأنه ، و تطبيق أخبار انبياء سالف و امّت‌هاى آنان با متن واقع و حقيقت امر ؛ بزرگترين و شگفت انگيزترين معجزه از معجزات رسول اكرم و تمام انبياى سالف است و امروز در دست ماست ، و حقّاً هر چه دائرهء علوم و معارف ما بيشتر گسترش پيدا مىكند به إعجاز و إعجاب اين يگانه تحفهء الهيّه بيشتر پى مىبريم ؛ معجزهء باقيهء رسول الله تا روز قيامت است .\r\nإعجاز قرآن نه از نقطهء نظر فصاحت و بلاغت است ؛ زيرا قرآن براى طائفهء عرب زبان فقط نازل نشده است ، بلكه براى تمام مردم جهان است ؛ و در اين صورت چگونه مىتوان فصاحت و بلاغت آن را اعجاز همگانى گرفت . و در آيه‌اى و يا روايتى نيز نمىيابيم كه قرآن از اين جهات تحدّى نموده باشد ، و مردم را به آوردن مثل آن فرا خوانده باشد .\r\nبلكه اعجاز قرآن همان معانى و حقائق واقعه در تحت مدلول\r\n\r\n","description":"","footnote":"","page_name":" 309 ","page_number":327},
  {"content":"\r\n\r\nالفاظ است كه تا روز بازپسين هدايت تمام جوامع بشرى ، چه سپيد و چه سياه ، و چه متمدّن و چه بيابانى ، و چه عالِم و چه عامّى را در هر نقطه از نقاط جهان بر عهده گرفته است ، و ارائهء طريق و ايصال آنان را به مقام توحيد حضرت احديّت عزّ و جلّ متكفّل است ؛ اين از نقطهء نظر اعجاز خود قرآن كريم .\r\n\r\nيكى از معجزات رسول الله ، حفظ قرآن بود\r\nو امّا از نقطهء نظر معجزه بودن وجود رسول الله ، مطلبى به نظر حقير آمده است كه شايان دقّت است ؛ و اين مطلب را تا به حال از كسى نشنيده‌ام و يا در كتابى نديده‌ام .\r\nو آن اينكه ما ميدانيم رسول اكرم صلّى الله عليه و آله و سلّم قرآن را بدون يك حرف كم و زياد ، حافظ بوده‌اند و در نمازهاى واجبه و مستحبّه ميخوانده‌اند ، بخصوص در ركعات نماز شب . و در روايت است كه آن حضرت پنج سورهء مُسبِّحات را كه سوره‌هاى حديد ، حَشر ، صفّ ، جُمُعَة و تَغابن است هر شب قبل از خواب ميخوانده‌اند .\r\nو چون از علّت قرائت اين سوره‌ها از آن حضرت سؤال كردند ، در پاسخ فرمودند : در هر يك از اين سوره‌ها آيه‌اى است كه به منزلهء هزار آيه از قرآن است . و بنا بر همين اساس در روايت وارد شده است كه هر كس مسبّحات را شب قبل از خواب بخواند ، نمىميرد مگر آنكه رسول اكرم را مىبيند ، و آن حضرت محلّ و مقام او را در بهشت به وى نشان ميدهند .\r\nو اين حافظ بودن قرآن نسبت به رسول الله معجزه است ، چون\r\n\r\n","description":"","footnote":"","page_name":" 310 ","page_number":328},
  {"content":"\r\n\r\nغير از حفظ سائر افراد است .\r\nرسول خدا صلّى الله عليه و آله و سلّم خطّ نداشتند ، و آياتى كه بر آن حضرت وحى مىشد ، خود نمىنوشتند ؛ و در اين مسأله ابداً جاى شكّ و ترديد نيست . در تمام مدّت عمر ، كسى رسول الله را با قلم و كاغذ نديد كه حتّى يك آيه را خودشان بنويسند ، بلكه به كُتّاب وحى مراجعه مىشد و آنان مىنوشتند . رسول الله قرائت ميكردند و آنها مىنوشتند .\r\nو اين مسأله جاى تعجّب است كه رسول الله با آنكه خطّ نداشتند و آيات را خود نمىنوشتند ، اين سوره‌ها و سائر سوره‌هاى قرآن را بعد از نزول و بعد از ماه‌ها و سالها و بعد از بيست سال و زيادتر بدون يك كلمه يا يك حرف كم و بيش ميخواندند .\r\nاين چه قوّهء حافظه‌اى بوده است ؟ و اصولًا آيا مىتوان اين‌گونه حفظ را شدّت و قدرت قوّهء حافظه ناميد ؟\r\nآيا در تمام دوران تاريخ بشريّت چنين امرى نظيرش ديده شده است ؟ آيا قوىترين سخنگويان و زبردست‌ترين خطباء ، بدون ضبط سخنان خود به نوشتن يا به آلت ضبط صوت ، مىتوانند فقط به قدر يك دقيقه عين عبارات انشاءشدهء خود را در هنگام خطابه يا بعد از آن بدون يك حرف پيش و پس و كم و زياد بازگو كنند ؟\r\nو مسلمانان آن زمان ، آيات قرآن را نزد رسول الله ميخوانده‌اند و رسول الله مواضع اشتباه را تصحيح مينموده‌اند ؛ حتّى « واو » به جاى « فاء » و « فاء » به جاى « واو » اشتباه نمىشد ؛ « وَ يَعْلَمُونَ » ، « فَيَعْلَمُونَ »\r\n\r\n","description":"","footnote":"","page_name":" 311 ","page_number":329},
  {"content":"\r\n\r\nگفته نمىشد . و اين بسيار عجيب و غريب است كه هر چه تأمّل در اطراف و جوانب آن بيشتر گردد اعجاز آن مشهودتر مىشود .\r\nاين حقير اخيراً اين مسأله را با حضرت استاد گرامى خود : عالِم بى بديل و فقيه نبيل آية الله استاد علّامهء طباطبائى مُدّ ظلّه العالى در ميان گذاشتم .\r\nفرمودند : آرى مطلب همين طور است كه ميگوئيد ! رسول الله آيات قرآن را بدون يك حرف پس و پيش ميخوانده‌اند ؛ و حتّى عين عباراتى را كه سالهاى قبل فرموده بودند ، در موضع حاجت بازگو ميكردند ؛ و كَأنّه اين عبارت را السّاعه فرموده‌اند .\r\nدر هنگام رحلت آن حضرت كه حضرت فاطمه سلام الله علَيها بسيار ناراحت بودند و گريه ميكردند و وَا سَوأَتَاهُ و وَا سَوأَةَ أَبِى مىگفتند كه به قول ما پارسى زبانان نداى واويلايش بلند بود ، حضرت رسول به او فرمودند : اى فاطمه ! اين‌طور سخن نگو ! همان كلمات را بگو كه من در مرگ فرزندم إبراهيم گفتم :\r\nالْقَلْبُ يَحْزُنُ ، وَ الْعَيْنُ تَدْمَعُ ، وَ لَا نَقُولُ إلَّا حَقّاً ؛ وَ إنَّا بِكَ يَا إبْرَاهِيمُ لَمَحْزُونُونَ .\r\nببينيد : رسول اكرم صلّى الله عليه و آله و سلّم در حال سَكرات موت ، كه مرض از هر جانب بر او غالب شده و حال عادى آن حضرت را تبديل به سنگينى و انقلاب نموده است ، در آن حالِ شديد ، آن حضرت عين عبارتى را كه سالها قبل در مرگ ابراهيم فرموده بودند بازگو مىكنند .\r\n\r\n","description":"","footnote":"","page_name":" 312 ","page_number":330},
  {"content":"\r\n\r\nاين عجيب معجزه‌اى است ! آرى ، اين احاطهء بر ملكوت است و سيطرهء بر عالم معنى ، و ارتباطى به قوّهء حافظه و مسائل مادّيّه ندارد - تمام شد كلام استاد أدام الله ظِلّه .\r\nو حقير در اينجا ميگويد : چقدر تفاوت است بين اين كلامى كه حكايت از متن واقع مىكند ، و بين قول عُمَر كه چون رسول الله كاغذ و دوات خواستند تا چيزى بنويسند كه مردم گمراه نشوند گفت : قَدْ غَلَبَهُ الْوَجَعُ ؛ إنَّ الرَّجُلَ لَيَهْجُرُ . « 1 » « درد بر او غلبه كرده است ، و اين مرد هذيان ميگويد . »\r\n\r\nاز جملهء آيات دالّهء بر معاد داستان اصحاب كهف و رقيم است\r\nاز جمله آيات الهيّه كه دلالت بر معاد دارد ، داستان اصحاب كهف و رقيم است .\r\nاين داستان از مشهورات بين اهل ملل و نحل و تواريخ است و قرآن كريم شرحى از آن را به قدرى كه شاهد براى مسألهء معاد است بيان كرده است . جملهء اين آيات از آيه ششم تا آيه بيست و ششم از سورهء كهف آمده است .\r\nخداوند در ضمن بيان اين قضيّه كه سيصد و نه سال تمام آنان را به خواب عميق فرو برد و سپس بيدار نمود صريحاً ميفرمايد :\r\n وَ كَذلِكَ أَعْثَرْنا عَلَيْهِمْ لِيَعْلَمُوا أَنَّ وَعْدَ اللَّهِ حَقٌّ وَ أَنَّ السَّاعَةَ لا رَيْبَ فِيها .  « 2 »\r\n« و اينچنين ما مردم را بر احوال آنان مطّلع نموديم تا بدانند كه\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 8 ، ص 274\r\n( 2 ) قسمتى از آيه 21 ، از سورهء 18 : الكهف\r\n","page_name":" 313 ","page_number":331},
  {"content":"\r\n\r\nوعدهء خدا حقّ است ، و حقّاً كه در ساعت قيامت ترديد و شكّى نيست . »\r\nدر ابتداء خدا ميفرمايد :\r\n   فَلَعَلَّكَ باخِعٌ نَفْسَكَ عَلى آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً * إِنَّا جَعَلْنا ما عَلَى الْأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا * وَ إِنَّا لَجاعِلُونَ ما عَلَيْها صَعِيداً جُرُزاً    « 1 »\r\n« شايد كه تو بواسطهء أسف خوردن بر عدم ايمان اين مردم ميخواهى خود را به هلاكت در افكنى !\r\nما آنچه در روى زمين آفريديم زينتهائى است كه بر آن قرار داديم تا بيازمائيم كه عمل كداميك بهتر است . و ما بالاخره روى زمين را پاك و خالى و چون سنگِ صاف بى محتوى و بى نقوش و صُوَر خواهيم كرد . »\r\nو از اينجا شروع ميفرمايد به متن قصّهء اصحاب كَهف :\r\n أَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً .  « 2 »\r\n« آيا تو چنين مىپندارى كه قصّهء اصحاب كهف و رقيم ، از آيات عجيبهء ما بوده است ؟ »\r\n\r\nداستان اصحاب كهف و رقيم\r\nو سپس شروع ميفرمايد به شرح اين داستان :\r\nاصحاب كهف و رقيم جوانمردانى بودند كه در يك مجتمع وَثَنى\r\n\r\n\r\n","description":"","footnote":"\r\n( 1 ) آيات 6 تا 8 ، از سورهء 18 : الكهف\r\n( 2 ) آيه 9 ، از سورهء 18 : الكهف\r\n","page_name":" 314 ","page_number":332},
  {"content":"\r\n\r\nكه عبادت اوثان و اصنام در آن رائج و دارج بوده است نشو و نما يافته ، و چون دين توحيد در آن مجتمع راه پيدا كرد ، ايمان آورده و تنها خداوند خالق زمين و آسمان را پرستيده ، و از عبادت ارباب انواع تجبّرى سر باز زدند . و سپس مردم با آنها معاملهء سخت نموده و با شدّت و تضييق و عذاب ، آنها را وادار به عبادت اوثان و ترك دين توحيد و آئين يگانه‌پرستى نمودند ، بطورى كه هر كه از آنها بر مخالفت خود اصرار مىورزيد به سخت‌ترين وجهى او را مىكشتند .\r\nاين جوانمردان از روى بصيرت ايمان به خدا آوردند ، و خداوند بر هدايت آنها افزود ، و درهاى علم و معرفت را به روى آنان گشود و از انوار الهيّه به قدرى كه آنان را صاحب يقين گرداند بر آنها مكشوف ساخت و دل‌هاى آنها را به خود مرتبط گردانيد ، بطورى كه غير از خدا از هيچ موجودى ترس و هراس نداشتند ، و ناگوارىهاى سخت و حوادث ناپسند آنان را به وحشت نمىانداخت .\r\nآنان ميدانستند كه اگر در چنين اجتماعى زيست كنند - اين اجتماع جاهلى مستكبر - هيچ چاره ندارند به جز آنكه طبق سيرهء آنان رفتار كنند ، و به كلمه و گفتار حقّ سخن نگويند و به شريعت حقّ رفتار ننمايند . و چون راه توحيد و ترك شرك را يافته بودند ، دانستند كه فقط يگانه راه نجات آنان اعتزال و كناره گيرى از مجتمع جاهلى است .\r\nبنابراين ، از هم آهنگى با مجتمع شرك و جاهلى امتناع نموده ، و با دلى محكم و ايمانى مستحكم بدون هيچ پروائى براى إعلان توحيد حقّ تعالى و تقدّس قيام نمودند ، و ردّاً علَى القوم جِهاراً اعلان\r\n\r\n","description":"","footnote":"","page_name":" 315 ","page_number":333},
  {"content":"\r\n\r\nكردند :\r\n\r\nداستان اصحاب كهف طبق حكايت قرآن\r\n  رَبُّنا رَبُّ السَّماواتِ وَ الْأَرْضِ لَنْ نَدْعُوَا مِنْ دُونِهِ إِلهاً لَقَدْ قُلْنا إِذاً شَطَطاً * هؤُلاءِ قَوْمُنَا اتَّخَذُوا مِنْ دُونِهِ آلِهَةً لَوْ لا يَأْتُونَ عَلَيْهِمْ بِسُلْطانٍ بَيِّنٍ فَمَنْ أَظْلَمُ مِمَّنِ افْتَرى عَلَى اللَّهِ كَذِباً   « 1 »   .  \r\n« پروردگار ما پروردگار آسمان‌ها و زمين است . ما غير از او هيچ خدائى را نمىخوانيم و عبادت نمىكنيم ؛ و در غير اين صورت گفتار ما ياوه و بدون معنى خواهد بود .\r\nاين جماعتِ اقوام ما ، كسانى هستند كه غير از خدا براى تدبير امور خويش مؤثّرى قائل مىباشند . آنان چرا براى آلهه و ارباب خود كه به پرستش آنها قيام مىكنند ، دليل روشن و حجّت واضحى اقامه نمىكنند ؟ پس چه كسانى ظلم و ستم آنها از اينها افزون است كه بر خداى خود افتراء و دروغ مىبندند ؟ »\r\nو سپس با خود گفتند :\r\n وَ إِذِ اعْتَزَلْتُمُوهُمْ وَ ما يَعْبُدُونَ إِلَّا اللَّهَ فَأْوُوا إِلَى الْكَهْفِ يَنْشُرْ لَكُمْ رَبُّكُمْ مِنْ رَحْمَتِهِ وَ يُهَيِّئْ لَكُمْ مِنْ أَمْرِكُمْ مِرْفَقاً  . « 2 »\r\n« و چون شما از اين جماعت وَثَنىمذهب ، و از اربابانشان و آلهه و خدايانشان كناره گرفتيد ، پس بسوى كهف پناه بريد و آنجا را مأواى خود قرار دهيد ؛ تا آنكه خداوند از رحمت خود بر شما افاضه كند ، و براى شما در امر خودتان سهولت و مرافقتى مقدّر فرمايد ! »\r\n\r\n\r\n","description":"","footnote":"\r\n( 1 ) » قسمتى از آيه 14 و آيه 15 ، از سورهء 18 : الكهف\r\n( 2 ) آيه 16 ، از سورهء 18 : الكهف\r\n","page_name":" 316 ","page_number":334},
  {"content":"\r\n\r\nپس از آن داخل كهف رفتند ، و در مكان واسعى در داخل آن جاى گرفتند . و سگ آنان نيز دو دست خود را در دهانهء كهف دراز نموده بود . و چون ميدانستند كه اگر قوم از مكان آنان اطّلاع پيدا كنند ، آنان را مىكُشند و به شكنجه و عذاب ميگيرند ، لذا در مقامِ دعا نسبت به خداى خود چنين خواستند :\r\n فَقالُوا رَبَّنا آتِنا مِنْ لَدُنْكَ رَحْمَةً وَ هَيِّئْ لَنا مِنْ أَمْرِنا رَشَداً .  « 1 »\r\n« پس گفتند : اى پروردگار ما ! از نزد خودت رحمتى بر ما ارزانى دار ! و در امر ما رشد و موفّقيّت و وصول به مطلوب را مقدّر و مهيّا فرما ! »\r\n فَضَرَبْنا عَلَى آذانِهِمْ فِي الْكَهْفِ سِنِينَ عَدَداً .  « 2 »\r\n« و ما بنا بر دعا و درخواست آنان ، ساليانى بر گوشهاى آنان زديم كه بخفتند و به راحتى فرو رفتند . »\r\nو سگ آنان هم با خودشان به خواب رفت ( و كلبهم معهم ) . و مدّت سيصد و نُه سال قمرى كه سيصد سال شمسى مىشود به خواب رفتند :  ثَلاثَ مِائَةٍ سِنِينَ وَ ازْدَادُوا تِسْعاً .  « 3 »\r\nتا آنكه ميفرمايد :\r\n وَ كَذلِكَ بَعَثْناهُمْ لِيَتَساءَلُوا بَيْنَهُمْ قالَ قائِلٌ مِنْهُمْ كَمْ لَبِثْتُمْ \r\n\r\n\r\n","description":"","footnote":"\r\n( 1 ) قسمتى از آيه 10 ، از سورهء 18 : الكهف\r\n( 2 ) آيه 11 ، از سورهء 18 : الكهف\r\n( 3 ) قسمتى از آيه 25 ، از سورهء 18 : الكهف\r\n","page_name":" 317 ","page_number":335},
  {"content":"\r\n\r\n قالُوا لَبِثْنا يَوْماً أَوْ بَعْضَ يَوْمٍ قالُوا رَبُّكُمْ أَعْلَمُ بِما لَبِثْتُمْ .  « 1 »\r\n« و اينچنين ما آنها را برانگيختيم و بيدار كرديم براى آنكه در ميان خود به گفتگو و مكالمه پردازند .\r\nيك نفر از آنان به ديگران گفت : شما چقدر درنگ كرده ايد ؟\r\nآنان در پاسخ گفتند : يك روز يا مقدارى از يك روز !\r\nچند نفر ديگر از آنان در پاسخ گفتند : خداوند و پروردگار شما داناتر است به مقدار درنگ شما ! »\r\nو نيز مطلب را قرآن كريم ادامه ميدهد تا آنكه ميفرمايد :\r\n وَ كَذلِكَ أَعْثَرْنا عَلَيْهِمْ لِيَعْلَمُوا أَنَّ وَعْدَ اللَّهِ حَقٌّ وَ أَنَّ السَّاعَةَ لا رَيْبَ فِيها  « 2 » .\r\n« و اينچنين ما مردم را و اهل مدينه و شهر را بر احوال آنها آگاه كرديم تا بدانند كه وعدهء خداوند حقّ است ، و آمدن ساعت قيامت و فرا رسيدن موعد معهود جاى شكّ و ترديد نيست . »\r\nو از اينجا به دست مىآيد كه داستان اصحاب كهف ، و پنهان شدن آنها در مغاره ، و خوابيدن سيصد و نُه سال و برانگيختن آنان را پس از اين مدّت طولانى ، و آمدن به شهر براى خريد طعام ، و اطّلاع مردم بر اين داستان همه و همه براى اعلام و اعلان قضيّهء معاد و كيفيّت آن ، و عدم استبعاد آن بوده است .\r\n\r\nداستان اصحاب كهف طبق « تفسير قمّى »\r\nخصوصيّات داستان را ارباب احاديث و تفاسير ، مختلف ذكر\r\n\r\n\r\n","description":"","footnote":"\r\n( 1 ) نيمهء اوّل آيه 19 ، از سورهء 18 : الكهف\r\n( 2 ) همان مصدر آيه : 21\r\n","page_name":" 318 ","page_number":336},
  {"content":"\r\n\r\nكرده‌اند . و ما شرح اين قضيّه را در اينجا طبق روايت وارده در « تفسير علىّ بن إبراهيم قمّى » ذكر مىكنيم :\r\n\r\nداستان اصحاب كهف در روايات\r\n« علىّ بن إبراهيم ميگويد : حديث كرد براى من پدرم از ابن أبى عُمَير از أبو بصير از حضرت امام جعفر صادق عليه السّلام كه آن حضرت فرمود : سبب نزول سورهء كهف اين است كه طائفهء قريش ، سه نفر را بسوى نَجران فرستادند تا از يهود و نصارى مسائلى را ياد بگيرند ، تا آن مسائل را از رسول الله سؤال كنند .\r\nآن سه تن عبارت بودند از نَضْر بن حارث بن كَلْدَة و عُقْبة بن أبى مُعَيط و عاصِ بن وائِل .\r\nاين سه نفر حركت كردند بسوى نجران ، و به نزد علماء يهود در آنجا رفتند و در خواست تعلّم مسائلى را از آنها نمودند .\r\nعلماء يهود گفتند : شما از محمّد از سه مسأله پرسش كنيد ؛ اگر طبق مداركى كه در نزد ماست به شما پاسخ گفت ، پس بدانيد كه او صادق و راستگو است ؛ و سپس از يك مسألهء واحد ديگرى نيز سؤال كنيد ؛ اگر مدّعى شد كه ميداند ، بدانيد كه او كاذب و دروغگو است !\r\nآن سه تن قرشى گفتند : آن مسائل چيست ؟\r\nعلماء يهود گفتند : از محمّد بپرسيد كه آن جوانان و جوانمردانى كه در زمان پيشين بوده‌اند ، و از ميان قوم و اهل شهر خود خارج شدند و غيبت نمودند و خوابيدند ؛ چقدر خوابشان به طول انجاميد تا آنكه از خواب بيدار شدند ؟ و تعداد آنها چند نفر بوده است ؟ و با آنها از غير آنان چه بوده است ؟ و داستان و قصّهء آنها چيست ؟\r\n\r\n","description":"","footnote":"","page_name":" 319 ","page_number":337},
  {"content":"\r\n\r\nو ديگر بپرسيد از حضرت موسى در وقتى كه خداوند او را امر كرد كه از آن عالِم پيروى كند ، و از او تعلّم كند و فرا گيرد ؛ آن عالِم كه بود ؟ و چگونه از او تبعيّت كرد ؟ و داستان او با آن عالم چيست ؟\r\nو ديگر بپرسيد از مردى كه در گردش بود ، و از محلّ غروب خورشيد تا محلّ طلوع آن را بپيمود تا به سدّ يأجوج و مأجوج رسيد ؛ آن مرد كه بود ؟ و داستان و قصّهء او چيست ؟\r\nو سپس مفصّلًا آنها شرح اين سه مسأله را براى آن سه نفر املاء كردند و گفتند : اگر محمّد پاسخ شما را طبق آنچه ما براى شما شرح داديم بيان كرد پس بدانيد كه او صادق است ، و اگر بر خلاف اين بيان كرد بدانيد كه كاذب است و تصديق او را ننمائيد !\r\nقريش پرسيدند : پس آن مسأله چهارم كدام است ؟\r\nيهود گفتند : از او بپرسيد كه قيامت چه موقع بر پا خواهد شد ! اگر مدّعى شد كه من هنگام فرا رسيدن قيامت را ميدانم ، بدانيد كه دروغگو است ! چون وقت قيامت را غير از ذات خداوند تبارك و تعالى هيچكس نميداند .\r\nآن سه تن از نَجران باز گشتند ، و به نزد أبو طالب در مكّه آمدند و گفتند : اى أبو طالب ! فرزند برادر تو چنين مىپندارد كه از أخبار غيبيّهء آسمان بر او نازل مىشود ، و ما مسائلى داريم ؛ اگر پاسخ ما را داد ميدانيم كه در دعواى خود صادق است ، و اگر پاسخ نداد ميدانيم كه كاذب است !\r\nأبو طالب گفت : از هر چه ميخواهيد از اين مسائلى كه مورد نظر\r\n\r\n","description":"","footnote":"","page_name":" 320 ","page_number":338},
  {"content":"\r\n\r\nشماست از او سؤال كنيد . قريش از آن سه مسأله از رسول الله سؤال نمودند .\r\nرسول الله بدون آنكه جواب را مقرون به اراده و مشيّت خدا كند و « إن شاء الله » بگويد فرمود : من فردا جواب شما را مىدهم . ( به اميد آنكه تا فردا جبرائيل امين مىآيد و پاسخ اين مسائل را از ناحيهء مقدّس ذات حقّ تعالى مىآورد . )\r\nدر اين حال مدّت چهل روز ، وحى از رسول خدا منقطع و مختفى شد ، تا به سرحدّى كه رسول خدا را غم و اندوه فرا گرفت ، و صحابه كه ايمان آورده بودند و پيوسته با آن حضرت بودند ، در شكّ و ترديد افتادند . و قريش خوشحال شدند ، و پيامبر و مؤمنين را مسخره و اذيّت ميكردند . و حزن و اندوه أبو طالب فزونى گرفت .\r\nچون چهل روز به پايان رسيد ، بر پيامبر اكرم سورهء كهف نازل شد .\r\nرسول خدا از جبرائيل پرسيد : درنگ كردى ! و در پاسخ اين سؤالات كُندى و تأمّل كردى !\r\nجبرائيل گفت : ما ابداً چنين توانائى را در خود نداريم كه بدون اذن و فرمان خدا فرود آئيم ! در اين حال خداوند اين آيات را فرستاد :\r\n أَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً . \r\nو سپس قصّه و داستان را براى رسول الله بيان كرد و گفت :\r\n إِذْ أَوَى الْفِتْيَةُ إِلَى الْكَهْفِ فَقالُوا رَبَّنا آتِنا مِنْ لَدُنْكَ رَحْمَةً وَ \r\n\r\n","description":"","footnote":"","page_name":" 321 ","page_number":339},
  {"content":"\r\n\r\n هَيِّئْ لَنا مِنْ أَمْرِنا رَشَداً . \r\nپس حضرت صادق عليه السّلام فرمودند : اصحاب كهف و رقيم در زمان پادشاه جابر و سركشى بودند كه تمام اهل مملكت خود را به پرستش بتها فرا ميخواند ، و كسى كه دعوت او را اجابت نمىنمود او را مىكشت .\r\nو آن جوانان گروهى از ايمان‌آورندگان به خداى تعالى بودند كه پيوسته خداوند عزّ و جلّ را عبادت ميكردند . و پادشاه در دروازهء شهر افرادى را گماشته بود كه نمىگذاشتند كسى از شهر خارج شود مگر آنكه براى بت‌ها سجده كند .\r\nآن جوانان به بهانهء صيد خارج شدند . و در راه ، عبورشان به چوپانى افتاد و او را به طريقه و آئين خود و به مرام و مقصود خود دعوت كردند .\r\nآن چوپان دعوت آنان را اجابت نكرد ؛ ليكن سگ آن چوپان دعوت را اجابت نمود ، و با آنان به راه افتاد .\r\nحضرت صادق عليه السّلام فرمودند : هيچكدام از بهائم داخل بهشت نمىشوند مگر سه عدد از آنها كه عبارتند از : خر بلعم باعورا و گرگ يوسف « 1 » و سگ اصحاب كهف .\r\n\r\n\r\n","description":"","footnote":"\r\n( 1 ) در تفسير « منهج الصّادقين » ج 5 ، ص 22 و 23 ، در ذيل آيه 17 و 18 از سورهء يوسف :  قالُوا يا أَبانا إِنَّا ذَهَبْنا نَسْتَبِقُ وَ تَرَكْنا يُوسُفَ عِنْدَ مَتاعِنا فَأَكَلَهُ الذِّئْبُ  - الآيتين « برادران يوسف گفتند : اى پدر ، ما براى مسابقه به صحرا رفتيم و يوسف را تنها نزد اثاثمان گذاشتيم پس گرگ او را خورد . » گويد :\r\n","page_name":" 322 ","page_number":340},
  {"content":"\r\n\r\n\r\n\r\n","description":"","footnote":"\r\n- « مروى است كه . . . پدر ، ايشان را گفت : اگر چنانست كه راست ميگوئيد ، اين گرگ كه يوسف را خورده بگيريد نزد من آوريد تا صدق قول شما را از او معلوم كنم . ايشان به صحرا رفتند و گرگى بگرفتند و دست و پاى وى را ببستند و نزد پدر آورده بيفكندند و گفتند : اين گرگى است كه يوسف را خورده . يعقوب گفت : دست و پاى او را بگشائيد ! چون وى را گشودند يعقوب گفت : اى گرگ نزد من آى ! آن گرگ بيامد و نزد يعقوب بايستاد . يعقوب گفت : اى گرگ ! شرم ندارى كه ميوهء دل من و روشنى هر دو چشم مرا بخوردى ؟ گرگ به آواز آمد كه : لا بِحَقِّ شَيْبَتِكَ يا نَبىَّ اللهِ ما أكَلْتُ وَلَدَكَ ! وَ إنَّ لُحومَكُمْ وَ دِماءَكُمْ مَعاشِرَ الانْبياءِ مُحَرَّمَةٌ عَلَيْنا ، وَ إِنّى لَمَظْلومٌ مَكْذوبٌ عَلَىَّ غَريبٌ فى بِلادِكُمْ . « بحقّ پيرى و موى سفيد تو كه من فرزند تو را نخورده‌ام ! بدرستى كه خون و گوشت شما كه پيغمبرانيد بر ما حرام است ، و من مظلومم و بر من دروغ بسته‌اند و در اين زمين غريبم . »\r\nگفت : براى چه به اين زمين آمده‌اى ؟ گفت : يا نبىّ الله ! مرا اينجا خويشانند ؛ ديروز به زيارت ايشان آمده بودم پسران تو مرا گرفتند و بر بستند و نزد شما آوردند و اين دروغ بر من بستند . يعقوب نزد ديدن اين حال و شنيدن اين مقال از گرگ ، گفت كه :  بَلْ سَوَّلَتْ لَكُمْ أَنْفُسُكُمْ  .\r\nهمين جريان را در « تفسير أبو الفتوح رازى » ج 6 ، ص 351 و 352 ؛ و « الدّرّ المنثور » ج 4 ، ص 10 ؛ و « تفسير سورهء يوسف » أبو حامد غزالى ، ص 45 تا ص 47 از طبع سنگى نيز در ذيل همين آيه نقل نموده‌اند .\r\nو مؤيّد اين داستان روايتى است كه مرحوم مجلسى در « بحار الانوار » طبع حروفى ، ج 41 ، ص 238 و 239 ، از « كشف اليقين » نقل كرده است كه : روزى حضرت أمير المؤمنين عليه السّلام در بعضى از طرقات كوفه با گرگى برخورد كردند و او در ضمن كلام خود با حضرت ، عرض كرد : من گرگ شريفى هستم . چون حضرت دليل اين مطلب را از او پرسيدند گفت :\r\nلِانّى مِنْ شيعَتِكَ ، وَ أخْبَرَنى أبى أنّى مِنْ وُلْدِ ذَلِكَ الذِّئْبِ الَّذى اصْطادَهُ أوْلادُ يَعْقوبَ فَقالوا : هَذا أكَلَ أخانا بِالامْسِ وَ إنَّهُ مُتَّهَمٌ\r\n","page_name":" 323 ","page_number":341},
  {"content":"\r\n\r\nبارى ، اصحاب كهف از شهر خود به بهانهء شكار خارج شدند ؛ چون از دين و آئين پادشاه در ترس و هراس بودند . و چون شب فرارسيد ، داخل در غارى شدند ؛ و آن سگ نيز با آنان معيّت داشت .\r\nخداوند پينكى و حالت خواب آلودگى را بر آنان مستولى ساخت ؛ همچنان كه فرمايد :  فَضَرَبْنا عَلَى آذانِهِمْ فِي الْكَهْفِ سِنِينَ عَدَداً . \r\n\r\n\r\n","description":"","footnote":"\r\n- « زيرا من از شيعيان شما هستم ، و پدرم به من خبر داد كه من از نسل آن گرگى هستم كه فرزندان يعقوب او را گرفتند و گفتند : او برادر ما را خورده ، و به او تهمت زدند . »\r\nو نيز مرحوم مجلسى در ج 10 « بحار » ص 79 ، به نقل از « عيون أخبار الرّضا » ج 1 ، ص 244 ، و « علل الشّرائع » ص 595 ؛ و ص 85 ، به نقل از « مناقب » ابن شهرآشوب ج 1 ، ص 510 روايتى را از أمير المؤمنين عليه السّلام و در ج 46 ، ص 353 به نقل از « احتجاج » ج 2 ، ص 66 از امام محمّد باقر عليه السّلام آورده است كه از آن حضرت سؤال شد عَنْ شَىْءٍ مَكْذوبٍ عَلَيْهِ لَيْسَ مِنَ الْجِنِّ وَ لا مِنَ الإنْسِ ، فَقالَ : الذِّئْبُ الَّذى كَذَبَ عَلَيْهِ إخْوَةُ يوسُفَ .\r\n« گرگ يوسف » در أشعار ، مَثَل براى كسى است كه متّهم به كارى شده كه هرگز آن را انجام نداده است :\r\n و الله كه چو گرگ يوسفم و الله * بر خيره همى نهند بهتانم \r\n( مسعود سعد سلمان )\r\n به خون زرق مرا پيرهن بيالودند * و گرنه پاكتر از گرگ يوسفم ز گناه \r\n( انورى )\r\n در كوى تو معروفم وَزْ روى تو محروم * گرگ دهن آلوده و يوسف ندريده \r\n( سعدى )\r\n( « أمثال و حِكم دهخدا » ج 3 ، ص 1301 )\r\n","page_name":" 324 ","page_number":342},
  {"content":"\r\n\r\nآنان در آن غار آرميدند و به خواب عميق فرو رفتند ؛ تا زمانى كه خداوند آن پادشاه طاغى و ياغى و باغى را هلاك نمود ؛ و تمام افراد آن مملكت را نيز بميرانيد ، و اهل آن زمان منقرض شدند و زمان ديگرى پديد آمد و اهل ديگرى در آن زمان به ظهور رسيدند .\r\nدر اين حال اصحاب كهف از خواب بيدار شدند ، و بعضى از آنان به بعضى ديگر گفتند : چقدر زمان گذشته است كه ما در اينجا خوابيده‌ايم ؟\r\nديگران نگاهى به خورشيد افكندند و ديدند كه بالا آمده است ، لذا در پاسخ گفتند : درنگ ما در اينجا يك روز يا مقدارى از يك روز بوده است .\r\nو سپس به يك نفر از ميان خود گفتند : كه اين ورق پول را بگير ، و بطورى وارد شهر شو كه كسى تو را نشناسد ، و متنكّراً براى ما طعامى خريدارى كن و بياور ! چون اهل شهر اگر ما را بشناسند و از احوال ما مطّلع شوند ، بدون شكّ ما را خواهند كشت ، يا به دين و آئين خود وارد خواهند ساخت .\r\nآن مرد براى خريدارى غذا از كهف بسوى شهر رهسپار شد . ديد شهر غير از آنى است كه در خاطر خود معهود داشت ، و جماعتى را ديد كه همه به خلاف زىّ و عادت سابقين هستند .\r\nاو آنها را نشناخت و با زبان و تكلّم آنها نيز آشنا نبود ، و آنان نيز از زبان او خبرى نداشتند .\r\nبه دو گفتند : تو كه هستى ؟ و از كجا آمده‌اى ؟\r\n\r\n","description":"","footnote":"","page_name":" 325 ","page_number":343},
  {"content":"\r\n\r\nآن مرد ، آنان را از قضيّه و داستان خود آگاه كرد .\r\nپادشاه آن شهر با تمام ياران و اعوان خود براى كشف اين قضيّه به خارج شهر حركت كردند ، و آن مرد نيز همراه آنان بود . و آمدند تا به در غار رسيدند . و ميخواستند كه وارد شوند و از خصوصيّات با خبر شوند .\r\nبعضى از آنان مىگفتند كه : اين جماعت سه نفر هستند و چهارمى آنان سگ همراه آنهاست . و بعضى دگر مىگفتند : ايشان مجموعاً پنج نفر هستند و ششمى آنان سگ آنهاست . و بعضى ديگر مىگفتند : ايشان هفت نفرند و هشتمين آنها سگ آنهاست .\r\nو چنان خداوند عزّ و جلّ به حجابى از رعب و ترس آنان را پوشانيده بود كه ابداً قدرت بر دخول و ورود در غار را نداشتند ، و غير از همان يك نفر كه از خود اصحاب كهف بود احدى قادر بر دخول نبود .\r\nآن يك تن چون وارد شد ، ديد كه ياران خود كه در غارند همه در خوف و هراسند و چنين پنداشته‌اند كه جماعتى كه درِ غار اجتماع نموده‌اند ، ياران همان پادشاه طاغى و سركش سابق يعنى دقيانوس هستند ( و اينك قصد دارند آنها را بكشند ) .\r\nآن يك نفر رفقاى خود را مطمئنّ ساخت كه چنين نيست ؛ بلكه دقيانوس و تمام اهل شهر مرده‌اند ، و اينان جماعت دگرى هستند . و متوقّفين در كهف كه ياران او هستند در اين مدّت طولانى همگى به خواب عميق فرو رفته‌اند ؛ و خداوند آنان را آيه و نشانهء توحيد و قدرت\r\n\r\n","description":"","footnote":"","page_name":" 326 ","page_number":344},
  {"content":"\r\n\r\nبراى مردم قرار داده ، و براى معاد و روز بازپسين شاهد صادقى مقرّر داشته است .\r\nدر اين حال همگى به گريه در آمدند ، و از خداى خود مسألت نمودند كه آنان را به خوابگاه‌هايشان برگرداند ؛ و آنان بار ديگر نيز به خواب روند .\r\nپادشاه آن زمان كه از مؤمنين بود گفت : سزاوار است كه اينك ما در اين محلّ مسجدى بنا كنيم ، و براى ديدار و زيارت مسجد بدين نقطه بيائيم ؛ چون اين جماعت كهف از مؤمنان هستند .\r\nو از براى اصحاب كهف در هر سالى دو بار انتقال و از پهلو به پهلو شدن است ؛ شش ماه بر پهلوى راست خود ميخوابند ، و شش ماه ديگر بر پهلوى چپ . و سگ آنان نيز هميشه ملازم آنهاست بطورى كه دو دست خود را در آستانهء غار گسترده است « 1 » . »\r\n\r\nكلام علّامهء طباطبائى در ذيل روايت « تفسير قمّى »\r\nعلّامهء طباطبائى بعد از نقل اين روايت گفته‌اند : اين روايت از نقطهء نظر متن از واضح‌ترين روايات واردهء در اين مقام است ، و نيز از سالمترين و دورترين آنهاست از اضطراب و تشويش ؛ ليكن مع‌ذلك دلالت دارد بر آنكه آن كسانى كه در تعداد اصحاب كهف اختلاف كردند همان افرادى هستند كه بر در كهف اجتماع كرده بودند ، و اين خلاف ظاهر آيه است .\r\nو ديگر دلالت دارد بر آنكه اصحاب كهف براى بار دوّم نمرده‌اند ، بلكه به خواب اوّليّهء خود برگشتند . و نيز سگ آنان زنده و در خواب\r\n\r\n\r\n","description":"","footnote":"\r\n( 1 ) « تفسير علىّ بن إبراهيم قمّى » طبع سنگى ، از ص 392 تا ص 394\r\n","page_name":" 327 ","page_number":345},
  {"content":"\r\n\r\nاست ؛ و در هر سال دو بار پهلو به پهلو مىشوند از راست به چپ و از چپ به راست ؛ و آنان فعلًا بر همان هيئت و قيافهء خود در غار هستند ؛ و ما فعلًا در روى زمين غارى را سراغ نداريم كه در آن جماعتى بدين گونه و به اين هيئت خوابيده باشند « 1 » . »\r\nاينك با ذكر چند جهت اين داستان را پايان ميدهيم :\r\n\r\n« اصحاب كهف » و « اصحاب رقيم » يك جماعت هستند\r\n1 - كهف ، شكاف و نقبى است كه در كوه قرار دارد و از مَغاره و غار وسيع‌تر است ، بطورى كه انسان و حيوان مىتوانند به خوبى در آن جا گيرند و زيست كنند .\r\nو رقيم ، به معناى مرقوم ( چون جريح به معناى مجروح ) است . و به علّت آنكه نام اصحاب كهف را در لوح مِسين يا زرّين نگاشته و در خزانهء پادشاه نصب كرده‌اند ، و يا به علّت آنكه نام آنان را بر داخل غار نقش كرده‌اند لذا اصحاب كهف به « اصحاب رقيم » نيز موسوم شدند .\r\nپس اصحاب كهف و اصحاب رقيم جماعت واحدى هستند .\r\nو امّا بعضى از روايات ضعيفه كه دلالت دارد بر آنكه اصحاب رقيم غير از اصحاب كهفند ، و داستان آنان را بدين طريق ذكر مىكند كه سه نفر از مؤمنان كه در صحرا رفته بودند و بواسطهء طوفان به غارى پناهنده شدند و سنگى بزرگ حركت كرده و درِ غار را بكلّى گرفت ، و به بركت دعاى هر يك از آن سه نفر كه خداى را به اعمال صالحهء خود ياد كردند ثلثى از آن سنگ كنار رفت و ثلثى از در غار نمايان شد ؛ قابل قبول نيست . چون از سياق آيات مباركات قرآن كريم دور است كه دو\r\n\r\n\r\n","description":"","footnote":"\r\n( 1 ) « الميزان » ج 13 ، ص 300\r\n","page_name":" 328 ","page_number":346},
  {"content":"\r\n\r\nداستان مختلف را گوشزد كند و يكى را مفصّلًا شرح دهد و از بيان شرح ديگرى بكلّى چشم بپوشد .\r\nو بعضى گفته‌اند كه رقيم اسم كوهى است كه كهف در آن قرار دارد ؛ يا اسم آن صحرائى است كه كوه در آن قرار دارد ؛ يا اسم شهرى است كه اصحاب كهف از آنجا به خارج كوچ كرده و به كهف وارد شدند ؛ و يا اسم سگى است كه با اصحاب كهف بوده است . و ليكن شاهدى بر اين دعاوى نيست ؛ بلكه شاهد ، بر آن است كه رقيم به معناى نوشته است ؛ و چون نام آنان را نوشته‌اند به اصحاب رقيم معروف شده‌اند .\r\n\r\nتعداد اصحاب كهف\r\n2 - تعداد اصحاب كهف :\r\nدر قرآن كريم وارد است كه :\r\n سَيَقُولُونَ ثَلاثَةٌ رابِعُهُمْ كَلْبُهُمْ وَ يَقُولُونَ خَمْسَةٌ سادِسُهُمْ كَلْبُهُمْ رَجْماً بِالْغَيْبِ وَ يَقُولُونَ سَبْعَةٌ وَ ثامِنُهُمْ كَلْبُهُمْ قُلْ رَبِّي أَعْلَمُ بِعِدَّتِهِمْ ما يَعْلَمُهُمْ إِلَّا قَلِيلٌ فَلا تُمارِ فِيهِمْ إِلَّا مِراءً ظاهِراً وَ لا تَسْتَفْتِ فِيهِمْ مِنْهُمْ أَحَداً  . « 1 »\r\n« ميگويند كه : تعداد آنها سه نفر بوده است و چهارمى آنان سگ آنهاست ؛ و ميگويند كه : تعداد آنان پنج نفر بوده است و ششمى آنان سگ آنهاست ؛ اينها همه گفتارى است رجماً بالغيب و بدون دليل ؛ و ميگويند كه : تعداد آنان هفت نفر بوده است و هشتمين آنها سگ آنهاست .\r\n\r\n\r\n","description":"","footnote":"\r\n( 1 ) آيه 22 ، از سورهء 18 : الكهف\r\n","page_name":" 329 ","page_number":347},
  {"content":"\r\n\r\n( اى پيغمبر ! ) بگو : پروردگار من به تعداد آنها داناتر است ؛ تعداد آنها را كسى نميداند مگر اندكى . »\r\nعلّامهء طباطبائى مُدَّ ظلّه از چند جهت استفاده مىكنند كه تعداد آنان هفت نفر بوده است :\r\nاوّل آنكه : چون دو قول اوّل را قرآن بيان مىكند به دنبالش ميگويد :  رَجْماً بِالْغَيْبِ  ؛ يعنى اين تيرى است كه بدون هدف پرتاب مىكنند ، و كنايه از آنكه گفتارى بدون دليل است ؛ ولى چون ميفرمايد : « و بعضى ميگويند : تعداد آنان هفت نفر است . » چيزى را به دنبالش بيان نمىكند .\r\nدوّم آنكه : در  سَبْعَةٌ وَ ثامِنُهُمْ كَلْبُهُمْ  با « واو » ذكر كرده است و در دو فقرهء اوّل « واو » را نياورده است ، و اين دلالت بر ثبات و استقرار امر دارد .\r\nو در « كشّاف » فرموده است : اين واوى است كه بر سر جمله‌اى كه صفت براى نكره آورده‌ايم يا حال از معرفه قرار داده‌ايم داخل ميگردد ؛ چون گفتار تو كه ميگوئى : جاءَنى رَجُلٌ وَ مَعَهُ ءَاخَرُ و مَرَرْتُ بِزَيْدٍ وَ بِيَدِهِ سَيْفٌ ، و از همين قبيل است قول خداوند تعالى :  وَ ما أَهْلَكْنا مِنْ قَرْيَةٍ إِلَّا وَ لَها كِتابٌ مَعْلُومٌ  .\r\nو فائدهء اين واو ، تأكيد اتّصال صفت است به موصوف ، و دلالت مىكند بر آنكه اتّصاف موصوف به اين صفت امر ثابت و با استقرارى است . و اين واو اعلام مىكند كه آن كسانى كه گفتند : آنها هفت نفرند و هشتمين آنها سگ آنهاست ، اين مطلب را از روى ثبات علم و\r\n\r\n","description":"","footnote":"","page_name":" 330 ","page_number":348},
  {"content":"\r\n\r\nاطمينان خاطر گفته‌اند و به ظنّ و تخمين اكتفا ننموده‌اند ؛ كما آنكه غير آنها اكتفاء به گمان نموده و لذا  رَجْماً بِالْغَيْبِ  براى آنان گفته شده است .\r\nابن عبّاس گويد : چون واو در اينجا ذكر شد ديگر تعداد و شمارش به پايان رسيد ، و بعد از آن ديگر شمارش كنندهء قابل توجّهى نخواهد بود ؛ و ثابت شد كه بنا بر قطع و ثبات ، آنها هفت نفر و هشتمى آنها سگ آنان بوده است - انتهى آنچه در « كشّاف » آمده است . « 1 »\r\nو سوّم آنكه : آيه مباركهء :\r\n وَ كَذلِكَ بَعَثْناهُمْ لِيَتَساءَلُوا بَيْنَهُمْ قالَ قائِلٌ مِنْهُمْ كَمْ لَبِثْتُمْ قالُوا لَبِثْنا يَوْماً أَوْ بَعْضَ يَوْمٍ قالُوا رَبُّكُمْ أَعْلَمُ بِما لَبِثْتُمْ .  « 2 »\r\nدلالت دارد بر آنكه چون خداوند آنان را بيدار نمود يك نفر از آنها گفت : چقدر درنگ كرده ايد ؟ گفتند : ما يك روز يا بعضى از يك روز درنگ كرده‌ايم ! گفتند : پروردگار شما به مقدار درنگ شما داناتر است .\r\nو چون فاعل دو گفتندها دو جماعت هستند ، و جماعت از سه نفر كمتر نيستند ؛ پس مجموع اين دو جماعت با آن يك نفر پرسش كننده نمىتواند از هفت نفر كمتر باشد . « 3 »\r\n\r\nاسامى اصحاب كهف ، و محلّ كهف آنان\r\n3 - اسامى اصحاب كهف :\r\n\r\n\r\n","description":"","footnote":"\r\n( 1 ) « الميزان » ج 13 ، ص 287 و 288\r\n( 2 ) نيمهء اوّل آيه 19 ، از سورهء 18 : الكهف\r\n( 3 ) الميزان ج 13 ص 278\r\n","page_name":" 331 ","page_number":349},
  {"content":"\r\n\r\nعلّامه طباطبائى گفته‌اند : در روايات يونانيّه و سريانيّه كه روايات اسلاميّه به آنها منتهى مىشود ، اسامى آنها را چنين گفته‌اند :\r\nمكس منيانوس ( ميليانوس )  Maximilianos  ( اوّل )\r\nاميلخوس - مليخا  Iamblichos  ( دوّم )\r\nمرتيانوس - مرطلوس - مرطولس (  Martelos  )  - martinos  ( سوّم )\r\nذوانيوس - دوانيوانس - دنياسيوس  Dionysios  ( چهارم )\r\nينيوس - يوانيس - نواسيس  Joannes  ( پنجم )\r\nاكساكدثو دنيانوس - كسقسططيونس - اكسقوسطط - كشفوطط  Exakoustodianos  ( ششم )\r\nانطونس ( افطونس ) اندونيوس - انطينوس  Antonios  ( هفتم )\r\nو سگ آنها قِطْمير نام داشته است .\r\nو بعضى گفته‌اند : اسماء عربى آنها از قبطيّه اخذ شده و قبطيّه از سُريانيّه گرفته شده است . « 1 »\r\n\r\nكهف اصحاب كهف كجا بوده است ؟\r\n4 - تعيين محلّ كهف :\r\nكهف‌هاى مكشوفهء امروز در دنيا كه اصحاب كهف را بدان منتسب ميدانند ، معروف‌ترين آنها پنج كهف است : اوّل : كهف إفِسوس ( به كسر همزه و كسر فاء ) ، دوّم : كهف رَجيب ، سوّم : كهف كوه قاسيون ، چهارم : كهف بَتراء ، و پنجم : كهف واقع در شبه جزيرهء اسكانديناوى .\r\nكهف كوه قاسيون در صالحيّهء دمشق ، و كهف بتراء در فلسطين\r\n\r\n\r\n","description":"","footnote":"\r\n( 1 ) « ، الميزان » ج 13 ، پاورقى ص 309 و 310\r\n","page_name":" 332 ","page_number":350},
  {"content":"\r\n\r\nو كهف اسكانديناوى در همين شبه جزيره واقع است و خصوصيّات جغرافيائى و شواهد تاريخى آنها با كهف اصحاب كهف تطبيق نمىكند ، و بنابراين ما از بحث پيرامون آنها خوددارى مىكنيم .\r\n\r\nآيا كهف اصحاب همان كهف إفِسوس است ؟\r\nامّا كهف إفِسوس : إفسوس شهرى خراب و باستانى از شهرهاى تركيه است و مسافت آن تا شهر إزمير 73 كيلومتر است . و اين كهف در فاصلهء حدود يك كيلومتر يا كمتر از إفِسوس ، در نزديكى قريهء آياصولوك در دامنهء كوه ينايرداغ واقع است .\r\nاين كهف بسيار وسيع است . و در آن صدها قبر با آجر ساخته شده است . درِ آن به سمت شمال شرقى است ، و در آنجا اثرى از كليسا يا صومعه و مسجدى نيست . بسيارى از مورّخين و مفسّرين ، اين را همان كهف اصحاب كهف ميدانند ، و در نزد نصارى نيز معروف‌ترين كهوف است ؛ و بطور كلّى مشهورترين كهوف در بين تمام ملل و اقوام و معتقدين به داستان اهل كهف مىباشد .\r\nليكن استاد ما علّامهء طباطبائى مُدَّ ظلُّه به چند دليل استدلال مىكنند بر آنكه نمىتواند آن كهف بوده باشد .\r\nاوّل آنكه : آيه قرآن در بيان خصوصيّات جغرافيائى كهف ميفرمايد :\r\n وَ تَرَى الشَّمْسَ إِذا طَلَعَتْ تَزاوَرُ عَنْ كَهْفِهِمْ ذاتَ الْيَمِينِ وَ إِذا غَرَبَتْ تَقْرِضُهُمْ ذاتَ الشِّمالِ وَ هُمْ فِي فَجْوَةٍ مِنْهُ ذلِكَ مِنْ آياتِ اللَّهِ مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً  *  وَ تَحْسَبُهُمْ أَيْقاظاً وَ هُمْ رُقُودٌ وَ نُقَلِّبُهُمْ ذاتَ الْيَمِينِ وَ ذاتَ الشِّمالِ \r\n\r\n","description":"","footnote":"","page_name":" 333 ","page_number":351},
  {"content":"\r\n\r\n وَ كَلْبُهُمْ باسِطٌ ذِراعَيْهِ بِالْوَصِيدِ لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً وَ لَمُلِئْتَ مِنْهُمْ رُعْباً .  « 1 »\r\n« و مىبينى ( تو اى پيغمبر ! ) كه چون خورشيد طلوع كند ، از كهف آنها به جانب سمت راست منحرف ، و چون غروب كند ، از سمت چپ آنها ميگذرد و تجاوز مىنمايد . . .\r\nو چنين مىپندارى كه آنان بيدارند ، درحالىكه در خواب فرورفته‌اند . و ما پيوسته آنان را به پهلوى راست و به پهلوى چپ برميگردانيم و منقلب مىكنيم ( تا به يك حال نمانند و بدنشان نپوسد و متعفّن نگردد ) . »\r\nاين آيه صراحت دارد بر آنكه شعاع خورشيد در هنگام طلوع بر جانب راست كهف مىتابد ، و در هنگام غروب بر جانب چپ كهف ؛ و لازمهء اينچنين تابشى اينست كه درِ كهف مواجه جانب جنوب باشد نه در جهت شمال .\r\nو چون درِ كهف إفِسوس به طرف شمال است ، بنابراين مفسّرين ناچار شده‌اند كه ميزان جهت راست و چپ بودن را نسبت به كسى كه ميخواهد از خارج كهف به درون آن داخل شود بگيرند .\r\nليكن اين معنى صحيح نيست . بلكه ميزان راست و چپ بودن نسبت به كسى است كه در داخل كهف جاى دارد و ميخواهد خارج شود ، و معمولًا جهات را نسبت به خود آن چيز حساب مىكنند .\r\n\r\n\r\n","description":"","footnote":"\r\n( 1 ) آيه 17 و 18 ، از سورهء 18 : الكهف\r\n","page_name":" 334 ","page_number":352},
  {"content":"\r\n\r\nقاضى بيضاوى در تفسير خود ضمن اعتراف ، در كهف را در مقابل بَنات النَّعْش دانسته است و نزديكترين مشارق و مغارب را به كهف ، مشرق و مغرب رأس السّرطان قرار داده است كه چون مدار خورشيد در مدار رأس السّرطان قرار گيرد و بر كهف بتابد ، از كهف منحرف شده و مقابل سمت راست قرار مىگيرد كه در پشت جهت مغرب است ؛ و چون خورشيد غروب كند محاذى با سمت چپ كهف قرار ميگيرد و شعاعش بر جانب چپ كهف ميرسد و عفونت آن را ميزدايد و هوايش را معتدل مىكند و نور خورشيد بر بدنهاى آنان نمىتابد تا جسدهايشان را آزار دهد و لباس‌هايشان را كهنه سازد - انتهى .\r\nو معلوم است كه بيضاوى براى انطباق كهف به كهف إفِسوس با اين خصوصيّات مجبور شده است جهت راست و چپ را نسبت به خارج غار بگيرد نه داخل . و بسيارى ديگر از مفسّرين بر همين طريق بيضاوى ، محلّ كهف را قرار داده‌اند .\r\nدوّم آنكه : در آيه مباركه وارد است :  وَ هُمْ فِي فَجْوَةٍ مِنْهُ  ، يعنى اصحاب كهف در مكان مرتفع و بلندى كه در داخل كهف است جاى گرفته‌اند ، و در غار إفِسوس چنين محلّ مرتفعى نيست . ليكن اين اشكال در صورتى است كه فَجْوَة به معناى محلّ بلند باشد ، و اين معلوم نيست بلكه بسيارى به معناى ساحت يعنى زمين پهن و گسترده معنى نموده‌اند .\r\nسوّم آنكه : در گفتار خداى تعالى وارد است كه :\r\n\r\n","description":"","footnote":"","page_name":" 335 ","page_number":353},
  {"content":"\r\n\r\n قالَ الَّذِينَ غَلَبُوا عَلى أَمْرِهِمْ لَنَتَّخِذَنَّ عَلَيْهِمْ مَسْجِداً  . « 1 » آن جماعتى كه به درِ غار آمدند و از امر آنان مطّلع شدند گفتند : ما در اين مكان مسجدى بنياد خواهيم كرد ؛ و در كهف إفِسوس اثرى از صومعه و كنيسه و مسجدى نيست .\r\n\r\nكهف وارد در قرآن ، كهف إفِسوس است يا رجيب\r\nعلاوه بر آنكه : در آنجا چيزى از كتابت نامهاى اصحاب كهف و سگ آنان كه شاهد بر اين امر باشد نيست ، به خلاف سائر كهوف خصوصاً كهف رَجيب كه شواهد بسيارى دلالت دارد بر آنكه همان كهف معروف است .\r\nاين كهف در 8 كيلومترى عَمّان پايتخت اردن در نزديكى قريهء رَجيب است كه در دامنهء جنوبى كوه در سنگها حفّارى شده است .\r\nو دو طرف راست و چپ آن باز است كه آفتاب بر آن مىتابد ، و درِ كهف در سمت جنوب است . و داخل كهف يك سكّوى كوچك به طول سه متر و عرض دو متر و نيم در برابر سطح كهف كه سه متر در سه متر است قرار دارد . و در داخل غار چند صورت قبر است بر شكل « ناووس » كه گويا هشت يا هفت قبر بوده باشد .\r\nو در روى ديوارهاى غار نقوش و خطوطى به زبان يونانى قديم و ثمودى نگاشته شده كه بواسطهء اصطكاك قابل قرائت نيست ؛ و نيز شكل سگى به رنگ قرمز نقّاشى شده ، و در آن غار زينت‌ها و زخارف ديگرى نيز موجود است .\r\nو در بالاى اين غار آثار صومعهء بيزَنطيّه موجود است كه از پولها\r\n\r\n\r\n","description":"","footnote":"\r\n( 1 ) ذيل آيه 21 ، از سورهء 18 : الكهف\r\n","page_name":" 336 ","page_number":354},
  {"content":"\r\n\r\nو سكّه‌ها و سائر آثارى كه از آنجا به دست آمده و اكتشاف شده است ، به دست مىآيد كه در زمان پادشاه جوستينوس اوّل ( 418 - 427 ميلادى ) ساخته شده است . و آثار ديگرى يافت شده كه دلالت دارد بر آنكه آن صومعه بعد از غلبه و استيلاى مسلمين تبديل به يك مسجد اسلامى گرديده است كه داراى محراب و مأذنه و محلّ وضو است .\r\nاين كهف متروك و مهجور بود ، و به مرور زمان خراب و منهدم گشت . تا اينكه ادارهء باستانشناسى دولت اردن اخيراً بواسطهء حفّاريها و اكتشافات بسيار پى برد كه همان كهف مذكور در قرآن است .\r\nو بعضى از روايات مسلمين نيز دلالت دارد بر آنكه كهف مزبور در عَمّان است . و ياقوت در « معجم البُلدان » آورده است كه رقيم اسم قريه‌اى در نزديكى عَمّان است .\r\nو بلدهء عمّان در موضع شهر فيلادِلفيا ساخته شده است كه از مشهورترين و زيباترين شهرهاى آن روز بوده است . و قبل از اسلام از اوائل قرن دوّم ميلادى تحت تصرّف دولت روم بوده است ، و ليكن در اوائل قرن اوّل هجرى مسلمانان آنجا را فتح نموده و ارض مقدّس به تصرّف آنها در آمد .\r\nو حقّ اينست كه مشخّصات اين كهف بيشتر منطبق است بر كهف مذكور در قرآن كريم نسبت به مشخّصات سائر كهف‌هاى موجوده و مشهوره در كتب و تواريخ . « 1 »\r\n\r\n\r\n","description":"","footnote":"\r\n( 1 ) « الميزان » ج 13 ، ص 316 تا ص 320\r\n","page_name":" 337 ","page_number":355},
  {"content":"\r\n\r\nآنچه استاد ما در اين باره بحث فرموده‌اند ، در غايت متانت است . فقط در يك نكته احتياج به شرح مختصرى داريم ، و آن اينكه ايشان طبق آيه شريفهء قرآن چنين پنداشته‌اند كه درِ كهف بايد رو به جانب جنوب باشد تا خورشيد در دو موقع : در هنگام طلوع بر دهانهء راست كهف ، و در هنگام غروب بر دهانهء چپ كهف بتابد ، و افراد غارنشين خورشيد را فقط در اين دو موقعيّت ببينند ؛ و بنا بر همين اساس ايراد فرموده‌اند به كسانى كه در كهف را به جانب شمالى گرفته‌اند ، و فرموده‌اند : بنابراين بايد عنوان راست و چپ را نسبت به خارج كهف دانست نه داخل آن ، و اين خلاف معمول و معروف و خلاف اعتبار است .\r\nو ليكن ميگوئيم كه اگر در كهف رو به سمت شمال باشد ، با اعتبار و دلالت آيه قرآن نزديكتر است بدون آنكه محتاج باشيم عنوان جهت يمين و يسار را از همان عنوان معروف كه نسبت به داخل كهف است تغيير دهيم .\r\nچون در آيه مباركه چنين لفظى نيامده است كه خورشيد در دو هنگام طلوع و غروب بر دهانهء غار مىتابد ، بلكه در هنگام طلوع به لفظ « تَزاوُر » و در هنگام غروب به لفظ « قَرْض » آمده است .\r\nتزاور به معناى ميل نمودن و منحرف شدن است . يعنى چون آفتاب طلوع كند ، از جانب راست كهف ( كه همان جهت راست نسبت به داخل غار است ) ميل مىكند و منحرف مىشود و بدون اينكه به درون غار بتابد ، از پشت غار عبور نموده ، و تا هنگام غروب\r\n\r\n","description":"","footnote":"","page_name":" 338 ","page_number":356},
  {"content":"\r\n\r\nنيم دور از قوس دائرهء خود را طىّ كرده و در وقت غروب نيز از جانب چپ غار ميگذرد و غائب مىشود .\r\nو اين معنى با غارى مناسب است كه درش به طرف شمال باشد نه به طرف جنوب .\r\nعلاوه بر اين ميدانيم كه اگر درِ غار جنوبى باشد ، در دوران روز ، خورشيد به درون غار مىتابد و خصوصاً در فصل زمستان شعاع آن تمام غار را فرا ميگيرد و به درون غار ميرود ، چون در منطقهء معتدلهء شمالى واقع است .\r\nو امّا اگر در غار رو به طرف شمال باشد هيچگاه شعاع آفتاب به درون غار نميرسد و اجساد را متعفّن نمىسازد ؛ چون سير خورشيد نسبت به غار هميشه جنوبى است و محال است كه نور آن به درون غار كه درِ آن به طرف شمال قرار دارد بتابد ؛ و بنابراين اصحاب كهف در مكان واسع ، از هواى خنك و نسيم ملايم بهره‌مند شده و گزندى از آفتاب ندارند .\r\nو شايد بر همين اساس مرحوم شعرانى در كتاب « نَثر طوبَى » اين‌طور تفسير كرده‌اند كه :\r\n« آفتاب منحرف مىگشت از اصحاب كهف به طرف راست كسى كه در غار روى به درِ غار ايستاده باشد .\r\nچنان كه در نظائر اين عبارت مقصود است ، يعنى اوّل صبح آفتاب بر غار مىتابيد ، آنگاه منحرف مىشد به طرف راست و غائب مىگشت ، باز به هنگام غروب مىآمد و از طرف چپ ميگذشت .\r\n\r\n","description":"","footnote":"","page_name":" 339 ","page_number":357},
  {"content":"\r\n\r\nاگر درِ غار رو به شمال داشت ، اوّل صبح و هنگام غروب ، آفتاب داشتند . و در ميان روز در سايه بودند ، و باز هنگام غروب آفتاب داشتند .\r\nو اگر در غار روى به جنوب بود هميشه آفتاب در آن مىافتاد ، امّا آنها جائى خوابيده بودند در ميان غار كه آفتاب از دست راست و دست چپ مىگذشت و آنها را آسيب نمىرسانيد « 1 » . »\r\n\r\nاصحاب كهف در چه زمانى بوده‌اند ؟\r\n5 - اصحاب كهف در چه زمانى بودند ؟\r\nتقريباً مىتوان گفت مفسّرين اجماع دارند بر آنكه قصّهء اصحاب كهف در زمان دَقْيوس امپراطور روم - كه دوران سلطنت او فيما بين 249 تا 251 ميلادى است - و يا در زمان دَقْيانوس امپراطور ديگر روم - كه دوران سلطنتش فيما بين 285 تا 305 ميلادى است - بوده است .\r\nو اين معنى را مسيحيّون نيز ادّعا دارند ، و قائلند بر اينكه اين حكّام بر دين مسيح سخت ميگرفتند و مردمان موحّد را در شكنجه و آزار و گرسنگى و تشنگى قرار ميدادند .\r\nو ليكن اين مطلب را نمىتوان پذيرفت ؛ چون اوّلين كسى كه از سُريانيّين داستان اصحاب كهف را در كتاب خود نوشت ، جيمس ساروغى  ( guraS fO semiJ )  است كه در سال 521 ميلادى فوت كرده است ، و اين كتاب را در سنهء 474 ميلادى تأليف كرده است .\r\nو طبق آيه قرآن اصحاب كهف سيصد و نه سال خوابيده‌اند ، و چون سنوات قرآن قمرى است اگر ما بِه التّفاوت سالهاى قمرى را از\r\n\r\n\r\n","description":"","footnote":"\r\n( 1 ) « نثر طوبى » مادّهء زَوَرَ ، ج 1 ، ص 336 و 337\r\n","page_name":" 340 ","page_number":358},
  {"content":"\r\n\r\nشمسى در اين مدّت كه نُه سال مىشود كسر كنيم ، مدّت درنگ آنان در كهف سيصد سال شمسى خواهد شد ؛ و چون سنوات رومى شمسى است ، پس بايد درنگ اصحاب كهف خيلى زودتر از زمان دقيوس يا دقيانوس باشد .\r\nامّا از طرفى مسيحيان چون قائل به قرآن كريم نيستند ، و از طرفى ديگر زمان بيدار شدن آنها را در زمان پادشاه صالح ثئودوسيوس كه فيما بين سالهاى 408 تا 451 ميلادى سلطنت كرده است ميدانند ، بنابراين درنگ اصحاب كهف را تا زمان دقيوس دويست سال يا مقدارى كمتر ميدانند .\r\nرفيق وفا دجّانى در كتاب « اكتشافُ كهفِ أهل الكهف » كه در سنهء 1964 ميلادى انتشار داده است ، متوجّه اين معنى شده و در كتاب خود گفته است كه : پادشاهى كه اصحاب كهف در زمان او غائب شدند دقيوس يا دقيانوس نبوده ، بلكه طراجان بوده است كه فيما بين سالهاى 98 تا 117 ميلادى حكومت روم را به عهده داشته است .\r\nطراجان در سنهء 112 ميلادى فرمانى صادر كرد مبنى بر اينكه هر شخص عيسوى ، كه عبادت آلهه و ارباب انواع را ترك نمايد ، خائن به حكومت شناخته شده و به جوخهء اعدام سپرده مىشود .\r\nاگر فرض كنيم اصحاب كهف در همين سال به درون كهف رفته‌اند ، 112 به اضافهء 300 مساوى است با 412 ؛ پس از گذشت سيصد سال شمسى در سنهء 412 بيدار شده‌اند . و اين در همان ايّام\r\n\r\n","description":"","footnote":"","page_name":" 341 ","page_number":359},
  {"content":"\r\n\r\nسلطنت پادشاه صالح عادل ثئودوسيوس بوده است . « 1 »\r\nآنچه به صاحب اين كتاب مىتوان اشكال كرد اينست كه دليل كافى براى به خواب رفتن اصحاب كهف در زمان طراجان و بيدار شدن آنها در زمان ثئودوسيوس نداريم . بنابراين ، اين‌گونه طرحى كه نموده‌اند از مجرّد فرضيّه تجاوز نمىكند ، و شاهد تاريخى قرار نمىگيرد .\r\nروى همين زمينه ، علّامهء طباطبائى پس از بحث و نقد و تحليل ، از تعيين زمان آنها خوددارى نموده و بحث را تعقيب نكرده‌اند .\r\nو از طرفى ميدانيم كه اين داستان اگر قبل از حضرت مسيح اتّفاق افتاده بود ، مايهء افتخارى براى يهوديان بود ؛ و آنها اين داستان را با رنگ‌ها و زينت‌ها ، آب و تاب داده و بيان ميكردند ؛ درحالىكه در كتب يهود از اين قضيّه خبرى نيست .\r\nو آنچه بيشتر به آن معتقدند از ملل غير اسلامى ، همان مسيحيان هستند .\r\nخواند مير اين داستان را در زمان پادشاهى بلاش پسر فيروز هشتمين پادشاه اشكانى نقل كرده است . « 2 »\r\nحمد الله مستوفى پس از آنكه نام شش نفر از آنها را مىبرد و با شبان هفت نفر مىشوند ميگويد : اينان در زمان دقيانوس كه قبل از\r\n\r\n\r\n","description":"","footnote":"\r\n( 1 ) « الميزان » ج 13 ، ( سنهء 1386 ه ق ) ص 316 و پاورقى ص 319\r\n( 2 ) « حبيب السّيَر » جزء 2 ، از ج 1 ، ص 26 تا ص 28 ، طبع طهران ( بنا به نقل « فرهنگ دهخدا » در مادّهء اصحاب كهف ، ص 2740 )\r\n","page_name":" 342 ","page_number":360},
  {"content":"\r\n\r\nحضرت عيسى بود به دين حضرت موسى گرويدند ؛ و چون از پادشاه ظالم پيروى نكردند ، به كهف پناهنده شده و سيصد و نه سال خوابيدند و خداوند بعد از ظهور حضرت عيسى آنان را زنده گردانيد . « 1 »\r\nبلعمى ( در ترجمهء تاريخ طبرى ) پس از آنكه مفصّلًا داستان آنها را طبق آيات قرآن بيان مىكند ، خواب آنان را در كهف ، و در زمان دقيانوس ميداند . و نيز معتقد است كه در زمان قبل از حضرت مسيح به كهف پناهنده شدند ، و جُرم آنها پذيرش شريعت حضرت موسى و عدم اطاعت از الهه بوده است .\r\nو چون حضرت عيسى ظهور فرمود داستان اصحاب كهف را كه از بنى اسرائيل بودند بگفت ، و گفت كه : آنان زنده مىشوند و مردم آنها را مىبينند ، و بار ديگر آنها مىميرند ؛ و اين آيتى است براى معاد و قيامت .\r\nپس يك نفر از آنها كه اسمش مكسلمينا بود زنده شد - و او مهتر بقيّه بود - و آنان را آواز داد ، همگى زنده شدند و سگ آنها نيز زنده شده و بر پاى خاست . و چون مردم آن سكّه را كه براى خريد طعام يك نفر از آنها به شهر برده بود ديدند ، دانستند كه او از اصحاب كهف است كه در انجيل قصّهء ايشان را خوانده بودند . علماء انجيل گرد آمدند تا آن قصّه را از او كه يمليخا نام داشت شنيدند ، و او را به نزد پادشاه بردند .\r\n\r\n\r\n","description":"","footnote":"\r\n( 1 ) « تاريخ گزيده » ص 79 ، طبع لندن ( بنا به نقل « فرهنگ دهخدا » در مادّهء اصحاب كهف ، ص 2741 )\r\n","page_name":" 343 ","page_number":361},
  {"content":"\r\n\r\nپادشاه گفت : اى جوانمرد ! بشارت باد ترا كه دقيانوس بمرد ؛ و از روزگار او تا اين ساعت سيصد و نُه سال است . خداوند پيغمبرى فرستاده است به نام عيسى و كتابى از آسمان آورده به نام انجيل و قصّهء شما در آن كتاب آمده است .\r\nما خدا را مىپرستيم ، و به دين عيسى هستيم ؛ و شما را مىجُستيم كه كِى از كهف بيرون مىآئيد . - و سپس تا آخر داستان ، قضيّه را بيان مىكند . « 1 »\r\nبارى ، بر آنچه اين مورّخين نقل كرده‌اند از نقطهء نظر تطبيق زمانى اشكالى وارد نيست ، ولى آن پادشاه جائر را دقيانوس ذكر كرده‌اند و معلوم است كه زمان سلطنت او بعد از دو قرن و نيم از تولّد حضرت عيسى بوده است .\r\nو نيز در « لغت نامهء دهخدا » در مادّهء كهف گويد : اصحاب كهف از اهل رومند بر دين مسيح ، و به روايت ابن قُتَيبه قبل از مسيح بوده‌اند . « 2 »\r\nو به نظر ميرسد آنچه را كه آية الله شعرانى در اين مقام افاده نموده‌اند به واقع نزديكتر باشد . ايشان چنين گفته‌اند :\r\n« اين قصّه در زمان بسيار قديم اتّفاق افتاد ، چنان كه ارسطو آن را نقل كرده ؛ و خود ارسطو بيش از سيصد سال پيش از ميلاد مسيح\r\n\r\n\r\n","description":"","footnote":"\r\n( 1 ) « لغت نامهء دهخدا » مادّهء اصحاب كهف ، ص 2741 و 2742 ( نقل از « ترجمهء تاريخ طبرى » بلعمى ، نسخهء خطّى كتابخانهء دهخدا )\r\n( 2 ) مادّهء كهف ، ص 423\r\n","page_name":" 344 ","page_number":362},
  {"content":"\r\n\r\nدرگذشت « 1 » . و خدا داند اصحاب كهف چند سال پيش از ارسطو بودند .\r\nشيخ الرّئيس أبو علىّ بن سينا معتقد بود كه اصحاب كهف قوم ديگر بودند ، و حكايتى كه ارسطو نقل كرده قصّهء ديگر است .\r\nدر طبيعيّات « شفا » در صفحهء 70 دو سطر به آخر صفحه مانده گويد :\r\nوَ قَدْ حَكَى الْمُعَلِّمُ الاوَّلُ أيْضًا أنَّ قَوْمًا مِنَ الْمُتَألِّهينَ عَرَضَ لَهُمْ شَبيهٌ بِذَلِكَ . وَ يَدُلُّ التّاريخُ عَلَى أنَّهُمْ كانوا قَبْلَ أصْحابِ الْكَهْف - انتهى .\r\n[ « و به تحقيق كه معلّم اوّل : ارسطو نيز حكايت كرده است كه براى جماعتى از متألِّهين شبيه اين قضيّه پيش آمده است . و تاريخ دلالت دارد بر آنكه آنان قبل از اصحاب كهف بوده‌اند . » 
  ]\r\nشايد پس از آنكه حضرت مسيح عليه السّلام مبعوث شد ، عيسويان اين قصّه را كه در يونان بر سر زبانها متداول بود و ارسطو نقل كرده ، به ارتكاز ذهنى نسبت به مؤمنين حضرت مسيح عليه السّلام دادند .\r\nو اكثر مسيحيانِ عهد ما قصّهء اصحاب كهف را معتبر\r\n\r\n\r\n","description":"","footnote":"\r\n( 1 ) ميدانيم كه ارسطو استاد اسكندر مقدونى بوده و شهر اسكندريّه را اسكندر به پيشنهاد ارسطو بنا كرده ، و آنجا را دار العلم قرار داده است ؛ و تاريخ اسكندر معروفست . و افلاطون كه استاد ارسطو بوده قريب پانصد سال قبل از ميلاد مسيح ميزيسته است .\r\n","page_name":" 345 ","page_number":363},
  {"content":"\r\n\r\nنمىشمارند ، و در قرآن صريح نفرمود اصحاب كهف در چه عهد بودند ؛ پس بعيد نيست كه اصل قضيّه همان باشد كه پيش از حضرت مسيح اتّفاق افتاد . و تفاصيل ديگر كه در قرآن نيست ، اقتباس از مسيحيانى است كه به اصحاب كهف معتقد بودند ؛ مگر چيزى از معصوم ثابت شود . « 1 » »\r\n\r\nآيا اصحاب كهف پس از بيدارى مردند يا باز به خواب رفتند ؟\r\n6 - آيا اصحاب كهف بعد از بيدار شدن باز به خواب رفتند يا مردند ؟\r\nروايات وارده از رسول الله و اهل بيت در اين باره متفاوت است . بعضى دلالت دارد بر آنكه دوباره به خواب رفتند و تا حال زنده‌اند ، و بعضى ديگر دلالت دارد بر آنكه پس از بيدار شدن و اطّلاع پادشاه زمان مردند .\r\nدر روايتى كه از « تفسير علىّ بن إبراهيم » آورديم چنين وارد است كه : چون آنها دانستند كه خداوند آنان را آيت الهى قرار داده است بَكَوْا وَ سَأَلُوا اللهَ أَنْ يُعِيدَهُمْ إلَى مَضَاجِعِهِمْ نَائِمِينَ كَمَا كَانُوا « 2 » .\r\n« گريستند و از خداوند مسألت كردند كه آنها را به حال خواب به خوابگاههايشان مانند زمان اوّل باز گرداند . »\r\nو علّامهء طباطبائى مُدَّ ظلّه ، همين نكته را يكى از وجوه إشكال به اين روايت دانسته و فرموده‌اند :\r\nدر روى بسيط زمين ، كهفى معهود نيست كه در آن جماعتى بر\r\n\r\n\r\n","description":"","footnote":"\r\n( 1 ) « نثر طوبى » مادّهء رقم ، ج 1 ، ص 315\r\n( 2 ) تفسير « الميزان » ج 13 ، ص 300\r\n","page_name":" 346 ","page_number":364},
  {"content":"\r\n\r\nاين اوصاف در حال خواب باشند . « 1 »\r\nو نيز فرموده‌اند : از جمله اختلافات بين روايات وارده در اين قصّه اينست كه بعضى از آنها ميگويند خداوند ارواح آنها را قبض نمود ، و بعضى ميگويند خداوند براى بار دوّم آنان را به خواب برد ، پس ايشان تا روز بازپسين در خوابند ، و خداوند در هر سال دو بار آنان را پهلو به پهلو مىكند ؛ از راست به چپ و بالعكس . « 2 »\r\nو نيز روايتى را از « الدّرّ المنثور » روايت مىكنند كه ابن عبّاس ميگويد : با معاويه براى غزوهء مَضيق به صوب روم روانه شديم ، و مرور ما به كهفى افتاد كه در آن اصحاب كهف واردهء در قرآن اقامت داشته‌اند ؛ و معاويه گفت : بايد داخل غار شويم و اين افراد را نظاره كنيم .\r\nابن عبّاس گفت : خداوند نظارهء آنان را براى كسى كه بهتر از تو بوده است كه همان رسول خدا باشد منع كرده و گفته است :\r\n لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً وَ لَمُلِئْتَ مِنْهُمْ رُعْباً  . « 3 »\r\n« اگر بر آنان اطّلاع پيدا مينمودى پشت به فرار ميدادى و وجودت سرشار از ترس و وحشت مىشد . » « 4 »\r\nاين روايت مفصّل است و بين مفسّرين مشهور است . و كهفى كه در مضيق است همان كهف إفِسوس است كه در امروز اثرى از آن\r\n\r\n\r\n","description":"","footnote":"\r\n( 1 ) همان مصدر ، ص 300\r\n( 2 ) همان مصدر ، ص 303\r\n( 3 ) ذيل آيه 18 ، از سورهء 18 : الكهف\r\n( 4 ) « الميزان » ج 13 ، ص 305 تا ص 307\r\n","page_name":" 347 ","page_number":365},
  {"content":"\r\n\r\nاجساد در آن نيست . و علاوه ابن عبّاس خواسته است حال آنان را در حال خواب براى معاويه با ذكر آيه مجسّم كند كه قبل از بيدار شدن چنين بوده‌اند ؛ نه حال آنان را بعد از خواب .\r\nعلاوه بر اينها روايت ديگرى از ابن عبّاس در « الدّرّ المنثور » از عبد الرّزّاق و ابن أبى حاتِم از عَكْرَمه وارد است كه پس از بيان قصّه در آخرش چنين وارد است :\r\nچون پادشاه با مردم سوار شدند و تا درِ كهف آمدند ، آن جوان و جوانمرد گفت : بگذاريد من به رفقاى خود بپيوندم !\r\nچون داخل كهف شد و رفقاى خود را ديد ، و آنان نيز او را ديدند ، خداوند حسّ را از آنها گرفت .\r\nو چون پادشاه و همراهانش هر چه منتظر شدند آن جوانمرد باز نگشت ، داخل در غار شد ، و مردم نيز داخل شدند ؛ ديدند آنها به صورت جسدهائى در آمده‌اند كه هيچ كهنه نشده‌اند ، و ليكن روح در آنها نيست . و در اين حال پادشاه گفت : اينست علامتى كه خداوند براى بَعث و معاد شما قرار داده است .\r\nابن عبّاس با حَبيب بن مُسْلِمه به جنگ ميرفتند ، و مرورشان بر آن كهف افتاد . ديدند در آنجا مقدارى از استخوانهاى انسان ريخته است .\r\nمردى گفت : اينها استخوانهاى اصحاب كهف است .\r\nابن عبّاس گفت : بيش از سيصد سال است كه استخوانهاى آنها\r\n\r\n","description":"","footnote":"","page_name":" 348 ","page_number":366},
  {"content":"\r\n\r\nاز بين رفته است - الحديث . « 1 »\r\n\r\nعلّت دخول اصحاب كهف در كهف\r\n7 - علّت بيرون آمدن اصحاب كهف از شهر ، و دخول در كهف چه بود ؟\r\nخداوند قصّهء آنها را در قرآن كريم چنين بيان مىكند كه :\r\n  إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً * وَ رَبَطْنا عَلى قُلُوبِهِمْ   . « 2 »\r\nدر اينجا سه صفت و اثر ، براى آنان بيان مىكند :\r\nاوّل : آنكه جوانان و جوانمردانى بودند كه به پروردگار خود ايمان آوردند .\r\nدوّم : زيادى و اشتداد هدايت و راهنمائى آنان بسوى كمال ؛ كه نفس ايمان و تقوى موجب زيادى ايمان ميگردد .\r\nسوّم : بستگى و پيوند دل با خداى خود ، بطورى كه از ترديد و تحيّر و شكّ و دو دلى و قلق و اضطراب رهائى جسته ، و پيوسته ملازم حقّ بوده و از تجاوز و خروج از حدّ خوددارى جستند .\r\n  إِذْ قامُوا فَقالُوا رَبُّنا رَبُّ السَّماواتِ وَ الْأَرْضِ لَنْ نَدْعُوَا مِنْ دُونِهِ إِلهاً لَقَدْ قُلْنا إِذاً شَطَطاً * هؤُلاءِ قَوْمُنَا اتَّخَذُوا مِنْ دُونِهِ آلِهَةً لَوْ لا يَأْتُونَ عَلَيْهِمْ بِسُلْطانٍ بَيِّنٍ فَمَنْ أَظْلَمُ مِمَّنِ افْتَرى عَلَى اللَّهِ كَذِباً   . « 3 »\r\n\r\n\r\n","description":"","footnote":"\r\n( 1 ) « الميزان » ج 13 ، ص 307\r\n( 2 ) قسمتى از آيه 13 و صدر آيه 14 ، از سورهء 18 : الكهف\r\n( 3 ) قسمتى از آيه 14 و آيه 15 ، از سورهء 18 : الكهف\r\n","page_name":" 349 ","page_number":367},
  {"content":"\r\n\r\nبا اين قيام و اعلام به اينكه « پروردگار ما پروردگار آسمانها و زمين است ، و ما ابداً غير از خداوند معبودى را نمىخوانيم كه در اين صورت به گفتار گزاف و پريشان دست زده‌ايم . » حقيقت ايمان و صفاى خود را ابراز كردند . و سپس با اشكال و ايراد به قوم خود كه « غير از خدا به دنبال پرستش آلهه رفته‌اند ، و بدون دليل و برهان روشن ، كور كورانه از آنها پيروى كرده‌اند » آنها را محكوم حجّت خود نموده ؛ و در آخر با گفتار به اينكه « كدام كس ستمكارتر است از كسى كه به خداوند افترا و دروغ ببندد ؟ » آنان را مطرود و منفور و جائر و ظالم خوانده‌اند .\r\nو اين گفتارى است كه سراپا مشحون از حكمت است ؛ و با آن ، إبطال ربوبيّت ارباب اصنام را از ملائكه و جنّ و مصلحين از افراد بشر - كه فلسفهء وثنيّت ، اثبات الوهيّت آنها را مىنمايد - نموده‌اند ؛ فلسفه‌اى كه اثبات الوهيّت ارباب را مىكند ، نه خود اصنام را ، اصنام و تماثيلى كه صُوَر و أمثله براى آن ارباب هستند ؛ و آن حقيقت را بدين صورت مُمثَّل مىسازند .\r\nدر اينجا اين جوانمردان ابتداءً گفتار خود را به توحيد آغاز نموده و فرياد  رَبُّنا رَبُّ السَّماواتِ وَ الْأَرْضِ  برآوردند ، و ربوبيّت همهء موجودات را إسناد به ذات حقّ دادند ؛ حقّ لا شريك له و تعالى . و ابطال وثنيّتى نمودند كه براى هر نوع از انواع آفريده‌شدگان ، إله و ربّى مانند ربّ آسمان و ربّ زمين و ربّ انسان قائل بود ؛ و سپس مطلب خود را تأكيد كردند به گفتارشان كه  لَنْ نَدْعُوَا مِنْ دُونِهِ إِلهاً .  و با اين\r\n\r\n","description":"","footnote":"","page_name":" 350 ","page_number":368},
  {"content":"\r\n\r\nحقيقت نفى آلهه‌اى را نمودند كه وثنيّت در فوق ارباب انواع ، چون عقول كلّيّه قرار داده ؛ و « صابئين » و « بَرَهما » و « سيوا » و « وِشنو » آنها را مىپرستيدند . و باز اين مطلب را تأكيد كردند كه  لَقَدْ قُلْنا إِذاً شَطَطاً  ، و اعلان نمودند كه اين گفتارى است مقرون به ظلم و تجاوز و غلوّ در حقّ مخلوق كه او را به درجهء خالق بالا مىبرد .\r\nو سپس باز بر قوم خود حمله آورده و با قول به اينكه آنان غير از خدا را مىپرستند ، و چرا دليل و حجّت قاطعى نمىآورند ؛ فلسفهء آنها را ابطال مىنمايند .\r\nو بالجمله چون در مقابل وثنيّت كه خود داراى فلسفه بوده‌اند ، اينان قيام نمودند و جهاراً اعلان توحيد در دادند ، و مورد سوء قصد و ضرب و قتل واقع مىشدند ؛ به ناچار از شهر گريخته و براى حفظ جان خود ، در ميان كهف كه مستقرّ رحمت خدا بود مأوى گرفتند .\r\nخداوند نيز مَقدم ميهمانان خود را گرامى داشته ، بر گوش آنان چون لاى لاى كودكان كه به خواب روند نغمه‌هاى ذوق و شوق و جذبات رحمت الهيّه برسانيد تا در آن مكان مرتفع و متّسع آرميدند . و پيوسته چون مادر مهربان كه طفل به گاهواره سپارد و خود بيدار آن را تكان دهد ، آنها را به چپ و راست ميگردانيد تا بدنشان كهنه نگردد و نپوسد ، و از نسيم وارد در غار استفاده كنند ، و از آفتاب و تابش آن در امان باشند .\r\n\r\nحكمت داستان اصحاب كهف ، ارائه بعث و معاد است\r\n8 - حكمت خوابيدن و بيدار شدن اصحاب كهف چه بود ؟\r\nآياتى كه در اين زمينه وارد شده است و داستان آنان را از امور\r\n\r\n","description":"","footnote":"","page_name":" 351 ","page_number":369},
  {"content":"\r\n\r\nعجيبه نمىشمرد ، و جهت ربط و اتّصال اين آيات با آيات سابق بر آن كه دلالت دارد بر آنكه آنچه خداوند در روى زمين قرار داده است زينت است كه انسان بدان دل مىبندد و آرامش پيدا مىكند و همّت خود را صرفاً مصروف بدان ميدارد و از غير آن بكلّى غافل ميگردد ، و سپس يكباره بعد از گذشتن ايّام قليلى زمين را تبديل به يك صفحهء پاك و خالى مىكند و از همهء زينتها و موجودات اثرى در آن نمىگذارد ؛ براى آنست كه بفهماند زندگانى دنيا نيز جز سرابى بيش نيست كه افراد بدان دل مىبندند . نظير آنچه براى اصحاب كهف واقع شده است ، كه چون خداوند خواب را بر آنها مسلّط گردانيد و سيصد سال شمسى آرميدند ؛ چون بيدار شدند ، درنگ در اين مدّت طولانى را جز درنگ يك روز يا نيم روزى ندانستند .\r\nانسان نيز در دنيا زيست مىكند ، و به زخارف و زينتهاى آن دل مىبندد ، و از سواى امور دنيوى بكلّى انصراف پيدا مىكند و غافل مىشود ؛ اين مانند آيه اصحاب كهف است .\r\nخداوند مردگان را نيز زنده مىكند ، و از اين خواب گران بيدار مىسازد ؛ و سپس از آنها مىپرسد : شما در روى زمين چقدر درنگ نموده ايد ؟\r\n  كَمْ لَبِثْتُمْ فِي الْأَرْضِ عَدَدَ سِنِينَ * قالُوا لَبِثْنا يَوْماً أَوْ بَعْضَ يَوْمٍ   . « 1 »\r\nدر پاسخ ميگويند : « ما يك روز يا بعضى از يك روز را در روى\r\n\r\n\r\n","description":"","footnote":"\r\n( 1 ) قسمتى از آيه 112 و قسمتى از آيه 113 ، از سورهء 23 : المؤمنون\r\n","page_name":" 352 ","page_number":370},
  {"content":"\r\n\r\nزمين توقّف داشته‌ايم . »\r\n كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ  . « 1 »\r\n« گويا چون پردهء قيامت از جلوى ديدگان آنان برخيزد ، جز يك ساعت از يك روز را درنگ نكرده‌اند . »\r\nپس قصّهء اصحاب كهف ، داستان و قضيّهء تازه‌اى نيست ؛ بلكه نظير ميليونها از اين آيات متكرّره‌اى است كه تا شب و روز دوام دارد براى انسان جارى و سارى است .\r\nخداوند ميخواهد در اين آيات به پيغمبرش بفهماند كه : گويا تو توجّه ننموده‌اى كه اشتغال مردم به دنيا و ايمان نياوردن آنها به قرآن بواسطهء تعلّق نفوسشان به زينت زمين ، يك آيه الهيّه است مشابه با آيه اصحاب كهف كه به خواب رفتند و سپس بيدار شدند ؛ مردم نيز زندگى مىكنند و مىميرند و سپس مبعوث ميگردند .\r\nقصّهء اصحاب كهف عجيب نيست . آنچه بر سر تمام افراد انسان مىآيد ، از مفتون شدنشان به زينتهاى دنيوى و غفلت آنها از امر معاد ، و سپس مبعوث شدن آنها در روز بازپسين درحالىكه اين درنگ خود را در دنيا كوتاه مىشمرند ، همه و همه از همين قبيل است .\r\nخداوند اصحاب كهف را در اين مدّت طولانى به خواب برد و بيدار كرد ، تا به منكرين معاد كه همان متعبّدين به آلهه و ارباب انواع اصنام بودند برساند كه مردن و زنده شدن عيناً همانند رقود اصحاب كهف و سپس تنبّه و بيدارى آنهاست .\r\n\r\n\r\n","description":"","footnote":"\r\n( 1 ) قسمتى از آيه 35 ، از سورهء 46 : الاحقاف\r\n","page_name":" 353 ","page_number":371},
  {"content":"\r\n\r\nچگونه پروردگار تبارك و تعالى ارواح آنان را در اين مدّت طويل از آنها گرفت ، و شعور و ادراكاتشان را تعطيل كرد ، و حواسّ آنها را راكد نمود ، و آثار بدنيّه چون نشو و نما و روئيدن موىها و ناخن‌ها و تغييرات صورت و شمائل و ظهور آثار پيرى و فرسودگى را از آنان برداشت ، و سلامت ظاهر بدنهايشان را از خرابى و لباسهايشان را از كهنگى و پوسيدگى حفظ فرمود ، و سپس آنها را مانند همان روزى كه داخل در كهف شدند رجوع داد ؛ بعينه داستان انتزاع ارواح از اجساد بواسطهء مردن ، و پس از آن ارجاعشان به همان حالى كه در دنيا بودند چنين است . هر دو داستان از خوارق عادات است و جز مجرّد استبعاد ، وجهى براى ردّ كردن آنها نيست .\r\nداستان اصحاب كهف در زمانى به وقوع پيوست كه تنازعى شديد در امر معاد و بعثت مردگان بين موحّدين - كه مفارقت ارواح را از اجساد ، به علّت مردن و سپس رجوع ارواح را به ابدان ، در وقت بعث ميدانستند - و بين مشركين - كه مفارقت روح را از بدن عِند الموت قبول داشتند و ليكن منكر بعثت و معاد و بازگشت روح به بدن بودند - در گرفته بود .\r\nو وقوع اين قضيّه ، و حدوث اين حادثه كه ازهرجهت مشابه با مردن و زنده شدن جميع خلائق است ، ترديد و شكّى براى منكرين باقى نميگذارد كه اين يك آيه الهيّه است كه براى ازالهء شكّ از دلهايشان در امر بعث كه به دلالت مماثِل بر مماثَل و رفع استبعاد بواسطهء وقوع ، صورت گرفته است خواهد بود .\r\n\r\n","description":"","footnote":"","page_name":" 354 ","page_number":372},
  {"content":"\r\n\r\nبارى زنده كردن مردگان امر عجيبى نيست ؛ عيناً مانند سائر امور روزمرّه مىباشد ، ولى چون انسان نديده است به نظرش بعيد ميرسد ؛ چه بُعدى دارد ؟ و چه شگفتى دارد ؟\r\n وَ قالَ الَّذِينَ كَفَرُوا لا تَأْتِينَا السَّاعَةُ قُلْ بَلى وَ رَبِّي لَتَأْتِيَنَّكُمْ عالِمِ الْغَيْبِ . \r\n« مردمى كه كافر شدند ميگويند : ساعت قيام قيامت به ما نخواهد رسيد . اى پيامبر بگو : سوگند به پروردگار من كه بر پنهانيها داناست خواهد رسيد ؛ آرى خواهد رسيد . »\r\n« كفر » به معناى پوشانيدن است .  الَّذِينَ كَفَرُوا  يعنى كسانى كه روى حقّ را مىپوشانند ، و زير بار حقّ نميروند . مىگويند : قيامت براى ما نخواهد بود . اينها از خودشان ميترسند ، و براى آنكه در دام نيفتند انكار قيامت مىكنند . بايد خودشان را درست كنند ؛ نبايد واقعيّت را انكار كنند .\r\n\r\nكافران بجاى تزكيه و عمل صالح راه قهقرا مىپيمايند\r\nافراد كافر به عوض تزكيه و عمل صالح كه بدين‌وسيله خود را به قيامت نيكو نزديك كنند ، راه قهقرا پيموده در كفر و كردار ناشايسته غوطه ميخورند ؛ ولى انكار قيامت مىنمايند .\r\nمثل كبكى كه براى رهائى از دست شكارچى ، سر خود را در زير برف فرو مىبرد و چنين مىپندارد كه با اين پنهان شدن ، از دست او رها شده است ؛ مسكين نمىداند كه بدين‌وسيله با دست خود ، خود را تسليم صيّاد كرده است ؛  قُلْ بَلى وَ رَبِّي لَتَأْتِيَنَّكُمْ  .\r\nساعت قيامت خواهد رسيد ؛ خواه انكار كنيد ، و خواه نكنيد !\r\n\r\n","description":"","footnote":"","page_name":" 355 ","page_number":373},
  {"content":"\r\n\r\nسوگند به پروردگار عالم بر غيب و مطّلع بر اسرار و نهان ، خواهد رسيد .\r\n لا يَعْزُبُ عَنْهُ مِثْقالُ ذَرَّةٍ فِي السَّماواتِ وَ لا فِي الْأَرْضِ وَ لا أَصْغَرُ مِنْ ذلِكَ وَ لا أَكْبَرُ إِلَّا فِي كِتابٍ مُبِينٍ  . « 1 »\r\n« به اندازهء سنگينى يك ذرّه از نزد خدا چيزى پنهان نخواهد شد ، نه در آسمانها و نه در زمين ، و نه كوچكتر از آن و نه بزرگتر ؛ مگر آنكه همگى در كتاب آشكار و روشن خدا موجود است . »\r\nهر چه هست در عالم وجود ، ثبت و ضبط است . اى كافر ! چگونه ميخواهى خودت و كردارت را از پروردگارت نهان بدارى ؟ مگر با انكار مىتوان پنهان نمود ؟\r\nلقمان به فرزندش ميگويد .\r\n يا بُنَيَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الْأَرْضِ يَأْتِ بِهَا اللَّهُ إِنَّ اللَّهَ لَطِيفٌ خَبِيرٌ  . « 2 »\r\n« اى نور ديدهء من ! اگر به وزن يك حبّهء از خردل در سنگى افتاده باشد ، يا در آسمانها باشد و يا در زمين بوده باشد ، خداوند آن را مىآورد . حقّاً بدرستى كه خداوند لطيف و داناست ؛ و مطّلع از همهء جهات . »\r\nهر چه هست در كتاب مبين است . كتاب مبين ، عالم واقع ؛ و عالم واقع عين علم حضورى ذات اقدس حقّ تعالى است . پس\r\n\r\n\r\n","description":"","footnote":"\r\n( 1 ) قسمتى از آيه 3 ، از سورهء 34 : سبأ\r\n( 2 ) آيه 16 ، از سورهء 31 : لقمان\r\n","page_name":" 356 ","page_number":374},
  {"content":"\r\n\r\nتمام موجودات در عالم كون و واقعيّت در نزد خدا حاضرند ، و نه تنها خداوند احاطهء علميّه بر آنها دارد ، بلكه احاطهء عينيّه و واقعيّه دارد .\r\n\r\nعلم خداوند حضورى است و هيچ چيز از خداوند پنهان نخواهد ماند\r\nعلم پروردگار بر موجودات ، علم حضورى است نه حصولى . و معناى علم حضورى حاضر بودن نفس معلوم و واقعيّت معلوم در نزد عالم است . عين ايمان مؤمن و كردار نيك او ، و عين كفر كافر و عمل ناپسند او در نزد خداوند حاضر است .\r\n لِيَجْزِيَ الَّذِينَ آمَنُوا وَ عَمِلُوا الصَّالِحاتِ أُولئِكَ لَهُمْ مَغْفِرَةٌ وَ رِزْقٌ كَرِيمٌ . \r\nاين حضور و شهود تمام موجودات حتّى ذرّات در نزد خداوند ، براى آنست كه خداوند به كسانى كه ايمان آورده‌اند و عمل صالح انجام ميدهند پاداش بدهد ؛ وه ! چه پاداشى ! مغفرت خداوند و روزى مكرّم و مطبوع و بدون آزار ، گوارا و بلند مرتبه و عالى رتبه .\r\n وَ الَّذِينَ سَعَوْا فِي آياتِنا مُعاجِزِينَ أُولئِكَ لَهُمْ عَذابٌ مِنْ رِجْزٍ أَلِيمٌ  . « 1 »\r\nامّا آن كسانى كه در مقابل مؤمنين اعتراف به حقّانيّت خدا نمىكنند ، و در راه شكستن و خرد كردن و نابود ساختن آيات ما كوشش مىكنند ، و ميخواهند مؤمنين را به زانو در آورند و آنها را به عجز و زبونى بكشانند ، و در حقيقت ميخواهند بر امر خدا پيشى گيرند ؛ پاداش آنان عذابى دردناك از پليدى خواهد بود .\r\nآرى كسى كه در صدد خاموش ساختن نور مؤمن و عاجز\r\n\r\n\r\n","description":"","footnote":"\r\n( 1 ) آيه 5 ، از سورهء 34 : سبأ\r\n","page_name":" 357 ","page_number":375},
  {"content":"\r\n\r\nساختن او و به زبونى در آوردن اوست ، در صدد عاجز ساختن خدا و نور خداست ؛ چون مؤمن مَظهر و مُظهِر خداست ، تجلّى گاه جمال و جلال خداست . آنان خود را استيضاح مىكنند ، و متن پليد خود را ظاهر مىسازند ، و باطن آلودهء خود را ظهور ميدهند .\r\n مَه فشاند نور و سگ عوعو كند * هر كسى بر خلقت خود مىتَنَد \r\nسگ در فوران تابش ماهتاب جهانتاب در شبهاى ماهتابى ، نمىتواند تحمّل اين نور را كند ؛ حسد مىبرد و عوعو مىكند . پلنگ پر استكبار براى دستيابى به ماه و دريدن و پاره كردن آن به بالاى قلّهء كوه ميرود ، و از قلّهء كوه براى چنگ اندازى به ماه خود را به آسمان پرتاب مىكند ، كه ناگهان به ته درّه سرنگون مىشود و استخوانهايش در هم مىشكند .\r\nيعنى با نفس اين عمل ، فنا و بَوار و هلاك خود را ميخرند و قبر خود را به دست خود حفر مىكنند .\r\n سَعَوْا فِي آياتِنا مُعاجِزِينَ .  ديگر نميدانند كه اين سعى و كوشش در راه نابودى ما و نور ما ، عين وصول به عذاب دردناك و گرفتارى در دامن پليدىها و نكبات است .\r\nاستخوانها شكسته مىشود و صد پاره ميگردد . و هر چه عذاب سخت‌تر مىشود و در اثر آن پوست و گوشت سوخته مىگردد ، با روئيده شدن پوست و گوشت تازه مزه و طعم عذاب بهتر چشيده مىشود .\r\nمثال واضح دو دو تا مىشود چهار تا ؛ او عناد مىكند و ميگويد\r\n\r\n","description":"","footnote":"","page_name":" 358 ","page_number":376},
  {"content":"\r\n\r\nپنج تا .\r\n    ثُمَّ أَدْبَرَ وَ اسْتَكْبَرَ * فَقالَ إِنْ هذا إِلَّا سِحْرٌ يُؤْثَرُ * إِنْ هذا إِلَّا قَوْلُ الْبَشَرِ * سَأُصْلِيهِ سَقَرَ .    \r\n« سپس پشت مىكند و بلندمنشى مىنمايد و سپس ميگويد : اين قرآن غير از سحر انتخاب شده چيز ديگرى نيست ؛ اين قرآن نيست مگر گفتار بشر .\r\nآرى من او را به سَقَر مىسوزانم و در آن به آتش مىافكنم . »\r\n  وَ ما أَدْراكَ ما سَقَرُ * لا تُبْقِي وَ لا تَذَرُ .  \r\n« و نمىدانى اى پيامبر سقر چيست ؟ آتشى است كه كسى را باقى نمىگذارد و رها نمىكند . »\r\nاين عذابها نفس انكار و استكبار آنانست كه به صورت اين شكنجه‌ها و عذابهاى دردناك تجلّى مىكند .\r\nميگويند : اين پيغمبر هم فردى مثل ماست ؛ به ما امر و نهى مىكند و ميگويد : اگر مخالفت كنيد قيامتى در پيش داريد ! و به جزاى كردارتان مير سيد !\r\nجسم وقتى پوسيد چگونه به حال اوّليّه بر ميگردد ؟ اگر بدن تكّه تكّه شود ، دوباره زنده مىشود ؟ بعد از عمل جرّاحى ، خطّ جرّاحى روى بدن مىماند ؛ چطور از بدن قطعه قطعه شده و متفرّق شده اثرى نمىماند و انسان با بدن تامّ و تمام در قيامت حضور به هم مىرساند ؟\r\n\r\nانكار معاد از مجرّد استبعاد تجاوز نمىكند\r\n وَ قالَ الَّذِينَ كَفَرُوا هَلْ نَدُلُّكُمْ عَلى رَجُلٍ يُنَبِّئُكُمْ إِذا مُزِّقْتُمْ كُلَّ \r\n\r\n","description":"","footnote":"","page_name":" 359 ","page_number":377},
  {"content":"\r\n\r\n مُمَزَّقٍ إِنَّكُمْ لَفِي خَلْقٍ جَدِيدٍ  . « 1 »\r\nو مردمى كه كفر مىورزند ميگويند : اى مردم ! ميخواهيد ما شما را راهنمائى كنيم به مردى كه آمده است و چنين خبر ميدهد كه اگر شما را خرد خرد كنند و لِه نمايند بطورى كه اثرى از شما نماند ، در روز قيامت شما را در آفرينش نوينى زنده مىكنند ! ؟\r\nاين حرف بسيار سخيف و مسخره است ، و بر اساس خيالبافى و دروغ بنيادگذارى شده است .\r\n أَفْتَرى عَلَى اللَّهِ كَذِباً أَمْ بِهِ جِنَّةٌ  . « 2 »\r\nآيا اين مرد اينچنين سخنانى را از نزد خود آورده و به خدا نسبت ميدهد و بر خدا افتراء مىزند و تهمت مىبندد ؟ يا آنكه در او جنون است و از روى سخافت عقل و كوتاهى خرد دست به چنين سخنانى مىآلايد ؟ اين مرد ، مرد خيالپرداز و افسانه سازى است .\r\nبا اين حرفهائى كه كفّار و مشركين ميزدند ، ميخواستند جلوى فعّاليّت رسول الله را بگيرند و كارشكنى كنند ، و خود را در صحنهء فعّاليّتهاى شهوى و تجاوز به حقوق ضعفاء و مستمندان ، مرخّص العِنان نمايند .\r\n بَلِ الَّذِينَ لا يُؤْمِنُونَ بِالْآخِرَةِ فِي الْعَذابِ وَ الضَّلالِ الْبَعِيدِ  . « 3 »\r\n« آرى كسانى كه ايمان به آخرت ندارند ( و دنيا را سرسرى\r\n\r\n\r\n","description":"","footnote":"\r\n( 1 ) آيه 7 ، از سورهء 34 : سبأ\r\n( 2 ) صدر آيه 8 ، از سورهء 34 : سبأ\r\n( 3 ) قسمتى از آيه 8 ، از سورهء 34 : سبأ\r\n","page_name":" 360 ","page_number":378},
  {"content":"\r\n\r\nمىپندارند ، و براى اين عالم شگرف كه مملوّ از عجائب و غرائب است ، انسان را مهمل و يَله قرار داده و بى حساب و بدون كتاب رها ميدانند ) در عذاب و گمراهى بسيار بعيد و عميقى مىباشند . »\r\n أَ فَلَمْ يَرَوْا إِلى ما بَيْنَ أَيْدِيهِمْ وَ ما خَلْفَهُمْ مِنَ السَّماءِ وَ الْأَرْضِ إِنْ نَشَأْ نَخْسِفْ بِهِمُ الْأَرْضَ أَوْ نُسْقِطْ عَلَيْهِمْ كِسَفاً مِنَ السَّماءِ إِنَّ فِي ذلِكَ لَآيَةً لِكُلِّ عَبْدٍ مُنِيبٍ .  « 1 »\r\nاينان چقدر گمراهند ! چه اندازه كوردل و كور باطن ! چقدر كم فكر و كم درايت ! چه اندازه بى تحمّل و تأمّل و بى صبر و در روى مطالب زودگذرند !\r\nآيا نمىبينند كه اين همه آيات آسمانى و زمينى ما ، در مرأى و مَسمع آنانست كه هر لحظه بخواهيم دگرگون مىكنيم ، و همه در برابر اراده و مشيّت ما مطيع و منقادند ؟\r\n« آيا نمىبينند : آنچه در پيش روى آنان و در پشت سر آنانست از آسمانها و زمين ، اگر بخواهيم فوراً امر مىكنيم و با شكافتن زمين آنان را در شكم زمين فرو مىبريم ؟ يا اگر بخواهيم قطعه سنگى از آسمان بر سر آنها فرود مىآوريم ؟ تمام اينها آيات الهيّهء ماست براى هر بندهء مؤمن كه به مقام عبوديّت خود اعتراف كند و به انابه و رجوع به پروردگار خود ، راه حقّ و حقيقت را بپيمايد . »\r\nاين همه وقايعى كه در دنيا به ظهور پيوسته ، از بادها ، طوفانها ، زلزله‌ها ، خسف‌ها ، و هزاران آيات الهيّهء ديگر از صواعق و بُروق و\r\n\r\n\r\n","description":"","footnote":"\r\n( 1 ) آيه 9 ، از سورهء 34 : سبأ\r\n","page_name":" 361 ","page_number":379},
  {"content":"\r\n\r\nتغييرات جوّى و برّى و بحرى ؛ مشاهدهء آنها برايشان كافى نيست ؟ ميخواهند از دست ما بگريزند ؟ از دست رسول ما فرار كنند ؟\r\nما كه دشمن آنان نيستيم ، رسول ما هم دشمن نيست ؛ ما و رسول ما آنان را به حقّ و واقعيّت ميخوانيم كه اين كاخ وجود و اين عالم آفرينش خدا دارد ، انسان مبدأ دارد ، منتهى دارد ، هر عملى در اين دنيا عكس العملى در آن دنيا دارد ، انسان نبايد خود را به غفلت زند كه ناگهان خود را بر پاداش اعمال زشت و جهنّم خواهد ديد كه  أَحاطَ بِهِمْ سُرادِقُها  ، آتش با خيمه و خرگاه خود ازهرجهت به او احاطه كرده است .\r\nكسى كه خود را نتواند انكار كند ، هستى خود را نتواند منكر شود ؛ خدا را نمىتواند انكار كند . وجود انسان ملازم با وجود خداست . من هستم يعنى خدا هست .\r\nكسى كه فعل خود را نتواند انكار كند ، از كردار و رفتار خود منكر شود ؛ قيامت را نمىتواند انكار كند . كردار و رفتار ، ملازم پاداش است ، بلكه عين پاداش است . كار من يعنى جزاى من ، فعل من يعنى پاداش من .\r\n قُلْ يَجْمَعُ بَيْنَنا رَبُّنا ثُمَّ يَفْتَحُ بَيْنَنا بِالْحَقِّ وَ هُوَ الْفَتَّاحُ الْعَلِيمُ .  « 1 »\r\n« بگو ( اى پيامبر ! ) پروردگار ما ميان ما و شما را جمع مىكند و ما را به دور هم گرد مىآورد ، سپس بين ما به حقّ گشايش ميدهد ؛ و اوست بسيار گشايش دهندهء توانا ، و داناى زبردست . »\r\n\r\n\r\n","description":"","footnote":"\r\n( 1 ) آيه 26 ، از سورهء 34 : سبأ\r\n","page_name":" 362 ","page_number":380},
  {"content":"\r\n\r\nاين مردم آفت زده ، براى اصالت مادّه ، انكار حيات ابدى و معنوى و واقعيّت تجرّد روح را مىكنند . و براى آنكه از قافلهء دنياپرستان و دنيازدگان عقب نيفتند و بىمحابا در اين درياى بى پايان شنا كنند ، انكار معاد مىكنند .\r\n\r\nمكتبهاى مادّى انسان را از مقام خليفة اللهى در رديف بهائم قرار ميدهد\r\nاين انسانى كه به مقام خليفةُ اللهى رسيده و عنوان و مَظهر خدا قرار گرفته ، چنان خود را سقوط ميدهد و در دَرَكات ذُلّ مادّه و انغمار در جاه و آمال بى پايه و اساس فرو ميرود كه مانند وحوش بر سر جيفه اجتماع مىكنند ، و فكر و ذكر و درس و بحث و همّ و غمّ خود را در دوران يك عمر مصروف بر جيفه‌خوارى مىنمايند .\r\nجز شكم و مادّه و اقتصاد هيچ نمىفهمند ، و بر مبنائى تكيه نميزنند ؛ نه أصالتى ، نه وجدانى ، نه روحى و نه قيامتى ! ميگويند : غير از دنيا و شئون دنيا چيزى نيست ؛ بايد بدان متّكى شد .\r\nوه ! اين چه تهمتى است بزرگ به خدا ، به مقام انسان ، به آفرينش و خلقت .\r\nاين انسان شريف ملكوتى كه آئينهء تمام نماى حقّ و صفات جمال و جلال و مظهر اسماء عُلياى اوست ، و براى كسب فيض و كمال به دنيا آمده است ؛ آن را لاشخور جيفه‌خوار نموده ايد !\r\nو با اين مكتبهاى مادّى و سيستمهاى اقتصادى ، او را از آن مقام معنى و روحانيّت پائين كشيده و در رديف بهائم و همطراز سَبُع و درنده قرار داده‌ايد !\r\n\r\nخداوند مردم را در يك روز جمع كرده و بين آنان به حقّ حكم مىنمايد\r\n قُلْ يَجْمَعُ بَيْنَنا رَبُّنا ثُمَّ يَفْتَحُ بَيْنَنا بِالْحَقِّ  . آرى بالاخره در نزد\r\n\r\n","description":"","footnote":"","page_name":" 363 ","page_number":381},
  {"content":"\r\n\r\nخداوند جمع خواهيم شد و خداوند ميان منطق ما و منطق شما فيصله خواهد داد ، و حكم به حقّ خواهد نمود .\r\nآن روز ، روز جمع است .  يَوْمَ يَجْمَعُكُمْ لِيَوْمِ الْجَمْعِ ذلِكَ يَوْمُ التَّغابُنِ  . « 1 »\r\n« روزى كه خداوند جمع مىكند شما را براى روزِ جمع ؛ آن ، روز تغابن است . »\r\n رَبَّنا إِنَّكَ جامِعُ النَّاسِ لِيَوْمٍ لا رَيْبَ فِيهِ إِنَّ اللَّهَ لا يُخْلِفُ الْمِيعادَ  . « 2 »\r\n« پروردگار ما ! حقّاً كه تو مردم را در روزى كه هيچ ترديدى در تحقّق آن نيست جمع ميكنى ! و حقّاً كه خداوند خلف وعده نمىكند . »\r\nمردم به تدريج به دنيا آمده و ميروند . يكى هزار سال پيش به دنيا آمده است ، و ديگرى هنوز به دنيا نيامده و هزار سال بعد به دنيا مىآيد . جماعتى هزاران سال قبل آمده‌اند ، و جماعتى بعداً خواهند آمد . و ليكن خداوند همه را در يك عالم و در يك روز جمع مىكند ؛ آنجا يَوْمُ الْجَمْع است .\r\nخداوند همه را جمع مىكند و سپس حكم مىكند ؛ و بر اساس نيّت‌ها و اعتقادها و عملها فيصله ميدهد .\r\nهر كس در دنيا مطلبى داشته ، مشكلى داشته و حلّ نشده ، و يا\r\n\r\n\r\n","description":"","footnote":"\r\n( 1 ) صدر آيه 9 ، از سورهء 64 : التّغابن\r\n( 2 ) آيه 9 ، از سورهء 3 : ءَال عمران\r\n","page_name":" 364 ","page_number":382},
  {"content":"\r\n\r\nحقّى از او ربوده شده و قادر به اخذ و استرداد آن نيست ، و منطق و حجّتى ندارد تا بتواند در دنيا آن را بگيرد ، و يا واقعيّت و حقيقتى بر او تجلّى كرده ، و اصرار دارد به مردم بفهماند و نمىفهمند و زير بار نميروند ؛ در آنجا همه فيصله مىيابد و حقّ به حق‌ّدار ميرسد . و كُلُّ شَىْءٍ يَرْجِعُ إلَى أصْلِه . « هر چيز به اصل و ريشهء خود باز ميگردد . »  وَ هُوَ الْفَتَّاحُ الْعَلِيمُ  .\r\n رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ وَ ما لِلظَّالِمِينَ مِنْ أَنْصارٍ . \r\n رَبَّنا وَ آتِنا ما وَعَدْتَنا عَلى رُسُلِكَ وَ لا تُخْزِنا يَوْمَ الْقِيامَةِ إِنَّكَ لا تُخْلِفُ الْمِيعادَ  . « 1 »\r\n\r\n\r\n","description":"","footnote":"\r\n( 1 ) آيه 192 و 194 ، از سورهء 3 : ءَال عمران\r\n","page_name":" 365 ","page_number":383},
  {"content":"\r\n . \r\n","description":"","footnote":"","page_name":" 366 ","page_number":384},
  {"content":"\r\n . \r\n","description":"","footnote":"","page_name":" 367 ","page_number":385},
  {"content":"\r\n . \r\n","description":"","footnote":"","page_name":" 368 ","page_number":386},
  {"content":"\r\n . \r\n","description":"","footnote":"","page_name":" 369 ","page_number":387},
  {"content":"\r\n . \r\n","description":"","footnote":"","page_name":" 370 ","page_number":388},
  {"content":"\r\n . \r\n","description":"","footnote":"","page_name":" 371 ","page_number":389},
  {"content":"\r\n . \r\n","description":"","footnote":"","page_name":" 372 ","page_number":390},
  {"content":"\r\n . \r\n","description":"","footnote":"","page_name":" 373 ","page_number":391},
  {"content":"\r\n . \r\n\r\n","description":"","footnote":"","page_name":" 374 ","page_number":392}
  ]