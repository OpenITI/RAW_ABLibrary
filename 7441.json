[
  {"content":"\r\n . \r\n","description":"","footnote":"","page_name":" مقدمه أ ","page_number":1},
  {"content":"\r\n . \r\n","description":"","footnote":"","page_name":" مقدمه ب ","page_number":2},
  {"content":"\r\n . \r\n","description":"","footnote":"","page_name":" مقدمه ج ","page_number":3},
  {"content":"\r\n . \r\n","description":"","footnote":"","page_name":" مقدمه د ","page_number":4},
  {"content":"\r\n . \r\n","description":"","footnote":"","page_name":" مقدمه ه ","page_number":5},
  {"content":"\r\n . \r\n","description":"","footnote":"","page_name":" مقدمه و ","page_number":6},
  {"content":"\r\n . \r\n","description":"","footnote":"","page_name":" مقدمه ز ","page_number":7},
  {"content":"\r\n . \r\n","description":"","footnote":"","page_name":" مقدمه ح ","page_number":8},
  {"content":"\r\n . \r\n","description":"","footnote":"","page_name":" 1 ","page_number":9},
  {"content":"\r\n . \r\n","description":"","footnote":"","page_name":" 2 ","page_number":10},
  {"content":"\r\n . \r\n","description":"","footnote":"","page_name":" 3 ","page_number":11},
  {"content":"\r\n . \r\n","description":"","footnote":"","page_name":" 4 ","page_number":12},
  {"content":"\r\n . \r\n","description":"","footnote":"","page_name":" 5 ","page_number":13},
  {"content":"\r\n . \r\n","description":"","footnote":"","page_name":" 6 ","page_number":14},
  {"content":"\r\n . \r\n","description":"","footnote":"","page_name":" 7 ","page_number":15},
  {"content":"\r\n . \r\n","description":"","footnote":"","page_name":" 8 ","page_number":16},
  {"content":"\r\n . \r\n","description":"","footnote":"","page_name":" 9 ","page_number":17},
  {"content":"\r\n . \r\n","description":"","footnote":"","page_name":" 10 ","page_number":18},
  {"content":"\r\n . \r\n","description":"","footnote":"","page_name":" 11 ","page_number":19},
  {"content":"\r\n . \r\n","description":"","footnote":"","page_name":" 12 ","page_number":20},
  {"content":"\r\n . \r\n","description":"","footnote":"","page_name":" 13 ","page_number":21},
  {"content":"\r\n . \r\n","description":"","footnote":"","page_name":" 14 ","page_number":22},
  {"content":"\r\n . \r\n","description":"","footnote":"","page_name":" 15 ","page_number":23},
  {"content":"\r\n . \r\n","description":"","footnote":"","page_name":" 16 ","page_number":24},
  {"content":"\r\n . \r\n","description":"","footnote":"","page_name":" 17 ","page_number":25},
  {"content":"\r\n . \r\n","description":"","footnote":"","page_name":" 18 ","page_number":26},
  {"content":"\r\n . \r\n","description":"","footnote":"","page_name":" 19 ","page_number":27},
  {"content":"\r\n . \r\n","description":"","footnote":"","page_name":" 20 ","page_number":28},
  {"content":"\r\n . \r\n","description":"","footnote":"","page_name":" 21 ","page_number":29},
  {"content":"\r\n . \r\n","description":"","footnote":"","page_name":" 22 ","page_number":30},
  {"content":"\r\n . \r\n","description":"","footnote":"","page_name":" 23 ","page_number":31},
  {"content":"\r\n . \r\n","description":"","footnote":"","page_name":" 24 ","page_number":32},
  {"content":"\r\n . \r\n","description":"","footnote":"","page_name":" 25 ","page_number":33},
  {"content":"\r\n . \r\n","description":"","footnote":"","page_name":" 26 ","page_number":34},
  {"content":"\r\n . \r\n","description":"","footnote":"","page_name":" 27 ","page_number":35},
  {"content":"\r\n . \r\n","description":"","footnote":"","page_name":" 28 ","page_number":36},
  {"content":"\r\n . \r\n","description":"","footnote":"","page_name":" 29 ","page_number":37},
  {"content":"\r\n . \r\n","description":"","footnote":"","page_name":" 30 ","page_number":38},
  {"content":"\r\n . \r\n","description":"","footnote":"","page_name":" 31 ","page_number":39},
  {"content":"\r\n . \r\n","description":"","footnote":"","page_name":" 32 ","page_number":40},
  {"content":"\r\n . \r\n","description":"","footnote":"","page_name":" 33 ","page_number":41},
  {"content":"\r\n . \r\n","description":"","footnote":"","page_name":" 34 ","page_number":42},
  {"content":"\r\n . \r\n","description":"","footnote":"","page_name":" 35 ","page_number":43},
  {"content":"\r\n . \r\n","description":"","footnote":"","page_name":" 36 ","page_number":44},
  {"content":"\r\n . \r\n","description":"","footnote":"","page_name":" 37 ","page_number":45},
  {"content":"\r\n . \r\n","description":"","footnote":"","page_name":" 38 ","page_number":46},
  {"content":"\r\n . \r\n","description":"","footnote":"","page_name":" 39 ","page_number":47},
  {"content":"\r\n . \r\n","description":"","footnote":"","page_name":" 40 ","page_number":48},
  {"content":"\r\n . \r\n","description":"","footnote":"","page_name":" 41 ","page_number":49},
  {"content":"\r\n . \r\n","description":"","footnote":"","page_name":" 42 ","page_number":50},
  {"content":"\r\n . \r\n","description":"","footnote":"","page_name":" 43 ","page_number":51},
  {"content":"\r\n . \r\n","description":"","footnote":"","page_name":" 44 ","page_number":52},
  {"content":"\r\n . \r\n","description":"","footnote":"","page_name":" 45 ","page_number":53},
  {"content":"\r\n . \r\n","description":"","footnote":"","page_name":" 46 ","page_number":54},
  {"content":"\r\n\r\n\r\n[ مقدمه 
  ]\r\nبِسْمِ اللَّهِ الرَّحْمنِ الرَّحِيمِ\r\n\r\nسر آغاز سخن\r\nحمد بىحدّ و ستايش بىعدد شايستهء خداوندى است كه جهانيان را از ظلمت نيستى بصحنهء نورانى هستى آورد ، و لباس زيباى وجود بر اندام نارساى آنها پوشانيد .\r\nآنگاه از ميان سلسله كائنات ، بنى نوع آدم را بر گزيد ، و تاج كرامت بر سر آنان نهاد ، و آنها را نمونهء اعلاى آفرينش قرار داد . قال اللَّه تعالى :  لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا  .\r\nسپس پيامبران راستين و جانشينان معصومين آنها را مأمور ساخت تا شاهراه زندگى و طريق صحيح كسب علم و معرفت را به آنان بياموزند ، و بدين وسيله چراغى فرار راه آنها بيافروزند ، تا هر كس به ميزان سعى و كوشش و همت خود اين راه را پيموده ، و با تشخيص حق از باطل و درّ از خزف بمقام عالى انسانى ، و مطلوب حقيقى روحانى نائل گردد .  إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  بدين گونه بندگان خود را با سر چشمه هستى و قدرت لا يزال غيبى آشنا ساخت تا با نيروى تفكّر و خرد دين الهى را انتخاب نموده ، و رابطه خويش را با آن منبع فيّاض سرمدى بر قرار سازند و از آن پس تعليمات حيات بخش انبياء عظام و كتب آسمانى خود را كه در هر دوره و كوره‌اى راهنماى مجتمع بشرى بودند ، با بر انگيختن آخرين نسخهء اتم الهى ، حضرت رسالت پناهى ، پيغمبر ختمى مرتبت وجود اقدس محمّد بن عبد اللَّه صلّى اللَّه عليه و آله و نزول قرآن مبين كه ناسخ تمام كتب منزلهء پيشين است دورهء نبوّت و پيغمبرى و شارعيّت را ختم ، و تأسيس دين جديد و تدوين قانون ديگر را تا أبد و انقراض عالم مهر و موم كرد !\r\n\r\n","description":"","footnote":"","page_name":" 47 ","page_number":55},
  {"content":"\r\n\r\n ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ   وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ  سر انجام به منظور صيانت آن دين حنيف و حفظ آن گوهر شريف از دستبرد و تصرف و تحريف غولان راهزن و هوا و هوس هر مرد و زن و خدعه و نيرنگ دشمنان ديرين و سحر و افسون مدعيان بيدين ، دوازده نور پاك و گوهران تابناك را كه از امام نخستين ، شاه ولايت : امير المؤمنين على بن ابى طالب عليه السّلام آغاز و به حضرت بقية اللَّه في الارضين پادشاه غائب جهان ، پيشواى منتظر ، و مهدى موعود امم ، نهمين فرزند امام حسين عليه السّلام : حجة بن الحسن العسكرى ارواحنا فداه پايان مييابد امامان به حق و حافظان دين و مربّيان نفوس بشرى گردانيد ، و اطاعت آنان را براى تأمين اين مقصد عالى بر تمام بندگان خود فرض شمرد . بقوله تعالى :  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  : صلّى اللَّه عليهم اجمعين و السلام علينا و على عباد اللَّه الصّالحين .\r\n اى خالق بديع شمائل نگارها * در صنعت تو مات شمائل نگارها \r\n جز خامه‌ات بصفحه ايجاد كى توان * بيرنگ ريخت اين همه نقش و نگارها \r\n بر ما بسوى معرفتت راه بسته‌اند * گوئيم باز ، گر چه بگفتيم هزارها \r\n الّا برهنمائى خاصان درگهت * آن سالكان ره بحقيقت سپارها \r\n اوّل رسول هاشمى ابطحى كه عرش * دارد ز خاكبوس درش افتخارها \r\n سر خيل انبيا كه رسولان بدرگهش * از بهر كسب فيض ز خدمتگزارها \r\n سر لوح آفرينش ، ديباچهء وجود * كز وى گرفت ملك وجود اعتبارها \r\n دوم على كه پنجهء با قدرتش شكست * هنگام رزم پنجهء با اقتدارها \r\n وانگه دو سبط گوهر سنگين بهاى او * كان هر دو گوش عرش ترا گوشوارها \r\n فرخنده مجتبى و حسين آنكه جبرئيل * در پيشگاهشان يكى از پيشكارها \r\n پس نه امام بر حق و نه هادى سبل * كان نه تنند شاخ شرف را ثمارها \r\n\r\n","description":"","footnote":"","page_name":" 48 ","page_number":56},
  {"content":"\r\n\r\n ويژه امام حاضر ناظر كه ما همه * داريم مر ظهور ورا انتظارها \r\n آن صاحب زمان كه زمان موكب ورا * با انتظار مىشمرد روزگارها \r\n دارند بر طلوع رخش چشم شيعيان * چون بر افول مهر ، همه روزه دارها \r\n اى رهنماى راه حقيقت ترّحمى * بر حال خستگان ز ره بر كنارها \r\n فرسود جان ما همه در زير بار ظلم * تا كى كشند بار مر اين بردبارها \r\n بر زين نشين و ز آتش بران شها * بر جان بدسگال بر افكن شرارها \r\n تار تن مخالف بگسل كه پيش تو * نسج العنا كند مر اين پود و تارها \r\n\r\nسبب ترجمه و نشر كتاب\r\nبطورى كه در مقدّمهء چاپ نخست نوشتيم ، مرحوم حاج ميرزا آقا مشفق يكى از افراد محترم و خير انديش تهران ، وصى عالم جليل مرحوم حاج شيخ محمد حسين شريعتمدار سيستانى مقيم تهران تصميم داشتند از ثلث آن مرحوم ، جلد سيزدهم بحار - الانوار علامهء مجلسى را بسبك تازه كه از هر جهت قابل استفاده طبقات مختلف باشد ترجمه و برايگان در اختيار مسلمانان قرار دهند ولى ديرى نپائيد كه برحمت ايزدى پيوسته ، و قبل از وفات ، انجام اين كار را بعهدهء آقاى حاج ميرزا عباسعلى اسلامى ( خاله‌زادهء خود ) واگذار نمودند .\r\nآقاى اسلامى نيز با مراجعه به مرحوم آيت اللَّه العظمى آقاى بروجردى مرجع عاليقدر وقت و صلاحديد آن مرحوم ، اين جانب را دعوت بانجام اين خدمت بزرگ نمودند . نويسنده نيز با كمال افتخار پذيرفت و پس از يك سال و نيم ، كتاب را ترجمه نموده و بنام « مهدى موعود » چاپ و منتشر ساختم .\r\nنظر باينكه چاپ نخست كتاب برايگان در اختيار مردم گذارده شد ، لذا اكثرا از انتشار و استفاده آن بىاطلاع و محروم ماندند . بدنبال نشر كتاب طبقات مختلف با مراجعه به مترجم و ناشر ، لزوم تجديد چاپ آن را متذكر شده ، و ما را در انتشار آن تشويق نمودند .\r\n\r\n","description":"","footnote":"","page_name":" 49 ","page_number":57},
  {"content":"\r\n\r\nاينجانب نيز با توجه به احتياج مبرمى كه از طرف مردم احساس ميشد ، و با اينكه عده‌اى از متصديان بنگاه‌هاى طبع و نشر ، داوطلب تجديد چاپ آن بودند ، مع الوصف چون ايشان قصد داشتند چاپ دوم آن را نيز شخصا به عهده بگيرند ، و بفيض بيشترى نائل گردند ، لذا چاپ مجدد آن بواسطهء پاره‌اى گرفتارى و موانع دچار وقفه گرديد ، و افزون از سه سال بتأخير افتاد ! آقاى حاج ميرزا عباسعلى اسلامى ( سبزه ميدان تهران ) كه از مردان سرشناس و محترم ، و هميشه در امور خيريه و كارهاى عام المنفعه و مؤثر دينى پيش قدم و به حمد اللَّه كاملا موفق هستند ، چاپ دوم كتاب را با سرمايه خود به عهده گرفته ، و تصميم داشتند كه باز برايگان در اختيار مسلمانان قرار دهند .\r\nولى اينجانب كه از موقعيت كتاب و طالبين آن كاملا آگاه هستم ، و ضرورت انتشار بيشتر آن را به خوبى احساس ميكنم ، پيشنهاد كردم بجاى اينكه كتاب برايگان و بطور خصوصى در اختيار عده‌اى معدود قرار گيرد ، بعد از چاپ بيك بنگاه طبع و نشر واگذار نموده و بقيمتى كمتر از آنچه تمام شده ، منتشر سازند و در آمد آن را صرف چاپهاى بعدى نمايند ، تا هم نفع آن عام باشد و هم ايشان به ثواب منظور و اجر اخروى كه از نشر اين كتاب داشتند ، بهتر و بيشتر نائل گردند .\r\nبعلاوه در اين صورت كتاب در همه جا منتشر گشته و عموم طبقات مىتوانند از قيمت بسيار مناسب آن استفاده نموده و بدين وسيله زحمات مترجم هم بهدر نرود ، و ارزش كتاب نيز كاهش نيابد . زيرا به تجربه رسيده است كه وقتى كتاب رايگانى شد از اعتبار مىافتد ، و چنان كه مىبايد ، مردم رغبتى بمطالعه آن نشان نميدهند و در حقيقت نقض غرض حاصل ميگردد . به حمد اللَّه اين پيشنهاد بموقع مورد قبول واقع شد ، و اينك كتاب « مهدى موعود » با همه سعى و دقتى كه در ترجمه و چاپ و تجليد آن به كار رفته است ، بقيمتى بسيار مناسب ، در دسترس عموم طبقات و طالبين قرار ميگيرد . و الحمد للَّه رب العالمين .\r\n\r\n","description":"","footnote":"","page_name":" 50 ","page_number":58},
  {"content":"\r\n\r\n\r\nشرح حال علامهء مجلسى مؤلف كتاب بطور اجمال\r\nعلامهء عظيم الشأن مرحوم ملا محمد باقر مجلسى رضوان اللَّه عليه مؤلف عاليقدر كتاب با عظمت « بحار الانوار » كه اين كتاب ترجمهء جلد سيزدهم آنست ، يكى از بزرگترين دانشمندان ماست كه با همت عالى و اقدامات اساسى وى ، مذهب شيعه دوازده امامى در سراسر اين كشور اسلامى رواج يافت و باوج انتشار خود رسيد و اثرات عميقى در دل بزرگ و كوچك و مرد و زن و خاص و عام بر جاى گذارد . بطورى كه به يارى خداوند متعال تا هنگام ظهور وجود اقدس امام زمان عجل اللَّه تعالى فرجه الشريف خدمات ريشه دار آن بزرگ مرد علم و دين نيز همچنان استوار خواهد ماند و از خاطره‌ها فراموش نخواهد شد .\r\nبراى تحقيق و بررسى دقيق در پيرامون احوال علّامهء مجلسى فرصتى بيشتر بايد ، تا بتوان با تجزيه و تحليل تاريخ زندگانى درخشان وى ، چنان كه مىبايد حقش را ادا كرد و آن طور كه بوده معرفى نمود . زيرا بديهى است اين مقدار كه در اين مقدمه نگارش مييابد ، نميتواند معرّف شخصيت بزرگ آن مرد نامور باشد .\r\nشرح حال علّامهء مجلسى در كتب تراجم و رجال شيعه كه بعد از وى نوشته شده باجمال و تفصيل آمده است .\r\nاز جمله : محدّث مشهور مرحوم حاج ميرزا حسين نورى كتاب نسبتا مبسوطى بنام « فيض القدسى في احوال المجلسى » به عربى در شرح حال وى و پدران و مادران و برادران و خواهران و حسب و نسب و استادان و شاگردان مجلسى و تأليفات فارسى و عربى او تأليف كرده كه با جلد يكم بحار الانوار چاپ امين الضرب معروف بكمپانى بطبع رسيده است .\r\nهمچنين در مقدّمهء جلد نخست چاپ جديد نيز شرح حال مفصلى به عربى بقلم آقاى ميرزا عبد الرحيم ربانى شيرازى از فضلاى مشهور حوزهء علميهء قم نگارش\r\n\r\n","description":"","footnote":"","page_name":" 51 ","page_number":59},
  {"content":"\r\n\r\nيافته ، ولى متأسفانه هيچ يك مورد استفادهء فارسى زبانان و عامهء مردم نيست .\r\nعلّامه نامى مرحوم آقا احمد كرمانشاهى فرزند نابغهء بزرگ آقا محمد على كرمانشاهى مؤلف كتاب « مقامع الفضل » كه نوهء استاد كل وحيد بهبهانى است و خود با چهار واسطه خواهرزادهء علامهء مجلسى مىباشد ، در تاريخ « مرآت الاحوال جهان نما » كه از كتب نفيس و ممتّع فارسى بشمار مىآيد و بسال 1219 هجرى در سفر هندوستان تأليف كرده است شمه‌اى از شرح حال علامهء مجلسى دائى خود و خاندان وى و مقامات علمى و عملى و مكارم اخلاقى و اطوار زندگانى او را برشتهء تحرير در آورده است كه در عين اختصار ، داراى نكات سودمند و مطالب منحصر بفردى است كه تنها بايد از آن كتاب گرفت .\r\nاما متأسفانه اين كتاب نيز هنوز بزيور طبع در نيامده و از اين جهت آن هم از دسترس عموم خارج است . نسخهء ناقصى از مرآت الاحوال تا نصف شرح حال مؤلف كه به نظر ما رسيده و تقريبا تمام آن را استنساخ كرده و در تأليف كتاب « وحيد بهبهانى » مورد استفاده قرار داديم ، در كتابخانهء ملّى ملك و نسخهء كامل آن در كتابخانهء ملّى تهران موجود است .\r\nدر اهميّت اين كتاب از لحاظ اشتمال بر شرح احوال علامهء مجلسى ، كافى است كه بگوئيم : قسمت عمدهء فيض القدسى محدّث نورى ترجمهء آن كتاب است . چنان كه محدّث نورى خود در چند جا از مؤلف آن و كتاب مرآت الاحوالش با اين تعبير : « قال العلّامة الآقا احمد الكرمانشاهى في مرآت الاحوال » نام ميبرد .\r\nمنظور ما از تفصيل مزبور اين بود كه با همه شهرت علامه مجلسى ، هنوز ما شرح حال كامل و جامعى از وى به فارسى در دست نداريم ، و آنچه تاكنون به عربى و فارسى نوشته‌اند براى شناسائى مردى چون او ، كه مجمع فضائل و مكارم بوده و زندگى او داراى مطالب مهم دينى و تاريخى و علمى است به هيچ وجه كافى نيست .\r\nنويسندهء اين سطور شرح حال كوتاهى از علّامهء مجلسى و پدر علّامه‌اش مجلسى اوّل در كتاب « شرح زندگانى وحيد بهبهانى » نوشته‌ام ، ولى از موقعى كه مشغول\r\n\r\n","description":"","footnote":"","page_name":" 52 ","page_number":60},
  {"content":"\r\n\r\nترجمهء اين كتاب شدم بفكر افتادم كه در اين كتاب جبران ما فات نموده ، و با نگارش شرح حال مفصلترى از علامهء مجلسى اين نقيصهء رجالى بر طرف گردد .\r\nولى مع التأسف اكنون كه مشغول تنظيم مقدمهء كتاب هستم بر اثر خستگى مفرط چندان مجالى براى اين كار ندارم ، و ناگزير از آنم كه اين منظور را محوّل بوقت ديگرى و فرصت بيشترى نموده بمصداق ما لا يدرك كلّه لا يترك كلّه فصلى از كتاب مفصل زندگانى آن علامهء نامدار را در اين اوراق بياورم ، تا چه قبول افتد و چه در نظر آيد .  وَ ما تَوْفِيقِي إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ  .\r\n\r\nعلامهء مجلسى اول پدر وى\r\nملا محمد تقى پسر مقصود على اصفهانى معروف به « مجلسى اول » يا « علامه مجلسى اول » پدر علامهء ملا محمد باقر مجلسى مؤلف كتاب بحار الانوار از اعاظم علماى نامى شيعه و مفاخر دانشمندان عصر صفوى است . بزرگ مردى است كه با همت بلند و پشت كار پر ارزش او مذهب تشيّع رونقى بسزا گرفت و شيعيان اين آب و خاك از بركت وجود كثير النفعش بهره‌ها بردند . فقيه بزرگ و محدّث نامى شيخ حرّ عاملى مؤلّف كتاب « وسائل الشّيعه » درّ أمل الامل مينويسد : « ملا محمد تقى مجلسى فاضلى عالم ، محققى متبحّر ، زاهدى عابد ، ثقهء متكلّم و فقيه از معاصرين است » .\r\nمطابق نقل « روضات الجنّات » مير محمد حسين خاتون‌آبادى كه خود نوهء مجلسى دوم است در كتاب « حدائق المقرّبين » در بارهء جدّ خود نوشته است : « ملا محمد تقى شاگرد ملا عبد اللَّه شوشترى و شيخ بهاء الدين عاملى رحمهما اللَّه بوده ، در روزگار خويش در زهد و تقوى و عبادت و پارسائى ، نسخهء ثانى استادش ملّا عبد اللَّه بوده است . در ايام حيات خود پيوسته مشغول برياضيات و مجاهدات و تهذيب اخلاق و عبادات و ترويج احاديث خاندان پيغمبر صلى اللَّه عليه و آله و سعى در بر آوردن حوائج مؤمنين و هدايت خلق بوده ، و به يمن همتش احاديث اهل بيت عليهم السّلام انتشار يافت ، و بنور هدايتش جمع بسيارى هدايت يافتند » .\r\n\r\n","description":"","footnote":"","page_name":" 53 ","page_number":61},
  {"content":"\r\n\r\nمحدّث قمى در « فوائد الرضويه » مينويسد : مرحوم مجلسى در شرح فقيه در باب نماز ميت فرموده : « . . . و الحمد للَّه رب العالمين كه بنده در چهار سالگى همه اينها را مىدانستم . يعنى خدا و نماز و بهشت و دوزخ ، و نماز شب ميكردم در مسجد « صفا » و نماز صبح را به جماعت ميكردم و اطفال را نصيحت ميكردم به آيه و حديث به تعليم پدرم رحمه اللَّه تعالى » علّامهء جليل آقا احمد كرمانشاهى سابق الذكر كه خود با پنج واسطه نوهء دخترى مجلسى اول است در كتاب نفيس « مرآت الاحوال » در بارهء جدّش ملّا محمد - تقى مجلسى مينويسد : « ابا عن جدّ مروّج دين و مشيّد شريعت سيد المرسلين بوده‌اند .\r\nاز اجازات او معلوم مىشود كه مادر وى عالمهء صالحه دختر ملّا درويش محمد اصفهانى ، فاضل عامل و مقدّس كامل از شاگردان شهيد ثانى ، و پدر درويش محمد مجتهد كامل اوحدى شيخ حسن عاملى ، و پدر آن جناب ملا مقصود على عارفى صاحب - كمال و مقدّسى نيكو مقال بوده است .\r\nاشعار بسيار خوب ميگفته « و مجلسى » تخلّص داشته ، لذا سلسلهء او مشهور به « مجلسى » شده‌اند . ملّا محمد تقى شاگرد شيخ بهائى و ملا عبد اللَّه شوشترى و غيرهما بوده . . . در كسب اخلاق و تهذيب باطن بحدّى كوشيد كه به تصوف متهم گرديد » ! مرحوم مجلسى اول در سنهء 1070 در سن شصت و هفت سالگى رخت بجهان باقى كشيد . اين شطر شعر مادهء تاريخ فوت اوست : « افسر شرع اوفتاد و بىسر و پا گشت فضل » و عكس اين تاريخ وفات شيخ بهائى است ! « شرح من لا يحضره الفقيه » به عربى و فارسى ، شرح تهذيب ، شرح زيارت جامعه ، حاشيه بر اصول كافى ، شرح صحيفهء كاملهء سجّاديه از تأليفات آن مرد بلند - قدر است .\r\n\r\n","description":"","footnote":"","page_name":" 54 ","page_number":62},
  {"content":"\r\n\r\n\r\nفرزندان مجلسى اول\r\nبطورى كه آقا احمد مينويسد و نوشتهء او نيز مدرك « فيض القدسى » و ساير منابع شرح حال علامهء مجلسى قرار گرفته است « مجلسى اول » سه پسر داشته كه به ترتيب عبارتند از : ملّا عزيز اللَّه و ملّا عبد اللَّه و پسر كوچكتر ملّا محمد باقر ( مجلسى دوم ) و چهار دختر به اين شرح داشته است : دختر اول « آمنه بيگم » كه همسر فقيه مشهور ملّا صالح مازندرانى بوده ، دختر دوم همسر علّامهء فاضل ملّا محمد على استرآبادى ، دختر سوم همسر محقّق مدقّق ملّا ميرزا شيروانى ، و دختر چهارم همسر ميرزا كمال الدين محمد فسائى شارح « شافيه » است . بطور خلاصه فرزندان مجلسى اول پسر و دختر همه از دانشمندان پارسا و با اخلاص بوده‌اند . خداوند همه گونه وسائل سعادت را براى اين مرد بزرگ جمع كرده بود : فرزندان عالم ، دامادهاى با شخصيت ، دختران فاضله ، و نواده‌گان عاليقدرى كه ذيلا به چند نفر آنها اشاره مىنمائيم .\r\nاينها همه نشانهء معنويت و رابطه روحانى آن عالم پاكسرشت با خداوند رؤف است ، و نمايندهء روح بزرگ و عظمت قدر او در عالم ظاهر و معنى است .\r\n\r\nآمنه بيگم دختر دانشمند مجلسى اول\r\nيكى از دختران مجلسى چنان كه گفتيم آمنه بيگم بوده است كه بايد از زنان نادره و نابغهء روزگار بشمار آيد . اين بانوى فاضله بهمسرى ملّا صالح مازندرانى يكى از افاضل شاگردان پدرش در آمد . اين ازدواج داستانى شنيدنى و جالب دارد كه ذيلا براى تنبّه و سرمشق گرفتن مردان و زنان مسلمان خلاصهء آن نوشته مىشود :\r\nملّا صالح مازندرانى از طلاب تهيدستى بوده كه با وضع رقّت بارى اشتغال به تحصيل داشته بقسمى كه قادر بخريد چراغ براى مطالعهء خود نبوده است ، و حتى پدرش به علت فقر و تنگدستى او را جواب گفته بود ! ولى او در اصفهان در سايهء جهد و كوشش بسيار و پشت كار عجيب خود ، و شوق زايد الوصفى كه براى كسب\r\n\r\n","description":"","footnote":"","page_name":" 55 ","page_number":63},
  {"content":"\r\n\r\nعلم و كمال داشت به جائى رسيد كه بمجلس درس علّامه مجلسى اول راه يافت ، و در اندك زمانى بعلل مذكور مورد توجه خاص استاد قرار گرفت و بر تمام شاگردان وى فائق آمد .\r\nآقا احمد كرمانشاهى در مرآت الاحوال مينويسد : در اين اثنا ايشان را ميلى به تمتّع نساء ( ازدواج ) حاصل شد . مرحوم مجلسى از احوال او اين معنى را دريافت . روزى بعد از تدريس بايشان فرمودند : اگر اجازه ميدهى زنى به عقد همسرى تو در آورم ! ايشان بعد از حياء و تحمل بسيار اجازه دادند . مرحوم مجلسى باندرون خانهء خود رفت و دختر فاضلهء مقدّسهء خود « آمنه بيگم » را كه در تمام علوم بسر حد كمال بود طلبيدند و فرمودند : اى دختر ! شوهرى براى تو پيدا كرده‌ام كه در نهايت فقر و منتهاى فضل و صلاح و كمال است ولى اين امر موقوف باجازهء تو است .\r\nآن مقدّسهء صالحه فرمودند : فقر عيب مردان نيست ! پس در ساعت سعد نكاح را جارى فرمودند . در آن شب داماد با سعادت روى عروس را گشود و بعد از ملاحظهء جمال بيمثال همسر خود و حمد قادر متعال ، بگوشه‌اى رفته بمطالعه مشغول شدند .\r\nاتفاقا مسأله بسيار مشكلى پيش آمده بود كه حل نميگرديد . آمنه بيگم فاضله بهر تدبيرى كه بود آگاهى بر آن يافته ، چون فردا داماد براى تدريس از خانه بيرون رفت ، آمنه بيگم مسأله را با شرح و بسط تمام نوشته و در جايش گذارد ملّا صالح هنگام شب موقع مطالعه به نوشته آن مرحومه برخورد ، ديد كه آن عقده لا ينحل بسر انگشت آن فاضله حل گرديده ! ! جبهه نياز بدرگاه خالق بىنياز سوده سجده شكر بجا آورد و تا صبح مشغول عبادت ذو الجلال شد ، و مقدّمهء زفاف تا سه روز به طول انجاميد ! ! چون مرحوم مجلسى مطلع گرديد بداماد فرمود : اگر اين زن باب طبع تو نيست ديگرى را برايت نكاح كنم ؟ ! ملّا صالح گفت : از اين جهت نيست ، بلكه تنها براى شكر الهى است كه چنين نعمتى به من عطا كرده است كه هر چه كوشش كنم اداى\r\n\r\n","description":"","footnote":"","page_name":" 56 ","page_number":64},
  {"content":"\r\n\r\nشكر نعمت را نخواهم كرد . علّامهء مجلسى فرمود : اقرار كردن بعدم قدرت براى شكرگزارى نهايت شكر بندگان است « 1 » اكنون كه از اين بانوى فاضله سخن بميان آمد نقل اين دو مطلب پر اهميت نيز كمال ضرورت را دارد : دانشمند بزرگوار مرحوم سيد محمد حسن زنوزى كه از شاگردان مشهور استاد كل وحيد بهبهانى است در كتاب بزرگ « رياض الجنة » ضمن شرح حال مرحوم علامهء مجلسى اول مينويسد : « از استاد آقا محمد باقر بن محمد اكمل - وحيد - بهبهانى شنيدم كه ميفرمود : « آمنه بيگم دختر مجلسى زنى صالحهء عابدهء زاهده و فاضلهء عالمهء عامله ، و مجتهدهء جامع الشرائط بوده . كتابى بسيار خوب در فقه تا عبادات تأليف كرده است ، و آن مخدّره به برادرش ملّا محمد - باقر ( مجلسى دوم ) در اكثر تأليفاتش كمك ميكرد ! » و نيز در « فيض القدسى » از « رياض العلماء » نقل مىكند كه : نوشته است « آمنه خاتون دختر ملّا محمد تقى مجلسى ، فاضلهء عالمه پرهيزكار ، همسر ملّا صالح مازندرانى بود . شنيده‌ايم كه شوى آن بانوى فاضله با همهء فضلى كه داشت ، در حل بعضى از عبارات كتاب « قواعد علامه » از وى استفاده ميكرد » ! شرح اصول كافى كه ميگويند بهترين شرح آن كتاب است ، و شرح من لا يحضره الفقيه ، شرح معالم الاصول ، حاشيه بر شرح لمعه ، حاشيهء وجيزه شيخ بهائى از جملهء تصنيفات پر مغز و مفيد ملّا صالح مازندرانى است .\r\n\r\nمردان بزرگ شيعه كه به علامه مجلسى ميپيوندند\r\nملّا صالح از « آمنه بيگم » همسر دانشمند خود داراى شش پسر دانشمند و فقيه و اديب\r\n\r\n\r\n","description":"","footnote":"\r\n( 1 ) داستان ازدواج آمنه بيگم و ملا صالح كه روح تعاليم عاليه اسلام ، در آن به خوبى نمايان است ، بهترين معرف اسلاميت و نمونهء كامل ازدواج در اسلام است . داستان جالب ازدواج « ذلفا » و « جويبر » در صدر اسلام با وساطت رسول اكرم ( ص ) را كه شباهت زيادى با اين ازدواج دارد خوانندگان در كتاب « داستانهاى اسلامى » تحت عنوان « يك ازدواج عجيب » بقلم نويسندهء اين سطور بخوانند .\r\n","page_name":" 57 ","page_number":65},
  {"content":"\r\n\r\nو يك دختر فاضله شد ، و از آنها نيز نواده‌گان بزرگى بوجود آمدند كه بعضى از آنها از برازنده‌ترين فقها و دانشمندان شيعه ميباشند . مانند استاد كل آقا محمد باقر وحيد بهبهانى ، و آقا محمد على كرمانشاهى فرزند نابغهء او و ساير رجال بزرگ اين دودمان ، و مانند فقيه نامى سيد على صاحب رياض و فرزندان عالى قدر او آقا سيد محمد مجاهد و آقا سيد مهدى طباطبائى ، و مانند خاندان « شهرستانى » و رجال بزرگ اينان مانند مرحوم سيد محمد حسين و ميرزا جعفر شهرستانى كه هر كدام در عصر خود از مراجع و رؤساى دينى و فقهاى طراز اول شيعه بوده‌اند .\r\nو امروز هم حضرت آيت اللَّه العظمى آقاى بروجردى زعيم بزرگ عالم تشيّع كه با همان شخصيت و دانش و تقوى و مرجعيت علّامهء مجلسى ، بلكه با علم و فقه و نفوذى بيشتر ، و رياست و اهميت و جامعيتى زيادتر ، زعامت و پيشوائى شيعيان جهان را به عهده دارند ، نيز از نواده‌گان دخترى مجلسى اول و خواهرزادهء علّامهء مجلسى دوم مؤلف « بحار الأنوار » ميباشند ، و بوسيلهء تنها دختر ملّا صالح مازندرانى و « آمنه بيگم » بمرحوم مجلسى نسبت ميرسانند .\r\nو لذا حضرتش نيز مانند علّامهء بحر العلوم عموى جدشان و ديگر مفاخر خاندان خود و نواده‌گان دخترى ملّا صالح ، در تقريرات و تأليفات خودشان از مجلسى اول به « جدّ » و از مجلسى دوم مؤلف بحار الأنوار به « دائى » تعبير ميكنند « 1 »\r\n\r\n\r\n","description":"","footnote":"\r\n( 1 ) چگونگى اين نسبت را نويسنده در كتاب « وحيد بهبهانى » و كتاب مستقلى بنام « آيت اللَّه بروجردى » كه شرح حال و آثار وجودى حضرت آيت اللَّه العظمى است ، بتفصيل نوشته‌ام . اميد است كتاب اخير به زودى بضميمه چاپ دوم كتاب نخست يا مستقلا چاپ شود و مورد استفاده عموم مسلمانان قرار گيرد » اين قسمت را عينا تقريبا يك ماه و نيم قبل از رحلت مرحوم آيت اللَّه بروجردى نوشته و در اين چاپ نيز همچنان گذاشتم ، دريغا كه طولى نكشيد عالم اسلام رهبرى عاليقدر مانند « آيت اللَّه بروجردى » از دست داد ، و حوزه‌هاى شيعه و بالاخص حوزهء علميه قم را تا ابد از مرگ وى اندوهناك كرد . كتابى را كه در اينجا وعده داده‌ام ، بعد از رحلت آن مرحوم بنام « شرح زندگانى آيت اللَّه بروجردى » كه نخستين كتاب در بارهء آن مرحوم است براى چهلم آن مرد بزرگ منتشر ساختم خوانندگان به آن كتاب مراجعه بفرمايند .\r\n","page_name":" 58 ","page_number":66},
  {"content":"\r\n\r\nبارى تعالى سايهء بلند پايه‌اش را بر سر كافه مسلمانان خصوصا شيعيان جهان و بالاخص حوزه‌هاى علمى و دينى شيعه همچنان برقرار بدارد ، و جامعه شيعه و حوزه روحانيت ما را كه بوجود ذيجودش باقى است در كنف مرحمت خود حفظ كند .\r\n\r\nعلامهء مجلسى\r\nعلّامهء بزرگ ملّا محمد باقر اصفهانى معروف به « علّامهء مجلسى » و « مجلسى دوم » سومين پسر دانشمند ملّا محمد تقى مجلسى اول است . بگفتهء مير عبد الحسين خاتون‌آبادى در تاريخ « وقايع الايام و السنين » علّامهء مجلسى در سال 1037 در دار العلم اصفهان ديده به دنيا گشود ، ولى در مرآت الاحوال ولادت او را بسال 1038 نوشته است .\r\nعلّامهء مجلسى از همان اوان كودكى با هوشى سرشار و استعدادى خدا داد و پشت كارى مخصوص ، به تحصيل علوم متداوله عصر پرداخت . چون در سايهء تعليمات و مراقبت پدر علّامه‌اش كه خود نمونهء كامل يك فقيه بزرگ و عالم پارسا بود ، شروع به كار نمود ، در اندك زمانى مراحل مختلفه علمى را يكى پس از ديگرى طى كرد . از همان سنين جوانى آثار نبوغ از سيماى جالبش آشكار بود ، و هر كس او را ميديد آيندهء درخشانى را برايش پيشبينى ميكرد .\r\nبطورى كه از تأليفات انبوهش مخصوصا دائرة المعارف « بحار الأنوار » و « مرآت - العقول » شرح اصول كافى آن علّامهء روزگار استفاده مىشود و از اشاره و تصريحى كه خود در خلال بعضى از بيان‌ها و توضيحات بحار مىكند ، و از مجموع آنچه استادان و شاگردان و معاصرانش در بارهء او گفته‌اند ، و آنچه خود در ديباچه جلد اول بحار نوشته است ، به خوبى استفاده مىشود كه آن مرد فزون مايه بعد از تكميل تحصيلات خود در فنون و علوم : فقه ، حديث ، رجال ، درايه ، ادبيات عرب ، كلام ، حكمت و فلسفه ، رياضى و طب و غيره با واقع بينى مخصوصى به تحقيق در اخبار اهل بيت عصمت و طهارت پرداخت ، و با استفاده از شرائط مساعد و قدرت سلطان وقت شاه سليمان\r\n\r\n","description":"","footnote":"","page_name":" 59 ","page_number":67},
  {"content":"\r\n\r\nصفوى ، بجمع‌آورى كتابهاى مربوطه و مدارك لازمه ، از هر مرز و بومى كه بود همت گماشت .\r\nآنگاه براى تأمين هدف بزرگ و منظور عالى خود و مسئوليتى كه به عهده گرفته بود ، يك دورهء كامل اخبار روايات ائمه اطهار را در هر باب و هر موضوعى از نظر گذرانيد .\r\nسپس در زمانى كه درست وارد چهل سالگى عمر گرانبهايش شده و بكمال عقل رسيده بود ، با بنيه‌اى سالم و نشاطى عجيب و دانشى پر مايه و اطلاعى وسيع ، دست بيك اقدام دامنه دار و اساسى زده ، شالودهء بناى عظيمى را كه ميبايد تا ظهور قرين - السرور امام زمان ارواحنا فداه باقى و برقرار بماند ، پى ريزى كرد و با تكميل اين بناى محكم و تأمين آن منظور ضرورى كه همانا تأليف كتاب بزرگ « بحار الأنوار » است نام ناميش در همه جا پيچيد و آوازهء فضل و علم و همت بلندش در سراسر دنياى اسلام به گوش دوست و دشمن و عالى و دانى رسيد . بطورى كه در حيات خودش آثار قلمى و فكريش ، در اقصى نقاط دنياى اسلام و بلاد كفر منتشر گشت ، و همچون قند پارسى به بنگاله بردند !\r\n\r\nعلامهء مجلسى و منصب شيخ الاسلامى\r\nيكى از كارهاى معروف علّامهء مجلسى اينست كه وى متصدى شكستن بتهاى هندوها در دولتخانهء شاهى بود . اين واقعه را معاصر او مير عبد الحسين خاتون‌آبادى در وقايع ماه جمادى الأولى سال 1098 در تاريخ خود « وقايع السنين » نگاشته است .\r\nهمچنين محدث بزرگوار سيد نعمت اللَّه جزائرى كه از شاگردان مشهور علّامهء مجلسى است در كتاب « مقامات » مينويسد : باستاد ما خبر دادند كه بتى در اصفهان هست كه كفار هند آن را پنهانى ميپرستند . استاد هم دستور داد آن را خورد كنند .\r\nبُت پرستان هند حاضر شدند ، مبالغ هنگفتى بشاه ايران بدهند كه نگذارد آن بُت شكسته شود و اجازه دهد آنها بُت مزبور را بهندوستان ببرند ، ولى شاه ايران ( شاه\r\n\r\n","description":"","footnote":"","page_name":" 60 ","page_number":68},
  {"content":"\r\n\r\nسليمان صفوى ) نپذيرفت .\r\nوقتى بت شكسته شد ، خادمى كه ملازم و مراقب آن بت بود ، تاب نياورد ريسمانى به گردن خود آويخت و انتحار كرد « 1 » .\r\nدر همين سال كه علّامهء مجلسى با تأليف كتاب « بحار الانوار » و ديگر كتب نافع و مؤثر خود و نفوذ روز افزونش ، شخصيّت ممتاز و مقام علمى و عمليش زبانزد خاص و عام بود ، تا جايى كه اركان دولت و شخص شاه صفوى نيز تحت تأثير جامعيّت و موقعيّت وى قرار گرفتند ، از ميان آن همه دانشمند مشهورى كه در اصفهان و ساير شهرهاى ايران ميزيستند ، فقط او كه در آن موقع شصت و يك سال داشته است ، از طرف شاه سليمان صفوى بمنصب شيخ الاسلامى كه بزرگترين مقام دينى بود برگزيده شد و تا پايان عمر نيز در اين سمت باقى بود .\r\nمير عبد الحسين خاتون‌آبادى نامبرده در تاريخ فارسى خود ( وقايع السّنين ) مينويسد : در سنهء 1098 كه معروف بسال شكستن بتهاست ، پادشاه سليمان جاه پادشاه ايران ، ايشان را شيخ الاسلام باستقلال كردند . مدّ اللَّه تعالى في عمره و اطال بقاه و تا حال كه روز پنجشنبه نوزدهم صفر است از سنهء 1104 به حمد اللَّه تعالى عامه و خاصه اهل روزگار از افادات و كتب مصنّفه او مستفيد ميشوند » .\r\nو نيز در ضمن وقايع همان سال مينويسد : « روز شنبه چهارم شهر جمادى الاولى سنهء 1098 نوّاب اشرف اقدس همايون شاه سليمان صفوى بهادر خان از راه تصلّبى كه داشت از براى ترويج امور شرعيه مقدّسه و تنسيق امور شيعيان مولانا محمد باقر مجلسى را تعيين فرمودند به « شيخ الاسلامى » دار السلطنه اصفهان و از راه رعايت علما و استرضاء خواطر ايشان مكرّر بر زبان خجسته بيان لفظ التماس جارى ساختند ! « 2 »\r\n\r\n\r\n","description":"","footnote":"\r\n( 1 ) فيض القدسى\r\n( 2 ) فيض القدسى\r\n","page_name":" 61 ","page_number":69},
  {"content":"\r\n\r\nعلّامهء مجلسى با احراز منصب شيخ الاسلامى قدرت مهمى بهم زد ، و از آن فرصت ، حد اكثر استفاده را نمود و تا سر حدّ امكان ، در رونق و رواج علم و حديث شيعه ، و حمايت از اهل علم و مردم بىپناه و امر بمعروف و نهى از منكر و محدوديت بيگانگان اسلام ، و مبارزهء با ظلم و زور گوئى كه پيش از وى كسى قدرت جلوگيرى آن را نداشت كوشيد ، و به همين جهت او يگانهء ملجأ ستمديدگان و مايهء اميد بىپناهان و خانهء او مجمع فضلاء هر ديار اعم از عرب و عجم بود ، و به بهترين وجه از طالبان علم و فضل دستگيرى و دلجوئى مينمود . بعلاوه او از لحاظ خانوادگى نيز واجد همهء شرائط مرجعيّت و رياست دينى و علمى بود ، بطورى كه اركان دولت و ملت پيش از آنكه وى شيخ الاسلام شود و بعد از آن ، هيچ گاه از مساعدت و معاونت وى در راه ترويج افتخارات دين و مذهب مضايقه نميكردند .\r\nدانشمند محقّق متتبّع مرحوم سيد عبد اللَّه شوشترى در آخر اجازهء كبيره از پدرش نور الدين و او از پدرش محدّث مشهور رسيد نعمت اللَّه جزائرى كه از شاگردان دانشمند علّامهء مجلسى بوده است نقل مىكند كه گفته است : چون علّامهء مجلسى اقدام بتأليف كتاب « بحار الأنوار » نمود و همه جا در جستجوى كتب قديمه بود و سعى بليغ براى بدست آوردن آنها مبذول ميداشت ، بوى خبر دادند كتاب « مدينة العلم » شيخ صدوق در يكى از شهرهاى يمن است .\r\nعلّامهء مجلسى هم موضوع را به اطلاع شاه ( گويا شاه سليمان صفوى ) رسانيد .\r\nشاه نيز يكى از امراى دولت را با هداياى بسيار به منظور بدست آوردن كتاب مزبور ، به يمن فرستاد « 1 » بعلاوه پادشاه صفوى قسمتى از املاك مخصوص خود را وقف تأليف\r\n\r\n\r\n","description":"","footnote":"\r\n( 1 ) از سرنوشت اين كتاب كه آيا بدست آمد يا نه ، اطلاعى در دست نيست . گويا بدست نيامده باشد ، و گر نه مجلسى از آن در مدارك بحار نام ميبرد و مطالب آن را نقل ميكرد .\r\nمتأسفانه اين كتاب كه بزرگترين كتاب شيخ صدوق بوده و كتاب « تاريخ قم » تأليف حسن بن محمد قمى معاصر صدوق كه آن نيز كتابى بزرگ و هر دو از نفيس‌ترين كتب شيعه بوده است ، تاكنون بدست نيامده ، شايد اگر همتى باشد ، بتوان در زواياى كتابخانه‌هاى جهان از وجود آنها اطلاعى حاصل كرد .\r\n","page_name":" 62 ","page_number":70},
  {"content":"\r\n\r\nبحار الانوار و استنساخ آن ، و هزينهء طلاب علوم دينيه كرده بود » !\r\n\r\nديگران در بارهء او چه گفته‌اند ؟\r\nشناسائى هر كسى ، بسته به شخصيت و آثار وجودى اوست كه موقعيّت ممتازى به او ميدهد ، و او را در جامعه از ديگران مشخّص ميگرداند . از اين رو يگانه راه براى شناسائى مردان بزرگ گذشته ، يا معرفى آنان به ديگران ، مراجعه بآثار آنها است ولى ترديد نيست كه گاه هست گفتار استادان و شاگردان و معاصران يك دانشمند دينى يا فيلسوف الهى و حكيم طبيعى و امثالهم در بارهء وى ، نمايندهء شخصيت دينى و علمى و فلسفى اوست ، بخصوص اگر معرف را خوب بشناسيم و مقام دين و دانش او را كاملا بدانيم بهتر ميتوانيم پى بمقام معرّف ببريم .\r\nبه همين جهت مختصرى از آنچه دانشمندان معاصر و شاگردان بزرگ و نزديكان علّامهء مجلسى در بارهء او گفته‌اند ، براى مزيد اطلاع خوانندگان در زير مىآوريم ، و توجه آنها را به منظور آشنائى با اين نابغهء بزرگ شيعه بمفاد آن معطوف ميسازيم .\r\nزيرا مطالعه اين قسمت ، ما را تا حدّ زيادى با علّامهء مجلسى و موقعيت و نفوذ معنوى و علم و دانش و تقوى و همت عالى او آشنا ميسازد ، و جز از اين راه نميتوانيم آن مطالب را چنان كه مىبايد بدست بياوريم .\r\n1 - محدّث عاليمقام شيخ حُرّ عاملى مؤلّف كتاب با عظمت « وسائل الشيعه » كه خود از مفاخر علماى ما و همعصر علّامهء مجلسى است و شيخ الاسلام مشهد مقدّس بوده در كتاب « أمل الامل » بدين گونه از وى ياد مىكند : « مولانا الجليل : محمد باقر بن محمد تقى مجلسى ، عالم فاضل ماهر ، محقّق مدقّق ، علّامهء فهّامه ، فقيه متكلم ، محدّث ثقه ، جامع همهء خوبيها و فضائل ، جليل القدر عظيم الشأن اطال اللَّه بقاءه داراى تأليفات سودمند بسيارى است ، مانند « بحار الأنوار » در اخبار ائمه اطهار كه احاديث تمام كتب شيعه را غير از كتب اربعه ( كافى ، من لا يحضره الفقيه ، تهذيب و استبصار ) و نهج البلاغه كه كمتر از آن نقل مىكند ، با ترتيبى پسنديده در آن جمع\r\n\r\n","description":"","footnote":"","page_name":" 63 ","page_number":71},
  {"content":"\r\n\r\nنموده و مشكلات آن را شرح كرده است . . . »\r\n2 - محقّق بزرگوار حاج محمد اردبيلى مجاز در 1098 كه خود از شاگردان مشهور علّامهء مجلسى است در كتاب گرانمايه « جامع الرواة » استاد عاليقدرش را بدين گونه توصيف مىكند : « محمد باقر بن محمد تقى بن مقصود على ملقّب به مجلسى مدّ ظله العالى ، استاد ما ، شيخ الاسلام و المسلمين ، امام علّامه ، محقّق مدقّق ، جليل - القدر ، عظيم الشأن و الا جايگاه ، وحيد عصر و يگانه زمان خود بوده . ثقهء بزرگوار علمش بسيار ، تصانيفش نيكوست . شخصيت وى از نظر علوّ قدر و بزرگى شأن ، و مقام عالى و تبحّرش در علوم عقلى و نقلى ، و دقّت نظر و رأى صائب و وثاقت و امانت در نقل مطالب و عدالت ، مشهورتر از آنست كه گفته شود و ما فوق آنست كه در عبارت بگنجد .\r\n3 - محدّث محقّق و فقيه عاليمقام مرحوم شيخ يوسف بحرانى متوفى بسال 1186 در كتاب « لؤلؤة البحرين » مينويسد : در خصوص ترويج دين و احياى شريعت حضرت سيد المرسلين صلّى اللَّه عليه و آله و تصنيف و تأليف و امر و نهى مردم و ريشه كن ساختن متجاوزين و مخالفين و هوا پرستان و بدعت‌گذاران ، بخصوص فرقهء صوفيه ، هيچ كس نه قبل و نه بعد از وى بپايهء او نرسيده است . او امام جمعه و جماعت بود ، و هم او بوده كه احاديث اهل بيت را در شهرهاى ايران منتشر ساخت .\r\nتا آنجا كه مينويسد : مملكت شاه سلطان حسين ( صفوى ) بواسطهء كثرت ضعف و قلّت تدبير شاه بوجود شريف او محروس بود ، و چون او برحمت ايزدى پيوست ، اطراف مملكت درهم شكست ، و ظلم و تعدّى همه جا را فرا گرفت ، بطورى كه در همان سال كه او وفات يافت ( 1110 ) شهر « قندهار » از دست شاه سلطان حسين بيرون رفت ، و پيوسته خرابى بر كشور مستولى گرديد تا آنكه تمام مملكت را از دست داد ! 4 - مرحوم آقا احمد كرمانشاهى كه از علماى نامى و ذو فنون بوده و با چهار واسطه خواهرزادهء علّامهء مجلسى است در كتاب نفيس « مرآت الاحوال » مينويسد :\r\nاگر بخواهم ذرّه‌اى از آفتاب مكرمت و فضيلت و جامعيت و حالات و كرامات و مجاهدات\r\n\r\n","description":"","footnote":"","page_name":" 64 ","page_number":72},
  {"content":"\r\n\r\nو ضبط اوقات و طور معاش و مكارم اخلاق آن زبدهء آفاق را شرح دهم ، كتابى مبسوط شود ، و بسيارى از مطوّلات بايد كه بمختصرى از احوالاتش اشاره شود .\r\nاز بعضى ثقات شنيدم كه ملّا محمد تقى ( پدر وى ) نقل كرده كه شبى از شبها بعد از نماز و تهجّد و گريه و زارى بدرگاه قادر على الاطلاق خود را بحالتى ديدم كه دانستم هر چه از درگاه احديت مسألت كنم ، باجابت مقرون ، و عنايت خواهد شد ، و فكر ميكردم كه از خدا چه بخواهم ؟\r\nآيا از امر دنيوى يا از امر اخروى ؟ كه ناگاه صداى گريه محمد باقر از گهواره بلند شد . من گفتم الهى به حق محمد و آل محمد صلوات اللَّه عليهم اجمعين اين طفل را مروّج دين و ناشر احكام سيد المرسلين گردان و او را بتوفيقات بينهايت خود موفّق بدار ! سپس آقا احمد مينويسد : شكى نيست كه اين خوارق عادات كه از آن بزرگوار بظهور رسيده ، نيست مگر از دعاى چنين بزرگوارى . چه آنكه وى از قبل سلاطين ( صفويه ) در بلدى مثل اصفهان شيخ الاسلام بود و جميع مرافعات و دعاوى مردم را بنفس نفيس خود رسيدگى ميكرد ، و فوت نميشد از او نماز بر اموات و جماعات و ضيافات و عبادات ! ! و آن جناب را شوق شديدى بتدريس بود ، و از مجلسش جماعت بسيارى برخاستند و در رياض « 1 » است كه عدد ايشان بهزار نفر ميرسيد .\r\nمكرّر بيت اللَّه و ائمه عراق عليهم السلام را زيارت كرد ، و متوّجه امور معاش خود ميشد و حوائج دنياى او در نهايت انضباط بود ، و با اين حال تأليفات او رسيد به آنچه رسيد . در ترويج دين بمرتبه‌اى رسيد كه عبد العزيز دهلوى كه از جملهء معاصرين و از اهل سنت و جماعت است در « تحفهء اثنى عشريه » كه در اين اوقات در ابطال مذهب شيعه نوشته گفته است : اگر دين شيعه را دين مجلسى بنامند رواست ، زيرا كه اين مذهب را او رونق داد و سابق بر اين ( بر اثر سلطه حكومت اهل تسنن ) آنقدر عظمتى نداشت .\r\n\r\n\r\n","description":"","footnote":"\r\n( 1 ) مقصود كتاب ذى قيمت « رياض العلماء » تأليف ميرزا عبد اللَّه اصفهانى متوفى در حدود سال 1130 معروف بافندى است كه از بزرگترين شاگردان علامهء مجلسى بوده است .\r\n","page_name":" 65 ","page_number":73},
  {"content":"\r\n\r\n5 - مطابق نقل عالم بزرگوار مرحوم سيد محمد باقر خوانسارى مؤلف كتاب مشهور « روضات الجنات » از كتاب « حدائق المقرّبين » تأليف مير محمد حسين خاتون‌آبادى دخترزادهء علّامهء مجلسى كه شرح حال سى نفر از بزرگترين علماى شيعه را كه داراى تأليف و تصنيف بوده‌اند گرد آورده ، و از شيخ كلينى مؤلف كتاب كافى شروع و به علّامهء مجلسى ختم نموده ، در شرح حال استاد و جدّش مجلسى ، شرح مفصلى نوشته است كه چون داراى مطالب مفيدى است ، ترجمه آن را در اينجا مىآوريم :\r\n. . . « وى از همهء اعاظم فقهاء و افاخم محدثين و علماى ما برتر و بزرگتر ، و در فنون فقه و تفسير و حديث و رجال و اصول عقائد و اصول فقه ، سر آمد تمام فضلاى روزگار و بر كلّيهء علماى مشهور ما تقدّم داشت .\r\n\r\nحقوقى كه علامه مجلسى بر جامعه شيعه دارد\r\nهيچ يك از دانشمندان گذشته و متأخرين آنها ، در جلالت قدر و عظمت شأن و جامعيت بپاى او نرسيدند . وى از جهاتى چند بر مذهب شيعه حق دارد كه از همه روشنتر شش حق است كه ذيلا بدان اشاره مىشود :\r\nاول - اينكه علّامهء مجلسى شرح كتب اربعه شيعه را كه در تمام اعصار ، مدار استفاده دانشمندان ما بوده است ، تكميل كرد و مشكلات آن را حل نمود ، و مطالب پيچيده آنها را كه بر فضلاى اقطار پوشيده بود ، روشن ساخت . او كافى و تهذيب را شرح كرد . در شرح من لا يحضره الفقيه اكتفا بشرح پدرش ( مجلسى اول ) نمود و مرا مأمور ساخت كه استبصار را شرح كنم ، و از بركت اشارهء آن بزرگوار من هم آن را شرح كردم . هنگام وفاتش وصيت كرد كه بقيهء شرح او را بر كتاب كافى نيز تمام كنم ، و اينك بر حسب امر شريف او مشغول بشرح آن هستم .\r\nدوم - اينكه وى ساير اخبار ما را كه از ائمه اطهار روايت شده و اخبار كتب اربعه ، در مقابل آن مانند قطره در برابر درياست ، در مجلدات بحار الانوار گرد آورد . بحار الأنوار كتابى است كه تأليف يكجلد آن براى علما طاقت فرسا است\r\n\r\n","description":"","footnote":"","page_name":" 66 ","page_number":74},
  {"content":"\r\n\r\nو از لحاظ جمع‌آورى و ضبط و فوائدى كه دارد ، و احاطه بادلّه و اقوال علماء در هر باب ، در جامعه شيعه مانند آن نوشته نشده است . اين كتاب بيست و پنج جلد است .\r\nهفده جلد آن پاكنويس شده و هشت جلد ديگر همچنان مسوّده مانده ، و لذا اين هشت جلد « بيان » و « توضيح » مؤلّف را ندارد . آن بزرگوار به من وصيت فرمود كه موارد لازم آن را با بيان و توضيح خود شرح دهم ، من هم بخواست خداوند بعد از تكميل شرح كافى به آن خواهم پرداخت .\r\nسوم - اينكه مؤلفات فارسى بسيار سودمند او داراى نفع دنيوى و اخروى است ، و باعث هدايت غالب عوام اهل عالم شده ، بطورى كه كمتر خانه‌اى از شهرهاى شيعه‌نشين است كه يكى از تأليفات وى به آنجا نرسيده باشد ! چهارم - اينكه آن مرد بزرگ امام جمعه و جماعت بود و اهميت بسزائى بمجامع عبادت ميداد ، اكنون پنج سال از رحلت او ميگذرد و تقريبا مجمعى براى عبادت و نماز جمعه و جماعت مانند زمان او منعقد نگرديده . غالب آن مراسم كه در ليالى شريفه و شبهاى احياء معمول بود و هزاران نفر از مؤمنين در مواضع و اوقات عبادت اجتماع مينمودند ، و از مواعظ بليغه و نصايح شافيه آن جناب استفاده ميكردند متروك شده است ! .\r\nپنجم - اينكه فتاوى و جوابهاى مسائل دينى كه از آن وجود نافع صادر ميگشت طورى بود كه تمام مسلمانان در نهايت سهولت از آن بهره‌مند ميشدند ، ولى امروز مردم حيران و سرگردانند و نميدانند چه كنند ! گاهى مراجعه به زيد ميكنند ، و زمانى پيش عمرو ميروند ، و جوابهاى درهم و برهمى كه ناشى از جهالت و تجاهل جواب - دهندگان و از قانون منطق و كتابت تهى است ميشنوند ! ششم - اينكه وى در بر آوردن نيازمنديهاى مؤمنين و دفاع از حقوق آنان چنان بود كه نميگذاشت ستمگران به آنها ظلم كنند ، و شرّ آنها را از سر ايشان بر طرف ميساخت ، و خواسته‌هاى بيچارگان را به گوش اولياى امور ميرسانيد ، تا به كار آن درماندگان بىدست و پا آن طور كه ميبايد رسيدگى كنند .\r\n\r\n","description":"","footnote":"","page_name":" 67 ","page_number":75},
  {"content":"\r\n\r\nو بالجمله حقوقى كه آن منبع كمالات و معدن خيرات بر اين دين حنيف بلكه بر همهء مردم دارد بسيار است . من احاديث بسيارى را نزد حضرتش خواندم و او با خط شريف خود در سال 1085 اجازهء روايت مؤلفات خودش و ساير كتبى كه خود براى روايت آنها اجازه گرفته بود ، براى من نوشت ، و در آن تصريح باجتهاد من كرد .\r\nمن در آن موقع در حدود هفده سال داشتم ! حقّى كه آن بزرگوار بر من دارد ، نميتوان احصاء كرد . او حقّ پدرى و تربيت و هدايت مرا براى تحصيل كمالات و نيل بسعادات در گردن من دارد .\r\nمن در اوائل سن شوق زيادى به تحصيل حكمت و معقول داشتم ، ولى به تحصيل و تكميل آن نپرداخته بودم ، تا اينكه در سفر حج با وى همراه گشتم و براهنمائى او شروع به تتبّع كتب فقه و حديث و علوم دينى نمودم ، و چهل سال عمر خود را در خدمتش بسر آوردم ! در حالى كه از فيض وجودش و مشاهدهء كرامات و استجابت دعاهايش بىنهايت بهره‌مند ميگشتم .\r\n\r\nتأليفات پر ارزش علامه مجلسى\r\nشهرت علّامهء مجلسى گذشته از مقام علمى و جامعيت و مرجعيتى كه در دولت صفويه داشته است ، اصولا مرهون تأليفات بسيار اوست كه همه مفيد و قابل استفادهء عموم و در نهايت سلاست نوشته است . مخصوصا كتابهاى فارسى آن مرد بزرگ همه سودمند و از زمان تأليف و در عصر حيات مؤلّف تاكنون مورد استفادهء تمام شيعيان فارسىدان بوده و مىباشد .\r\nكتابهاى حيات القلوب ، حلية المتّقين ، حقّ اليقين ، عين الحيوة ، جلاء العيون توحيد مفضّل ، زاد المعاد آن علّامهء جليل القدر از كتبى است كه هنوز هم در اغلب خانه‌هاى مردم ايران و افغانستان و پاكستان و هندوستان و عراق و غيره موجود و مرد و زن شيعه با رغبت تمام و ميل فراوان آنها را ميخوانند ، و از آثار فكرى و راهنمائىهاى آن رهبر عاليقدر استفاده مينمايند .\r\n\r\n","description":"","footnote":"","page_name":" 68 ","page_number":76},
  {"content":"\r\n\r\nاغلب آنها بارها بچاپ رسيده و بزبانهاى عربى و فارسى وارد و ترجمه شده ، چنان كه در خلال عبارت گذشته مذكور گشت ، و در آينده هم ذكر مىشود ، علّامهء مجلسى و پدرش مجلسى اول نخستين دانشمندانى هستند كه احاديث شيعه را به فارسى قابل استفاده و سليس و ساده ترجمه كردند . چه پيش از آنها هر چند كتبى از طرف علماى دينى به فارسى ترجمه ميشد ، ولى قلم آنها روانى قلم اين دو بزرگوار را نداشت و اغلب هم موضوعات غير اخبار و روايات بود . مانند « النقض » عبد الجليل قزوينى ، تفسير ابو الفتوح رازى ، گوهر مراد « و سرمايهء ايمان » ملا عبد الرزّاق لاهيجى ، و جامع عباسى شيخ بهائى .\r\nمحدّث نورى در فيض القدسى مينويسد : يكى از اساتيد بزرگ ما بيك واسطه از علّامهء بحر العلوم نقل ميكرد كه وى آرزو داشت تمام تصنيفات او را در نامهء عمل مجلسى بنويسند ، و در عوض يكى از كتب فارسى مجلسى كه ترجمه متون اخبار ، و مانند قرآن مجيد ، در تمام اقطار شايع است در نامهء عمل او نوشته شود ! سپس محدّث عاليقدر مزبور ميگويد : چرا علّامهء بحر العلوم اين آرزو را نداشته باشد ، با اينكه روزى و ساعتى از اوقات شبانه روزى مخصوصا در ايام متبرّكه و اماكن مشرّفه نميگذرد مگر اينكه هزاران نفر از عباد و صلحا و زهاد چنگ بريسمان تأليفات وى زده و متوسّل به تصنيفات او ميگردند يكى از روى كتاب او دعا ميخواند ، و ديگرى با نوشته‌هاى وى مناجات مىكند ، سومى زيارت مينمايد ، و چهارمى ناله و گريه سر ميدهد . . . »\r\nهمچنين آقا احمد كرمانشاهى نوادهء استاد كل وحيد بهبهانى كه گفتيم مردى فقيه و ذو فنون و در سال 1219 از راه بندر عباس بمسقط و از آنجا بهندوستان سفر كرده و مدت پنج سال شهرهاى بمبئى ، لكهنو ، حيدرآباد دكن ، عظيم‌آباد ، مرشدآباد بنگاله و غيره را سياحت نموده است ، در تاريخ مرآت الاحوال جهان نما كه سفرنامه اوست و چنان كه گفتيم از كتب نفيس خطّى است ، در ضمن شرح حال دائى خود علّامهء مجلسى مينويسد :\r\n« مصنّفات آن عالى درجات بحدّى مقبول طباع شده و بدرجهء اشتهار رسيده كه\r\n\r\n","description":"","footnote":"","page_name":" 69 ","page_number":77},
  {"content":"\r\n\r\nاز بلاد كفر و اسلام جايى نخواهد بود كه از آنها خالى باشد . از جمعى ثقات شنيدم كه در ازمنهء سابقه يك كشتى طوفانى شد و مردمان كشتى بعد از رنج و محنت بسيار در جزيره - اى فرود آمدند كه اصلا از اسلام اثرى نبود ، و در خانهء شخصى مهمان شدند . هنگام صحبت معلوم شد كه آن شخص مسلمان است .\r\nبه او گفتند با وجود آنكه اين قريه دار الكفر است و از اسلام در آن نشانى نيست و تو نيز به شهر مسلمانان نرفته‌اى باعث بر اسلام تو چيست ؟ ! آن شخص به - درون - خانه رفته كتاب « حقّ اليقين » مرحوم مجلسى را آورد و گفت : من و قبيلهء من بشرافت و ارشاد اين كتاب بدرجهء اسلام رسيده‌ايم » ! ! گرچه تأليفات علّامهء مجلسى نوعا در اخبار ائمه طاهرين است ، ولى از موضوعاتى كه وى بمناسبت اخبار وارده در تأليفات و تصنيفات خود مورد بحث قرار داده ، پيداست كه شخصا در تمام علوم وارد بوده و از هر علمى بهره‌اى وافر داشته است . اگر روزى دانشمند با كمالى همت كند و كلّيهء « بيان » ها و توضيح‌ها و نكات جالب و مطالب پر - مغز و گاهى منحصر بفرد او را از ميان تأليفات وى بيرون بكشد ، و بعد از تهذيب و تنقيح در كتابى ، بلكه كتابهائى ، مرتّب و منظّم كند ، آن وقت است كه ميتوانيم كاملا پى بمقام شامخ علم و فضل و تتبّع و احاطهء آن رادمرد با كفايت شيعه ببريم ، در آن وقت است كه او را فقيهى اصولى ، و محدّثى اخبارى ، و حكيمى الهى ، و فيلسوفى منطقى ، و مهندسى رياضى ، و واعظى مطّلع ، و متكلّمى زبر دست ، داراى علوم غريبه ، و فنون نادره ، با ذوقى سرشار ، و قريحه‌اى سيّال ، و قلمى سريع مىبينيم ، و چنانچه بخواهيم از روى انصاف و كمال بىطرفى اين معانى را در كسى مجسّم كنيم ، حقا كسى جز علّامهء مجلسى را نخواهيم ديد ! اينك فهرست كامل تأليفات و تصنيفات فارسى و عربى او را مطابق نقل فيض القدسى علّامهء نورى و مقدّمهء آقاى ربّانى شيرازى در اول بحار طبع جديد ، بنقل از « الذريعه » علّامهء جليل القدر آقاى شيخ آقا بزرگ تهرانى در زير از لحاظ خوانندگان محترم ميگذرانيم و هر كدام چاپ شده در پاورقى توضيح ميدهيم .\r\nخوشبختانه اغلب آثار قلمى مجلسى از دست فنا محفوظ مانده و آنها كه چاپ نشده\r\n\r\n","description":"","footnote":"","page_name":" 70 ","page_number":78},
  {"content":"\r\n\r\nنيز نسخ خطى آن يافت مىشود .\r\n\r\nتأليفات فارسى علامهء مجلسى\r\n1 - حيات القلوب سه جلد « 1 » 2 - حلية المتّقين « 2 » 3 - عين الحيات « 3 » 4 - مشكلات الأنوار مختصر عين الحيات 5 - زاد المعاد « 4 » 6 - تحفة الزائر « 5 » 7 - حقّ اليقين كه آخرين تصنيف او بوده است « 6 » 8 - جلاء العيون « 7 » 9 - ربيع الاسابيع « 8 » 10 - مقباس المصابيح « 9 » 11 - رسالهء اختيارات 12 - رسالهء ديات « 10 »\r\n\r\n\r\n","description":"","footnote":"\r\n( 1 ) - مكرر در ايران بطبع رسيده\r\n( 2 ) - مكرر در ايران بطبع رسيده\r\n( 3 ) - مكرر در ايران بطبع رسيده\r\n( 4 ) - مكرر در ايران بطبع رسيده\r\n( 5 ) - مكرر در ايران بطبع رسيده\r\n( 6 ) - مكرر در ايران بطبع رسيده\r\n( 7 ) - در نجف و ايران چاپ شده\r\n( 8 ) - در ايران بچاپ رسيده\r\n( 9 ) - در ايران بچاپ رسيده\r\n( 10 ) - طبع نول كشور\r\n","page_name":" 71 ","page_number":79},
  {"content":"\r\n\r\n13 - رساله در اوقات 14 - رساله در رجعت 15 - رساله در شكوك 16 - رساله در خصوص مال ناصبى 17 - رساله در آداب ماه‌هاى رومى 18 - رساله در نماز شب 19 - رساله در فرق بين صفات ذاتى و فعلى خداوند 20 - رسالهء بهشت و دوزخ 21 - رساله در مناسك حج 22 - رساله در مناسك حج 23 - رساله در كفارات 24 - رساله در زكات 25 - رساله در آداب نماز 26 - ترجمه توحيد مفضل « 1 » 27 - رساله در بداء « 2 » 28 - رساله در نكاح 29 - شرح دعاى جوشن كبير 30 - رسالهء مختصرى در تعقيب نماز 31 - ترجمه فرمان امير المؤمنين عليه السّلام به مالك اشتر 32 - رسالهء السابقون السابقون 33 - مفاتيح الغيب در استخاره 34 - ترجمهء « فرحة الغرى » سيد عبد الكريم بن طاوس .\r\n\r\n\r\n","description":"","footnote":"\r\n( 1 ) - در ايران چاپ شده\r\n( 2 ) - يك بار در سال 1265 در ايران و بار ديگر با شش رسالهء ديگر او در هند چاپ شده\r\n","page_name":" 72 ","page_number":80},
  {"content":"\r\n\r\n35 - ترجمهء حديث رجاء بن ابى ضحّاك كه در راه خراسان نوشته .\r\n36 - رساله در جبر و تفويض 37 - رسالهء صواعق يهود ، در جزيه و احكام ديه 38 - رساله در سهام .\r\n39 - مناجات نامه 40 - رساله در زيارت اهل قبور 41 - ترجمهء توحيد امام رضا عليه السّلام 42 - ترجمهء دعاى مباهله 43 - ترجمهء حديث عبد اللَّه بن جندب 44 - ترجمهء زيارت جامعه 45 - ترجمهء دعاى كميل 46 - ترجمهء جوشن صغير 47 - ترجمهء دعاى سمات 48 - ترجمهء قصيدهء دعبل خزاعى 49 - مشكاة الانوار در آداب قرائت قرآن و دعا و شروط آن 50 - انشائاتى كه بعد از مراجعت از نجف بواسطه شوقى كه به آن سرزمين مقدّس داشت نوشته است .\r\n51 - ترجمهء حديث : « ستة اشياء ليس للعباد فيها صنع : المعرفة و الجهل و الرضا و الغضب و النوم و اليقظة » 52 - ترجمهء نماز 53 - جوابهاى مسائل متفرقه 54 - كتاب اختيارات كتاب بزرگى است و غير از آنست كه ذكر شد 55 - تذكرة الائمه 56 - كتاب صراط النجاة ، شرح گناهان كبيره و صغيره\r\n\r\n","description":"","footnote":"","page_name":" 73 ","page_number":81},
  {"content":"\r\n\r\n57 - كتاب تعبير خواب 58 - رسالهء جنت و نار ( بهشت و دوزخ ) غير از آنچه ذكر شد .\r\nپنج كتاب اخير را نسبت بوى ميدهند و درست روشن نيست كه تأليف او باشد « 1 » .\r\n\r\nتأليفات عربى علامهء مجلسى\r\nنخست كتاب بزرگ و دائرة المعارف « بحار الأنوار » در بيست و پنج جلد بشرح زير است :\r\n59 - جلد اول - مشتمل بر كتاب عقل و جهل ، فضيلت علم و علما و طبقات آنها ، حجّيت اخبار و قواعدى كه از آنها استخراج مىشود ، نكوهش قياس ، با مقدمهء مفصل در بارهء مصادر كتاب ، و توثيق مصادر و مطالب سودمندى . اين جلد شامل چهل باب است .\r\n60 - جلد دوم - كتاب توحيد ( يگانگى خداوند ) و صفات خداوند ، و اسماء حسناى ذات الهى ، توحيد مفضل ، رسالهء اهليلجه 31 باب .\r\n61 - جلد سوم - كتاب عدل ، مشيّت ، اراده ، قضا ، قدر ، هدايت ، ضلالت امتحان ، طينت ، ميثاق ، توبه ، علل احكام ، مقدّمات مرگ و مؤخرات آن 59 باب .\r\n62 - جلد چهارم - كتاب احتجاجات و مناظرات 83 باب و تمام كتاب على بن جعفر عليه السّلام .\r\n63 - جلد پنجم - احوال پيغمبران و سرگذشت آنها 82 باب .\r\n64 - جلد ششم - احوال پيغمبر اكرم صلى اللَّه عليه و آله و جمعى از پدران آن حضرت ، شرح حقيقت معجزه ، و چگونگى اعجاز قرآن ، شرح حال ابو ذر ، سلمان ، عمار مقداد و برخى ديگر از بزرگان اصحاب آن سرور ، 82 باب .\r\n\r\n\r\n","description":"","footnote":"\r\n( 1 ) - رجوع كنيد بغيض القدسى و مقدّمهء بحار طبع جديد\r\n","page_name":" 74 ","page_number":82},
  {"content":"\r\n\r\n65 - جلد هفتم - در مشتركات احوال ائمه عليهم السلام و شرائط امامت و چگونگى ولادت آنها ، و شئون غريبه و علوم و برترى آنها نسبت به پيغمبران سابق ، و ثواب دوستى آنان و فضيلت ذريهء آن ذوات مقدّسه ، و پاره‌اى از مناظرات علماء ، 150 باب .\r\n66 - جلد هشتم - فتنه‌هائى كه بعد از پيغمبر صلى اللَّه عليه و آله روى داد ، سيرت خلفا و آنچه در روزگار آنها اتفاق افتاد ، جنگ جمل ، جنگ صفين ، جنگ نهروان ، غارتگرى معاويه در اطراف عراق ، احوال بعضى از اصحاب امير المؤمنين عليه السّلام ، شرح قسمتى از اشعار منسوب به آن حضرت ، و شرح بعضى از نامه‌هاى آن وجود اقدس 62 باب .\r\n67 - جلد نهم - احوال امير المؤمنين على عليه السّلام ، از ولادت تا شهادت ، سرگذشت ابو طالب پدر آن حضرت و ايمان او ، گروهى از اصحاب امير المؤمنين ، و روايات وارده در امامت امامان دوازده‌گانه 128 باب .\r\n68 - جلد دهم - احوال حضرت فاطمه زهرا عليها السلام و امام حسن مجتبى و امام حسين عليهما السلام ، خروج مختار و خونخواهى از قتله كربلا ، 50 باب .\r\n69 - جلد يازدهم - احوال ائمه چهارگانه بعد امام حسن يعنى : امام زين - العابدين ، امام محمد باقر ، و امام جعفر صادق و امام موسى كاظم عليهم السلام و جماعتى از اصحاب و فرزندان آنها ، 46 باب .\r\n70 - جلد دوازدهم - شرح حال چهار امام قبل از حجت منتظر عليه السّلام يعنى حضرت امام رضا ، امام محمد تقى ، امام على النّقى ، امام حسن عسكرى عليهم السلام و شرح حال بعضى از اصحاب آنان ، 39 باب .\r\n71 - جلد سيزدهم - احوال حجّت منتظر عجّل اللَّه تعالى فرجه ، 36 باب « 1 » .\r\n72 - جلد چهاردهم - آسمان و جهان ( سماء و عالم ) پيدايش آنها ، اجزاء\r\n\r\n\r\n","description":"","footnote":"\r\n( 1 ) در مقدّمهء بحار چاپ جديد 34 باب نوشته است كه بدين گونه تصحيح مىشود .\r\n","page_name":" 75 ","page_number":83},
  {"content":"\r\n\r\nآنها مانند : فلكيات ، فرشتگان ، جن ، انسان ، حيوان ، عناصر ، صيد و طريق كشتار حيوانات ، خوردنىها و آشاميدنىها ، و تمام كتاب طبّ النّبي ، و كتاب طبّ الرضا : 210 باب .\r\n73 - جلد پانزدهم - ايمان و كفر - در سه بخش ، اول : ايمان و شرائط آن و صفات مؤمنين و فضل آنها و فضل شيعه و اوصاف آنان . دوم اخلاق حسنه و آنچه موجب نجات آدمى از مهالك دنياست . سوم كفر و شعب آن ، و اخلاق رذيله ، 108 باب .\r\n74 - جلد شانزدهم - در آداب و سنن ، زينتها ، تجمّلات ، نظافت ، سرمه‌كشيدن ، استعمال عطريات ، شب‌زنده‌دارى ، خواب ، سفر ، منهيات ، گناهان كبيره ، 131 باب .\r\n75 - جلد هفدهم - مواعظ و حكم ، 73 باب .\r\n76 - جلد هيجدهم - در دو بخش : بخش اول طهارت ، مشتمل بر شش باب بخش دوم صلاة ( نماز ) در صد و شصت و يك باب بعلاوهء رسالهء « ازاحة العلهء » شاذان بن جبرئيل قمى .\r\n77 - جلد نوزدهم - نيز در دو بخش : بخش نخست فضائل قرآن و آداب آن و ثواب تلاوت و اعجاز آن . همچنين تمام تفسير نعمانى . 130 باب . بخش دوم در بارهء ذكر و انواع آن و آداب دعا و شروط آن ، تعويذات ، حرزها ، دعا براى دردها ، صحيفهء ادريس و غيره ، 131 باب .\r\n78 - جلد بيستم - : زكات ، صدقه ، خمس ، نماز ، اعتكاف ، اعمال سال ، 122 باب .\r\n79 - جلد بيست و يكم : حج ، عمره ، احوال شهر مدينه و غيره ، 84 باب .\r\n80 - جلد بيست و دوم : زيارتهائى كه از ائمه معصومين نقل شده است ، 64 باب .\r\n81 - جلد بيست و سوم : عقود و ايقاعات 130 باب .\r\n\r\n","description":"","footnote":"","page_name":" 76 ","page_number":84},
  {"content":"\r\n\r\n82 - جلد بيست و چهارم : احكام شرعى تا كتاب ديات ، 48 باب .\r\n83 - جلد بيست و پنجم : اجازات و تمام فهرست شيخ منتخب الدين رازى ، منتخب كتاب « سلافة العصر » سيد عليخان شيرازى ، اوائل كتاب اجازات سيد بن طاوس ، اجازه كبيرهء علّامهء حلى براى « بنى زهره » و اجازه شهيد اول و دوم و غير آن .\r\n84 - كتاب « مرآت العقول في شرح اخبار آل الرسول » در دوازده جلد شرح كتاب « كافى » ثقة الاسلام كلينى كه در يك جلد بسيار بزرگ در ايران بطبع رسيده است .\r\n85 - ملاذ الاخيار ، شرح تهذيب الاخبار شيخ طوسى ، از اول تا كتاب صوم ( روزه ) و از كتاب طلاق تا آخر آن .\r\n86 - شرح اربعين .\r\n87 - الفوائد الطريفه در شرح صحيفه سجاديه تا آخر دعاى چهارم .\r\n88 - الوجيزه در رجال .\r\n89 - رسالهء اعتقادات .\r\n90 - رساله در شكوك .\r\n91 - رساله در اذان كه صاحب حدائق در لؤلؤة البحرين از آن نام برده است .\r\n92 - رساله در بعضى از دعاهائى كه از صحيفهء كاملهء سجاديه افتاده است .\r\n93 - حواشى متفرّقه بر كتب اربعه : كافى ، تهذيب ، من لا يحضره الفقيه و استبصار .\r\n94 - المسائل الهنديه - مسائلى است كه برادرش ملا عبد اللَّه از هند از وى پرسيده بود .\r\n95 - رساله در اوزان كه نخستين تأليف اوست .\r\nاين بود فهرست تأليفات و تصنيفات علّامهء مجلسى كه بدست آمده است ، چنان كه\r\n\r\n","description":"","footnote":"","page_name":" 77 ","page_number":85},
  {"content":"\r\n\r\nگفتيم به حمد اللَّه غالب اين كتابها موجود ، و نوعا نيز بچاپ رسيده است . ولى بايد دانست كه تأليفات آن مرحوم بعضى كتب بسيار بزرگى است مثلا جلد ششم و چهاردهم و هيجدهم بحار ، و مرآت العقول شرح كافى هر يك چندين جلد است .\r\nدورهء بحار الانوار در چند سال اخير از طرف « دار الكتب الاسلاميه » طبع حروفى مىشود .\r\nو قريب 40 جلد آن منتشر شده است ، اميد است اين خدمت بزرگ به زودى انجام پذيرد .\r\nكليّه مجلدات بحار الأنوار كه به ترتيب چاپ جديد است جمعا در صد جلد انتشار خواهد يافت . اگر ساير تأليفات آن مرحوم را نيز بسبك جديد ، چاپ كنند ، كليّهء تأليفات عربى و فارسى علّامهء مجلسى را ميتوان بالغ بر دويست جلد بقطع وزيرى در چهار صد صفحه تخمين زد ! و اگر اين تأليفات را با گرفتارىها ، درس و بحث‌ها ، و صدور فتوى ، اجراى حدود ، و كارهاى بسيار ، و مسئوليتهاى مهمّ مرجعيت و مسافرتهاى مكرّر آن رادمرد عالَمِ علم و دين مقايسه كنيم اعتراف خواهيم كرد كه جز توفيق الهى ، عامل ديگرى نميتواند منشأ اين همه كارهاى طاقت فرسا باشد .\r\n\r\n[ تأليف بحار الانوار 
  ]\r\n\r\nچگونگى تأليف بحار الانوار\r\nبطورى كه از نظر خوانندگان گذشت مشهورترين تأليفات علّامهء مجلسى دورهء كتاب‌هاى « بحار الأنوار » است . در بارهء چگونگى تأليف اين كتاب بزرگ ميان مردم مختلف گفتگوى بسيار است . عده‌اى معتقدند كه علّامهء مجلسى شاگردان بسيارى داشته و آنها بودند كه اخبار بحار را جمع‌آورى نموده و مرتّب ميكردند و نشان استاد خود ميدادند و او نيز در ذيل بعضى از روايات بيان يا توضيح مينوشت ، و عناوين بعضى از بابها را نيز شخصا مينگاشته است . عدهء ديگر هم اظهار عقيده ميكنند كه او شخصا اخبارى را از مظانّ خود بيرون آورده ، و در يك جا جمع كرده و اين نشانهء علميّت نيست ! علّامهء محدّث مرحوم حاج ميرزا حسين نورى كه او را « مجلسى دوم » خوانده‌اند\r\n\r\n","description":"","footnote":"","page_name":" 78 ","page_number":86},
  {"content":"\r\n\r\n، در كتاب فيض القدسى ميگويد : اين سخن كسى است كه اهل تأليف و تصنيف نيست زيرا بيرون آوردن اخبار از كتابها و جمع كردن در يك جا نميتواند شخصى را فقيه كند ، در صورتى كه ما علّامهء مجلسى را با دانش و فقه و علم بسيار مىبينيم ، تا جايى كه بزرگانى چون استاد كل وحيد بهبهانى و علّامهء بحر العلوم و استاد اعظم حاج شيخ مرتضى انصارى در آثار خود از وى به « علّامهء » تعبير ميكنند .\r\nاين نظريهء علّامهء نورى بود ، ما نيز با قلّت اطلاع و بضاعت مُزجاة در اين باره مطالعات زيادى نموديم و مخصوصا نسخه‌هاى خطى بحار الانوار را مشاهده كرده ، خصوصيات آن را ملاحظه نموديم و اينك خلاصه مطالعات خود را در زير مىآوريم :\r\nاولا در هيچ يك از كتب « تراجم » علما و هيچ كتاب ديگرى نديده‌ايم كه نوشته باشند علامهء مجلسى اين كتاب را با كمك شاگردان خود نوشته ، و اين حرف شايعه‌اى بيش نيست ، و شايد اشخاص مغرض باعث انتشار آن در بين عوام مردم شده باشند و بعد هم سرايت به بعضى از خواص كرده ، و آنها نيز بدون تعمّق و تتبّع و رنج مطالعه ، اين سخنان واهى را بر زبان رانده و ميرانند .\r\nثانيا بسيار دور مينمايد كه هيئتى از فضلا و شاگردان مجلسى مأمور اين كار پر زحمت شده باشند ، و با اين وصف علّامهء مجلسى با آن مقام شامخ علمى و دينى در مقدّمهء بحار و يا در خاتمهء كار اشاره به آن اشخاص مؤثر نكرده باشد ! علامهء مجلسى در جلد بيست و پنجم صريحا مينويسد : يكى از شاگردانم اخيرا كتابهائى را پيدا كرده و به من اطلاع داده است . كه بظنّ قوىّ مقصود نابغهء نامى ميرزا عبد اللَّه اصفهانى مؤلف « رياض العلماء » بوده است . كسى كه از اين يك كار كوچك شاگردش تمجيد مىكند ، و از نوشتن آن ابا ندارد ، چطور ممكن است از زحمات كلّى آنها در تأليف بحار نام نبرد ؟\r\nثالثا - ميرزا عبد اللَّه اصفهانى نامبرده كه شرح حال استادش را در « رياض - العلماء » نوشته و همچنين ميرزا محمد اردبيلى شاگرد دانشمند ديگرش در كتاب « جامع الرواة » ، و سيد نعمت اللَّه جزائرى در تأليفات خود ، و شيخ حُرّ عاملى همعصر\r\n\r\n","description":"","footnote":"","page_name":" 79 ","page_number":87},
  {"content":"\r\n\r\nاو در « امل الامل » از وى و كتاب بحار الانوارش نام ميبرد ، هيچ كدام از هيئتى كه مأمور تأليف بحار بوده‌اند نامى نميبرند ! جاى ترديد نيست كه اگر مطلب چنين بود ، به هيچ وجه از نظر دانشمندان معاصر وى و شاگردان انبوهش پوشيده نميماند ، و بالاخره در بين معاصرين و استادان و شاگردانش بخصوص بعضى از علماى طرفدار فلسفه و تصوّف و فرقه‌هاى صوفيه كه دشمن وى بوده‌اند ، سر و صدائى به راه ميانداخت ولى مىبينيم دوست و دشمن و معاصرين و شاگردانش همهء او را مؤلف كتاب بحار الانوار دانسته‌اند .\r\nخود او هم در اول و آخر تمام مجلدات بحار اين كتاب را تأليف خود دانسته است و با هيچ منطقى نميتوان اثبات كرد كه او فقط نظارتى داشته ، و بعد نتيجهء زحمات ديگران را بنام خود تمام كرده ، بدون اينكه اشاره به اين مطلب نمايد و شاگردان او هم بعدها اسمى از اين موضوع نبرند ، و او را به بهترين وجه با معنويّت تمام و شخصيّت ممتاز بستايند ! رابعا - ما مجلدات بحار را ديده‌ايم . بسيارى از دانشمندان هم ديده‌اند ، ديگران هم مىتوانند در كتابخانه‌هاى بزرگ و نزد متصديان طبع جديد آن به بينند ، و در كليشه‌هائى كه در برخى از مجلدات بحار چاپ جديد و از جمله دو كليشه كه در همين كتاب چاپ شده بنگرند ، تا عرايض ما را تصديق كنند .\r\nخامسا - از مشاهدهء مجلدات مختلف بحار الانوار به خوبى پيداست كه علّامهء مجلسى تمام آيات و دعاها و عناوين بابها و سند روايات را شخصا مينوشته ، و بسيارى از روايات را نيز تا آخر ذكر ميكرده ، بعدا در شرح بعضى از روايات « بيان » يا « توضيح » و يا « ايضاح » و غيرها داشته كه آنها را نيز خود مينگاشته است . در برخى از موارد در بارهء دانشمندان و كتاب آنان نيز سخن ميگويد و توضيحات لازم ميدهد كه تمام اين موضوعات در اغلب مجلدات بحار بقلم خود وى هم اكنون موجود است ، حتى در بسيارى از موارد ده بيست صفحه را از اول تا آخر شخصا نوشته است ! آرى در بعضى از مجلدات بحار ، علّامهء مجلسى عنوان باب و سند روايت و\r\n\r\n","description":"","footnote":"","page_name":" 80 ","page_number":88},
  {"content":"\r\n\r\nكتابى را كه بايد از آن نقل كرد خود مينوشته و بعد به ديگرى ميداده كه روايت را مطابق راهنمائى او از همان كتاب بنويسد ، و كاملا پيداست كه اين افراد همه از دانشمندان نبوده‌اند . زيرا : اگر اينان عده‌اى از فضلا بودند جهت نداشت كه آيات و دعاها را خود وى بنويسد ، و تمام اعراب كلمات را بگذارد ، اين به خوبى مىرساند كه آن افراد كاتب عادى بوده‌اند و مجلسى اطمينان به آنها نداشته و فقط گاهى از آنها براى نوشتن متن روايت استفاده ميكرده است .\r\nبه همين جهت مىبينيم بعد از نوشتن روايت چون كاتب اشتباه كرده ، آن را خط زده و در ذيل و حاشيه همان صفحه شخصا روايت را بطور صحيح نوشته است ، چنان كه در كليشه دوم اين كتاب ملاحظه ميكنيد .\r\nبعضى اوقات هم دستور ميداده كاتب متن روايتى را بنويسد و زير آن را براى بيان و توضيحات وى خالى بگذارد ، و چون فرصت نميكرده بعضى از بيان‌ها و توضيحات نوشته نشده و جاى آن همچنان سفيد مانده است ! سادسا - از بيان‌ها و توضيحات علّامهء مجلسى در ذيل بعضى از اخبار اين كتاب به خوبى پيداست كه شخصا با دقت و مطالعه كامل تمام اخبار را مىديده . مثلا در بيان يك روايت در جلد سوم ميگويد : در اين باره در فلان كتاب بحث خواهم كرد يا در وسط جلد چهارم مينويسد رواياتى در اين خصوص در فلان باب هم خواهد آمد ، يا سابقا در فلان باب و فلان كتاب گذشت ، يا در جلد چندم گفتيم كه همه حاكى از اين است كه تمام امور مربوط بتأليف كتاب بعهدهء خود وى بوده . از خطوط بعضى از مجلداتى كه به نظر ما رسيده پيداست كه علّامهء مجلسى قلمى سريع داشته و تمام آيات و دعاها را اعراب ميگذاشته است . نويسنده با دقت ملاحظه كردم و نديدم كه در ميان آن همه مطالب و آن همه كسره و ضمه و فتحه و تشديد و مَدّ و غيره اشتباهى روى داده باشد ! و راستى بايد مجلس را يك دانشمند كار كشتهء به تمام معنى موفّق دانست .\r\nسابعا - دانشمند بزرگوار سيد عبد اللَّه پسر سيد نور الدين جزائرى در اجازهء\r\n\r\n","description":"","footnote":"","page_name":" 81 ","page_number":89},
  {"content":"\r\n\r\nكبيره خود « 1 » در شرح حال جدّش علّامهء متتبّع سيد نعمت اللَّه جزائرى مينويسد : وى از كسانى بوده كه در تأليف بحار و مرآت العقول باستادش علّامهء مجلسى كمك ميكرد » همين مضمون را سابقا هم در باره آمنه بيگم خواهر دانشمند مجلسى از كتاب رياض الجنهء زنوزى و رياض العلماء نقل كرديم كه آن بانوى فاضله هم در تأليف بحار و غيره به برادرش كمك ميكرد .\r\nاين مطلب بر ارباب تأليف و تصنيف پوشيده نيست كه هنگام تأليف خواه ناخواه مؤلف از همكارى بعضى از نزديكان و شاگردان خود استفاده مىنمايد ، اين امور هيچ گونه دليلى بر كسر شأن مؤلف نيست ، و از وزن او نميكاهد . مثلا اگر مجلسى نوشتن قسمتى از متن روايتى را بخواهرش يا بيكى دو نفر از شاگردانش محوّل ميكرده و آنها در طول اين چند سالى كه او مشغول تأليف اين كتاب بزرگ بوده بعضى اوقات بوى كمك كرده‌اند ، دليل اين نيست كه علم و اطلاع آنها بحار را بوجود آورده و كتاب را بايد تأليف عده‌اى دانست ! به همين جهت ما نيز مانند تمام دانشمندان متتبّع و مطلع و اهل فن عقيده داريم كه اين كتاب با عظمت تأليف آن علّامهء روزگار است و اين شهرت عوامانه يا مغرضانه كوچكترين تأثيرى در دگرگون ساختن واقعيات ندارد .\r\nآنچه باختصار در اين جا نوشتيم نتيجه تتبّعات شخصى خود ما بود ، بعد از نگارش اين مطالب كه تدريجا بچاپ ميرسد مكتوبى از مرحوم آيت اللَّه حجت كه از مراجع تقليد و مجتهدين بزرگ عصر اخير بودند ، و در سال 1371 قمرى در قم برحمت ايزدى پيوستند ، به نظر رسيد كه هر چند نظريات نويسنده مفاد برخى از نظرات آن مرحوم است ، ولى چون نظريهء ايشان با تعمّقى بيشتر و تتبّعى بسيار كاملتر مىباشد ، و داراى مطالب تازه‌اى است ، عينا درج مىكنيم و توجه خوانندگان را بدان معطوف ميسازيم .\r\n\r\n\r\n","description":"","footnote":"\r\n( 1 ) نسخه خطى متعلق بنگارنده كه از روى نسخه آقاى سيد محمد حسن جزائرى از علماى محترم اهواز استنساخ شده است .\r\n","page_name":" 82 ","page_number":90},
  {"content":"\r\n\r\n\r\nنظريهء مرحوم آيت اللَّه حجت در بارهء چگونگى تأليف بحار الانوار\r\nكتاب « بحار الانوار » از متنهاى جامعى است كه سلسلهء تأليفات طائفه ( شيعه ) و مفردات محدثين ، ثانى او را در ميان خود نداشته ، و اخبار انبوهش از منابع عصمت سلام اللَّه عليهم كه در وى وديعه گذارده شده ، در هيچ جامعى از جوامع بمقام تجمّع نيامده .\r\nالبته تنهائى و بىنظيرى اولين شاهد ارجمندى مقام و اهميت موقع مىباشد .\r\nو او را ( چنانچه ميتوان گفت ) تالى اعجاز قرار داده ، علاوه بر جودت نظم و حسن ترتيب و جمع اشتمال بر آيات كريمهء مربوطهء باخبار ، باز بعلاوهء بيانات و توضيحات و تذئيلات اخبار منقوله كه پر از جهات ادبيه و نكات تاريخيه و مباحث نظريه بوده و مثل درياهاى متلاطم با تراكم امواج حيرت‌آور خود پيش چشم مراجع و متتبّع جلوه - گر شده و خود نمائى مينمايد .\r\nچنانچه از قرائن پيداست ، منظور اصلى از تأليف كتاب بحار جمع متفرقات اخبار و حفظ اصول از تفرق و انقراض بوده ، چنانچه عدهء زيادى از اصول اماميه بواسطهء عوامل تفرقه و مجهوليت با مرور دهور از بين رفته ، و متتبّع در معاجم و تراجِم رجال و محدّثين بكمّيت زيادى از رسائل و اصول و تأليفات بر مىخورد كه اكنون در دست ما از آنها نشانى بجز نام و عينى بجز اثر بيادگار نمانده .\r\nبه همين جهت است كه در اين كتاب اخبارى پيدا مىشود كه ظاهر الضعف هستند يا از كتب و جزواتى نقل شده‌اند كه شأن شخصى ، مثل مجلسى ( ره ) اجلّ از اينست كه از آنها نقل نمايد ، فضلا از اينكه اعتماد هم بفرمايد ، خاصه در قسمت فضائل و مناقب ائمه ( ع ) .\r\nولى عذر مؤلف واضح و منظورش تنها جمع و حفظ بوده ، علاوه بر كثرت مشاغل ايشان ، چنانچه بعضى از قرائن وى خواهد آمد ، و همچنين كثرت تأليف ايشان مشهور\r\n\r\n","description":"","footnote":"","page_name":" 83 ","page_number":91},
  {"content":"\r\n\r\nاست ، و همچنين در دسترس نبودن نسخ بعضى از كتب و تراجِم مؤلفين آنها بسا موجب مجهوليّت مؤلفش شده مثل كتاب « ثاقب المناقب » كه مؤلف ( مجلسى ره ) از صاحبش بلفظ « بعض قدماء » تعبير مىكند .\r\nو عجب‌تر از آن كتاب « الامامة و التبصرة » است كه نسبت ميدهد به على بن بابويه ، با اينكه سند كتاب مساعد نيست ، بلكه اين كتاب « جامع الاحاديث » على بن احمد بن جعفر قمى مؤلف كتاب « العروس » است .\r\nو از همين باب است اينكه نسبت ميدهد كتاب « ازاحة العلة في معرفة القبله » را به فضل بن شاذان ( كتاب « العشرة » چاپ كمپانى صفحه 152 ) با اينكه در جاى ديگر بخلاف همين كلمه بشاذان بن جبرئيل قمى نسبت ميدهد ( كتاب العشره چاپ كمپانى صفحه 153 ) و مثل همين اشتباه و تناقض به صاحب وسائل هم رخ داده و همين كتاب را در وسائل بفضل بن شاذان ، و در فهرست وسائل بشاذان بن جبرئيل نسبت داده ! و همچنين محدّث نورى در مستدرك ، طعن بر صاحب وسائل زده و غفلت از فهرست كرده است . پيش ما سه جزء از اجزاء بحار از نسخهء مؤلف موجود است كه همان سه جزء كتاب الايمان و الكفر و مكارم الاخلاق ميباشند .\r\nآنچه تدبّر در آنها بدست ميدهد و در غير آنها از نسخ اصل بحار مشاهده نموده - ايم ، اينست كه : حال اين كتاب در چگونگى تأليف و وضع و كتابت غير از وضعيّت حال ساير تأليفات مىباشد . كسى كه در يكى از اين مجلدات تأمل بكند خواهد ديد كه جزوات چندى است كه هم از حيث كاتب مختلف و هم از حيث خط و قلم مختلف مىباشد و بسا حجم و اندازهء صفحات و گاهى مقدار و عدد اوراق جزوات هم مختلف و بعضى بزرگ و بعضى كوچك هستند .\r\nو بسا در ميان يك جزوه چند صفحه سفيد يا در صدر يا ذيل يك صفحه مقدارى سفيد ديده مىشود و با اين اختلاف فاحش از حيث خط و قلم غالبا خط مؤلف نيستند فقط غالب عناوين ابواب و آيات در صدر ابواب دارند و بيانات كه در ذيل اخبار ثبت شده‌اند به خط خود مؤلف‌اند . با اين همه بياناتى كه در جلد مكارم الاخلاق ذكر شده با خط غير است و نوعا از\r\n\r\n","description":"","footnote":"","page_name":" 84 ","page_number":92},
  {"content":"\r\n\r\nكتاب مرآت العقول ( شرح كافى تأليف مجلسى ) نقل شده حتى اينكه لفظ مصنّف كه در مرآت العقول بعد از نقل ، لازم التغيير بود ، به همان حال باقى است ( مثل اينكه لفظ مصنّف كه در مرآت العقول مراد صاحب كافى است به همان حال باقى مانده ) و گاهى بيانات مختصره دو كلمه سه كلمه با خط غير مؤلف پيدا مىشود و گاهى بعضى از اغلاط هم به حال خود بيمقابله باقى مانده .\r\nو از همين قبيل گاهى بعضى از روايات در غير باب خود ذكر شده و به همان حال باقى مانده ( مثل اينكه در جلد ( 11 ) طبع كمپانى صفحه 97 باب 8 - احوال اصحاب ابى جعفر الباقر عليه السّلام در حاشيه دارد « كا » محمد بن يحيى و محمد بن احمد الرواية ) روايتى است متعلّق به حال ابى جعفر محمد جواد عليه السّلام و عجبتر اينكه عينا همان روايت را در همين كتاب در احوال حضرت ابى جعفر محمد جواد وارد كرده ( جلد 11 - چاپ كمپانى صفحه 129 « باب فضائله و مكارم اخلاقه » روايت ثانيه - كا - عن محمد بن يحيى الخ ) و نظير اين در جاهاى متفرّق بحار زياد است .\r\nو در بعضى جاهاى ابواب صدر روايات و اسناد چند كلمه از سند به خط مؤلف و ما بقى سند و متن به خط غير مىباشد .\r\nو از اختلاط خطوط و كتاب كه گاهى به خط نسخ و گاهى ثلث و گاهى تحرير و گاهى خوب و گاهى بد مىباشد ، و همچنين از تفويض مؤلف امر نقل روايت را به صاحبان خطوط ، پر روشن است كه آنها عده‌اى از تلامذه و اطرافيان مؤلف بوده‌اند كه امر نظم را به آنها واگذار نموده و استعانت مىجسته و از طبقهء كُتّاب و نويسندگان بوده‌اند .\r\nو از مجموع اين خصوصيات و ضمّ اين قرائن بهمديگر ميتوان گفت كه مؤلف كتاب را جزوه جزوه كرده و ميان تلامذه و اطرافيان خود پخش كرده و بموجب دستورى كه به آنها ميداده ، اخبار را از مظانش نقل ميكرده‌اند و به ترتيبى كه اشاره مينموده‌اند و عناوين بابها را مينوشته به همان ترتيب وضع اخبار در ابواب مينموده‌اند و مواردى كه محتاج ببيان بوده در ذيل اخبار سفيد ميگذاشتند و مؤلف بحسب اقتضاء\r\n\r\n","description":"","footnote":"","page_name":" 85 ","page_number":93},
  {"content":"\r\n\r\nبيانى با خط خود در مورد - آن - مينوشته ، و در همهء اين احوال گاه در يك مجلس و گاه متفرّق بوده‌اند .\r\nو همچنين استفاده مىشود كه تمام كتاب در زمان مؤلفش از مسوّده به مبيّضه منتقل نشده بلكه بعضى مجلدات آخرى به همان عنوان مسوّده مانده است و براى اين مطلب علاوه بر شواهدى كه گذشت كه دلالت داشتند بعدم فراغت و كثرت اشتغالات تأليفى و مشاغل شرعى مؤلف ، كه غالبا ممكن نكرده كه به چيزى كه مينوشته مرتبهء ديگر مرور نموده و اصلاح نمايد اين موضوع را شاهد ميتوان گرفت كه در طبع كمپانى ( كه اول چاپ است ) در بسيارى از موارد در ذيل بعضى ابواب بياض اصل به همان نحو باقى مانده و از اين عجيبتر جزء اول چاپ تبريز است و الحمد للَّه قم - حجة الكوه‌كمرى « 1 »\r\n\r\n\r\n","description":"","footnote":"\r\n( 1 ) اين نامه را سيد عبد الحجة بلاغى در كتاب « مقامات العرفاء » بعينه كليشه كرده است .\r\nاين سيد اولاد پيغمبر در اوائل جوانى ، گاهى در بعضى از مسجدهاى قم روضه‌خوانى ميكرده سپس كلاه بسر گذاشته وارد ادارات دولتى مىشود . در همين موقع كه ارزياب ادارهء ثبت بوده در تهران و كرمانشاه و بعضى جاهاى ديگر راه بخانقاه و بساط درويشى و صوفيگرى پيدا مىكند و با آنها مربوط ميگردد .\r\nآنگاه بعد از شهريور بيست مجددا عمامه بسر ميگذارد و چون براى تأمين زندگى در مضيقه بوده بفكر مىافتد با استفاده از اوضاع آشفته مملكت و رونق بازار درويشى و ازدياد خانقاه - سازى كه در چند سالهء اخير به طرز مرموزى ترويج مىشود ، با شيوهء تازه‌اى باصطلاح صوفيه دست بارشاد همج الرعاع و عوام كالانعام زند تا براى خود از اين نمد كلاهى بسازد .\r\nاخيرا بعد از مرگ ميرزا عبد الحسين شيرازى كه نام خود را « ذو الرياستين » گذارده و مدعى قطبيت دسته‌اى از دراويش نعمت اللهى بود ، اين سيدهم نام خود را « حجت على شاه » گذارده و از مدافعين صوفيگرى گشته روز و شب برواج اوهام و خرافات و گمراه ساختن مردم مشغول است .\r\nوى دو كتاب بنام « مقالات حنفاء » در شرح احوال سيد حسين درويش كه خود را « شمس - العرفاء » مىناميده ، و كتابى بزرگتر در همان زمينه بنام « مقامات العرفاء » نوشته ، و هر رطب و يابسى را در آن جمع كرده ، كه راستى نمونهء اتمّ جنگ الخرافات است . عكس و دستخط عده‌اى از علما و فقها را كليشه كرده و آنها را صوفى معرفى نموده و احكام و بدعتهاى تازه‌اى وضع كرده ؛ و بطور نوش و نيش گاهى از دين و شريعت و علما تعريف ، و زمانى بالطائف الحيل نسبت به مروجين شريعت بدگوئى و نكوهش نموده است .\r\nبعلاوه از چند سال به اين طرف در صدد افتاده « فيض القدسى » حاجى نورى در شرح حال علامهء مجلسى را به فارسى ترجمه كند ، و به همين جهت براى اينكه خود را بيشتر با علما و مجتهدين مربوط سازد و از آن راه بتواند بهتر مردم را اغوا كند ، نامه‌هائى ببعضى از مجتهدين نوشته كه هر گونه اطلاعى از مجلسى دارند مرحمت كنند تا وى در آن كتاب بنويسد ! از جمله مرحوم آيت اللَّه حجت در پاسخ وى كه تصور ميكردند ، ميخواهد خدمتى به مجلسى و بحار الانوار كند ، جوابى داده‌اند كه عينا ما هم بمصداق « صَدَرَ مِنْ اهْلِه وَ وَقَعَ في مَحَلّهِ » آن را در اينجا نقل كرديم بعضى از مراجع هم جواب منفى داده‌اند . از جمله حضرت آية اللَّه العظمى آقاى بروجردى چون در جواب دادن به اشخاص دقت و احتياط مخصوصى دارند ، و حتى الامكان نميگذارند بهانه بدست كسى داده شود ، در جواب التماس وى مرقوم فرموده‌اند : « بسمه تعالى - با تراكم موانع و كثرت مشاغل از نوشتن جواب معذرت ميخواهم » ! ! مع الوصف سيد عبد الحجة عين نامه را كه بزيان اوست ، با عنوان پشت پاكت ! در كتاب مزبور كليشه كرده تا برساند كه آيت اللَّه بروجردى و مراجع تقليد شيعه با « حجت على شاه » قطب جديد صوفيه ! مربوط و مكاتبه دارند ، و چنان كه اطلاع داريم اين كار او در اين مملكت كه مردم احمق كم نيستند ، بىاثر نمانده و بعضى فريب او و اجازهء اجتهادش را كه يك ورقهء دولتى است و پيش از شهريور 20 معمولا براى جواز عمامه ميگرفتند و فاقد هر گونه ارزش علمى است ، خورده‌اند ! بنا بر اين وظيفه خود ميدانيم كه چند نكته را در زير توضيح دهيم : اول اينكه انحراف اين مرد اخيرا معلوم شده و جوابى كه بعضى از علما بملاحظهء نوشتن شرح حال مجلسى بوى داده‌اند قبل از « حجت على شاه » شدن اين سيد بوده است . اگر مرحوم آيت اللَّه حجت ميدانست اين سيد ساده مثل صدها سيد ديگر كه به خدمت ايشان ميرسيد ، روزى جلو شارب را رها كرده و اين طور از خرقه و خانقاه بيرون مىآيد ، حتى يك كلمه هم در جواب وى نمىنوشت ؛ هر چند براى شرح حال علّامهء مجلسى ميبود ! خوب است علماى ما بيدارتر باشند ، و از بزرگ مرجع تقليد شيعيان جهان آية اللَّه - بروجردى كه در اين قبيل امور با احتياط كامل عمل ميكنند و بهانه بدست اشخاص دنيا پرست و سودجو و گمراه و گمراه‌كنندهء مردم نميدهند ، سرمشق بگيرند و بدون تحقيق ، از ظواهر ساده اشخاص فريب نخورند .\r\nسيد نامبرده مختصرى از شرح حال علّامهء مجلسى را در « مقالات حنفاء » نوشته و او را يكى از مروجين صوفيه قلمداد كرده است ! منظور اصلى وى از نوشتن شرح حال مجلسى نيز همين است . نامه‌هائى كه بعلما نوشته و التماس جواب كرده ، هم براى تأييد و تثبيت منظور نامشروع خود بوده است . در صورتى كه نظر مجلسى را نسبت بصوفيه خواهيد ديد .\r\nعلماى ما نوعا عادت كرده‌اند كه در اين قبيل امور ميگويند كسر شأن ماست كه با اين گونه افراد طرف شويم . حال آنها معلوم است ، الباطل يموت به ترك ذكره . . . ! ولى بدون شك اين درست نيست ! ميدان دادن به اين قبيل اشخاص هر چند فاقد شخصيت باشند كار خطرناكى است . مگر كسانى كه فرقه‌هاى صوفيه گنابادى ، ذهبى ، خاكسارى ، خراباتى و نعمت اللهى و غيره را بوجود آورده‌اند ، و هم اكنون در اين جنگل مولا به گمراه ساختن مردم ادامه ميدهند ، از اين سيد مهمتر و بهتر بوده‌اند ؟ بىاعتنائى به اين قبيل افراد سيد ديوانه‌اى را « امام زمان شيرازى » مىكند و درويش سفيهى را « بهاء اللَّه » مينمايد ، و سومى را مرشد و پير طريقت و چهارمى را قطب الاقطاب از آب درمىآورد ! » اين موضوع را ما چهار سال پيش و زمان حيات حضرت آيت اللَّه بروجردى اعلى اللَّه مقامه نوشتيم .\r\nاكنون مىبينيم پيشبينى ما درست در آمده است . سيد نامبرده اخيرا بقم آمده و منزلى خريده و پنهانى با افرادى بىاطلاع تماس ميگيرد ، و با ادعاى اينكه پنج اجازه از مراجع تقليد و پنج كرسى نامه از اقطاب صوفيه دارد ، مشغول ارشاد يا درويش نمودن افراد بىخبر و بىاراده و خود - باخته است . لا بد فردا هم كتابى مينويسد ، و تعدادى از رفقاى خود را بنام صوفيان قم در خانقاه قم ! كه منزل خودش باشد ، به حساب آورده و قطبيت خود را بهتر تثبيت مىكند ! ! حال چرا اين روزها بقم آمده ! عاقلان دانند در صورتى كه اجازات او از علما براى جواز عمامه و غيره بوده و كرسى نامه‌ها هم ارزش پول سياه ندارد !\r\n","page_name":" 86 ","page_number":94},
  {"content":"\r\n\r\n\r\nنظر علّامهء مجلسى در تأليف بحار الانوار\r\nيكى از موضوعاتى كه در خصوص « بحار الانوار » علّامهء مجلسى دستاويز بعضى از\r\n\r\n","description":"","footnote":"","page_name":" 87 ","page_number":95},
  {"content":"\r\n\r\nمردم پر مدعاى بىاطلاع قرار گرفته و بدان وسيله به نظر قاصر خود ميخواهند از وزن اين كوه سنگين بكاهند ، وجود بعضى از مطالب ضعيف و غير مناسب ، يا مكرّرات خسته‌كننده و مدارك و منابع ضعيف ، در اين كتاب است .\r\n\r\n","description":"","footnote":"","page_name":" 88 ","page_number":96},
  {"content":"\r\n\r\nدر صورتى كه اين نيز نشانه عدم آشنائى و انصاف اين قبيل افراد ( اعم از دوست و دشمن و خودى و بيگانه و عالم و جاهل ) مىباشد . زيرا اگر اينان با يك مطالعه سطحى علل تأليف بحار و زمان و مكان و شرائطى را كه موجب تصميم علّامهء مجلسى براى انجام اين منظور گرديد ، در نظر ميگرفتند ، نه تنها اين طور در بارهء اين كتاب فكر نميكردند ، بلكه مانند افراد مطّلع و اهل فنّ ، به روح بزرگ و همت عالى علامهء مجلسى درود ميفرستادند .\r\nگرچه علّامهء مجلسى خود در مقدّمهء جلد اول بحار علل تأليف كتاب را شرح ميدهد ، و احتياج به توضيح بيشتر ندارد ولى با اين وصف لازم ميدانيم كه مختصر توضيحى در اين باره بدهيم : علّامهء مجلسى در عصرى ميزيسته كه فلسفه و عرفان ، فقه و حديث اهل بيت را تقريبا تحت الشعاع قرار داده بود ، علما و فقهاى شيعه بيشتر ميل بفلسفه داشتند ، و فقه و حديث در درجهء دوم أهميت قرار داشت . اندكى پيش از وى فيلسوف نامى ميرداماد و بعد از او شاگردش صدر المتألّهين شيرازى و فرزند وى و دامادهايش ملا عبد الرّزاق لاهيجى و ملا محسن فيض از كسانى بودند كه عمر خود را در فلسفه و عرفان صرف كرده و در اوائل كار و پيش از احساس خطر بمنقول و حديث و اخبار كمتر توجه داشتند . ادامه اين وضع مكتب اهل بيت و رواج افكار نورانى آنها را سخت مورد تهديد قرار ميداد ، و آيندهء وخيمى را براى علوم دينى مجسم ميساخت .\r\n\r\n","description":"","footnote":"","page_name":" 89 ","page_number":97},
  {"content":"\r\n\r\nبعلاوه كتابهاى اخبار شيعه بر اثر تاخت و تازها و جنگها و غارتهائى كه مكرّر در ايران روى داده بود ، و محدوديتهائى كه شيعيان پيش از ظهور صفويه داشتند ، نوعا از ميان رفته و آنها كه باقى مانده بود چندان در دسترس نبود . به همين جهات شيعه از نظر حديث و اخبار و فرايض و سنن سخت در مضيقه بود ، و به ميزان زيادى محتاج به يك دائرة المعارف شامل همه گونه اخبار در هر باب و موضوع بودند .\r\nاين علل و عوامل بود كه موجب تصميم علامهء مجلسى براى تأليف بحار الانوار گرديد . علّامهء مجلسى ميدانست كه عمر زودگذر فرصت اينكه او بتواند تمام اخبار را جمع ، و بعد مرتب و منظم و تهذيب و تنقيح نمايد بوى نخواهد داد ، پس چه بهتر كه تمام اخبارى كه در كتب معتبر شيعه است ، همه را يك جا جمع كند ، حتى اگر سند آنها ضعيف و احيانا كتاب غير معتبرى باشد ، مشمول نظر وسيع او كه حفظ تمام اخبار از زوال و نيستى است قرار گيرد و هر جا فرصت كرد بدون اينكه خود را معطّل كند ، با نوشتن « بيان » و « توضيح » و « ايضاح » باجمال و تفصيل توضيحى داده و بگذرد ، و تحقيق و تفكيك و تهذيب و دقت و تعمق بيشتر را به فرصتهاى مناسب موكول كند ، يا براى نسل‌هاى بعدى بگذارد ! به همين جهت مىبينيم بعضى از نسخه‌ها را كه مغلوط بوده ، يا جملاتى از آن سقط شده ، با همان صورت در بحار آورده است تا مبادا « بحار الانوار » از آن خالى بماند حتى در بعضى از بيان‌ها ميگويد : « نسخه مغلوط و غير مرتّب و مشوّش است ، ولى ما آن را نقل كرديم تا اگر بعد از ما نسخه اصل پيدا شود ، از روى آن مقابله و تصحيح گردد و گر نه همين نسخه هم كه احيانا خالى از فائده نيست ، از بين نرود ، و اسمى از آن باقى بماند » ! ! در حقيقت مجلسى با تأليف بحار الانوار دريائى بوجود آورده كه همه گونه گوهرهاى قيمتى و درّهاى گرانبها ، در كنار خزفها و لجنهاى دريائى ، يك جا در آن يافت مىشود ، و البته دريا هم جز اين نميتواند باشد ! آرى بحار الانوار علامهء مجلسى درياست ، و در دريا همه چيز پيدا مىشود !\r\n\r\n","description":"","footnote":"","page_name":" 90 ","page_number":98},
  {"content":"\r\n\r\n\r\nمستدرك و منتخب و فهرس‌هاى بحار الانوار و ساير كتب مجلسى\r\nگذشته از ترجمه آثار علّامهء مجلسى ، بعضى از آنها نيز توسط جمعى از علماء استدراك ، و انتخاب شده ، و فهرس‌هائى نيز بر آن نوشته‌اند كه همه را علّامهء تهرانى دام بقائه در « الذريعه » نگاشته است ، و ما نيز در زير مىآوريم :\r\n1 - جامع الانوار - مختصر جلد هفتم بحار - تأليف آقا نجفى اصفهانى .\r\n2 - نيز مختصر جلد هفتم - از آقا رضى بن ملا محمد نصير بن ملّا عبد اللَّه بن ملا محمد تقى مجلسى ، نوهء برادر علّامهء مجلسى .\r\n3 - جوامع الحقوق - منتخب جلد شانزدهم بحار - آقا نجفى اصفهانى .\r\n4 - درر البحار - تأليف ملا محمد بن محمد بن المرتضى مشهور به نور الدين برادرزادهء ملا محسن فيض كاشانى كه مكرّرات و سندهاى آن را حذف كرده و احاديث متقن و موثق را انتخاب نموده و بعضى از مجلدات آن را مختصر كرده است ، و بعضى از آنها هم طبع شده است .\r\n5 - مختصر المزار ، مختصر جلد بيست و دوم بحار - توسط يكى از فضلاى گرگان .\r\n6 - الشّافى - جمع بين بحار و وافى در هفت جلد بزرگ ، تأليف ملّا محمد رضا ابن ملّا عبد المطلب تبريزى كه مكرّرات و بيان‌هاى آن را انداخته است .\r\n7 - منتخب تمام بحار الانوار « 1 » 8 - مستدرك بحار - تأليف علّامهء متتبّع مرحوم ميرزا محمد تهرانى مقيم سامره كه تمام بحار را استدراك كرده است .\r\n9 - جنّة المأوى - مستدرك جلد سيزدهم - تأليف علّامهء نورى .\r\n\r\n\r\n","description":"","footnote":"\r\n( 1 ) الذريعه جلد 7 صفحه 27 .\r\n","page_name":" 91 ","page_number":99},
  {"content":"\r\n\r\n10 - معالم العِبَر - نيز تأليف علّامهء نورى استدراك جلد هفدهم - كه بضميمهء دو كتاب مزبور بطبع رسيده است .\r\n11 - سفينة البحار - تأليف محدّث جليل مرحوم حاج شيخ عباس قمى در دو جلد - اين كتاب به ترتيب حروف تهجّى فهرست كامل تمام دوره بحار الانوار است . سفينة - البحار از كتابهاى ذى قيمت و پر مطلب و متقن شيعه است . علاوه بر اينكه فهرست بحار الانوار است ، داراى مطالب متنوّع و سودمند مىباشد ، و در كمال اعمال سليقه و حسن قريحه توسط محدّث بزرگوار مزبور ، در مدّت بيست سال تنظيم و تأليف شده است . ولى متأسفانه اين كتاب براى بحار طبع جديد ايجاد اشكال مينمايد . زيرا سفينه به ترتيب بيست و پنج جلد طبع سابق بحار تنظيم شده و تطبيق آن با مجلدات بحار چاپ جديد ، مشكل و چندان قابل استفاده نخواهد بود . بسيار بجا است كه يك يا چند تن از دانشمندان همت كنند ، و رموز آن را بچاپ جديد برگردانند كه در اين صورت خدمتى بسزا بعلم و دين كرده‌اند ، و زحمات آن محدّث جليل القدر نيز همچنان محفوظ خواهد ماند .\r\n12 - مفتاح الابواب - فهرست ابواب بحار - در سال 1352 در تهران چاپ شده است .\r\n13 - فهرست احاديث بحار با تعيين كتبى كه بحار از آنها گرفته است .\r\n14 - فهرست كتبى كه مدارك و مصادر بحار بوده است .\r\n15 - فهرست بعضى از مطالب بحار .\r\n16 - مصابيح الانوار - فهرست ابواب بحار براى سهولت استدراك آن .\r\n\r\nترجمه‌هاى بعضى از كتب علامهء مجلسى\r\nبعضى از كتابهاى علامهء مجلسى از عربى به فارسى و از فارسى به عربى و زبان اردو ترجمه شده ، بعضى از آنها هم بطبع رسيده و برخى هم چندين ترجمه شده كه ذيلا از نظر خوانندگان ميگذرد :\r\n\r\n","description":"","footnote":"","page_name":" 92 ","page_number":100},
  {"content":"\r\n\r\n1 - ترجمهء جلد اول و دوم بحار الانوار - كه يكى از علماء براى يكى از شاهزادگان سلاطين هند بنام شاهزاده سلطان محمد بلند اختر به فارسى ترجمه كرده است .\r\n2 - نيز ترجمهء جلد اول بحار بنام « عين اليقين » 3 - ترجمهء جلد دوم بحار - موسوم به جامع المعارف كه در ايران بطبع رسيده است « 1 » .\r\n4 - ترجمه جلد ششم بحار - توسط يكى از علماى اعلام « 2 » 5 - ترجمه جلد هشتم بحار - بنام « مجارى الانوار » « 3 » 6 - ترجمه جلد نهم بحار - مترجم : آقا رضى بن ملّا محمد نصير بن ملّا عبد اللَّه بن محمد تقى اصفهانى « 4 » 7 - ترجمهء جلد دهم بحار - مترجم : مفتى مير محمد عباس شوشترى لكهنوئى 8 - ترجمهء جلد دهم بحار - مترجم : ميرزا محمد على مازندرانى 9 - ترجمهء جلد دهم بنام محن الابرار .\r\n10 - ترجمهء « « به زبان اردو « 5 » 11 - ترجمهء جلد سيزدهم - مترجم : شيخ محمد حسين بن محمد ولى ارومى طبع طهران .\r\n12 - ايضا ترجمه جلد سيزدهم مترجم : ميرزا على اكبر ارومى 13 - ترجمهء ديگرى كه يكى از علماى هند بدرخواست « شاه بيگم » زوجهء سلطان نصير الدين حيدر ، ترجمه نموده است « 6 »\r\n\r\n\r\n","description":"","footnote":"\r\n( 1 ) الذريعه جلد سوم صفحه 18 و جلد چهارم صفحه 82 .\r\n( 2 ) الذريعه جلد سوم صفحه 19\r\n( 3 ) الذريعه جلد سوم صفحه 27\r\n( 4 ) الذريعه جلد چهارم صفحهء 88\r\n( 5 ) الذريعه جلد سوم صفحه 20 و جلد چهارم صفحهء 115\r\n( 6 ) الذريعه جلد سوم صفحه 21\r\n","page_name":" 93 ","page_number":101},
  {"content":"\r\n\r\n14 - ترجمه جلد چهاردهم مترجم : آقا شيخ محمد تقى اصفهانى معروف بآقا نجفى متوفى بسال 1334 « 1 » 15 - ترجمهء جلد هفدهم بنام « حقايق الاسرار » نيز ترجمه آقا نجفى مزبور 16 - ترجمهء اعتقادات : بوسيلهء يكى از علماء .\r\n17 - نيز ترجمهء اعتقادات . مترجم : ملّا محمد كاظم هزار جريبى « 2 » 18 - نيز ترجمهء اعتقادات به زبان اردو مترجم : مولى عابد حسين هندى ، در هند بطبع رسيده « 3 » 19 - ترجمهء جلاء العيون به زبان اردو - مترجم : سيد محمد باقر هندى معاصر .\r\n20 - ترجمهء جلاء العيون به عربى . مترجم : علامهء نامى سيد عبد اللَّه شبر متوفى بسال 1242 .\r\n21 - مختصر ترجمهء جلاء العيون بنام « منتخب الجلاء » و مختصر ديگرى نيز از سيد عبد اللَّه شبر نامبرده « 4 » 22 - ترجمهء تحفة الزائر به عربى - مترجم : نيز سيد عبد اللَّه شبر « 5 » 23 - ترجمهء حق اليقين به زبان اردو - مترجم : سيد محمد باقر هندى سابق الذكر « 6 » 24 - ترجمهء حق اليقين « به زبان عربى » : مترجم : سيد عبد اللَّه شبر سابق الذكر « 7 » 25 - ترجمهء حق اليقين « به زبان عربى » : مترجم : ملّا محمد مقيم بن درويش محمد\r\n\r\n\r\n","description":"","footnote":"\r\n( 1 ) الذريعه جلد سوم صفحه 22\r\n( 2 ) الذريعه جلد چهارم صفحهء 79\r\n( 3 ) الذريعه جلد چهارم صفحه 79\r\n( 4 ) الذريعه جلد پنجم صفحهء 125\r\n( 5 ) الذريعه جلد سوم صفحهء 438\r\n( 6 ) فيض القدسى - الذريعه جلد هفتم صفحهء 41\r\n( 7 ) الذريعه جلد چهارم صفحه 116\r\n","page_name":" 94 ","page_number":102},
  {"content":"\r\n\r\nخزاعى « 1 » 26 - ترجمهء حلية المتقين به زبان اردو - مترجم : سيد مقبول احمد دهلوى معاصر ، بنام تهذيب الاسلام « 2 » 27 - ترجمهء حلية المتقين به عربى « 3 » 28 - ترجمه عين الحيات به زبان اردو ، مترجم : سيد محمد باقر سابق الذكر 29 - ترجمه عين الحيات به زبان عربى ، مترجم : يكى از علماء\r\n\r\nترجمه حاضر و مشخصات كتاب مهدى موعود\r\nدر بخش ترجمهء كتب علّامهء مجلسى نوشتيم كه جلد سيزدهم بحار الأنوار سه ترجمه ديگر هم شده است . ولى تنها ترجمهء مرحوم شيخ محمد حسن ارومى دو سه بار چاپ سنگى و حروفى شده است . هر چند سبك نثر نويسى آن ، تا حدى ساده و قابل فهم عموم است ، ولى چون مقيد بوده سلسلهء سند را نقل كند ، و حشو و زوائد مطالب را در ترجمه هم بياورد ، با توجه بشيوهء چاپهاى آن ، تقريبا مورد استفاده مردم امروز كه اصولا حوصلهء مطالعه اين گونه كتابهاى مغلق و قديمى را ندارند قرار نميگرفت . بعلاوه چون فاقد هر گونه توضيح و پاورقى لازم است ، لذا قسمتهائى از بعضى روايات آن مورد دستبرد و سوء استفاده فرقه بابى و بهائى و ازلى قرار گرفته و حد اكثر استفاده را از آن بنفع منظور سوء خود نموده و بدان وسيله بسيارى از مردم ساده - لوح و بىاطلاع را گمراه ساخته‌اند !\r\n\r\n\r\n","description":"","footnote":"\r\n( 1 ) الذريعه جلد سوم صفحه 508\r\n( 2 ) الذريعه جلد هفتم صفحه 83\r\n( 3 ) الذريعه جلد چهارم صفحه 98\r\n","page_name":" 95 ","page_number":103},
  {"content":"\r\n\r\nبطورى كه اطلاع داريم بسيارى از خريداران آن ترجمه نيز فرقه بهائى ميباشند ! فرقه بهائى ترجمهء سابق سيزدهم بحار ( چاپ اسلاميه ! ! ) را به محافل تبليغى خود مىبرند و با نشان دادن مواردى كه قبلا تعيين نموده و براى بدام انداختن افراد ساده دل و مسلمانان بىاطلاع تازه وارد ، آماده ساخته‌اند ، نخست آنها را در عقيدهء سابق خود متزلزل و گيج ميكنند ، آنگاه رفته رفته بيچاره فريب خورده را بدام افسون و نيرنگ بهائيت كه ماسك « تحرّى حقيقت و گفتگوى مذهبى » به آن زده‌اند ، مياندازند .\r\nاين جهات موجب شد كه هنگام پيشنهاد ترجمهء جلد سيزدهم بحار به نويسندهء نظر بلزوم ترجمه ديگرى كه بتواند نواقص ترجمهء سابق را جبران نمايد ، پذيرفتم .\r\nاصولا نويسنده مدتها پيش در صدد بود كتابى در اخبار مربوط بمهدى موعود جهان كه چهارده معصوم عليهم السلام بوجود و ولادت و غيبت و ظهور ، و دولت جهانى او ، بشارت داده‌اند به فارسى شيوا بنويسم ، و تمام احاديث صحيح و لازم و غير مكرّر مربوط به اين قسمت را بسبك مخصوص دسته‌بندى كنم ، و مخصوصا رواياتى را كه فرقه بهائى دستاويز قرار داده ، يا بيچاره‌ها بر اثر كمى اطلاع فريب آن را خورده‌اند ، در آن بياورم ، و سپس هر يك را مورد بحث و بررسى قرار دهم ، تا ايادى بيگانه بيش از پيش اذهان ساده لوحان و عوام كالانعام را مشوب نسازند .\r\nولى چنان كه گفتيم نظر بجهات ياد شده ، از ترجمهء جلد سيزدهم « بحار الانوار » چاره‌اى نبود .\r\n\r\nآنچه ما در ترجمه حاضر انجام داده‌ايم امور زير است :\r\nاول اينكه نويسنده براى تسهيل امر و كمك بفهم خوانندگان در اين ترجمه كه چاپ اول و دوم آن را نيز طبق قرار داد شخصا به عهده گرفتيم ، نخست سعى كرديم ، از لحاظ حروف چينى طورى باشد كه آن همه احاديث پى در پى بهم مخلوط نشود و خواننده را كسل نكند . زيرا ترجمه اين گونه كتابها هر چند هم نويسنده استاد باشد ، باز ملال آور خواهد بود ، لذا براى جبران اين امر عناوينى براى آنها قرار داده ، و در\r\n\r\n","description":"","footnote":"","page_name":" 96 ","page_number":104},
  {"content":"\r\n\r\nهر صفحه عنوان هر روايتى را با حروف ( 12 سياه ) مشخص كرديم ، و فواصل زيادى در ميان سطور آن قرار داديم .\r\nدوم - اينكه در باب پنجم به عكس مؤلف ، نخست آيات را با شماره نوشتيم و سپس روايت را ذكر كرديم . جمعا 51 آيه در اين باب و 13 - آيه در پاورقى ، در بارهء وجود اقدس امام زمان تفسير و تأويل شده و شايد 20 آيه ديگر باشد كه در خلال ساير ابواب مخصوصا در ابواب 30 - 31 - 32 - 33 - 34 ذكر شده است .\r\nسوم - براى اينكه كتاب بيش از حد قطور نشود ، و مطالعه و استفادهء آن مشكل نباشد ، داستان « جزيره خضراء » را كه مؤلف از مجموعهء غير معتبرى نقل كرده ( صفحه 754 ) و بعضى از روايات مكرّر باب سى و دوم و باب رجعت كه عينا در ابواب سابق حتى مكرّر ترجمه شده است ، و قسمتى از باب توقيعات كه در پاورقى علت آن را توضيح داده‌ايم ، ترجمه ننموديم .\r\nچهارم - چنان كه گفتيم مؤلف در ذيل بعضى از روايات « بيان » و « توضيح » و « ايضاح » دارد . آنچه مربوط بمعنى روايت و قابل استفاده بود تحت عنوان « مؤلف » آورديم ، و هر چه معنى لغات و تعبيرات بود ، در خود متن هنگام ترجمهء لفظ به كار برديم ، گاهى در ميان هلالين قرار داديم ، و زمانى ، در ترجمه عبارات منعكس ساختيم ، البته بايد متوجه بود كه غالب مطالبى كه در بين هلالين است ، توضيحاتى از خود ماست .\r\nپنجم - اينكه تمام رواياتى كه بهائيان مورد استفاده تبليغاتى خود و گمراه - ساختن مردم قرار داده‌اند ، همه را حتى بطور مكرّر و در چند باب ترجمه نموديم ، و در اين مورد ، ملاحظه سنگين شدن كتاب را نكرديم . تا مبادا حذف آن موجب دستاويز آنها گردد .\r\nولى چون هنگام ترجمه فرصت نداشتيم ، تمام آن موارد را ياد داشت كنيم قسمتى از آن را در مقدمه توضيح ميدهيم ، و براى سهولت امر همه را در فهرست كاملا مشخص كرده‌ايم .\r\n\r\n","description":"","footnote":"","page_name":" 97 ","page_number":105},
  {"content":"\r\n\r\nششم - براى اطلاع خوانندگان بسيارى از دانشمندان شيعه و سنى و رجال حديث و راويان اخبار را باجمال شناسانديم ، و در موارد لازم تا آنجا كه حوصله داشته‌ايم ، توضيحات - لازم يا از خود و يا از ديگران - آورده‌ايم ، و اماكن و اسامى اشياء را شرح داده‌ايم و در نتيجه كتابى جامع و پر مطلب ، و ممتّع در اختيار پويندگان راه حقيقت و علاقمندان به امام زمان عليه السّلام نهاده‌ايم .\r\nالبته صريحا ميگويم ، نظر باهميّت موضوع و سنگينى كار و گرفتارى نويسنده و تشويش خاطر ، چنان كه منظور داشته‌ام از عهده اين كار بزرگ بر نيامده‌ام .\r\n\r\nاستادان علامهء مجلسى\r\nعلامهء مجلسى از محضر بسيارى از علماى نامى و فقهاى بزرگ كسب علم و فضيلت نموده ، و مقامات علمى و عملى را طىّ كرده يا از آنان بدريافت اجازه نائل گشته است كه از جمله اين عده ميباشند :\r\n1 - پدر عاليقدرش ملّا محمد تقى مجلسى رضوان اللَّه عليه .\r\n2 - ملّا محمد صالح مازندرانى سابق الذكر متوفى بسال 1081 3 - دانشمند بزرگ مولى حسين على فرزند عالم نامور ملّا عبد اللَّه شوشترى كه فقيهى اصولى و مؤلف كتاب « تبيان » در فقه است .\r\n4 - حكيم مدقق مير رفيع الدين محمد بن حيدر حسينى حسنى طباطبائى نائينى متوفى بسال 1099 كه از اجلهء حكما و محققين بوده است .\r\n5 - دانشمند متبحّر مير محمد قاسم طباطبائى كوهپائى .\r\n6 - سيد بزرگوار محمد بن شريف بن شمس الدين رويدشتى اصفهانى .\r\n7 - عالم جليل القدر مير شرف الدين على بن حجة اللَّه حسنى حسينى شولستانى مقيم مشهد مقدّس و مدفون در آنجا .\r\n8 - شيخ على بن حسن بن تاج الفقهاء شهيد ثانى مؤلف شرح كافى ، الدّر المنثور حواشى بر شرح لمعه ، و غيرها . كه در سن نود سالگى بسال 1103 رحلت نمود .\r\n\r\n","description":"","footnote":"","page_name":" 98 ","page_number":106},
  {"content":"\r\n\r\n9 - دانشمند محدّث مير محمد مؤمن بن دوست محمد استرآبادى مؤلف كتاب « رجعت » مجاور مكهء معظمه كه در سال 1088 همان جا بدست دشمنان شهيد شد ، وى داماد محدّث مشهور ملّا محمد امين استرآبادى ، و مؤلف كتاب « فوائد المدنيه » است .\r\n10 - محدّث بزرگوار سيد محمد مشهور به سيد ميرزاى جزائرى .\r\n11 - شيخ بزرگوار عبد اللَّه بن جابر عاملى كه از بستگان مادر مادر علّامهء مجلسى بوده است .\r\n12 - محدّث عاليمقام نامى شيخ حُرّ عاملى مؤلف كتاب « وسائل الشيعه » چنان كه خود در فائدهء پنجم آخر وسائل مينويسد : علّامهء مجلسى آخرين كسى است كه به من اجازه داد و من هم بوى اجازه دادم ! 13 - محدّث عظيم الشّأن و عالم جليل القدر ملا محمد طاهر قمى كه از مفاخر علماى ماست ، و در قم شيخ الاسلام بوده است . مؤلف كتاب « تحفة الاخيار » در ردّ صوفيه .\r\n14 - دانشمند بزرگوار قاضى مير حسين ، چنان كه در رياض العلماء او را با همين تعبير ياد كرده و ميگويد : « وى از اساتيد اجازهء استاد استناد ( مجلسى ) ادام اللَّه فيضه است و استاد در صحّت كتاب فقه الرضا بوى اعتماد جست » .\r\n15 - حكيم محقّق و محدّث بلند قدر ملا محسن فيض كاشانى متوفى 1091 مؤلف كتاب وافى و غيره كه از بزرگترين دانشمندان ذو فنون ماست .\r\n16 - دانشمند بزرگ و نقّاد بصير و متبحّر در انواع علوم : سيد عليخان شيرازى متوفى بسال 1120 .\r\n17 - دانشمند جليل القدر محمد محسن بن محمد مؤمن استرآبادى رحمة اللَّه عليه .\r\n\r\nشاگردان علامه مجلسى\r\nدر اين بخش شاگردانى كه نزد وى تحصيل كرده‌اند ، يا از وى بدريافت اجازه نائل گشته‌اند ، مذكور ميگردند . محدّث نورى در فيض القدسى مينويسد :\r\nاينان دانشمندانى هستند كه من آنها را شناخته‌ام ، در حالى كه شاگردان علّامهء\r\n\r\n","description":"","footnote":"","page_name":" 99 ","page_number":107},
  {"content":"\r\n\r\nمجلسى بيش از اينهاست كه من بگويم توانسته‌ام با كمى اطلاع و فقدان وسيله ، بر اسامى همهء آنها اطلاع يابم . ميرزا عبد اللَّه اصفهانى شاگرد مجلسى در « رياض العلماء » مينويسد : « شاگردان استاد بالغ بر هزار نفر بودند ! و شاگرد ديگرش سيد نعمت اللَّه جزائرى در « انوار نعمانيه » مينويسد : بيش از هزار نفر بودند ! ! و اينان :\r\n1 - سيد بزرگوار و محدّث عاليمقام سيد نعمت اللَّه جزائرى نامبرده است ، كه بگفتهء نوه‌اش سيد عبد اللَّه جزائرى در اجازهء كبيرهء خود : چند سال روز و شب در خدمت علّامهء مجلسى حضور داشته و آن مرد بزرگ براى او همچون پدرى مهربان بود .\r\n2 - علّامهء محقّق مير محمد صالح بن عبد الواسع داماد مجلسى مؤلف كتاب شرح استبصار و شرح من لا يحضره الفقيه متوفى بسال 1116 .\r\n3 - دخترزاده‌اش مير محمد حسين خاتون‌آبادى فرزند دانشمند مير محمد صالح سابق الذكر مؤلف كتاب « حدايق المقرّبين » كه سابقا گفتار او را در بارهء جدّش علّامهء مجلسى نقل كرديم .\r\n4 - عالم متبحّر خبير حاج محمد اردبيلى مؤلف كتاب مشهور « جامع الرّوات » .\r\n5 - دانشمند عظيم الشأن و عالم متتبّع بصير ميرزا عبد اللَّه اصفهانى معروف به افندى مؤلف كتاب « رياض العلماء » .\r\n6 - علّامهء مدقّق و محدّث عاليقدر مولى ابو الحسن شريف بن محمد طاهر عاملى اصفهانى نجفى اين مرد بزرگ خواهرزادهء مير محمد صالح سابق الذكر و جدّ مادر شيخ اعظم شيخ محمد حسن نجفى صاحب « جواهر الكلام » است .\r\n7 - سيد جليل ميرزا علاء الدين گلستانه شارح نهج البلاغه .\r\n8 - عالم ربانى حاج محمد طاهر بن حاج مقصود على اصفهانى .\r\n9 - شيخ فاضل فقيه مولى محمد قاسم بن محمد رضا هزار جريبى .\r\n10 - محقّق عاليمقام و مدقّق بزرگوار ملّا محمد اكمل پدر استاد كل آقا محمد باقر بهبهانى - چنان كه در اجازهء علّامهء بحر العلوم تصريح كرده است .\r\n11 - علامهء متبحّر نامى شيخ سليمان ماحوزى بحرينى مؤلف كتاب « البلغه »\r\n\r\n","description":"","footnote":"","page_name":" 100 ","page_number":108},
  {"content":"\r\n\r\nو « المعراج » در رجال و ساير تأليفات ارزنده .\r\n12 - عالم نحرير ملّا رفيع بن فرج گيلانى مقيم مشهد مقدّس معروف به « ملا رفيعا » .\r\n13 - دانشمند جليل القدر شيخ احمد بن محمد حظى بحرينى مؤلف كتاب « رياض الدلائل » .\r\n14 - فقيه پاكسرشت شيخ محمد بن يوسف نعيمى بلاذرى .\r\n15 - عالم بزرگوار مولى مسيح الدين محمد شيرازى .\r\n16 - دانشمند جليل ملا محمد ابراهيم سريانى .\r\n17 - سيد عاليقدر مير محمد اشرف حسينى مؤلف كتاب بزرگ « فضائل السادات » 18 - فاضل نيكو خصال ملّا عبد اللَّه يزدى ( با ملّا عبد اللَّه يزدى صاحب حاشيه اشتباه نشود ) .\r\n19 - دانشمند متبحّر شيخ محمد فاضل كه از شاگردان پدرش نيز بوده است 20 - حاج ابو تراب كه درست از وى اطلاع نداريم .\r\n21 - فاضل نبيل حاج محمد نصير گلپايگانى .\r\n22 - محدّث بلند قدر شيخ حُرّ عاملى سابق الذكر صاحب وسائل الشيعه 23 - دانشمند بزرگوار سيد عليخان شيرازى سابق الذكر ، دو نفر اخير از نظرى استاد و از لحاظى شاگرد مجلسى بوده‌اند .\r\n24 - فاضل پرهيزكار حاج محمود بن حاج غياث الدين محمد اصفهانى .\r\n25 - سيد عاليقدر مير محمد معصوم قزوينى پدر سيد بزرگوار آقا سيد حسين قزوينى معاصر وحيد بهبهانى و استاد اجازهء علّامهء بحر العلوم .\r\n26 - علّامهء محقّق مولى محمد بن عبد الفتاح تنكابنى معروف به « سراب » مؤلف كتاب « سفينة النجاة » در كلام و تأليفات بسيارى ديگر .\r\n27 - دانشمند فاضل مير محمد صادق مازندرانى .\r\n28 - عالم پارسا شيخ حسن بن ندى بحرينى .\r\n\r\n","description":"","footnote":"","page_name":" 101 ","page_number":109},
  {"content":"\r\n\r\n29 - ملّا عبد اللَّه مدرّس ، كه مدرّس يكى از مدارس مشهد مقدس بود .\r\n30 - دانشمند بزرگ سيد على بن محمد اصفهانى معروف به « امامى » مؤلف كتاب « التراجيح » در فقه كه بگفتهء مؤلف رياض العلماء تمام اقوال فقها را در آن آورده است ، ترجمهء شفا و اشارات شيخ الرئيس ابن سينا به فارسى ، كتاب هشت بهشت كه ترجمه هشت كتاب معروف علماى ماست . مانند : خصال ، كمال الدين ، عيون اخبار الرضا ، امالى شيخ صدوق و غيره .\r\n31 - عالم متبحّر ملّا محمد حسين طوسى استاد شهيد سعيد : سيد نصر اللَّه حائرى 32 - فاضل متتبّع خبير شيخ عبد اللَّه بن نور الدين .\r\n33 - سيد عظيم الشأن مير محمد مهدى بن سيد ابراهيم قزوينى سابق الذكر .\r\n34 - محقّق بصير مير محمد صالح حسينى قزوينى .\r\n35 - حكيم متكلّم مولى على اصغر مشهدى .\r\n36 - محدّث بزرگ و فقيه نامى آقا محمد صادق تنكابنى اصفهانى .\r\n37 - عالم بزرگوار محمد بن مرتضى مشهور به نور الدين و مؤلف تفسير « الوجيز » برادرزادهء ملا محسن كاشانى . قبلا هم گفتيم كه وى بحار الانوار را مختصر كرده و « درر البحار » ناميده است .\r\n38 - دانشمند فاضل محمد قاسم بن محمد صادق استرآبادى .\r\n39 - عالم خبير ملّا محمد رضا بن محمد صادق بن مقصود على مجلسى پسر عم علّامهء مجلسى .\r\n40 - دانشمند مفسّر بزرگوار ميرزا محمد مشهدى صاحب تفسير « كنز الدقائق » در چهار جلد كه بهترين تفسيرهاست .\r\n41 - فاضل دانشمند ملّا محمد داود .\r\n42 - سيد فاضل مير عبد المطلب كه اصول كافى را نزد علّامهء مجلسى خوانده است .\r\n43 - عالم ربّانى مولى ابراهيم گيلانى .\r\n\r\n","description":"","footnote":"","page_name":" 102 ","page_number":110},
  {"content":"\r\n\r\n44 - فاضل كامل مولى جمشيد بن محمد زمان كسكرى .\r\n45 - سيد اديب لبيب مير عليخان گلپايگانى .\r\n46 - دانشمند فقيه ملا محمود طبسى .\r\n\r\nگفتار علامهء مجلسى در مقدمهء بحار الانوار\r\nاكنون كه تا حدى خوانندگان با علّامهء مجلسى و ارزش كار پر ثمر او در تأليف كتاب با عظمت بحار الانوار آشنا گشتند ، بسيار مناسب ميدانيم كه سرآغاز گفتار آن بزرگ مرد جهان تشيع را در مقدمهء بحار كه در ضمن ميزان سعى و كوشش گرانقدر او را نيز آشكار ميسازد ، ترجمه نموده و از لحاظ عموم فارسى زبانان بگذرانيم ، و توجه مخصوص همگان را بدان معطوف سازيم . علّامهء مجلسى بعد از حمد و ثناى خداوند و درود بر حضرت ختمى مرتبت پيغمبر اكرم و ائمه طاهرين عليهم السلام ميگويد :\r\n« اى پويندگان حق و يقين ! و گروندگان بريسمان پيروى خاندان سيد المرسلين ، صلوات اللَّه عليهم اجمعين ! بدانيد كه من در اوائل جوانى اشتياق زيادى به تحصيل انواع علوم و فنون داشتم ، و بفضل الهى وارد دائره آن شدم ، و قدم در گلزار آن نهادم ، و با خوب و بد آن مواجه گشتم ، تا اينكه آستينم از ميوه‌هاى رنگارنگ آن پر شد ، و گريبانم از بهترين نوع آنها اشباع گرديد . از هر چشمه‌اى جرعه گوارائى نوشيدم ، و از هر خرمنى دو مشته برداشتم .\r\nسپس به فوائد و نتائج آن علوم نگريستم ، و در بارهء مقاصد محصلين و آنچه موجب ترغيب آنها براى نيل بسرانجام تحصيل آن علوم است ، انديشيدم . آنگاه در آن قسمت كه براى جهان ديگرم سودمند بود ، و انسان را بكمالات شايسته مىرساند ، دقّت و تأمّل نمودم ، تا بفضل و الهام بارى تعالى بيقين دانستم كه اگر علم و دانش از منبع زلالى كه از سرچشمه‌هاى وحى و الهام ميجوشد ، گرفته نشود ، عطش انسان را بر طرف نمىسازد ، همانطور كه حكمت نيز وقتى از رهبران دين كه عقلاى بشريّت هستند ، اخذ نشود گوارا نخواهد بود .\r\n\r\n","description":"","footnote":"","page_name":" 103 ","page_number":111},
  {"content":"\r\n\r\nمن در نتيجه مطالعات خود تمام علوم را در كتاب خداوند عزيز ( قرآن مجيد ) كه به هيچ وجه باطلى در آن راه ندارد ، و در اخبار خاندان پيغمبر كه خزينه دار دانش آن حضرت و ترجمان وحى او بودند يافته و دانستم كه دانش قرآن مجيد عقول بندگان را براى استنباط خود كافى نميداند ، و جز پيغمبر و امامان عاليمقام كه خداوند آنها را برگزيده و پيك وحى الهى در خانه‌هاى آنان فرود آمده است ، كسى به آن احاطه پيدا نميكند ! چون به اين نتيجه رسيدم ، آنچه را كه زمانى در راه آموختنش صرف عمر كرده بودم ، با اينكه در زمان ما رواج كامل دارد ، ترك گفتم و سراغ چيزى رفتم كه ميدانستم در سراى ديگر نافع بحالم مىباشد ، با اينكه اينها ( احاديث و اخبار ) در عصر ما بازار كسادى دارد ! ! از ميان علوم دينى بررسى و جستجوى اخبار ائمه اطهار عليهم السلام را براى كار خود برگزيدم و در آن باره به بحث و تحقيق و مطالعه پرداختم ، و چنان كه ميبايد با دقّت آنها را از نظر گذراندم . و باندازهء لازم نيروى تفكّر خود را در پيرامون آن به كار انداختم در نتيجه اخبار و آثار خاندان پيغمبر صلى اللَّه عليه و آله را همچون كشتى نجاتى يافتم كه مملو از ذخائر نيكبختيها است ، و مانند آسمانى ديدم كه مزيّن بستارگان فروزان و نجات دهنده از ظلمت نادانىها است .\r\nراه‌هاى علوم و اخبار اهل بيت روشن ، و پرچم‌هاى هدايت و رستگارى در آنها برافراشته است . و صداى دعوت‌كنندگان آن براى سعادت و نجات از مهالك ، در راه‌هاى آن شنيده مىشود . من در طىّ طريق آن ، بگلزارهاى پر گل و بوستانهاى سرسبزى رسيدم كه با شكوفه‌هاى هر علم و ميوه‌هاى هر حكمتى زينت يافته بود . در طى منازل آن راهى روشن و آبادان ديدم كه آدمى را بهر گونه عزّت و مقام عالى ، نائل ميگرداند به هيچ حكمتى بر نخوردم جز اينكه گزيدهء آن را در گفتار و اخبار اهل بيت پيغمبر ديدم ؛ و به حقيقتى دست نيافتم مگر اينكه اصل آن را در آنجا يافتم ! ! بعد از مطالعه و تحقيق كتب متداول و مشهور و احاطه بر آنها ، به تتبّع در اصول معتبرهء گمنام پرداختم . اصول و كتابهائى كه : در اعصار گذشته و زمانهاى متمادى ،\r\n\r\n","description":"","footnote":"","page_name":" 104 ","page_number":112},
  {"content":"\r\n\r\nبواسطهء سلطه پادشاهان مخالف شيعه ، و پيشوايان گمراه ، يا به علت رواج علوم باطله در ميان نادانهاى مدعيان فضل و كمال ، و يا به لحاظ اينكه گروهى از علماى متأخر كمتر توجه به آن نموده و در تطاول ايام فراموش گشته بود .\r\nزيرا اخبار و آثار خاندان پيغمبر صلى اللَّه عليه و آله از هر علم و فنّ ديگر ، جامعتر و كافىتر و كاملتر است . لذا براى تأمين اين منظور در شرق و غرب به جستجوى آن كوشيدم ، و نزد هر كس گمان بردم چيزى هست براى دست يافتن به آن اصرار ورزيدم . عده‌اى از برادران دينى من در اين راه به من كمك كردند ، و براى يافتن آنها به شهرها سفر نمودند ، و بهر نقطه و ناحيه‌اى كه امكان داشت سرزدند ، تا آنكه بفضل خداوند بسيارى از كتب قديمى و اصول معتبره كه در زمانهاى گذشته مورد استفاده و استناد علما بوده و دانشمندان ما در زمانهاى فترت به آنها رجوع ميكردند ، در نزد من جمع شد .\r\nچون در آنها دقّت نمودم ، ديدم مشتمل بر فوائد زيادى است ، كه كتب مشهور و متداول كنونى خالى از آنست . در ميان آنها بر بسيارى از مدارك احكام دين آگاه شدم با اينكه اكثر علما اعتراف نموده‌اند ، كه كتب موجود از وجود مدركى كه بتواند به تنهائى مأخذ حكم قرار گيرد ، خالى است ! . به همين جهت نهايت سعى و كوشش خود را به عمل آوردم تا آن اخبار و اصول معتبر شيعه را رواج داده و تصحيح كنم و منظم و منقّح گردانم .\r\nزيرا من مىبينم كه زمان در منتهاى فساد غوطه‌ور است ! و اكثر اهل زمان هم از آنچه موجب ترقى معنوى آنهاست ، روگردانند ، لذا ترسيدم مبادا اين كتابها به زودى به همان سرنوشت و فراموشى و هجران سابق خود ، بازگردد ! و بيم آن دارم كه بواسطه عدم مساعدت روزگار خيانت پيشه ، اين آثار ذى قيمت ، دستخوش تشتّت و پراكندگى گردد .\r\nبا اينكه اين كتابها را در اختيار داشتم ، و از دست فنا محفوظ مانده بود ، ولى باز اخبار متعلّق بهر مقصدى در ابواب متفرّق و فصول مختلف آمده بود ، بطورى كه كمتر اتفاق مىافتاد كه يكنفر به تمام اخبار يك مقصد دست يابد . شايد همين پراكندگى و بىنظمى\r\n\r\n","description":"","footnote":"","page_name":" 105 ","page_number":113},
  {"content":"\r\n\r\nهم يكى از علل فراموشى اين كتابها و خارج شدن از حيّز انتفاع و قلّت رغبت مردم بضبط آن بوده است . من بعد از طلب خير و استمداد از خداوند متعال عزم خود را جزم كردم كه همهء آن را در يك كتاب بزرگ كه فصول و ابواب آن منظّم ، و مقاصد و مطالب آن مضبوط باشد جمع كنم ، و نظم و ترتيب دهم . آن هم با نظمى غريب و سبك تأليفى عجيب كه مانند آن در مؤلّفات و مصنّفات علماى گذشته ، بىسابقه باشد .\r\nبه حمد اللَّه آنچه ميخواستم به بهترين وجه جامه عمل پوشيد ، و بيش از آنچه اميد داشتم و خود را براى آن آماده كرده بودم ! تحقّق يافت . هر بابى را با آيات مربوطه بعنوان آن باب شروع نمودم . سپس قسمتى از آنچه مفسّرين ذكر كرده‌اند ، اگر نياز به تفسير و بيان داشت آوردم .\r\nدر هر بابى يا تمام خبر متعلّق بعنوان باب را نقل كردم ، و يا قسمتى از آن را كه مربوط بود آوردم و بقيّه را در مورد ديگرى كه مناسب‌تر بود ذكر نمودم ، و اشاره كردم كه قسمت اول آن در كجا ذكر شده است .\r\nتا بدين گونه فائدهء منظور با رعايت كمال ايجاز و اختصار بدست آيد . آنگاه هر حديثى كه احتياج بشرح و توضيح داشت ، بازهم با اختصار « توضيح » دادم و « بيان » نمودم . مبادا با شرح و تفصيل ، باب‌ها طولانى و حجم كتاب زياد شود ، و تحصيل آن براى طالبين مشكل گردد . در عين حال در نظر دارم كه اگر مرگ مهلت دهد و تفضّل الهى مساعدت نمايد ، شرح كاملى متضمّن بسيارى از مقاصدى كه در مصنّفات ساير علماء نباشد ، بر آن ( بحار الانوار ) بنويسم و براى استفادهء خردمندان قلم را به قدر كافى در پيرامون آن بگردش درآورم ! يكى از فوائد پسنديدهء كتاب ما ( بحار الانوار ) اينست كه مشتمل بر كتب و ابواب پر فائده‌اى است كه علماى گذشته آن را سر بسته نهاده و يك كتاب و باب مستقل براى آن نگشوده‌اند . مانند كتاب عدل و معاد ، و ضبط تاريخ پيغمبران و ائمه اطهار عليهم السلام و كتاب سماء و العالم ( آسمان و جهان ) كه مشتمل بر چگونگى عناصر و مواليد و غيره است و بر خوانندگان كتاب پوشيده نيست .\r\n\r\n","description":"","footnote":"","page_name":" 106 ","page_number":114},
  {"content":"\r\n\r\nاى برادران دينى من ! و اى دوستان ائمه طاهرين ( ع ) اگر شما در اظهار دوستى خود صادق هستيد بشتابيد بجانب خوانى كه من گسترده‌ام و با دستهاى اعتراف و يقين آن را بگيريد ، و با وثوق و اطمينان چنگ به آن زنيد و از آنها نباشيد كه چيزى بر زبان ميرانند كه در دل ندارند ، و از آنها نباشيد كه از روى نادانى و گمراهى دلهاشان از بدعت‌گذارى و هواپرستى سيراب شده است و با سخنان باطل خود آنچه را اديان حقه ترويج كرده‌اند با حق مخلوط مىسازند .\r\nبرادران من ! بشما مژده مىدهم ، مژده مىدهم بكتابى كه جامع مقاصد و داراى نكات بىنظيرى است كه روزگار به خوبى و روشنى آنها نياورده است ، و ستارگانى است كه از افق غيب درخشيده و چشم بندگان بروشنى و درخشندگى آن نديده است .\r\nرفيق شفيقى است كه پيش از اين كسى در صداقت و وفا مانند آن را ياد ندارد . اى بيچاره‌اى كه منكر شاخه‌هاى تناور و ساقه‌هاى فضل و احسان آن هستى ، همان حسد و عناد و كور دلى كه دارى براى تو كافى است ! و اى كسى كه اعتراف به مقام بلند و حلاوت بيان بحار الانوار نميكنى ترديدى كه از جهل و گمراهى و حماقت تو سرچشمه گرفته ، برايت بس است ! ! من نظر باينكه اين كتاب مشتمل بر انواع علوم و حكمتها و اسرار است ، و از مراجعه به تمام كتب بىنيازكننده مىباشد آن را بحار الانوار ( درياهاى نور ) جامع گوهرهاى اخبار ائمه اطهار ، ناميدم . از خداوند سبحان اميدوار چنانم كه از فضل و مرحمت و منّتى كه بر اين بنده اميدوارش دارد اين كتاب مرا تا موقع قيام قائم آل محمد صلى اللَّه عليه و آله باقى داشته ، و آن را مرجع دانشمندان و مصدر دانشجويان علوم ائمه دين قرار دهد و على رغم ملحدان پست و فرومايه پاينده بدارد ! در ظلمتهاى قيامت براى من نور و روشنى باشد ، و از آنچه در آن روز مردم ميدانند ، موجب امن و سرور گردد . در سرشكستگى روز حساب ، نعمت و كرامت ، و در كشاكش روزگار همواره ذكرش در ميان باشد . زيرا هر كسى اميد فضل و رحمت از او دارد ، و صاحب هر نعمتى و دارندهء\r\n\r\n","description":"","footnote":"","page_name":" 107 ","page_number":115},
  {"content":"\r\n\r\nهر كار نيكى فقط اوست و الحمد للَّه اولا و آخرا ، و صلى اللَّه على محمد و اهل بيته الغُرّ الميامين النجباء المكرّمين » .\r\n\r\nوفات علامه مجلسى\r\nعلّامهء مجلسى بعد از يك عمر گرانبها و تعليم و تربيت صدها شاگرد دانشمند ، و تأليف و تصنيف و ترجمه ده‌ها كتاب سودمند و مؤثّر دينى به عربى و فارسى ، و آن همه آثار خيرى كه از خود بيادگار گذارد ، مطابق نقل « روضات الجنات » از مير محمد حسين خاتون‌آبادى سابق الذّكر كه خود نوهء مجلسى بوده است ، در شب بيست و هفتم ماه مبارك رمضان سال 1110 هجرى ، اوائل سلطنت شاه سلطان حسين صفوى در سنّ هفتاد و سه سالگى چشم از اين جهان فانى فرو بست و روح پر فتوحش بآشيان جنان پرواز نمود ، و در مسجد جامع اصفهان پهلوى پدر علّامه‌اش ملّا محمد تقى مجلسى مدفون گرديد . آرامگاه مجلسى از زمان درگذشتش تا كنون همواره مزار مجاورين و مسافرين از زن و مرد مسلمان بوده است .\r\nاين فرد شعر مادهء تاريخ روز و ماه و سال رحلت آن مرحوم است و الحق كه نيكو سروده شده است :\r\n ماه رمضان چو بيست و هفتش كم شد * تاريخ وفات باقر اعلم شد \r\nتوضيح اينكه جملهء « ماه رمضان » به حساب ابجد ( 1137 ) مىشود كه اگر بيست و هفت از آن كم كنيم ( 1110 ) خواهد شد ! ضمنا شاعر نكته سنج با كسر بيست و هفت از ماه رمضان اشاره بروز و ماه واقعه فوت او هم كرده است ! بعلاوهء اين دو دليل دليلهاى ديگر هم در دست است ، و همه شواهد زنده است كه علّامهء مجلسى در سال 1110 ديده از اين جهان فرو بسته ، بنا بر اين جاى بسى تعجّب است كه در پشت مجلدات بحار الانوار طبع جديد صريحا ( 1111 ) نوشته‌اند كه بدون شك اشتباه است .\r\n\r\n","description":"","footnote":"","page_name":" 108 ","page_number":116},
  {"content":"\r\n\r\n\r\nمستشرقين انگليسى و علامهء مجلسى\r\n\r\n« ادوارد برون »\r\nشايد براى يك بار هم كه شده خوانندگان نام ادوارد برون انگليسى را شنيده باشند ، اين مرد از مستشرقين معروف است كه چندى در ايران توقف داشته و كتابها و رسائل بسيارى به فارسى و انگليسى در بارهء ادبيات ايران و اخلاق و آداب و اطوار زندگى ايرانيان نوشته و از اين رو در ميان ما مشهور و طرفداران زيادى پيدا كرده است .\r\nشاهكار او « تاريخ ادبيات ايران » در چهار جلد است كه ميگويند : در مدت بيست سال نوشته و در آن از اوضاع ادبى و تاريخى و اجتماعى ايران از قديم الايام تا زمان خودش سخن رانده است . آراء و عقائد در بارهء اين مستشرق انگليسى و ايران دوستى او و زحمتى كه راجع بتاريخ ايران و اوضاع دينى و احوال رجال ملى و مذهبى ما كشيده ، مختلف است .\r\nاغلب او را شخصى بيغرض و دوستدار ايران ميدانند . يكى از طرفداران سرسخت او مرحوم محمد قزوينى است كه در اروپا او را ديده و مدتى با هم مأنوس بوده‌اند .\r\nايشان در زمان حيات « برون » و بعد از مرگ او ، همه جا او را استاد خود خوانده و بشاگردى وى فخر مىكند ! نوشته‌هاى مرحوم قزوينى در بسيارى از مردم زود باور و فرنگى مآب كشور گل و بلبل مؤثّر واقع شده و طبعا جمعى بدون تعمّق و تتبّع در نوشته‌هاى برون ، بوى علاقمند شده و او را يك فرد بيگانه ، اما عاشق ايران و فرهنگ و تمدّن و همه چيز ايران معرفى كرده‌اند ! مرحوم قزوينى در مقاله‌اى كه بمناسبت فوت برون نوشته و جز و بيست مقاله ايشان ، و هم در اول جلد چهارم تاريخ ادبيات ايران ترجمه رشيد ياسمى چاپ شده است نامبرده را مردى خير انديش و بيغرض دانسته و مينويسد : « گمان ميكنم كم كسى از ايرانيان باشد كه استاد برون را نشناسد . زيرا كه خدمت او نسبت بايران منحصر بآثار ادبى او نبوده ، در عالم سياست نيز خدمات شايان به وطن ما نموده اما\r\n\r\n","description":"","footnote":"","page_name":" 109 ","page_number":117},
  {"content":"\r\n\r\nخدمات ادبى آن مرحوم را بجرأت ميتوانم سوگند بخورم كه ما بين جمع مستشرقين اروپا و آمريكا هيچ كس اين همه زحمت در اين راه نكشيده است ، و مخصوصا هيچ كس بادبيات و ذوقيات و معنويات ايران ، يعنى بافكار حكما و شعرا و عرفا و ارباب مذاهب آن مملكت اين اندازه محبت خالص و عارى از هر گونه شوائب و اغراض سياسى و جاهى و مالى نورزيده است » ! ما كار نداريم كه مرحوم قزوينى چه نوشته‌اند ، و محبت ايشان و امثال ايشان به ادوارد برون ناشى از چيست . ايشان با شيوهء صلح كلى و وسعت مشرب كه دارند در بارهء ادوارد برون ، عباس افندى ، حزب بهائى ، و ساير مسلكهاى باطله كه اوهام بشر بوجود آورده ، يا دست مرموز اجانب براى بر هم زدن وحدت و استقلال ما ، و جلوگيرى از پيشرفت ايرانيان و مسلمانان ساخته است ، چيزها نوشته‌اند ، كه شايد مورد پسند بسيارى از مردم بىقيد و بىعلاقه بدين باشد . ولى ما كه از دريچهء دين حنيف اسلام باوضاع مينگريم ، نميتوانيم حقايق را مبهم و سربسته و دو پهلو با تلوّن حال و احتياط همه جانبه بنويسيم ، بطورى كه طرفداران هر مسلك و مرامى آن را پسنديده ، و همه كس حتى صاحبان مذاهب باطله و عمال اجانب را از خود خشنود كنيم ! ادوارد برون چه نوشته است ؟\r\nآنچه موجب شد كه ما در اين خصوص بسط مقال دهيم ، يك مورد از غرض‌ورزى و سوء نظر وى در تاريخ ادبيات ايران است . ادوارد برون در آن كتاب جلد چهارم ترجمه مرحوم رشيد ياسمى صفحه 115 تحت عنوان « غلبهء ملاها كه فرد اكمل آنها ملّا محمد باقر مجلسى بوده است » مىنويسد : « در عهد ملّا حسين ( شاه سلطان حسين صفوى ) آخرين پادشاه صفويه كه مردى خوش نيت و بدبخت بود ، علاوه بر خواجه‌سرايان يك طبقه ديگر نيز نشو و نما يافت و قوى شد . اقتدار اين طبقه چندان براى عالم روحانى يا مصالح ملى نافع نبود ! اين طبقه عبارت بود از علماى روحانى بزرگ كه ملا محمد باقر مجلسى قاتل صوفيه و كفار كه شخصى مهيب و هول‌انگيز بود\r\n\r\n","description":"","footnote":"","page_name":" 110 ","page_number":118},
  {"content":"\r\n\r\nبر آنها رياست و برترى داشت .\r\n« مريدان و معتقدان او گويند : پس از فوتش بقليل مدتى ، حوادث و اغتشاشاتى رخ داد كه در سال 1722 ( ميلادى - مقصود حمله محمود افغان در سنهء 1135 هجرى به اصفهان است ) به آن درجه از سختى و تيرگى رسيد ، و اظهار ميدارند كه فقدان چنان بزرگوارى ايران را در معرض مخاطرات گذاشت ولى اشخاصى كه بيشتر دماغ تحقيق و قوّه انتقاد دارند ، آن پيشآمدها را تا درجه‌اى مربوط بسختگيرىها و آزادىكشىهاى او و همفكرانش خواهند دانست » .\r\nبطورى كه ملاحظه مىشود اين شرق‌شناس كهنه كار انگليسى ، بايرانيان سرمشق ميدهد كه اقتدار و نفوذ طبقه علماء بزرگ و مراجع دينى ، چندان براى مصالح روحانى و ملى ايران نافع نيست ! بنا بر اين تز « روحانيت از سياست جداست » كه ساختهء دول استعمارگر آنها و بوسيلهء مبلغينى امثال « برون » ياد نوكران ايرانى خود ميدهند ، بايد بمرحلهء اجرا درآيد ! علّامهء مجلسى را كه ( طبق دستور شرع اسلام ) مخالف صوفيه و بت پرستان و يهود و نصارى ، و هموطنان ادوارد برون بوده كه در زمان مجلسى با همان نيرنگ و تزويرى كه وارد هندوستان شدند و بنام « كمپانى هند شرقى » كم كم آن كشور پهناور و پر نعمت را تصاحب كردند ، تازه بداخله ايران نيز راه يافته بودند ، شخصى مهيب و هول انگيز معرفى مىكند و با تردستى مخصوصى گناه بىحالى شاه نالايق صفوى را به گردن او و همفكران وى يعنى ساير علماء بزرگ شيعه مياندازد ، و با طرز ماهرانه‌اى افراد فرنگ رفته و ساده لوح ايرانى و نسل جوان را از دين و روحانيت منزجر نموده و تلويحا سرمشق ميدهد كه ملت ايران نبايد اجازه اظهار وجود به علماى مذهب بدهند و مطلقا اهميتى براى آنان قائل نباشند ، و باوامر آنها ترتيب اثر ندهند ! ! ادوارد برون اين موضوع را به تقليد از هموطن خود « سرجان مالكم انگليسى » براى ايرانيان ديكته نموده ، و خود با مهارت تشريح كرده ، و از آن بهره بردارى نموده است . از اين جهت آنچه جان مالكم نوشته هم در زير مىآوريم و سپس پاسخ هر دو\r\n\r\n","description":"","footnote":"","page_name":" 111 ","page_number":119},
  {"content":"\r\n\r\nرا يك جا ميدهيم\r\n: \r\nجان مالكم انگليسى چه نوشته ؟\r\nسرجان مالكم كه سه بار سفير كبير انگليس در دربار فتحعلى شاه بوده است ، كتابى بنام تاريخ ايران در سه جلد بزرگ نوشته كه به فارسى نيز ترجمه و منتشر شده است . وى يكى از رجال سياسى و نظامى انگليسى بوده ، و در « تاريخ ايران » لطمهء بزرگى بحيثيّت ايران زده است . زيرا در غالب موارد موقعيّت و مفاخر و حيثيّت ملى و دينى ما را بر خلاف سيرهء تاريخ نگارى دگرگون ساخته و مورد نقد و استهزاء قرار داده ، و حقير و كوچك شمرد است ! از جمله در جلد اول كتاب مزبور صفحه 283 ضمن بحث از اوضاع عصر صفويه و سقوط اصفهان بدست محمود افغان مينويسد : « منقول است كه در مرض موت سليمان ( شاه سليمان صفوى ) امرائى كه حضور داشتند مخاطب ساخته گفت : اگر آرامى ميخواهيد سلطان حسين را بسلطنت برداريد و اگر افتخار ملك و ملت مقصود است عباس ميرزا را بشاهى اختيار كنيد .\r\nلكن خواجه‌سرايان كه در آن وقت صاحب مناصب عاليه بودند به جهت مصلحت خود سلطان حسين را اختيار كردند . سلطان حسين پادشاهى ملايم طبع بود و در مراعات ظاهر مذهب باقصى الغايه ميكوشيد . لكن اين محاسن وى از معايب پدرش بيشتر سبب خرابى مملكت شد .\r\nملاها و سادات بمناصب عاليه سربلند شدند ، و هر كجا مدرسه‌اى بود مانند حريم  مَنْ دَخَلَهُ كانَ آمِناً  گشت . هر كس بهر عمل شنيعى حتى قتل نفس ! اقدام كردى و چون از همه جا دستش كوتاه شدى بمدرسه پناه بردى ! و آن مدرسه بست بود ، و اينها همه بدستور العمل يكى از ملّاهاى متعصّب كه ملّا محمد باقر مجلسى نام داشت بود ( ! ) .\r\nگويند چند روز بعد از جلوس سلطان حسين باغراى وى ( يعنى مجلسى ) حكم\r\n\r\n","description":"","footnote":"","page_name":" 112 ","page_number":120},
  {"content":"\r\n\r\nكرد جميع شرابها و گلابهائى كه متعلّق به پدرش بود بريزند و ظروف آنها را بشكنند و همچنين بسبب او جميع طوائف و فرق مذهب اسلام صدمه خوردند . از آن جمله فرقهء متصوفه كه آباء و اجداد حسين خود از اين فرقه بودند . حكم شد كه هر جا خانقاهى از ايشان بود خراب كنند ، و اكابر ايشان باخراج يا بجلاى وطن در اطراف عالم پراكنده شدند . از آن جمله شيخ محمد على حزين است كه بهندوستان رفته در بنارس فوت شد » .\r\n\r\nپاسخ جان مالكم انگليسى\r\nاين بود آنچه جان مالكم انگليسى نوشته كه با نوشته ادوارد برون چندان تفاوتى ندارد . نوشتهء اين دو نفر نيز از كتاب « تاريخ انقلاب ايران » تأليف « كروسينسكى » و « شرح تاريخى تجارت انگليسها از روى بحر خزر » تأليف « جونانس هانوى » است كه اين دو انگليسى نيز در اواخر دورهء صفويه در اصفهان ميزيستند .\r\nبديهى است اروپائيان سود پرست كه به همين منظور بايران سفر نموده و جز تأمين منافع و عظمت ملك و ملت خود مقصودى نداشته ، و براى حفظ موقعيّت خويش به عكس ما ايرانيان و لو با تظاهر ، سخت پابند دين خود بوده و هستند ، نميتوانند بسط و توسعه دين اسلام و نفوذ علماى روحانى را كه ضد مسيحيت ميباشند به بينند ، و ناچار از آنند كه با هر وسيله شده ، آنها را در نظر خودى و بيگانه از اعتبار و اقتدار و احترام بياندازند و جاده را براى پيشرفت نفوذ سياسى و تأمين مقاصد استعمارى خود صاف كنند .\r\nجان مالكم در نقل مطالب فوق چند دروغ شاخدار گفته و مرتكب غرض‌ورزى صريح شده است . زيرا علّامهء مجلسى فقط چهار سال با شاه سلطان حسين معاصر بوده ، و تقريبا چهل سال پيش از وى داراى وجهه عمومى و حوزهء درس هزار نفرى و شيخ الاسلام اصفهان بود . بنا بر اين ملّاها و سادات نه تنها در عصر شاه سلطان حسين داراى نفوذ و اقتدار بودند ، بلكه از اوائل صفويه كه مملكت در كمال امن\r\n\r\n","description":"","footnote":"","page_name":" 113 ","page_number":121},
  {"content":"\r\n\r\nو آرامى بود ، داراى مناصب عاليه بوده‌اند .\r\nآيا ميتوان باور كرد كه علّامهء مجلسى مرتكبين عمل شنيع ، حتى قتل نفس را كه بمدرسه پناه ميبردند ، بر خلاف دستور اسلام از مجازات معاف بدارد ، و در پناه خود حفظ كند ؟ آيا اين مطلب را ما جز از اين مرد انگليسى ، از مورخ بىغرضى يا در كتابى ديده‌ايم ؟ ! آيا علّامهء مجلسى براى جلوگيرى از شرابخوارى دستور ميدهد ، شرابها و گلابها ( ! ) را بريزند ، و ظروف آن را بشكنند ؟ ! فرض كنيم ريختن شراب مصلحت بوده ، گلاب چرا ؟ و شكستن ظروف شراب طبق چه مجوز شرعى ؟ آيا علّامهء مجلسى نميدانست كه از اين راه جلو شرابخوارى گرفته نميشود ؟\r\nراجع بصدمه ديدن طوائف ضد اسلام بعدا بحث ميكنيم ، در بارهء اخراج شيخ محمد على حزين از اصفهان و رفتن وى بهندوستان ، ميگوئيم : شيخ محمد على حزين در سال 1134 هنگام محاصرهء اصفهان توسط افغانها حضور داشته ، و بعد بوسيله‌اى از محاصره بيرون آمده و بهندوستان رفته و در « بنارس » مرده است .\r\nچنان كه خود وى در « تاريخ حزين » مفصلا شرح فرار خود را از محاصرهء افغانها داده و ادوارد برون هم « در تاريخ ادبيات ايران » جلد چهارم نوشته است .\r\nبطورى كه گفتيم وفات علّامهء مجلسى سال 1110 بوده ، بنا بر اين شيخ محمد على حزين چهارده سال بعد از رحلت مجلسى ، آن هم بوسيلهء هجوم افغان‌ها ، و محاصره اصفهان نه سختگيرى علّامهء مجلسى از اصفهان گريخته است فرار او كه يك مرد دينى و روحانى بوده چه مناسبتى با سخت‌گيرى علامهء مجلسى داشته است ؟ ! جان مالكم انگليسى بعد از آن دروغ پردازىها در بارهء مجلسى كه گناه سقوط اصفهان را با حكومت شرعى وى مربوط ميسازد ، در دنباله مطلب سابق ، اين طور سوء استفاده مىكند : « تغلّب افاغنه از اين مقدمات نتيجه ميگيرد » و ادوارد برون نيز همين نتيجه را گرفته كه صريحا مىرساند هر دو از يك مكتب برخاسته‌اند و نزديك استاد درس خوانده ، و يك هدف و مأموريت داشته‌اند !\r\n\r\n","description":"","footnote":"","page_name":" 114 ","page_number":122},
  {"content":"\r\n\r\n« ملكم » در همان كتاب تعريف زيادى از شاه عباس اول مىكند كه چقدر اهميت به ارمنىها و مسيحيها ميداد ، و آنها را از پرداخت ماليات معاف داشته احترام زيادى براى آنها قائل بود ! !\r\n\r\nنظريهء برون در بارهء شاه عباس ثانى\r\nادوارد برون هم در صفحه 108 جلد چهارم تاريخ ادبيات ايران در بارهء شاه عباس ثانى مينويسد : « شاه عباس ثانى روحى نجيب و بزرگ داشت . نسبت بخارجيان مهربان بود و عيسويان را آشكارا حمايت ميكرد و ابدا اجازه نميداد كه از نظر مذهبى به آنان صدمه وارد آيد ! و ميگفت : « هيچ كس جز خدا صاحب وجدان و عقيده آنان نيست . من فقط بجسم و ظاهر آنان حاكم هستم و تمام رعايا بطور تساوى اهل مملكتند ، پيرو هر مذهبى ميخواهند باشند . شاه مأمور است كه همه را بدون تفاوت از عدل و داد بهره‌مند سازد » .\r\n\r\nتوضيح ما\r\nبطورى كه ملاحظه مىشود « برون » شاه عباس ثانى را بخاطر اينكه باجانب و عيسويان آزادى كامل ميداده و بر خلاف دستور قرآن مجيد كه مىفرمايد :\r\n يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ  « 1 » آنها را با ايرانيان برابر دانسته بود ، تمجيد مىكند و او را داراى روحى نجيب و بزرگ ميداند ! ولى علّامهء مجلسى كه بوظيفه ملى و مذهبى خود عمل كرده و يك نفر ايرانى وطن دوست و با شخصيت بوده و بكفار و بت پرستان هند و يهود و نصارى و صوفيه اجازهء خرابكارى و جاسوسى و ضربت زدن بدين و مذهب شيعه نميداده ، و نميگذاشته آزادانه به تخريب دين و تضعيف روحيّهء مسلمانان بپردازند ، و مسلمانان را از\r\n\r\n\r\n","description":"","footnote":"\r\n( 1 ) يعنى : اى كسانى كه ايمان آورده‌ايد ، يهود و نصارا را دوستان خود مگيريد ! آيهء 51 سوره مائده\r\n","page_name":" 115 ","page_number":123},
  {"content":"\r\n\r\nمعاشرت با آنها و شرابخوارى و فسق و فجور كه ارمغان همشهريان ادوارد برون بوده است ، نهى ميكرده مردى مهيب و هول انگيز قلمداد كرده ، و گناه سقوط اصفهان و مملكت ايران را كه پانزده سال بعد از وى روى داده ، و هيچ گونه ارتباطى با او نداشته است ، از ناحيهء آن مرد عاليقدر ايران و اسلام مىداند ! .\r\n\r\nنظريهء برون در بارهء شاه سلطان حسين\r\n« ادوارد برون » در صفحه 110 جلد چهارم تاريخ خود شاه سلطان حسين را اين طور معرفى مىكند : « اين پادشاه حالت طلبگى داشت و از فقه بىاطلاع نبود و بىاندازه در تحت نفوذ ملّاها واقع ميگشت و در انجام مراسم دينى و تلاوت قرآن جدّى بليغ داشت .\r\nبه حدى كه براى خود لقب « ملّا » تحصيل كرده بود . هر چند بدوا در نهى منكرات سعى كامل مبذول ميداشت ، اما بعدها باصرار مادر بزرگ و ابرام ندماى شرابخوار و خواجه‌سرايان جاه طلب لب به آن مايع ممنوع آلوده ساخت و بتدريج چنان در وى تأثير نمود كه به هيچ وجه مقتضيات كار را رعايت نكرده تمام مشاغل را به اختيار ندما و خواجگان خود واميگذاشت كه هرطور ميل دارند امور مملكت را حلّ و عقد نمايند . آنان نيز با كمال خودسرى رفتار ميكردند »\r\n\r\nتوضيحات ما\r\nاز اين گفته ميتوانيم اتّخاذ سند كرده و بگوئيم : آرى تا علّامهء مجلسى زنده بود مملكت ايران با قلّت تدبير پادشاهش محروس بود و با مرگ وى رو بويرانى نهاد ! زيرا چنان كه گفتيم وفات علّامهء مجلسى سال 1110 و سقوط اصفهان سنهء 1135 بوده . و بگفتهء برون « شاه سلطان حسين بدوا در نهى منكرات سعى كامل داشت و در انجام مراسم دينى و تلاوت قرآن جدّى بليغ مبذول ميداشت ، ولى بعدها باصرار مادر بزرگش ( زوجه شاه عباس ثانى كه برون خيلى از وى تعريف مىكند ) و ندماى\r\n\r\n","description":"","footnote":"","page_name":" 116 ","page_number":124},
  {"content":"\r\n\r\nشرابخوار ! ! و خواجه‌سرايان » ميگسار و بىحال و عياش از آب درآمد .\r\nبعلاوه بطورى كه همه مورّخين نوشته‌اند و از جمله سرجان مالكم نيز در تاريخ خود مفصلا نوشته ابتداى برخورد افغانها با ايران بر سر عزل حكومت قندهار بود كه از طرف شاه سلطان حسين يكنفر ارمنى گرجى را بحكومت آنجا منصوب داشته بودند ، هر چند مردم افغان از ظلم اين حاكم ارمنى نزد پادشاه نالايق مسلمان دست بتظلّم برداشتند سودى نبخشيد . تا اينكه « ميروس » افغانى پدر محمود افغان بقندهار حمله آورد و آن را تصرّف كرد ! اين واقعه يك سال بعد از فوت علامه مجلسى بود آن هم بر سر عزل يك حاكم ارمنى ! ! در واقعه اصفهان نيز چنان كه سرجان مالكم « نوشته وزير جنگ پادشاه متعصّب شيعه « والى عربستان » يك نفر سنّى بوده كه خود را در مركز دولت شيعه جا زده بود ، و او بود كه مقدّمات سقوط اصفهان را فراهم آورده ، نميگذاشت سلاح و نفرات كافى براى مقابله با افغانها ببيرون شهر فرستاده شود ! تا كم كم اختيار از دست شاه بيرون رفت ، و والى سنّى عربستان منظور خود را عملى ساخت و مملكت شيعه را بدست محمود افغان سنّى داد ! از اينجا به خوبى پيداست كه شاه سلطان حسين بعد از فوت علّامهء مجلسى مرجع بزرگ روحانى ايران تغيير رويّه داد ، و افراد فرومايه و مغرض و خائن بر وى مسلط شدند تا جايى كه نه تنها ديگر تدبير و سياست و حوصلهء مملكت دارى نداشت ، بلكه آن جنبهء تدين و اظهار مسلمانى را هم كنار گذاشت ، و در اين پانزده سال بعد از رحلت علّامهء مجلسى شيخ الاسلام مقتدر اصفهان ، ندماى شرابخوار ، وزراى خائن ، و خواجه‌سرايان بقدرى آزادى عمل پيدا كرده و در فساد فرو رفته و شاه را احاطه كرده بودند كه به قيمت سقوط پايتخت و انقراض سلسلهء صفويه تمام شد ! ولى ادوارد برون و سرجان مالكم دو مأمور كهنه كار و ورزيدهء انگليسى ايران - دوست ! گناه شرابخوارى و بىحالى شاه ، و سلطهء حاكم ارمنى بر سر مسلمانان ، و فسق و فجور درباريان و خيانت وزير سنّى را ، به گردن علّامهء مجلسى پيشواى تواناى\r\n\r\n","description":"","footnote":"","page_name":" 117 ","page_number":125},
  {"content":"\r\n\r\nشيعه و مرد نامى ايران انداخته ، و بدين وسيله ايرانى را از نضج گرفتن علماء و روحانيون بر حذر ميدارد ! معلوم نيست چرا جناب ايشان اين نصيحت را بملل اروپا و مخصوصا ملت انگليس نميكند كه از نفوذ مقامات روحانى نصارى و اطاعت از پاپ اعظم ! بر حذر باشند ، و نميگويد كه : اقتدار آنها بصلاح ملت و مملكت نيست ؟ ! .\r\nمعلوم مىشود آنچه براى آنها نان است براى ما بلاى جان است ! ما در تاريخ صفويه ميخوانيم كه در زمان سلاطين بزرگ صفويه شاه اسماعيل و شاه طهماسب و شاه عباس اول ، علما بيشتر با شاه مربوط بودند ، بطورى كه صدر اعظم‌ها اغلب از ميان علماى بزرگ انتخاب شده و مجلس شاه پر از فقها و مجتهدين بوده است ! جالب توجه اينست كه نه تنها در آن زمانها اقتدار و نفوذ علما موجب سقوط مملكت و ضعف شاه نگرديد ، بلكه ايام درخشان و عصر طلائى دولت صفوى همان زمانها بوده است ، فتوحات پادشاهان و تدبير و سياست مدارى آنها و عمران و آبادى كشور ايران در عصر صفويه همه و همه در عصر اين سه پادشاه بزرگ بوده است .\r\nولى در عصر شاه سلطان حسين ، در ميان تمام وزراى او حتى يك عالم دينى نبود و دربار وى بعد از رحلت علّامهء مجلسى دربست در دست خائنين و رجال تن پرور و شرابخواران بود .\r\nشاه سلطان حسين فطرتا مردى سخيف و نالايق بود ، چنان كه گفتيم او فقط چهار سال اوائل سلطنتش با علامهء مجلسى معاصر بوده ، و در آن موقع هنوز آثار عدم لياقت و لاابالىگرى او آشكار نبود . پيشتر از صاحب حدائق نقل كرديم كه آن عالم بزرگ قبل از سرجان مالكم و ادوارد برون ، او را به قلّت تدبير و ضعف بسيار معرفى كرده است « 1 » .\r\n\r\nنظر برون در بارهء اسلام و شيعه\r\nادوارد برون در جاى ديگر از تاريخ خود كه نثر نويسان ايران را معرفى\r\n\r\n\r\n","description":"","footnote":"\r\n( 1 ) صفحه چهل و دو را بخوانيد\r\n","page_name":" 118 ","page_number":126},
  {"content":"\r\n\r\nمىكند تحت عنوان « خدمات مجلسيها » شرحى در بارهء علّامهء مجلسى نوشته است كه هر چند از آنان تمجيد مىكند ، ولى باز نتوانسته است بىعلاقگى خود را از زحمات آنها در رواج دين اسلام ، پنهان بدارد ! وى در فصل نهم جلد چهارم تاريخ ادبيات ايران صفحه 291 مينويسد : « پيش از اين گفتيم كه : در موقع ظهور شاه اسماعيل و رسميّت دادن بمذهب شيعه كتب فارسى راجع به اين موضوع چقدر قليل بود و بنا بر مندرجات « روضات الجنات » ملّا محمد تقى مجلسى شخصى بود كه بعد از استقرار سلسلهء صفويه به نشر احاديث شيعه همت گماشت . پسرش ملّا محمد باقر مجلسى در همين زمينه كتاب عظيم بحار الانوار را به عربى نوشت و تصانيف ذيل را به زبان فارسى تحرير كرد . . .\r\nو پس از ذكر كتب فارسى علّامهء مجلسى ميگويد : « اما جاى عجب است كه در ضمن اين كتب نام يكى از مهمترين تأليفات او ( حقّ اليقين ) برده نشده است ، اين كتاب در 1109 هجرى 1698 ( ميلادى ) تأليف شده و با كمال نظافت در 1241 ( هجرى ) و 1825 ( ميلادى ) در طهران چاپ گرديده است . مرحوم ( ام . ازوبى برستين كازيميرسكى ) عازم شد كه اين كتاب را بفرانسه ترجمه نمايد ، اما از خيال خود انصراف يافت ، و نسخهء اصل ترجمهء خود را نزد من فرستاده تقاضا كرد كه كار او را بپايان ببرم اما متأسفانه هيچ وقت فراغت نيافتم كه اين خدمت را انجام بدهم ( ! ) اگر چه به زحمتش مىا ( ! ! ! ) زيرا كه هيچ ترجمهء واضح و معتبرى از عقائد شيعه در هيچ زبان اروپائى موجود نيست » ! !\r\n\r\nنظريهء ما در بارهء ادوارد برون انگليسى\r\nچطور ما ميتوانيم ادوارد برون را ايران دوست بدانيم ، با اينكه او خود را حاضر نكرده ترجمهء حقّ اليقين علّامهء مجلسى را براى اطلاع اهل اروپا كه بقول وى هيچ گونه اطلاعى از مذهب شيعه ندارند ، تمام كند ؟ معرفى مذهب شيعه ، كه مذهب رسمى ايرانيان بود آيا خدمت بايران نبود ؟ آيا علّامهء مجلسى ايرانى نيست ؟ كسى كه\r\n\r\n","description":"","footnote":"","page_name":" 119 ","page_number":127},
  {"content":"\r\n\r\nاز سير تا پياز ايرانى را به اروپائيان شناسانده است ، اگر اين دانشمند بزرگ ايرانى و خدمات مؤثر او را در برگرداندن احاديث عربى به نثر سليس و ساده فارسى ، هم درست مورد بحث قرار ميداد و يك كتاب آنها را ترجمه و از بودجه اوقاف منتشر ميكرد چه ميشد .\r\nبسيار شگفت آور است كه مرحوم قزوينى بر خلاف شواهد زنده ، سوء نظر و دسيسه بازيهاى مستر برون كه از جمله همين مورد گويا و نوشته صريح اوست ، مينويسد :\r\nمحبت او بعالم اسلام عموما و بايران و ايرانيان خصوصا في الحقيقه حدى نداشت ( ! ) و هيچ غرض مادى عملى از قبيل جاه و يا مال يا سياست يا خدمت به وطن خود ( ! ! ) و امثال ذلك در آن ملحوظ نبود » ! « 1 » ادوارد برون كه آن همه كتاب و مقدمه و مقاله در بارهء بابىها ، ازليها ، و بهائيان ايران نوشته ، ده‌ها رساله و كتاب در بارهء صوفيه و خرقه و خانقاه و عقائد و خرافات آنها تحرير كرده ، و آن همه از روزنامه نويس‌ها و تصنيف‌سازان عهد مشروطه تعريف كرده است . چرا بايد با مجلسى يكى از بزرگترين شخصيت ايرانى ، ميانه‌اى نداشته باشد ؟ پاسخ آن يك جمله است و آن اينكه : تقويت روحانيون بزرگ و رواج دين اسلام به ضرر اروپائيها و دشمنان ايران است ! و آنها نميتوانند نقشه‌هاى خود را در داخله ايران عملى سازند ، و همه چيز ما را به يغما ببرند ، حتى رجال ما را دست بسته در اختيار خود داشته باشند و بنفع مطامع خود برقصانند ! پس بايد اين طبقه را كوبيد تا سر بلند نكنند ، و بالنتجيه راه براى استعمارگران باز شود . چنان كه اين نقشه بعد از ادوارد برون هم عملى شد و نتيجهء مطلوبى هم داد ! بهر حال آنچه ادوارد برون در مواردى از « تاريخ ادبيات ايران » و « طب اسلامى » كه تقدم پزشكان ايرانى را در علم طب بسبك زننده و مسخره‌اى شرح داده است ، و « مقدمهء نقطة الكاف » كه براى تقويت فرقه ازلى و بهائى و حفظ و معرفى آنها بخارجيان و ايجاد اختلاف در داخله\r\n\r\n\r\n","description":"","footnote":"\r\n( 1 ) بيست مقاله قزوينى\r\n","page_name":" 120 ","page_number":128},
  {"content":"\r\n\r\nايران نوشته ، و مخصوصا « يك سال در ميان ايرانيان » « 1 » خود و ساير رسائل و كتابهايش با آشنائى كاملى كه بروحيات ايرانيان داشته ، نوشته است ، طورى نقّادان منصف و محقّق بىغرض را بدگمان مىكند كه نميتوانند محبتهاى او را نسبت به ايران و ايرانى ، واقعى و نشانهء صميميت و بىغرضى دانسته و عارى از هر گونه اغراض سياسى و شائبه استعمارى بدانند ! دوستان و مقلّدين وى اصرار دارند او را يك فرد اروپائى عاشق ايران بدانند و خدمات او را نسبت بايران بىآلايش نمايش دهند ، ولى بگفتهء وى كسانى كه بيشتر دماغ تحقيق و قوهء انتقاد دارند ، خدمات او را براى مقابله با حريف شمالى يعنى دولت تزار روس كه در آن ايام چشم بمنافع ايران دوخته بود دانسته ، و عقيده دارند كه مستر برون يك فرد انگليسى كهنه كار و شرق‌شناس ورزيده بوده ، كه وجود نافع او در اوائل قرن بيستم و دورهء امپراطورى انگليس ، از نظر دور انديش اداره شرق وزارت خارجه انگلستان و سازمان حساس « انتليجنت سرويس » مستور و معطّل نمانده است . مخصوصا با سوابق و خاطرات بسيار تلخى كه ما ايرانيان از دسيسه بازىهاى اجانب بخصوص نژاد انگليسى و بالاخص مستشرقين آنها داريم ، چگونه ميتوانيم نظريهء مرحوم قزوينى و همفكران او را در بارهء ادوارد برون بپذيريم ، و او را خدمتگزار ايران و ايرانى بدانيم ؟ !\r\n\r\nتصوير علامهء مجلسى\r\nتقريبا سه عكس و تصوير از علامهء مجلسى در دست هست . تصوير اول همان است كه در مقبرهء مرحوم مجلسى ( اصفهان ) بوده و در سال 1323 شمسى با وصيت - نامه آن مرحوم ، در يك صفحه بزرگ چاپ و منتشر و در « ريحانة الادب » و بعضى از كتابها نيز كليشه شده است .\r\n\r\n\r\n","description":"","footnote":"\r\n( 1 ) در بحث از « بهائيگرى » از مندرجات اين كتاب وى كه كاملا منظور سياسى او را روشن ميسازد سخن خواهيم گفت .\r\n","page_name":" 121 ","page_number":129},
  {"content":"\r\n\r\nتصوير دوم در جلد اول « بحار الانوار » طبع « دار الكتب الاسلامية حاج شيخ محمد آخوندى » چاپ شده ، و ما نيز از روى كليشه آن ، در اين كتاب چاپ كرديم .\r\nتصوير سوم متعلق بآقاى سيد محمد مشكاة استاد دانشگاه تهران بوده كه در جلد اول فهرست كتابخانه ايشان كه بدانشگاه تهران اهداء نموده‌اند ، چاپ شده .\r\nما براى اطلاع ، نامه‌اى بآقاى مشكاة نوشته و در بارهء اين تصويرها و اصالت تصوير متعلّق بخودشان توضيح خواستيم ، ايشان در جواب نوشته‌اند :\r\n« تصويرى كه در كتابخانهء اهدائى بنده موجود است : و عكسى از آن در جلد اول فهرست كتابخانهء مزبور بچاپ رسيده ، معتبرترين عكسى است كه از مرحوم مجلسى وجود دارد . زيرا اين تصوير را مرحوم آقا نجف نقاش معروف ( كه چند سالى بعد از مجلسى در گذشته ) با قلم تواناى خود نقاشى كرده ، و بسيار هنرنمائى نموده است . در اين تصوير اصل مينياتور با يك كتيبهء نقاشى و تذهيب عالى در جزو كتابخانهء اهدائى اين بنده در كتابخانهء دانشگاه موجود مىباشد كه در قاب خاتمى گذارده شده و در صندوق نسوز نگهدارى مىشود » .\r\nتصويرى كه در اين كتاب كليشه شده چند فرق جزئى با تصوير متعلّق بكتاب - خانهء آقاى مشكاة دارد . در آن تصوير فرورفتگى بالاى بينى نيست ، و بينى كمى فربه‌تر است . بعلاوه محاسن مرحوم مجلسى سفيدتر و كوتاه‌تر و شخصا با حال‌تر مىباشد . خطوط عمامه و لباس هم در اين تصوير درشت و روشنتر است ، و جز اينها چندان فرقى ندارد .\r\n\r\nعلامه مجلسى و صوفيه\r\nسلاطين صفويه از يك خاندان آذربايجانى صوفى مشرب بودند . مرد نامى اين سلسله شيخ صفى الدين اردبيلى است كه ميگويند خود صوفى بوده و مدتى دنبال انسان كامل ميگشته ، و در شيراز بملاقات شيخ سعدى رفته ولى صحبت او را نپسنديده سپس نزد شيخ زاهد گيلانى رفته و داماد او شده است .\r\n\r\n","description":"","footnote":"","page_name":" 122 ","page_number":130},
  {"content":"\r\n\r\nفرزند او سلطان جنيد و نوه‌اش سلطان حيدر پدر شاه اسماعيل صفوى نيز رياست صوفيان شيعه اردبيل و آذربايجان را داشته‌اند ، ولى درست معلوم نيست كه آنها تا چه اندازه پاى بند تصوف بوده‌اند . آيا آنها هم چله‌نشينى و ترك حيوانى ، ذكر جلى ، ذكر خفى ، سماع ، وجد ، رقص و پايكوبى را مانند ساير فرق صوفيه با كم و بيشى اختلاف شعار خود ساخته بودند ، يا فقط نظر باوضاع محيط و استفاده از فرصت به منظور سياسى و قيام مذهبى عليه حكومت سنّى كه در ايران حكمرانى ميكردند بصوفيگرى دل بسته بودند ؟ به نظر ما آنها ابدا بمقررات درويشى و بدعتهاى صوفيانه كه از اهل تسنّن سرچشمه گرفته است ، اعتنا نداشتند و خرقه و كرسى نامه و سلسله و طريقتى نميشناختند .\r\nزيرا مىبينيم ملّا عبد الرحمن جامى شاعر و صوفى معروف با همهء شهرتى كه « شيخ صفى الدين اردبيلى » داشت در كتاب « نفحات الانس » كه شرح حال سلسلهء مشايخ صوفيه است ، از وى نام نبرده ، و سايرين هم اصلا سلسله‌اى براى شيخ صفى - الدين و اولاد و اتباع وى ذكر نكرده‌اند .\r\nاگر بعضى از اكاذيب در كتب صوفيه راجع بكشف و كرامات وى ديده شود ، همه ساختهء صوفيه عهد صفويه است كه بعنوان تملّق و چاپلوسى در نزد پادشاهان اين دودمان ، دست به اين مجعولات زده و شيخ صفى الدين را يك صوفى تمام عيار معرفى مينمودند .\r\nآنچه از آثار صوفيه در ظهور اين سلسله مىبينيم اينست كه « صفويه » در مقابل شيوع تصوّف در بين اهل تسنن ، جمعى از شيعيان را نيز بدين نام خوانده و آنها يك جبهه واحد و مجهّز سياسى تحت عنوان « صوفيه » كه نزد عموم اعتبارى داشتند به منظور گرفتن زمام امور از دست سلاطين و امراى تركمانان « آق قويونلو » كه بر فارس و آذربايجان و غرب ايران حكومت ميكردند ، و همه از سنيان متعصب بيگانه بودند تشكيل دادند . آن جبهه را كه بعدها به صورت نيرومندى در آمده « قزلباش » ميگفتند .\r\nشعار اينان حتى سالها بعد از روى كار آمدن سلاطين صفويه ، اطاعت از مرشد كامل\r\n\r\n","description":"","footnote":"","page_name":" 123 ","page_number":131},
  {"content":"\r\n\r\nيعنى شاه وقت بود .\r\nاز اينجا پيداست كه تصوف صفويه جنبهء سياسى داشته ، و گر نه « شاه » كجا و مرشد كامل كجا ! ! صفويه از صوفيه همان استفاده را ميكردند كه عثمانيهاى تركيه مينمودند چه دولتهاى عثمانى در اوائل كار از وجود فرقه‌هاى متنفّذ دراويش و مخصوصا سلسله نقشبندى و بكتاش كه هم سرباز بودند و هم درويش ، استفاده ميكردند . چنانچه در ميان عيسويها تا مدتى پس از جنگهاى صليبى همين رسم متداول بود و مردمى نيم نظامى و نيم مذهبى شواليه دوتامپل و شواليه سوسپيتاليه و شواليه توتوتيك وجود داشتند « 1 » غير از اين هيچ گونه اثرى از ذكر و سلسله و طريقت و اجازه و تلقين و اين بازيها كه شالودهء صوفيان سنّى و شيعه است ، در زندگى سلاطين صفويه ديده نميشود .\r\n\r\nنفوذ علماى شيعه در دورهء صفويه\r\nبه همين جهت مىبينيم وقتى صفويه بر سر كار آمدند ، بجاى اينكه بازار صوفيگرى رونق گيرد ، علما و مجتهدين شيعهء عرب و عجم به اين كشور شيعه شده روى آوردند مانند محقّق اول شيخ على كركى ، شيخ لطف اللَّه ميسى كه مسجد او هنوز در اصفهان معروف است ، شيخ حسين بن عبد الصمد پدر شيخ بهائى ، و خود شيخ بهائى و شيخ على منشار پدر زن او كه همه از علماى عرب جبل عامل بودند ، و مانند مير غياث الدين منصور شيرازى ، ميرداماد ، علامهء مجلسى اول و دوم كه همه در دولت صفويه داراى مناصب مختلف شيخ الاسلامى يا منصب وزارت و مشاورت شاه بودند ، و در تمام دوران صفويه يك صوفى و درويشى را نمىبينيم كه سمتى يافته و كرّ و فرّى داشته است .\r\nالبته معلوم است كه هر چند تصوّف صفويه جنبهء سياسى داشته ، ولى درويشهاى دوره گرد و عرفان‌بافان بىقيد و بند كه جنگ هفتاد و دو ملت را همه عذر نهاده بودند ، از فرصت استفاده نموده و از اين عنوان و اشتهار اجداد صفويه بتصوّف ( بهر\r\n\r\n\r\n","description":"","footnote":"\r\n( 1 ) تاريخ عمومى قرون وسطى ، عبد الحسين شيبانى جلد 3 ص 28 .\r\n","page_name":" 124 ","page_number":132},
  {"content":"\r\n\r\nمعنى كه واقعا بوده ) استفاده ميكردند ، و شاه هم احيانا از خانقاه ساختن و معركه‌گيرى آنها جلوگيرى نمىنموده است ولى از اين حدود تجاوز نكرده‌اند .\r\n\r\nدانشمندانى كه عليه صوفيه قيام كردند\r\nنخستين كسى كه علنا در دولت صفويّه با صوفيه درافتاد و عقائد خرافى آنها را بباد انتقاد گرفت ، عالم عظيم الشّأن ملّا محمد طاهر قمى استاد اجازهء علّامهء مجلسى بود كه شيخ الاسلام قم بوده ، و از محدّثين نامور بشمار مىآمده . اصلا شيرازى ولى در قم سكونت داشته چنان كه خود ميگويد نخست بىعلاقه بصوفيه نبوده ولى بعدها كه پى بفساد مشرب آنها ميبرد سرسختانه بمبارزه با آنان قيام مىكند ، آن هم در دولت صفويه كه صوفيان به ياد آن شارب ميجوند ! ملّا محمد طاهر كتابهائى چند در ردّ صوفيه نوشته كه از جمله « ملاذ الاخيار » به عربى ، و « تحفة الاخيار » به فارسى سليس و پر مغز است « 1 » .\r\nملّا محمد طاهر در مبارزهء خود ، براى از ميان بردن صوفيه چندان توفيقى نيافت و فقط توانست زمينه را براى دانشمند دلسوز و بيدار و زنده دل آينده عليه رواج بازار بوق و پوست و كشكول و بدعتها و خرافات صوفيه آماده سازد . بعد از وى شاگردش علّامهء مجلسى راه او را دنبال كرد و عملا جلو بدعتهاى آنها را گرفت و در كتابهاى فارسى و عربى خود سخت بر آنها تاخت . چنان كه قبلا در صفحهء چهل و دو از شيخ يوسف بحرانى صاحب حدائق در اين خصوص و از گفتهء « برون » و « مالكم » انگليسى ، اشاره‌اى رفت .\r\nبعد از علّامهء مجلسى در اواخر سلطنت آغا محمد خان قاجار ، دوباره مردم به شارب‌گذارى و بيعارى و بيكارى و بىبند و بارى يعنى صوفيگرى خو گرفته بودند ،\r\n\r\n\r\n","description":"","footnote":"\r\n( 1 ) كتاب « تحفة الاخيار » چاپ و منتشر شده . مطالعه آن را بعموم خوانندگان محترم توصيه ميكنيم .\r\nدر اين كتاب شما به خوبى پى بماهيّت تصوف و اوهام و عقائد خرافى صوفيه ميبريد .\r\n","page_name":" 125 ","page_number":133},
  {"content":"\r\n\r\nو مرشدانى همچون معصوم على هندى « 1 » كه مردى مرموز و مجهول الهويّه بود و نسب او هنوز هم معلوم نشده ، و مريدان او نور عليشاه ، فيضعلى شاه اصفهانى ، معطر - عليشاه ، مظفر عليشاه ، رونقعلى شاه كرمانى و غيره پيدا شده ، بازار خرافات را رونق بخشيدند . در اين موقع با قيام نابغهء بزرگ آقا محمد على كرمانشاهى فرزند ارشد استاد كل وحيد بهبهانى مؤلف كتاب « مقامع الفضل » كه خود با سه واسطه خواهرزادهء علّامهء مجلسى است ، به كلى تار و مار شدند . بطورى كه قريب پنجاه سال صوفيگرى از اين مرز و بوم ورافتاد . آنگاه در دولت محمد شاه قاجار و صدارت وزير او حاج ميرزا آقاسى كه يك درويش خرافى و مهمل و بىاراده بود از گوشه و كنار مملكت ، سرو كلّهء دراويش با بوق و كشكول پيدا شد ، و كم كم ايران را به صورت جنگل مولا درآورد ! صوفيّه مانند هر فرقه گمراه و اقليت بىثباتى كه طبق معمول هر دانشمند پارساى زاهد و خوشنامى را به خود منتسب ميدانند ، علّامهء مجلسى اول را جزو علماى متمايل به تصوّف دانسته و از يك جمله علّامهء مجلسى دوم در مقدّمهء « زاد المعاد » كه گفته « صوفيان صفوت نشان » و نامه‌اى كه مؤلف « طرائق » نسبت به او داده و هيچ گونه دليلى بر صحّت آن در دست نيست . چنين وانمود كرده‌اند كه او نيز بىميل بصوفيه نبوده ، و نتيجه گرفته‌اند كه موضوع مخالفت علّامهء مجلسى با صوفيه حقيقت ندارد .\r\nالبته اين پندار واهى ، يا صحنه سازى عده‌اى از صوفيه است ، و گر نه عدهء ديگر كه نتوانسته‌اند مخالفت مجلسى را با صوفيه توجيه كنند ، سخت با علّامهء مجلسى مخالف هستند و نسبت به آن مرد بزرگ شيعه عناد ميورزند .\r\nاين صحنه‌سازيها نميتواند ، مجلسى را با صوفيه سازش دهد . . . !\r\n\r\n\r\n","description":"","footnote":"\r\n( 1 ) براى اطلاع از چگونگى پيدايش اين شخص در ايران و تجديد حيات صوفيه بعد از صفويه و رواج آنها در دورهء قاجاريه ، و ماجراى قتل عام آنها و مكاتباتى كه بين فتحعلى شاه و صدر اعظم و علامه بزرگ آقا محمد على كرمانشاهى در اين بارهء رد و بدل شده است ، رجوع كنيد به كتاب « وحيد بهبهانى » تأليف نويسنده .\r\n","page_name":" 126 ","page_number":134},
  {"content":"\r\n\r\nگفتهء وى در مقدمهء زاد المعاد بملاحظه پادشاه وقت شاه سلطان حسين صفوى بوده كه اجداد خود را صوفى ميدانسته‌اند . آن هم چه صوفى ؟ چنان كه گفتيم درست معلوم نيست ! ! مجلسى اول در شرح فارسى ( من لا يحضره الفقيه ) در شرح حديث\r\n« بادروا الى رياض الجنّة قالوا يا رسول اللَّه و ما رياض الجنّة ؟ قال حلق الذّكر »\r\nمينويسد :\r\nمقصود از حلقه‌هاى ذكر مجلسى است كه در آن از علوم دينيه يا مواعظ حسنه گفتگو شود ، چنانچه از ائمه چنين وارد شده . و اما « ذكر جلى » صوفيه از ائمه چيزى بما نرسيده ، و از سنيان و فاسد و باطل و مخالفت آيات قرآن است » ! ! آيا چنين كسى ميتواند صوفى يا مايل بصوفيگرى باشد ؟ علّامهء مجلسى نيز در كتابهاى « عين الحيات » و « حق اليقين » و مواردى از « بحار الانوار » و « مرآت العقول » شرح كافى ، و رسالهء « اعتقادات » سخت از صوفيه نكوهش فرموده و با روايات اهل بيت تمام فرقه‌هاى آنها را خارج از اسلام و تشيّع دانسته و آنها را بدعت گذارد در دين معرفى كرده و از پدرش دفاع نموده است .\r\n\r\nگفتار علامهء مجلسى راجع به صوفيه در رساله اعتقادات\r\nاز جمله در رسالهء « اعتقادات » مينويسد : جماعتى از مردم عصر ما بنام « صوفيه » بدعتهائى اختراع كرده و آن را مسلك خود قرار داده و گوشه‌گيرى و رهبانيت را شعار خود ساخته‌اند تا به نظر خود بدان وسيله خدا را عبادت كنند ! با اينكه پيغمبر از رهبانيت و گوشه‌گيرى از خلق نهى فرمود ، و دستور داد كه مسلمانان بايد ازدواج كنند ، و با مردم معاشرت نمايند ، و در اجتماعات مسلمين حاضر شوند ، و با مؤمنين نشست و برخاست كنند ، و يك ديگر را به راه خير و صلاح و اعمال نيك هدايت و راهنمائى كنند ، و احكام خدا و مسائل دينى بياموزند و به ديگران ياد دهند ، و عيادت بيماران بنمايند ، و تشييع جنازه و ملاقات مؤمنين و سعى در انجام حوائج آنها داشته باشند ، و امر بمعروف و نهى از منكر بنمايند ، و حدود الهى را جارى سازند ، و احكام خدا را منتشر كنند ، در حالى كه رهبانيتى كه صوفيه اختراع\r\n\r\n","description":"","footnote":"","page_name":" 127 ","page_number":135},
  {"content":"\r\n\r\nكرده‌اند مستلزم ترك تمام اين واجبات و مستحبات است ! بعلاوه صوفيه در اين رهبانيت ( گوشه‌گيرى و خانقاه‌نشينى ) عبادتهاى ساختگى پديد آورده‌اند .\r\nاز جمله اين عبادات ساختگى « ذكر خفى » است كه نزد آنها عمل خاصى است و با هيئت مخصوصى معمول ميدارند . نه آيه‌اى و نه روايتى در بارهء اين ذكر خفى از شرع مطهر وارد نشده و در هيچ كتابى هم پيدا نميشود كه البته اين خود بدون هيچ گونه شك و ترديدى بدعت است و پيغمبر صلّى اللَّه عليه و آله فرمود :\r\nكلّ بدعة ضلالة و كلّ ضلالة سبيلها الى النّار .\r\nيعنى : هر بدعتى گمراهى است و هر گمراهى راهش به طرف جهنم است .\r\nاز جمله آن بدعتها « ذكر جلى » است كه در آن حالت با اشعار و نعره الاغ آواز ميخوانند ، و عربده ميكشند ، و اين را عبادت خدا ميدانند و عقيده دارند كه جز اين دو ذكر و بدعتها ، خدا عبادت ديگرى ندارد ، و بدين گونه تمام واجبات و مستحبات و نوافل را ترك ميكنند ، و هر گاه نماز ميخوانند مثل مرغى كه پى در پى منقار به زمين مىزند ، با عجله و شتاب قناعت ميكنند ، و اگر ترس از علماء نبود ، حتى اين نوع نماز خواندن را هم به كلى ترك ميكردند ! ! صوفيه لعنهم اللَّه تنها به اين بدعتها اكتفا نكرده‌اند ، بلكه اصول دين را نيز تغيير داده‌اند ، و قائل به وحدت وجود شده‌اند . معنى وحدت وجود كه در اين زمان مشهور است و از مشايخ آنها شنيده مىشود كفر است و نيز صوفيه عقيده‌مند به جبر و سقوط عبادات و غير اينها از عقائد فاسد و سخيف هستند .\r\nپس اى برادران من ! دين و ايمان خود را از فريبهاى اين شياطين و دغلبازى آنها حفظ نمائيد ، و از خدعه و نيرنگ ساختگى آنها كه دلهاى مردم نادان بدان متمايل ميگردد ، پرهيز كنيد ! » چون صوفيه پدرش مجلسى اول را نظر بتقوى و مقام معنويش طبق معمول صوفيان به خود منتسب مينمودند ، در آخر همين رساله ميفرمايد : مبادا گمان بد در حق پدرم علامهء مجلسى ببرى و او را صوفى بدانى زيرا وى پاك‌تر از اينست كه دامنش بلوث تصوف آلوده شود و من از هر كس آشناتر به حال پدرم ميباشم !\r\n\r\n","description":"","footnote":"","page_name":" 128 ","page_number":136},
  {"content":"\r\n\r\n\r\nنظريهء علامهء مجلسى در حق اليقين و عين الحيات راجع به تمام فرقه‌هاى صوفيه شيعه و سنى\r\nعلّامهء مجلسى در كتاب فارسى « حقّ اليقين » كه آخرين تأليف پر اثر و ذى قيمت اوست ، و همان است كه مرحوم سيد عبد اللَّه شبر ، آن را با جزئى تغييرى به عربى ترجمه كرده است ، در مبحث اثبات وجود خدا ، و بحث صفات سلبيهء بارى تعالى مينويسد : هفتم آنكه حق تعالى با چيزى متحد نميشود . زيرا كه اتحاد اثنين ( دو چيز ) محال است و او را زن و فرزند نمىباشد ، و در چيزى حلول نميكند . چنان كه نصارى ميگويند كه حضرت عيسى فرزند خداست ، يا آنكه خدا در او حلول كرده است . يا با او متحد شده است ، و اينها همه مستلزم عجز و نقص حق تعالى است ، و عين كفر است . و آنچه صوفيه ميگويند كه حق تعالى عين اشياء است ، يا آنكه ماهيّات ممكنه امور اعتباريّه‌اند و عارض ذات حق شده‌اند ، يا آنكه خدا در عارف حلول مىكند ( ! ) و يا با او متحد مىشود ( ! ) همه اين احوال عين كفر و زندقه است ! علّامهء مجلسى در موارد بسيارى از كتاب « عين الحيات » كه آن را نيز به فارسى ساده در مواعظ و اندرز نوشته است در بارهء نكوهش صوفيه و بدعتها و پندارهاى واهى و مفاسد تصوف سخن گفته است .\r\nاز جمله در بارهء چلّه‌نشينى كه شعار مشايخ صوفيه است و حتى بدروغ نسبت به خود مجلسى و پدرش هم داده‌اند ، در « لمعه هشتم » كتاب مزبور مينويسد : بايد عقل را سخيف و ضعيف نكنند به ترك حيوانى ( خوردن گوشت ) و مثل آنها . زيرا مدار تميز امور بر عقل است ، و عقل كه ضعيف شد زود فريب اهل باطل را مىخورد . چنانچه در احاديث ترك گوشت اشعار به اين معنى بود ، و ظاهرا شيطان اين عبادت ترك گوشت و حيوانى را كه مخالف طريقهء شرع است ، براى بعضى از مبتدعين صوفيه مقرر ساخته است ، كه چون چهل روز در سوراخى نشستند و قوا را ضعيف كردند ، اوهام و خيالات بر عقل ايشان مستولى مىشود ، و از راه و هم چيزها در خيال ايشان بهم ميرسد .\r\n\r\n","description":"","footnote":"","page_name":" 129 ","page_number":137},
  {"content":"\r\n\r\nو باعتبار ضعف عقل گمان ميكنند كمالى است ! و آنچه « پير » بايشان گفته است چون پيوسته در آن سوراخ تاريك همين معنى را در نظر دارند ، بتدريج قوت وهمى و ضعف عقل ، حالى ايشان مىشود ، و بيرون كه آمدند اگر پير ميگويد ديشب پنج مرتبه بعرش رفتم ، تصديقش ميكنند ، بدون بيّنه و برهان ! و اينها همه از ضعف عقل است ! حديثى از حضرت رسول صلى اللَّه عليه و آله منقول است كه : هر كس در چهل صباح عمل خود را براى خدا خالص گرداند ، خدا چشمه‌هاى حكمت را از دلش بر زبانش جارى كند ، و در حديث ديگر از حضرت امام محمد باقر عليه السّلام منقول است كه : هر گاه ايمان را براى خدا چهل روز خالص نمايد ، يا فرمود : هر كه نيكو خدا را ياد كند در چهل روز ، خدا او را زاهد گرداند در دنيا ، و او را به درد و دواى دنيا بينا فرمايد ، و حكمت را در دل او جاى دهد ، و زبان او را بحكمت گويا گرداند .\r\nبعد از آن حضرت آيه‌اى خواندند كه ترجمه‌اش اينست : آنان كه گوساله را خداى خود گرفتند عنقريب بايشان خواهد رسيد غضبى از جانب پروردگار ايشان و خوارى در زندگى دنيا ، و چنين جزا ميدهيم جماعتى را ، و هر كس افترا بر خدا مىبندد پس فرمود : هر صاحب بدعتى را كه بينى البته ذليل و خوار است كه افتراء بر خدا و رسول و اهل بيت مىبندد .\r\nصاحبان بدعت از روى جهالت اين دو حديث را حجت خود كرده‌اند ، در برابر اهل حق « 1 » و نميدانند كه اين هيچ دخلى بمطلب ايشان ندارد » .\r\nو در « لمعه دهم » بعد از آنكه رواياتى در بارهء فضيلت « ذكر » و معنى آن نقل مىكند ، ميفرمايد : « چون حقيقت « ذكر » معلوم شد ، بدان كه دو نوع ذكر در ميان صوفيه شايع شده كه هر دو بدعت است ! و آن را بهترين عبادات ميدانند ، و اوقات\r\n\r\n\r\n","description":"","footnote":"\r\n( 1 ) شگفتا كه صوفيه با اينكه همگى بر خلاف راه حق و حقيقت و اهل حق ميروند ، مع الوصف خود را « اهل حق » ميدانند ! بر عكس نهند نام زنگى كافور !\r\n","page_name":" 130 ","page_number":138},
  {"content":"\r\n\r\nعمر خود را در آنها ضايع و مردم را گمراه ميكنند اول - ذكر جلى و آن مشتمل است بر چند چيز :\r\nاول آنكه اين نحو عبادت از شارع نرسيده و در تعريف بدعت دانستى كه اين قسم امور كه از شارع وارد نشده است ، خوب دانستن و بعنوان عبادت كردن بدعت است .\r\nدوم - آنكه غنا ميكنند ، و ذكر را به تصنيف‌ها برميگردانند ! و در ميان آن اشعار عاشقانه و ملحدانه بنغمه و ترانه ميخوانند ، و اين به اجتماع علماى ما ( شيعه ) حرام است . چنانچه دانستى در باب غنا ، قطع نظر از اعمال شنيعه‌اى كه در ضمن آن ميكنند از دست بر دست زدن به نغمه كه خدا در قرآن مذمّت فرموده است ، و رقص كردن « 1 » شرعا مذموم است و عقل همه كس حكم به قباحت آن مىكند .\r\nسوم - آنكه اين اعمال را در مساجد ميكنند . . . « 2 » و چون بايشان ميگوئى اين اعمال بدعت و تشريع است ، جواب ميگويند : ما را از اين ، قرب ديگر حاصل مىشود ! و فريادها ميكنند و مانند حيوانات كف ميكنند و اين را در نظر عوام كالانعام از كمالات خود مينمايانند . . .\r\nاى عزيز ! شاهدى براى بدعت بودن اين اطوار ، از اين بهتر نيست كه يك كس از شيعه و سنى و صوفى و غير صوفى نقل نكرده است كه حضرت رسالت پناه و ائمه معصومين عليهم السلام و اصحاب كرام ايشان و راويان اخبار ايشان و علماى ملت ايشان ، هرگز مطربى داشته‌اند و براى ايشان زمزمه ميكرده است ! ! يا حلقه ذكر منعقد ميساخته‌اند ، يا اصحاب خود را به آن امر ميكرده‌اند ؟ .\r\nحقتعالى شاهد است  وَ كَفى بِاللَّهِ شَهِيداً  كه اين ذرّه حقير را با هيچ يك از سالكان آن طريق عداوت دنيوى نبوده و نيست ، و از راه اعتبارات فانى مشاركتى در ميان ما\r\n\r\n\r\n","description":"","footnote":"\r\n( 1 ) آن هم رقص دراويش با آن سر و وضع خنده‌آور !\r\n( 2 ) البته فعلا كمتر در مساجد به آنها راه ميدهند ، و بيشتر در خانقاه‌ها و مجالس خصوصى دور از اغيار ! معمول ميدارند تا كسى را با كسى كارى نباشد !\r\n","page_name":" 131 ","page_number":139},
  {"content":"\r\n\r\nو ايشان نيست و در نوشتن اين امور و بيان اين معانى به غير رضاى جناب سبحانى غرضى نيست . از فضل كريم لا يزال چنين اميد دارم كه به اين مواعظ وافيه و نصائح شافيه ، بسيارى از سالكان مسالك جهالت را هدايت فرمايد و ما و ايشان و جميع مؤمنين را به درجات سعادت و كمالات فايض گرداند » .\r\n\r\nپشم پوشى صوفيان\r\nو در اواخر كتاب مزبور « مصباح پنجم » ميفرمايد : بدان كه احاديث در باب پشم پوشيدن اختلافى دارد و در احاديث سنيان مدح پشم پوشى وارد شده است ، و اكثر احاديث شيعه دلالت بر مذمت مىكند و بعضى كه دلالت بر مدح مىكند محمول بر تقيه است . . . از اكثر احاديث معتبره كه در باب زىّ و لباس پيغمبر و ائمه ( ع ) به نظر رسيده ظاهر مىشود كه لباس معهود و متعارف ايشان غير پشم و مو بوده ، و اگر بعضى اخبار دلالت كند كه گاهى بر سبيل ندرت ميپوشيده‌اند ، بر يكى از چند وجه محمول است كه در اين باب و در لمعات بيان كرديم پيغمبر اكرم صلى اللَّه عليه و آله فرمود :\r\nيا أبا ذر يكون في آخر الزّمان قوم يلبسون الصّوف في صيفهم و شتائهم يرون انّ لهم الفضل بذلك على غيرهم اؤلئك يلعنهم ملائكة السّموات و الأرض .\r\nيعنى : اى ابو ذر در آخر الزمان جماعتى خواهند بود كه پشم پوشند در تابستان و زمستان ، و گمان كنند كه ايشان را بسبب اين پشم پوشيدن فضل و زيادتى بر ديگران هست ، اين گروه را لعنت ميكنند ملائكه آسمانها و زمين ! بدان كه چون حضرت رسول صلى اللَّه عليه و آله بوحى الهى بر جميع علوم آينده و رموز غيبيه مطلعند ، ميدانستند كه جمعى از اصحاب بدعت و ضلالت بعد از آن حضرت پيدا ميشوند كه در اين لباس بتزوير و مكرم مردم را فريب دهند ، لهذا متصل به آن فرمودند كه جماعتى پيدا خواهند شد علامت ايشان اينست كه بچنين لباسى ممتاز خواهند بود ، آن گروه ملعونند » تا مردم فريب نخورند .\r\nو غير فرقهء ضالهء مبتدعه صوفيه ديگر كسى اين علامت را ندارد و اين يكى از\r\n\r\n","description":"","footnote":"","page_name":" 132 ","page_number":140},
  {"content":"\r\n\r\nمعجزات عظيمهء حضرت رسالت پناهى است كه از وجود ايشان خبر داده‌اند و سخن را در مذمت ايشان مقرون باعجاز ساخته‌اند ! كه كسى را شبههء در حقيقت اين كلام معجز نظام نماند و هر كه با وجود اين آيهء بيّنه انكار نمايد ، به لعنت خدا و رسول گرفتار گردد .\r\nآنچه حضرت فرموده‌اند از پشم پوشى منشأ لعن ايشان همين نيست ، بلكه چون آن جناب بوحى الهى ميدانسته‌اند كه ايشان شرع آن حضرت را باطل خواهند كرد ، و اساس دين آن حضرت را خراب خواهند نمود ، و در عقايد بكفر و زندقه قائل خواهند شد ، و در اعمال ترك عبادت الهى كرده بمخترعات بدعتهاى خود عمل نموده مردم را از عبادت بازخواهند داشت « 1 » لعن ايشان فرمود ، و اين هيأت و لباس را علامتى براى ايشان بيان فرموده كه به آن علامت ايشان را بشناسند .\r\nاى عزيز ! اگر عصابهء عصبيت از ديده بگشائى و به عين انصاف نظر نمائى همين فقره كه در همين حديث كه شريف وارد شده است براى ظهور بطلان طايفه مبتدعه صوفيه كافيست . قطع نظر از احاديث بسيار كه صريحا و ضمنا بر بطلان اطوار و اعمال ايشان ، و مذمت مشايخ و اكابر ايشان وارد شده است » .\r\n\r\nدانشمندان بزرگ شيعه از صوفيه نكوهش كرده‌اند\r\n« و اكثر قدما و متأخرين علماى شيعه رضوان اللَّه عليهم مذمت ايشان كرده‌اند و بعضى كتابها بر رد ايشان نوشته‌اند ، مثل على بن بابويه كه نامه‌ها به حضرت صاحب - الامر مينوشته ، و جواب او ميرسيده و فرزند سعادتمندش محمد بن بابويه ( شيخ صدوق )\r\n\r\n\r\n","description":"","footnote":"\r\n( 1 ) در عصر ما بعضى از صوفيان نماز ميخوانند و مخصوصا حتى نماز جماعت در خانقاه‌ها ! دائر ميكنند و گاهى مسأله هم ميگويند ، ولى از كى تقليد ميكنند ؟ ، وجوهات شرعى را بچه كسى ميدهند ؟ و بر فرض كه بمجتهد مرجع تقليدى بدهند ديگر طريقت و مرشد و خانقاه كه موجد تفرقه و دودستگى و اختلاف است يعنى چه ؟ در اسلام جز شريعت و پيروى از دين راهى نيست !\r\n","page_name":" 133 ","page_number":141},
  {"content":"\r\n\r\nكه رئيس محدثين شيعه است ، و بدعاى حضرت صاحب الامر عليه السّلام متولد شده ، و آن دعا مشتمل بر مدح او نيز هست .\r\nو مثل شيخ مفيد كه عماد مذهب شيعه بوده و اكثر محدّثين و فضلاء نامدار از شاگردان اويند و توقيع حضرت صاحب الامر عليه السّلام براى او بيرون آمده مشتمل بر مدح او و او كتابى مبسوط بر رد ايشان نوشته ، و مثل شيخ طوسى كه شيخ و بزرگ طايفهء شيعه است و اكثر احاديث شيعه به او منسوب است ، و مثل علّامهء حلّى رحمه اللَّه كه در علم و فضل مشهور آفاق است ، و مثل شيخ على در كتاب مطاعن مجرميه ، و فرزند او شيخ حسن در كتاب عمدة المقال .\r\nو شيخ عاليقدر جعفر بن محمد دوريستى ، در كتاب « اعتقاد » و ابن حمزه در چند كتاب ، و سيّد مرتضى رازى در چند كتاب و زبدة العلماء و المتورّعين مولانا احمد اردبيلى « 1 » قدس اللَّه ارواحهم و شكر اللَّه مساعيهم و غير ايشان از علماء شيعه رضوان اللَّه عليهم و ذكر سخنان اين فضلاء عظيم الشأن و اخبارى كه در اين مطلب ايراد نموده‌اند موجب تطويل مقال است . ان شاء اللَّه كتابى عليحده در اين مطلب نوشته مىشود » .\r\n\r\nعده‌اى از مشايخ صوفيه\r\n« پس اگر اعتقاد بروز جزا دارى امروز حجت خود را درست كن كه چون فردا حقتعالى از تو حجت طلبد جواب شافى و عذر پسنديده داشته باشى ، و نميدانم بعد از ورود احاديث صحيحه از اهل بيت رسالت عليهم السلام و شهادت اين بزرگواران از علماى شيعه رضوان اللَّه عليهم بر بطلان اين طائفه و طريقه ايشان در متابعت ايشان نزد حقتعالى چه عذر خواهى داشت ؟ ! آيا خواهى گفت متابعت حسن بصرى كردم كه چند حديث در لعن او وارد\r\n\r\n\r\n","description":"","footnote":"\r\n( 1 ) از اينجا به خوبى استفاده مىشود كه علامهء مجلسى « حديقة الشيعه » را تأليف مقدس اردبيلى ميدانسته است ؛ چنان كه در واقع نيز چنين است . و لو كره المنحرفون .\r\n","page_name":" 134 ","page_number":142},
  {"content":"\r\n\r\nشده است ؟ يا متابعت سفيان ثورى كردم كه با امام جعفر صادق عليه السّلام دشمنى ميكرده و پيوسته معارض آن حضرت ميشده است ، و بعضى احوال او را در اول كتاب بيان كرديم يا متابعت غزالى را عذر خودخواهى گفت كه بيقين ناصبى بوده ! و ميگويد در كتابهاى خود ، به همان معنى كه مرتضى على امام است ، من هم امام ، و ميگويد : هر كس يزيد را لعنت مىكند گناهكار است ، و كتابها در لعن و ردّ شيعه نوشته ، مانند كتاب « المنقذ من الضلال » و غير آن يا متابعت برادر ملعونش احمد غزالى را حجت خواهى كرد ؟ كه ميگويد : شيطان از اكابر اولياء اللَّه است ؟ ! يا ملاى رومى را شفيع خواهى كرد كه ميگويد : ابن ملجم را حضرت امير المؤمنين عليه السّلام شفاعت مىكند ، و ببهشت خواهد رفت ، و حضرت امير به او گفت كه : تو گناهى ندارى چنين مقدر شده بود و تو در آن عمل مجبور بودى ! و ميگويد :\r\n چون كه بيرنگى اسير رنگ شد * موسئى با موسئى در جنگ شد \r\nو در هيچ صفحه از صفحه‌هاى مثنوى نيست كه اشعار بجبر يا وحدت وجود يا سقوط عبادات يا غير آنها از اعتقادات فاسد نكرده باشد .\r\nو چنانچه مشهور است و پيروانش قبول دارند ساز و دف و نى شنيدن را عبادات ميدانسته است يا پناه به محيى الدين خواهى برد كه هرزه‌هايش را در اول و آخر اين كتاب شنيدى ، و ميگويد جمعى از اولياء اللَّه هستند كه رافضيان ( شيعيان ) را به صورت خوك مىبينند ، و ميگويد بمعراج كه رفتم مرتبه على را از مرتبه ابو بكر و عمر و عثمان پست‌تر ديدم ! و ابو بكر را در عرش ديدم ! چون برگشتم بعلى گفتم چون بود كه در دنيا دعوى ميكردى كه من از آنها بهترم الحال ديدم مرتبهء ترا كه از همه پست‌ترى ! ! و او و غير او از اين تزريقات بسيار دارند كه متوجه آنها شدن موجب طول سخن مىشود . و اگر از دعواهاى بلند ايشان فريب ميخورى آخر فكر نميكنى بلكه براى حب دنيا اينها را بر خود بندند ، اگر خواهى او ( مرشد ) را امتحان كنى كه ميگويد من جميع اسرار غيبى را ميدانم و همه چيز بر من منكشف مىشود ، و شبى ده بار بعرش ميروم\r\n\r\n","description":"","footnote":"","page_name":" 135 ","page_number":143},
  {"content":"\r\n\r\nيك مسأله از شكيات نماز يا يك مسأله مشكل از ميراث و غير آن يا يك حديث مشكل از او بپرس اگر آنها را راست ميگويد اين را هم براى تو بيان مىكند .\r\nچنانچه بسند صحيح از امام جعفر صادق عليه السّلام منقولست كه علامت كذّاب و دروغگو آنست كه ترا خبر ميدهد بچيزهاى آسمان و زمين و مشرق و مغرب چون از حلال و حرام خدا مسأله‌اى از او ميپرسى نميداند ! .\r\nآخر اين مردى كه دعوى مىكند مسأله غامض وحدت وجود را فهميده‌ام كه عقلهاى جميع فضلا از فهميدن آن قاصر است چرا يك معنى سهلى را اگر پنجاه مرتبه خاطر - نشان او كنند نميفهمد ؟ ! ! و آنهائى كه دقايق معانى را ميفهمند آنچه او فهميده است چرا نميفهمند ، و باز هر گاه خود معترف باشند كه كشف با كفر جمع مىشود و كفّار هند صاحب كشف مىباشند ، بر تقديرى كه كشف ايشان واقعى باشد و ترا فريب نداده باشند كى دلالت بر خوبى ايشان مىكند ؟ .\r\nچون دستگاه اين سخن بسيار وسيع است و قليلى كه براى هدايت طالبان حق كافى باشد در اول اين كتاب و در لمعات در چند موضع ديگر بيان كردم ، در اين موضع اختصار نموده ختم ميكنم . . . »\r\n\r\nسخن كوتاه در بارهء صوفيه\r\nعلّامهء مجلسى نه تنها ميانه‌اى با صوفيه نداشته ، بلكه در عصر صفويه كه صوفيان بوجود سلاطين صوفى منش آنها بر خود ميبالند ، سخت بر آنها تاخته و تمام فرقه‌هاى آنها را از نظر دينى و منطق شيعه مردود و مطرود دانسته ، اعمال و اذكار آنها را بدعت و گمراهى شمرده است .\r\nسخنان علّامهء مجلسى در عين الحيات بيش از اين است كه در اينجا آورديم ، زيرا وى به تفصيل در بارهء حسين بن منصور حلاج ، سخن گفته كه چون در صفحهء 701 اين كتاب از وى سخن رفته است ، ديگر بتكرار آن نپرداختيم ، همچنين در باره ذكر خفى و جلى ، ماجراى حسن بصرى و عباد بن كثير بصرى دو تن از اكابر صوفيه با\r\n\r\n","description":"","footnote":"","page_name":" 136 ","page_number":144},
  {"content":"\r\n\r\nحضرت امير المؤمنين و زين العابدين عليهما السلام ، بحث و انتقاد نموده است .\r\nكسانى كه سعى دارند ، مجلسى را از دشمنى با صوفيه ، تبرئه كنند ، نميخواهند از وى دفاع نمايند اينان چون علّامهء مجلسى و مقدّس اردبيلى و امثالهم را در مقامى مىبينند كه جرات اسائه ادب و جسارت نسبت به آنان ندارند ، و ميدانند كه مخالفت آنان با صوفيه چه زيانى براى اهل تصوف خواهد داشت ، لذا در يك جا نامه ساختگى بنام مجلسى اول و دوم ميسازند كه آنها نسبت بصوفيه و يا لا اقل صوفيه شيعه ذى علاقه بلكه خود صوفى بوده‌اند ! و در جاى ديگر « حديقة الشيعه » را تأليف مقدّس اردبيلى نميدانند ! اگر شخص با انصاف و با اراده‌اى كتاب « تذكرة الاولياء » عطار نيشابورى يا « نفحات الانس » جامى ، يا « شرح گلشن راز » عبد الرّزاق كاشى ، و يا « اسرار - التوحيد » ابو سعيد ابو الخير را كه جزو اسناد و منابع قديمى و پر ارزش تمام فرقه‌هاى صوفيه است مطالعه كند ، خواهد دانست كه صوفيه فرسنگها با اسلام و مسلمانى فاصله دارند ، و دنيائى غير از دنياى اسلام دارند . دروغهاى شاخدار ، جعليات ، كفريات ، معجزات و كرامات ساختگى كه براى مشايخ صوفيه امثال ، با يزيد بسطامى ، جنيد بغدادى ، منصور حلاج ، حسن بصرى ، سرى سقطى ، معروف كرخى ، سفيان ثورى شقيق بلخى ، ابراهيم ادهم ، داود طائى و رابعه عدويه و ديگران نقل كرده‌اند ، براى هيچ پيغمبر اولو العزم و امام معصومى در تمام كتب سنى و شيعه نيامده است ! ! با اين وصف خود را مسلمان و شيعه مذهب و پيرو اهل بيت پيغمبر ميدانند ، ديگر نميدانند مادام كه اين عقائد و اعمال و گفتار را داشته باشند ، و پيروان مشايخ و پيران گمراه و بدعت‌گذاران سودجو و حيله‌گر باشند فرسنگها با ائمه طاهرين و آئين تشيّع فاصله دارند ! آنچه آنها در كتابهاى خود براى توفيق طريقت با شريعت و ارتباط مشايخ خود با اصحاب ائمه يا علماى مذهب شيعه ، نوشته‌اند فاقد ارزش است ، و بكلّى از درجهء اعتبار ساقط مىباشد .\r\n\r\n","description":"","footnote":"","page_name":" 137 ","page_number":145},
  {"content":"\r\n\r\nاين نكته هم ناگفته نماند كه صوفيه در مقام جواب بما ، نوعا مقام ادبى و شعرى و مسلك عرفانى بعضى از مشايخ و سران خود را برخ ما ميكشند ، مثلا ، احياء - العلوم غزالى ، مثنوى مولوى ، ديوان سنائى و عطار و حافظ و سعدى و غيره را به ميدان مىآورند ، در صورتى كه اولا ما با ادبيات و اشعار خوب نه تنها مخالف نيستيم ، بلكه آن را ركنى از علوم ميدانيم دليل بر اين ، كتب علماء و سخنان گويندگان ماست كه از شعر و ادبيات خالى نيست . ولى اين چه ربطى باوهام و خرافات و عقائد فاسدهء آنها دارد ؟ آيا اگر في المثل ما از كتاب « روح القوانين » منتسكيويا « جنگ و صلح » تولستوى يا « بينوايان » ويكتور هوگو يا فلسفه « كانت » يا فرضيه نسبيّت « انشتين » بدليل اينكه داراى مطالب ارزنده و قابل استفاده است ، تعريف كرديم ، بايد مذاهب آنها را كه يا يهودى و يا مسيحى بوده‌اند هم ستايش كنيم ، و پيرو مذهب آنها باشيم ؟ !\r\n فردا كه پيشگاه حقيقت شود پديد * شرمنده رهروى كه عمل بر مجاز كرد \r\nاز اين گذشته بايد ديد غزالى ، محى الدين ، سنائى ، عطار ، مولوى ، سعدى و حافظ و سايرين كه دم از صوفيگرى و خانقاه‌نشينى زده‌اند و صوفيه هم در مقام پاسخ بما آنها را برخ ما ميكشند ، آيا آنها معلومات و مقام ادبى و عرفانى خود را از خانقاه و چله‌نشينى و ترك درس و بحث و شستن اوراق دفتر گرفته‌اند ، يا در محضر علما و مدرسه آموخته‌اند ؟ آيا به اين گفته سعدى ايمان ندارند كه با صراحت ميگويد :\r\n زاهد و عابد و صوفى همه طفلان رهند * مرد اگر هست بجز عالم ربانى نيست ؟ \r\nشكى نيست كه مشايخ صوفيه اگر دانشى داشته‌اند ، از پاسداران شريعت و علماى دينى در مدارس گرفته ، سپس كه بر اثر طبع سركش و نفس هوا پرست به طرف خانقاه و بىبند و بارى كشانده شدند ، در لباس « طريقت » بمشتريان ديگر فروختند و گر نه همه ميدانند كه در خانقاه خبرى نيست . نه علمى و دانشى ، نه درسى و بحثى نه حلالى و حرامى و نه حسابى و كتابى « 1 »\r\n\r\n\r\n","description":"","footnote":"\r\n( 1 ) براى اطلاع كامل از مرام و مشرب صوفيه و ارزش علمى و دينى مشايخ آنها طرز تفكر شيعه نسبت بصوفيه مطالعه كتابهاى تحفة الاخيار ، حديقة الشيعه ، عارف و صوفى جلوهء حق ، كشف الاشتباه ؛ حقيقة العرفان را بخوانندگان محترم توصيه ميكنيم .\r\n","page_name":" 138 ","page_number":146},
  {"content":"\r\n\r\n مصلحت نيست كه از پرده برون افتد راز * ور نه در مجلس رندان خبرى نيست كه نيست \r\n\r\nمنصب امامت منحصر در دوازده امام است\r\nبطورى كه خواننده محترم ملاحظه مىكند مؤلف در اين كتاب از ولادت با - سعادت امام زمان عجّل اللَّه فرجه شروع نموده ، بدون اينكه قبلا از ادلهء عقلى و نقلى براى اثبات امامت آن حضرت ذكرى بميان آورد .\r\nعلت اينست كه علّامهء مجلسى اين بحث را در جلد هفتم پيش از آنكه بشرح حال هر يك از ائمه مبادرت ورزد ، تمام كرده و ادلهء لازمه را به تفصيل بيان نموده و سپس در جلدهاى بعدى بشرح حال ائمه از نظر اخبار و روايات پرداخته است و در اين مجلّد نظر باهميت موضوع منحصرا در بارهء حضرت بقية اللَّه امام عصر ارواحنا فداه بسط مقال داده است . كسانى كه اطلاعات عربى دارند براى كسب اطلاع از نحوهء ورود مؤلف در اين بحث به آن مجلّد بحار الانوار مراجعه كنند و گر نه بكتاب حقّ اليقين وى كه فارسى است و يك دوره عقيده شيعه راجع باصول عقايد را در آن شرح داده است ، رجوع نمايند .\r\nبطور كلى علماء شيعه در بحث عقايد كه به آن « علم كلام » ميگويند ، هنگام اثبات امامت ائمه دوازده‌گانهء ما نخست از اثبات وجود خدا و يگانگى و صفات ثبوتيّه و سلبيّهء ذات بىزوال او ، و عدل الهى كه هر فعلى از خداوند صادر شود موافق حكمت و از روى مصلحت است ، شروع نموده ، آنگاه باثبات نبوت كه رابطه بين خلق و خالق و شخص پيامبر فردى ممتاز از نوع بشر است ، پرداخته و بعد از تكميل اين سه مرحله نوبت به بحث امامت ميرسد .\r\nسپس در بحث امامت با ادلّهء عقلى كه لزوم نصب يك رئيس عالى از طرف خداوند براى ادارهء امور بندگان است ، تا حافظ تكليف بندگان و مبيّن قرآن و مفسّر قوانين موضوعه خاتم انبياء پيغمبر اسلام صلى اللَّه عليه و آله باشد ، گفتگو نموده ، و از آن پس با دليل نقلى از قرآن مجيد و روايات متواتر از شخص پيغمبر اكرم كه مورد اتفاق و قبول\r\n\r\n","description":"","footnote":"","page_name":" 139 ","page_number":147},
  {"content":"\r\n\r\nفرق مسلمين است اثبات ميكنند كه اين رئيس عالى و حافظ تكليف و مبيّن قرآن و مفسّر قوانين اسلام بعد از پيغمبر اكرم صلى اللَّه عليه و آله شخص امير المؤمنين على عليه السّلام است كه در علم و فقه و تقوى و فضيلت و شجاعت و سابقه ايمان و اسلام و تمام سجاياى حميده و اوصاف ملكوتى از كليهء مسلمانان برتر و والاتر بود .\r\nبه همين دليل نيز خداوند در غدير خم به پيغمبرش دستور داد كه على عليه السّلام را بجانشينى خود برگزيند ، و منصب خلافت بلا فصل و امامت و زمامدارى آن حضرت را بعموم صحابه و مسلمانان حاضر كه از سفر حج مراجعت ميكردند ، اعلام دارد . و نيز به همين دليل ثابت ميكنند كه هر امامى بايد امام بعد از خود را تعيين كند ، و بدين گونه امامت هر يك از ائمه دين ثابت ميگردد ، زيرا تمام علماى دوست و دشمن معاصر آنها آن ذوات مقدّسه را در تمام ملكات نفسانى و فضائل انسانى و مقامات علمى و عملى ميستودند ، و باصالت و نجابت و شخصيّت بزرگ آنها معترف بودند ، و در احاديث شيعه و سنى وارد است كه پيغمبر فرمود : امامان بعد از من دوازده تن ميباشند كه همه از قريش و خاندان من هستند ! در اين باره از همان قرون اوليه اسلام تا كنون بحث‌ها و گفتگوها و مناظره‌ها شده و در پيرامون آن كتاب‌ها تأليف و تصنيف گرديده ، علماء و متكلّمين ما نيز با استفاده از ادلهء عقلى و نقلى در كتب كلامى حق مطلب را ادا كرده و موضوع خلافت بلا فصل امير المؤمنين على ( ع ) و امامت ائمه دوازده‌گانه را مانند آفتاب نيم روز ثابت نموده‌اند « 1 » .\r\n\r\nامام دوازدهم آخرين سفير الهى است\r\nبعد از آنكه در جاى خود دانستيم كه امامان بعد از پيغمبر منحصر در دوازده وجود\r\n\r\n\r\n","description":"","footnote":"\r\n( 1 ) خوانندگان فارسى زبان مىتوانند از كتاب « راهنماى حق » تأليف آية اللَّه محلاتى شيرازى و ترجمهء مجلدات كتاب ارجدار و بىنظير « الغدير » تأليف علّامهء بزرگوار مجاهد حاج شيخ عبد الحسين امينى و « شبهاى پيشاور » و كتاب « گروه رستگاران » تأليف خطيب دانشمند سلطان - الواعظين شيرازى ، استفاده نمايند .\r\n","page_name":" 140 ","page_number":148},
  {"content":"\r\n\r\nمقدّس است . و آنها نيز همه معصوم و از هر گونه خطا و گناه و نافرمانى الهى و اعمال خلاف مصلحت نوع ، پيراسته بوده‌اند ، با رواياتى كه شيعه و سنّى باسناد مختلف و طرق عديده ، در كتب معتبر خود در اين خصوص نقل كرده‌اند ، يقين پيدا ميكنيم كه حجة بن الحسن العسكرى نهمين فرزند امام حسين عليه السّلام آخرين سفير الهى و نمايندهء خدا در روى زمين است .\r\nدر اين كتاب شما در باب سوم 64 آيه قرآن را ميخوانيد كه در بارهء آن حضرت تأويل و تفسير شده ، و گفتيم كه آيات منحصر به اين نيست بلكه در خلال ابواب ديگر تقريبا 20 آيه ديگر هم ذكر شده است .\r\nمؤلف « در باب چهارم » روايات بسيارى از شيعه و سنى در باره مهدى موعود اسلام مطابق عقيدهء شيعه نقل كرده ، و در ابواب بعدى نيز رواياتى كه از يك يك ائمه در بارهء امامت و غيبت و طول عمر و اوصاف مهدى موعود و قائم منتظر و علائم ظهور و محل طلوع وى رسيده آورده است . از جمله اين روايت مورد اتفاق شيعه و سنى است كه پيغمبر صلى اللَّه عليه و آله فرمود :\r\nلَوْ لَمْ يَبْقَ مِنْ الدُّنيا الَّا يَوْمٌ وَاحِدٌ لَطَوّلَ اللَّهُ ذلِكَ الْيَوْمَ حَتَّى يَبْعَثَ اللَّهُ رَجُلًا صالِحَا مِنْ اهْلِ بَيتْى يُواطى اسْمُهُ اسْمى وَ كُنْيَتهُ كُنْيَتى يَمْلَاءُ الارْضَ قِسْطَاً وَ عَدْلًا كَما مُلِئَتْ ظُلْماً وَ جَوْراً .\r\nيعنى اگر از عمر دنيا جز يك روز نمانده باشد . خداوند آن روز را چندان طولانى ميگرداند ، تا مردى نيكبخت از خاندان من كه در نام و كنيه با من برابر است قيام كند و زمين را پر از عدل و داد نمايد ، چنان كه پر از ظلم و ستم شده باشد .\r\nهمچنين در « باب ششم » شرح مفصلى از شيخ طوسى كه رئيس طايفهء اماميه و پيشواى فقها و مجتهدين شيعه است ميخوانيد كه آن مرد بزرگ قريب هزار سال پيش با ادلّهء عقلى و نقلى امامت و غيبت و طول عمر آن حضرت را ثابت نموده و او را از تمام كسانى كه مدعى مهدويت بوده‌اند ممتاز و مشخص گردانيده تمام اشكالات مخالفين را پاسخ گفته و جاى شكّ و شبهه و سخنى براى كسى نگذاشته است . همچنين در ابواب\r\n\r\n","description":"","footnote":"","page_name":" 141 ","page_number":149},
  {"content":"\r\n\r\nديگر شيخ صدوق ، مفيد ، سيّد مرتضى ، ابو الفتح كراجكى ، سيد بن طاوس و خود علّامهء مجلسى به تفصيل از نظر عقلى و علمى ( گذشته از نقل روايت هر باب ) موضوع را آفتابى كرده‌اند .\r\n\r\nمهدى موعود ( ع ) و عمر طولانى آن حضرت\r\nچنان كه در اين كتاب ملاحظه ميكنيد ، موضوع طول عمر امام زمان عليه السّلام و مهدى موعود جهان در زمان شيخ صدوق متوفى بسال 381 يعنى تقريبا صد سال بعد از غيبت امام زمان عليه السّلام مورد گفتگو و دستاويز دشمنان شيعه بوده ، بطورى كه صدوق آن عالم نامدار شيعه ، در صدد بر آمده و در « كتاب كمال الدين » آن همه مطالب تاريخى و تحقيقى راجع بوجود اشخاص طويل العمر در پاسخ آنها نقل كرده و استدلال نموده است . بعد از صدوق محمد بن ابراهيم نعمانى ، شيخ مفيد ، سيّد مرتضى ، كراجكى شيخ طوسى و ساير بزرگان ما در كتابهاى غيبت و كلامى خود هر يك بشرح و بسط اين مطلب پرداخته ، پاسخهاى ذى قيمتى داده‌اند كه قسمتى از آن را شما ميتوانيد در اين كتاب بخوانيد .\r\nالبته علماى ما در آن زمان و زمانهاى متأخر اين مطالب پر ارزش تاريخى را فقط از تواريخ عرب و ايران و تورات كه در دسترس داشته‌اند گرفته‌اند . اگر آنها بزبانهاى خارجى آشنائى داشتند ، ميتوانستند معمرين بيشترى را بما معرفى كنند ، و از نظر علمى و پزشكى بحثهاى جالبى بنمايند . همانطور كه گفتيم در همين عصر نيز راه اثبات مطلب كاملا براى منكرين آماده است و اين ايراد از نظر علمى و نزد اشخاص باسواد و منصف پايهء محكمى ندارد .\r\n\r\nطول عمر از نظر دكتر هاوزر\r\nموضوع طول عمر در عصر ما با پيشرفت شگفت انگيزى كه در علم پزشكى و غذاشناسى پديد آمده ، يك امر ساده و حل شده است . از ميان ده‌ها تن از پزشكان و غذاشناسان و استادان آزموده كه در بارهء راز طول عمر به تحقيق و بررسى\r\n\r\n","description":"","footnote":"","page_name":" 142 ","page_number":150},
  {"content":"\r\n\r\nپرداخته‌اند ، در اين جا فقط چند جمله از نوشته‌هاى دكتر « گيلورد هاوزر » آلمانى مقيم امريكا ، كه بزرگترين استاد غذاشناس كنونى است ، از لحاظ خوانندگان ميگذرانيم :\r\nوى مينويسد : « من ميخواهم بشر عمر طولانى كند ، بيشتر و بهتر از لذت زندگانى بهره‌مند گردد . . . همانطور كه گفتم قبل از هر چيز خودم علاقه بعمر دراز دارم و ميخواهم كمتر از صد سال عمر نكنم « 1 » امروز علم پزشكى بكمك علم تغذيه قيود و حدود عمر را از سر راه برداشته و ما امروز بر خلاف اجداد و پدران خود ميتوانيم اميدوار باشيم كه ميتوانيم عمر طولانى كنيم . . . در گذشته اگر كسانى عمر طولانى ميكردند در نظر خود آنها و مردم عجيب و خارق العاده ميرسيد « 2 » .\r\nطبق يك اصل علمى ثابت شده است كه هر موجود زنده‌اى ميتواند هفت تا چهارده برابر سنّى كه بدورهء بلوغ ميرسد عمر كند ، و چون انسان در سن بيست سالگى بالغ مىشود ، پس به خوبى ميتواند لا اقل صد و چهل سال عمر كند . . . دانشمندان بسيارى با تجربهء علمى ثابت كرده‌اند به خوبى و آسانى ميتوان عمر را طولانى كرد « 3 » و خلاصه من عقيده دارم كه پيرى ابتدا از كيفيت تغذيه شروع مىشود و دانشمندانى كه در سراسر جهان در بارهء موضوع طول عمر انسانى مطالعه و تجربه ميكنند هزاران دليل محكم بر اثبات اين ادعا اقامه نموده‌اند ، و نتيجه گرفته‌اند كه سرچشمهء جوانى به يك تغذيهء خوب و با يك غذاى كامل بستگى دارد ! « 4 » اين همان موضوعى است كه ساليان دراز دانشمندان دينى با اينكه اطلاعى از علم پزشكى و غذاشناسى نداشتند ، در اثبات طول عمر امام زمان ( ع ) گفته‌اند .\r\nدانشمندان ما ميگويند : اولا خداوند اراده كرده ، امام زمان آخرين سفير و نمايندهء\r\n\r\n\r\n","description":"","footnote":"\r\n( 1 ) صفحه 12 گذرنامه براى يك زندگى نوين چاپ هفتم ترجمه آقاى مهدى نراقى\r\n( 2 ) صفحه 14 گذرنامه براى يك زندگى نوين چاپ هفتم ترجمه آقاى مهدى نراقى\r\n( 3 ) صفحه 18 گذرنامه براى يك زندگى نوين چاپ هفتم ترجمه آقاى مهدى نراقى\r\n( 4 ) صفحه 21 گذرنامه براى يك زندگى نوين چاپ هفتم ترجمه آقاى مهدى نراقى\r\n","page_name":" 143 ","page_number":151},
  {"content":"\r\n\r\nخود در ميان خلق را تا هزاران سال زنده نگاه دارد ، آيا اين كار از خداى قادر متعال بعيد است ، و آيا خدا كه اين همه كرات آسمانى ، سيارات و ثوابت ، و كهكشانها با آن همه مزايا را آفريده و هر كدام را روى نظم بديع و خيره‌كننده‌اى در مدار و مسير خود قرار داده و بگردش در آورده است ، از حفظ سلامتى و نشاط جوانى آخرين سفيرش كه خود از اسرار بزرگ آفرينش و راز بىنظير خلقت است ، عاجز و ناتوان است ؟ ! اگر ماديها ايمان بوجود خدا و قدرت و اراده او ندارند ، آيا مىتوانند قوانين مسلم طبى و طبيعى را كه خود كشف كرده‌اند ، زير پا بگذارند ؟ اگر امام زمان روى يك برنامه بسيار دقيق و منظم تغذيه كند ، و زندگى نمايد ، بطورى كه نگذارد عوامل پيرى به هيچ وجه در وى راه يابد مانعى دارد كه صدها و هزاران سال عمر كند ؟ !\r\n\r\nبعضى از معمرين عصر ما\r\nطنطاوى دانشمند معروف اهل تسنن - در جلد 17 تفسير « الجواهر » ص 225 - 226 شرحى از پزشكان آن موقع در بارهء امكان عمر طولانى آورده و سپس ميگويد « هنرى جكسن » انگليسى 169 سال زندگى نمود و در سن 112 سالگى در جنگ « فلورفيلد » شركت جست « جان بلندى » 175 سال داشت و سه تن از فرزندانش را كه هر يك متجاوز از صد سال داشتند ، ديد ! « يوحنا تنگتون » كه در سال 1797 در گذشت 160 سال زيست و فرزندانى 105 ساله داشت . « تزمابار » 152 سال ، و « كورتوال » 144 سال در جهان زيستند . اخيرا نيز مردى سياه پوست در سن دويست سالگى در گذشت » .\r\nدر مجلهء عربى الهلال صفحه 144 جلد اول سال 1939 و همچنين در جزء 2 سالنامه پارس سال 1311 شمسى صفحه 100 تحت عنوان غرائب طبيعت از يك پيرمرد چينى بنام « لى چينك » نام مىبرند كه 252 - يا 253 سال داشته است ، و سن بعضى از فرزندانش بيش از 90 سال بوده « 1 » مطابق نوشته روزنامه‌هاى اطلاعات در فاصله سال‌هاى 38 تا\r\n\r\n\r\n","description":"","footnote":"\r\n( 1 ) مهدى منتظر يا مصلح جهان ترجمه آقاى فقيه ايمانى از فضلاى اصفهان صفحه 185 و 199\r\n","page_name":" 144 ","page_number":152},
  {"content":"\r\n\r\n41 از اين افراد طويل العمر نام برده و بعضى را با عكس و تفصيلات نوشته بود : پير - مردى در امريكا در سن 180 سالگى و پير مرد ديگرى در روسيه در سن 150 سالگى در گذشت . محمد مبارك مراكشى ساكن الجزائر 162 ساله ، سعيد اسلام گيلانى مقيم تركيه 141 ساله ، سيد على فريدنى 185 ساله ، حاج عليخان رود سرى 155 ساله و كربلائى ابراهيم حيدر محله‌اى 145 ساله را بعنوان نمونه ميتوان نام برد و غير از سيد على فريدنى كه او را براى پرستارى و توجه بهتر بتهران آوردند ، و اندكى بعد مرد بقيه هنوز زنده‌اند . اينها نوشته جرائد بزرگ و مؤثر ايران و جهان بود ، و بر فرض كه در ميزان اعمار اينان چند سالى كم و زيادى روى داده باشد ، با اصل اساسى راز طول عمر كه هيچ گونه مانع مسلّمى در جلو خود ندارد ، كاملا مطابقت دارد ، و عقيده داريم كه اگر بودجه‌اى را به منظور يافتن و تحقيق در بارهء اين گونه اشخاص طويل العمر اختصاص دهند پير مردان سيصد ساله هم در گوشه و كنار دنيا يافت ميشوند .\r\nمجله نامه آستان قدس در شمارهء سوم خود نوشته است :\r\n« فاضل محترم آقاى مجتبى مينوى در كتاب 15 گفتار مينويسد كه نويسنده بزرگ جرج برنارد شاو زمانى كه 65 ساله بود كتابى نوشت و منتشر كرد ، تحت عنوان ( برگرديم به متوشلخ ) متوشلخ در ميان اروپائيان مثال براى طول عمر است . تا آنجا كه مينويسد : برنارد شاو ميگويد : « وايزمن » عالم آلمانى گفته است كه مرگ لازمهء قوانين طبيعى نيست و در عالم طبيعت از عمر أبد گرفته تا عمر يك لحظه اى ، همه نوعش هست ، آنچه طبيعى و فطرى است ، عمر جاودانى و ابدى است . بنا بر اين ، افسانهء عمر 969 ساله متوشلخ نه مردود عقل است و نه مردود علم ! در همين دوره خود ما ميزان طول عمر بالا رفته است و دليلى ندارد كه بعد از اين هم بالاتر نرود و يك روز بيايد كه بشر بعمر 900 ساله برسد » ! ! و نيز مجلهء الهلال در جزء 5 صفحه 607 - 1930 يعنى 35 سال پيش ، مينويسد : يكى از پزشكان انگليسى توانست با ابتكارات طبّى خود جوجه مرغ را تا هفده\r\n\r\n","description":"","footnote":"","page_name":" 145 ","page_number":153},
  {"content":"\r\n\r\nسال زنده نگاهدارد و هم مينويسد بعضى از دانشمندان توانسته‌اند اين آزمايش را در بارهء بعضى از حشرات انجام داده ، و عمر طبيعى آنها را تا نهصد برابر افزايش دهند ! بدين گونه كه حشره را از آلوده شدن بسم و مقابله با دشمن و كم شدن حرارت بدن كه مايهء حياتى آنست ، حفظ كند » ! بنا بر اين اگر بگفتهء دكتر هاوزر . عمر طبيعى افراد را 140 سال فرض كنيم امكان اينكه يك نفر چند هزار سال عمر كنند هست . ! !\r\nشرح زير هم براى تكميل بحث در پيرامون طول عمر امام زمان ارواحنا فداه از مجله مكتب اسلام از لحاظ خوانندگان ميگذرد .\r\n« موضوعى را كه مخالفين ما زياد بما ايراد ميكنند و سر و صدا در بارهء آن راه مياندازند ، موضوع طول عمر غير طبيعى آن حضرت است كه طبق مدارك قطعى كه بما رسيده فرزند بلا واسطهء امام حسن عسكرى عليه السّلام است و بنا بر اين بيش از هزار سال از عمر آن حضرت ميگذرد . اينها بما مىگويند : چطور ممكن است قوانين طبيعى بطور استثنائى در بارهء كسى به هم بخورد و بشرى بيش از هزار سال عمر كند ؟ ! ولى بعقيده ما اين موضوع را نميتوان يك ايراد تلقى كرد ، بلكه استبعاد و اظهار تعجبى بيش نيست . چه اينكه هيچ گونه دليل قاطعى بر محدود بودن عمر بشرى در دست نيست ، ولى ما آن را يك ايراد فرض كرده و توجه شما را بنكات زير جلب مىكنيم :\r\nاين ايراد را ممكن است ماديها و كسانى كه اساسا باصول خداپرستى اعتقاد ندارند بما كنند ، همچنان كه ممكن است از ناحيهء ملل خدا پرست غير مسلمان مانند يهود و مسيحيها بما شود . در صورت اول اين سؤال پيش مىآيد كه آيا اصول قوانين طبيعى در مورد مقدار عمر طبيعى بشر اصول ثابت و غير قابل تغييرى است ؟\r\nجواب اين سؤال از نظر دانشمندان طبيعى مخصوصا پزشكان منفى است . زيرا خود آنها همواره مشغول مطالعات و آزمايشهائى براى ازدياد عمر انسان هستند و سعى دارند بقول خودشان در اين قسمت هم بجنگ طبيعت بروند و او را مغلوب كنند ،\r\n\r\n","description":"","footnote":"","page_name":" 146 ","page_number":154},
  {"content":"\r\n\r\nاگر راستى عمر طبيعى انسان معلول اصول غير قابل تغييرى بود ، اين كوششها و مطالعات و آزمايشها ابدا معنى نداشت .\r\nصريحتر بگويم : پيرى از نظر بسيارى از علماء طبيعى درد غير قابل علاجى نيست و اميدوارند روزى بيايد كه درمان آن را از راه همين داروهاى طبيعى ! كشف كنند .\r\nچند ماه پيش بسيارى از اين مطلب را در صفحات جرائد و مجلات خوانديد يكى از پزشكان كشور رومانى بنام پروفسور « آنا اصلان » داروئى از تركيبات « نوكائين » براى درمان پيرى كشف كرده كه پس از تكميل در دسترس جهانيان قرار خواهد گرفت .\r\nاين خبر در محافل مختلف دنيا مورد بحث واقع شد . كاشف اين دارو معتقد است كه اين دارو روى سلولهاى بدن انسان تأثير خاصى دارد و آن را جوان مىكند و طبعا عمر خود را از سر ميگيرد ، و چون پيرى جز فرسودگى و پير شدن سلولهاى بدن نيست ، به اين وسيله درمان مييابد .\r\nدر بارهء امكان كشف چنين داروئى با چند نفر از اطباء معروف كشور ما نيز مصاحبه شده بود ، و بعضى صريحا امكان آن را تأييد و گزارش مزبور را قابل مطالعه دانسته بودند « 1 » ما نميدانيم كاشفين داروى مزبور در تكميل آن تا كنون چه اندازه موفقيت پيدا كرده‌اند ، همين قدر ميدانيم كه موضوع مبارزه با پيرى و تجديد عمر همواره مورد مطالعه است .\r\nچند سال پيش نيز اين خبر در دنيا انتشار يافت كه يكى از دانشمندان فرانسه طى مطالعات خود در بارهء زنبور عسل به اين نتيجه رسيده كه مشاهدات نشان ميدهد كه عمر ملكه كندو بمراتب از افراد عادى زنبورها بيشتر است و اين مطلب مربوط بتغذيهء ملكه\r\n\r\n\r\n","description":"","footnote":"\r\n( 1 ) اخبار مربوط به اين موضوع را جرائد در روزهاى 10 و 11 آذر ماه سال 1338 منتشر كردند .\r\n","page_name":" 147 ","page_number":155},
  {"content":"\r\n\r\nاز عسل خاصى است كه كارگران كندو براى او تهيه ميكنند و اين « عسل شاهانه » نصيب ديگران نميشود .\r\nدانشمند مزبور از مطالعات خود نتيجه گرفته بود كه اگر بتوان آن عسل مخصوص را به مقدار كافى در اختيار بشر گذاشت ساليان زيادى بر عمر او افزوده خواهد شد و يك عمر طولانى و غير عادى پيدا مىكند ، و هيچ بعدى ندارد ، روزى نتائج مثبتى از اين مطالعات عائد جامعه بشرى گردد .\r\nخلاصه منظور اينست كه اين موضوع يك موضوع لا ينحل و بعيدى از نظر قوانين طبيعى نيست تا چه رسد به اين كه از نظر قواى ما فوق طبيعت جاى گفتگو داشته باشد .\r\nاما هيچ چيز براى ما تعجب آورتر از اين نيست كه اين ايراد را ملل خدا پرست مانند مسيحيها و يهوديها ، بما كنند ، زيرا خود آنها امورى را براى پيغمبران خود قائلند كه اين موضوع در مقابل آنها ساده است ، مگر تولد عيسى بدون پدر و زنده كردن مردگان و شفاى بيماران غير قابل علاج آن هم از غير طرق طبى و همچنين قسمتهاى زيادى از زندگانى موسى بن عمران همه از آن امور استثنائى و بر خلاف وضع عادى طبيعت نيستند ؟ ! روشن است كه آنها در جواب خواهند گفت : خدائى كه اين افراد نمونهء خلقت را براى راهنمائى بندگانش فرستاده ، چه مانعى دارد كه براى معرفى آنها بمردم ، گاهگاه امورى بر خلاف وضع عادى طبيعت بر دست آنها ظاهر سازد ، تا همگان بدانند از طرف كسى مأموريت دارند كه قواى سركش طبيعت در برابر او خاضع و فرمانبر دارند ! البته در اين سخن حق با آنهاست و اين منطق عموم خدا پرستان است و اساسا ممكن نيست خداپرستى را پيدا كنيم كه خود را مقهور قوانين طبيعى بداند . ما هم در بارهء طول عمر امام زمان ( ارواحنا فداه ) بفرض اينكه موضوعى بر خلاف قوانين عادى طبيعت باشد ! ، همين را ميگوئيم :\r\n\r\n","description":"","footnote":"","page_name":" 148 ","page_number":156},
  {"content":"\r\n\r\n حكيمى كاين جهان پاينده دارد * تواند حجتى را زنده دارد « 1 » \r\n\r\nمهدويت در اسلام\r\nچنان كه در خلال عبارات گذشته اشاره نموديم و در اين كتاب هم مفصلا از نظر خوانندگان محترم خواهد گذشت ، پيغمبر اسلام و اهل بيت اطهار كرارا بشارت بظهور مهدى موعودى كه از نسل پيغمبر است داده‌اند ، اين مطلب خود يكى از امتيازات اهل بيت عصمت بود كه هنگام ذكر مفاخر خود از وجود مهدى آخر الزمان و ظهور دولت عالمگير او و قيام وى با شمشير و اصلاح كار جهان و تأمين عدالت عمومى در سراسر دنيا ، سخن ميگفتند .\r\nولى متأسفانه اين موضوع گاهى موجب اشتباه ، و زمانى بهانه دست بعضى از سادات و حتى مردم عادى شده ، از همان قرون اوليهء اسلامى دعوى مهدويت نموده و بنام « مهدى » عليه خلفاى وقت قيام كردند عوام كالانعام هم بدون در نظر گرفتن تمام علائم اوصاف مهدى و همه شرائط و آثار ظهور وى ، بطرفدارى از آنها برخاسته ، باعث گرفتارى خود و سائرين ميشدند ، چنان كه در خلال باب هفدهم ، و سائر ابواب ، بمناسبتهائى كه پيش آمده است ، در ردّ اعتقاد گروهى از آنها مانند كيسانيه ، واقفيه ناووسيه ، محمديه ، فطحيه و غيره سخن رفته است .\r\nاينان افرادى بودند كه بواسطه ظلم و بيدادگرى كه از خلفاى اموى و عباسى مىديدند و در پيشآمدهاى سوء منتظر منتقم حقيقى بودند بعضى جوانان سادات را كه جزئى شباهتى در نام يا دليرى يا صورت زيبا و ظاهر آراسته ، داشتند ، مهدى موعود پنداشته ، و دور او را گرفته كم كم فرقه‌اى تشكيل ميدادند . در اخبارى كه از حضرت باقر و حضرت صادق و حضرت موسى كاظم عليهم السلام رسيده پارهء از حالات آنها از نظر خوانندگان خواهد گذشت .\r\nبعلاوه در قرون بعد از ائمه و مخصوصا بعد از رحلت حضرت امام حسن عسكرى عليه السّلام نيز افراد بسيار بنام مهدى موعود چه از سادات و اولاد پيغمبر و چه افراد ديگر\r\n\r\n\r\n","description":"","footnote":"\r\n( 1 ) مجله مكتب اسلام ، شماره 2 سال دوم .\r\n","page_name":" 149 ","page_number":157},
  {"content":"\r\n\r\nكه دعوى سيادت داشتند يا رسما سيد نبودند مدعى مهدويت شده و حتى بعضى جنگها و لشكركشىها كردند كه تا كنون نيز اتباع آنها باقى هستند . مانند متهمدى سودانى و متهمدى مراكشى و مهدى سنوسى كه از اهالى ليبى بود ، و با قواى فرانسه و انگليس جنگها كردند و مردمى انبوه بطرفدارى آنها برخاستند .\r\nبعضى از اين مدعيان مهدويت تنها به ارتباط خود با مهدى موعود و باب او قناعت كردند ، تا از اين حيث به منظور پست دنيوى خود برسند ، مانند محمد بن على شلمغانى و شريعى و نميرى و بلالى كه مفصلا در باب بيست و دوم اين كتاب شرح سوء احوال آنها را ميخوانيد .\r\nلازم بذكر نيست كه اين همه اخبار و آيات كه در بارهء مهدى موعود آمده ، و طول زمان و ديدن زور و ظلم از دشمنان ، بخصوص اگر محركى هم در ميان باشد هر چه زمانه طولانى و ناكامى از پيروزى بيشتر شود زمينه براى ادعاى مهدويت بعضى از افراد ماليخوليائى بهتر فراهم مىشود . از جمله ميرزا على محمد شيرازى را كه معروف به « سيد باب » است بايد نام برد .\r\n\r\n[ بهائيت 
  ]\r\n\r\nميرزا على محمد باب\r\nدر دولت محمد شاه قاجار و صدارت حاجى ميرزا آقاسى ايروانى كه درويشى سخيف و بىتدبير بود ، و بهنگامى كه درست پانزده سال از شكست فتحعلى شاه و از دست دادن شهرهاى قفقاز ميگذشت ، و زمانى كه تازه بواسطه تهديد و فشار دولت انگليس محمد شاه افغانستان را بعد از دو سال محاصره از دست داد و با سرشكستگى و بدون اخذ نتيجه بپايتخت بازگشت ، در آن موقع كه سياست روس و انگليس يكى از شمال و ديگرى از جنوب براى دست اندازى بايران و تأمين منافع استعمارى خود شديدا سرگرم رقابت و گل آلود ساختن آب و گرفتن ماهى مقصود بودند ، و در وقتى كه مردم ايران نوعا بر اثر از دست دادن قسمتى از كشور خود و سلطهء اجانب و شيوع ظلم و تعدّى درباريان بيرحم و اجحاف و تعدّى حكام سنگدل و يغماگر و فقر و پريشانى عمومى\r\n\r\n","description":"","footnote":"","page_name":" 150 ","page_number":158},
  {"content":"\r\n\r\nبستوه آمده بودند ، و در هر شهرى شاهزاده‌اى علم مخالفت با محمد شاه برافراشته و دم از استقلال ميزد ، و در نتيجه جان و مال و عرض و ناموس مردم در معرض تلف و خطر قرار داشت ، آرى در چنين زمان حسّاسى زمينه براى يك مهدويت ديگر و ظهور امام زمان قلابى در داخلهء ايران از هر جهت فراهم بود .\r\nكارگردانى كه سر رشته‌دار كار بود ، ميدانست كه بايد از فرصت حد اكثر استفاده را نمود و كسى را وارد ميدان كرد كه بعضى از علائم مهدويت در وى باشد لا اقل ميان مردم معروف بسيادت و جوان و در واقع احساساتى و آماده هر گونه تحريك و آشوب باشد ، تا هيجانات عمومى ، خود انگيزهء ادعاى او شده نقشه از هر جهت تكميل گردد .\r\nميرزا على محمد نامى ، پسر ميرزا رضاى شيرازى ؛ چندى در بوشهر منشى تجارتخانه دائى خود بود . وى براى تحصيل علوم دينى به كربلا رفت و مدتى پاى درس سيد كاظم رشتى شاگرد شيخ احمد احسائى ، سر سلسلهء شيخيه كه در بافندگى و ادعاهاى عجيب و غريب مهارتى بسزا داشت ، و يك دسته از طلاب افراطى در درس وى اجتماع ميكردند ، حضور يافت .\r\nميرزا عليمحمد مدتى در بوشهر به منظور تسخير خورشيد در پشت بام و آفتاب سوزان آنجا برياضت پرداخته بود ؛ و از اين راه مشاعرش تكان خورده دچار خبط دماغ شد . بطورى كه تمام سلولهاى بدنش در ناراحتى و تشنّج شديدى ميسوخت .\r\nكارگردان شخصى ماهر بنام « كينياز دالگوركى » منشى سفارت روسيه در تهران بود ، و خود تظاهر باسلام ميكرد ، زن مسلمانى گرفته بود ، و حتى به لباس روحانيت در آمده و بخاطر يافتن چنين هنرمندى براى ايفاى نقش بكربلا رفته بود ، و در درس سيد كاظم رشتى و ميان طلاب جا گرفت ! كارگردان ميرزا على محمد شيرازى را براى ادعاى با بيت و ابراز ارتباط خود با امام زمان شيعيان كه شب و روز فرياد العَجَلَ العَجَلَ مردم براى ظهورش بلند بود از هر كسى ديگر بهتر و مناسب‌تر تشخيص داد ، و براى\r\n\r\n","description":"","footnote":"","page_name":" 151 ","page_number":159},
  {"content":"\r\n\r\nصيد او به كار پرداخت . « 1 »\r\nديرى نپائيد كه مردم ايران شنيدند ، ميگويند امام زمان ظهور كرده و بنا - بر اين دوران عياشى و خودكامگى شاهزادگان قاجار و ظلم و بيداد حكام آنها بسر آمده ، و عنقريب نه تنها ايران بلكه تمام جهان گلستان خواهد شد ، و ظلم و ستم براى هميشه ريشه كن مىشود ، خوشبخت كسى كه زودتر بسوى او بشتابد ! ! بديهى است كه عوام كالانعام زود باورِ رنجديدهء آن روز ايران چه غوغائى برپا كردند ، و بخصوص وقتى ديدند غالب علماى ( شيخيّه ) و سادات آنها كه اطلاع يافتند وى از پاى درس سيد كاظم رشتى برخاسته ، بوى گرويدند ، بيشتر موجب اشتباه ديگران شده ، بخيالى واهى و فقط براى رهائى از ظلم و زور به گمان اينكه اگر دير به يارى امام زمان بشتابند نزد خداوند و پيغمبر مسئول ، يا به پندار اينكه اگر كسى زودتر به او بگرود از آن سيصد و سيزده نفر ميباشند ! دسته دسته بوى گرويده ، و همانطور كه حريف بيگانه منظور داشت ، غوغائى برپا شد ! در اين بين زنى طنّاز و عشوه‌گر و زيبا بنام « زرّين تاج » دختر ملّا صالح برغانى قزوينى كه بعدها بابيها بعلاوهء لقب « طاهره » كه به او دادند « قرّة العين » هم خواندند نيز بصف آنها پيوست . اين زن باسواد و بسيار با ذوق بود و شعر پرشور و زيبا ميسرود ، چون عمويش حاج ملّا على شيخى مشرب بود ، و بعد به سيّد باب پيوست ، اين زن جوان و دلفريب هم خانه و شوهر و دو فرزندش را رها ساخت و بدنبال سر و صداى باب سيد جوان زيبا افتاد ، و دست بهر كارى زد ، در آن موقع كه زنان ايران سخت در حجاب بسر ميبردند وى با سر و روئى باز بجمع بابيها و بطرفدارى از امام زمان نو ظهور در ايران ( نه در مكه و عربستان كه محل ظهور است ) پيوست .\r\nوجود اين زن با آن آزادى و بىبند و بارى محفل احباب را رونقى ديگر بخشيد .\r\nگاهى در « بدشت » گرگان شبها را با وى بصبح آوردند و زمانى با دسته‌اى به نقاط دور\r\n\r\n\r\n","description":"","footnote":"\r\n( 1 ) شرح جالب ايفاء اين نقش را توسط كارگردان روسى و چگونگى صيد ميرزاى باب را خوانندگان در كتاب كوچك و بسيار خواندنى « كينياز دالگوركى » طبع اخير با مقدمه و پاورقيهاى مفيد مرحوم خالصىزاده بخوانند . چاپ تازه اين كتاب بنام « پرنس دالگورگى » مخصوصا با مقدّمهء مستدل آن كه به خوبى پرده از چهره حزب سياسى بهائى برميدارد ، نيز خواندنى است .\r\n","page_name":" 152 ","page_number":160},
  {"content":"\r\n\r\nو نزديك رفتند ، و از اين قبيل كارها كه گفتنى نيست و حتى در تواريخ بهائيان نيز ثبت و موجود است . فتنه باب در ايران موجب بدبختيها و زد و خوردها و پريشانيها شد و دولت و ملت را به وضع فلاكت بارى مواجه ساخت . ناچار سيد باب را كه منشأ آن فتنه و فساد بود گرفته ، چندى در شيراز و بعد در خانهء « معتمد الدوله گرجى » حاكم اصفهان كه يك نفر ارمنى مسلمان نما بود ، نگاه داشتند . معتمد الدوله به تحريك كارگردان روسى بدون اجازه از دربار به بهانهء اينكه ميخواهد با تحت نظر گرفتن باب جلو فتنه او را بگيرد ، شش ماه باب را در اندرون خانه جاى داد ، و او را تشويق بايفاى نقش خود كرد . باب هم نامه‌ها و كتابها نوشت ، و مخفيانه بشهرها فرستاد ، تا اينكه او را به ماكو فرستادند ، و در قلعه چهريق زندانى نمودند . ميرزا عليمحمد در آنجا توبه نامه‌اى به خط خود نوشت و از امام زمانى استعفا كرد و همه چيز را تكذيب نمود ، ناچار او را از آنجا به تبريز فرستادند . در تبريز جمعى از علماء در حضور ناصر الدين شاه وليعهد ، با وى گفتگو نمودند ، و ميرزاى بيچاره در پاسخ سؤالات سطحى فروماند ، و بامر ناصر الدين شاه كتك مفصلى بوى زدند . !\r\nميرزا على محمد شيرازى « باب » علنا ادعاء مهدويت كرده بود و مدعى با بيت و ارتباط و نمايندگى امام زمان بود ، اما كارگردان روسى و عوام الناس ايرانى هم نگذاشتند اين آتش خاموش شود ، بلكه هر لحظه آن را دامن زده كشور را به خاك و خون و فتنه و آشوب كشيدند .\r\nخوشبختانه در اين ميان محمد شاه قاجار پادشاه مريض ، جان سپرد و دوران صدر اعظمى حاجى ميرزا آقاسى درويش سپرى شد ، ناصر الدين شاه وليعهد جوان از تبريز بتهران آمد و بدون فوت وقت بر تخت نشست و يكى از نوابغ و شخصيتهاى برجسته سياسى و نظامى ايرانى يعنى ميرزا تقى خان امير كبير بصدارت رسيد ، و باندك زمانى اوضاع درهم پاشيدهء مملكت را سر و سامان بخشيد .\r\nميرزا تقى خان امير كبير مرد با كفايت و صدر اعظم كاردان و وزير با تدبيرى بود كه اگر دست خيانت خائنين داخلى و داس سياست خارجى نهال وجود او را قطع\r\n\r\n","description":"","footnote":"","page_name":" 153 ","page_number":161},
  {"content":"\r\n\r\nنكرده بود امروز ايران ، ايران ديگر بود . ولى همان سياستى كه تازه با ظهور امام - زمان شيرازى معركه گرمى برپا كرده بود و از آن تنور گرم نان ميگرفت ، نگذاشت اين مرد بزرگ ايران بيش از سه سال بر اين آب و خاك حكومت كند و بالاخره در حمام « فين » كاشان بسرنوشت حيات پرافتخار او خاتمه دادند و ايران را به اين روز سياه نشاندند ! امير كبير بعد از چندى كه به كار مملكت پرداخت و آشوبهائى كه در اطراف كشور پديد آمده بود فرو نشاند ، اقدام به خاموش ساختن فتنه بابيها و گوش‌مالى اين امام زمان پوشالى نمود ، و بالاخره براى اينكه نقطهء اميد كارگردان اين صحنه و مردم همج الرعا را از ميان ببرد ، دستور داد در سال 1266 ميرزا على محمد باب را در ميدان مشق تبريز تير باران كنند و با مرگ او به كلى سرو صداى بابيگرى را خاموش سازند ، بطورى كه تا او بر سر كار بود كسى جرأت نداشت از بابيگرى دم بزند .\r\nولى بعد از عزل ميرزا تقى خان امير كبير ، ميرزا آقا خان نورى مشاور مخصوص حاج ميرزا آقاسى كه در دولت امير كبير براى حفظ جان خود ، پناه بسفارت انگليس برده بود ، بر سر كار آمد و با روى كار آمدن وى بابيه دوباره مانند مورچه از سوراخها سر بدر آوردند ، و دو برادر همشهرى خود يعنى ميرزا يحيى و ميرزا حسين على نورى پسران ميرزا عباس نورى مازندرانى را با جمعى از بابيان بعد از واقعه سوء قصد و تير اندازى بناصر الدين شاه كه چند ماه زندانى بودند با وساطت سفير روسيه در سال 1269 ، آزاد نموده و ببغداد تبعيد كرد . اين دو برادر چند سال در بغداد ماندند ، ساير معروفين با بيان هم از ايران گريخته در بغداد به آنها ملحق شدند ، چون در آنجا هم وجودشان را خطرناك تشخيص دادند ، و در روز اول محرم كه روز ولادت باب است بجشن و شادمانى پرداختند با اعتراض مسلمانان و دخالت دولت ايران دولت عثمانى آنها را به شهر « ادرنه » واقع در تركيه تبعيد كرد . در ادرنه اختلاف دو برادر ميرزا حسين على و ميرزا يحيى كه هر كدام خود را جانشين باب ميدانست بالا گرفت .\r\nكار به زد و خورد و رسوائى كشيد و بعد از چند سال ميرزا يحيى كه بابيها او را « صبح\r\n\r\n","description":"","footnote":"","page_name":" 154 ","page_number":162},
  {"content":"\r\n\r\nازل » ناميدند ، بجزيره قبرس و ميرزا حسين على به شهر « عكّا » واقع در فلسطين كه آن موقع در دست دولت عثمانى بود تبعيد گرديد .\r\nدر اين موقع عدهء كمى از بابيها بناچارى ميرزا يحيى « صبح ازل » را بنصّ صريح باب جانشين بلا فصل ميرزا عليمحمد دانسته و به « ازلى » معروف گشتند ، و بقيه كه اكثريت داشتند ميرزا حسين على كه خود را « بهاء اللَّه » معرفى ميكرد برياست بر گزيده به « بهائى » مشهور شدند ، و بالاخره كارگردان ماهر كه از دير زمانى چشم طمع به اين آب و خاك دوخته بود ، رل خود را خوب ايفا كرد و نگذاشت دامنهء اين سر و صدا فرو نشيند و عوامل كار و ايادى ! آنها از داخلهء اين كشور ريشه كن شود و حتى تا كنون هم ول كن معامله نيستند . با اين فرق كه از وقتى كه آن دو برادر به قبرس و عكّا تبعيد شدند ، رابطه آنها با روسيه قطع ، و بعد از جنگ جهانى اول كه هر دو منطقه به تصرف انگلستان در آمد ، « عباس افندى » پسر ميرزا حسين على به پاس خدمات صادقانه به بريتانياى كبير به لقب « سِرْ » مفتخر شد ! و از آن روز « سر عبد البهاء » خوانده شد ! ! بعدها نيز نوهء او « شوقى افندى » يكى از عاملين مؤثر اجراى سياست دولت مزبور در ايران بشمار آمد .\r\n\r\nرواياتى كه دستاويز بهائيان شده\r\nبطورى كه از نظر خوانندگان گذشت ، فرقهء بابى و ازلى و بهائى بطور سياسى در ايران پديد آمد ، و از اين رو بايد آن را اولين و قديميترين حزب سياسى دست نشاندهء بيگانه دانست ، ولى خود آنها براى اينكه اين راز را مكتوم دارند ، دست و پا كرده به آن رنگ دين و مذهب ! داده و از لابلاى ده‌ها آيات و صدها علائم ، و رواياتى كه در اين كتاب و ساير كتب دينى در بارهء مهدى موعود شيعه رسيده ، چند آيه را سرقت و تحريف و بعضى از روايات را بدون ذكر اول و آخر آنها كه ضدّ مقصود آنان بوده است و جزئى شباهتى به مقصود آنها داشته بيرون كشيده و در كتب خود مانند « ايقان » ميرزا حسين على مازندرانى و « فرائد » ميرزا ابو الفضل گلپايگانى آورده ، و از آن راه سيد باب\r\n\r\n","description":"","footnote":"","page_name":" 155 ","page_number":163},
  {"content":"\r\n\r\nو ميرزا حسين على مازندرانى را مصداق آنها قرار داده‌اند .\r\nگاهى ميرزا على محمد شيرازى متولد در شيراز سال 1235 پسر ميرزا رضا بزاز شيرازى را همان مهدى موعود جهان معرفى كرده ! و زمانى ميرزا حسين على پسر ميرزا عباس نورى مازندرانى را عيسى بن مريم كه از آسمان فرود آمده و همان امام حسين ميدانند كه رجعت كرده به دنيا بازگشته است ! در يك جا مهملات و عربىهاى دم نكشيده سيد عليمحمد شيرازى را كه زن بچه مرده از خواندن و شنيدن آن ميخندد و احكام تازهء ميرزا حسين على را كه مادر و عمه و خاله و دختر و خواهر جز زن پدر را بر تمام بهائيان حلال كرده « 1 » و مردم را از قيود متين دين اسلام راحت نموده ، يا « بيان » و « اقدس » كتاب جديد و شرع جديد و قضاء جديد و امر جديد و تازه دانسته و برخى از رواياتى كه در اين كتاب وارد شده دليل بر صدق مدعاى خود گرفته‌اند ! در يك جا نام حزب سياسى بهائى را « امر اللَّه » نهاده و با آيه   أَتى أَمْرُ اللَّهِ فَلا تَسْتَعْجِلُوهُ   و آيه  يُدَبِّرُ الْأَمْرَ مِنَ السَّماءِ  « 2 » و بعضى از احاديث كه ذيل آنها وارد شده تطبيق ميكنند و در جاى ديگر  جاءَ الْحَقُّ وَ زَهَقَ الْباطِلُ  را كه بهترين شاهد نيامدن مهدى موعود است ، كه با آمدن وى دولتهاى باطل به كلى از ميان ميرود ، دليل بر ظهور سيد باب ميگيرند ! هر حديث ، و هر آيه قرآنى را با رأى و ميل خود معنى ميكنند و از آن سوء استفاده مينمايند ! عوام بيچاره نيز كه هميشه تنها بقاضى ميرود و در اين گونه موارد كه جز كتب پر زرق و برق بهائيان و تواريخ پر آب و تاب و حكايات ساختگى و تواريخ آنها چيزى نميشنود ، و از علماى مطلع سؤالى نميكند ، و بكتبى كه در ردّ بهائيان نوشته شده و تمام حرف‌هاى آنها و اصل و فرع آن را با كمال بيطرفى شرح داده‌اند مراجعه نكرده ، فريب آنها را خورده دل به آن سراب فريبنده ميدهد . رفته رفته از جادهء روشن ديانت اسلام و مذهب حقّه شيعه بسياه‌چال بهائيگرى مىافتد ! در صورتى كه\r\n\r\n\r\n","description":"","footnote":"\r\n( 1 ) ميرزا بهاء در اقدس از ميان محارم فقط زن پدر را حرام دانسته لذا اگر يكفرد بهائى بخواهد با سائر محارم خود نزديكى كند به حكم اقدس مانعى ندارد ، و كسى را حق ايراد نيست ! لقد حرّمت عليكم ازواج آبائكم . . .\r\n( 2 ) سوره سجده آيه 4\r\n","page_name":" 156 ","page_number":164},
  {"content":"\r\n\r\nاگر آنها كمى چشم و گوش خود را باز ميكردند ، و در همان كتب بهائيان دقيق مىشدند ، ميتوانستند سخافت اين ديانت جديد ! و سستى اين بناى متزلزل را به خوبى درك نمايند .\r\n\r\nسيد باب و كتاب بيان او\r\nسيد عليمحمد شيرازى در آغاز كار خود را « ذكر » ناميد تا بعد آيهء شريفه  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  و آيهء  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  را تطبيق به خود كند ! به همين جهت معروف به « سيد ذكر » شد بعد كه از سادگى عوام كالانعام استفاده كرد ، خود را « باب » امام زمان ناميد و گفت من واسطه ميان مردم و حضرت هستم ! .\r\nسپس كه پيشرفتى در كار خود ديد ، ادعاى مهدويت نموده و گفت خود امام زمانم كه هزار سال منتظر او هستيد ! و از آن پس كه اقبال مردم تيره بخت و ساده لوح را مشاهده كرد ، مانند نمرود و فرعون كه از حماقت مردم سوء استفاده كردند پا را بالاتر نهاده و ادعاى پيغمبرى بلكه الوهيت و خدائى نمود ! ! ميرزا عليمحمد كتابهائى نوشت ، و هر چه بذهن آشفته‌اش ميرسيد ، بدون فكر و تأمل بيدرنگ بقلم مىآورد و بسرعت مينوشت . به همين جهت آثار او آنچنان آشفته و نامفهوم و درهم و برهم و مغلوط است كه خود بهائيان هم از افشا و نقل آن جدا خوددارى ميكنند ! معروفترين اثر سيد باب « بيان » است كه آن را كتاب آسمانى ميدانست و عقيده داشت كه خداوند بر او نازل كرده و بايد مردم مطابق آنچه در آنست عمل كنند .\r\n\r\nنمونهء از احكام باب\r\nباب در آن كتاب چيزهائى گفته و احكامى وضع كرده كه بد نيست خوانندگان قسمتى از آن را بدانند . سيد باب خواندن كتب آسمانى قبل از ظهور خود را حرام كرده و سوزانيدن آنها و جميع كتب علمى را واجب قرار داده ! مكرر تصريح نموده كه دين وى تا سالهائى بعدد حروف « مستغاث » ( دو هزار و يك سال ) باقى\r\n\r\n","description":"","footnote":"","page_name":" 157 ","page_number":165},
  {"content":"\r\n\r\nخواهد بود . هر كسى در خلال اين مدت ظاهر گردد ، و كتاب و آيات يا احكامى بياورد ، نبايد از او قبول كرد ! تعليم و تعلّم و تدريس تمام علوم و كتب را غير از كتابهاى خودش حرام كرده ! حج بيت اللَّه را باطل و بطور كلى نسخ كرده و وصيت نموده كه هر گاه مرد مقتدرى در امت او پيدا شد ، خانهء خدا را كه در مكه مى - باشد خراب كند ، و هر كس استطاعت داشته باشد خانهء محل ولادت او را در شيراز حج كند ! اگر يكنفر بابى بر يكنفر يا بر جماعتى وارد شود ! بايد مبادرت به گفتن « اللَّه اكبر » كند ، و آن فرد يا جماعت در جوابش « اللَّه اعظم » بگويند و اگر يك زن بابيه بر يكنفر يا جماعتى وارد شود « اللَّه ابهى » بگويد و آن نفر يا جماعت در جوابش « اللَّه اجمل » بگويند ! بر هيچ مرد بابى و زن بابيه جايز نيست كه در اموال منقول و املاك غير منقول خود تصرف كند ! و بهره بردارى نمايد . اگر چه به مقدار تسع تسع و عشر عشر باشد ! مگر آنكه باب يا امناء وى آنها را پاك كرده باشند . هر كس دعوت باب را بشنود و بوى ايمان نياورد تمام اموالش بر باب و امناء وى حلال و مصادره مىشود ! اساس ازدواج را فقط منوط به رضايت طرفين دانسته و طلاق را بدست مرد قرار داده ، و رجوع را بعد از نوزده روز تجويز كرده . هر زنى را مىشود نوزده مرتبه ! طلاق داد و سپس حرام ابدى مىشود . هر گونه استدلالى را غير از كتب خود لغو و باطل دانسته است . . . « 1 »\r\n\r\nسطورى چند از كتاب بيان باب « 2 »\r\nبراى اطلاع خوانندگان از سخنان ميرزا على محمد باب نقل قسمتى از آن خالى از تفريح نيست ! اگر خوانندگان خواه آنها كه تسلّط كامل بر زبان عربى دارند ، و خواه\r\n\r\n\r\n","description":"","footnote":"\r\n( 1 ) نقل باختصار از كتاب نفيس و ارجدار « مفتاح باب الابواب » ترجمه آقاى فريد گلپايگانى از علماى محترم تهران .\r\n( 2 ) بموجب تصريح خود سيّد باب در باب اول از واحد ششم كتاب بيان فارسى ، آنچه از قلم سيد باب صادر شده است همه مسمّى به « بيان » است . اين چند قسمت كه نقل مىشود عينا از بيان سيّد باب در كتاب « شئون خمسه » تأليف باب است ، كه بعقيدهء وى و پيروانش همگى وحى آسمانى و منزل من اللَّه است ! !\r\n","page_name":" 158 ","page_number":166},
  {"content":"\r\n\r\nآنها كه سيد باب را « نقطه اولى » ميدانند ، چيزى از اين كلمات فهميدند ، اين جانب را نيز متوجه كنند كه مزيد بر تشكر است ! سيد باب مينويسد :\r\n« انا قد جعلناك جلالا جليلا للجاللين ، و انا قد جعلناك جمالا جميلا للجاملين ، و انا قد جعلناك عظاما عظيما للعاظمين ، و انا قد جعلناك نورا نورانا ، نويرا للناورين و انا قد جعلناك تماما تميما للتامتين ، قل انا قد جعلناك عزانا عزيزا للعاززين ، قل انا قد جعلناك حبانا حبيبا للحاببين ، قل انا قد جعلناك شرفانا شريفا للشارفين ، قل انا قد جعلناك قهرانا قهيرا للقاهرين ، قل انا قد جعلناك بطشانا بطيشا للباشطين . . . » !\r\nبسم اللَّه القادم القدام ، بسم اللَّه القادم القدوم ، بسم اللَّه القادم القدمان ، بسم اللَّه القادم المتقدم ، بسم اللَّه المتقدم المقتدوم ، بسم اللَّه القادم المتقادم ، بسم اللَّه المستقدم المستقدم ، بسم اللَّه القدم ذى القدمين ، بسم اللَّه القدم ذى القدومين ، بسم اللَّه القدم ذى المقادم . . . » باللَّه اللَّه القادم القدام ، باللَّه القادم القدوم ، باللَّه اللَّه القادم القدمان باللَّه اللَّه ذى القادمات باللَّه اللَّه القدم ذا الاقدام ، باللَّه اللَّه القدم ذى الاقادم ، باللَّه اللَّه القدم ذى المتقادم ، باللَّه اللَّه القدم ذى المستقادمات . . . » ! !\r\nاننى انا اللَّه لا إله الا اياى و اننى انا اللَّه ذو الالهين ، اننى انا اللَّه لا إله الا اياى و اننى انا الواحد ذو الوحادين ، اننى انا اللَّه لا إله الا اياى و اننى انا العزيز ذو العزازين اننى انا اللَّه لا إله الا اياى و اننى انا الصمد ذو الصمادين ، و اننى انا اللَّه لا إله الا انا العدل ذى العدالين . . . » ! ! !\r\nبسم اللَّه البهى الابهى الحمد للَّه قد اظهر ذاتيات الحمدانيات باطراز طرازا طرزانية ، و اشرق الكونينات الذاتيات باشراق شوارق شراق شراقية ، و الاح الذاتيات البازخيات بطوالع بدايع رقائع مناسع مجد قدس متناعية حمدا اطلع و اضاء و اشرق فانار و برق فانار و اشرق فاضاء و شعشع فارتفع و تطع فامتنع حمدا شراقا ذو الاشتراق و براقا ذو الابتراق و شقاقا ذو الاشتقاق و ابراقا ذو الارتقاق . . . » ! ! ! !\r\nسيد باب در هر بخشى از شئون خمسه و بعضى از الواح خود و غير آنها ، بدين گونه كلمات بىسروته كه زنان بچه مرده هم به آن مىخندند بهم بافته است ! بقيهء آثار او هم\r\n\r\n","description":"","footnote":"","page_name":" 159 ","page_number":167},
  {"content":"\r\n\r\nاز همين قبيل است . جالب اينست كه جانشين وى ميرزا حسين على مازندرانى كه خيال نميكرده وقتى اين كتابها بدست غير بهائيها هم بيافتد ، در كتاب خود بنام « ايقان » صفحه 178 در بارهء فضل و دانش سيد باب و آثار قلمى او كه بهترين نمونه آن را در اينجا ملاحظه نموديد ، با اصرار هر چه تمامتر از تمام پيغمبران بالاتر برده و به اين كلمات خنده‌آور باليده است . وى مينويسد : « چشم امكان چنين فضلى نديده و قوه سمع اكوان چنين عنايتى نشنيده كه آيات بمثابهء غيث نيسانى از غمام رحمت رحمانى جارى و نازل شود - چه كه انبياى اولو العزم كه عظمت قدر و رفعت مقامشان چون شمس واضح و لائح است مفتخر شدند هر كدام بكتابى كه در دست هست و مشاهده شد ، و آيات آن احصاء گشته و از اين غمام رحمت رحمانى اين قدر نازل شده كه هنوز احدى احصاء ننموده . چنانچه بيست مجلد الان بدست مىآيد و چه مقدار كه هنوز بدست نيامده و چه مقدار هم كه تاراج شده و بدست مشركين افتاده » ! ! و البته ميدانيد كه منظور ميرزا بهاء از « مشركين » مسلمانان هستند ! كه چون ايمان بخدائى او نياورده‌اند « مشرك » ميباشند ! !\r\n\r\nحسين على مازندرانى و آثار او\r\nسيد باب مكرّر در بيان تصريح نموده كه « دين وى تا سالهائى بعدد حروف مستغاث » ( دو هزار و يك سال ) باقى خواهد بود ، هر كسى در خلال اين مدت ظاهر گردد ، و كتاب و آيات يا احكامى بياورد ، نبايد از او قبول كرد » مع الوصف هنوز چند سالى از قتل باب و باصطلاح خودش تأسيس دين او نگذشته بود كه حسين على مازندرانى ادعاى « مَنْ يُظْهِرُهُ اللَّهُ » و ظهور جديد كرد ، و خود را « بهاء اللَّه » ناميد و دو كتابى بنام « اقدس » به زبان عربى در احكام دين خود ! و « ايقان » به فارسى در تشريح ادعاى باب و تحريف و تفسير مضامين آيات قرآنى و اخبار اسلامى و دگرگون ساختن حقايق و واقعيات ، نوشت و كم كم رئيس بلا منازع پيروان باب شد . حسين على در كتاب\r\n\r\n","description":"","footnote":"","page_name":" 160 ","page_number":168},
  {"content":"\r\n\r\n« اقدس » بيشتر احكام دين باب را كه سر بافتضاح برداشته و باعث مسخره خرد و كلان بود ، نسخ كرد ، و چيز بهترى كه بعقلش ميرسيد بجاى آن گذاشت ! چنان كه در يادداشتهاى « كينياز دالگوركى » يعنى پديد آورندهء « باب و بهاء » مينويسد مطالب الواح « بهاء » را در سفارت روس انشا نموده و بعد براى او ميفرستادند ، و او خود اصلاحات خنكى ميكرد ! و بگفتهء مرحوم عبد الحسين آيتى يعنى بزرگترين مبلغ سابق بهائيها كه بعد از پى بردن بفساد بهائيت برگشت ، در كتاب « كشف الحيل » و كتاب كوچك « سِر عبد البها و انگليس ! » بهاء در اصلاح كتاب اقدس از مشاورين خود كه از جمله « مشكين قلم » بود ، و در نوشتن كتاب « ايقان » از مراشد صوفيه و نوشتجات آنها استفاده ميكرد ! نكته جالب اينست كه باب و بهاء هر دو ايرانى بودند ، ولى كتابهاى آنها غالبا عربى ، آن هم چه عربى ، كه بايد از آن پناه به خدا برد ، تازه اين كتابهاى عربى پيغمبران ايرانى را بايران مىآوردند و براى ايرانيان ترجمه ميكردند ! !\r\n\r\nنمونه‌اى از احكام بهاء در كتاب اقدس\r\nبهاء در كتاب اقدس كه به نظر خود مثل قرآن نوشته است ! نماز را نه ركعت در سه وقت صبح و ظهر و شب قرار داده ، « 1 » قبله بهائيان شهر عكّاء محل تبعيدى وى ( واقع در كشور اسرائيل ) است ، و ميگويد خدا آنجا را محل طواف ملاء اعلى و محل اقبال مردم شهرهاى بقاء و محل صدور امر براى سكّان ارض و سماء قرار داده ! نماز جماعت هم باطل است ! روزه را نوزده روز آخر ماه اسفند تعيين كرده كه نوروز ، عيد فطر اهل بهاء باشد ! ( نميدانيم اصولا مؤمنين و مؤمنات بهائى چقدر به اين احكام عمل ميكنند ) حج بهائيان زيارت شهر عكاء و قبر بهاء است . دزد بهائى را بايد تبعيد كرد و سپس حبس نمود و در مرتبه سوم داغى در پيشانى او بگذارند تا هيچ شهرى و مردمى او را نپذيرند ! ! هر مرد و زن بهائى كه زنا كردند ، بايد نه مثقال طلا به « بيت العدل » براى تقويت امر بهاء بپردازند . و اگر باز هم زنا كردند هيجده مثقال طلا از آنها بگيرند .\r\nاستماع موسيقى حلال است ! هر بهائى كه خواست ديه‌اى بپردازد بايد ثلث آن را به\r\n\r\n\r\n","description":"","footnote":"\r\n( 1 ) البته بهاء صريحا در اقدس نماز را تشريع نكرده ، بلكه گفته است آن را در ورقه جداگانه‌اى نوشتيم ! و بعد در كتاب « گنجينه احكام » مينويسد : آن ورقه را ؟ ؟ ؟ ؟ ؟ ؟\r\n","page_name":" 161 ","page_number":169},
  {"content":"\r\n\r\n« بيت العدل » بدهد . كسى كه خانه‌اى را عمدا آتش زد ، او را بسوزانيد ! بيش از دو زن نگيريد « 1 » منى و نطفه مرد و زن پاك است ، اين رحمت خدا بر اهل بهاست ! تمام اشياء پاك است « 2 » با تمام اديان با روح و ايمان معاشرت كنيد . از ميان محارم فقط زن پدر حرام است « 3 » اگر كسى لواط كرد ، طورى نيست ! و ما از بيان حكم آن حيا داريم ؟ ! « ما پاره‌اى از مردم را مىبينيم كه آزادى ميخواهند و بدان افتخار ميكنند آنها در نادانى آشكارند : زيرا آزادى بفتنه‌اى منتهى مىشود كه آتش آن خاموش‌شدنى نيست » ! « 4 »\r\n\r\nبهاء و ايقان كتاب آسمانى او\r\nسبك انشاء كتب ميرزا حسين على مانند « باب » اعم از فارسى و عربى پر از اغلاط املائى و بر خلاف قوانين صرفى و نحوى و قواعد زبان عربى و فارسى است . كتاب « ايقان » را بهاء در بغداد پيش از تبعيد به تركيه نوشته و هر كس مطالعه كند خيال مىكند ، تأليف يكنفر صوفى عارف مسلك بسيار غليظ است . در حقيقت نيز چنين بود ، زيرا بهاء خود از دراويش خانقاه ديده بود ، و هر چه داشت همان تعبيرات عرفانى و مهملات صوفيه بود . گلپايگانى در صفحه 25 « فرائد » تمام كتب بهاء و در موارد ديگر بخصوص « ايقان » را كتاب آسمانى دانسته و ميگويد : خود بهاء تصريح فرموده كه اين كلمات ، كلمات الهيه است و اين صحف آيات سماويه‌اند ، از خود نميفرمايند و به غير ما اذن اللَّه\r\n\r\n\r\n","description":"","footnote":"\r\n( 1 ) خود جناب بهاء چهار زن رسمى داشته است .\r\n( 2 ) بقول مرحوم آيتى حتى فضله سگ ! !\r\n( 3 ) بنا بر اين مادر و خواهر و دختر و عمه و خاله در ديانت مقدسه بهائى حكمى ندارد آيتى ميگويد : اينكه زن پدر را حرام كرده از پسرش عباس افندى ميترسيده ! ! ؟\r\n( 4 ) نقل باختصار از مفتاح باب الابواب .\r\n","page_name":" 162 ","page_number":170},
  {"content":"\r\n\r\nتكلم نميكنند . . . چندان كه كلمه مباركه « ان البهاء ما ينطق عن الهوى » مسموع ملل گشت » ! ! « 1 » اكنون خوانندگان با كمال بيطرفى ، بامور ذيل كه براى نمونه و رعايت اختصار از كتاب ايقان نقل مىشود توجه كنند و به بينند آيا چنين كتابى از آسمان آمده است و گويندهء آن خداست ؟ ! 1 - اى برادر ! جهدى بايد تا ايام باقى است . . . تا آنجا كه نصحت اين عبد ص 19 حال اى برادر ملاحظه نما ص 47 ( آيا خداوند به بندگانش برادر ميگويد و خود را بنده « عبد » ميخواند ؟ ) 2 - حال اين بنده ! رشحى از معانى اين كلمات را ذكر مينمايم ص 23 3 - در روايات و احاديث جميع اين مضامين هست . . . و اين عبد ! بواسطه شهرت اين احاديث و اختصار ديگر متعرض ذكر عبارات نشده‌ام ص 26 ( ! ) ( بهاء مكرر در اين كتاب ميگويد في البحار و في الكافى آيا چنين كسى خداست ؟ ) .\r\n4 - في الكافى ص 210 - في البحار ص 211 - از آن جمله در دعاى ندبه ميفرمايد 29 ص ( كى ميفرمايد ؟ ) 5 - پس اى سائل بايد بعروة الوثقى متمسك شويم كه شايد از شام ضلالت بنور هدايت راجع شويم ص 31 ( مگر خدا گمراه بوده كه ميخواهد هدايت شود ؟ ) 6 - روزى در مجلسى نشسته بودم ، شخصى از علماى معروف وارد شد ، بمناسبتى اين حديث را ذكر نمود و فرمود ص 32 ( آيا اين سخن خداست ؟ ) 7 - در صفحه 145 مفصلا از حاج كريمخان كرمانى شاگرد سيد كاظم رشتى و رئيس شيخيه عصر خود كه رقيب سيد باب بوده نكوهش نموده و مينويسد : « در كتاب يكى از عباد كه مشهور بعلم و فضيلت و خود را از صناديد قوم شمرده و جميع علماى راشدين را ردّ و سب نموده ! چنانچه در همه جاى از كتاب او تلويحا و تصريحا مشهود است و اين بنده ! چون او را بسيار شنيده بودم ، اراده نمودم كه از رسائل او قدرى ملاحظه نمايم ، بارى كتب عربيه او بدست نيافتاد ، تا اينكه شخصى ذكر كتابى\r\n\r\n\r\n","description":"","footnote":"\r\n( 1 ) كدام ملل ؟ البته ميدانيد كه گلپايگانى اين جمله را از آيه شريفه   ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   گرفته است ، كه خداوند صدق گفتار حضرت ختمى مرتبت را ميستايد . ببين تفاوت ره از كجاست تا بكجا !\r\n","page_name":" 163 ","page_number":171},
  {"content":"\r\n\r\nاز ايشان كه مسمى به « ارشاد العوام » است در اين بلد يافت مىشود . اگر چه از اين اسم رائحه كبر و غرور استشمام شد كه مردم را عوام و خود را عالم فرض نموده و جميع مراتب او في الحقيقه از همين اسم كتاب معلوم و مبرهن شد كه در سبيل نفس و هوى سالكند و در تيه جهل و عمى ساكن . . ( ! ) با وجود اين كتاب را طلب نموده چند روز نزد بنده بود و گويا دو مرتبه در او ملاحظه شد » ! ! اكنون بايد از جناب ابو الفضائل ! پرسيد گويندهء اين كتاب خداست و آيا حسين على راست گفته كه خود نفرموده و آيات سماوى است ؟ اگر راست گفته دروغ او از همين چند مورد كاملا مشهود است ، و اگر دروغ گفته كه پيغمبر دروغگو به درد اهل بهاء مىخورد ، و در هر حال چرا گلپايگانى اين قدر پا روى وجدان و عقل خود بگذارد و چنين ادعائى كند ، كه خود و جناب بهاء و تمام احباب را رسواى دو جهان نمايد ؟\r\nبيچاره آنها كه از پيروى قرآن مجيد و خاتم النبيين ( ص ) و گويندهء نهج البلاغه و ساير ائمه دين روى بر تافته به اين اكاذيب و جعليات و هواپرستىها ، دل بسته كوركورانه بسوى جهنم ميروند .\r\n آه آه از دست صرافان گوهر ناشناس * هر زمان خرمهره را با در برابر ميكنند \r\n\r\nابو الفضل گلپايگانى و كتاب فرائد او\r\nميرزا ابو الفضل گلپايگانى ، شخصى وازده و مفلوك بيچاره‌اى بوده كه از فرط فقر و تنگدستى توسط يكنفر ماهوت فروش بهائى ، بمسلك بهائيگرى ميگرود . وى كه در دسيسه بازى و قلب حقايق و پشت هم اندازى در بيان و قلم استاد بوده ، چون بوادى بهائيت افتاد ، و از جامعه مسلمين طرد شد ، كينهء مسلمين و علماى اسلام را بدل گرفت ، و تا سر حد توانائى در منحرف كردن مردم از اسلام و سوق آنها بحزب بهائى كوشيد ، و در اين راه از هيچ گونه دروغ و تقلب ، و دستبرد بآيات و احاديث اسلام خوددارى نكرد . اثر معروف او كتاب « فرائد » است كه آن را بقول خودش در استدلال\r\n\r\n","description":"","footnote":"","page_name":" 164 ","page_number":172},
  {"content":"\r\n\r\nبه صحت دعوى باب و بهاء نوشته مشتمل بر سه فصل : استدلال بآيات قرآنى و استدلال باحاديث و اخبار و دليل تقرير .\r\nميرزا ابو الفضل كه سرآمد تمام بهائيان بوده و باب و بهاء طفل دبستان او نميشوند ! از ميان آن همه آيات و رواياتى كه قسمت عمدهء آن را در اين كتاب راجع به مهدى موعود اسلام ميخوانيد ، فقط چند آيه و چند حديث را دستاويز قرار داده و مثل بهاء در ايقان اغلب آنها را تحريف و تبديل نموده اول و آخر آن را زده و مورد سوء استفاده قرار داده است كه در پاورقيهاى اين كتاب تقريبا همه آن را آورده‌ايم .\r\nوى در اثبات حقانيت دعوى « بهاء » كه عمده نظرش در آن كتاب نيز همين است ميگويد : « اگر كسى مدعى شارعيت شود و شريعتى تشريع نمايد و آن را به خداوند نسبت دهد ، و آن شريعت ، نافذ گردد و در عالم باقى بماند اين نفوذ و بقا برهان حقيقت آن باشد » ! ! در صورتى كه هر كسى ميتواند ادعاى چنين شارعيت بكند و احكام و شريعتى از پيش خود تشريع نمايد و بعد هم با سماجت و خود سرى در حفظ دكان خود بكوشد . . .\r\nراجع به نفوذ بهائيت كه دليل عمده اوست ، بايد ديد ، تا كنون چقدر موثر بوده ، و بعد از صد سال چه كرده ؟ در ايران كه مركز اين دعوى بوده و تمام فعاليتها و پولها و نفوذ و قدرت را از اين آب و خاك دارند ، فعلا جمع كل افراد بهائى نسبت بساير اقليتها چقدر است ؟ در اروپا هم كه يا به كلى خبرى نيست و هر چه ميگويند مانند ساير گفته‌هاى اعضاء اين حزب همه دروغ است ، و يا بنام اسلام و مسلمانان روشنفكر خود را جا زده و بعد كم كم پاى باب و بهاء و آئين او را بميان ميكشند و سپس عكسها برداشته و شرح و تفصيلها نوشته كه بله در اقليم امريكا و اقليم افريقا و آسياى جنوب شرقى و ساير اقاليم روى زمين چقدر بهائى وجود دارد و امر اللَّه چه پيشرفتها كرده است ! !\r\n\r\nدر بارهء حديث كعب الاحبار\r\nبطورى كه گفتيم غالب گفته‌هاى گلپايگانى را بمناسبت آيات و روايات اين كتاب جواب داده‌ايم . فقط در صفحه 275 روايت كعب الاحبار ذكر شده كه هر چند خود روايت چندان دلالتى براى منظور او ندارد ، ولى گلپايگانى آن را با شرح و بسطى\r\n\r\n","description":"","footnote":"","page_name":" 165 ","page_number":173},
  {"content":"\r\n\r\nاز كتاب « اليواقيت » شعرانى از شيخ تقى الدين كه هر دو از علماى اهل تسنن ميباشند نقل مىكند و در آنجا از آيهء  لِكُلِّ أُمَّةٍ أَجَلٌ  كه معنى بسيار روشنى دارد و مقصود اينست كه هر دسته‌اى از مردم سرنوشتى و مدتى دارند كه چون فرا رسد ، از چنگ مرگ نميتوانند فرار كنند ، و همچنين آيه  يُدَبِّرُ الْأَمْرَ مِنَ السَّماءِ   ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ  و آيه  يَسْتَعْجِلُونَكَ بِالْعَذابِ  كه مربوط به تدبير آفرينش و قيامت است حد اكثر سوء استفاده را نموده و آنها را كه هيچ ربطى بهم ندارند ، مربوط بهم دانسته و بهره بردارى زيادى كرده است ! ! اصل حديث كعب الاحبار بدون ذكر سلسله سند است ، و خود كعب نيز يكنفر يهودى بوده كه تظاهر به مسلمانى مينموده و نزد عثمان و معاويه جايگاهى بزرگ داشته است ! در كتب رجال و حديث شيعه از « كعب الاحبار » سخت نكوهش شده و او را دروغگو ، يهودى ، جاعل حديث دانسته‌اند . از اين رو حديث وى به كلى از درجهء اعتبار ساقط و قابل هيچ گونه بحث و بررسى و استدلال نيست ، چنان كه علامهء مجلسى نيز در همين كتاب مكرر تصريح كرده است « 1 » ما از ميان كتب بهائى در پاورقيهاى اين كتاب فقط نظر به « ايقان » حسين على ، و « فرائد » گلپايگانى داشته‌ايم ، چون اساس ساير نوشته‌هاى بهائيگرى در نقل آيات و روايات و شواهد تاريخى و تأويل هر مطلبى بنفع دعوى باب و بهاء ، همين دو كتاب است . لذا آب را از سرچشمه گرفته و ديگر بساير آثار اين حزب سياسى نپرداخته و اهميتى به آن نداده‌ايم .\r\n\r\n\r\n","description":"","footnote":"\r\n( 1 ) خوانندگان پاسخ كامل و جامع گلپايگانى را در بارهء آيات فوق در كتاب « بهائى چه ميگويد » ج 1 - صفحه 66 و كتاب « رهبران بزرگ » تأليف آقاى مكارم شيرازى صفحه 149 - بخوانند .\r\n","page_name":" 166 ","page_number":174},
  {"content":"\r\n\r\n\r\nمهدى موعود شيعه ارواحنا فداه\r\nآيات و اخبارى كه در اين كتاب بزرگ راجع به مهدى موعود شيعه رسيده است ميگويد : آن حضرت در سال 255 هجرى در شهر سامره متولد شده ، پدرش امام حسن عسكرى عليه السّلام و مادرش نرجس خاتون است ، غيبت طولانى خواهد داشت كه مردم بسيارى دچار حيرت و سرگردانى شده و از اعتقاد به او برميگردند و بقيه بر عقيدهء خود ثابت مانده ، روز و ماه و سال ظهور او را هيچ كس جز خدا نميداند آنگاه در روزى كه تمام كره زمين را ظلم و ستم فرا گرفته ، و بشريّت دادرسى نداشته باشد كه بداد آنها برسد ، خداوند متعال او را در شهر مكه آشكار نموده و نخست سيصد و سيزده نفر از اطراف شتافته و بسرعت برق يك شبه در آنجا حضور يافته و صبح آن روز با وى به منظور ريشه كن ساختن اساس ظلم و فساد و اصلاح جهان و تشكيل حكومت واحد جهانى و عدالت اجتماعى بيعت ميكنند .\r\nسپس جبرئيل با صدائى كه تمام اهل عالم هر كس بلغت و زبان خود آن را ميشنوند ، ظهور او را اعلام نموده ، و نام او و پدرش را ميبرد ، آنگاه آن حضرت از مكه حركت نموده و بكوفه و نجف مىآيد و در آنجا با لشكرى كه حدّاقل ده هزار نفر مردان فداكار و با ايمان خواهند بود ، قيام مىكند ، هر جا گردن كشى و رئيس دولتى و قوم ظالم و بيدادگرى باشد همه را نابود ساخته و شهرهاى قسطنطنيه ، كابل . . . كه در حقيقت ممالك مؤثر آن روز ميباشند فتح نموده سپس به نجف برگشته و سلطنت مىكند حضرت عيسى روح اللَّه از آسمان فرود آمده ، با وى نماز ميگزارد ، و آن حضرت دجّال و سفيانى را بقتل مىرساند دينش همان دين اسلام و احكامش احكام پيغمبر و كتابش قرآن مجيد است . . .\r\nدر نتيجه قيام وى همه در صلح و صفا و امن و آرامش با آسايش زندگى ميكنند\r\n\r\nبخوانيد و بخنديد ! !\r\nولى ابو الفضل گلپايگانى آنقدر اين مضامين عالى را پائين آورده و ساده گرفته است كه در صفحه 38 فرائد مينويسد : « چون در سنهء دويست و شصت هجريه\r\n\r\n","description":"","footnote":"","page_name":" 167 ","page_number":175},
  {"content":"\r\n\r\nحضرت حسن بن على العسكرى عليهم السلام وفات فرمود و ايام غيبت فرا رسيد ( ! ) و امر ديانت بآراء و انظار فقها منوط و محول گشت » و در صفحه 11 ميگويد : « دلها بر اين اميد هزار و دويست و شصت سال همى آرميد تا آنكه انجم درى الهى از افق فارس بتابيد و شعله نورانيهء نار حقيقيه از شيراز ( ! ) برافروخته و آشكار گشت و صيحهء قائم موعود از جميع بلاد ارتفاع يافت » ! ! تا آنكه بارقهء روح القدس از اراضى مقدسه بدرخشيد و شمس جمال عيسوى ( ! ) از افق بيت المقدس طالع گرديد » و در صفحه 16 ميگويد : « ظهور اول ظهور قائم موعود و ظهور ثانى ظهور حسينى بلسان اهل تشيع و ظهور مهدى و نزول روح اللَّه باصطلاح اهل تسنن » ! گلپايگانى در اينجا تصريح به غيبت قائم موعود پسر امام حسن عسكرى كرده ، در صورتى كه بهائيها عقيده به غيبت ندارند ! و ميگويند : ميرزا على محمد پسر ميرزا رضا بزاز شيرازى و مادرش زنى بنام خديجه بوده و در سال 1235 در شيراز متولد شده مگر اينكه به زبان شيعه گفته باشد از اين گذشته معلوم نيست پسر امام حسن عسكرى بعد از غيبت طولانى چرا بجاى مكه از شيراز برافروخت ؟ ! و چطور حضرت عيسى كه قبل از عروج به آسمان روح اللَّه و فرزند مريم دوشيزه بوده در موقع ظهور قلب ماهيّت داد و يك دفعه امام حسين شد ؟ ! آن هم نه حسين بن على بن ابى طالب ، بلكه حسين على پسر ميرزا عباس نورى مازندرانى متولد در قريهء نور سال 1234 ؟ ! بعلاوه اين تقسيمى كه ابو الفضل كرده كه نزد اهل تشيّع قائم و ظهور حسينى و نزد اهل تسنّن مهدى و نزول عيسى غلط است ، شيعه و سنى عقيده به مهدى موعودى دارد كه جهان را در زمان خود با قيام و جنگ پر از عدل و داد مىكند از آن پس كه پر از ظلم و جور شده باشد .\r\nاز همه اينها گذشته اگر مهدى همان ميرزاى باب و حضرت عيسى و امام حسين ميرزا حسين على بوده‌اند ، آمدند چه كنند ، و چه كردند ؟ كدام دولت ظالم را بر انداختند ؟ سلطنت و قدرت آنها كجاست ؟ آيا همين كه چند نفر بهائى شهميرازدى و سنگسرى بىسواد ، به آنها دل بستند و آنها نيز در دل تيره آنها جا گرفتند ، آن سلطنت مطلقه و قدرت بزرگ جهانى تحقّق پيدا مىكند ؟ ! بيچاره بهائى نگون بخت صد سال است\r\n\r\n","description":"","footnote":"","page_name":" 168 ","page_number":176},
  {"content":"\r\n\r\nكه قائم موعودش آمده و رفته و ظهور ثانى و روح اللَّه و قيام « حسينى » هم سپرى شده ، عباس افندى و شوقى هم آمدند و سوارى گرفتند ، هنوز به اندازه يكى از احزاب دنيا پيشرفت نكرده ، ولى او به اين دلخوش كرده است كه اين صد سال دورهء سختى و ناراحتى بوده ، و ظهور امر اللَّه و غلبه بر عالم در صد سال بعد از اين خواهد بود ! !\r\n از همه بدبخت‌تر خفّاش بود * كو عدوى آفتاب فاش بود \r\n\r\nامر جديد ، كتاب جديد ، سلطان جديد\r\nاكنون كه پى بارزش باب و بهاء و دعوى آنها برديد ، بد نيست بدانيد كه يكى از اساسىترين حرفهاى آنها ، مضامين بعضى روايات است كه در آن از كتاب جديد ، و امر جديد ، و قضاء جديد كه بر عرب شديد و دشوار است نام برده شده ، و باب و بهاء آن را تطبيق بدعوى خود و كتاب و احكام خود نموده‌اند ! با اينكه در تمام آن همه روايات اگر صدر و ذيل آنها ديده شود ، و چند تاى آنها را كنار هم بگذارند معنى كاملا روشن و حتى نيازى بشرح و بيان ندارد .\r\nزيرا امام زمان در هنگام ظهور ، قرآن را به همان كيفيّت كه حضرت امير عليه السّلام جمع آورى و مرتّب نموده بود مىآورد ، كه به نظر مردم ، مخصوصا طايفهء عرب كه اكثرا سنيّان متعصّب ميباشند ، شديد و دشوار است كه قرآن را خلاف نظم و ترتيب كنونى كه متعلّق به عثمان است ، بيابند ، و از در دشمنى با وى در مىآيند .\r\nمهدى عليه السّلام خيمه‌ها در مسجد كوفه نصب نموده مردم را به ياد گرفتن قرآن با تأويل و تفسير آن امر مىكند . حكم و قضاى او هم مانند داود پيغمبر است ، كه بدون شاهد ، مجرم را از غير مجرم تشخيص ميدهد ، و حكم را جارى ميسازد . امر جديد هم جز اين نيست كه اسلام را بعد از اندراس و غربت كه بر اثر غلبهء اهل باطل و تقويت كفر و تعطيل احكام آن فراموش شده است ، زنده ميگرداند چنان كه در دعاى ندبه است :\r\n« ايْنَ الْمُدَّخَرَ لِتَجْدِيدِ الْفَرائِضِ وَ السُننِ »\r\nسلطان جديد هم قدرت قاهرهء اوست كه از زمان پيغمبر تا آن روز چنان سلطنتى در آل محمد ديده نشده است ! مهدى عليه السّلام با اجراى دستورات اسلامى ، و تعليم قرآن جمع‌آورىشدهء على عليه السّلام\r\n\r\n","description":"","footnote":"","page_name":" 169 ","page_number":177},
  {"content":"\r\n\r\nبمردم ، در نظر مردم آن روز كه از اسلام و قرآن و احكام الهى چيزى نمىبينند چنان مينمايد كه كتاب جديد ، و قضاء جديد ، و امر جديدى آورده ، در صورتى كه او اسلام را از سر گرفته ، و تا خود او هست دين وى اسلام و كتاب او قرآن و بروش پيغمبر حكومت مىكند ، و سپس اسلام با مرگ وى كه علائم قيامت و انقراض بشر آشكار ميگردد ، ختم مىشود ، و معنى ختم دين بوسيله مهدى نيز همين است . اين مضامين را خواننده ميتواند بطور وضوح و كمال صراحت در صفحات 283 - 908 - 1011 - 1222 - 296 - 297 - 1080 - 1097 - 1098 - 1100 - 1105 - 1121 - 1123 - 1125 - 1136 بلكه در تمام ابواب اين كتاب ، بخواند .\r\nسران بهائى امثال خود ميرزا على محمد و ميرزا حسين على ، و گلپايگانى ، امر جديد را تطبيق به « ديانت بهائى » ! و كتاب جديد را به « بيان » كه چند نمونه آن را خوانديد ، و قضاء جديد را به احكام باب و بهاء كه شمه‌اى از آن گذشت ! ، و سلطان جديد را هم ، بسلطنت باب و بهاء بر دلهاى ! پيروانش تأويل و تفسير كرده و قيام حضرت را با شمشير كه كنايه از جنگ و كشتن دشمنان اسلام است ، به نفوذ تدريجى امر بهائى حتى بعد از صدها سال ! معنى كرده‌اند ! !\r\n راه است و چاه و ديده بينا و آفتاب * تا آدمى نگاه كند پيش پاى خويش \r\n چندين چراغ دارد و بيراهه ميرود * بگذار تا بيفتد و بيند سزاى خويش \r\n\r\nدين جديد بهائى چگونه پيدا شد ؟\r\nبد نيست بدانيد كه اين دين جديد ! چگونه بوجود آمده است ؟ در كتاب « الكواكب الدّريه » تأليف آيتى كه خود وى مينويسد چندين بار عباس افندى ( عبد البها ) دست در آن برد و آن را اصلاح كرد و بعد چاپ شد و يكى از بهترين تاريخ بهائى است در صفحه 127 تحت عنوان « قضيه بدشت » مينويسد : « در سال 1264 كبار اصحاب باب يك مصاحبه مهمى و يك اجتماع و كنكاش فوق العاده‌اى در دشت « بدشت » كرده‌اند كه موضوع عمدهء آن دو چيز بود :\r\n\r\n","description":"","footnote":"","page_name":" 170 ","page_number":178},
  {"content":"\r\n\r\nيكى چگونگى نجات و خلاصى نقطه اولى ( ميرزا على محمد باب كه در قلعه ماكو زندانى بود ) و ديگر در تكاليف دينيه و اينكه آيا فروعات اسلاميه تغيير خواهد كرد يا نه ! ! » تا آنجا كه ميگويد : اكثر تكاليف مبهم و امور درهم بود ، بعضى امر جديد را امرى مستقيم ، و شرعى مستقل ميشناختند و بعضى ديگر آن را تابع شرع اسلام در جزئى و كلى ميدانستند و حتى تغيير در مسائل فروعيه را نيز جايز نميشمردند و بسيارى از مسائل واقع ميشد كه تباين و تخالف كلى در انظار پيدا ميشد و غالبا قرة - العين را حكم كرده جوابى كتبى يا شفاهى از او گرفته قانع ميشدند . . » تا آنجا كه ميگويد :\r\n« سپس در موضوع احكام فروعيه سخن رفت بعضى را عقيده اين بود كه هر ظهور لاحق اعظم از سابق است و هر خلفى اكبر از سلف و بر اين قياس نقطه اولى ( يعنى سيد باب كه آن موقع در زندان بود ) اعظم است از انبياء سلف و مختار است در تغيير احكام فروعيه . بعضى ديگر معتقد شدند كه در شريعت اسلاميه تصرف جايز نيست و حضرت باب مروج و مصلح آن خواهد بود ، و قرة العين از قسم اول بوده اصرار داشت كه بايد بعموم اخطار شود و همه بفهمند كه قائم داراى شارعيت است ، و حتى شروع شود به بعضى تصرفات و تغييرات از قبيل افطار صوم رمضان و امثالها » تا آنجا كه صريحا ميگويد طى يك زد و بندى بالاخره قرة العين پرده را بالا زد و تغيير اسلام و ظهور دين جديد را اعلام كرد ، ولى همهمه و دمدمه فرو ننشست و حتى بعضى از آن سرزمين رخت بر بستند و چنان رفتند كه ديگر بر نگشتند » .\r\nدر دشت پر نزهت و خوش آب و هواى بدشت كه با بيان قرة العين را چون شمع انجمن در ميان گرفته بودند و مانند گوى غلطان از اين دست به آن دست ميدادند ، و از مشاهدهء آن دلبر هر جايى هوش از سر و دل از دست همه رفته بود ، بدون حضور خود امام زمان كه بيچاره در زندان و از همه جا بىخبر بود ، با اصرار و ابرام و هوا و هوس قرّة العين طنّاز و سكوت احباب در برابر آن شيرين زبان ، احكام اسلام را تغيير داده ، آزادى مطلق و دين جديد بابى ( و قهرا بعد از آن بهائى ) بوسيلهء\r\n\r\n","description":"","footnote":"","page_name":" 171 ","page_number":179},
  {"content":"\r\n\r\nخواسته و رأى صريح شخص « قرّة العين » تغيير كرد . « 1 » سپس بكامرانى و خوش‌گذرانى پرداختند . ديگر نه منعى و نه مانعى در كار نيست . از نظر دين جديد چه مانعى دارد يك زن متعلق به چند مرد باشد ؟ ! مگر چيزى از او كم مىشود ، اگر دين اسلام حرام ميداند دين جديد بابى و بهائى كه مانعى نمىبيند ؟ ! خوش مزه اينجاست كه در همان كتاب در پايان اين قضيه صريحا مينويسد :\r\n« آنها كه طاقت نياورده و رفته بودند ، سبب فساد شدند و جمعى از مسلمين بر حضرات ( يعنى قرّة العين و هوا خواهانش ) تاخته ايشان را مضروب و اموالشان را منهوب كرده « آنها را از آن حدود متوارى كردند ! ! اين بود تاريخچه دين جديد بابى و بهائى كه ميگويد : دين قائم موعود شيعه است ! و ميخواهد اسلام دين منطق و عقل و ريشه‌دار جهانى را كه دنياى متمدّن در برابر احكام متين و خرد پسندش سر فرود آورده ، ملغى و با اين سوابق درخشان ! و احكام و آيات مشعشع ! كه نمونه آنها گذشت جهان را بصلاح و رستگارى و عدالت ، و حكومت جهانى سوق دهد !\r\n ذات نايافته از هستى بخش * كى تواند كه شود هستى بخش \r\n\r\nآنچه موجب پيدايش بهائيگرى و بقاء و تقويت آنها شده است\r\nعلل پيدايش و پيشرفت اين حزب سياسى كه رنگ دين و مذهب به خود گرفته امورى است كه از جمله اين چند چيز است :\r\n1 - عدم توجه علماى شيعه بفتنه باب و بهاء و سهل گرفتن كار آنها بدليل « الباطِلُ يَمُوت بِتَرك ذِكرِه » !\r\n\r\n\r\n","description":"","footnote":"\r\n( 1 ) جالب اينجاست كه نويسنده كتاب « الكواكب الدرّيه » مرحوم عبد الحسين آيتى كه بيست سال بعنوان بزرگترين مبلغ اهل بهاء در شرق و غرب تبليغ ميكرد ، و عباس افندى لقب آواره كوى دوست به او داده بود ، از حزب بهائى برگشت و با نوشتن كشف الحيل آبروى اهل بها را بباد داد . آيا اين دليل بر حقانيت دين جديد نيست ؟ !\r\n","page_name":" 172 ","page_number":180},
  {"content":"\r\n\r\n2 - نداشتن يك سيستم تبليغى صحيح كه بتواند در لباسهاى مختلف و در همه جا و ميان هر طبقه‌اى راه يافته ، و گمراهان بهائى را راهنمائى كرده ، جلو تبليغات يا در حقيقت دروغهاى مبلغين بهائى را گرفته مشت خالى آنها را باز كند .\r\n3 - وضع آشفته روحانيت كه هيچ گونه نظمى و تشكيلاتى ندارد ، و كنترلى براى اخلاق و رفتار و درس و برنامه و حتى حفظ لباس افرادش در كار نيست . بطورى كه هر بيسر و پائى يا شيادى به آسانى ميتواند به اين لباس درآيد ، و هر گونه لطمه‌اى را بحيثيّت دين و مذهب بزند ! و راه براى پيشرفت بهائيت و هر مسلك باطل و اقليت منحطّ ديگرى باز كند .\r\n4 - پنهان بودن اعضاء حزب بهائى كه در همه جا راه دارند بدون اينكه شناخته شوند ، و به آسانى و بدون احساس خطر با لطائف الحيل و طرق مختلف مردم ساده يا بىخبر را بدام انداخته گيج و گمراه ميكنند .\r\n5 - فعاليت و پشت كار اعضاء اين حزب كه شب و روز ، زن و مرد ، براى نابودى ايران و ايرانى سعى در تفرقه و اختلاف و غارت سرمايه ملى و معنوى ما و آبادى وطن خود ( اسرائيل ) كه مدفن بهاء و محل بيت العدل آنهاست دارند .\r\n6 - تقويت و حمايت بيگانگان از آنها و هر اقليت ديگرى كه در ايران پيدا شده‌اند . چنان كه از نوشته « كينياز دالگوركى » منشى سفارت روس و نوشته « كنت گوبينو » سفير فرانسه در زمان ناصر الدين شاه و نوشته‌هاى « ادوارد برون » انگليسى مخصوصا در كتابهاى « مقدّمهء نقطة الكاف » و « يك سال در ميان ايرانيان » كه بقول آقاى ابراهيم صفائى بايد آن را « يك سال در ميان بهائيان » ناميد ، اينان و ساير مأمورين دول خارجه در داخل و خارج هميشه سراغ فرقه بابى و ازلى و بهائى رفته ، و از آنها حمايت نموده و تمجيد و تعريف كرده ، و در راه حفظ مردهء بهائيت تشجيع نموده و جسورتر كرده‌اند . دول آنها نيز بهائيان را براى جاسوسى و ايجاد تفرقه و اختلاف در بين مسلمين نگاهدارى و حمايت نموده از هر گونه تقويت مضايقه ندارند .\r\n\r\n","description":"","footnote":"","page_name":" 173 ","page_number":181},
  {"content":"\r\n\r\n\r\nدر بارهء مادر بزرگوار امام زمان ( ع )\r\nدر باب اول اين كتاب ضمن رواياتى كه با جزئى تغييرى در الفاظ همه داراى يك معانى هستند ، خوانندگان به تفصيل شرح حال و سرگذشت مادر بزرگوار حضرت ولى عصر عليه السّلام را ميخوانند كه چگونه از روم خود را بميان اسيران انداخته تا به بغداد آمده و از آنجا بسامره محل اقامت امام دهم حضرت هادى عليه السّلام رسيده است .\r\nبراى اطلاع بيشتر خوانندگان توضيح ميدهيم كه : امام هادى عليه السّلام طبق روايت « مسعودى » در مروج الذهب در سال 235 هجرى از طرف « متوكّل » عباسى از مدينه بسامره آورده شده‌اند . ولادت حضرت عسكرى ( ع ) نيز در سنهء 232 در مدينه طيبه اتفاق افتاده است . از همان زمانها چنان كه در تواريخ اسلامى و خارجى مينويسند ، جنگهائى ميان سپاه اسلام و روم شرقى يا « بيزانس » كه تركيه فعلى باشد ، و روم غربى « ايتاليا » و متصرفات آن ، بوقوع پيوسته است . از جمله بطورى كه در « كامل ابن اثير » و ديگر منابع نوشته‌اند ، در سالهاى 240 ، 244 ، 245 ، 247 248 ، 249 ، 253 هجرى ، جنگهائى ميان قواى اسلام و روم شرقى در گرفته و در خلال آنها اسيران طرفين مبادله شده است .\r\nاز جمله بطورى كه در تاريخ « العرب و الروم » تأليف « فازيليف » روسى ، ترجمه دكتر محمد عبد الهادى شعيره مينويسد در 247 هجرى ، جنگها بين مسلمين و روميان درگرفت ، و غنائم بسيارى بچنگ مسلمانان افتاد . و هم در سال 248 « بلكاجور » سردار مسلمين با روميان جنگيد و طىّ آن بسيارى از اشراف روم اسير شدند » « 1 » همين كتاب مينويسد : در چنگ « عموريه » كه معتصم عباسى بروم حمله برد ، و بعد از ويران كردن آن شهر كه در عظمت و اهميت چيزى از « قسطنطنيه » كم نداشت عده‌اى از روحانيون و شاهزادگان رومى اسير شدند « 2 »\r\n\r\n\r\n","description":"","footnote":"\r\n( 1 ) تاريخ العرب و الروم صفحه 225\r\n( 2 ) تاريخ العرب و الروم صفحه 225\r\n","page_name":" 174 ","page_number":182},
  {"content":"\r\n\r\nابن اثير نيز طى حوادث سال 249 هجرى مينويسد : جنگى ميان مسلمين به سركردگى عمر بن عبد اللَّه اقطع و جعفر بن على صائفه با قواى روم كه شخص قيصر نيز در آن جنگ شركت داشت روى داد .\r\nاگر مادر بزرگوار امام زمان در سال 248 خود را در ميان اشراف روم انداخته و اسير شده باشد ، مصادف با سيزدهمين سال توقف حضرت هادى در سامره و شانزده سالگى حضرت امام عسكرى عليه السّلام بوده است .\r\nدر صفحه 198 همين كتاب ميخوانيد كه امام هادى نرجس را بخواهرش حكيمه خاتون سپرد تا احكام دينى را بوى بياموزد ، و قهرا سالى چند هم آن بانوى گرامى در خانه عمه آن حضرت بود تا آنكه وسيله زفاف آنها فراهم و اين وصلت با ميمنت انجام گرفت ، و موجب پيدايش بزرگترين راز آفرينش شد ! پروفسور « هانرى كربن » استاد فرانسوى دانشگاه تهران در كتابچه‌اى كه بفرانسوى بنام « امام منتظر » نوشته ، و با مطالعات عميق خود در تاريخ و فلسفه اسلام و شيعه ، مطالب ارجدارى راجع به حضرت ولى عصر در آن رساله آورده است ، و قسمتى از آن در چند شماره روزنامهء آذربايجان سال 1338 و شمارهء اول سال ششم مجلهء دانشكدهء ادبيات چاپ و منتشر شده است ، نيز مينويسند :\r\n« هنگامى كه امام حسن عسكرى عليه السّلام در عنفوان شباب بود و رشد و كمال سِنّى مينمود ، يك شاهزاده خانم از اهالى « بيزانس » موسوم به نرگس و يا نرجس خاتون او را در عالم رؤيا ديد .\r\nاين بانوى معظمه در عالم خواب از جانب حضرت فاطمة الزهراء يعنى مادر ائمه اطهار بدين اسلام تشرف يافت و اين كيش معنويت را پذيرفت . يعنى مذهبى را قبول كرد ، كه روزى بين عموم افراد در جهانى نوين و در زير فلكى نوين ، صلح و صفا برقرار خواهد نمود .\r\nنرجس خاتون در عالم رؤيا امام جوان را زيارت مينمايد ، تا نامزدى را كه قسمت و نصيب او شده بود بشناسد . . . در اين موقع حضرت مسيح عليه السّلام ( دختر خود )\r\n\r\n","description":"","footnote":"","page_name":" 175 ","page_number":183},
  {"content":"\r\n\r\nرا بذريهء حضرت محمد صلى اللَّه عليه و آله ميدهد و آنگاه در اعماق وجود اين زوج و زوجهء جوان وحى و الهام ربانى انجام ميپذيرد . براى وصال و اتصال اين زوج و زوجهء مطهره چند سالى بيش وقت لازم نبود ، و پس از آن نرجس خاتون براى پيوستن با نامزد خود يعنى بامامى كه در عالم رؤيا ديده بود ، به طيب خاطر رضا داد ، جزو اسيران به بازرگانى كه با كشتى بجانب « بيزانس » آمده بود به فروش رسد .\r\nاز اين وصلت مسعود فرزندى قدم به عرصه وجود نهاد ، فرزندى اسرار آميز كه انواع مخالفين او و مخالفين هميشگى سِنّى او و مورّخين عيب‌جو حتى وجود او را نيز منكر ميگردند ( ! ) همين فرزند امام دوازدهم و سيمائى است كه هيئت دوازده امام و چهارده معصوم را كامل مينمايد . او قائم است كه وجود غايب او نيز حكومت‌هاى عالم را دچار اضطراب ساخته است . هنگامى كه پدر جوانش جهان را بدرود گفت وى فقط پنج يا شش سال داشت و در اين هنگام مسئوليت‌هاى خطيرى را بر عهده گرفت و براى ايفاى وظايف قطعى با معرفت و وجدانى كه فقط فرشتگان و ملائك خفّى در وراى حجاب وجود كودكى خرد سال قادر باجراى آنند به مجاهدت پرداخت و سپس در پس پردهء غيب نهان گشت تا خود را از چنگ مخالفين ابدى خلاص بخشد و قدم در عالم و اوضاع و احوالى اسرار آميز نهاد .\r\nهيئت چهارده معصوم واجد جميع قدرتهاى جمالى و ازلى و ابدى و بعنوان نمونه‌اى عاليه آن ديده شد .\r\nاين امر و حقيقت راز بديع و اسم اعظم و تقوائى است ، كه معمول و منبعث از سيماى امام دوازدهم است ، و به سالك طريق عرفان و معرفت جستجوى امام عصر خود را تكليف مينمايد ، و عبارت از يك نوع وجد و هيجان نهانى كه موجب شعشعه و تلألؤ چراغانى شب پانزدهم شعبان ميگردد « 1 »\r\n\r\n\r\n","description":"","footnote":"\r\n( 1 ) روزنامه آذربايجان چاپ تهران شماره 27 .\r\n","page_name":" 176 ","page_number":184},
  {"content":"\r\n\r\n\r\nموعود جهان در نظر اقوام و ملل و اديان و مذاهب\r\nاكنون كه اعتقاد بوجود مهدى موعود اسلام و ظهور او را در آخر الزمان و اصلاح كار جهان را بدست وى به تفصيل مورد بحث قرار داديم ، بىتناسب نيست كه از بشارت ساير كتب آسمانى و اخبار و عقيده اقوام و ملل ديگر هم شمه‌اى نگاشته شود . تا نگوئى كه افسانه مهدويت از اسلام سر زده و تنها اعتقاد مسلمانان است كه چنين شخص موعود در پايان روزگار خواهد آمد و ظلم و پليدى و بىدينى را ريشه كن خواهد ساخت . بطورى كه ملاحظه ميكنيد اين اخبار و اطلاعات كه چند مورد جزئى آن منظور ميگردد ، بعينه در اخبار و روايات اسلامى و آيات قرآنى كه همه در اين كتاب آمده است ديده مىشود ! اخيرا كتابى بنام « ظهور و علائم ظهور » نوشته صادق هدايت ، و حسن قائميان منتشر شده كه از هر جهت جالب و خواندنى است ، نكته قابل توجه اينست صادق هدايت نويسنده معروف كه خوانندگان او را به خوبى ميشناسند و ميدانند كه وى سرانجام چگونه خودكشى كرد ، در اين كتاب با نقل علائم ظهور از منابع زرتشتى و يهودى و مسيحى و اسلامى كاملا ثابت نموده و معتقد بوده كه اعتقاد و انتظار ظهور موعود جهان يك موضوع مسلم و عامل عمدهء آن ايمان است .\r\n\r\nهمه در جستجوى اويند\r\nآقاى قائميان در صفحه 17 كتاب مزبور مينويسد :\r\n« قسمت اعظم ترجمه متن‌هاى پهلوى صادق در بارهء ظهور و علائم ظهور است ، و اگر رويهمرفته نظر كنيم به همهء متون پهلوى ترجمهء صادق بايد بگوئيم كه تماما جنبهء مذهبى دارد . موضوع ظهور و علائم ظهور موضوعى است كه در همه مذاهب بزرگ جهان واجد اهميت خاصى است . و در همه مذاهب مشترك است و آرزوى مشترك همه معتقدين بمذاهب بزرگ را تشكيل ميدهد : آرزوى ظهور يك مصلح بزرگ جهانى . . .\r\nبقول صادق : « صرف نظر از عقيده و ايمان كه پايهء اين آرزو را تشكيل ميدهد » هر فرد علاقمند به سرنوشت بشريت و طالب تكامل معنوى آن ، وقتى از همه سو\r\n\r\n","description":"","footnote":"","page_name":" 177 ","page_number":185},
  {"content":"\r\n\r\nنااميد مىشود و مىبيند كه با وجود اين همه ترقيات فكرى و علمى شگفت انگيز باز متأسفانه بشريت غافل و بى خبر ، روز بروز خود را بيشتر به سوى فساد و تباهى ميكشاند و بيشتر از خداوند بزرگ دورى ميجويد و بيشتر از اوامر او سرپيچى مىكند بنا به فطرت ذاتى خود متوجه درگاه خداوند بزرگ مىشود و از او براى رفع ظلم و فساد يارى ميجويد .\r\nاز اين رو در همهء قرون و اعصار آرزوى يك مصلح بزرگ جهانى در دلهاى خدا پرستان وجود داشته است و اين آرزو تنها در ميان پيروان مذهبهاى بزرگ مانند زرتشتى ، يهودى ، مسيحى و مسلمان سابقه ندارد ، بلكه آثار آن را در افسانه‌هاى يونان ، در افسانه‌هاى ميترا در ايران ، در كتابهاى قديم چينيان و در عقائد هنديان و در بين اهالى اسكانديناوى و حتى در ميان مصريان قديم و بوميان وحشى مكزيك و نظائر آنها نيز ميتوان يافت . »\r\nدر صفحه 55 اين كتاب صادق هدايت مينويسد : « اعتقاد بوجود يك قائم كه در آخر دنيا بايد به نحوى خارق عادت و معجزه‌آسا ظهور كند و دنيا را پس از آنكه پر از ظلم و جور شده از عدل و داد پر نمايد و پايهء ايمان را مستحكم سازد ، در اغلب مذاهب حتى در مصر قديم نيز وجود داشته است . اين عقيده يكى از آرزوهاى مبهم و ديرين بشر است و عجبى نخواهد بود اگر مىبينيم در هر زمان انسان اميدوار بآيندهء بهترى بوده است . انسان نه تنها ميخواهد اميد زندگى جاودان در ما وراء دنياى مادى به خود بدهد بلكه مايل است منشأ كارهائى معجزه آسا و خارق عادت نيز واقع شده ، آراء و عقائد و تعصبهاى خود را بوسيلهء دخالت قواى زمينى و آسمانى مستحكم و به ديگران مدلل و ثابت بكند ، عامل عمدهء اين عقيده ايمان است .\r\n\r\nبشارات عهدين راجع بموعود جهان\r\n( 23 ) انجيل متى - پس اگر كسى شما را گويد كه اينك مسيح در اينجاست يا در آنجاست باور ننمائيد ، زيرا كه مسيحان دروغ و پيغمبران كاذب خواهند برخاست ( 26 ) پس هر گاه شما را گويند كه اينك در صحرا است بيرون مرويد يا آنكه در\r\n\r\n","description":"","footnote":"","page_name":" 178 ","page_number":186},
  {"content":"\r\n\r\nخلوتخانه است باور ننمائيد ( 27 ) زيرا كه چون برق كه از مشرق بيرون مىآيد و تا مغرب ظاهر ميگردد آمدن فرزند انسان نيز چنين خواهد بود .\r\n( 30 ) در آن وقت علامت فرزند انسان بر فلك ظاهر خواهد شد و خواهند ديد فرزند انسان را بر ابرهاى آسمان كه مىآيد با قدرت و جلال عظيم ( 31 ) و فرشته‌هاى خود را خواهد فرستاد با صور بلند آواز و آنها برگزيدگانش را جمع خواهند نمود از اطراف اربعه از اقصاى فلك يا به طرف ديگر . باب 24 - 42 ( 9 ) شريران منقطع ميشوند ، اما متوكلان به خدا وارث زمين خواهند شد .\r\n( 18 ) خداوند روزهاى صالحان را ميداند و ميراث ايشان ابدى خواهد بود ( 32 ) متبركان خداوند وارث زمين خواهند شد ، اما ملعونان وى منقطع خواهند شد ( 29 ) صديقان وارث زمين شده ابدا در آن ساكن خواهند شد . مزمور ( 37 ) مطالب فوق كه در زبور حضرت داود آمده است عينا در قرآن مجيد نقل شده است . قوله تعالى :\r\n وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  ! « 1 » كتاب اشعياء نبى - گرگ و بره با هم خواهند چريد و شير مثل گاو كاه خواهد خورد - باب 65 كتاب اشعياء : گرگ با بره سكونت خواهد داشت ، پلنگ با بزغاله خواهد خوابيد و گوساله و شير و پروارى با هم ، و طفل كوچك آنها را خواهد راند ، و گاو با خرس خواهد چريد و بچه‌هاى آنها با هم خواهند خوابيد . باب 11 كتاب اشعياء : كيست كه كسى را از مشرق برانگيخت كه عدالت او را نزد پايهاى وى ميخواند ، امتها را بوى تسليم مىكند و او را بر پادشاهان مسلط ميگرداند و ايشان را مثل غبار به شمشير وى و مثل كاه كه پراكنده ميگردد به كمان وى تسليم خواهد نمود .\r\nايشان را تعقيب نموده به راهى كه با پايهاى خود نرفته بود بسلامتى خواهد گذشت باب 41 .\r\nكتاب اشعياء ، آنگاه هر كه در يهوديه باشد به كوهستان بگريزد . و هر كه بر بام باشد به جهت برداشتن چيزى از خانه به زير نيايد . و هر كه در مزرعه است\r\n\r\n\r\n","description":"","footnote":"\r\n( 1 ) نقل باختصار از كتابچه دولت مهدى ( ع )\r\n","page_name":" 179 ","page_number":187},
  {"content":"\r\n\r\nبه جهت برداشتن رخت خود برنگردد ، زيرا كه در آن زمان چنان مصيبت عظيمى ظاهر مىشود كه از ابتداى عالم تا كنون نشده و نخواهد شد . باب 2 .\r\nانجيل متى - و در آن زنان بسيارى لغزش خورده يك ديگر را تسليم كنند و از يك ديگر نفرت گيرند . و بسا انبياء كذبه ( دروغگو ) ظاهر شده بسيارى را گمراه كنند . و به جهت افزونى گناه محبت بسيارى سرد شود . باب 24 « 1 »\r\n\r\nموعود جهان از اولاد پيغمبر اسلام است\r\n« هر چند مبانى مذاهب سامى هنوز كاملا براى تاريخ روشن نشده است . اما راجع به موعود در مذاهب عيسى و يهود و مانى و اسلام انتظار نجات دهنده‌اى را دارند كه خواهد آمد و همهء دنيا را اصلاح خواهد نمود . مع هذا در بعضى جزئيات با يك ديگر فرق دارند ، مثلا يهوديان و عيسويان چشم به راه رجعت مسيح ميباشند ، در صورتى كه در اسلام قائم ظهور مىكند ، يعنى امامى كه غائب است ، بموقع ظاهر مىشود و دنيا را پس از آنكه پر از ظلم و جور شده پر از عدل و داد مينمايد .\r\nيهوديان و عيسويان نجات دهنده را مسيح مينامند كه برگزيده شده ( كتاب اشعياء - باب شصت و يكم - 1 ) در مذاهب يهود و مسيح و زرتشتى قبل از ظهور نجات دهنده قواى بدى ظاهر ميشوند . نزد يهود ياجوج و مأجوج ، نزد عيسويان اژدها يا جانور يوحنائى  Apocalypse  و پيغمبر كذاب ، نزد زرتشتيان مار ضحاك ( كه همان  Antechriste  عيسويان و دجال مسلمانان است ) نزد هر سه ملت نجات دهنده از دودمان عالى مرتبه خواهد بود نزد يهوديان و عيسويان از نژاد پادشاه اسرائيل ، نزد زرتشتيان سوشيانس پسر زرتشت است . و مسلمانان مانند عيسويان معتقدند كه عيسى بايد قواى بدى را منهدم بسازد ، و دجال يا پيغمبر كذاب ظهور بكند . و ليكن اسلام همه اين وظيفه را به عهدهء عيسى نمى گذارد و كارگشائى بدست امام غائب انجام خواهد گرفت كه او نيز از اولاد پيغمبر اسلام است » « 2 »\r\n\r\n\r\n","description":"","footnote":"\r\n( 1 ) نقل باختصار از علائم ظهور اثر صادق هدايت\r\n( 2 ) صفحه 59\r\n","page_name":" 180 ","page_number":188},
  {"content":"\r\n\r\n\r\nخطبه كتاب\r\nبِسْمِ اللَّهِ الرَّحْمنِ الرَّحِيمِ\r\nستايش نامحدود آفريدگارى را سزد كه بندگانش را راهنمائى كرد تا معتقد شوند كه پس از هر امامى ، امام ديگر خواهد بود ، و بدين گونه بوظائف خود آشنا گردند . خداوندى كه دين مقدسش را در هر دوره و زمانى بوسيله پيغمبران امين و سفراى راستين خود ، براى اهل ايمان و يقين كامل گردانيد .\r\nو درود پى در پى بر آن نور پاك و گوهر تابناكى باد ، كه پيامبران خدا و فرستادگان پيشين بآمدن او و جانشينان معصومش بشارت دادند : محمد صلى اللَّه عليه و آله سرور عالميان و اهل بيت طاهرين او ، كه تا روز رستاخيز چراغهاى روشن شبهاى ديجور گمراهى ميباشند . و نفرين خدا بر دشمنان آنان تا گاهى كك آسمان و زمين برقرار است .\r\nو بعد : اين جلد سيزدهم از كتاب « بحار الانوار » در تاريخ امام دوازدهم راهنماى منتظر و مهدى مظفّر ، نور الانوار و حجت پروردگار ، امامى كه از نظرها غائب و در دلهاى پاكان حاضر است . سرورى كه ايمان به خدا بوجود مسعود او پايدار مىباشد و پيشوائى كه با ظهور خود ، غبار غم از لوح دلها بزدايد ، حجت خدا در روى زمين و امام زمان : حجة بن الحسن العسكرى صلوات اللَّه و سلامه عليه و على آبائه المعصومين .\r\nاز تأليفات خادم اخبار ائمه اخيار و خاك آستان حاملين آثار پيغمبر و اهل بيت اطهار : محمد باقر بن محمد تقى ( مجلسى ) كه اميد است خداوند او را ، با سروران خود محشور گرداند و در زمان ظهور و دولت آنان از ياوران آنها قرار دهد .\r\n\r\n","description":"","footnote":"","page_name":" 181 ","page_number":189},
  {"content":"\r\n\r\n\r\nباب اول ولادت با سعادت حضرت ولى عصر ( ع ) و سرگذشت مادر بزرگوارش\r\nكُلَينى « 1 » در كتاب « كافى » روايت نموده كه : ولادت با سعادت وجود اقدس امام زمان عليه السّلام در سال 255 هجرى روى داده است .\r\nشيخ صدوق « 2 » در « كمال الدين » نقل كرده كه چون مادر امام عصر ( ع )\r\n\r\n\r\n","description":"","footnote":"\r\n( 1 ) شيخ اجل محمد بن يعقوب كلينى ( ره ) متوفى بسال 329 هجرى يكى از دانشمندان نامى و محدّث عاليقدر شيعه است . كتاب با عظمت « كافى » از تأليفات ذى قيمت اين مرد بزرگ است .\r\nكافى يكى از چهار كتاب معروف و معتبر شيعه است كه جمعا مشتمل بر 16199 حديث مىباشد .\r\nكلينى در مدت بيست سال رنج و كوشش و طى مسافرتها ، اخبار پراكندهء اين كتاب را جمع آورى نمود و آنها را مرتّب و منظّم گردانيد ، و در نتيجه كتاب مستطاب « كافى » را بوجود آورد . هم اكنون بيش از هزار سال است كه « كافى » اثر فنا ناپذير كلينى در دسترس جهانيان قرار دارد و هر چه بيشتر از عمر آن ميگذرد بر اهميت و اعتبارش افزوده ميگردد .\r\n( 2 ) محمد بن على بن حسين بن موسى بن بابويه قمى معروف به « شيخ صدوق » متوفى در سنهء 381 يكى از درخشنده‌ترين ستارگان آسمان تشيع است . پدر وى على بن بابويه مدفون در قم نيز از علماى نامور و در عصر خود پيشواى شيعيان قم و رى بوده است .\r\nاين پدر و پسر را « صدوقين » و هر دو را « ابن بابويه » ميگويند . ولى ابن بابويه معروف همان شيخ صدوق است كه آرامگاهش در شهر رى تهران مشهور مىباشد .\r\nشيخ صدوق طبق درخواست كتبى پدرش ، چنان كه خود در كمال الدين مينويسد با دعاى حضرت امام زمان ( ع ) متولد گرديد . استعداد و حافظه و فهم او را هيچ يك از دانشمندان همعصر او نداشتند . بطورى كه در سنين جوانى ، دانشمندان سالخورده ، از وى استماع حديث ميكردند .\r\nشيخ صدوق قريب سيصد جلد كتاب در علوم دينى موافق مذهب شيعه اماميه نوشته است ! كتاب « من لا يحضره الفقيه » كه يكى از كتب چهارگانهء معتبر و معروف جامعه شيعه است از تأليفات گرانبهاى شيخ صدوق مىباشد . « كمال الدين و تمام النعمة » نيز يكى ديگر از تأليفات مفيد و متقن صدوق است كه در پيرامون شخصيت و احوال حضرت امام زمان ارواحنا فداه نگاشته و قسمت عمدهء آن را علامهء مجلسى در اين كتاب آورده است .\r\n","page_name":" 182 ","page_number":190},
  {"content":"\r\n\r\nحامله گشت ، حضرت امام حسن عسكرى عليه السّلام بوى فرمود : پسرى مىآورى كه نامش محمد و پس از من ، جانشين من خواهد بود .\r\nو هم صدوق در كمال الدين از استادش ابن وليد قمى و او از محمد بن عطار از حسين بن رزق اللَّه از موسى بن محمد بن القاسم بن حمزة بن الامام موسى بن جعفر عليه السّلام و او از حكيمه خاتون دختر امام محمد تقى ( ع ) روايت نموده كه گفت : امام حسن عسكرى ( ع ) مرا خواست و فرمود : عمه ! امشب نيمه شعبان است ، نزد ما افطار كن كه خداوند در اين شب فرخنده كسى بوجود مىآورد كه حجت او در روى زمين مىباشد . عرضكردم : مادر اين نوزاد مبارك كيست ؟ فرمود : نرجس . گفتم فدايت گردم ! اثرى از حاملگى در نرجس خاتون نيست . فرمود همين است كه ميگويم .\r\nسپس به خانه حضرت در آمدم و سلام كرده نشستم .\r\nنرجس خاتون آمد كفش از پاى من درآورد و گفت : اى بانوى من شب بخير ! گفتم : بانوى من و خاندان ما توئى ! گفت : نه ! من كجا و اين مقام بزرگ ؟\r\nگفتم : دختر جان ! امشب خداوند پسرى به تو موهبت مىكند كه سرور دو جهان خواهد بود . چون اين سخن شنيد ، با كمال حجب و حيا نشست .\r\nسپس نماز شام را گذاردم و افطار كردم و خوابيدم سحرگاه براى اداء نماز شب برخاستم . بعد از نماز ديدم نرجس خوابيده و از وضع حمل او خبرى نيست ،\r\n\r\n","description":"","footnote":"","page_name":" 183 ","page_number":191},
  {"content":"\r\n\r\nپس از تعقيب نماز دوباره خوابيدم و بعد از لحظه‌اى با اضطراب بيدار شدم ، ديدم نرجس خوابيده است . در آن حال در بارهء وعده امام ترديد ميكردم ، كه ناگهان حضرت از جايى كه تشريف داشتند با صداى بلند مرا صدا زده فرمودند : عمه ! تعجب مكن كه وقت نزديك است ! چون صداى امام را شنيدم شروع به خواندن سوره « الم سجده » و « يس » نمودم در اين وقت نرجس با حال مضطرب از خواب برخاست ، من بوى نزديك شدم و نام خدا را بر زبان جارى كردم و پرسيدم : آيا احساس چيزى ميكنى ؟ گفت : آرى .\r\nگفتم : ناراحت مباش و دل قوى بدار ، اين همان مژده است كه به تو دادم ، سپس هر دو بخواب رفتيم .\r\nاندكى بعد برخاستم ديدم بچه متولد شده و روى زمين با اعضاء هفتگانه « 1 » خدا را سجده مىكند . آن ماه پاره را در آغوش گرفتم . ديدم به عكس نوزادان ديگر ، از آلايش ولادت پاك و پاكيزه است ! اين هنگام امام حسن عسكرى عليه السّلام صدا زد : عمه جان ! فرزندم را نزد من بياور چون او را نزد پدر بزرگوارش بردم ، امام دست زير رانها و پشت بچه گرفت و پاهاى او را به سينه مبارك چسبانيد و زبان در دهانش گردانيد و دست بر چشم و گوش و بندهاى او كشيد و فرمود : فرزندم ! با من حرف بزن ! آن مولود مسعود گفت :\r\nاشْهَدُ انْ لا الهَ الَّا اللَّهُ وَحْدَهُ لا شَريكَ لَه وَ اشْهَدُ انَّ مُحَمَّدا رَسُولُ اللَّهِ\r\nآنگاه بر امير - المؤمنين و ائمه طاهرين عليهم السّلام درود فرستاد و چون بنام پدرش رسيد ، ديدگان گشود و سلام كرد . امام فرمود : عمه جان ! او را نزد مادرش ببر تا به او نيز سلام كند و باز نزد من بر گردان . چون او را نزد مادرش بردم سلام كرد ، مادر نيز جواب سلامش را داد . سپس او را پيش امام حسن عسكرى عليه السّلام برگردانيدم .\r\nحضرت فرمود : عمه ! روز هفتم ولادتش نيز بچه را نزد من بياور . صبح روز نيمهء\r\n\r\n\r\n","description":"","footnote":"\r\n( 1 ) اعضاء هفتگانه عبارت است از : دو كف دست ، سر دو زانو ، سر دو انگشت بزرگ پاها و پيشانى كه سجده بر آنها قرار ميگيرد .\r\n","page_name":" 184 ","page_number":192},
  {"content":"\r\n\r\nشعبان كه به خدمت امام رسيدم سلام كردم ، روپوش از روى او برداشتم ولى بچه را نديدم عرضكردم : فدايت گردم بچه چه شد ؟ فرمود : عمه جان ! او را به كسى سپردم كه مادر موسى فرزند خود را به او سپرد ! ، چون روز هفتم بحضور امام شرفياب شدم فرمود : عمه فرزندم را بياور . او را در قنداقه پيچيده نزد حضرت بردم . امام مانند بار اول فرزند دلبندش را نوازش فرمود و زبان مبارك آنچنان در دهان او مينهاد كه گوئى شير و عسل به او ميخوراند . سپس فرمود : اى فرزند با من سخن بگو ! گفت : اشْهَدُ انْ لا الهَ الَّا اللَّهُ آنگاه بر پيغمبر خاتم صلى اللَّه عليه و آله و امير المؤمنين عليه السّلام و يك يك ائمه تا پدر بزرگوارش درود فرستاد و سپس اين آيهء شريفه را تلاوت نمود :\r\n  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   « 1 » يعنى : اراده كرديم كه منت بنهيم بر آنان كه در زمين زبون گشتند و آنها را پيشوايان و وارثان زمين قرار دهيم و آنها را در زمين جاى دهيم و بفرعون و هامان و لشكريان آنان نشان دهيم آنچه را كه آنها از آن ميترسيدند .\r\nموسى بن جعفر راوى اين حديث ميگويد : اين روايت را از عقبه خادم امام حسن عسكرى عليه السّلام پرسيدم و او نيز گفتهء حكيمه را تصديق كرد .\r\nدر كتاب « كمال الدين » از معلى بن محمد روايت نموده كه گفت : از امام حسن عسكرى عليه السّلام نقل شده كه چون زُبَيرى « 2 » بقتل رسيد حضرت فرمود : اينست\r\n\r\n\r\n","description":"","footnote":"\r\n( 1 ) سورهء قصص آيه 4 .\r\n( 2 ) زبيرى - مقصود زبير بن به كار بن عبد اللَّه بن مصعب بن ثابت بن عبد اللَّه بن زبير بن عوام است . وى از علماى مشهور اهل تسنن و در انساب عرب تسلطى بكمال داشته است . زبير داراى تأليفاتى است كه از همه معروفتر كتاب « انساب قريش » مىباشد .\r\nمتوكل عباسى او را براى تعليم و تربيت اولادش بسامره آورد ، و او هم كتاب « الموفقيات » را در تاريخ براى الموفق باللَّه پسر متوكل نوشت و نزد او محترم ميزيست . وى چند بار به بغداد آمد كه آخرين آنها سال 250 هجرى بود .\r\nزبير زمانى كه در سامره بود ، نسبت به علويين و شخص امام حسن عسكرى عليه السّلام عداوت ميورزيد و بعلم و فقه و حسب و نسب حضرت رشك ميبرد ، تا جايى كه امام را تهديد بقتل كرده و گفته بود كه با كشتن وى نسل امام قطع خواهد شد ! زبير در آخر عمر قاضى مكه شد ، و در آنجا بسال 256 از پشت بام افتاد و اندامش درهم شكست و پس از دو روز جان داد .\r\n« بكّار » پدر زبير نيز از دشمنان اهل بيت عصمت بود . وقتى ظلمى به حضرت امام رضا ( ع ) نمود ، حضرت در بارهء او نفرين كردند ، در دم از قصرى افتاد و گردنش شكست .\r\nپدر بكّار : عبد اللَّه بن مصعب كه از جانب هارون الرشيد حاكم مدينه بود نيز بگفتهء ابن نديم از شريرترين مردم عصر خود بود ، و بر اولاد امير المؤمنين عليه السّلام بسيار سخت ميگرفت . وى همان است كه نزد هارون الرشيد از يحيى بن عبد اللَّه محض فرزند حسن مثنى پسر امام حسن مجتبى عليه السّلام سعايت نمود و آن سيد عاليقدر و رشيد را متهم كرد كه از مردم براى خود بيعت ميگيرد و گفت از من هم طلب بيعت نموده است ! يحيى او را سوگند داد و او هم سوگند ياد كرد . بعد از سوگند ياد كردن بدنش ورم كرد و سياه گرديد و چندان فرياد كشيد و از درد شكم ناليد كه سه روز بعد بديار عدم و اصل گشت .\r\nبعد از او فرزندش بكّار مزبور كه او نيز حاكم مدينه بود محمد فرزند يحيى بن عبد اللَّه را گرفت و مقيّد ساخته و بزندان افكند و چندان محبوس داشت تا در زندان درگذشت ( فهرست ابن نديم و كامل ابن اثير و سفينة البحار ) .\r\nاينان شرارت و دشمنى خود را نسبت برجال اهل بيت و ائمه طاهرين از عبد اللَّه بن زبير جدّ خود كه از دشمنان معروف حضرت امير مؤمنان ( پسر دائى خود ) و امام حسن و امام حسين عليهم السّلام بود به ارث برده بودند . پس بقول شاعر : از كوزه همان برون تراود كه در اوست .\r\n","page_name":" 185 ","page_number":193},
  {"content":"\r\n\r\nپاداش كسى كه نظر رحمت حق را نسبت باوليائش دروغ دانست و گفته بود مرا خواهد كشت و فرزندى نخواهم داشت كه جانشين من باشد . ولى او ديد كه خود كشته گشت و خداوند فرزندى بنام ( م ح م د ) به من موهبت كرد در سال 256 هجرى « 1 » .\r\n\r\n\r\n","description":"","footnote":"\r\n( 1 ) در آخر اين باب خواهيم گفت كه در بارهء تولد حضرت امام زمان ارواحنا فداه چند قول است و مشهور همان سال 255 هجرى مىباشد . غير از اين مورد روايات ديگرى هم از لحاظ خوانندگان خواهد گذشت كه ميلاد امام را سال 256 دانسته‌اند . رجوع كنيد به پاورقى ما در پايان همين باب .\r\n","page_name":" 186 ","page_number":194},
  {"content":"\r\n\r\nاين روايت در غيبت شيخ طوسى هم آمده است .\r\nو نيز در كمال الدين روايت مىكند كه امام زمان عليه السّلام شب نيمه شعبان سال 255 متولد گرديده است . و هم در كتاب مزبور است كه چون امام زمان عليه السّلام از مادر بزاد دو زانو نشست و در حالى كه انگشت مبارك بسوى آسمان داشت عطسه‌اى كرد و فرمود :\r\n« الحَمدُ لِلَّهِ رَبّ الْعالَمينَ وَ صَلَّى اللَّهُ عَلى مُحَمَّدٍ وَ آلِه\r\nستمگران چنين پنداشته‌اند كه حجت پروردگار از ميان رفته است ، اگر بما اجازه سخن - گفتن ميدادند هر گونه ترديدى بر طرف ميشد » ! . در « غيبت » شيخ طوسى بسند ديگر هم روايت شده است .\r\nدر كمال الدين از ابراهيم بن محمد و او از نسيم خادم امام حسن عسكرى عليه السّلام نقل مىكند كه گفت : شب دوم ولادت امام زمان بحضورش مشرف شدم ، در آن هنگام در حضور آن آقازادهء عزيز عطسه‌ام گرفت ، امام فرمود :\r\nيَرْحَمُكَ اللَّه\r\n! از اين كلام آقا بسى شاد گشتم . آنگاه فرمود : آيا در بارهء عطسه چيزى به تو نگويم ؟ عرضكردم :\r\nبفرما ! فرمود : عطسه تا سه روز موجب دورى از مرگ است . در غيبت شيخ طوسى بجاى شب دوم ، شب دهم نقل شده .\r\nهمچنين در كمال الدين از محمد بن عثمان نقل كرده است كه چون آقا متولد گرديد ، امام حسن عسكرى عليه السّلام عثمان بن سعيد ( نائب اول امام زمان و پدر محمد بن عثمان مذكور ) را احضار نمود و فرمود : ده هزار رطل نان و ده هزار رطل گوشت خريده و به حساب من ميان بنى هاشم قسمت كن ، و چند رأس گوسفند هم براى او عقيقه نما .\r\nو هم در آن كتاب از ابو على خيزرانى و او از خادمهء خود كه او را به امام حسن عسكرى عليه السّلام هديه كرده بود روايت نموده كه گفت : من موقع ولادت امام زمان ( ع )\r\n\r\n","description":"","footnote":"","page_name":" 187 ","page_number":195},
  {"content":"\r\n\r\nحاضر بودم مادر آقا نامش « صيقل » بود . امام حسن عسكرى ماجراى آن بانوى معظمه را برايم نقل فرمود كه از حضرت خواسته بود دعا فرمايد مرگ او پيش از وفات امام فرا رسد . همين طور هم شد و آن مكرّمه در زمان حيات آن حضرت رحلت نمود . بر مزار او لوحى است كه نوشته‌اند « آرامگاه مادر محمد » « 1 » ابو على خيزرانى گفت : از همين خادمه شنيدم كه هنگام تولد امام زمان عليه السّلام ديده است نورى از سر و روى حضرت به اطراف آسمان ميدرخشد و مرغان سفيدى چند از آسمان فرود مىآمدند و بالهاى خود را بر سر و روى و بدن آن مولود مسعود ميكشيدند و پرواز ميكردند . چون اين خبر را به امام حسن عسكرى عليه السّلام داد ، تبسّم نمود و فرمود : آنها فرشتگان آسمانها بودند كه در موقع ظهور اين طفل ياوران او خواهند بود ، آنها آمده بودند بوى تبرك جويند .\r\nنيز در كتاب مزبور از ابو غانم خادم روايت نموده كه چون امام زمان عليه السّلام متولد گرديد ، پدر بزرگوارش نام او را « محمد » گذارد و در روز سوم او را باصحاب خود نشان داد و فرمود : بعد از من اين كودك امام شما و جانشين من خواهد بود .\r\nاين همان قائم است كه مردم براى ظهور او انتظارها ميكشند و در وقتى كه دنيا پر از ظلم و بيعدالتى شود ظاهر گردد و جهان را پر از عدل و داد كند .\r\nدر غيبت شيخ طوسى « 2 » از بشر بن سليمان برده فروش كه از فرزندان ابو ايوب\r\n\r\n\r\n","description":"","footnote":"\r\n( 1 ) اين حديث با آنچه روايت شده كه مادر امام زمان ( ع ) بعد از رحلت حضرت عسكرى ( ع ) زنده بوده است منافات دارد .\r\n( 2 ) شيخ الطائفه محمد بن حسن طوسى معروف به « شيخ طوسى » رضوان اللَّه عليه شاگرد بزرگ سيد مرتضى و شيخ مفيد ، و پيشواى مجتهدين و فقهاى شيعه است .\r\nشيخ طوسى در علم فقه و اصول و كلام و رجال و تفسير و حديث سرآمد علماى عصر خود بود و در تمام اين فنون كتاب نوشته كه تا كنون هم كتب او از بهترين كتب فنون ياد شده است .\r\nدر بزرگوارى شيخ طوسى اين بس كه دو كتاب از كتب چهارگانهء معتبر و مهم شيعه كه در استنباط احكام دينى مدرك و مستند فقهاء و مجتهدين شيعه است بنام « تهذيب » و « استبصار » از تأليفات آن فقيه عظيم الشأن مىباشد .\r\nكتاب « غيبت » نيز از تصنيفات نفيس و پر مغز شيخ مىباشد كه تقريبا همهء آن را علامهء مجلسى در اين كتاب آورده است .\r\nشيخ در سال 408 از خراسان به بغداد آمد و در سنه 446 بر اثر يك بلاى عمومى عليه شيعه به نجف اشرف رهسپار گشت و بسال 460 در نجف بجهان باقى شتافت و همان جا مدفون گرديد .\r\n","page_name":" 188 ","page_number":196},
  {"content":"\r\n\r\nانصارى و يكى از شيعيان مخلص حضرت امام على النقى و امام حسن عسكرى عليهما السّلام و در سامره همسايه حضرت بود روايت كرده كه گفت : روزى كافور غلام امام على النقى عليه السّلام نزد من آمد و مرا احضار كرد ، چون خدمت حضرت رسيدم فرمود :\r\nاى بشر ! تو از اولاد انصار هستى « 1 » دوستى شما نسبت بما اهل بيت پيوسته ميان شما برقرار است ، بطورى كه فرزندان شما آن را به ارث مىبرند و شما مورد وثوق ما ميباشيد .\r\nميخواهم ترا فضيلتى دهم كه در مقام دوستى با ما و اين رازى كه با تو در ميان ميگذارم بر ساير شيعيان پيشى گيرى .\r\nسپس نامهء پاكيزه‌اى به خط و زبان رومى مرقوم فرمود و سر آن را با خاتم مبارك مهر نمود و كيسهء زردى كه دويست و بيست اشرفى در آن بود بيرون آورد و فرمود : اين را گرفته ببغداد ميروى و صبح فلان روز در سر پل فرات حضور مييابى .\r\nچون كشتى حامل اسيران نزديك شد ، و اسيران را ديدى ، مىبينى بيشتر مشتريان ، فرستادگان اشراف بنى عباس و قليلى از جوانان عرب ميباشند . در اين موقع مواظب شخصى بنام ( عمر بن زيد ) برده فروش باش كه كنيزى را باوصافى مخصوص كه از جمله دو لباس حرير پوشيده و خود را از معرض فروش و دسترس مشتريان حفظ مىكند ، بمشتريان عرضه ميدارد .\r\n\r\n\r\n","description":"","footnote":"\r\n( 1 ) انصار مردم مدينه هستند كه هنگام تشريف فرمائى پيغمبر بمدينه ، به يارى و نصرت حضرتش در راه رواج دين حنيف اسلام برخاستند .\r\n","page_name":" 189 ","page_number":197},
  {"content":"\r\n\r\nدر اين وقت صداى نالهء او را به زبان رومى از پس پردهء رقيقى ميشنوى كه بر اسارت و هتك احترام خود مينالد ، يكى از مشتريان بعمر بن زيد خواهد گفت عفّت اين كنيز رغبت مرا بوى جلب نموده ، او را به سيصد دينار به من به فروش ! كنيزك به زبان عربى ميگويد : اگر تو حضرت سليمان و داراى حشمت او باشى من به تو رغبت ندارم بيهوده مال خود را تلف مكن ! فروشنده ميگويد : پس چاره چيست ؟ من ناگزيرم تو را بفروشم . كنيزك ميگويد : چرا شتاب ميكنى ؟ بگذار خريدارى پيدا شود كه قلب من به او و وفا و امانت وى آرام گيرد .\r\nدر اين هنگام نزد فروشنده برو و بگو من حامل نامهء لطيفى هستم كه يكى از اشراف به خط و زبان رومى نوشته و كرم و وفا و شرافت و امانت خود را در آن شرح داده است . نامه را بكنيزك نشان بده تا در بارهء نويسندهء آن بيانديشد .\r\nاگر بوى مايل گرديد و تو نيز راضى شدى من بوكالت او كنيزك را ميخرم .\r\nبشر بن سليمان ميگويد : آنچه امام على النقى عليه السّلام فرمود امتثال نمودم .\r\nچون نگاه كنيزك بنامهء حضرت افتاد سخت بگريست ، سپس رو بعمر بن زيد كرد و گفت : مرا به صاحب اين نامه به فروش و سوگند ياد نمود كه اگر از فروش او به صاحب وى امتناع كند خود را هلاك خواهد كرد ، من در تعيين قيمت او با فروشنده گفتگوى بسيار كردم تا به همان مبلغ كه امام به من داده بود راضى شد .\r\nمنهم پول را بوى تسليم نمودم و با كنيزك كه خندان و شادان بود به محلى كه در بغداد اجاره كرده بودم آمديم . در آن حال با بيقرارى زياد نامهء امام را از جيب بيرون آورده ميبوسيد و روى ديدگان و مژگان خود مينهاد و بر بدن و صورت ميكشيد .\r\nمن گفتم : عجبا ! نامه‌اى را ميبوسى كه نويسنده آن را نميشناسى ! گفت :\r\nاى درماندهء كم معرفت ! گوش فرا ده و دل سوى من بدار . من مليكه دختر يشوعا پسر قيصر روم هستم ، مادرم از فرزندان حواريين است و به شمعون وصى حضرت\r\n\r\n","description":"","footnote":"","page_name":" 190 ","page_number":198},
  {"content":"\r\n\r\nعيسى عليه السّلام نسبت ميرسانم ، بگذار داستان عجيب خود را برايت نقل كنم . « 1 »\r\nجد من قيصر ميخواست مرا كه سيزده سال بيشتر نداشتم براى پسر برادرش تزويج كند سيصد نفر از رهبانان و قسيسين نصارى از دودمان حواريين عيسى بن مريم عليه السّلام و هفتصد نفر از اعيان و اشراف و چهار هزار نفر از امراء و فرماندهان و سران لشكر و بزرگان مملكت را جمع نمود . آنگاه تختى آراستهء بانواع جواهرات را روى چهل پايه نصب كرد . چون پسر برادرش را روى آن نشانيد و صليبها را بيرون آورد و اسقفها پيش روى او قرار گرفتند و سفرهاى انجيلها را گشودند ، ناگهان صليبها از بلندى به روى زمين فرو ريخت و پايه‌هاى تخت در هم شكست .\r\nپسر عمويم با حالت بيهوشى از بالاى تخت بر روى زمين در افتاده و رنگ صورت اسقفها دگرگون گشت و سخت بلرزيدند .\r\nبزرگ اسقفها چون اين بديد رو بجدم كرد و گفت : پادشاها ! ما را از مشاهدهء اين اوضاع منحوس كه نشانهء زوال دين مسيح و مذهب پادشاهى است ، معاف بدار !\r\n\r\n\r\n","description":"","footnote":"\r\n( 1 )\r\n شاهنشه روم دخترى داشت * در برج عفاف اخترى داشت\r\nآئينه عصمت و ادب بود * داراى شرافت نسب بود\r\nميبود « مليكه » نام ناميش * ميداشت پدر چو جان گراميش\r\nآزاده نوادهء حوارى * شايستهء هر بزرگوارى\r\nبرده نسب از دو سو مليكا * از قيصر و جانشين عيسى\r\nشمعون وصى مسيح ، جدش * از باغ كمال رسته قدش\r\nدر حسن ، كمال مهر و مه داشت * از سيزده رو بچارده داشت\r\nپس خواست براى دختر خويش * همسر پسر برادر خويش\r\nقيصر ندماى خويش را خواست * تا مجلس جشن عقد آراست\r\nآراسته كاخِ پادشاهى * با زيب و حلل هر آنچه خواهى\r\nتختى كه جواهرش نشان بود * در كاخ چو مهر زرفشان بود \r\n","page_name":" 191 ","page_number":199},
  {"content":"\r\n\r\nجدم نيز اوضاع را بفال بد گرفت ، مع هذا باسقفها دستور داد تا پايه‌هاى تخت را استوار كنند و صليبها را دوباره برافرازند و گفت : پسر بدبخت برادرم را بياوريد تا هرطور هست اين دختر را بوى تزويج نمايم ، باشد كه با اين وصلت ميمون نحوست آن بر طرف گردد .\r\nچون دستور او را عملى كردند ، آنچه بار نخست روى داده بود تجديد شد . مردم پراكنده گشتند و جدم با حالت اندوه بحرم سرا رفت و پرده‌ها بيافتاد .\r\nشب هنگام در خواب ديدم مثل اينكه حضرت عيسى و شمعون وصى او و گروهى از حواريين در قصر جدم قيصر اجتماع كرده‌اند و در جاى تخت منبرى كه نور از آن مىدرخشيد قرار دارد .\r\nچيزى نگذشت كه « محمد » صلى اللَّه عليه و آله پيغمبر خاتم و داماد و جانشين او و جمعى از فرزندان وى وارد قصر شدند ، حضرت عيسى عليه السّلام باستقبال شتافت و با محمد ( ص ) معانقه كرد و محمد ( ص ) فرمودند : يا روح اللَّه ! من بخواستگارى دختر وصى شما\r\n\r\n\r\n","description":"","footnote":"\r\n پس كرد بكاخ اختصاصش * دعوت ز اكابر و خواصش\r\nپاپ و علما همه ستادند * انجيل مسيح را گشادند\r\nتا آيه‌اى از كتاب خواندند * پس خطبه عقد را براندند\r\nداماد چو شد به تخت بنشست * سنگينى بخت تخت بشكست\r\nديدند كه تخت واژگون شد * داماد ز تخت سرنگون شد\r\nآن سلسله‌ها ز سقف بگسيخت * از طاق صليب‌ها فرو ريخت\r\nتا مجلس شاديش بهم خورد * داماد بجاى شهد غم خورد\r\nحضار تمام مات گشتند * مبهوت ز حادثات گشتند\r\nگفتند كه يا رب اين چه بخت است * داماد مگر سياه بخت است ؟ !\r\nسالى كه نكوست خوار و بارش * پيداست ز اول بهارش\r\nدر فصل بهار كامرانيش * زد باد نحوست خزانيش \r\n","page_name":" 192 ","page_number":200},
  {"content":"\r\n\r\nشمعون ، براى فرزندم آمده‌ام ، و در اين هنگام اشاره به امام حسن عسكرى عليه السّلام نمود . حضرت عيسى نگاهى بشمعون كرده و گفت : شرافت بسوى تو روى آورده با اين وصلت با ميمنت موافقت كن . او هم گفت : موافقم .\r\nپس محمد صلى اللَّه عليه و آله بالاى منبر رفت و خطبه‌اى انشاء فرمود و مرا براى فرزندش تزويج كرد ، و حضرت عيسى و فرزندان خود و حواريون را گواه گرفت . چون از خواب برخاستم از بيم جان خواب خود را براى پدر و جدم نقل نكردم ، و همواره آن را پوشيده ميداشتم .\r\nبعد از آن شب چنان قلبم از محبت امام حسن عسكرى عليه السّلام موج ميزد كه از خوردن و آشاميدن بازماندم و كم كم لاغر و رنجور گشتم و سخت بيمار شدم .\r\nجدّم تمام پزشكان را احضار نمود و از مداواى من استفسار كرد ، و چون مأيوس گرديد گفت : نور ديده ! هر خواهشى دارى بگو تا در انجام آن بكوشم ؟ گفتم :\r\nپدر جان ! اگر در به روى اسيران مسلمين بگشائى و آنها را از قيد و بند و زندان\r\n\r\n\r\n","description":"","footnote":"\r\n پس پاپ ز شاه كرد درخواست * تا مجلس عقد از نو آراست\r\nاز بهر برادر كهين خواست * نحسش جبران به سعد اين خواست\r\nشه خواهش پاپ را پذيرفت * كز طالع سعدشان كند جفت\r\nاسباب نشاط كسب كردند * آن تخت دوباره نصب كردند\r\nشد مجلس عقد چون كه برپا * گشتند كشيشها مهيا\r\nانجيل مسيح باز كردند * آهنگ فصيح ساز كردند\r\nداماد نشست چون كه بر تخت * بشكست دوباره زآن نگون بخت\r\nشاه و وزرا و پاپ و اسقف * خوردند از اين قضا تأسف\r\nديدند نحوستى برابر * افتاده بجان آن برادر\r\nحسرت زده پاپ با كشيشان * شد جمع مسيحيان پريشان\r\nحضار ز كاخ رخت بستند * چشم از همه تخت و بخت بستند \r\n","page_name":" 193 ","page_number":201},
  {"content":"\r\n\r\nآزاد گردانى اميد است كه عيسى و مادرش مرا شفا دهند .\r\nپدرم تقاضاى مرا پذيرفت و من نيز به ظاهر اظهار بهبودى كردم و كمى غذا خوردم . پدرم از اين واقعه خشنود گرديد و سعى در رعايت حال اسيران مسلمين و احترام آنان نمود .\r\nچهارده شب بعد از اين ماجرا باز در خواب ديدم كه حضرت فاطمه عليها السّلام با مريم و حوريان بهشتى بعيادت من آمده‌اند . حضرت مريم روى به من نمود و فرمود :\r\nاين بانوى بانوان جهان و مادر شوهر تو است . من دامن مبارك او را گرفتم و گريه نمودم و از نيامدن امام حسن عسكرى عليه السّلام بديدنم ، شكايت كردم . فرمود : او بعيادت تو نخواهد آمد زيرا تو مشرك به خدا و پيرو مذهب نصارى هستى . اين خواهر من مريم است كه از دين تو به خداوند پناه ميبرد .\r\nاگر ميخواهى خدا و عيسى و مريم از تو خشنود باشند و ميل دارى فرزندم بديدنت بيايد ، بيگانگى خداوند و اينكه محمد پدر من خاتم پيغمبران است گواهى\r\n\r\n\r\n","description":"","footnote":"\r\n زين حادثه شاه مات افتاد * در ششدر حادثات افتاد\r\nيا للعجب اين چه مهره بازى است * بيهوده سخن به اين درازى است ؟\r\nشب آمد و شاه رفت و خوابيد * رخ از همه حادثات تابيد\r\nخوابيد عروس بخت بيدار * شد روح خدا بر او پديدار\r\nعيساى مسيح با حوارى * آمد بسرش بغم‌گسارى\r\nشمعون كه نياى مادرش بود * در همرهى پيمبرش بود\r\nدر كاخ ز نور منبرى ديد * از بهر چنان پيمبرى ديد\r\nناگاه گشوده گشت بابى * تابيد بكاخ آفتابى\r\nخورشيد ازل محمد آمد * با يازده اختر خود آمد\r\nچون چشم مليكه به روى افتاد * تعظيم نمود و در پى افتاد\r\nآن چشمهء نور و گرمى و جوش * بگرفت مسيح را در آغوش \r\n","page_name":" 194 ","page_number":202},
  {"content":"\r\n\r\nبده . چون اين كلمات را ادا نمودم ، فاطمه عليها السلام مرا در آغوش گرفت و بدين گونه حالم بهبود يافت . سپس فرمود : اكنون منتظر فرزندم حسن عسكرى باش كه او را نزد تو خواهم فرستاد .\r\nچون از خواب برخاستم ، شوق زيادى براى ملاقات حضرت در خود حس كردم . شب بعد امام را در خواب ديدم و در حالى كه از گذشته شكوه مينمودم گفتم :\r\nاى محبوب من ! من كه خود را در راه محبت تو تلف كردم ! فرمود : نيامدن من علتى سواى مذهب سابق تو نداشت و اكنون كه اسلام آورده‌اى هر شب بديدنت مىآيم تا موقعى كه فراق ما مبدل بوصال گردد . از آن شب تا كنون شبى نيست كه وجود نازنينش را بخواب نبينم .\r\nبشر بن سليمان ميگويد : پرسيدم چطور شد كه بميان اسيران افتادى ؟ گفت در يكى از شبها در عالم خواب امام حسن عسكرى عليه السّلام فرمود : فلان روز جدت قيصر لشكرى بجنگ مسلمانان ميفرستد تو هم بطور ناشناس در لباس خدمتكاران\r\n\r\n\r\n","description":"","footnote":"\r\n فرمود به عيسى و حوارى * من آمده‌ام بخواستگارى\r\nتا خطبه كنم مليكه از جد * بهر پسرم ابى محمد\r\nپس كرد مسيح رو بشمعون * گفتا كه مبارك است و ميمون !\r\nوصل تو بگلشن سيادت * شمعون بگفت زهى سعادت\r\nپس ختم پيمبران و الا * از منبر نور رفت بالا\r\nخوش خطبه عقد را ادا كرد * داماد و عروس را صدا كرد\r\nآن زهره قرين مشترى شد * همسر به امام عسكرى شد\r\nبا ميوهء دل چو عقد بستش * بگذاشت بدست يار دستش\r\nگلهاى محمدى بمجلس * گشتند گواه عقد مجلس\r\nاز خواب مليكه گشت بيدار * ميجست بهر طرف رخ يار \r\n","page_name":" 195 ","page_number":203},
  {"content":"\r\n\r\nهمراه عده‌اى از كنيزان از فلان راه به آنها ملحق شو .\r\nسپس پيشقراولان اسلام مطلع شدند و ما را اسير گرفتند و كار من بدين گونه كه ديدى انجام پذيرفت . ولى تا كنون به كسى نگفته‌ام نوهء پادشاه روم هستم .\r\nحتى پير مردى كه من در تقسيم غنائم جنگ سهم او شده بودم نامم را پرسيد ، ولى من اظهارى نكردم و گفتم : نرجس ! گفت : نام كنيزان ؟\r\nبشر ميگويد : گفتم : عجب است كه تو رومى هستى و زبانت عربى است ؟ ! گفت جدم در تربيت من جهدى بليغ داشت . او زنى را كه چندين زبان ميدانست معين كرده بود كه صبح و شام نزد من آمده زبان عربى به من بياموزد و به همين جهت عربى را به خوبى آموختم .\r\nبشر ميگويد : چون او را بسامره خدمت امام على النقى عليه السّلام آوردم حضرت از وى پرسيد : عزت اسلام و ذلت نصارى و شرف خاندان پيغمبر را چگونه ديدى ؟\r\nگفت : در بارهء چيزى كه شما از من داناتر ميباشيد چه عرض كنم ؟ .\r\n\r\n\r\n","description":"","footnote":"\r\n از هر طرفى نگاه ميكرد * از ماه سراغ شاه ميكرد\r\nكاى گمشده در كجات جويم ؟ * در بند كه مبتلات جويم ؟\r\nدر خواب چو بخت من دميدى * بيدار شدم زمن رميدى ؟\r\nدر خواب شدى تو همسر من ! * بيدارم و نيستى بر من !\r\nاى واى و هزار واى بر من * تنگ از غم توست جاى بر من\r\nدل از كف من ، شد از نگاهى * ديوانه شد و كشيد آهى\r\nشب‌هاى دگر هر آنچه خوابيد * آن گمشده را دگر نيابيد\r\nميجست ز خواب و ناله ميكرد * كارش به قضا حواله ميكرد\r\nاز غصه پريد رنگ و رويش * پژمرده چو گل رخ نكويش\r\nميسوخت در آتش فراقش * تب كرد ز سوز اشتياقش\r\nبيمار شد و به بستر افتاد * آتش بروان دختر افتاد \r\n","page_name":" 196 ","page_number":204},
  {"content":"\r\n\r\nفرمود : ميخواهم ده هزار دينار يا مژدهء مسرت انگيزى به تو بدهم ، كدام يك را انتخاب ميكنى ؟ عرض كرد : مژدهء فرزندى به من دهيد ! فرمود : تو را مژده بفرزندى مىدهم كه شرق و غرب عالم را مالك شود ، و جهان را از عدل و داد پر گرداند ، از آن پس كه پر از ظلم و جور شده باشد .\r\nعرضكرد : اين فرزند از چه شوهرى خواهد بود ؟ فرمود : از آن كس كه پيغمبر اسلام در فلان شب و فلان ماه و فلان سال رومى تو را براى او خواستگارى نمود . در آن شب عيسى بن مريم و وصىّ او تو را بكى تزويج كردند ؟ گفت : به فرزند دلبند شما ! فرمود او را ميشناسى ؟ عرضكرد : از شبى كه بدست حضرت فاطمه زهرا ( ع ) اسلام آوردم شبى نيست كه او بديدن من نيامده باشد .\r\nدر اين وقت امام نهم به « كافور » خادم فرمود : خواهرم حكيمه را بگو نزد من بيايد . چون آن بانوى محترم آمد فرمود : خواهر ! اين زن همان است كه گفته بودم . حكيمه خاتون آن بانو را مدتى در آغوش گرفت و از ديدارش\r\n\r\n\r\n","description":"","footnote":"\r\n راز دل خود مليكه بنهفت * ميسوخت ولى بكس نميگفت\r\nهر چند طبيب چاره‌گر شد * احوال مليكه سخت‌تر شد\r\nشب در تب و روز بود در سوز * اى واى از آن شب و از اين روز\r\nيك شب ز پس چهارده شب * بختش بدميد همچو كوكب\r\nزهراى مهين بخوابش آمد * در تيره شب آفتابش آمد\r\nبا مريم و صد هزار حورا * دادند همه بشارت او را\r\nمريم بسوى مليكه رو كرد * تعريف از آن فرشته‌خو كرد\r\nكاين مادر شوهر تو زهراست * كن خواهش خود از او تو درخواست\r\nبرخيز و بگير دامنش را * زو خواه تو پارهء تنش را\r\nدر دامن مهر ، ماه آويخت * و ز ديده ستارگان فرو ريخت \r\n","page_name":" 197 ","page_number":205},
  {"content":"\r\n\r\nشادمان گرديد . آنگاه امام على النقى عليه السّلام فرمود : عمه ! او را بخانهء خود ببر و فرايض دينى و اعمال مستحبه را به او بياموز كه او همسر فرزندم حسن و مادر قائم آل محمد صلى اللَّه عليه و آله است .\r\nدر كافى از محمد بن يحيى شيبانى روايت كرده كه گفت : در سال 286 وارد كربلا شدم و آستان ملائك پاسبان حضرت امام حسين عليه السّلام را زيارت كردم ، سپس به قصد زيارت مقابر قريش واقع در كاظمين عليهما السّلام به بغداد مراجعت نمودم .\r\nآن روز بسيار گرم و آسمان صاف و نورانى بود . چون بمدفن مطهر امام هفتم رسيدم و بوى تربت معطر آن حضرت را استشمام نمودم بىاختيار سرشك اشك بر آن تربت پاك فرو ريختم و چنان از خود بى خود شدم كه چشم اشكبارم جايى را نميديد .\r\nبعد از آنكه اندكى آرام گرفتم و اشك چشمم فرو نشست و ديدگان گشودم ، پير مردى را در مقابل خود ديدم كه با قامتى خميده و كف دست و پيشانى پينه بسته به ديگرى كه با وى نزديك مرقد منور بود ، ميگفت : برادرزاده ! عمويت از بركت\r\n\r\n\r\n","description":"","footnote":"\r\n صدها گله پيش آن پرى كرد * از ست فراق عسكرى كرد\r\nگفتا كه شبى بخوابم آمد * با روى چو آفتابم آمد\r\nيك بار جمال يار ديدم * ديگر گلى از رخش نچيدم\r\nدر آتش غم مرا نشانده * بر خار فراق خود كشانده\r\nبرده است ز دل قرار و تابم * كرده است حرام خورد و خوابم\r\nمرگ است دگر علاج جانم * يا آنكه ز غم دهد امانم\r\n* * * فرمود قبول دين ما كن * از خويش مسيح را رضا كن\r\nبيزار ز مذهب تو عيسى است * مريم متنفر از كليساست\r\nدينى كه در آن تو پاى بستى * گرديده مشوب بت‌پرستى\r\nتا گفت مليكه ذكر اشهد * آمد ز درش ابى محمد\r\nجان تازه نمود از وصالش * گل چيد ز گلشن جمالش \r\n","page_name":" 198 ","page_number":206},
  {"content":"\r\n\r\nآن دو آقا مفتخر بعلوم شريفه و اسرار نهفته‌اى گشته كه جز سلمان فارسى كسى به آن نرسيده است . اكنون روزهاى زندگانيم بسر آمده و ستارهء عمرم در حال غروب كردن است . ولى افسوس كه در اين ولايت كسى را نمىيابم كه شايسته باشد اين علوم و اسرار را به او بسپارم ! من با خود گفتم : پيوسته رنج و مشقت ميبرم و همه جا سواره و پياده در جستجوى علوم و اسرار اهل بيت عصمت هستم ، و اكنون از اين پير مرد سخنى ميشنوم كه حاكى از علمى بزرگ و امرى عظيم است .\r\nازين رو گفتم : اى پير مرد آن دو آقا كه گفتى كيانند ؟ گفت آنان دو كوكب تابانند كه در زمين سامره پنهان گشتند . گفتم : بدوستى و شرافت مدفن آن دو آقا سوگند ميخورم كه من جوياى علوم و اسرار آنها هستم و با ايمان راسخ در راه حفظ آثار و اخبار آنان جان مىدهم .\r\nگفت : اگر راست ميگوئى آنچه از ناقلان آثار آنها ضبط كرده‌اى به من نشان\r\n\r\n\r\n","description":"","footnote":"\r\n از ميمنت شهادت او * شد ديدن يار عادت او\r\nهر شب كه بخواب ناز ميشد * بر او در وصل باز ميشد\r\nچون ديده ز خواب باز ميكرد * افسانهء شب دراز ميكرد\r\nهر شب به خيال يار ميخفت * در خواب سخن بيار ميگفت\r\nكاى مونس جان من كجائى * در بيدارى چرا نيائى ؟\r\n* * * فرمود : مليكه ! منتظر باش * پيوسته نگاهدار سر باش\r\nقيصر چو رود بجبههء جنگ * همراه كنيزكان كن آهنگ\r\nدر زىّ كنيزكان ملبّس * ميباش كه ناشناسدت كس\r\nبايد بفلان طرف زنى گام * تا آنكه شوى اسير اسلام\r\nدر ظاهر اگر كنيز گردى * آئى بر ما عزيز گردى\r\nدستور مرا اگر كنى گوش * با ما بجهان شوى هم آغوش \r\n","page_name":" 199 ","page_number":207},
  {"content":"\r\n\r\nبده ! چون كتابهاى مرا جستجو نمود و روايات آن را ديد گفت : راست گفتى . اكنون بدان كه من بشر بن سليمان از اولاد ابو ايوب انصارى ، يكى از دوستان و خادمان امام على النقى و امام حسن عسكرى عليهما السّلام ميباشم و در سامره همسايه آن دو بزرگوار بودم .\r\nگفتم : بر من منّت بگذار و پاره‌اى از آثار آنها كه ديده‌اى باز گو كن ! گفت : من از خريد و فروش كنيزان احتراز ميجستم و از موارد شبهه‌دار آن اجتناب مينمودم . امام على النقى مسائل آن را به من آموخت تا آنكه كاملا آشنا شدم و حلال و حرام آنها را شناختم ، شبى در سامره منزل خود نشسته بودم كه كوبنده‌اى در زد . با عجله در را گشودم ديدم كافور خادم امام على النقى عليه السّلام است كه حضرت بطلب من فرستاده است .\r\nفي الوقت لباس پوشيدم و به خدمت حضرت شتافتم ديدم با فرزندش امام حسن عسكرى عليه السّلام و خواهرش حكيمه خاتون كه در پس پرده قرار داشت ، صحبت\r\n\r\n\r\n","description":"","footnote":"\r\n فردا كه ز شرق مهر تابيد * زى جبههء جنگ شه شتابيد\r\nبا جمع كنيزكان روان شد * در راه خدا ز كاروان شد\r\nزان ره كه شهش نمود بگذشت * تا آنكه اسير مسلمين گشت\r\nبين اسراى روم ديدش * عمر بن يزيد و پس خريدش\r\nبا صاحب خويش آن پريزاد * طى كرده ره عراق و بغداد\r\nيك شب دهمين امام ، هادى * فرمان به بشير شير دادى\r\nكاى نادره مرد با تو كارى است * كز بهر تو عز و افتخارى است\r\nاين نامه بگير و رو لب شط * تا دريابى رموز اين خط\r\nاين نامهء من به خط رومى است * خاص است گمان من عمومى است\r\n* * * وقتى كه رسى كنار دجله * ما راست يكى عروس حجله\r\nمستوره و با حجاب باشد * در پردهء احتجاب باشد \r\n","page_name":" 200 ","page_number":208},
  {"content":"\r\n\r\nميفرمايد وقتى كه در حضورش نشستم فرمود : اى بشر تو از اولاد انصار هستى دوستى شما نسبت بما اهل بيت پيوسته ميان شما برقرار است ، بطورى كه فرزندان شما آن را به ارث خواهند برد . . . » تا آخر كه در روايت سابق مفصلا از غيبت شيخ طوسى نقل شد .\r\nدر كمال الدين است كه محمد بن عبد اللَّه مطهرى گفت : بعد از رحلت امام حسن عسكرى عليه السّلام به خدمت حكيمه خاتون رسيدم تا در بارهء امام زمان كه مردم اختلاف نظر داشتند ، سؤال كنم ، چون بخدمتش رسيدم فرمود : اى محمد ! خداوند زمين را از وجود حجت گويا يا ساكت خالى نميگذارد ، و اى منصب بزرگ را بعد از امام حسن و امام حسين عليهما السّلام به دو برادر نداد .\r\nاين بخاطر فضيلت و امتياز آنان است كه در روى زمين نظير ندارند . با اين وصف خداوند اين منصب بزرگ را فقط اختصاص بفرزندان امام حسين عليه السّلام داده است . چنان كه فرزند هارون را بجاى اولاد حضرت موسى بمقام نبوت برگزيد ، هر چند موسى بر هارون حجت بود . مع هذا اين فضيلت تا روز قيامت براى فرزندان\r\n\r\n\r\n","description":"","footnote":"\r\n نقاش ازل كشيده رويش * از سنبل ناب رشته مويش\r\nآن باكره هست دخت قيصر * پرورده و دست پخت قيصر\r\nخلقى بينى بدور او جمع * پروانه صفت بگرد او شمع\r\nعمر بن يزيد مالك اوست * در فكر فروش آن پرى روست\r\nتا مشتريش مگر كه باشد * از بهر خريد ، زر بپاشد\r\nجمعى مايل بديدن او * مشتاق پى خريدن او\r\nاز ديدن طالبان بغداد * دختر بكشد ز سينه فرياد\r\nگويد كه ز زندگى گذشتم * ديدى كه چگونه خوار گشتم\r\nيا رب بكجاست قسمت من * كن حفظ مقام عصمت من\r\n* * * تو قاصد ما در اين ميانه * شو جانب صاحبش روانه\r\nبر گوى كه من بريد هستم * مأمور پى خريد هستم \r\n","page_name":" 201 ","page_number":209},
  {"content":"\r\n\r\nهارون ماند .\r\nدر اين امت هم ناچار بايد امتحانى پيش آيد تا بدان وسيله پيروان باطل و طالبان حق تميز داده شوند و در سراى ديگر مردم را از خدا باز خواستى نباشد و لازم بود كه اين امتحان بعد از رحلت امام حسن عسكرى عليه السّلام واقع گردد .\r\nگفتم : اى بانوى من امام حسن عسكرى عليه السّلام فرزندى دارد ؟ تبسمى فرمود و گفت : اگر امام حسن عسكرى عليه السّلام فرزندى ندارد پس بعد از او حجت خدا كيست ؟ ! مگر نگفتم بعد از امام حسن و امام حسين امامت براى دو برادر نمى - تواند باشد ؟ [ 1 
  ]\r\n\r\n\r\n","description":"","footnote":"\r\n[ 1 
  ] معلوم مىشود در آن موقع جعفر كذاب برادر امام حسن عسكرى ( ع ) ادعاى جانشينى آن حضرت داشته است .\r\n اين نامه بده به آن پرى رو * كآسوده ز غم شود دل او\r\nبا دادن اين دويست دينار * آن گوهر قيمتى بدست آر\r\nپس نامه از او بشر بگرفت * آماده شد و مسير بگرفت\r\nتا شد وارد به شهر بغداد * صبح آمد و بر لب شط ايستاد\r\nناگاه رسيد كشتى از راه * تابيد به چشم مشترى ماه\r\nچون پرده كيان پياده گشتند * از منظر طالبان گذشتند\r\nهر مشترئى يكى پسنديد * زر داد و براى خويش بگزيد\r\n* * * ناگاه بشر پرده اى ديد * ماهى بميان پرده‌اى ديد\r\nخلقى حيران ز ديدن او * آماده پى خريدن او\r\nهر مشترئى كه پيش آيد * آن زهره از او حذر نمايد\r\nگويد با صاحبش به صد جوش * آخر تو بهر كسيم مفروش\r\nآن مشترى است قسمت من * كاو هست كفيل عصمت من\r\nالقصه هر آنچه شاه فرمود * در چشم بشير روى بنمود\r\nشد پيش بشير و نامه را داد * چشمش كه به خط شاه افتاد \r\n","page_name":" 202 ","page_number":210},
  {"content":"\r\n\r\nگفتم : اى بانوى من ! چگونگى ولادت با سعادت و غيبت آن حضرت را براى من شرح دهيد ! فرمود : كنيزى داشتم كه نامش نرجس بود . روزى پسر برادرم امام حسن عسكرى عليه السّلام بديدن من آمد ، و سخت بوى نظر دوخت . گفتم : اگر مايل هستيد او را نزد شما روانه ميكنم ؟ .\r\nفرمود : نه عمه جان ! ولى من از وى در شگفتم . گفتم از چه چيز تعجب ميكنيد ؟\r\nفرمود : عنقريب فرزند بزرگوارى از وى بوجود مىآيد كه خداوند زمين را بوسيلهء او پر از عدل و داد مىكند ، از آن پس كه پر از ظلم و ستم شده باشد . گفتم : من او را نزد شما ميفرستم . فرمود : در اين خصوص از پدرم اجازه بگير ؟ !\r\n\r\n\r\n","description":"","footnote":"\r\n ياد از خط روى عسكرى كرد * بس بوسه بخطش ، آن پرى كرد\r\nپس از لب لعل خود گهر سفت * عمر بن يزيد را چنين گفت\r\nبه فروش مرا به صاحب خط * خود را فكنم و گر نه در شط\r\nزر داد و گرفت آن پرى را * بانوى امام عسكرى را\r\n* * * بگرفت چو بشر آن امانت * آورد بخاندان عصمت\r\nآن زهره بدست مشترى داد * تحويل امام عسكرى داد\r\nتا مام امام عصر گردد * سرچشمهء فتح و نصر گردد\r\nآرد پسرى كه شاه باشد * فرمانده مهر و ماه باشد\r\nآرد پسرى كه هست قائم * فيضش بخلائق است دائم\r\nآرد پسرى كه نور دارد * ظلم از سر خلق دور دارد\r\nاى حجت قائم الهى * از لطف بدوستان نگاهى\r\nامروز كه روز قائم ماست * از او همه فيض دائم ماست\r\nروشن همه چشم ما برويش * بسته دل ما بتار مويش\r\nجز درگه حجت الهى * ما را نبود دگر پناهى \r\n( سيد مرتضى مير فخرائى جندقى )\r\n","page_name":" 203 ","page_number":211},
  {"content":"\r\n\r\nمن هم لباس پوشيدم و به منزل امام على النقى عليه السّلام رفتم و سلام كرده نشستم .\r\nحضرت ابتداء بسخن كرد و فرمود : حكيمه ! نرجس را نزد فرزندم بفرست . عرض كردم آقا من براى همين مطلب نزد شما آمده‌ام . فرمود : خدا ميخواهد تو را در ثواب آن شريك گرداند و از اين خير بهره‌ور كند .\r\nبىدرنگ به خانه برگشتم و نرجس را زينت كرده و در خانه خودم وسيلهء زفاف آنها را فراهم نمودم . سپس حضرت چند روز بعد باتفاق نرجس نزد پدر بزرگوارش رفت .\r\nبعد از رحلت امام على النقى عليه السّلام آن حضرت بجاى پدر نشست . من هم مانند سابق كه بديدن امام على النقى نائل ميگشتم بملاقات او نيز ميرفتم . يك روز كه بخانهء آن حضرت رفته بودم نرجس آمد كفش از پايم درآورد و گفت : اى بانوى من ! بگذار كفش شما را بردارم ! گفتم بانو و سرور من تو هستى ، به خدا قسم نميگذارم و خدمت تو را رضايت نميدهم . من خدمت تو را بر روى چشم مىپذيرم . چون امام گفتگوى ما را شنيد فرمود : عمه ! خدا پاداش نيك به تو مرحمت فرمايد . من تا غروب آفتاب خدمت امام عليه السّلام بودم و با نرجس صحبت ميداشتم . آنگاه برخاستم كه لباس پوشيده بروم .\r\nامام فرمود : عمه ! امشب را نزد ما بسر ببر كه در اين شب مولود مباركى متولد مىشود كه زمين مرده را زنده ميگرداند . گفتم : اين مولود مبارك از چه زنى خواهد بود ؟ من كه چيزى در نرجس نمىبينم ؟ فرمود با اين وصف فقط از نرجس خواهد بود ! سپس من نزديك نرجس رفتم و او را نگريستم اثرى از حمل در وى نديدم ! لذا رفتم موضوع را به امام هم اطلاع دادم .\r\nحضرت تبسمى نمود و فرمود : عمه موقع طلوع فجر اثر حملش آشكار مىشود\r\nلِأَنَّ مَثَلَها مَثَلُ امّ مُوسى لَمْ يَظْهَرْ بِها الْحُبْلُ وَ لَمْ يَعْلَمْ بِها احَدٌ الى وَقْتِ وِلادتِها\r\nيعنى او مانند مادر موسى است كه اثر آبستنى در وى مشهود نبود و تا موقع تولد موسى هيچ كس اطلاع نداشت . زيرا فرعون براى دست يافتن بموسى شكم زنان باردار را\r\n\r\n","description":"","footnote":"","page_name":" 204 ","page_number":212},
  {"content":"\r\n\r\nميشكافت اين هم مانند موسى است ( كه دشمنان در صدد كشتن او هستند ) حكيمه مىگويد :\r\nتا هنگام طلوع فجر پيوسته مراقب نرجس بودم . او جنب من خوابيده و گاهى پهلو - به پهلو ميگشت . نزديك طلوع فجر ناگهان برخاستم و بسوى او شتافتم و او را به سينه چسبانيدم و نام خدا را بر او خواندم .\r\nامام با صداى بلند فرمود : عمه ! سورهء انا انزلناه بر او قرائت كن . از وى پرسيدم حالت چطور است ؟ گفت : آنچه آقا فرمود ظاهر گرديد .\r\nچون بقرائت سورهء انا انزلناه پرداختم آن جنين نيز در شكم مادر با من ميخواند بعد به من سلام كرد . چون صداى او را شنيدم وحشت كردم ! امام حسن عسكرى عليه السّلام صدا زد : عمه ! از كار خداوند تعجب مكن ! كه ذات حق ما را از كوچكى با حكمت گويا و در روى زمين حجت خود ميگرداند .\r\nهنوز سخن امام تمام نشده بود كه نرجس از نظرم ناپديد گشت مثل اينكه ميان من و او پرده‌اى آويختند . از اين رو فريادكنان بسوى امام شتافتم . حضرت فرمود :\r\nعمه ! بر گرد كه او را در جاى خود خواهى ديد . چون مراجعت كردم چيزى نگذشت كه پرده برداشته شد و ديدم نورى از وى ميدرخشد كه ديدگانم را خيره مىكند .\r\nسپس ديدم طفلى سجده مىكند ، بعد روى زانو نشست و در حالى كه انگشتان بسوى آسمان داشت گفت :\r\nاشْهَدُ انْ لا الهَ الَّا اللَّه وَ انَّ جَدّى رَسُولُ اللَّه و انّ ابى اميرُ الْمُؤْمِنينَ\r\nآنگاه تمام امامان را نام برد تا به خودش رسيد و سپس گفت :\r\nاللَّهُمَّ انْجِزْ لى وَعْدى وَ اتْمِمْ لى امْرى وَ ثَبّتْ وَطْأَتى وَ امْلَاء الارْضَ بى قِسْطاً وَ عَدْلًا\r\nخداوندا ! آنچه به من وعده فرموده‌اى مرحمت كن و سرنوشتم را بانجام رسان ! قدمهايم را ثابت بدار و بوسيلهء من زمين را پر از عدل و داد كن ! ! .\r\nدر اين وقت امام حسن عسكرى عليه السّلام با صداى بلند فرمود : عمه ! او را بگير و نزد من بياور . چون او را در بغل گرفته نزد پدر بزرگوارش بردم ، به پدر سلام كرد .\r\nحضرت هم او را در برگرفت ناگهان ديدم مرغانى چند دور سر او در پروازند . امام\r\n\r\n","description":"","footnote":"","page_name":" 205 ","page_number":213},
  {"content":"\r\n\r\nعليه السّلام يكى از آن مرغان را صدا زد و فرمود : اين طفل را ببر نگهدارى كن و در هر چهل روز بما برگردان ! مرغ او را برداشت و پرواز نمود و ساير مرغان نيز بدنبال او به پرواز در آمدند ، و ميشنيدم كه امام حسن عسكرى عليه السّلام ميفرمود : تو را بخدائى ميسپارم كه مادر موسى فرزند خود را به او سپرد . نرجس خاتون بگريست ، امام فرمود : آرام باش كه جز از پستان تو شير نمىمكد . عنقريب او را نزد تو مىآورند همانطور كه موسى را بمادرش برگردانيدند . خدا در قرآن ميفرمايد :  فَرَدَدْناهُ إِلى أُمِّهِ كَيْ تَقَرَّ عَيْنُها وَ لا تَحْزَنَ  « 1 » يعنى : او را بسوى مادرش بازگردانديم تا ديده‌اش روشن شود و محزون نگردد .\r\nحكيمه ميگويد : از امام پرسيدم آن مرغ چه بود ؟ فرمود : روح القدس بود كه مراقب ائمه است و بامر خداوند آنها را در كارها موفق و محفوظ ميدارد و با علم و معرفت پرورش ميدهد . بعد از چهل روز بچه را نزد برادرزاده‌ام برگردانيدند ، حضرت مرا خواست ، چون بخدمتش رسيدم ديدم بچه جلو پدر راه ميرود .\r\nعرضكردم : آقا ! اين طفل كه دو ساله است ! امام تبسمى نمود و فرمود :\r\nفرزندان انبياء و اولياء كه داراى منصب امامت و خلافت هستند نشو و نماى آنان با ديگران فرق دارد . كودكان يك ماههء ما مانند بچهء يك سالهء ديگران ميباشند .\r\nكودكان ما ، در شكم مادر حرف ميزنند و قرآن ميخوانند و خدا را پرستش ميكنند و در ايام شيرخوارگى ، فرشتگان به پرستارى آنها مشغول و هر صبح و شام براى اطاعت فرمان آنان فرود مىآيند .\r\nمن هر چهل روز آن طفل نازنين را ميديدم ، تا آنكه چند روز پيش از وفات پدرش او را به صورت مردى ديدم و نشناختم . لذا از امام پرسيدم : اين كيست كه ميفرمائى پيش روى او بنشينم ؟ فرمود : او پسر نرجس است كه بعد از من جانشين من خواهد بود من بيش از چند روز ديگر ميان شما نيستم ، بعد از وى فرمانبردارى\r\n\r\n\r\n","description":"","footnote":"\r\n( 1 ) سورهء قصص آيه 12 .\r\n","page_name":" 206 ","page_number":214},
  {"content":"\r\n\r\nكنيد ! امام چند روز بعد رحلت فرمود و چنان كه مىبينى مردم در بارهء او چند دسته شده‌اند ولى به خدا قسم كه من هر صبح و شام او را مىبينم و از آنچه شما از من ميپرسيد قبلا به من خبر ميدهد . من هم به اطلاع شما رساندم . به خدا قسم هر وقت ميخواهم از وى سؤالى كنم در جواب دادن بر من پيشى ميگيرد . حتى شب گذشته به من اطلاع داد كه تو نزد من مىآئى و در بارهء او سؤال مىكنى و اجازه داد كه حقيقت مطلب را به تو بگويم .\r\nراوى : محمد بن عبد اللَّه ميگويد : به خدا سوگند حكيمه چيزهائى به من گفت كه جز خداوند كسى نميداند و دانستم كه همه راست و درست و مطابق عدل الهى است و يقين دارم كه خداوند اخبارى به امام عصر عليه السّلام داده است كه هيچ يك از بندگانش اطلاع ندارند .\r\nشيخ صدوق ( ره ) در كمال الدين روايت نموده كه امام زمان عليه السّلام در روز جمعه متولد شده . نام مادرش ريحانه و صيقل و سوسن است ولى چون آبستن به آن حضرت بود ، لذا او را صيقل گفتند . ولادت با سعادتش هشتم ماه شعبان در سال 256 هجرى اتفاق افتاد .\r\nوكيل او عثمان بن سعيد بود . او هم وصيت نمود كه بعد از وى فرزندش محمد بن عثمان باشد ، و او ابو القاسم حسين بن روح نوبختى را معين كرد ، و او هم ابو الحسن على بن محمد سيمرى را ، رضى اللَّه عنهم . هنگام وفات سيمرى از او خواستند كه جانشين خود را معرفى كند اما او كسى را تعيين نكرد و گفت : ديگر كار بدست خداست ، و بدين گونه بعد از سيمرى غيبت كبرى آغاز شد .\r\nمؤلف : در روايت مذكور كه ميگويد : « چون به آن حضرت آبستن بود او را صيقل ميگويند » بواسطهء روشنى و نورى بوده كه از آن مخدره به علت حمل نور امامت ساطع بوده است . چه كه وقتى ميگويند فلانى شمشير را صيقل داد ، به علت\r\n\r\n","description":"","footnote":"","page_name":" 207 ","page_number":215},
  {"content":"\r\n\r\nدرخشش آنست و دور نيست كه منظور وصف جمال آن مخدره باشد « 1 » .\r\nنيز در آن كتاب از على بن حسن بن فرج از محمد بن حسن كرخى روايت مىكند كه گفت از ابو هارون كه يكى از علماى ما شيعه بود شنيدم كه گفت : من امام زمان عليه السّلام را ديدم ولادتش روز جمعه سنهء 256 بود .\r\nو در كتاب مزبور از محمد بن ابراهيم كوفى نقل مىكند كه گفت : « امام حسن عسكرى عليه السّلام گوسفند ذبح كرده‌اى براى من فرستاد و فرمودند : اين از عقيقه فرزندم محمد است » و هم در آن كتاب از حمزة بن ابى الفتح روايت كرده كه گفت : يكى از خواص امام حسن عسكرى عليه السّلام نزد من آمد و مژده داد كه شب گذشته در خانهء امام مولودى به دنيا آمد ، ولى امام عليه السّلام امر بكتمان او نمود ! گفتم : نام مولود چيست ؟ گفت : نامش را محمد و كنيه‌اش را ابو جعفر گذارده‌اند .\r\nهمچنين در كمال الدين از غياث بن اسد روايت مىكند كه گفت : از محمد ابن عثمان « 2 » قدس اللَّه روحه شنيدم كه چون امام زمان صلوات اللَّه عليه متولد گرديد نورى از بالاى سر مباركش به آسمان تابيد . سپس صورت به خاك نهاد و خدا را سجده\r\n\r\n\r\n","description":"","footnote":"\r\n( 1 ) علامهء محدث مرحوم حاج ميرزا حسين نورى ( ره ) در كتاب « النجم الثاقب » روايتى از « غيبت » فضل بن شاذان نيشابورى كه در سنوات پيش از وفات حضرت امام حسن عسكرى و بعد از ولادت امام زمان عليهما السّلام ميزيسته از محمد بن على بن حمزة بن حسين بن عبيد اللَّه بن عباس بن على بن ابى طالب عليه السّلام نقل مىكند و سپس ميگويد : « از محمد بن على كه راوى اين حديث است پرسيدند از مادر صاحب الامر عليه السّلام . گفت : مادرش « مليكه » بود كه او را در بعضى از روزها سوسن و در بعضى ايام ريحانه ميگفتند ، و صيقل و نرجس نيز از نامهاى او بود » سپس علامه نورى ميگويد : از اين خبر وجه اختلاف در اسم آن معظمه معلوم مىشود و اينكه بهر پنج اسم ناميده مىشد » . در باب 21 در ابتداى شرح حال على بن محمد سمرى ، نيز روايتى قريب به اين مضمون نقل شده است .\r\n( 2 ) دومين نائب از نواب چهارگانه حضرت امام زمان ( ع ) است .\r\n","page_name":" 208 ","page_number":216},
  {"content":"\r\n\r\nكرد . آنگاه سر برداشت و فرمود :\r\nاشْهَدُ انْ لا الهَ الّا اللَّهُ  وَ الْمَلائِكَةُ وَ أُولُوا الْعِلْمِ قائِماً بِالْقِسْطِ . لا إِلهَ إِلَّا هُوَ الْعَزِيزُ الْحَكِيمُ   إِنَّ الدِّينَ عِنْدَ اللَّهِ الْإِسْلامُ \r\nو هم محمد بن عثمان گفت كه : ولادت حضرت شب جمعه بود .\r\nو نيز در آن كتاب به همين سند نقل كرده كه امام ختنه كرده متولد شد و حكيمه خاتون گفت در ايام وضع حمل خون نفاس از مادر امام ديده نشد ، و اين شيوهء مادر هر امامى است .\r\nو نيز در آن كتاب از احمد بن حسن بن اسحاق ( قمى ) روايت مىكند كه گفت :\r\nچون امام زمان متولد گرديد نامه‌اى از حضرت امام حسن عسكرى عليه السّلام براى جدم احمد بن اسحاق « 1 » رسيد كه با خط خود مرقوم فرموده بود : « مولود ما متولد گشت ولى تو آن را از مردم پوشيده دار ! زيرا ما نيز جز به نزديكان و دوستان خود به كسى اظهار نكرده‌ايم ! ! ما به تو اعلام داشتيم تا مسرور شوى چنان كه خداوند ما را مسرور گردانيد . و السّلام » و در آن كتاب از حسن بن حسين علوى سابق الذكر روايت مىكند كه گفت :\r\nمن در سامره به خدمت امام حسن عسكرى عليه السّلام رسيدم و آن حضرت را بولادت فرزندش « قائم » تهنيت گفتم . در غيبت شيخ طوسى عليه الرحمه نيز اين حديث بسند ديگر نقل شده است .\r\nدر كمال الدين از ابو سهل نوبختى از « عقيد » خادم روايت نموده كه امام عصر عجل اللَّه فرجه در شب جمعه و ماه رمضان سال 254 متولد گرديد . كنيه‌اش ابو القاسم و ابو جعفر و لقبش « مهدى » و او حجت خداوند در روى زمين است .\r\nمردم در بارهء ولادت او اختلاف دارند . جمعى اظهار وعده‌اى انكار ميكنند . گروهى\r\n\r\n\r\n","description":"","footnote":"\r\n( 1 ) احمد بن اسحاق قمى از محدثين بزرگ قم و داراى جلالت قدر و عظمت شأن است . از حضرت امام محمد تقى و امام على نقى روايت نموده و در قم از وكلاى امام حسن عسكرى ( ع ) بوده ، مكرر از قم بسامره سفر كرده و خدمت امام عسكرى ( ع ) رسيده و امام زمان را نيز درك نموده و در حقيقت بفيض ملاقات چهار امام نائل گشته است . رضوان اللَّه عليه .\r\n","page_name":" 209 ","page_number":217},
  {"content":"\r\n\r\nاز نقل آن جلوگيرى و برخى آن را نقل مىنمايند .\r\nو در غيبت شيخ طوسى از حسين بن حسن علوى نامبرده روايت مىكند كه در سامره خدمت امام حسن عسكرى ( ع ) رسيدم و ميلاد مسعود مولى صاحب الزمان عليه السّلام را بوى تبريك گفتم .\r\nو هم در آن كتاب از حكيمه خاتون نقل مىكند كه در نيمهء شعبان سال 255 امام حسن عسكرى عليه السّلام براى من پيغام فرستاد كه افطار امشب را نزد ما صرف كن تا خداوند تو را بميلاد مسعود ولى و حجت خود و جانشين من مسرور گرداند ، من بسى شادمان گشتم و همانوقت لباس پوشيده بخدمتش رسيدم . ديدم آقا در صحن خانه نشسته و كنيزان اطرافش را گرفته‌اند .\r\nگفتم : قربانت گردم ! فرزند شما از چه زنى خواهد بود ؟ فرمود : از « سوسن » من كنيزان را نگريستم و در هيچ كدام جز سوسن اثر آبستنى نديدم . بعد از اتمام نماز مغرب و عشاء با سوسن افطار كرديم و در يك اطاق باهم خوابيديم . لحظهء بعد برخاستم و مدتى در بارهء آنچه امام فرموده بود انديشيدم .\r\nسپس پيش از وقت هر شب برخاستم و نماز شب را خواندم . سوسن هم ناگهان از خواب پريد و بيرون رفت و وضو گرفت و مشغول نماز شب شد تا به نماز وتر رسيد .\r\nدر اين موقع بدلم خطور كرد كه صبح نزديك است . پس برخاستم و نگاه كردم ديدم فجر اول طلوع نموده ، في الحال از وعدهء امام به شك افتادم ، ناگاه صداى حضرت را شنيدم كه از اطاق خودش ميفرمود : عمه ! شك مكن همين حالا آنچه گفتم آشكار مىشود و ان شاء اللَّه آن را خواهى ديد ! از آنچه در دلم نسبت به حضرت خطور كرده بود حيا داشتم ، ناچار باطاق برگشتم در حالى كه پيش خود خجل بودم . ديدم سوسن نماز را تمام كرده و سراسيمه بيرون مىآيد . دم در او را ديدم گفتم : پدر و مادرم فدايت شود آيا چيزى در خود احساس ميكنى ؟ گفت : آرى امر سختى را حس ميكنم . گفتم : بخواست خدا چيزى نيست ، بعد بالش را ميان اطاق نهادم و او را روى آن نشاندم و خود در جايى كه قابله‌ها براى وضع\r\n\r\n","description":"","footnote":"","page_name":" 210 ","page_number":218},
  {"content":"\r\n\r\nحمل زن مىنشينند نشستم . سوسن دست مرا گرفت و بر خود سخت فشار مىآورد و ناله مينمود و شهادت به زبان جارى ميكرد در اين موقع من نگاه كردم ديدم ولىّ خدا صلوات اللَّه عليه سجده مىكند . او را برداشتم و در دامن خود گذاردم ديدم پاك و پاكيزه است ! امام عليه السّلام صدا زد عمه ! فرزندم را بياور ! او را نزد پدرش بردم . حضرت نور ديده‌اش را گرفت و زبان مبارك بر وى چشمهاى او ماليد تا ديده گشود ، سپس زبان در دهان و گوش‌هاى طفل نهاد و او را در دست چپ گذارد و بدين گونه ولىّ خدا در دست پدر نشست . آنگاه دست بر سر او كشيد و فرمود : فرزند ! بقدرت الهى با من سخن بگو ! .\r\nآن نوزاد عزيز گفت : اعُوذُ  بِاللَّهِ مِنَ الشَّيْطانِ الرَّجِيمِ  ،  بِسْمِ اللَّهِ الرَّحْمنِ الرَّحِيمِ    وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   « 1 » آنگاه بر پيغمبر اكرم صلى اللَّه عليه و آله و امير مؤمنان و همه ائمه تا پدرش درود فرستاد .\r\nامام حسن عسكرى عليه السّلام او را به من داد و فرمود : عمه او را بنزد مادرش ببر تا ديدگانش روشن گردد و محزون نشود و بداند كه وعدهء خداوند حق است هر چند اغلب مردم باور ندارند ! چون بچه را نزد مادرش برگرداندم صبح صادق دميده بود . من هم نماز صبح گذاردم و تا طلوع آفتاب به تعقيب پرداختم . آنگاه با امام خداحافظى كردم و به خانه برگشتم ، تا روز سوم كه بشوق ديدار ولىّ خدا باز سرى به آنها زدم . نخست وارد اطاقى شدم كه سوسن جاى داشت ولى بچه را نديدم ، پس به خدمت امام رسيدم ، اما نخواستم ابتدا بسخن كنم ، امام فرمود : عمه ! بچه در كنف حمايت خداست ! عمه ! چون من وفات كنم و شيعيان در بارهء بود و نبود اين طفل دچار ترديد شوند ، تو بودن او را بدوستان موثق ما اعلام كن ! مع هذا لازم است كه مطلب نزد\r\n\r\n\r\n","description":"","footnote":"\r\n( 1 ) ترجمه اين آيه سابقا گذشت .\r\n","page_name":" 211 ","page_number":219},
  {"content":"\r\n\r\nتو و آنها پنهان باشد ، زيرا خداوند خواسته است كه او را از نظرها پوشيده دارد و كسى او را نبيند ، تا گاهى كك جبرئيل امين اسب او را آماده گرداند و خداوند بوسيلهء او كار جهان را اصلاح فرمايد .\r\nدر غيبت شيخ طوسى مفاد روايت مذكور را از محمد بن ابراهيم از حكيمه خاتون نيز نقل كرده ، با اين فرق كه : حكيمه گفت : امام حسن عسكرى در شب نيمهء شعبان سال دويست و پنجاه و پنج مرا خواست . و ميگويد : به حضرت گفتم : يا ابن رسول اللَّه ! مادر اين مولود كيست ؟\r\nفرمود : نرجس چون روز سوم شد شوق ديدار ولىّ اللَّه ( يعنى امام زمان ) در دلم افزون گشت . پس به خانه آنها شتافتم و يك راست باطاق نرجس رفتم . ديدم به عادت زنانى كه وضع حمل كرده‌اند . نشسته و لباس زردى پوشيده و سرش بسته است .\r\nسلام كردم و بگوشهء خانه نظر افكنده ديدم گهواره‌اى نهاده‌اند و پارچهء سبزى روى آنست . پيش رفتم و پارچه را برداشتم ديدم ولىّ خدا بىقنداق به پشت خوابيده است تا مرا ديد چشم گشود و با حركت دستها مرا طلب نمود . او را گرفتم و نزديك بردم كه ببوسم ، چنان بوى خوشى از او بمشامم رسيد كه هيچ گاه استشمام نكرده بودم ! در اين موقع امام حسن عسكرى صدا زد عمه ! پسرم را بياور ، او را بنزد آقا بردم ، فرمود : فرزندم ! با من حرف بزن . . .\r\nتا آنجا كه حضرت او را بمرغى سپرد و فرمود : فرزند ! تو را به كسى ميسپارم كه مادر موسى فرزندش را به او سپرد . برو در پناه امن و حفظ و حمايت حق - و چون مرغان او را برگرداندند - فرمود : عمه او را نزد مادرش ببر و خبر ولادت او را از مردم پوشيده دار و به كسى مگو تا وقتش فرا رسيد . او را بمادرش سپردم و خداحافظى نموده بخانهء خود رفتم » تا آخر حديث . . .\r\nو نيز در آن كتاب اين حديث را از محمد بن على بن بلال و هم از جماعتى از بزرگان شيعيان از حكيمه خاتون نقل كرده است . در آن روايت نيمه شعبان دارد و نام مادر حضرت نرجس است . تا آنجا كه حكيمه ميگويد : چون آقا متولد\r\n\r\n","description":"","footnote":"","page_name":" 212 ","page_number":220},
  {"content":"\r\n\r\nشد امام حسن عسكرى عليه السّلام فرمود : عمه ! بچه‌ام را بياور ! وقتى روپوش از روى آقا برداشتم ديدم به روى زمين افتاده خدا را سجده مىكند و بر دست راستش نوشته شده :  جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  « 1 » يعنى : حق آمد و باطل از ميان رفت زيرا باطل رفتنى است .\r\nاو را در آغوش گرفتم ديدم پاك و پاكيزه است . آنگاه در پارچه‌اى پيچيده نزد پدر بزرگوارش بردم . تا آنجا كه حضرت فرمود :\r\nاشْهَدُ انْ لا الهَ الَا اللَّهُ وَ انَّ مُحَمَّدَاً رَسُولُ اللَّهِ وَ انَّ عَليّاً اميرُ المُؤْمِنينَ حَقّاً\r\nآنگاه بر همه ائمه درود فرستاد تا به خودش رسيد ، و براى دوستانش دعا نمود كه خداوند با فرج او آنها را دلشاد گرداند ، سپس چشم گشود .\r\nتا آنجا كه ميگويد : مثل اينكه ميان من و آقا پرده‌اى آويختند بطورى كه او را نميديدم ، از پدرش پرسيدم آقا ! بچه چه شد ؟ فرمود : آن كس كه از تو و ما به او نزديكتر است او را برد . تا آخر حديث مذكور .\r\nدر اين روايت حكيمه ميگويد چون روز چهلم شد ، بحضور امام حسن عسكرى ( ع ) شرفياب شدم ، ديدم امام زمان ( ع ) در خانه راه ميرود . صورتى نيكوتر از رخسار او و زبانى بهتر از گفتار او نديدم . امام حسن عسكرى ( ع ) فرمود : عمه اين مولود پيش خدا بسيار عزيز است . عرضكردم : آقا آنچه بايد ببينم از چهل روزهء او ميبينم امام تبسمى كرد و فرمود : عمه‌جان ! نميدانى كه رشد يك روز ما ائمه برابر رشد يك سالهء ديگران است ؟ پس من برخاستم و سر آقا را بوسيدم و برگشتم ، چون وقتى ديگر آمدم او را نديدم . از امام جويا شدم فرمود : او را به كسى سپردم كه مادر موسى فرزند خود را به او سپرد .\r\nو نيز در غيبت شيخ طوسى از احمد بن على از محمد بن على از حنظلة بن زكريا روايت مىكند كه گفت : خبر داد به من احمد بن بلال بن داود كاتب و او مردى سنى -\r\n\r\n\r\n","description":"","footnote":"\r\n( 1 ) سوره اسراء آيه 83 .\r\n","page_name":" 213 ","page_number":221},
  {"content":"\r\n\r\nمذهب و ناصبى بود و دشمنى خود را با اهل بيت عصمت پوشيده نميداشت ، با اين وصف بمقتضاى طينت اصليش با من اظهار دوستى مينمود و هر وقت مرا ملاقات ميكرد ميگفت در نزد من خبرى است كه تو را خشنود ميسازد . ولى نخواهم گفت من هم چندان اهميت نميدادم . تا آنكه روزى در يك جا با هم جمع شديم ، من از فرصت استفاده نموده از او خواستم كه خبر را براى من نقل كند .\r\nاو گفت : خانهء ما در سامره روبروى خانهء ابن الرضا ( يعنى امام حسن عسكرى عليه السّلام ) بود . من مدت درازى به طرف قزوين رفتم سپس بسامره برگشتم ، ديدم تمام كسان و بستگان و خويشانم درگذشته‌اند ، مگر پيرزنى كه مرا تربيت كرده بود و او دخترى داشت كه نزد خودش بود .\r\nوى پير زنى محبوب و خود نگهدار بود و اهل دروغ نبود ، زنانى كه با ما دوستى داشتند هم در خانهء پير زن بودند . من چند روزى آنجا ماندم سپس عزم رفتن كردم پير زن گفت چرا در رفتن عجله ميكنى ؟ تو كه مدتها از ما دور بودى . اكنون نزد ما بمان تا با ديدنت شاد شويم . با مسخره گفتم ميخواهم بكربلا بروم ! زيرا يا نيمه شعبان و يا روز عرفه بود كه شيعيان بكربلا ميرفتند .\r\nپير زن گفت : فرزند ! از خدا بترس و توهين مكن و آنچه گفتى مسخره مپندار . داستانى را برايت نقل كنم كه دو سال بعد از رفتن تو مشاهده نمودم .\r\nداستان اينست : من در همين اطاق نزديك دهليز با دخترم خوابيده بودم . در حال خواب و بيدارى ديدم مردى نيكو روى و خوشبو با لباسهاى تميز آمد و به من گفت ! هم اكنون كسى مىآيد و تو را بخانهء همسايه ميطلبد . وحشت مكن و از رفتن با او خوددارى منما ! .\r\nسراسيمه برخاستم و بدخترم گفتم : كسى را ديدى كه بخانهء ما بيايد ؟ گفت : نه ! پس نام خدا بردم و خوابيدم . باز همان مرد آمد و همان سخن را تكرار كرد . اين بار نيز با وحشت برخاستم و از دخترم پرسيدم : هيچ كس نيامده ؟ گفت : نه من هم نام خدا به زبان آورده خوابيدم . بار سوم نيز همان مرد آمد و گفت : فلانى ! آن كس كه\r\n\r\n","description":"","footnote":"","page_name":" 214 ","page_number":222},
  {"content":"\r\n\r\nتو را ميطلبد آمده و در مىزند با او برو .\r\nدر اين وقت صداى كوبيدن در را شنيدم . پشت در رفتم و گفتم : كيست ، گفت در باز كن و مترس ! سخن او را شناختم و در را باز كردم . ديدم خادمى است كه روسرى به من ميدهد و ميگويد : يكى از همسايه‌ها براى حاجت مهمى ترا ميخواند بخانهء آنها بيا . روسرى بسر كردم و او مرا بخانه‌اى آورد كه نميشناختم . ديدم پرده درازى در وسط خانه آويخته‌اند و مردى كنار پرده ايستاده است .\r\nخادم گوشه پرده را بالا زد و من داخل شدم . ديدم زنى در حال وضع حمل است و زنى ديگر مانند قابله پشت سر او نشسته است . آن زن به من گفت در اين كار بما كمك ميكنى ؟ پس به او كمك كردم و چيزى نگذشت كه پسرى متولد گرديد .\r\nمن او را روى دست گرفتم و صدا زدم پسر ! پسر ! آنگاه سر از پرده بيرون آوردم كه به آن مرد نشسته مژده دهم ، كسى گفت سر و صدا مكن ! چون متوجه بچه شدم او را روى دست خود نديدم و همان زن گفت : صدا مكن ! در اين موقع خادم روسرى بسرم انداخت و مرا بخانه‌ام برگردانيد و كيسه‌اى به من داد و گفت : آنچه ديدى به كسى اظهار مكن ! وارد خانه خود شدم و به طرف رختخواب رفتم ديدم هنوز دخترم خوابيده است . او را بيدار كردم و پرسيدم آيا از رفتن و برگشتن من مطلع شدى ؟ گفت : نه ، پس در كيسه را گشودم ديدم ده دينار در آنست . اين مطلب را تا كنون به كسى نگفته‌ام جز اكنون كه ديدم تو با مسخره اين سخن را گفتى ، از اين رو براى تو نقل كردم تا بدانى كه اين قوم ( خانوادهء پيغمبر ) نزد خداوند داراى شأن و مقام بزرگى هستند و آنچه ادعا ميكنند درست است .\r\nاز حرف پيرزن تعجب كردم و آن را بباد مسخره گرفتم و ديگر از زمانى كه اين واقعه در آن رخ داده پرسش نكردم ، جز اينكه بيقين ميدانم كه سال دويست و پنجاه\r\n\r\n","description":"","footnote":"","page_name":" 215 ","page_number":223},
  {"content":"\r\n\r\nو اندى از سامره رفته بودم و در سنهء 281 ايام وزارت عبيد اللَّه بن سليمان « 1 » برگشتم و اين داستان را از پيرزن شنيدم .\r\nحنظله راوى اين خبر ميگويد : ابو الفرج مظفر بن احمد را خواستم تا او نيز اين خبر را بشنود .\r\nو هم در غيبت شيخ طوسى ( ره ) واقعه ولادت را بدين گونه نيز روايت كرده كه يكى از خواهران امام على النقى عليه السّلام كنيزى داشت كه خود تربيت كرده و نامش نرجس بود ، چون بزرگ شد ، روزى امام حسن عسكرى عليه السّلام به خانه آنها آمد و او را ديد . خواهر امام گفت : آقا ! مثل اينكه طالب اين كنيز هستى ؟ فرمود : من از روى تعجب نگاه به او ميكنم . زيرا مولودى كه عزيز خداست از وى بوجود مىآيد سپس خواهر امام از برادرش امام على النقى اجازه گرفت و آنها با هم ازدواج كردند . « 2 »\r\nو نيز در آن كتاب از علّان رازى روايت نموده كه امام زمان عليه السّلام در سال 256 هجرى دو سال پس از درگذشت امام على النقى ( ع ) متولد گرديده است .\r\nو هم در آن كتاب از محمد بن على شلمغانى در كتاب « الاوصياء » و او از حمزة\r\n\r\n\r\n","description":"","footnote":"\r\n( 1 ) ابن اثير نيز در « كامل التواريخ » ج ( 6 ) صفحه 73 : نام او را عبيد اللَّه بن سليمان نوشته ، ولى در « آثار الوزراء » عقيلى صفحه 114 عبد اللَّه بن سليمان بن وهب ذكر كرده است .\r\nعبيد اللَّه بن سليمان وزير « المعتضد باللَّه » خليفهء عباسى بود كه در سال 279 بخلافت رسيد و او نيز نخستين وزير او بود و بعد از فوت او ، فرزندش قاسم بن عبيد اللَّه بوزارت ( المعتضد ) منصوب گشت .\r\n( 2 ) اين روايت هم مفاد ساير روايات را دارد جز اينكه جملهء « كنيزى داشت و خود تربيت كرده بود » و جملهء « چون بزرگ شد » ممكن است چيز تازه‌اى به نظر آيد ولى در روايات سابق گذشت كه حضرت نرجس را بخواهرش حكيمه سپرد تا به خانه خود ببرد و وظايف دينى را به او بياموزد ، و البته او تربيت‌شدهء حكيمه و در آن مدت هم بزرگ شده بود .\r\n","page_name":" 216 ","page_number":224},
  {"content":"\r\n\r\nابن نصر و او از پدرش نصر خادم امام على النقى عليه السّلام روايت كرده كه چون آقا متولد شد تمام اهل خانه به پرستارى او پرداختند . به من گفتند كه هر روز مقدارى مغز استخوان با گوشت بخرم و ميگفتند كه : اين براى آقاى كوچك ماست ! همچنين در آن كتاب از شلمغانى مزبور از ابراهيم بن ادريس روايت مىكند كه او گفت : امام حسن عسكرى عليه السّلام براى نزد من فرستاد و فرمود كه : آن را براى فرزندم عقيقه كن . خود از آن بخور و بكسانت نيز بخوران .\r\nچنين كردم و بعد كه خدمت حضرت رسيدم فرمود : بچهء ما در گذشت « 1 » سپس دو بره همراه نامه‌اى فرستادند كه نوشته بود : بسم اللَّه الرحمن الرحيم . اين دو بره را از جانب مولايت عقيقه كن . خود گوارا بخور و به كسانت نيز بخوران ! چنين كردم و چون بخدمتش رسيدم چيزى نفرمود .\r\nدر غيبت نعمانى از معروف بن خرّ بود از امام محمد باقر عليه السّلام روايت كرده كه گفت : پيغمبر اكرم ( ص ) فرمود : مثل اهل بيت من ، ميان اين امت ، مانند ستارگان آسمان است كه چون ستاره‌اى غروب كند ستارهء ديگرى بدرخشد و چون بامامى برسيد كه دستها به طرف وى دراز كنيد و با انگشتان به او اشاره نمائيد ملك الموت مىآيد و او را ميبرد و شما در طول روزگار بىسر و سامان مىمانيد حتى اولاد عبد المطلب از اين بىسر و سامانى بىنصيب نخواهند بود ! و بهنگامى كه كار بدينجا كشد ، خداوند ستارهء شما را آشكار گرداند . پس شما حمد خدا نموده او را پذيرش كنيد .\r\nمؤلف : « ملك الموت مىآيد و او را ميبرد » يعنى حضرت در مدت غيبت ، با روح القدس مىباشد ، نه اينكه او را قبض روح مىكند .\r\n\r\n\r\n","description":"","footnote":"\r\n( 1 ) اين اضطراب حال حضرت بهترين گواه است كه امام فرزند دلبندش را سخت از مردم پوشيده ميداشته و در بود و نبود او تقيه ميكرده است . اين ملاحظات و تقيه يا در جايى بوده كه افراد غير شيعه هم بوده‌اند و يا اصولا حضرت نميخواسته ولادت فرزندش در ميان شيعيان هم شيوع يابد و باعث درد سر گردد و حكومت وقت براى افناى وى دست به كار شود ! .\r\n","page_name":" 217 ","page_number":225},
  {"content":"\r\n\r\nسيد بن طاوس در كتاب « فرج المهموم » از على بن محمد بن زياد صيمرى در كتاب « الاوصياء » كه از كتب مورد اعتماد مىباشد و ثقهء معتمد حسن بن جعفر صيمرى كه با امام على النقى و امام حسن عسكرى ( ع ) مكاتبات داشته است ، آن را روايت نموده ، از ابو جعفر قمى برادرزادهء احمد بن اسحاق بن مصقله نقل كرده كه :\r\nدر قم يك منجم يهودى معروف بحذاقت در حساب نجوم بود . احمد بن اسحاق او را طلبيد و گفت : مولودى در فلان وقت متولد شده ، طالع او را بگير و زايچه - بندى كن ! .\r\nچون يهودى طالع گرفت و زايچه بندى نمود و در آن نظر كرد باحمد بن اسحاق گفت : حساب نجومى دلالت ندارد كه اين مولود از آن تو باشد . اين چنين مولود يا پيغمبر و يا وصى پيغمبر است . حساب نجومى مىرساند كه اين مولود شرق و غرب و دريا و خشكى و كوه و دشت جهان را مالك مىشود . تا جايى كه تمام مردم روى زمين بدين و ولايت او ميگروند .\r\nدر كشف الغمه « 1 » مينويسد : شيخ كمال الدين بن طلحه گفته است : ولادت حجة بن الحسن در سامره و در بيست و سوم ماه مبارك رمضان سال 258 اتفاق افتاد ، پدرش ابو محمد حسن « ع » و مادرش صيقل بود و حكيمه و غير آن هم گفته‌اند . كنيه‌اش ابو القاسم و لقبش « حجت » و « خلف الصالح » و « منتظر » است . و در ارشاد « 2 » ميگويد : ولادت حضرت\r\n\r\n\r\n","description":"","footnote":"\r\n( 1 ) بهاء الدين على بن عيسى اربلى موصلى ، از علماى مشهور شيعه در سدهء هفتم هجرى و مؤلف بزرگوار كتاب معروف « كشف الغمه » در تاريخ چهارده معصوم است كه به عربى نگاشته و از كتب سودمند و معتبر شيعه و بسال 687 آن را تأليف كرده است . وى در اين كتاب بسيارى از روايات مربوط بهر باب را از اساتيد خود كه عده‌اى از آنها از دانشمندان اهل تسنن بوده‌اند ، شنيده و درس گرفته ، نقل كرده است .\r\nاربلى دانشمندى محقق و محدثى متبحر و جامع همه گونه فضائل بوده و از شاگردان عالم جليل القدر مشهور سيد ابن طاوس است .\r\n( 2 ) محمد بن محمد بن نعمان تَلّعكُبَرى بغدادى معروف به « شيخ مفيد » ( 338 - ، 413 ) پيشواى علماء و متكلمين و مفخر جامعهء شيعه است كه در دولت آل بويه و بروزگار سلطنت عضد - الدوله ديلمى ميزيست .\r\nنسبش به سعيد بن جبير ميپيوندد . شيخ مفيد در عصر خود دانشمندى بلند آوازه و فقيهى ماهر و متكلمى توانا و مخصوصا در علم مناظره سخنورى ورزيده بود . بطورى كه سر آمد همعصران خود بشمار مىآمده . با دانشمندان اهل تسنن در پيرامون مسائل مربوط بامامت مجلسها داشت و با نيروى علم و بيان بر همگان غلبه مىيافت ، چنان كه مناظرات وى با قاضى ابو بكر باقلانى و قاضى عبد الجبار معتزلى و ابو حامد اسفراينى و فاضل كتبى و غيره در كتب مربوطه مشهور و ميان عامه معروف است .\r\nخواستاران بكتاب مجالس المؤمنين و شمارهء سوم سال اول مجله « مكتب اسلام » شرح حال وى بقلم نويسندهء اين سطور مراجعه نمايند .\r\nمفيد قريب دويست جلد كتاب در تمام علوم و فنون متداول زمان خود نوشته كه همه از آثار جاويدان اسلامى و مخصوصا ذخيرهء علمى جهان تشيع است - امالى ، ارشاد ، الجمل ، مقنعه ، اوائل المقالات ، رد بر كتاب ( عثمانيه ) جاحظ ، رد بر ابو بكر باقلانى ، رد بر پيروان حسين بن منصور حلاج صوفى معروف از جملهء تأليفات مفيد است .\r\n","page_name":" 218 ","page_number":226},
  {"content":"\r\n\r\nدر شب نيمهء شعبان سال 255 بود ، و مادرش نرجس است . موقع وفات پدر بزرگوارش پنج ساله بود در آن سن خداوند جهان حكمت و فصل الخطاب به او عطا فرمود و او را براى جهانيان باقى گذارد و مانند يحيى در كوچكى بوى حكمت آموخت و همانطور كه عيسى بن مريم را در گهواره پيغمبر نمود ، او را نيز در آن سن امام گردانيد .\r\nاو پيش از ظهورش دو غيبت دارد : يكى طولانىتر از ديگرى . چنان كه در اخبار رسيده است . غيبت كوچك « صغرى » از زمان تولد تا موقع وفات آخرين سفير اوست ( مدت هفتاد و چهار سال ) و غيبت بزرگتر « كبرى » بعد از غيبت صغرى است تا زمانى كه با شمشير قيام كند .\r\nدر كشف الغمه از حضرت امام جعفر صادق عليه السّلام نقل كرده كه « خلف صالح » « 1 » از فرزندان من مىباشد و « مهدى » اوست نامش ( م ح م د ) و كنيه‌اش « ابو القاسم »\r\n\r\n\r\n","description":"","footnote":"\r\n( 1 ) خلف صالح - يكى از القاب امام زمان ( ع ) است .\r\n","page_name":" 219 ","page_number":227},
  {"content":"\r\n\r\nاست و در آخر الزمان ظهور مىكند .\r\nابو بكر درّاع ( زره ساز ) به من گفت : نام مادر حضرت صيقل بود ؛ و بروايتى حكيمه و در روايت سوم نرجس و هم گفته‌اند كه سوسن بوده است ، و اللَّه اعلم . كنيه‌اش ابو القاسم و هم او خلف صالح و مهدى است كه در آخر الزمان ظهور مىكند . بالاى سرش ابرى است كه بر وى سايه ميافكند و همه جا با او ميرود و به زبان فصيح ميگويد :\r\nاينست مهدى .\r\nو هم محمد بن موسى طوسى به من خبر داد كه وى از ابو مسكين و او از يكى از علماى تاريخ نقل كرد كه نام مادر حضرت « حكيمه » است . « 1 »\r\nمؤلف : در باب اخبار كسانى كه بفيض ملاقات حضرت رسيده‌اند نيز از موضوع ولادت امام سخن ميرود : ابن خَلكان « 2 » در تاريخش مينويسد : بعقيدهء طايفهء شيعه او ( امام زمان )\r\n\r\n\r\n","description":"","footnote":"\r\n( 1 ) بديهى است كه با نام حكيمه خاتون عمه حضرت كه در اين روايات زياد ذكر مىشود اشتباه شده ، دور نيست كه ساير اسامى آن بانوى عاليقدر هم با كنيزان امام حسن عسكرى يا اسامى زنان اهل بيت و غيره اشتباه شده باشد ، يا عمدا او را بنامهاى مختلف ميخوانده‌اند ، تا درست شناخته نشود !\r\n( 2 ) ابن خلكان قاضى ابو الحسن احمد بن محمد بن ابراهيم معروف به « ابن خلكان » اربلى شافعى متوفى بسال 681 از مشاهير دانشمندان متعصب اهل تسنن است ، كتاب مشهور « وفيات الاعيان » معروف بتاريخ ابن خلكان از آثار مهم او است . اديبى بزرگ و مورّخى متتبع و نويسنده‌اى خوش‌سليقه بوده . نسب وى به برمكيان كه از خواص هارون الرشيد عباسى بودند منتهى مىشود .\r\nگويند وجه تسميهء او به ابن خلكان اينست كه : بپدران گذشته خود بسيار ميباليده روزى كسى بوى گفت : خَلّ كانَ أبى كذا يعنى : « كنار بگذار كه پدرم كى و چگونه بوده ! » و از آن روز اين جمله تخفيف يافت و كم كم معروف به خلكان گرديد . شاعر عرب ميگويد :\r\n ان الفتى من يقول ها انا ذا * ليس الفتى من يقول كان ابى \r\nو به فارسى گفته‌اند :\r\n گيرم پدر تو بود فاضل * از فضل پدر تو را چه حاصل ؟ \r\nو ديگرى گفته\r\n جايى كه بزرگ بايدت بود * فرزندى كست نداردت سود \r\n","page_name":" 220 ","page_number":228},
  {"content":"\r\n\r\nدوازدهمين امام و معروف است كه زنده مىباشد . و اوست كه شيعيان او را منتظر و قائم و مهدى ميدانند . و ميگويند در سرداب سامره غائب و در اين باره گفته‌هاى بسيار دارند و منتظرند كه در آخر الزمان از سرداب سامره درآيد ! « 1 » ميلادش روز جمعه نيمهء شعبان سال 255 هجرى است . چون پدرش وفات كرد ، او پنجساله بود . نام مادرش خمط است و نرجس هم گفته‌اند .\r\nشيعيان ميگويند : وى در حالى كه مادرش به او مينگريست داخل سرداب خانهء پدرش شد و ديگر برنگشت . و اين در سال 265 بوده و گفته شده اين واقعه در هشتم شعبان سال 256 بوده و قول اخير صحيح‌تر است و گفته‌اند : موقعى كه داخل سرداب شد چهار ساله يا پنجساله بود ، و بقولى در سال 275 بوده و آن موقع ده سال داشته است و اللَّه اعلم » مؤلف : در يكى از تأليفات علماى شيعه روايتى ديدم كه با سلسله سند از امام على النقى و امام حسن عسكرى ( ع ) نقل كرده‌اند كه فرمود : چون خداوند متعال ارادهء آفرينش امامى كند ، قطره‌اى از آب بهشت در ابرى فرو ميفرستد و در ميوه‌اى از ميوه‌هاى بهشتى « 2 » ميچكد و امام آن را مىخورد ( و از اين ميوه نطفه امام بسته مىشود ) .\r\nچون در مشيمهء مادر قرار گرفت ، چهل روزه سخن مردم را ميشنود ، و موقعى كه\r\n\r\n\r\n","description":"","footnote":"\r\n( 1 ) چنان كه در اين كتاب ميخوانيد شيعيان به هيچ وجه عقيده ندارند كه امام زمان از سرداب سامره بيرون مىآيد بلكه فقط عقيده دارند كه در سرداب غائب شده ، و از مكه آشكار مىشود . اين يكى از تهمتهاى برخى از علماى متعصب اهل تسنن است كه خواسته‌اند اذهان مردم را نسبت بمعتقدات شيعه مشوب سازند .\r\n( 2 ) شايد مقصود ميوه پاك و پاكيزه باشد ، زيرا ميوه‌هاى بهشتى هم پاكيزه و از آلودگيها پاك است و بهشت نيز محل پاكان مىباشد .\r\n","page_name":" 221 ","page_number":229},
  {"content":"\r\n\r\nچهار ماه بگذرد بر بازوى راستش نوشته مىشود :  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  « 1 » و هنگامى كه متولد ميگردد بامر خداوند ميايستد و نورى از وى به اطراف جهان ميتابد و بدان وسيله مردمان و اعمال آنها را ميبيند و در آن نور است كه امر الهى بر او فرو مىآيد و بهر طرف كه رو كند آن نور جلو چشم اوست .\r\nو در همان كتاب است كه امام حسن عسكرى عليه السّلام فرمود : روزى به خانه يكى از عمه‌هاى خود رفتم ، يكى از كنيزان او را كه زينت كرده بود و بوى نرجس ميگفتند ديدم و نظرى طولانى بوى نمودم . عمه‌ام گفت : آقا ! مىبينم او را سخت زير نظر گرفته - اى ؟ گفتم : عمه ! نگاه من از روى تعجب و به لحاظ اراده و خواست خداوند نسبت به اوست گفت : آقا ! مثل اينكه ميل به او دارى ! گفتم : پس ، از پدرم اجازه بگير ! او نيز اجازه گرفت و او را بهمسرى من درآورد « 2 » و هم در آن كتاب از حسين بن همدان نقل مىكند كه گفت : يكى از علماى موثق از حكيمه خاتون روايت نموده كه فرمود : هر وقت خدمت امام حسن عسكرى عليه السّلام ميرسيدم دعا ميكردم كه خداوند فرزندى بوى موهبت كند . يك روز چون دست بدعا برداشتم حضرت فرمود : عمه ! آنچه از خدا ميخواستى به من روزى كند ، امشب متولد ميگردد ! و آن شب ، شب جمعه سوم ماه شعبان سال 257 هجرى بود .\r\nآن شب امام فرمود : عمه ! افطار امشب را مهمان ما باش ! عرضكردم : اين مولود بزرگ از چه زنى خواهد بود ؟ فرمود : از نرجس گفتم : اتفاقا در ميان كنيزان شما كسى نزد من از نرجس محبوب‌تر نيست . پس برخاستم و نزد او رفتم و او مانند وقتى كه نزد من بود ، از من احترام كرد . من دستهاى او را بوسيدم و او را از خدمت - كردن باز داشتم . او مرا بانوى خود ميخواند و من نيز او را بانوى خويش ميخواندم او به من گفت : فدايت گردم و من گفتم : من و همهء دنيا فداى تو شويم !\r\n\r\n\r\n","description":"","footnote":"\r\n( 1 ) سورهء انعام آيهء 115\r\n( 2 ) به همين مضمون در صفحهء 204 از غيبت شيخ طوسى هم نقل شد .\r\n","page_name":" 222 ","page_number":230},
  {"content":"\r\n\r\nسپس بوى گفتم : امشب خداوند پسرى كه سرور دو جهان است به تو عنايت ميفرمايد كه آرزوى اهل ايمان است ، او از سخن من شرم مىكرد ، سپس برخاستم و در وى نظر كردم اثرى از حاملگى نديدم .\r\nبه همين جهت به امام على النقى عرضكردم من اثرى در وى نمىبينم . حضرت تبسمى كرد و فرمود : عمه ! ما ائمه در شكمها نيستيم بلكه در پهلوهاى مادران ميباشيم و از راه رحم بيرون نمىآئيم بلكه از ران راست مادران خارج ميشويم . زيرا ما نور خدائيم كه پليديها آن را نمىآلايد .\r\nعرضكردم آقا ! چه وقت متولد ميگردد ؟ فرمود : موقع طلوع فجر .\r\nمن برخاستم و افطار كردم و نزديك نرجس خوابيدم . حضرت هم در صفه‌اى از همان خانه خوابيدند . موقع نماز شب كه برخاستم ، نرجس خوابيده بود و علامت حمل نداشت ، چون به نماز وتر رسيدم در بارهء وعده امام به شك افتادم كه فجر نزديك است و بچه نيامد .\r\nحضرت از همان صفه صدا زد عمه ! هنوز فجر طلوع نكرده است ! نماز وتر تمام كردم و نرجس را حركت دادم و به او نزديك شده نام خدا بر او خواندم و پرسيدم : آيا چيزى در خود مىيابى ؟ گفت : آرى ، سپس هر دو خوابيديم و بيدار نشدم تا آنكه صداى امام را شنيدم كه ميفرمايد : عمه فرزندم را نزد من بياور .\r\nچون روپوش از روى او برداشتم ديدم روى زمين افتاده و خدا را سجده مىكند و بر روى بازوى راستش نوشته شده :  جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  او را در آغوش گرفتم ديدم پاك و پاكيزه است . سپس در پارچه‌اى پيچيده نزد پدر بزرگوارش بردم . حضرت او را روى دست چپ گرفت و دست راست بر پشت او گذارد و زبان در دهان او نهاد و دست بر پشت و گوش و بندهايش كشيد و فرمود :\r\nفرزندم ! با من سخن بگو ! او نيز خواند :\r\nاشْهَدُ انْ لا الهَ الَّا اللَّهُ وَ اشْهَدُ انَّ مُحَمَّداً رَسُولُ\r\n\r\n","description":"","footnote":"","page_name":" 223 ","page_number":231},
  {"content":"\r\n\r\nاللَّه وَ انَّ عَلياً اميرُ المُؤمنينَ وَلىّ اللَّه\r\n. سپس تمام ائمه را نام برد تا به خودش رسيد ، و براى دوستانش دعا كرد كه خداوند فرج او را نزديك گرداند . آنگاه چشم گشود .\r\nامام فرمود : عمه ! او را نزد مادرش ببر تا بوى سلام كند و بعد نزد من بياور .\r\nچون نزد مادرش بردم سلام كرد . سپس او را نزد پدرش برگردانيدم مثل اينكه ميان من و حضرت پرده‌اى آويخته شد و من آقا را نديدم . لذا پرسيدم : آقا ! آقازاده چه شد ؟ فرمود : آن كس كه از تو نزديكتر است او را برد ( سپس او را برگردانيدند ) چون روز هفتم خدمت حضرت رسيدم فرمود : فرزندم را بياور ! آقا را در لباس زردى پيچيده نزد پدر بردم ، مانند بار اول دست بسر و صورت او كشيد و زبان در دهانش نهاد و فرمود : پسرم ! با من حرف بزن ! او هم اين آيهء شريفه را خواند  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ  . . .\r\nآنگاه فرمود : فرزند ! از كتب آسمانى كه بر پيغمبران پيشين نازل شده نيز قرائت كن . نخست صحف حضرت آدم را به زبان سريانى خواند و بعد كتاب ادريس و نوح و هود و صالح و صحف ابراهيم و تورات موسى و زبور داود و انجيل عيسى و قرآن جدم رسول خدا صلى اللَّه عليه و آله را خواند . سپس قصص انبياء و مرسلين را تا زمان خود حكايت نمود .\r\nچهل روز پس از تولدش كه خدمت امام حسن عسكرى عليه السّلام رسيدم ، ديدم مولى صاحب الزمان در خانه راه ميرود . صورتى نيكوتر و زبانى فصيح‌تر از صورت و زبان او نديده بودم . امام فرمود : عمه ! اين مولود در پيشگاه ذات بارى تعالى بسيار عزيز است .\r\nگفتم : آقا ! من از مشاهدهء وضع او آنچه بايد بدانم مىبينم . فرمود : عمه ! نميدانى كه رشد يك روز ما ائمه با رشد ديگران در يك هفته و رشد يك هفتهء ما با رشد يك سالهء ديگران برابر است ؟ پس سر آن مولود مسعود را بوسيدم و به خانه برگشتم و باز كه آمدم او را نديدم . از امام جويا شدم ، فرمود : او را سپردم به كسى كه مادر\r\n\r\n","description":"","footnote":"","page_name":" 224 ","page_number":232},
  {"content":"\r\n\r\nموسى فرزندش را به او سپرد .\r\nسپس فرمود : چون خداوند مهدى اين امت را به من موهبت فرمود ، دو فرشته فرستاد و او را بسرا پردهء عرش الهى بردند و از بارگاه ذات ربوبى ندا رسيد :\r\nاى بندهء من آفرين بر تو باد به يارى كردن از دين و فرامين و راهنمائى بندگان من ! بوسيلهء تو بندگانم را مؤاخذه ميكنم يا مشمول رحمت ميگردانم و آنها را به تو مىبخشم و با خشم تو عذاب ميكنم . فرشتگان ! زود او را به پدرش برگردانيد كه در كنف حفظ من است . تا زمانى كه بوسيلهء او حق را آشكار و باطل را از ميان ببرم و دين من در سراسر گيتى گسترش يابد .\r\nو چون از مادر بزاد ديده شد كه روى زانوها نشسته و انگشتان به طرف آسمان برداشته سپس عطسه‌اى كرد و گفت :\r\nالْحَمْدُ لِلَّهِ رَبّ الْعالَمينَ وَ صَلَّى اللَّهُ عَلى مَحَمَّدٍ وَ آلِه عَبْداً داخِراً غَيْرَ مُسْتَنْكِفٍ وَ لا مُسْتَكْبِرٍ .\r\nآنگاه فرمود : ستمگران چنين پنداشته‌اند كه حجت خدا از بين رفته است ! اگر به من اجازه ميدادند جاى شك براى كسى نميگذاردم ! و از ابراهيم كه از اصحاب امام حسن عسكرى عليه السّلام بود نقل شده كه : امام چهار گوسفند همراه نامه‌اى براى من فرستاد و نوشته بودند : بسم اللَّه الرحمن الرحيم اين گوسفندان را براى فرزندم محمد المهدى عقيقه كن و با گوارائى خود و هر كس از شيعيان ما كه يافتى بخوريد .\r\nمؤلف : شهيد اول « 1 » در كتاب « دروس » فرموده است : امام زمان عليه السّلام\r\n\r\n\r\n","description":"","footnote":"\r\n( 1 ) فقيه محقق و مجتهد مدقق محمد بن مكى دمشقى عاملى معروف به « شهيد اول » از دانشمندان بزرگ شيعه است . از محضر اساتيد بزرگى مانند فخر المحققين فرزند علامهء حلى و سيد عميد الدين حسينى خواهرزادهء علامه و ديگران استفاده سرشار نموده و گروه بسيارى از دانشمندان نامى از انفاس قدسيهء وى بمقامات عاليهء علمى و عملى مفتخر گشته‌اند .\r\nشخصيت علمى و قداست نفس و جلالت قدر شهيد بيش از اين است كه در اين مختصر بگنجد .\r\nكتاب ذكرى ، قواعد ، دروس ، غاية المراد ، اربعين ، الفيه ، نفليه و لمعه از تأليفات گرانبهاى شهيد اول است .\r\nشهيد را با سعايت قاضى برهان الدين مالكى و عباد بن جماعهء شافعى كه دو تن از علماى متعصّب اهل تسنّن بودند ، بجرم تشيّع گرفته بزندان افكندند و يك سال تمام در قلعهء شام محبوس داشتند ، سپس بيرون آورده با شمشير بشهادت رساندند آنگاه بدن شريفش را بدار آويخته و از آن پس سوزانده خاكسترش را بباد دادند ! ! در آن يك سال كه زندانى بود كتاب « لمعه » را كه از كتب تحقيقى و معتبر فقه شيعه است در مدت هفت روز نوشت ، با اينكه جز كتاب « مختصر نافع » محقّق حلّى ، كتاب ديگرى نزد وى نبود ! و او نخستين فقيهى است كه فقه شيعه را از آراء و اقوال فقهاى سنّى پيراسته گردانيد و از اين راه نيز حقّى بزرگ بر ذمهء مجتهدين بعد از خود دارد . رضوان اللَّه عليه .\r\n","page_name":" 225 ","page_number":233},
  {"content":"\r\n\r\nدر روز جمعه پانزدهم ماه شعبان سال 255 هجرى متولد گرديده . نام مادرش صيقل يا نرجس و هم گفته شده نامش مريم دختر زيد علوى است « 1 » .\r\nو هم به خط شهيد ( ره ) از امام جعفر صادق نقل كرده‌اند : كه آن حضرت\r\n\r\n\r\n","description":"","footnote":"\r\n( 1 ) اين مطلب را شهيد اول در « كتاب مزار » دروس آورده ، و معلوم نيست از كى نقل كرده است . ما پس از تتبعات زياد به اين نتيجه رسيديم ، كه شايد دختر زيد علوى نواده امام حسن مجتبى و يا دختر زيد بن الحسين نوادهء امام زين العابدين ( ع ) نيز يكى از زنان امام حسن عسكرى ( ع ) بوده و اشتباها او را مادر امام زمان ( ع ) دانسته باشند . در « عمدة الطالب » و ساير مآخذ اولاد زيد علوى كه فرزند وى حسن بن زيد معروف بداعى كبير مؤسس سلاطين مازندران است و يا اولاد زيد بن الحسين را نام برده‌اند ولى متأسفانه طبق معمول دختران اهل بيت را ذكر نكرده‌اند تا معلوم شود كه آنها دخترى بنام مريم داشته‌اند .\r\nدر تاريخ ابن اثير و ساير منابع شيعه و سنى نوشته‌اند كه ميان سالهاى 250 - 256 گروهى از سادات علوى عليه حكومت عباسى قيام كردند كه از جمله : حسن بن زيد علوى در سال 250 در مازندران و على بن زيد بن حسين در سال 252 بود كه در كوفه خروج كرد . بنا بر اين اگر آنها خواهرى بنام مريم داشته‌اند ، امكان اينكه وى همسر امام حسن عسكرى ( ع ) بوده يا در خانهء حضرت ميزيسته و موجب اين اشتباه شده باشد ، هست . زيرا حضرت غير از مادر امام زمان ، زنان ديگرى هم داشته است .\r\n","page_name":" 226 ","page_number":234},
  {"content":"\r\n\r\nفرمود : در شبى كه قائم آل محمد عليه السّلام متولد گردد ، هر مولودى متولد شود با با ايمان است و اگر ، در زمين شرك متولد گردد ، خداوند به بركت وجود امام ، او را بسرزمين ايمان منتقل خواهد كرد .\r\nشيخ طوسى قدّس سرّه در كتاب مختصر مصباح و مصباح المتهجّد و سيد بن طاوس در كتاب اقبال و ساير مؤلفين كتب ادعيه تعيين كرده‌اند كه : ولادت با سعادت حضرت امام عصر عجل اللَّه فرجه در نيمهء ماه شعبان روى داده است . و در فصول المهمه « 1 » مينويسد : آن حضرت در سامره شب نيمه شعبان سال 255 هجرى متولد گرديد « 2 »\r\n\r\n\r\n","description":"","footnote":"\r\n( 1 ) على بن محمد بن صبّاغ مكّى مالكى مؤلف كتاب « فصول المهمه في معرفة الائمة » از دانشمندان اهل تسنّن است ، ولى نظر بتأليف كتاب ( فصول المهمه ) و مطالبى كه در آن آورده برخى از اهل تسنن او را به تشيع منسوب داشته‌اند . ابن صبّاغ بسال 855 وفات يافت .\r\n( 2 ) مجموع رواياتى كه در اين باب راجع بولادت با سعادت امام زمان ارواحنا فداه ذكر شده از اين قرارست :\r\nدر كمال الدين شيخ صدوق در چهار روايت ولادت حضرت را سال 256 دانسته . به اين تفصيل كه در يك روايت شب جمعه ، و در روايت ديگر شب جمعهء ماه رمضان و در روايت ديگر روز هشتم ماه شعبان آمده است . در يك روايت هم 257 آمده ، و اربلى در كشف الغمه بيست و سوم رمضان سنهء 258 ضبط كرده است ، در كافى و ارشاد مفيد ، و يك روايت كمال الدين و دروس شهيد اول و فصول المهمه و وفيات الاعيان ابن خلكان و بسيارى از كتب معتبر ديگر ، در شب جمعه نيمهء شعبان سال 255 هجرى نوشته‌اند و مشهور ميان علماء نيز همين تاريخ است .\r\n","page_name":" 227 ","page_number":235},
  {"content":"\r\n\r\n\r\nباب دوم نامها ، لقبها ، و كنيه‌هاى حضرت و وجه تسميهء آنها\r\nشيخ صدوق در كتاب « علل الشرائع » از ابو حمزه ثمالى « 1 » روايت مىكند كه گفت : از حضرت امام محمد باقر عليه السّلام پرسيدم يا ابن رسول اللَّه ! مگر شما ائمه همه قائم به حق نيستيد ؟ فرمود : بلى . عرضكردم : پس چرا فقط امام زمان « قائم » ناميده شده ؟ فرمود : چون جدم امام حسين عليه السّلام شهيد شد ، فرشتگان بدرگاه الهى ناليدند و گفتند : پروردگارا ! آيا قاتلين بهترين بندگانت ، و زاده اشرف برگزيدگانت را به حال خود واميگذارى ؟\r\nخداوند به آنها وحى فرستاد كه اى فرشتگان من آرام گيريد . بعزت و جلالم سوگند ، از آنها انتقام خواهم گرفت هر چند بعد از گذشت زمانها باشد . آنگاه پروردگار عالم امامان اولاد امام حسين عليه السّلام را به آنها نشان داد و فرشتگان مسرور گشتند . يكى از آنها ايستاده بود و نماز ميگذارد . خداوند فرمود :\r\nبِذلِكَ الْقائِمُ انْتَقِمُ مِنْهُم\r\nيعنى به اين قائم از آنها انتقام ميگيرم .\r\n\r\n\r\n","description":"","footnote":"\r\n( 1 ) ابو حمزهء ثمالى متوفى بسال 150 هجرى مرد عاليقدرى است كه حضرت صادق ( ع ) به ابو بصير فرمود : هر گاه « نزد ابو حمزه برگشتى سلام مرا به او برسان . . . » و امام رضا ( ع ) فرمود : « ابو حمزه در زمان خود همچون سلمان فارسى بود . زيرا وى خدمتگزارى چهار تن از ما ائمه را نموده و آنها : على بن الحسين و امام محمد باقر و امام جعفر صادق و مدتى از عصر موسى بن جعفر » دعاى معروف به ابو حمزه منسوب به اوست كه از امام چهارم روايت كرده است .\r\n","page_name":" 228 ","page_number":236},
  {"content":"\r\n\r\nو نيز در آن كتاب از جابر جعفى « 1 » روايت كرده كه شخصى خدمت حضرت امام محمد باقر عليه السّلام رسيد و من نيز حاضر بودم ، عرضكرد : اين يك صد درهم زكات من است آن را بگيريد و بمصرفش برسانيد . امام فرمود : خودت آن را بهمسايگان و يتيمان و فقيران و برادران مسلمانت تقسيم كن .\r\nزيرا وجوب سپردن زكات به شخص امام ، موقعى است كه قائم ما ظهور كند ، و بطور مساوى تقسيم نمايد و در ميان بندگان نيك و بد خدا بعدل حكومت كند ، هر كس از او پيروى كند اطاعت خدا كرده و آن كس كه از فرمانش سر به پيچد از فرمان خدا سر پيچيده است .\r\nاو را « مهدى » گويند ، زيرا خداوند بامر پوشيده ، هدايتش نموده . او تورات ( حقيقى ) و ساير كتب آسمانى را از غارى واقع در انطاكيه بيرون مىآورد ، آنگاه با پيروان تورات طبق تورات و با اهل انجيل طبق انجيل و با اهل زبور طبق زبور و با مسلمانان مطابق قرآن حكومت مىكند .\r\nتمام اموال دنيا آنچه در دل زمين و روى آنست نزد او جمع شود ، و او بمردم خواهد گفت : بيائيد و اموالى را كه بخاطر آن بجان هم افتاده و رشته خويشاوندى خود را از هم گسستيد و خونريزيها مىكرديد ، و مرتكب محرمات الهى ميشديد از من بگيريد ! خداوند متعال مقامى به او ميدهد كه پيش از او به هيچ كس نداده است .\r\nسپس امام محمد باقر عليه السّلام فرمود : پيغمبر فرمود : قائم مردى است همنام من .\r\n\r\n\r\n","description":"","footnote":"\r\n( 1 ) جابر بن يزيد جعفى از شاگردان مشهور امام محمد باقر و امام جعفر صادق عليهما السّلام است . وى تنها از حضرت باقر ( ع ) هفتاد هزار روايت از حفظ داشته است . جابر ميگويد : به حضرت باقر ( ع ) عرضكردم : قربانت گردم ! اين همه احاديث كه به من تعليم فرموده‌اى ، همچون بار سنگينى است كه بر دوش دارم ، زيرا نمىتوانم به كسى بگويم ، گاهى چنان در سينه‌ام جوش مىزند كه ميخواهم ديوانه شوم ! حضرت فرمود : هر گاه چنين شود ، برو به بيابان و گودى درست كن و سر در آن فرو بر و بگو : حديث كرد مرا محمد بن على بچنين و چنان ! !\r\n","page_name":" 229 ","page_number":237},
  {"content":"\r\n\r\nخداوند مرا در وجود او حفظ مىكند و او بسنت من عمل مينمايد . زمين را پر از عدل و داد و نور گرداند ، از آن پس كه از ظلم و جور و زشتى پر شده باشد .\r\nمؤلف : اينكه امام ميفرمايد با اهل تورات طبق تورات و . . . حكومت مىكند با اخبارى كه بعدا نقل مىشود و ميگويد : فقط دين اسلام را از مردم ميپذيرد ، منافات ندارد ، زيرا در اينجا مقصود اينست كه پيروان هر كيشى را با كتاب آسمانى خودشان محاكمه مىكند . يا آنكه اين در آغاز ظهور امام پيش از بالا گرفتن كار او و تسلط وى بر جهان مىباشد .\r\nهمچنين اينكه پيغمبر ميفرمايد : « خداوند مرا در وجود او حفظ مىكند » به اين معنى است كه خداوند حق و احترام مرا به او ميدهد و او را يارى و پشتيبانى مىكند ، بطورى كه اهل جهان حقوق و احترام او را بخاطر جدش رسول خدا صلى اللَّه عليه و آله خواهند شناخت . شيخ صدوق در كتاب معانى الاخبار روايت نموده كه :\r\nسُمّىَ الْقائِمُ قائِماً لِأَنَّهُ يَقُومُ بَعْدَ مَوْتِ ذِكْرِه\r\nيعنى : از اين جهت او را « قائم » ، ميگويند كه پس از فراموش شدن نامش قيام مىكند .\r\nو در كمال الدين از صقر بن ابى دلف روايت كرده كه گفت : از حضرت امام محمد تقى عليه السّلام شنيدم كه ميفرمود : امام بعد از من نامش على است . امر او امر من و گفتهء او گفتهء من و پيروى او پيروى من است و امام بعد از او فرزندش حسن است .\r\nامر و گفته و پيروى او ، امر و گفته و پيروى پدرش مىباشد .\r\nسپس حضرت ساكت شدند . عرضكردم : يا ابن رسول اللَّه ! امام بعد از حسن كيست ؟ حضرت سخت گريست سپس فرمود : بعد از حسن ، فرزندش قائم به حق و منتظر است . گفتم چرا او را قائم ميگويند ؟ فرمود : زيرا بعد از آنكه نامش از خاطره‌ها فراموش شود و اكثر معتقدين بامامتش از دين خدا برگردند ، قيام مىكند عرضكردم : چرا او را منتظر ميگويند ؟ فرمود :\r\nلِأَنَّ لَهُ غَيْبَةٌ تَكْثِرُ ايّامُها وَ يَطُولُ امَدُها فَيَنْتَظِرُ خُرُوجَهُ الْمُخْلِصُونَ وَ يُنْكِرُهُ الْمُرْتابُونُ وَ يَسْتَهْزِئُ بِذِكْرِه\r\n\r\n","description":"","footnote":"","page_name":" 230 ","page_number":238},
  {"content":"\r\n\r\nالْجاحدُونَ وَ يُكْثِرُ فِيها الْوَقَّاتُونَ وَ يَهْلِكُ فِيهِ الْمُسْتَعْجِلُونَ وَ يَنْجُو فِيهِ الْمُسْلِمُونَ .\r\nيعنى : زيرا وى براى مدتى طولانى غيبت مينمايد و علاقمندان منتظر ظهورش خواهند بود ، و آنها كه ترديد دارند انكار ميكنند و مخالفين ، آن را بباد مسخره ميگيرند ! كسانى كه وقت ظهور را تعيين ميكنند بسيار و آنان كه در اين باره شتاب مينمايند به هلاكت ميرسند و آنها كه در مقام تسليم هستند رستگار ميشوند .\r\nشيخ طوسى ( ره ) در كتاب غيبت از امام حسن عسكرى عليه السّلام روايت كرده كه چون امام زمان عليه السّلام متولد شد فرمود : ستمكاران ميخواستند مرا بكشند تا نسل من قطع شود ، اكنون كجا هستند كه قدرت خداوند را ببينند ؟ از اين رو امام آن مولود را « مُؤمّل » ناميد « 1 » .\r\nنيز در آن كتاب از ابو سعيد خراسانى نقل مىكند كه گفت : از حضرت صادق عليه السّلام پرسيدم : آيا مهدى و قائم يكى است ؟ فرمود : آرى . عرضكردم : چرا او را مهدى ميگويند ؟ فرمود : زيرا براى هر امر پوشيده‌اى راهنمائى شده است ، و از اين جهت او را قائم ميگويند كه در وقتى كه مردم او را فراموش كنند او قيام بامر عظيمى مىكند .\r\nدر ارشاد مفيد از محمد بن عجلان از امام جعفر صادق عليه السّلام روايت نموده كه فرمود : هنگامى كه قائم عليه السّلام قيام نمايد مجددا مردم را باسلام دعوت مىكند و به احكام از دست رفته آن آشنا ميگرداند . و چون از جانب خداوند بامور گم شده راهنمائى مىشود ، او را ( مهدى ) ميگويند و به لحاظ اينكه بطرفدارى حق قيام مينمايد ( قائم ) مينامند .\r\nفرات بن ابراهيم كوفى در تفسير خود از امام محمد باقر عليه السّلام روايت كرده كه آن حضرت در تفسير آيهء شريفه :  وَ مَنْ قُتِلَ مَظْلُوماً  فرمود : او حسين بن\r\n\r\n\r\n","description":"","footnote":"\r\n( 1 ) مؤمل يعنى : منتظر ، و آرزو برآورده شده .\r\n","page_name":" 231 ","page_number":239},
  {"content":"\r\n\r\nعلى عليه السّلام است و بقيهء آيه  فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ إِنَّهُ كانَ مَنْصُوراً  « 1 » مقصود امام زمان است كه نامش در آيه « منصور » مىباشد چنان كه خداوند احمد و محمد را محمود و عيسى را مسيح خوانده است .\r\nمؤلف : در باب سابق اسامى حضرت ذكر شد ، و در باب « كسانى كه آن حضرت را ديده‌اند » و ابواب ديگر هم ذكر خواهد شد .\r\n\r\n\r\n","description":"","footnote":"\r\n( 1 ) ترجمهء آيه : و هر كس مظلوم كشته شود ، ما براى بازماندهء او سلطه و قدرتى مقرر داشته‌ايم ( كه بتواند انتقام او را بگيرد ) پس او در انتقامى كه از كشتن ستمگران ميگيرد ، اسراف نميكند ، زيرا او از جانب خداوند يارى شده است . سورهء اسراء آيه 35 .\r\n","page_name":" 232 ","page_number":240},
  {"content":"\r\n\r\n\r\nباب سوم از بردن نام مخصوص امام زمان ( ع ) نهى شده است\r\nدر غيبت نعمانى از ابو خالد كابلى « 1 » نقل مىكند كه گفت : بعد از رحلت حضرت امام زين العابدين عليه السّلام خدمت امام محمد باقر عليه السّلام رسيدم و عرضكردم فدايت گردم از اخلاص و انس من نسبت به پدر بزرگوارتان و ترسى كه از دشمنان داشتم اطلاع داريد ؟ فرمود : بلى ، مقصود چيست ؟\r\nعرضكردم : پدر بزرگوارتان طورى صاحب الامر را براى من توصيف فرمودند كه اگر او را در راهى ببينم دستش را ميگيرم ؟ امام فرمود : ابو خالد ! مقصودت چيست ؟\r\nگفتم ميخواهم نام او را بفرمائيد تا او را بنام بشناسم فرمود : ابو خالد ! به خدا قسم از امر عظيمى پرسش نمودى اگر براى ديگرى گفته بودم به تو نيز ميگفتم . مطلبى پرسيدى كه اگر برخى از اولاد فاطمه عليه السّلام بدانند او را قطعه قطعه ميكنند .\r\nنيز در آن كتاب از ابو هاشم جعفرى روايت مىكند كه گفت : شنيده‌ام امام على النقى عليهما السّلام ميفرمود : جانشين من فرزندم حسن است ولى چگونه خواهد بود براى شما وضع جانشين او ؟ ! .\r\nگفتم : مگر چه مىشود فدايت گردم ؟ ! فرمود : شما او را نمىبينيد و روا نيست كه نام او را ببريد . گفتم پس چگونه او را نام ببريم ؟ ! فرمود : بگوئيد حجت آل محمد\r\n\r\n\r\n","description":"","footnote":"\r\n( 1 ) نام اصليش « وردان » و لقبش « كنكر » بوده ، از مخلصين امام زين العابدين عليه السّلام است . چون بدر خانه امام رسيد حضرت از درون صدا زد اى كنكر وارد شو ! در صورتى كه جز خود وى كسى از نام او اطلاع نداشت ! !\r\n","page_name":" 233 ","page_number":241},
  {"content":"\r\n\r\nمحمد صلوات اللَّه و سلامه عليه .\r\nدر كمال الدين و غيبت شيخ و در كفاية الاثر باسناد ديگر اين روايت از سعد بن عبد اللَّه اشعرى نيز مذكور است .\r\nمؤلف : در رواياتى كه قبلا ذكر كرديم تصريح باسم حضرت شده است . شيخ صدوق ميفرمايد : با اين وصف نظر بروايات ديگر جايز نيست ، آن حضرت بنام ذكر شود .\r\nو هم صدوق در كتاب « توحيد » از حضرت عبد العظيم حسنى از امام على النقى عليه السّلام نقل مىكند كه فرمود : جايز نيست نام امام زمان برده شود تا گاهى كك ظهور كند و جهان را پر از عدل و داد نمايد بعد از آنكه پر از ظلم و ستم شده باشد در كمال الدين از صفوان بن مهران « 1 » از امام جعفر صادق عليه السّلام روايت نموده كه فرمود : مهدى از فرزندان من و فرزند پنجم امام هفتم است . او از نظرها غائب شود و جايز نيست كه او را بنام ياد كنيد .\r\nدر آن كتاب از عبد اللَّه ابن ابى يعفور نيز اين حديث از امام ششم منقول است . هم در آن كتاب است كه چون در محضر امام موسى بن جعفر عليهما السّلام از امام زمان سخن بميان آمد فرمود : ولادت او بر مردم پوشيده ميماند و جايز نيست او را بنام ياد كنند . تا موقعى كه خداوند او را ظاهر گرداند و بوسيلهء او زمين را از عدل و داد پر كند از آن پس كه پر از ظلم و ستم شده باشد .\r\nمؤلف : اخبار ياد شده مخالف صريح قول كسانى است كه ميگويند : در غيبت\r\n\r\n\r\n","description":"","footnote":"\r\n( 1 ) صفوان بن مهران اسدى از شاگردان مشهور حضرت صادق و حضرت موسى كاظم عليهما السّلام است كه او را صفوان جمال هم ميخوانند . زيرا وى شتر دار بود و شتران خود را كرايه ميداد و گاهى خود هم همراه قافله حركت مينمود . صفوان از راويان موثق است و همان كسى است كه زيارت وارث ، و زيارت اربعين امام حسين ( ع ) و دعاى علقمه را از حضرت صادق ( ع ) روايت نموده ، و مكرر آن حضرت را از مدينه بكوفه آورده و همراه آن سرور به زيارت سالار شهيدان امام حسين ( ع ) رفته است .\r\n","page_name":" 234 ","page_number":242},
  {"content":"\r\n\r\nصغرى بردن نام امام زمان جايز نبوده ، و باعتماد عللى كه خود استنباط كرده‌اند از روى توهم آن را در غيبت كبرى مستبعد ميدانند .\r\nو نيز در كمال الدين از حضرت عبد العظيم حسنى از امام محمد تقى روايت شده كه فرمود : قائم كسى است كه ميلادش بر مردم پوشيده ميماند و خودش غائب مىشود و بردن نامش حرام مىباشد و خود همنام و هم كنيهء رسول خداست . در كفاية - الاثر از ابو عبد اللَّه خزاعى از اسدى نيز اين روايت نقل شده است .\r\nشيخ صدوق در كمال الدين از پدرش على بن بابويه و استادش ابن وليد قمى از حميرى « 1 » روايت نموده كه گفت : با احمد بن اسحاق نزد عثمان بن سعيد عمرى ( نائب خاص امام زمان عليه السّلام ) بوديم . من به عثمان بن سعيد گفتم : همانطور كه خداوند به حضرت ابراهيم ( كه از خدا خواست چگونگى زنده شدن مردگان را به او بنماياند ) ميفرمايد : مگر بقدرت من و روز رستاخيز ايمان ندارى و ابراهيم گفت : ايمان دارم ولى ميخواهم اطمينان قلبى پيدا كنم « 2 » من نيز از شما ميپرسم ، آيا امام زمان را ديده‌اى ؟ گفت : آرى ديده‌ام و گردن او نيز مانند اينست - و با دستهاى خود اشاره به گردن خود نمود - گفتم نام مباركش چيست ؟ گفت از پرسش اين مطلب بپرهيز زيرا در نزد دشمنان ما مسلم شده كه نسل عترت طاهره قطع گرديده است .\r\nدر كافى از على بن محمد از ابو عبد اللَّه صالحى روايت نموده كه بعد از رحلت امام حسن عسكرى عليه السّلام شيعيان از من خواستند ( كه بتوسط نواب امام زمان ) از نام و محل حضرت جويا شوم . من نيز سؤال كردم و اين جواب بافتخار من صادر گشت :\r\n« اگر بگويم نامم چيست ، شهرت ميدهند ، و اگر جايم را نشان دهم مردم را بدان جا راهنمائى ميكنند » .\r\nدر كمال الدين از على بن عاصم كوفى نقل مىكند كه در چند توقيعى كه از ناحيهء مقدسهء امام زمان ارواحنا فداه صادر گشته نوشته بود : هر كس در محفلى مرا بنام ياد\r\n\r\n\r\n","description":"","footnote":"\r\n( 1 ) مقصود ابو العباس عبد اللَّه بن جعفر حميرى مؤلف كتاب « قرب الاسناد » است .\r\n( 2 ) آيه - 262 سورهء بقره .\r\n","page_name":" 235 ","page_number":243},
  {"content":"\r\n\r\nكند ملعون است ملعون . نيز در كمال الدين از محمد بن همام نقل مىكند كه گفت از محمد بن عثمان قدس اللَّه روحه شنيدم كه ميگفت : توقيعى به خط امام زمان صادر شد كه : هر كس در محفلى مرا بنام ياد كند لعنت خدا بر او باد .\r\nهم در آن كتاب از حضرت صادق عليه السّلام روايت شده كه فرمود : صاحب الامر مردى است كه جز شخص كافر او را بنام ياد نميكند .\r\nباز در آن كتاب از ريّان بن صلت روايت مىكند كه گفت : راجع بولى عصر از حضرت امام رضا عليه السّلام سؤال كردم . فرمود : شخصا ديده نميشود و نامش را نمىبرند .\r\nو هم در آن كتاب است كه : امام محمد باقر ( ع ) فرمود : عمر بن الخطاب از حضرت امير المؤمنين عليه السّلام پرسيد : نام مهدى چيست ؟ فرمود : نامش را نميگويم .\r\nچه كه حبيبم رسول خدا با من پيمان بسته كه نام او را به كسى نگويم تا زمانى كه خداوند او را برانگيزد . و اين از اسرارى است كه خداوند نزد پيغمبر وديعه گذارده بود . در غيبت شيخ نيز اين روايت را آورده است « 1 »\r\n\r\n\r\n","description":"","footnote":"\r\n( 1 ) قسمتى ديگر از اين گونه اخبار كه در آن از بردن نام امام زمان ( ع ) منع شده در ابواب آيندهء كتاب و از جمله باب بيست و يكم بمناسبت احوال نواب خاص آن حضرت نيز خواهد آمد . از مجموع آنها استفاده مىشود كه نهى از ذكر نام آن حضرت و تأكيدى كه در اين مورد حتى از ائمه پيش از آن حضرت شده است ، مربوط به همان زمان غيبت صغرى و ايام بعد از ولادت امام تا آغاز غيبت كبرى بوده كه هم امام حسن عسكرى ( ع ) و هم خود آن حضرت سعى بليغ داشتند ، كه حتى شيعيان نيز از ولادت و محل و چگونگى زندگى حضرت مطلع نگردند . زيرا ميدانستند خليفه وقت كاملا مراقب است كه امام دوازدهم شيعيان و « قائم آل محمد » بوجود نيايد . مبادا حكومتهاى جابر را سرنگون گرداند و بساط عدل و داد را در سراسر جهان بگستراند . و گر نه در دوران بعدى مثلا عصر ما هيچ گونه حكمتى در منع از ذكر نام آن حضرت به نظر نميرسد .\r\n","page_name":" 236 ","page_number":244},
  {"content":"\r\n\r\n\r\nباب چهارم صفات بارز و علامات خجسته و نسب عالى امام زمان ( ع )\r\nشيخ صدوق در كتاب عيون اخبار الرضا از امام حسن عسكرى از پدرانش از حضرت موسى بن جعفر عليهم السلام روايت نموده كه فرمود :\r\nلا يَكُونُ الْقائِم الَّا ابْنَ امامِ وَ وَصِىَّ ابْنَ وَصِىّ\r\nيعنى : قائم بايد امام و پسر امام و وصى و پسر وصى امام باشد . در كمال الدين از عبد اللَّه بن عطا روايت مىكند كه گفت : به حضرت امام محمد باقر ( ع ) عرضكردم : شيعيان شما در عراق بسيارند . به خدا در هيچ خانواده‌اى كسى چون شما نيست . چرا قيام نميفرمائيد ؟ فرمود : عبد اللَّه بن عطا ! آيا حرف‌هاى بيهوده به گوش خود راه داده‌اى ؟ به خدا قسم من صاحب شما نيستم . گفتم : پس صاحب ما كيست ؟ فرمود : متوجه باشيد آن كس كه ميلادش بر مردم پوشيده است او صاحب شماست .\r\nمؤلف : منظور امام اينست كه : سخنان شيعيان كم مايه را شنيده و باور كرده‌اى كه ما ياران فراوان داريم و بدل گرمى آنها بايد قيام كنيم ؟ نه اين قيام از آن قائم موعود است .\r\nشيخ طوسى در كتاب غيبت از سفيان جريرى نقل كرده كه گفت از محمد بن عبد الرحمن بن ابى ليلى « 1 » شنيدم ميگفت : به خدا قسم مهدى موعود از دودمان حسين ( ع ) است .\r\nو نيز در آن كتاب از فضيل بن زبير نقل كرده كه گفت : از زيد بن على بن الحسين عليهما السلام شنيدم كه گفت : اين منتظر ، از دودمان حسين بن على و در\r\n\r\n\r\n","description":"","footnote":"\r\n( 1 ) از فقها و قضات معروف اهل تسنن و معاصر ابو حنيفه است كه با وى نيز رقابت مينموده .\r\n","page_name":" 237 ","page_number":245},
  {"content":"\r\n\r\nذريهء حسين و در پشت حسين است ، و اوست مظلومى كه خداوند ميفرمايد :\r\n وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً  ولىّ حسين مردى از دودمان اوست ، كه بعدا خواهد آمد . چنان كه خدا ميفرمايد :  وَ جَعَلَها كَلِمَةً باقِيَةً فِي عَقِبِهِ  . « 1 »\r\nپيروزى حسين بر كشندگانش در سلطه او بر تمامى مخلوق خداست ، تا آنكه حجت و سلطنت الهى از آن او باشد ، و كسى را بر وى حجت و سلطه‌اى نباشد .\r\nو هم در آن كتاب از امام محمد باقر عليه السّلام نقل مىكند كه امير المؤمنين عليه السّلام در منبر فرمود : مردى از دودمان من در آخر الزمان ظهور مىكند كه رنگش سفيد مايل بسرخى و شكمش عريض ، رانهايش پهن ، استخوان شانه‌هايش درشت ، در پشت وى دو خال است : يكى برنگ پوست بدنش و ديگرى شبيه خال پيغمبر صلى اللَّه عليه و آله و هم دو نام دارد : يكى مخفى و ديگرى ظاهر . نامى كه مخفى است احمد و آنكه ظاهر است محمد مىباشد . چون پرچم خود را باهتزاز درآورد ، شرق و غرب عالم را مسخّر سازد و دست بر سر مردم گذارد و دل مؤمنين از آهن قوىتر گردد .\r\nخداوند نيروى چهل مرد به او عطا فرمايد . مرده‌اى نيست كه اين شادى بدل و قبرش راه نيابد . ارواح آنها در قبور با هم ملاقات مىكند و قيام قائم ما را به يكديگر مژده ميدهند .\r\nهم در كمال الدين از امام محمد باقر عليه السّلام روايت نموده كه فرمود : علم بكتاب خدا و سنت پيغمبر مانند زراعت در دل مهدى ما ميرويد . اگر يكنفر از شما شيعيان او را ملاقات نمايد بايد بگويد :\r\nالسّلامُ عَلَيْكُمْ يا اهْلَ بَيْتِ الرَّحْمَةِ وَ النُّبُوَّةِ وَ مَعْدِنَ الْعِلْمِ وَ مَوْضِعَ الرّسالَةِ\r\nو روايت شده كه بايد بدين گونه به امام زمان سلام كنند :\r\nالسَّلامُ عَلَيْكَ يا بَقِيَّةَ اللَّهِ فى ارضِهِ .\r\nدر غيبت شيخ طوسى از جابر جعفى روايت كرده كه گفت : از امام محمد باقر عليه السّلام شنيدم ميفرمود : عمر بن الخطاب نزد امير مؤمنان عليه السّلام رفت و پرسيد : نام\r\n\r\n\r\n","description":"","footnote":"\r\n( 1 ) زخرف - 27 .\r\n","page_name":" 238 ","page_number":246},
  {"content":"\r\n\r\nمهدى چيست : فرمود : حبيبم رسول خدا ( ص ) با من پيمان بسته كه نام او را به كسى نگويم تا زمانى كه خداوند او را برانگيزد گفت : صفات او را بيان كنيد ! فرمود :\r\nجوانى است متوسط القامة ، نيكو رو و خوش مو و مويش تا پشت دوشش ميريزد نور رخسارش سياهى محاسن و سرش را تحت الشعاع قرار داده ، پدرم فداى فرزند بهترين كنيزها ! ! اين روايت در غيبت نعمانى هم ذكر شده .\r\nنيز در غيبت نعمانى از عبد اللَّه بن عطا نقل كرده كه گفت : از شهر واسط « 1 » بآهنگ حج سفر كردم . چون به خدمت امام محمد باقر عليه السّلام رسيدم ، حضرت از اوضاع مردم و اسعار « 2 » جويا شدند . عرض كردم مردم همه منتظر قيام شما هستند ! فرمود : پسر عطا ! گوش به حرف احمقان داده‌اى ؟ نه ! به خدا قسم من صاحب شما نيستم هر وقت يكى از ما را به اين منظور در نظر گرفتند ، يا كشته شد و يا از غصه مرد جز آن كس كه پروردگار براى اين منظور برانگيزد ، و او كسى است كه مردم نميدانند متولد شده است يا نه ؟ او صاحب شماست .\r\nهم در آن كتاب از ايوب بن نوح روايت مىكند كه گفت : به حضرت امام رضا عليه السّلام عرض كردم : ما اميدواريم صاحب الامر شما باشيد و خلافت را بدون خونريزى قبضه كنيد . چه مىبينيم مردم خراسان با شما بيعت كرده و بنامت سكه زده‌اند فرمود :\r\nهر يك از ما ائمه كه نامه‌ها بسوى او فرستند و مورد توجه مردم واقع شود و مسائل دينى از وى بپرسند و اموال نزدش آورند ، يا كشته مىشود و يا در بستر ميميرد ، مگر موقعى كه خداوند جوانى از ما را براى اين كار برانگيزد كه ميلاد و جايش بر مردم پوشيده ولى شخصا مشهور باشد .\r\nو نيز در آن كتاب از حصين ثعلبى و او از پدرش نقل كرده كه گفت :\r\nحضرت امام محمد باقر ( ع ) را در حج يا عمره ملاقات نموده عرضكردم : ايام زندگانيم به آخر رسيده و استخوانم فرسوده گشته و نميدانم بالاخره سعادت رؤيت قيام شما را دارم\r\n\r\n\r\n","description":"","footnote":"\r\n( 1 ) واسط شهرى نزديك بغداد بوده است .\r\n( 2 ) قيمتهاى اجناس و اوضاع بازار و زندگى مردم .\r\n","page_name":" 239 ","page_number":247},
  {"content":"\r\n\r\nيا نه ؟ با من پيمان بسته و اطلاع دهيد كى اين كار خواهد شد ؟ فرمود : او كسى است كه پرچمها دارد و در كوه و دشت از كسان و بستگان و وطن دور و تنها ميماند پدرش را كشته‌اند ولى او انتقام نگرفته ، كنيهء او بنام عمويش مىباشد و نامش نام پيغمبر است .\r\nگفتم : تكرار فرمائيد ! پاره پوستى يا صحيفه‌اى خواست و آنچه فرموده بود در آن نوشت .\r\nدر غيبت نعمانى اين روايت را بطريق ديگر از سالم اشل از حصين تغلبى نقل كرده و در آخر ميگويد : چون حضرت بسخنان خود خاتمه دادند ، فرمود :\r\nآنچه گفتم حفظ كرده‌اى يا بنويسم ؟ عرضكردم : اگر ميل داريد بنويسيد حضرت پاره پوستى يا صفحه‌اى خواستند و آن را نوشته به من دادند . راوى ميگويد : در اين وقت تغلبى صحيفه را بما نشان داد و خواند . سپس گفت : اين نامهء امام محمد باقر است .\r\nهمچنين در آن كتاب از ابو جارود نقل مىكند كه امام باقر عليه السّلام فرمود :\r\nصاحب الامر از وطن دور و از كسانش مهجور است . پدرش را كشته‌اند و او قصاص نكرده ، كنيهء او بنام عمويش مىباشد و نامش نام پيغمبرى است . و تنها بسر ميبرد ، و نيز در كتاب مزبور از حضرت صادق عليه السّلام روايت نموده كه فرمود : آن كس را كه شما ميخواهيد و بوى اميدواريد ، از مكه قيام مىكند ، و از مكه قيام نخواهد كرد تا وقتى كه آنچه ميخواهد ببيند هر چند اعضاى آدمى از انتظار و غصه مانند درخت ، خشك و متلاشى گردد .\r\nنيز در آن كتاب از امام ششم روايت كرده كه فرمود . چون اين سه اسم :\r\nمحمد و على و حسن از پى هم در آيد ، چهارمى آنها قائم است « 1 » .\r\nهمچنين در كتاب ياد شده از داود رقى نقل كرده كه گفت : به حضرت صادق عليه السّلام عرضكردم : فدايت گردم ! انتظار ما در ظهور صاحب الامر بدرازا كشيد و دلها\r\n\r\n\r\n","description":"","footnote":"\r\n( 1 ) توضيح آن خواهد آمد .\r\n","page_name":" 240 ","page_number":248},
  {"content":"\r\n\r\nتنگى گرفته و از غصه مرده‌ايم . فرمود : اين امر ( ظهور امام زمان ) بسيار روشن و رنج آن سخت است . - ولى بالاخره روزى فرا رسد - كه از آسمان او را بنام « قائم » و بنام پدرش صدا زنند ( تا قيام كند و جهان را از بيدادگرى نجات دهد ) عرضكردم :\r\nفدايت شوم نامش چيست ؟ فرمود : نامش نام پيغمبر و نام پدرش نام جانشين پيغمبرى است .\r\nو هم در آن كتاب از امام پنجم روايت مىكند كه فرمود : موقعى كه صاحب الامر بامامت ميرسد ، سنش از ما ( يازده امام ) كمتر و گوشه‌گيريش بيشتر است . عرضكردم :\r\nاين موضوع كى خواهد بود ؟ فرمود : هنگامى كه خبر بيعت او در همه جا منتشر شود و هر صاحب قدرتى پرچم برافرازد .\r\nنيز در آن كتاب از امام ششم روايت نموده كه فرمود : قائم ما بدون اينكه بيعت كسى را به گردن گرفته باشد ، قيام مىكند . و هم در آن كتاب از آن حضرت روايت كرده كه : قائم ما بدون اينكه با كسى پيمان به‌بندد يا بيعتى به گردن گرفته باشد قيام مىكند .\r\nو نيز در آن كتاب از شعيب بن ابى حمزه روايت نموده كه گفت به خدمت حضرت صادق عليه السّلام رسيدم و عرضكردم : صاحب الامر شما هستيد ؟ فرمود : نه .\r\nگفتم : فرزند شماست ؟ فرمود : نه : گفتم فرزند فرزند شماست ؟ فرمود : نه .\r\nگفتم : فرزند فرزند فرزند شماست ؟ فرمود : نه ، گفتم پس : او كيست ؟ فرمود :\r\nاو كسى است كه : زمين را پر از عدل كند آنچنان كه پر از ظلم و ستم باشد . و در زمانى خواهد آمد كه يكتن از ائمه نباشد چنان كه پيغمبر اكرم صلى اللَّه عليه و آله در عصرى برانگيخته شد كه پيغمبرى نبود .\r\nهمچنين در كتاب مزبور از ابو وابل نقل مىكند كه گفت : روزى امير المؤمنين عليه السّلام نگاهى به امام حسين عليه السّلام نمود و فرمود : اين پسر من آقاست چنان كه پيغمبر صلى اللَّه عليه و آله نيز او را آقا ناميد . خداوند از دودمان او مردى همنام پيغمبر بوجود آورد كه در خوى و سيرت مانند خود آن حضرت است و بهنگامى كه مردم از\r\n\r\n","description":"","footnote":"","page_name":" 241 ","page_number":249},
  {"content":"\r\n\r\nهمه جا غافل و حق از ميان برود و ظلم سراسر گيتى را فرا گرفته باشد ، ظهور كند به خدا قسم اگر قيام ننمايد ، او را ميكشند .\r\nساكنان آسمانها بظهورش شادمان گردند ، پيشانيش باز ، بينيش كشيده و ميان برآمده ، شكمش فربه ، رانهايش پر گوشت ، و در ران راستش خالى است و ميان دندانهاى ثنايايش باز است . او زمين را پر از عدل كند همچنان كه پر از ظلم و ستم شده باشد .\r\nهم در كتاب ياد شده از حمران بن اعين نقل مىكند كه گفت : به حضرت امام محمد باقر عليه السّلام عرضكردم : فدايت گردم دستمالى كه هزار دينار در آنست بكمر بسته و بمدينه آمده و با خدا پيمان بسته‌ام كه همهء آن را در خانه شما بذل كنم ، به شرط اينكه آنچه ميپرسم پاسخ دهيد ! فرمود : اى حمران بدون اينكه دينارها را بذل كنى پرسش كن تا پاسخ بشنوى ! عرضكردم : شما را به پيوندى كه با رسول خدا داريد سوگند مىدهم شما صاحب الامر نيستيد ؟ ! فرمود : نه گفتم : پدر و مادرم فداى شما باد پس او كيست ؟ فرمود : او كسى است كه رنگ بدنش مايل بسرخى ، ابروانش بهم متصل ، ميان بندهايش فراخ سرش پر مو و در رخسارش نشانه‌اى است . خدا موسى را رحمت كند .\r\nمؤلف : شايد جملهء « خدا موسى را رحمت كند » اشاره به اين باشد كه گروهى بعد از اين پندارند قائم اوست ، مانند فرقه واقفيه در صورتى كه او خواهد مرد و اين علائم در وى نميباشد . شيخ مفيد در كتاب ارشاد نيز از حمران بن اعين روايت نموده كه گفت : از امام محمد باقر عليه السّلام پرسيدم : قائم شما هستيد ؟ فرمود : من زادهء پيغمبرم ولى آن كس كه خونخواهى مظلومان كند كجاست ؟ خدا آنچه خواهد مىكند ، من مجددا پرسيدم . فرمود : مقصودت را دانستم ! صاحب الامر شكمش عريض ، سرش پر مو ، و از دودمان پارسايان است ، خدا فلانى ( موسى كاظم ) را رحمت كند .\r\nدر غيبت نعمانى از ابو بصير از امام محمد باقر يا امام جعفر صادق « 1 » روايت\r\n\r\n\r\n","description":"","footnote":"\r\n( 1 ) ترديد از راوى است .\r\n","page_name":" 242 ","page_number":250},
  {"content":"\r\n\r\nنموده كه فرمود : قائم دو علامت دارد : يكى خال سر و ديگرى موى سر در سمت چپ شانه‌هاى او خالى است و هم در زير شانه‌هايش نشانه‌ايست چون برگ درخت آس .\r\nفرزند شش مىباشد و مادرش بهترين كنيزهاست .\r\nمؤلف : در اين روايت و ساير روايات كه ميفرمايد فرزند شش مىباشد ( ابن سته ) يا مقصود وقت رسيدن امام زمان عليه السّلام بمقام امامت است كه شش ساله بوده ، و يا به اين معنى است كه پدران حضرت تا پيغمبر جمعا شش اسم داشته‌اند به اين شرح : محمد ، على ، حسين ، جعفر ، موسى ، حسن . اسامى ساير امامان هم يا على بوده و يا محمد و بديهى است كه اين موضوع براى هيچ يك از ائمه حاصل نشده است . بعلاوه بعضى از روايات ياد شده از فرقه واقفيه است كه البته هر چه موافق مذهب آنها باشد نزد ما پذيرفته نيست .\r\nنيز در غيبت نعمانى است كه امام پنجم فرمود : غيبت صاحب الامر چون غيبت يوسف عليه السّلام و از زنى سياه چهره مىباشد . خداوند متعال در يك شب كار او را اصلاح فرمايد هم در آن كتاب از حكم بن عبد الرحيم قصير نقل كرده كه گفت از امام محمد باقر عليه السّلام پرسيدم : اينكه امير المؤمنين عليه السّلام فرمود : پدرم فداى فرزند بهترين كنيزان آيا مقصود حضرت فاطمه عليها السّلام است ؟ فرمود فاطمه عليها السّلام بهترين زنان آزاده است فرزند آن كنيز مردى است كه شكمى پهن و رنگى مايل بسرخى دارد خداوند فلانى ( امام موسى كاظم ) را رحمت كند كه مردم او را اشتباه ميگيرند .\r\nدر كتاب مزبور از ابو الصباح روايت مىكند كه گفت : وقتى به خدمت امام جعفر صادق عليه السّلام رسيدم فرمود : چه اطلاعى دارى ؟ عرضكردم : اطلاع مسرت انگيز اينست كه عموى شما زيد قيام كرده و مردم او را فرزند شش معصوم و قائم آل محمد و فرزند بهترين كنيزان ميدانند ، فرمود : دروغ ميگويند چنين نيست كه گفته‌اند اگر قيام كند كشته خواهد شد .\r\nمؤلف : شايد زيد حضرت امام حسن مجتبى را نيز كه بطور مجاز عمو هم پدر ناميده مىشود ، در شما پدران خود آورده تا بدين وسيله با حضرت زهرا فرزند شش معصوم شود !\r\n\r\n","description":"","footnote":"","page_name":" 243 ","page_number":251},
  {"content":"\r\n\r\nهم در آن كتاب از يزيد بن حازم روايت نموده كه گفت : چون از كوفه بمدينه رفتم و خدمت امام جعفر صادق رسيدم سلام كردم . حضرت فرمود : آيا كسى همراه داشتى ؟ عرضكردم آرى مردى معتزلى مذهب همسفر من بود كه عقيده داشت محمد بن عبد اللَّه محض « 1 » قائم آل محمد است و دليلش اين بود كه نام وى نام پيغمبر و پدرش همنام پدر آن حضرت است . من گفتم اگر علامت وى فقط اسم باشد . قائم آل محمد بن عبد اللَّه بن على بن الحسين خواهد بود نه او . ولى او در پاسخ گفت : كسى كه تو ميگوئى مادرش كنيز و اينكه من ميگويم مادرش زن عقدى است حضرت فرمود : چه پاسخى بوى دادى ؟ گفتم : بيش از اين اطلاعى نداشتم فرمود : كاش ميدانستيد كه قائم آل محمد فرزند شش امام است ( به شرحى كه گذشت ) .\r\nهم در آن كتاب است كه امام پنجم فرمود : صاحب الامر امامى است كه سنش موقع نيل بمنصب امامت از همهء ما كمتر و نامش مخفىتر باشد .\r\nو نيز در غيبت نعمانى است كه ابو بصير گفت : از امام پنجم يا ششم « 2 » پرسيدم آيا مىشود صاحب الامر مردى نابالغ باشد ؟ فرمود : آرى مىشود . گفتم : او در آن سن چه مىكند ؟ فرمود : خداوند علم و كتب آسمانى را به ارث بوى خواهد داد و او را حفظ مىكند و به خود وانميگذارد .\r\nهم در كتاب مزبور از حضرت رضا عليه السّلام روايت نموده كه فرمود : نزديك است امامت به كسى منتقل شود كه او را ( از كوچكى ) به بغل ميگيرند .\r\nدر كشف الغمه از آن حضرت روايت نموده كه فرمود : خلف صالح فرزند حسن\r\n\r\n\r\n","description":"","footnote":"\r\n( 1 ) محمد بن عبد اللَّه محض معروف به نفس الزكيه نوادهء امام حسن مجتبى عليه السّلام بود بسيارى از مردم و جمعى از بنى هاشم او را مهدى موعود مىپنداشتند ، در سال 145 هجرى عليه منصور خليفه عباسى قيام كرد و در مدينه پس از ابراز لياقت و رشادت ، لشكرش پراكنده و خود كشته گشت ، سرش را بريده و بدستور منصور در شهرها گردانيدند تا مردم بدانند كه او مهدى آل محمد نيست !\r\n( 2 ) چنان كه گفتيم ترديد از راويست .\r\n","page_name":" 244 ","page_number":252},
  {"content":"\r\n\r\n( عسكرى ) هم و صاحب الزمان و مهدى اوست . در غيبت شيخ از امام محمد باقر عليه السّلام نقل كرده كه فرمود : مهدى مردى از فرزندان فاطمه زهرا ( ع ) است . و در فصول المهمه مينويسد : « مهدى موعود جوانى متوسط القامه ، نيكو روى و خوش موى است و موى سرش به روى دوشهايش ريخته است . بينيش باريك و پيشانيش باز است . گويند وى در سرداب ناپديد گرديده در حالى كه براى گرفتنش مأمور گذارده بودند ، و اين در سال 276 هجرى بوده است » « 1 » .\r\n\r\n\r\n","description":"","footnote":"\r\n( 1 ) كتاب « فصول المهمه » چنان كه در پاورقى صفحه 227 نوشتيم تأليف ابن صبّاغ مالكى دانشمند سنى است . سال غيبت حضرت همان سال فوت پدر بزرگوارش يعنى سنهء 260 هجرى بوده نه 276 .\r\n","page_name":" 245 ","page_number":253},
  {"content":"\r\n\r\n\r\nباب پنجم آياتى كه در روايات اهل بيت تأويل بظهور امام زمان ( ع ) شده است\r\n1 -  وَ لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ  يعنى : اگر عذاب را تا مدت معينى ( ظهور امام زمان ) بتأخير بياندازيم  لَيَقُولُنَّ ما يَحْبِسُهُ  با استهزاء خواهند گفت چه چيز آن را باز داشت ( و مانع ظهور امام زمان چيست ؟ )  أَلا يَوْمَ يَأْتِيهِمْ لَيْسَ مَصْرُوفاً عَنْهُمْ وَ حاقَ بِهِمْ ما كانُوا بِهِ يَسْتَهْزِؤُنَ  « 1 » بدانيد روزى كه عذاب مىآيد از آنها برداشته نميشود ، بلكه بر آنان فرود آمده و آنچه را استهزاء به آن ميكردند خواهند ديد .\r\nاز امير المؤمنين روايت شده كه در تأويل اين آيه شريفه فرمود :  أُمَّةٍ مَعْدُودَةٍ  اصحاب قائم آل محمد است كه سيصد و سيزده نفر ميباشند . « 2 »\r\nو در تفسير عياشى از حضرت صادق عليه السّلام روايت مىكند كه فرمود : خداوند اصحاب قائم ما را در يك لحظه مانند ابرهاى پراكندهء فصل پائيز جمع مىكند .\r\nو در غيبت نعمانى از اسحاق بن عبد العزيز از آن حضرت روايت نموده كه فرمود :\r\n«  لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ  » اين عذاب قيام امام زمان و امت معدوده ياران او ميباشند . كه برابر با سپاه اسلام در جنگ بدر هستند ( يعنى 313 تن ميباشند ) .\r\n2 -  وَ لَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ وَ \r\n\r\n\r\n","description":"","footnote":"\r\n( 1 ) سورهء هود آيهء 10\r\n( 2 ) اين آيات و رواياتى را كه در تأويل آنها نقل مىشود و توضيحاتى كه در خلال آن داده شده مؤلف از تفسير على بن ابراهيم قمى نقل كرده و ما نيز با مختصر تلخيص و تقديم و تأخيرى تنظيم و ترجمه نموديم . و هر جا مؤلف از كتاب ديگر نقل مىكند متذكر ميشويم تا مأخذ آن معلوم باشد .\r\n","page_name":" 246 ","page_number":254},
  {"content":"\r\n\r\n ذَكِّرْهُمْ بِأَيَّامِ اللَّهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ  « 1 » يعنى موسى را همراه آيات خود فرستاديم تا قوم خود را از ورطهء ظلمانى كفر درآورده بوادى نورانى ايمان رهبرى كند ، و آنها را بروزهاى خداوندى متذكر گرداند كه در آن آياتى است براى هر صبركنندهء شكرگزارى . روزهاى خداوندى ( ايّامُ اللَّه ) سه روز است :\r\nروز ظهور قائم صلوات اللَّه عليه و روز مرگ و روز قيامت .\r\nدر خصال صدوق از امام باقر روايت نموده كه فرمود « ايام اللَّه » سه روز است :\r\nروز قيام قائم آل محمد ، روز رجعت و روز قيامت ، و هم صدوق در كتاب معانى الاخبار روايت مزبور را آورده است .\r\n3 -  وَ قَضَيْنا إِلى بَنِي إِسْرائِيلَ فِي الْكِتابِ  يعنى : در تورات به بنى اسرائيل اعلام كرديم سپس خداوند خطاب با بنى اسرائيل را قطع كرده و امت پيغمبر اسلام صلى اللَّه عليه و آله را مخاطب ساخته و ميفرمايد :  لَتُفْسِدُنَّ فِي الْأَرْضِ مَرَّتَيْنِ  كه شما اى امت محمد به راه بنى اسرائيل خواهيد رفت و دو بار در زمين دست بفساد ميزنيد . مقصود فلان و فلان و اصحاب آنها و نقض عهد آنان است .\r\n وَ لَتَعْلُنَّ عُلُوًّا كَبِيراً  و سركشى بزرگ خواهيد كرد . يعنى ادعاى خلافت عظمى مينمائيد ،  فَإِذا جاءَ وَعْدُ أُولاهُما  پس چون نخستين فتنه پديد آيد ، يعنى جنگ جمل بوجود آوريد  بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ  بندگان خود را كه سخت نيرومند ميباشند بر شما مسلط گردانيم ، و اينان امير المؤمنين على عليه السّلام و اصحاب آن حضرت ميباشند  فَجاسُوا خِلالَ الدِّيارِ وَ كانَ وَعْداً مَفْعُولًا  پس آنها شما را هر چند بخانه‌ها پناه ببريد جستجو نموده بقتل رسانند تا بدانيد كه ارادهء خداوند انجام پذير است .\r\n ثُمَّ رَدَدْنا لَكُمُ الْكَرَّةَ عَلَيْهِمْ  آنگاه باز بشما دولت و غلبه ميدهيم ، يعنى بنى اميه كه بر آل پيغمبر چيره ميگردند  وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً \r\n\r\n\r\n","description":"","footnote":"\r\n( 1 ) - ابراهيم - 5\r\n","page_name":" 247 ","page_number":255},
  {"content":"\r\n\r\nو اموال بسيار و فرزندان بيشمار روزى كنيم و از اندازه فزون گردانيم . يعنى با اين عده وعده خود را بر آل پيغمبر برتر يافته و با آنها بمنازعه برخاسته و بالنتيجه حسين بن على عليهما السّلام و ياران او را شهيد و زنان خاندان پيغمبر را باسارت بريد  إِنْ أَحْسَنْتُمْ أَحْسَنْتُمْ لِأَنْفُسِكُمْ وَ إِنْ أَسَأْتُمْ فَلَها فَإِذا جاءَ وَعْدُ الْآخِرَةِ  اگر نيكى كنيد ، نيكى بينيد ، و اگر بد كنيد بدى يابيد و چون وعدهء ديگر فرا رسد يعنى قائم آل محمد و يارانش قيام كنند  لِيَسُوؤُا وُجُوهَكُمْ  رويهاى شما سياه گردد  وَ لِيَدْخُلُوا الْمَسْجِدَ كَما دَخَلُوهُ أَوَّلَ مَرَّةٍ  و با يارانش به مسجد الحرام در آيند مانند روزى كه پيغمبر اكرم و امير المؤمنين و سپاه اسلام نخستين بار در آمدند  وَ لِيُتَبِّرُوا ما عَلَوْا تَتْبِيراً  تا دولت و شوكت شما را سخت تباه گردانند : يعنى بر شما غلبه يافته همه‌تان را از دم شمشير بگذرانند . سپس پروردگار جهان عطف توجهى بآل پيغمبر نموده و ميفرمايد :  عَسى رَبُّكُمْ أَنْ يَرْحَمَكُمْ  خداى بشما ترحم خواهد كرد و شما را بر دشمنانتان پيروز گرداند . آنگاه بنى اميه را مخاطب ساخته و ميفرمايد :  وَ إِنْ عُدْتُمْ عُدْنا  « 1 » يعنى : اگر شما با شوكت سفيانى خروج كنيد ، دولت حق نيز با ظهور قائم آل محمد صلى اللَّه عليه و آله قيام خواهد كرد . در تفسير عياشى است كه حضرت صادق عليه السّلام فرمود آيهء  وَ قَضَيْنا إِلى بَنِي إِسْرائِيلَ فِي الْكِتابِ لَتُفْسِدُنَّ فِي الْأَرْضِ مَرَّتَيْنِ  مقصود شهادت امير المؤمنين و مسموم كردن امام حسن مجتبى «  وَ لَتَعْلُنَّ عُلُوًّا كَبِيراً  » يعنى كشتن امام حسين عليه السّلام «  فَإِذا جاءَ وَعْدُ أُولاهُما  » يعنى چون زمان خونخواهى آن حضرت فرا رسد «  بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ فَجاسُوا خِلالَ الدِّيارِ  » خداوند مردمى را پيش از ظهور قائم آل محمد برانگيزد كه هر جا دشمنى از دشمنان و ظالمين آل پيغمبر پيدا كنند نابود نمايند «  وَ كانَ وَعْداً مَفْعُولًا  » و اين كارى است كه قبل از قيام قائم شدنى است «  ثُمَّ رَدَدْنا لَكُمُ الْكَرَّةَ عَلَيْهِمْ وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ \r\n\r\n\r\n","description":"","footnote":"\r\n( 1 ) سورهء اسراء آيات 4 - 5 - 6 - 7 - 8\r\n","page_name":" 248 ","page_number":256},
  {"content":"\r\n\r\n نَفِيراً  » :\r\nآنگاه حضرت امام حسين عليه السّلام با هفتاد نفر از ياران جانبازش كه در كربلا با وى شهيد شدند رجعت مينمايند . در حالى كه لباس سفيد پوشيده‌اند و بمردم اعلان كنند كه امام حسين با يارانش قيام نموده‌اند تا اهل ايمان ترديد ننمايند و بدانند كه او دجال و شيطان نيست ، بلكه او امامى است كه در دسترس مردم است ، و چون يقين كردند او امام حسين عليه السّلام مىباشد ترديد نخواهند كرد .\r\nسپس از جانب امام حسين عليه السّلام امام زمان بهمهء مردم معرفى ميگردد و اهل ايمان نيز آن حضرت را تصديق ميكنند . چون امام زمان وفات نمايد ، حضرت امام حسين عليه السّلام او را غسل داده و كفن و حنوط كرده دفن مىكند . چنان كه در روايت است كه متصدى امر امام بايد امام جانشين او باشد . و در خبر است كه امام حسين عليه السّلام چندان سلطنت مىكند كه ابروانش جلو چشم مباركش را ميگيرد .\r\nدر تفسير مزبور از حمران بن اعين از حضرت امام محمد باقر عليه السّلام روايت مىكند كه اين آيه را ميخواند  بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ  و ميفرمود :\r\nاين بندگان خدا ، قائم ما و ياران او هستند كه سخت نيرومند ميباشند .\r\nهم در آن تفسير از امير المؤمنين عليه السّلام روايت نموده كه در يكى از خطبه‌هايش فرمود : اى مردم !\r\nسَلُونى قَبْلَ انْ تَفْقِدُونى\r\n: پيش از آنكه از ميان شما بروم هر چه ميخواهيد از من بپرسيد . چه در گنجينهء سينه من علوم بسيارى نهفته است . پس آنچه خواهيد از من بپرسيد ، پيش از آنكه فتنه‌اى پديد آيد و شرارهء آن بالا گيرد ، و سرپرست و رئيس و اداره‌كنندگان آن حتى آنها كه از آن دورى گزينند در آتش آن بسوزند .\r\nبسيارى مىخواهند از آن ورطه بكنار روند و از هول آن فتنه فريادها كشند مع الوصف در آن افتند و كسى هم بداد آنها نرسد ، آنگاه چون زمانهاى متمادى بدين گونه بگذرد ، خواهيد گفت : مهدى مرده يا كشته شده و اگر هست\r\n\r\n","description":"","footnote":"","page_name":" 249 ","page_number":257},
  {"content":"\r\n\r\nبكدام بيابان رفته ؟ در آن موقع انتظار فرج بكشيد . و اينست تأويل آيهء  ثُمَّ رَدَدْنا لَكُمُ الْكَرَّةَ  . . .\r\nسوگند بخداوندى كه دانه را شكافت و آدمى را بيافريد كه در آن عصر پادشاهان در نعمت و شوكت بسر برند و مردى از آنان از دنيا نرود جز اين كه هزار فرزند ذكور از او بماند و از هر بدعت و آفتى در امان باشند ، عامِلينَ بِكِتابِ اللَّهِ وَ سُنَّةِ رَسُولِهِ همه عمل بكتاب خدا ( قرآن ) و سنت پيغمبر ميكنند و آفتها و ترديدها از حريم آنان بر طرف گردد .\r\nمؤلف : بنا بر اين تفسير آيهء مزبور به اين معنى است : وحى فرستاديم به بنى اسرائيل كه شما امت محمد چنين و چنان خواهيد كرد ، و احتمال دارد روايتى كه على بن ابراهيم تفسير اين آيه را از آن گرفته ، همان است كه پيغمبر خبر داده كه آنچه در بنى اسرائيل بوده در اين امت نيز هست و اين وقايع از جمله آنهاست .\r\n4 -  أَوْ يُحْدِثُ لَهُمْ ذِكْراً  « 1 » يعنى . . . يا پديد آورد براى آنها ذكرى را .\r\nيعنى ذكر ظهور قائم آل محمد و خروج سفيانى .\r\n5 -  فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ  يعنى چون ( بنى اميه ) عذاب ما را ( كه بوسيلهء ظهور قائم آل محمد بر آنها فرو فرستيم ) احساس كنند ، از آن ميگريزند  لا تَرْكُضُوا وَ ارْجِعُوا إِلى ما أُتْرِفْتُمْ فِيهِ وَ مَساكِنِكُمْ لَعَلَّكُمْ تُسْئَلُونَ  . فرار نكنيد و بازگرديد تا شما را از آن نعمتها و جايگاهها كه بخوشگذرانى سرگرم بوديد باز - خواست كنند .\r\nدر حديث است كه چون امام زمان ظهور كند ، بنى اميه از ترس بروم ميگريزند حضرت آنها را از روم بيرون مىآورد و گنجهائى كه پنهان كرده‌اند از آنها طلب مىكند   قالُوا يا وَيْلَنا إِنَّا كُنَّا ظالِمِينَ فَما زالَتْ تِلْكَ دَعْواهُمْ حَتَّى جَعَلْناهُمْ حَصِيداً خامِدِينَ   « 2 »\r\n\r\n\r\n","description":"","footnote":"\r\n( 1 ) طه آيه 112\r\n( 2 ) انبياء 12 - 13 - 14 - 15\r\n","page_name":" 250 ","page_number":258},
  {"content":"\r\n\r\nبنى اميه ميگويند : واى بر ما كه قومى ستمكار بوديم . پس همچنان بدين سخن تكلم كنند تا آنكه ( بوسيلهء قائم آل محمد و سپاه او ) همه را درو كنيم و از دم شمشير بگذرانيم ! اين آيات هر چند لفظش ماضى است ولى در معنى مستقبل است و اين از آياتى است كه چنان كه گفتيم تأويلش بعد از نزول مىباشد « 1 » 6 -  وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  « 2 » يعنى در زبور ( حضرت داود پيغمبر ) بعد از كتب آسمانى سابق نوشتيم كه : زمين را بندگان صالح ما به ارث مىبرند . و اينان قائم آل محمد و ياران او ميباشند .\r\nمؤلف : على بن ابراهيم « ذكر » را تمام كتب آسمانى ميداند و بنا بر اين معنى آيه اين است كه : قبل از زبور نيز در كتب آسمانى نوشتيم ، مفسرين ديگر گفته‌اند : « ذكر » تورات است . و گفته شده كه زبور « نوع كتب آسمانى » و « ذكر » لوح محفوظ است .\r\n7 -  أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ  « 3 » يعنى : به آنان كه ستم ديده‌اند اگر پيكار كنند ، اجازهء جنگ داده شده و خداوند قدرت بر يارى آنها دارد .\r\nابن ابى عمير از عبد اللَّه بن مسكان از امام جعفر صادق عليه السّلام روايت كرده كه فرمود : اهل تسنن ميگويند اين آيه در بارهء پيغمبر نازل شده ، در موقعى كه كفار قريش حضرتش را از مكه بيرون كردند . ولى او قائم آل محمد است كه براى خون - خواهى حسين عليه السّلام قيام مىكند .\r\nو در غيبت نعمانى از اثبات الوصيهء مسعودى از آن حضرت روايت مىكند كه فرمود : آيهء  أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ  در بارهء قائم\r\n\r\n\r\n","description":"","footnote":"\r\n( 1 ) گفتهء على بن ابراهيم است .\r\n( 2 ) انبياء : 105 .\r\n( 3 ) حج 40 .\r\n","page_name":" 251 ","page_number":259},
  {"content":"\r\n\r\nما و ياران او نازل شده است .\r\n8 -  وَ مَنْ عاقَبَ بِمِثْلِ ما عُوقِبَ بِهِ ثُمَّ بُغِيَ عَلَيْهِ لَيَنْصُرَنَّهُ اللَّهُ  « 1 » يعنى : كسى كه ( پيغمبر اكرم ) عقوبت كند مانند عقوبتى كه ديده ، سپس مورد ظلم و ستم قرار گيرد ، خداوند او را ( بوسيلهء قائم كه از اولاد اوست ) نصرت دهد ، و ذيل آيه كه ميفرمايد :\r\n الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ  يعنى : كسانى كه اگر آنها را در زمين ساكن نموديم نماز به پا دارند و زكات دهند و امر بمعروف و نهى از منكر كنند . امام محمد باقر عليه السّلام فرمود : اين آيه متعلق بآل محمد است . يعنى دوازده امام و شخص مهدى موعود و ياران او كه خداوند آنان را در شرق و غرب جهان جاى دهد ، و دين اسلام را غالب گرداند و هر بدعت و باطلى را بوسيلهء او و يارانش محو كند همانطور كه سفيهان حق را از ميان برده باشند و آنچنان عالم در آسايش بسر برد كه اثر ظلم در جايى ديده نشود .\r\n9 -  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  « 2 » يعنى : اگر بخواهيم ميتوانيم علامتى بر آنها از آسمان فرو فرستيم تا بدان وسيله گردنهاشان خاضع گردد . از امام صادق عليه السّلام روايت است كه فرمود : مقصود بنى اميه هستند كه با يك صداى آسمانى بنام قائم آل محمد گردنهاشان در پيشگاه آن حضرت خاضع مىشود .\r\n10 -  أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ  « 3 » يعنى : . . . يا آنكه چون گرفتارى او را بخواند ، اجابت كند و گرفتارى او را بر طرف گرداند ؟ از حضرت صادق عليه السّلام روايت شده كه فرمود : اين آيه در بارهء قائم آل محمد نازل شده « 4 » . به خدا قسم « مضطر » اوست كه دو ركعت نماز در مقام\r\n\r\n\r\n","description":"","footnote":"\r\n( 1 ) سورهء حج آيه 60\r\n( 2 ) شعراء : 4\r\n( 3 ) نمل 62 .\r\n( 4 ) اين آيه شريفه را فرقه بهائى مورد سوء استفاده قرار داده است ، پاسخ لاطائلات آنها را در پاورقى باب 32 مطالعه بفرمائيد .\r\n","page_name":" 252 ","page_number":260},
  {"content":"\r\n\r\nحضرت ابراهيم بگذارد و خدا را بخواند ، پروردگار نيز اجابت كند و گرفتارى او را بر طرف سازد و آنها را در زمين خليفه خود گرداند .\r\n11 -  وَ لَئِنْ جاءَ نَصْرٌ مِنْ رَبِّكَ  يعنى هر گاه از جانب خدايت نصرتى ( قائم آل محمد ) رسد  لَيَقُولُنَّ إِنَّا كُنَّا مَعَكُمْ أَ وَ لَيْسَ اللَّهُ بِأَعْلَمَ بِما فِي صُدُورِ الْعالَمِينَ  « 1 » خواهند گفت ما نيز با شما بوديم . آيا خداوند از آنچه در سينه‌هاى اهل عالم ميگذرد آگاه نيست ؟ ! 12 -  وَ لَمَنِ انْتَصَرَ بَعْدَ ظُلْمِهِ  ابو حمزهء ثمالى از امام پنجم عليه السّلام روايت مىكند كه فرمود : آن كس كه انتقام ميگيرد بعد از آن كه بوى ظلم شده قائم آل محمد و ياران او هستند .  فَأُولئِكَ ما عَلَيْهِمْ مِنْ سَبِيلٍ  و كسى را برايشان راهى نيست . و فرمود : چون قائم قيام كند خود و يارانش از بنى اميه و دروغگويان و دشمنان اهل بيت انتقام ميگيرند  إِنَّمَا السَّبِيلُ عَلَى الَّذِينَ يَظْلِمُونَ النَّاسَ وَ يَبْغُونَ فِي الْأَرْضِ بِغَيْرِ الْحَقِّ أُولئِكَ لَهُمْ عَذابٌ أَلِيمٌ  « 2 » اين انتقام را از كسانى ميگيرند كه بر مردم ستم ميكنند و بىجهت در زمين بيدادگرى پيشه سازند . آنها كيفرى دردناك خواهند داشت . در تفسير فرات بن ابراهيم نيز اين روايت از جابر جعفى از امام محمد باقر عليه السّلام نقل شده .\r\n13 -   اقْتَرَبَتِ السَّاعَةُ   « 3 » روايت شده كه مقصود ساعت قيام قائم آل محمد است 14 -  مُدْهامَّتانِ  « 4 » يونس بن ظبيان از حضرت امام جعفر صادق عليه السّلام روايت نموده كه در تفسير اين آيه فرمود : در دولت امام زمان راه ميان مكه و مدينه با درخت خرما اتصال يابد ! 15 -  يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  « 5 » يعنى : ميخواهند با دهانهاشان نور خدا را خاموش نمايند ، ولى خداوند نور خود را با قائم آل محمد تمام مىكند در آن زمان كه ظهور كند تا خداوند او را\r\n\r\n\r\n","description":"","footnote":"\r\n( 1 ) عنكبوت 9\r\n( 2 ) شورى آيات 39 - 40\r\n( 3 ) قمر : 1\r\n( 4 ) الرحمن 63\r\n( 5 ) صف - 8 .\r\n","page_name":" 253 ","page_number":261},
  {"content":"\r\n\r\nبر همه مذاهب باطله غلبه دهد بطورى كه جز خداى يگانه پرستش نشود . و اين است معنى « يملأ الارض قسطا و عدلا كما ملئت ظلما و جورا » .\r\nهم در كنز الفوائد است كه امام پنجم آيهء شريفهء  يُرِيدُونَ لِيُطْفِؤُا نُورَ اللَّهِ بِأَفْواهِهِمْ  . . . را تلاوت نمود و فرمود اگر شما از نور خدا روى بتابيد خداوند آن را پايدار خواهد داشت .\r\nو نيز در آن كتابست كه ثقهء جليل القدر محمد بن فضيل از حضرت موسى بن جعفر عليه السّلام معنى آيهء  يُرِيدُونَ لِيُطْفِؤُا نُورَ اللَّهِ  را پرسيد ، حضرت فرمود : مقصود دوستى امير المؤمنين عليه السّلام است  وَ اللَّهُ مُتِمُّ نُورِهِ  يعنى خداوند امامت را به آخر مىرساند بدليل آيهء شريفهء : الذين  فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا  كه مقصود از نور همان امام است . محمد بن فضيل ميگويد : عرضكردم : «  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ  » يعنى چه ؟ فرمود : يعنى خداوند به پيغمبرش دستور داد كه لزوم دوستى جانشين خود « امير المؤمنين » را بمردم اعلام كند ، و دوستى وصى پيغمبر « دين حق » است .\r\nعرضكردم «  لِيُظْهِرَهُ عَلَى الدِّينِ كُلِّهِ  » چيست ؟ فرمود : يعنى خداوند بهنگام ظهور قائم ما دين حق را بر همهء اديان باطله پيروز ميگرداند . چنان كه خود فرموده : «  وَ اللَّهُ مُتِمُّ نُورِهِ  » يعنى خداوند نور خود را با ولايت قائم آل محمد تمام مىكند «  وَ لَوْ كَرِهَ الْكافِرُونَ  » يعنى هر چند دشمنان على اين را نخواهند . عرضكردم : اينكه ميفرمائى تنزيل و ظاهر معنى قرآن است ! فرمود : آرى آنچه كه گفتم تنزيل و ظاهر معنى قرآن است و غير آن تأويل مىباشد .\r\n16 -  وَ أُخْرى تُحِبُّونَها نَصْرٌ مِنَ اللَّهِ وَ فَتْحٌ قَرِيبٌ  « 1 » يعنى : و ديگرى كه دوست ميداريد يك پيروزى از جانب خدا و فتح نزديكى است . يعنى فتح قائم آل محمد در دنيا .\r\n\r\n\r\n","description":"","footnote":"\r\n( 1 ) صف 13 .\r\n","page_name":" 254 ","page_number":262},
  {"content":"\r\n\r\n17 -  حَتَّى إِذا رَأَوْا ما يُوعَدُونَ فَسَيَعْلَمُونَ مَنْ أَضْعَفُ ناصِراً وَ أَقَلُّ عَدَداً  « 1 » يعنى تا آنكه وقتى آنچه به آنها وعده داده‌اند به بينند ( مقصود قائم آل محمد و امير المؤمنين عليهما السّلام است ) ، خواهند دانست كه چه كسى ياورش ضعيف‌تر و در شماره اندك است .\r\n18 -   إِنَّهُمْ يَكِيدُونَ كَيْداً وَ أَكِيدُ كَيْداً   « 2 » يعنى : آنها : فسونگرى پيشه سازند و من نيز به خوبى آن را چاره كنم  فَمَهِّلِ الْكافِرِينَ أَمْهِلْهُمْ رُوَيْداً  يعنى : اى محمد پس آنها را مهلتى ده ! كه چون قائم قيام كند براى من از ستمگران و سركشان قريش و بنى اميه و سائر بيدينان انتقام گيرد .\r\n19 -   وَ اللَّيْلِ إِذا يَغْشى   يعنى : قسم بشب هنگامى كه پوشيده دارد . محمد بن مسلم از حضرت امام محمد باقر عليه السّلام روايت نموده كه فرمود : مقصود امير المؤمنين عليه السّلام است كه در دولت باطل مستور گشت و ناگزير بصبر گرديد .  وَ النَّهارِ إِذا تَجَلَّى  « 3 » يعنى : قسم بروز هنگامى كه بدرخشد . فرمود : اين روز روشن قائم ما اهل بيت است كه چون قيام كند بر دولت باطل پيروز گردد . خداوند در قرآن براى مردم مثلها زده و پيغمبرش و ما ائمه را مخاطب به آن ساخته و جز ما كسى عالم بتأويل آن نيست .\r\n20 -  قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ  « 4 » يعنى : اى پيغمبر ! بمردم بگو : به من بگوئيد : اگر آبى كه در دسترس داريد در زمين فرو رود كيست كه آب روان براى شما بياورد ؟ . در اين آيه امام زمان تعبير به آب شده ( كه موجب حيات همه اشياء است ) و تأويل آيه اينست : بگو اگر امام شما از نظرها غائب گرديد كيست كه آن امام ظاهر را بياورد ؟ از حضرت امام رضا عليه السّلام روايت است كه فرمود : « مائكم » يعنى ( ابوابكم ) كه ائمه هستند و ائمه ابواب ( و\r\n\r\n\r\n","description":"","footnote":"\r\n( 1 ) جن 24\r\n( 2 ) طارق آيهء 15\r\n( 3 ) سورهء و الليل آيهء 1 - 2\r\n( 4 ) تبارك 30 .\r\n","page_name":" 255 ","page_number":263},
  {"content":"\r\n\r\nدرهاى رحمت الهى ) ميباشند «  فَمَنْ يَأْتِيكُمْ بِماءٍ مَعِينٍ  » يعنى كيست كه علم امام را براى شما بياورد ؟ ( و آن درها را به روى شما بگشايد ) ؟\r\nاين روايت در كافى و غيبت نعمانى و كمال الدين صدوق از حضرت موسى كاظم عليه السّلام نيز نقل شده : و عبارت كمال الدين اينست : ان اصبح امامكم غائبا عنكم لا تدرون اين هو فمن ياتيكم به امام ظاهر ياتيكم بأخبار السّماء و الأرض و حلال اللَّه جلّ و عزّ و حرامه .\r\nسپس فرمود : به خدا تأويل اين آيه هنوز نيامده و البته خواهد آمد .\r\n21 -  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  « 1 » يعنى : خدا فرستاده خود را با هدايت و دين حق فرستاد تا بر همهء دينها غالب شود . هر چند مشركين نخواهند . اين آيه نيز در بارهء قائم آل محمد است و او امامى است كه خداوند او را بر همهء كيشها غالب گرداند و او زمين را از عدل و داد پر كند همچنان كه از ظلم و ستم پر شده باشد . اين آيه نيز از آياتى است كه گفتيم تأويلش بعد از تنزيل مىباشد .\r\nو نيز در آن كتاب از ابو بصير روايت نموده كه گفت از امام هشتم از آيهء  هُوَ الَّذِي أَرْسَلَ رَسُولَهُ بِالْهُدى  . . . سؤال كردم . فرمود هنوز موقع تأويل اين آيه نرسيده است گفتم : قربانت گردم ! كى موقع آن فرا ميرسد ؟ فرمود ؟ ان شاء اللَّه هنگامى كه قائم قيام كند و چون قيام كند هر جا كافر و مشركى باشد ، ظهور او را ناخوش دارد تا جايى كه اگر كافرى در دل سنگى پنهان شود سنگ صدا مىزند اى مؤمن ! كافرى يا مشركى در من پنهان شده او را بكش . خداوند او را بيرون مىآورد و ياران قائم او را بقتل ميرسانند .\r\nدر تفسير فرات بن ابراهيم « 2 » مانند اين روايت را آورده و ميگويد : آن سنگ\r\n\r\n\r\n","description":"","footnote":"\r\n( 1 ) صف آيهء 9\r\n( 2 ) فرات ابن ابراهيم كوفى - در سفينة البحار مينويسد : وى از استادان على بن بابويه قمى است . او راست تفسيرى كه به زبان اخبار نوشته و بيشتر آن در بارهء ائمه طاهرين عليهم - السّلام است .\r\nعلامهء مجلسى در فصل دوم جلد اول بحار الانوار مينويسد : « اگر چه دانشمندان ما فرات ابن ابراهيم را مورد مدح و ذم قرار نداده‌اند ، ولى اخبارى كه وى در تفسير خود نقل كرده و موافق روايات معتبره‌ايست كه بما رسيده و حسن ضبطى كه در نقل آنها به كار برده طورى است كه موجب وثوق و حسن ظن نسبت بمؤلف آن : فرات بن ابراهيم مىباشد .\r\nشيخ صدوق بتوسط حسن بن محمد بن سعيد هاشمى رواياتى از وى نقل نموده ، و هم حاكم ابو القاسم حسكانى در « شواهد التّنزيل » و غيره از وى روايت مىكند .\r\n","page_name":" 256 ","page_number":264},
  {"content":"\r\n\r\nصدا مىزند اى مؤمن مشركى در من پنهان شده ، مرا بشكن و او را بكش .\r\nو نيز در كنز الفوائد از عبايه ربعى نقل مىكند كه : وى از حضرت امير المؤمنين عليه السّلام شنيده كه حضرت در آيهء  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ  . . . را قرائت نمود و فرمود : خدا اين رسول و فرستادهء خود را بعد از اين ظاهر خواهد كرد بخدائى كه جان من بدست اوست در زمان ظهور او قريه‌اى نيست كه صبح و شام بانگ « اشهد ان لا إله الا اللَّه و ان محمدا رسول اللَّه » در آن بلند نشود .\r\nو هم در آن كتاب از ابن عباس روايت نموده كه وى در باره آيهء  لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  گفت : اين در زمانى است كه تمام يهوديان و نصارى و پيروان هر كيشى بدين حنيف اسلام بگروند و گرگ و ميش و گاو و شير و انسان و مار از جان خود ايمن باشند ، موقعى كه ديگر موش انبانى را پاره نميكند وقتى كه حكم جزيه گرفتن از اهل كتاب ساقط مىشود و هر جا صليبى است شكسته ميگردد و خوگها معدوم مىشود و اين بهنگام قيام قائم آل محمد خواهد بود .\r\n22 -   هَلْ أَتاكَ حَدِيثُ الْغاشِيَةِ   يعنى : آيا داستان آن فروگيرنده به تو رسيده است ؟ شيخ صدوق در كتاب ثواب الاعمال از محمد بن سليمان از پدرش روايت مىكند كه گفت از امام جعفر صادق عليه السّلام پرسيدم «   هَلْ أَتاكَ حَدِيثُ الْغاشِيَةِ   » يعنى چه ؟ فرمود :\r\nمقصود قائم ماست كه اهل باطل را با شمشير فرو ميگيرد . گفتم  وُجُوهٌ يَوْمَئِذٍ خاشِعَةٌ  « صورتهاى آنها در آن روز خاضع است » يعنى چه ؟ فرمود آنها بر خلاف دستور خدا\r\n\r\n","description":"","footnote":"","page_name":" 257 ","page_number":265},
  {"content":"\r\n\r\nعمل ميكنند و واليان جور منصوب ميدارند گفتم :  تَصْلى ناراً حامِيَةً  « 1 » « در آتش سوزنده بيفتند » يعنى چه ؟ فرمود : موقع ظهور قائم ما در آتش جنگ بسوزند و در سراى ديگر بدوزخ در افتند .\r\n23 -  يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ  « 2 » يعنى : روزى كه بيايد يكى از آيات پروردگارت ، ايمان كسانى كه قبلا ايمان نياورده‌اند سودى نبخشد . صدوق در كمال الدين و ثواب الاعمال از حضرت صادق روايت نموده كه فرمود : آيات ائمه هستند . و بعض آيات قائم آل محمد است .\r\n24 -   فَلا أُقْسِمُ بِالْخُنَّسِ الْجَوارِ الْكُنَّسِ   « 3 » يعنى : قسم بستارگانى كه حركت كرده و پنهان ميشوند ! . در كمال الدين از امام محمد باقر ( ع ) روايت مىكند كه در جواب ام هانى راجع به اين آيه فرمود : مقصود امامى است كه بسال 260 هجرى غائب مىشود آنگاه چون ستارهء تابان آشكار مىشود اگر او را به‌بينى ديدگانت روشن گردد « 4 » در غيبت شيخ طوسى و نعمانى نيز بمانند آن روايت شده است .\r\n25 -     الم ذلِكَ الْكِتابُ لا رَيْبَ فِيهِ هُدىً لِلْمُتَّقِينَ الَّذِينَ يُؤْمِنُونَ بِالْغَيْبِ     « 5 » شيخ صدوق در كتاب كمال الدين از حضرت صادق عليه السّلام نقل مىكند كه فرمود :\r\nهر كس اقرار بظهور امام زمان كند ، ايمان بغيب آورده است . و نيز در كتاب مزبور از يحيى بن ابو القاسم روايت نموده كه گفت : تفسير اين آيه را از حضرت صادق عليه السّلام پرسيدم فرمود : « متقين » در اين آيه شيعيان على عليه السّلام هستند و « غيب » حجت غايب مىباشد . دليل اين معنى آيه «  فَقُلْ إِنَّمَا الْغَيْبُ لِلَّهِ فَانْتَظِرُوا إِنِّي مَعَكُمْ مِنَ الْمُنْتَظِرِينَ  » است « 6 » يعنى : اى پيغمبر بگو غيب مال خداست ، پس منتظر باشيد كه من نيز با شما از منتظران هستم .\r\n\r\n\r\n","description":"","footnote":"\r\n( 1 ) سورهء غاشيه\r\n( 2 ) انعام 158\r\n( 3 ) تكوير 15 - 16\r\n( 4 ) اين آيه و روايتى كه از امّ هانى در تفسير آن نقل شده ، مورد دستبرد فرقه ( بهائى ) واقع گرديده و بنفع ادعاى ميرزا على محمد باب سوء استفاده كرده‌اند - رجوع كنيد بپاورقى ما ذيل حديث ام هانى در باب دهم .\r\n( 5 ) سورهء بقره - آيهء 1 و 2 و 3\r\n( 6 ) يونس - 20\r\n","page_name":" 258 ","page_number":266},
  {"content":"\r\n\r\n26 -   وَ فِي السَّماءِ رِزْقُكُمْ وَ ما تُوعَدُونَ فَوَ رَبِّ السَّماءِ وَ الْأَرْضِ إِنَّهُ لَحَقٌّ مِثْلَ ما أَنَّكُمْ تَنْطِقُونَ   « 1 » يعنى روزى شما و آنچه بشما وعده داده شده در آسمان است : پس بخداى آسمان و زمين كه او بر حق است ( و خواهد آمد ) مانند تكلم كردن شما با يك ديگر در غيبت شيخ از ابن عباس نقل مىكند كه گفت : مقصود قيام قائم آل محمد است « 2 » .\r\n27 -  اعْلَمُوا أَنَّ اللَّهَ يُحْيِ الْأَرْضَ بَعْدَ مَوْتِها . قَدْ بَيَّنَّا لَكُمُ الْآياتِ لَعَلَّكُمْ تَعْقِلُونَ  « 3 » يعنى : بدانيد كه خداوند زمين را پس از مردنش زنده ميگرداند . ما آيات خود را براى شما بيان كرديم تا در آن باره تعقّل كنيد . در غيبت شيخ از ابن عباس روايت نموده كه در تفسير اين آيه گفت : خداوند زمين مرده را بعد از بيدادگرى اهلش ، با ظهور قائم آل محمد اصلاح مىكند .\r\nو « آيات » و علائمى كه خدا براى مردم بيان كرده نيز آن حضرت است و اين آيه در بارهء او نازل شده .\r\nدر كمال الدين در تفسير اين آيه روايت كرده كه امام پنجم فرمود : خداوند زمين را با ظهور قائم زنده ميگرداند از آن پس كه با كفر اهلش مرده باشد « 4 » 28 -  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً  « 5 » يعنى خداوند به كسانى - كه از شما ايمان آورده و عمل صالح پيشه ساخته‌اند وعده داده كه آنها را در زمين نمايندهء خود گرداند چنان كه همانند آنها را سابقا خليفه كرد . و ثابت ميدارد دين\r\n\r\n\r\n","description":"","footnote":"\r\n( 1 ) ذاريات 22 - 23\r\n( 2 ) در پايان اين باب نيز روايتى در تفسير اين آيه نقل مىشود .\r\n( 3 ) حديد 26 . اين آيه و تفسير آن بزرگترين دليل است كه مهدى موعود ( ع ) هنوز نيامده است .\r\n( 4 ) و در كافى از ابو بصير نقل شده كه امام محمد باقر فرمود :\r\nيحيى الارض بالعدل بعد موتها بالجور\r\n( 5 ) نور 54\r\n","page_name":" 259 ","page_number":267},
  {"content":"\r\n\r\nآنها را كه براى آنان برگزيد ، ترس آنها را تبديل بأمن كنيم و اينان هيچ گاه به من شرك نياورند .\r\nدر غيبت شيخ روايت مىكند كه اين آيه نيز در بارهء مهدى موعود و ياران او نازل شده . در كنز الفوائد نيز بطريق ديگر اين روايت نقل شده است .\r\n29 -  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ  « 1 » در غيبت شيخ از امير المؤمنين عليه السّلام روايت مىكند كه در تفسير اين آيه فرمود : اينان كه در زمين ضعيف گشته‌اند آل پيغمبرند كه خداوند مهدى آنها را برانگيزد تا آنان را عزيز و دشمنانشان را ذليل گرداند .\r\n30 -  وَ لا يَكُونُوا كَالَّذِينَ أُوتُوا الْكِتابَ مِنْ قَبْلُ فَطالَ عَلَيْهِمُ الْأَمَدُ فَقَسَتْ قُلُوبُهُمْ وَ كَثِيرٌ مِنْهُمْ فاسِقُونَ  « 2 » يعنى : مانند آنها نباشيد كه از پيش كتاب به آنان داده شد ، ولى زمان بر آنها طولانى گشت ، پس دلهاشان سخت گرديد و بسيارى از آنها فاسق ميباشند . صدوق در كمال الدين از امام جعفر صادق عليه السّلام روايت نموده كه اين آيه در بارهء قائم آل محمد نازل شده است .\r\n31 -  وَ تِلْكَ الْأَيَّامُ نُداوِلُها بَيْنَ النَّاسِ  « 3 » يعنى : اين روزها را ميان مردم ميگردانيم . در تفسير عيّاشى از زراره روايت مىكند كه امام جعفر صادق عليه السّلام فرمود :\r\nاز زمان خلقت آدم هميشه دولتى از خدا و دولتى از شيطان بوده ، پس در اين زمان دولت خدا كو ؟ آگاه باشيد كه صاحب دولت خدا قائم آل محمد ( ع ) است .\r\n32 -  الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَ اخْشَوْنِ  « 4 » يعنى : امروز كسانى كه راه كفر پيش گرفته‌اند از دين شما نوميد شدند ، پس از آنها نترسيد بلكه از قهر من بترسيد .\r\nدر تفسير عياشى از امام محمد باقر ( ع ) نقل مىكند كه در تفسير اين آيه فرمود :\r\n\r\n\r\n","description":"","footnote":"\r\n( 1 ) ترجمه و شرح آن در صفحه 185 گذشت\r\n( 2 ) حديد 15\r\n( 3 ) آل عمران 134\r\n( 4 ) مائده 4\r\n","page_name":" 260 ","page_number":268},
  {"content":"\r\n\r\nآن روز ، روز ظهور قائم آل محمد است كه بنى اميه نوميد ميشوند و آنها هستند كه كافر گشته و از آل محمد نوميد ميباشند .\r\n23 -  وَ أَذانٌ مِنَ اللَّهِ وَ رَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ  « 1 » يعنى : در روز حج بزرگ از جانب خدا و رسول بمردم اعلان مىشود . در تفسير عياشى از امام پنجم و ششم روايت شده كه فرمودند : ( حج بزرگ ) ظهور قائم است و ( اعلان ) دعوت مردم است .\r\nمؤلف : البته اين معنى باطن آيه است .\r\n34 -  وَ قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً وَ اعْلَمُوا أَنَّ اللَّهَ مَعَ الْمُتَّقِينَ  « 2 » يعنى با همه مشركين پيكار كنيد ، چنان كه آنها ( اگر دسترسى پيدا كنند ) با شما نبرد كنند ، و بدانيد كه خداوند با پرهيزكارانست . در تفسير عياشى از زراره روايت نموده كه گفت : امام صادق عليه السّلام فرمود : راجع به اين آيه از پدرم سؤال شد پدرم فرمود : هنوز تأويل آن نيامده است . اگر قائم ما قيام كند ، آن كس كه او را مىبيند تأويل آن را به خوبى خواهد ديد . با ظهور او شعاع دين پيغمبر چنان بالا گيرد كه در روى زمين شرك و بيدينى نماند . چنان كه خداوند فرمود :  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  « 3 » يعنى با آنها پيكار كنيد تا فتنه‌اى نباشد و تمام دين از آن خداوند باشد .\r\n35 -  أَ فَأَمِنَ الَّذِينَ مَكَرُوا السَّيِّئاتِ أَنْ يَخْسِفَ اللَّهُ بِهِمُ الْأَرْضَ أَوْ يَأْتِيَهُمُ الْعَذابُ مِنْ حَيْثُ لا يَشْعُرُونَ  « 4 » يعنى : آيا كسانى كه اعمال بد انجام دادند ، از اين كه خداوند آنها را در زمين فرو برد ، يا بدون اين كه متوجه باشند عذاب بر آنها فرستد ، ايمن هستند ؟ .\r\nدر تفسير عياشى از امام پنجم نقل مىكند كه فرمود : عهد و پيمان پيغمبر ( ص ) بعد از حضرت ابا عبد اللَّه عليه السّلام بعلى بن الحسين رسيد ، سپس از آن حضرت بمحمد بن\r\n\r\n\r\n","description":"","footnote":"\r\n( 1 ) توبه 3\r\n( 2 ) توبه 36\r\n( 3 ) انفال 40\r\n( 4 ) نحل - 47\r\n","page_name":" 261 ","page_number":269},
  {"content":"\r\n\r\nعلى منتقل گشت . آنگاه خداوند آنچه خواهد مىكند . وقتى ائمه طاهرين در صحنهء دنيا محكوم ( دشمنان ) شدند مردى از آنها قيام مىكند كه سيصد و سيزده مرد فداكار با او باشند و بيرق پيغمبر با وى است . و به طرف مدينه رهسپار ميگردد ، تا اينكه از « بيداء » ميگذرد و ميگويد : اين است محل قومى كه خداوند آنها را در زمين فرو ميبرد .\r\nدر تفسير مزبور از امام ششم روايت نموده كه فرمود : آن قوم دشمنان خدا ميباشند كه به زمين فرو روند .\r\n36 -  فَإِذا نُقِرَ فِي النَّاقُورِ  « 1 » يعنى : پس چون دميده شود در صور . در غيبت نعمانى از امام جعفر صادق عليه السّلام روايت مىكند كه چون تفسير اين آيه را از حضرتش پرسيدند ، فرمود : امامى از ما غايب مىشود ، پس چون خداوند اراده كند كه او را آشكار گرداند ، علامتى در دل وى پديد آورد و بدين گونه بامر پروردگار ظاهر ميگردد .\r\n37 -  فَاسْتَبِقُوا الْخَيْراتِ أَيْنَ ما تَكُونُوا يَأْتِ بِكُمُ اللَّهُ جَمِيعاً إِنَّ اللَّهَ عَلى كُلِّ شَيْءٍ قَدِيرٌ  « 2 » يعنى : پيشى گيريد اعمال نيك را ، هر جا كه باشيد خدا همهء شما را خواهد آورد . چه خداوند بهر چيزى تواناست ، غيبت نعمانى از حضرت امام جعفر صادق عليه السّلام روايت نموده كه فرمود : اين آيه در بارهء قائم آل محمد و ياران او نازل شده و آنها پيش از آنكه موقع آمدنشان معلوم گردد ، اجتماع ميكنند .\r\n38 -  يُعْرَفُ الْمُجْرِمُونَ بِسِيماهُمْ  « 3 » يعنى گناهكاران از سيماشان شناخته ميشوند .\r\nو نيز در كتاب مزبور از آن حضرت وارد شده كه فرمود : آيه  يُعْرَفُ الْمُجْرِمُونَ بِسِيماهُمْ  البته خداوند مجرمين را ميشناسد ولى اين آيه در بارهء قائم ما نازل شده كه هنگام ظهورش مجرمين را از سيماشان شناخته و با يارانش آنها را از دم شمشير ميگذرانند .\r\n\r\n\r\n","description":"","footnote":"\r\n( 1 ) سورهء مدثر - آيهء 8 .\r\n( 2 ) سورهء بقره - آيهء 143\r\n( 3 ) سورة الرحمن آيهء 41\r\n","page_name":" 262 ","page_number":270},
  {"content":"\r\n\r\n39 -  وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ لَعَلَّهُمْ يَرْجِعُونَ  « 1 » يعنى : پيش از عذاب بزرگتر به آنها عذاب نزديكتر مىچشانيم شايد برگردند .\r\nدر كنز الفوائد از مفضل بن عمر نقل مىكند كه گفت از حضرت صادق عليه السّلام اين آيه را پرسيدم . فرمود : عذاب نزديكتر گرانى نرخها و عذاب بزرگتر قيام مهدى موعود با شمشير است . و نيز در كنز الفوائد از آن حضرت روايت نموده كه فرمود : چون قائم ما ظهور كند به مسجد الحرام درآيد و در حالى كه رو بكعبه و پشت بمقام نموده دو ركعت نماز ميگزارد . آنگاه برخاسته و ميگويد : اى مردم ! من از هر كس بآدم ابو البشر و ابراهيم خليل و اسماعيل ذبيح و محمد پيغمبر اكرم نزديكترم . سپس دست بدعا بلند مىكند و آنقدر بدرگاه خدا مينالد كه غش كرده روى زمين مىافتد . چنان كه خداوند ميفرمايد :  أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ أَ إِلهٌ مَعَ اللَّهِ قَلِيلًا ما تَذَكَّرُونَ  .\r\nو هم از محمد بن مسلم روايت نموده كه امام پنجم فرمود : آيهء  أَمَّنْ يُجِيبُ  در بارهء قائم ما نازل شده . هنگامى كه قيام مىكند عمامه بر سر مينهد و جنب مقام ابراهيم نماز ميگزارد و بدرگاه الهى تضرع مينمايد ، و از آن موقع پرچم او در اهتزاز خواهد بود 40 -  إِذا تُتْلى عَلَيْهِ آياتُنا قالَ أَساطِيرُ الْأَوَّلِينَ  « 2 » يعنى هنگامى كه آيات ما بر او خوانده مىشود ميگويد . افسانه‌هاى پيشينيان است . در كنز الفوائد از امام ششم نقل كرده كه فرمود : بيدينان چون خبر ظهور قائم را بشنوند افسانه ميپندارند و هنگامى كه او را ببينند ميگويند ما تو را نمىشناسيم و تو از فرزندان فاطمه عليها السّلام نيستى چنان كه مشركين اين گونه سخنان به پيغمبر ميگفتند .\r\n41 -   كُلُّ نَفْسٍ بِما كَسَبَتْ رَهِينَةٌ إِلَّا أَصْحابَ الْيَمِينِ   هر كس در گرو آنچه كسب كرده مىباشد جز اصحاب يمين ( دست راست ) در تفسير فرات كوفى است كه امام\r\n\r\n\r\n","description":"","footnote":"\r\n( 1 ) سورهء سجده - آيهء 21\r\n( 2 ) قلم - 15\r\n","page_name":" 263 ","page_number":271},
  {"content":"\r\n\r\nمحمد باقر عليه السّلام فرمود : اصحاب يمين ما و شيعيان ما مىباشيم و فرمود : شيعيان ما     فِي جَنَّاتٍ يَتَساءَلُونَ عَنِ الْمُجْرِمِينَ ما سَلَكَكُمْ فِي سَقَرَ قالُوا لَمْ نَكُ مِنَ الْمُصَلِّينَ     در بهشت از مجرمين ( كه بيرون بهشت هستند ) ميپرسند چه چيز شما را بدوزخ افكند آنها ميگويند ما نمازگزار نبوديم . يعنى از شيعيان على بن ابى طالب عليه السّلام نبودند و باز ميگويند   وَ لَمْ نَكُ نُطْعِمُ الْمِسْكِينَ وَ كُنَّا نَخُوضُ مَعَ الْخائِضِينَ   بدرماندگان غذا نميداديم و پيوسته با مردم گزاف گوى بيهوده بسر ميبرديم .\r\nو اين در روز ظهور قائم ماست كه « يوم الدين » مىباشد چنان كه ميفرمايد :   وَ كُنَّا نُكَذِّبُ بِيَوْمِ الدِّينِ حَتَّى أَتانَا الْيَقِينُ   ما يوم الدين ( روز ظهور قائم آل محمد ) را تكذيب ميكرديم تا امروز كه يقين پيدا كرده‌ايم  فَما تَنْفَعُهُمْ شَفاعَةُ الشَّافِعِينَ  « 1 » پس شفاعت هيچ كس به حال آنها سود ندارد و پيغمبر هم در روز رستاخيز از آنان شفاعت نخواهد كرد « 2 » .\r\n42 -    قُلْ ما أَسْئَلُكُمْ عَلَيْهِ مِنْ أَجْرٍ وَ ما أَنَا مِنَ الْمُتَكَلِّفِينَ إِنْ هُوَ إِلَّا ذِكْرٌ لِلْعالَمِينَ وَ لَتَعْلَمُنَّ نَبَأَهُ بَعْدَ حِينٍ    يعنى : اى پيغمبر بگو بخاطر آن پاداشى از شما طلب نميكنم و اين امر دشوار را نميپذيرم . اين فقط براى ياد آورى جهانيان است و خبر آن را بعد از گذشت زمانى خواهيد دانست . در كتاب كافى از حضرت امام محمد باقر عليه السّلام روايت نموده كه فرمود : مقصود از « ذكر » امير المؤمنين عليه السّلام است  وَ لَتَعْلَمُنَّ نَبَأَهُ بَعْدَ حِينٍ  يعنى :\r\nو خبر آن را بعد از گذشت زمانى خواهيد دانست ، اين زمان ، موقع ظهور قائم ماست 43 -  وَ لَقَدْ آتَيْنا مُوسَى الْكِتابَ فَاخْتُلِفَ فِيهِ  . يعنى ما كتاب تورات را\r\n\r\n\r\n","description":"","footnote":"\r\n( 1 ) مدّثر آيات 41 - 42 - 43 - 44 - 45 - 46 .\r\n( 2 ) بايد دانست كه « يوم الدّين » در قرآن مجيد بمعنى روز قيامت استعمال شده مانند «  مالِكِ يَوْمِ الدِّينِ  » و البته با روز ظهور امام زمان عليه السلام كه در اين روايت و روايات ديگر امام معنى كرده منافات ندارد .\r\n","page_name":" 264 ","page_number":272},
  {"content":"\r\n\r\nبموسى داديم پس از آن بنى اسرائيل در بارهء آن اختلاف نمودند . امام باقر عليه السّلام فرمود : اين امت نيز مانند بنى اسرائيل در بارهء معانى قرآن اختلاف پيدا كردند چنان كه در بارهء كتابى كه با قائم ما است و براى آنها مىآورد نيز اختلاف نظر خواهند داشت بطورى كه بسيارى از مردم آن را انكار ميكنند و قائم هم گردن آنها را مىزند .\r\n وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ وَ إِنَّهُمْ لَفِي شَكٍّ مِنْهُ مُرِيبٍ  « 1 » يعنى :\r\nاگر بملاحظهء آنچه خدا در بارهء آنها فرموده نميبود ، ميان آنها حكم جارى ميشد .\r\nولى آنها همواره به حالت ترديد و شك بسر مىبرند . امام فرمود : اگر بملاحظهء مشيّت حق نبود قائم يكتن از اين گروه را زنده نميگذاشت .\r\n44 -  وَ الَّذِينَ يُصَدِّقُونَ بِيَوْمِ الدِّينِ  « 2 » در كافى از حضرت باقر عليه السّلام روايت مىكند كه فرمود : يعنى كسانى كه روز ظهور قائم ما را تصديق و باور دارند .\r\n45 -  قالُوا وَ اللَّهِ رَبِّنا ما كُنَّا مُشْرِكِينَ  « 3 » يعنى : گفتند و اللَّه به خدا قسم ما مشرك نبوديم . در كافى روايت مىكند كه امام پنجم ميفرمايد : يعنى آنها هنگام ظهور امام زمان ميگويند : ما منكر ولايت امير المؤمنين عليه السّلام نبوديم .\r\n46 -  قُلْ جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  « 4 » يعنى : حق آمد و باطل از ميان رفت ، بدرستى كه باطل رفتنى است ! در كافى روايت نموده كه حضرت باقر فرمود : اذا قام القائم ذهبت دولة الباطل چون قائم ما ظهور كند دولت باطل از ميان ميرود « 5 » 47 -  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 6 »\r\n\r\n\r\n","description":"","footnote":"\r\n( 1 ) هود - 112 فصلت - 45 .\r\n( 2 ) معارج 26 .\r\n( 3 ) انعام 23 . آيه بعد اينست :  انْظُرْ كَيْفَ كَذَبُوا عَلى أَنْفُسِهِمْ وَ ضَلَّ عَنْهُمْ ما كانُوا يَفْتَرُونَ  .\r\nيعنى : ببين چگونه دروغ بر خود بستند و آنچه افترا مىبستند فراموش كردند ؟ .\r\n( 4 ) اسراء - 83 .\r\n( 5 ) - ابو الفضل گلپايگانى در كتاب فوائد خود اين آيه را بزرگترين دليل بر ادعاى امام زمانى سيد باب دانسته ! در صورتى كه بايد بعد از وى دولتهاى باطلى در جهان پديد نيايد !\r\n( 6 ) فصّلت - 53\r\n","page_name":" 265 ","page_number":273},
  {"content":"\r\n\r\nيعنى زود باشد كه آيات خودمان را در آفاق و در وجود آنها به آنان نشان دهيم تا بيقين بدانند كه خداوندى هست .\r\nكلينى در كافى از ابو بصير روايت مىكند كه گفت از حضرت صادق عليه السّلام راجع به اين آيه سؤال كردم ، فرمود : خداوند باهل باطل نشان ميدهد كه چگونه مسخ ميشوند و آفاق بر آنها تنگى ميگيرد ، پس در آن وقت قدرت پروردگار را در خود و آفاق خواهند ديد . عرضكردم :  حَتَّى يَتَبَيَّنَ لَهُمْ أَنَّهُ الْحَقُّ  يعنى چه ؟ فرمود ظهور قائم آل محمد بامر خداوند حتمى است ، خدا او را ظاهر گرداند تا همهء مردم او را به‌بينند .\r\n48 -  حَتَّى إِذا رَأَوْا ما يُوعَدُونَ إِمَّا الْعَذابَ وَ إِمَّا السَّاعَةَ فَسَيَعْلَمُونَ مَنْ هُوَ شَرٌّ مَكاناً وَ أَضْعَفُ جُنْداً  « 1 » .\r\nيعنى : تا زمانى كه به‌بينند آنچه را كه به آنها وعده كرده بوديم : يا عذاب را و يا ساعت حساس ! پس به زودى خواهند دانست چه كسى بدترين جاى دارد و نيروى او ضعيف‌تر است ؟\r\nنيز در كافى از ابو بصير از امام ششم نقل كرده كه فرمود : «  إِذا رَأَوْا ما يُوعَدُونَ  » قيام قائم ماست و آن ساعتى است كه پيروان باطل خواهند ديد ، و عذاب خدا را .\r\nبدست تواناى قائم آل محمد خواهند چشيد ، و اينست معنى (  مَنْ هُوَ شَرٌّ مَكاناً  ) يعنى آنها خواهند ديد كه در پيشگاه امام زمان چه جايگاه بدى دارند و چقدر ناتوانند .\r\n49 -  مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ  « 2 » يعنى هر كس ميخواهد براى آخرت چيزى بياندوزد ما نيز اندوخته او را زياد گردانيم و هر كس طالب اندوخته دنيوى است بدانها نيز ميدهيم . ولى در آخرت ديگر نصيبى ندارد ! در كافى از امام جعفر صادق عليه السّلام نقل مىكند كه فرمود : اندوختهء آخرت يعنى : شناسائى امير المؤمنين و\r\n\r\n\r\n","description":"","footnote":"\r\n( 1 ) مريم - 77 .\r\n( 2 ) شورى - 19 .\r\n","page_name":" 266 ","page_number":274},
  {"content":"\r\n\r\nائمه طاهرين عليهم السّلام كه خداوند از بركت دولت آنها ، دوستان آنان را نيز بهره‌مند گرداند ، ولى آن كس كه چشم باندوختهء دنيوى دوخته ، در دولت حق و ظهور قائم آل محمد بهره‌اى نخواهد داشت .\r\nمؤلف : سيد على بن عبد الحميد « 1 » در كتاب « الانوار المضيئه » از حضرت امير المؤمنين عليه السّلام روايت نموده كه فرمود : كسانى را كه خداوند در قرآن مجيد\r\n\r\n\r\n","description":"","footnote":"\r\n( 1 ) سيّد اجلّ ، علم الدين على بن عبد الحميد بن فخّار بن معد موسوى استاد شهيد اول ، فقيهى بزرگ و محدثى مطلع است كتاب « الانوار المضيئه » در بارهء شخصيت حضرت امام زمان مهدى موعود عجّل اللَّه فرجه از تأليفات اوست .\r\nبايد دانست كه بهاء الدين سيد على بن عبد الكريم بن عبد الحميد حسينى نيلى نيز كتابى دارد بنام « الأنوار المضيئه » در پنج مجلد و مشتمل بر اصول و فروع دين است . جلد اول آن نزد محدّث بزرگوار حاج ميرزا حسين نورى نوّر اللَّه مرقده بوده كه تاريخ فهرست آن سنه 777 است . محدث مزبور در مقدّمه كتاب « نجم الثاقب » مينويسد : « آنچه شيخ حرّ عاملى در « أمل - الآمل » در احوال سيد مذكور فرموده كه از تصانيف او « الأنوار المضيئه » است در احوال مهدى ( ع ) اشتباه است . چه ( الانوار المضيئه في الحكمة الشرعية ) از كتبى است كه نظير ندارد و مشتمل است بر جميع مسائل اصول دين و مذهب و ابواب فقه و اخلاق و ادعيه و غيرها ، اگر چه احوال آن جناب را در مجلد اول در ضمن حالات ساير ائمه ( ع ) بسطى داده و لكن كتاب اختصاصى ندارد » .\r\nعلّامهء طهرانى دام بقائه در « الذريعه » آن را بدين گونه حلّ كرده كه : بهاء الدين سيد على بن عبد الكريم دو كتاب بنام الانوار المضيئه دارد : يكى بزرگ و همان است كه محدث نورى فرموده و ديگر كوچك كه منتخب الانوار المضيئه فخّار موسوى است و معروف به « غيبت » است بنا بر اين آنچه در أمل الآمل نوشته صحيح ، و اشتباه برخى از دانشمندان ناشى از اتحاد نام اين دو دانشمند و نام پدر يكى و نياى ديگرى كه هر دو عبد الحميد بوده و موضوع هر دو كتاب نيز در پيرامون احوال و غيبت امام زمان ارواحنا فداه است .\r\n","page_name":" 267 ","page_number":275},
  {"content":"\r\n\r\n« مستضعف » در زمين خوانده و خواسته است آنها امامان و سفراى او باشند ، ما اهل بيت عصمت هستيم . پروردگار عالم « مهدى » ما را برانگيزد تا اهل بيت را سر بلند كند و دشمنان ما را سرشكسته و خوار گرداند .\r\nو نيز سيد جليل نامبرده در كتاب مزبور از عبد اللَّه بن عباس روايت مىكند كه گفت : مقصود از آيهء :  وَ فِي السَّماءِ رِزْقُكُمْ وَ ما تُوعَدُونَ  ، ظهور مهدى موعود است .\r\n50 -  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  : « 1 » يعنى : خدا بشما روزى كرد نعمتهاى ظاهرى و باطنى خود را . در كتاب مذكور از سيد هبة اللَّه راوندى « 2 » و او از حضرت امام موسى كاظم عليه السّلام روايت كرده كه فرمود : نعمت ظاهرى ، امام ظاهر ، و نعمت باطنى امام غائب است كه از ديدگان مردم پنهان مىشود ، و گنجهاى زمين براى او آشكار گردد ، و هر چيز دورى برايش نزديك باشد .\r\nمؤلف : روايتى به خط شيخ محمد بن على جبائى ديده‌ام كه نوشته بود روايتى به خط شهيد اول نور اللَّه ضريحه يافتم كه صفوانى « 3 » در كتابش از صفوان نقل كرده كه چون\r\n\r\n\r\n","description":"","footnote":"\r\n( 1 ) لقمان - 19\r\n( 2 ) در ميان علماى شيعه دو تن معروف به « راوندى » ميباشند نخست سعيد بن هبة اللَّه « قطب - الدين راوندى » متوفى 573 - و ديگر ابو الرضا ضياء الدين سيد فضل اللَّه راوندى كه هر دو معاصر و از مشاهير علماى شيعه ميباشند . در اينجا كلمهء سيد از نفر اخير و هبة اللَّه پدر نفر نخست اسم واحدى را تشكيل داده كه البته اشتباه مىباشد و مقصود يكى از آنهاست ، و به نظر ميرسد كه مقصود قطب الدين راوندى باشد و سيد هبة اللَّه در اصل سعيد بن هبة اللَّه بوده است !\r\n( 3 ) صفوانى - محمد بن احمد بن عبد اللَّه بن قضاعه بن صفوان بن مهران جمال است .\r\nوى از بزرگان دانشمندان ماست ، و شاگرد على بن ابراهيم قمى و استاد شيخ مفيد و احمد بن على بن نوح و هارون بن موسى تلّعكبرى است . صفوانى روزى در مجلس سلطان سيف الدوله حمدانى با قاضى موصل كه مرد سنى متعصبى بود ، مناظره كرد و چون قاضى بحجت از وى فرو ماند و از در انكار در آمد ، با وى مباهله نمود يعنى طرفين در باره يك ديگر نفرين كردند كه هر كدام راه باطل ميروند ، دچار عذاب الهى گردد . سپس دست بهم دادند و مباهله كردند و از يك ديگر جدا گشتند .\r\nقاضى في الحال تب كرد و همان دستى كه بصفوانى داده بود ورم كرد و سياه شد و روز بعد به هلاكت رسيد . و اين موجب مزيد اعتبار صفوانى در نزد سلطان و سايرين گشت .\r\nابن نديم در فهرست ميگويد : « صفوانى درس نخوانده بود و چيز نمىنوشت . من او را در سنهء 346 ملاقات كردم . مردى بلند قد ، تنومند و خوش لباس بود » .\r\nشيخ طوسى نيز در فهرست مينويسد : صفوانى دانشمندى حافظ ، و داراى علمى بسيار ، و نيكو زبان بود .\r\nگويند : درس نخوانده بود و چيز نمينوشت با اين وصف كتبى چند از وى در دست است كه او املا كرده و ديگرى نوشته است . ( سفينة البحار )\r\n","page_name":" 268 ","page_number":276},
  {"content":"\r\n\r\nمنصور خليفه عباسى امام جعفر صادق عليه السّلام را خواست ، حضرت وضو گرفت و دو ركعت نماز گزارد سپس سجدهء شكر نمود و فرمود : پروردگارا بتوسط پيغمبرت محمد صلّى اللَّه عليه و آله بما اهل بيت وعدهء پيروزى دادى كه ما را از هر گونه هراسى ايمنى بخشى .\r\nپروردگارا آنچه بما وعده كرده‌اى بما موهبت كن ، چه ميدانيم كه وعده‌ات خلاف - پذير نيست . صفوان ميگويد عرضكردم : آقا ! وعدهء خداوند كدام است كه بشما داده است ؟ فرمود : اين آيهء شريفه :  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ  . . . .\r\nو هم روايت شده كه وقتى در حضور آن بزرگوار آيه  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ  . . . خوانده شد ، اشك از ديدگان حضرت جارى گشت و فرمود : به خدا قسم آنها كه در زمين تضعيف شده‌اند ، ما اهل بيت پيغمبر هستيم و در نهج البلاغه است كه حضرت امير المؤمنين عليه السّلام ضمن خطبه‌اى فرمود :\r\nدنيا نسبت بما مدارا و مهربانى خواهد كرد ، بعد از آنكه سخت كجمدارى كرده باشد سپس آيه  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا  . . . را تلاوت فرمود « 1 » .\r\n\r\n\r\n","description":"","footnote":"\r\n( 1 ) آياتى كه تأويل بظهور امام زمان ارواحنا فداه شده و در آن از حضرت و اصلاح جهان بوسيلهء او و ياران فداكار و دشمنان آن سرور اشاره رفته است ، بيش از اينها است در\r\n","page_name":" 269 ","page_number":277},
  {"content":"\r\n\r\nمنابع شيعه رواياتى در تفسير آيات ديگر آمده است كه حتى مورد قبول برخى از دانشمندان اهل تسنن نيز واقع شده است .\r\nشيخ سليمان حنفى در كتاب « ينابيع الموده » باب ( 71 ) بعلاوهء آنچه مؤلف نقل كرده آياتى ديگر از كتاب ( المحجة فيما نزل في القائم الحجة » تأليف دانشمند بزرگوار مشهور سيد هاشم بحرينى نقل كرده است ، كه قسمتى از آن ذيلا ذكر مىشود :\r\n51 -  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  « 1 » يعنى : شما را امتحان ميكنيم به چيزى از ترس و گرسنگى و كاستن مال و خطر جانى و ثمرات زندگى ، و مژده بده به آنها كه ثابت قدم هستند . محمد بن مسلم از امام جعفر صادق ( ع ) روايت نموده كه فرمود : قبل از آمدن قائم ، علاماتى براى امتحان مؤمنين خواهد بود . عرضكردم : آنها چيست ؟ فرمود : اين امتحان كه خدا ميفرمايد :\r\nبه چيزى از ترس ؛ اين ترس بيمارىهاى گوناگون است ، گرسنگى ، بالا رفتن قيمتها است ، كاستن مال ، قحطى است ، خطر جانى ، مرگ شايع و زياد است . و نقص ثمرات زندگى ، نيامدن باران است . پس در آن موقع به آنها كه در عقيدهء بما ثابت ميمانند ، مژده بده . آنگاه فرمود : اى محمد ! اين تأويل آيه است ، و هيچ كس جز آنها كه راسخ در علم هستند ، تأويل قرآن را نميداند ، و مائيم راسخين در علم .\r\n52 -  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً  « 2 » يعنى : آنها كه در آسمانها و زمين هستند از روى ميل يا اكراه تسليم خدا ميشوند . رفاعة بن موسى گفت :\r\nشنيدم امام صادق ( ع ) ميفرمود : تأويل آن اينست كه موقع ظهور قائم ما ، زمينى نيست كه در آن لا إله الّا اللَّه و محمّد رسول اللَّه گفته نشود .\r\n53 -  يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا  « 3 » يعنى : اى كسانى كه ايمان آورده‌ايد ، شكيبائى پيشه سازيد ، و صبر كنيد ، و مواظب باشيد . يزيد بن معاويه عجلى از امام محمد باقر ( ع ) نقل كرده كه فرمود : تأويل آيه اينست : شكيبا باشيد بر انجام فرائض\r\n\r\n\r\n","description":"","footnote":"\r\n( 1 ) سورهء بقره آيه 150 .\r\n( 2 ) سورهء آل عمران آيه 77\r\n( 3 ) سورهء آل عمران آيه 200 .\r\n","page_name":" 270 ","page_number":278},
  {"content":"\r\n\r\nدينى ، و صبر كنيد بر آزار دشمنانتان ، و مواظب ظهور امام خود مهدى منتظر باشيد ! 54 -  وَ مِنَ الَّذِينَ قالُوا إِنَّا نَصارى أَخَذْنا مِيثاقَهُمْ ، فَنَسُوا حَظًّا مِمَّا ذُكِّرُوا بِهِ  « 1 » يعنى : و از كسانى كه گفتند : ما نصرانى هستيم . پيمان آنها را گرفتيم ، ولى آنها فراموش كردند بهره‌اى را كه به آنها يادآورى شده بود » ولى آنها به زودى متذكر خواهند شد .\r\nابو ربيع شامى از امام جعفر صادق ( ع ) روايت نموده كه فرمود : نصارا آن بهره را به ياد خواهند آورد ، و گروهى از آنها همراه قائم ما قيام خواهند كرد .\r\n55 -  يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ ، أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ  « 2 » يعنى : اى كسانى كه ايمان آورده‌ايد ، هر كدام از شما از دين خود برگردد ، بداند كه - به زودى خدا گروهى را مىآورد كه دوستشان دارد ، و آنها نيز خدا را دوست دارند ، آنها نزد اهل ايمان خود را ناچيز شمرند ولى در مقابل كفار نيرومند باشند .\r\nسليمان بن هارون عجلى گفت : شنيدم كه : امام جعفر صادق ( ع ) ميفرمود : صاحب الامر در پناه خدا محفوظ است ، اگر همهء مردم از بين بروند ، خداوند ياران او را خواهد آورد ، و آنها كسانى هستند كه خدا در باره‌شان فرموده است :\r\n56 -  فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ  « 3 » يعنى : اگر اينان به او كفر ورزند ، بجاى آنها قومى را مىآوريم كه به او كفر نورزند .\r\n57 -    قالَ رَبِّ فَأَنْظِرْنِي إِلى يَوْمِ يُبْعَثُونَ . قالَ فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ    « 4 » يعنى : شيطان گفت : خدايا به من مهلت ده تا روزى كه مردم برانگيخته ميشوند ، خدا فرمود : به تو مهلت داده شده تا روزى كه وقت آن معلوم است ! وهب بن جمع گفت : از حضرت صادق عليه السّلام پرسيدم : اين روز كدام روز است ؟\r\nفرمود : اى وهب روزى است كه پيغمبر شيطان را بقتل مىرساند . و اين بعد از قيام قائم ما\r\n\r\n\r\n","description":"","footnote":"\r\n( 1 ) سورهء مائده آيه 17\r\n( 2 ) سورهء مائده آيه 59\r\n( 3 ) سورهء انعام آيه 89\r\n( 4 ) سورهء انعام آيه 36\r\n","page_name":" 271 ","page_number":279},
  {"content":"\r\n\r\nمهدى است .\r\n58 -   وَ يَوْمَئِذٍ يَفْرَحُ الْمُؤْمِنُونَ بِنَصْرِ اللَّهِ   « 1 » آن روز مؤمنين با پيروزى حق خشنود ميگردند ، ابو بصير از امام صادق ( ع ) نقل مىكند كه فرمود : در موقع قيام قائم اهل ايمان از پيروزى خدا خشنود خواهند شد .\r\n59 -  قُلْ يَوْمَ الْفَتْحِ لا يَنْفَعُ الَّذِينَ كَفَرُوا إِيمانُهُمْ وَ لا هُمْ يُنْظَرُونَ  « 2 » يعنى : بگو در روز پيروزى ايمان آنها كه كافر گشتند ، سودى به حال آنها ندارد ، و مهلت داده نمىشوند .\r\nجميل بن درّاج روايت كرده كه امام ششم فرمود : اين روز فتح و پيروزى ، فتح جهان بوسيلهء قائم ما است . اگر كسى قبل از آن روز ايمان نياورده باشد ، ايمان آن روزش كه ميخواهد بقائم نزديك شود نفعى به حال وى ندارد ، ولى آن كس كه پيش از اين فتح و پيروزى عقيده بامامت او داشته و منتظر ظهور او بوده ، ايمانش نافع به حال او است . خداوند مقام او را نزد قائم بزرگ ميگرداند ، و آن مرد از دوستان اهل بيت پيغمبر است .\r\n60 -      حم - وَ الْكِتابِ الْمُبِينِ . إِنَّا أَنْزَلْناهُ فِي لَيْلَةٍ مُبارَكَةٍ . إِنَّا كُنَّا مُنْذِرِينَ فِيها يُفْرَقُ كُلُّ أَمْرٍ حَكِيمٍ      « 3 » يعنى : قسم بكتاب مبين ( قرآن ) كه آن را در يك شب پر بركت نازل كرديم كه ما خلق را از نافرمانى خود بر حذر ميداريم و هر امر محكمى ، از هم جدا ميگردد .\r\nعبد اللَّه بن مسكان از حضرت باقر ، و صادق و كاظم عليهم السّلام روايت كرده كه هر سه امام فرموده‌اند : خداوند تمام قرآن را در « ليلة القدر » به بيت المعمور نازل كرد . سپس در مدت بيست و سه سال بر پيغمبر ( ص ) نازل نمود . خداوند در آن شب هر كار حق و باطلى و آنچه را در آن سال روى ميدهد ، تقدير فرموده ، و بداء و مشيّت الهى در آن راه دارد ، آنچه خواهد مقدم ميدارد و هر چه خواهد بتأخير مياندازد ، از سرنوشتها ، روزىها ، امنيت و صلح و سلامت و غيره .\r\nپيغمبر آن را بامير المؤمنين تلقين فرمود ، و آن حضرت هم به ائمه طاهرين از اولاد خود رسانيد تا آنكه نوبت به صاحب الزمان مهدى عليه السّلام برسد .\r\n\r\n\r\n","description":"","footnote":"\r\n( 1 ) سوره روم آيه 2\r\n( 2 ) سجده آيه 29\r\n( 3 ) سورهء دخان . آيه 1 - 4 .\r\n","page_name":" 272 ","page_number":280},
  {"content":"\r\n\r\n\r\nباب ششم آنچه شيعه و سنى از قول خداوند متعال و پيغمبر اكرم ( ص ) راجع به قائم آل محمد نقل كرده‌اند\r\nدر غيبت نعمانى از انس بن مالك روايت كرده كه گفت : پيغمبر اكرم ( ص ) فرمود : ما اولاد عبد المطلب : رسول خدا ، حمزهء سيد الشهداء ، جعفر طيار ، على ، فاطمه ، حسن ، حسين و مهدى سروران اهل بهشت هستيم . در غيبت شيخ طوسى مانند اين حديث را از سعد بن عبد الحميد نيز آورده است .\r\n61 -  وَ ما يُدْرِيكَ لَعَلَّ السَّاعَةَ قَرِيبٌ  « 1 » چه ميدانى ، شايد آن وقت نزديك باشد ؟ ! مفضل بن عمر از حضرت صادق ( ع ) نقل كرده كه منظور وقت ظهور قائم است .\r\n62 -   وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ   « 2 » يعنى : بشنو روزى را كه گوينده‌اى از جاى نزديكى صدا زند . روزى كه صداى به حق را ميشنوند . آن روز ، روز قيام است ! ! امام صادق ( ع ) فرمود : گوينده ، اسم قائم و پدرش را ميبرد ، و اين صدا صداى آسمانى است ، و آن در روز قيام قائم عليه السّلام است « 3 » 63 -   وَ السَّماءِ ذاتِ الْبُرُوجِ   « 4 » يعنى : قسم به آسمان كه برجها دارد . اصبغ بن نباته از ابن عباس روايت كرده كه پيغمبر فرمود : منظور از آسمان در آيه منم ، و برجها امامان اهل بيت و عترت من هستند كه اول آنها على و آخرشان مهدى و آنها دوازده تن ميباشند .\r\n\r\n\r\n","description":"","footnote":"\r\n( 1 ) سورهء شورى آيه 16\r\n( 2 ) سورهء ق آيه 42\r\n( 3 ) اين آيه شريفه نيز مورد دستبرد فرقه بهائى واقع شده ، پاورقى ما را ذيل همين آيه در باب ( رجعت ) بخوانيد\r\n( 4 ) سورهء بروج\r\n","page_name":" 273 ","page_number":281},
  {"content":"\r\n\r\nصدوق ( ره ) در عيون اخبار الرضا از حضرت ختمى مرتبت ( ص ) روايت مىكند كه فرمود : روز قيامت فرا نمىرسد ، مگر اين كه قائم ما قيام به حق نمايد ، و اين موقعى است كه خداوند عز و جل بوى فرمان قيام دهد . هر كس از وى پيروى كند رستگار و آن كس كه سرپيچى نمايد به هلاكت رسد . بندگان خدا ! بسوى وى بشتابيد هر چند با راه رفتن از روى برف باشد . چه كه وى سفير الهى و جانشين من است .\r\nو هم صدوق در امالى از ابن عباس روايت كرده كه پيغمبر اكرم صلّى اللَّه عليه و آله فرمود چون در شب معراج مرا به آسمان هفتم و از آنجا بسدرة المنتهى و از آنجا بحجابهاى نور بردند ، پروردگارم ندا كرد كه : اى محمد ! تو بندهء من و من پروردگار توأم .\r\nپس خود را در برابر من كوچك شمار و مرا پرستش كن و بر من توكل نما و به من اعتماد داشته باش ! زيرا من دوست دارم كه تو بنده و حبيب و رسول و پيغمبر من باشى ، و برادرت على جانشين ، و باب مدينه علم تو باشد او حجت من و پيشواى بندگان من است كه بوسيلهء او دوستان من از دشمنانم شناخته گردند و هم بوسيلهء او حزب شيطان از حزب اللَّه تميز داده مىشود . دين من بوجود او پايدار ، و حدود آن محفوظ ، و احكامش جارى ميگردد .\r\nبخاطر تو و او و امامان اولاد تو ، بمرد و زن بندگانم ترحّم ميكنم ، و بوسيله قائم شما زمين خود را با تسبيح و تقديس و تهليل و تكبير و تمجيد ذات مقدسم ، آباد كنم و از وجود دشمنان پاك گردانم و بدوستانم واگذار نمايم . با ظهور او سخنان بيدينان را پست و تعاليم خود را بلند گردانم ، و شهرها و بندگانم را از علم خود با خبر كنم و گنجها و اندوخته‌ها را آشكار سازم ، و او را باسرار و ما في الضمير هر كس مطلع گردانم و با نيروى فرشتگانم مدد كنم ، تا فرمان مرا اجرا كند و دينم را رواج دهد او ولى به حق من و مهدى حقيقى بندگان من است .\r\nمؤلف : بسيارى از اين گونه اخبار را ما در جلد نهم ( بحار الانوار ) و برخى\r\n\r\n","description":"","footnote":"","page_name":" 274 ","page_number":282},
  {"content":"\r\n\r\nرا در باب دوم همين كتاب نقل كرديم .\r\nو نيز در عيون اخبار الرضا از كعب الاحبار نقل كرده كه گفت : امامان دوازده تن ميباشند چون ايام آنها سپرى گردد و طبقه شايسته‌اى بيايند پروردگار عمر آنان را طولانى كند . زيرا خداوند چنين وعده كرده ، سپس اين آيه را خواند :  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ  . . . خداوند در قوم بنى اسرائيل نيز چنين كرد براى خداوند آسان است كه اين امت را در يك روز يا نيم روز گرد آورد . آنگاه اين آيه را خواند :  وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ  « 1 » هم در آن كتاب از امام رضا و آن حضرت از امير المؤمنين عليه السّلام روايت نموده كه گفت پيغمبر اكرم صلى اللَّه عليه و آله فرمود :\r\nلا تذهب الدّنيا حتّى يقوم بأمر امّتى رجل من ولد الحسين يملأها عدلا كما ملئت ظلما و جورا\r\nيعنى : دنيا به آخر نميرسد تا اينكه مردى در ميان امت من قيام كند كه از فرزندان حسين است و او زمين را پر از عدل كند چنان كه پر از ظلم و ستم شده باشد .\r\nدر امالى شيخ طوسى از ابو ايوب انصارى روايت نموده كه گفت : پيغمبر در بستر بيمارى بدخترش فاطمه زهرا عليها السّلام فرمود : قسم بخدائى كه جان من بدست اوست كه اين امت محتاج بمهدى است و او هم از فرزندان تو است .\r\nهمچنين در آن كتاب از ابن ابى ليلى و او از پدرش نقل كرده كه گفت پدرم گفت :\r\nدر جنگ خيبر پيغمبر پرچم را به على عليه السّلام داد و خداوند لشكر اسلام را فاتح گردانيد آنگاه ماجراى غدير خم و انتصاب حضرت را بمقام خلافت بلا فصل و پاره‌اى از فضائل مولى را ذكر نموده و ميگويد : آنگاه پيغمبر گريست . گفتند يا رسول اللَّه براى چه گريه ميكنيد ؟\r\nفرمود : جبرئيل به من خبر داد كه امتم بر على ستم كنند و او را از حقش باز دارند و شهيد نمايند و فرزندانش را نيز بقتل رسانند و بر آنها ظلم روا دارند جبرئيل از جانب پروردگار اطلاع داده كه اين ستمها بالأخره پايان ميپذيرد و چون قائم آنها ظهور كند و نام آنها بالا گيرد و همهء امت دوستدار آنان گردند ، دشمنان آنها اندك\r\n\r\n\r\n","description":"","footnote":"\r\n( 1 ) حديث كعب الأحبار از درجه اعتبار ساقط است . براى اطلاع بيشتر رجوع كنيد بمقدمهء كتاب صفحه ( صد و چهل و سه )\r\n","page_name":" 275 ","page_number":283},
  {"content":"\r\n\r\nو بدخواه آنان خوار شود ، و مدح گويان آنها افزون گردد و اين در زمانى است كه اوضاع شهرها تغيير كند و مردم ضعيف گردند « 1 » و از فرج امام زمان مأيوس شوند در آن هنگام قائم در ميان امت آشكار شود .\r\nنام وى مانند نام من و نام پدرش مانند نام فرزند من « 2 » و خود وى از اولاد دخترم فاطمه است . خداوند حق را با شمشير آنها آشكار گرداند و باطل را از ميان ببرد دسته‌اى از مردم با ميل و گروهى از ترس پيروى آنها را انتخاب ميكنند . سپس گريه پيغمبر فرو نشست . آنگاه فرمود اى جماعت مؤمنين شما را بآمدن مهدى مژده مىدهم چه كه وعده خداوند خلاف پذير نيست و خواسته او برگشت ندارد . خداوند حكيم و خبير است و فتح الهى نزديك مىباشد پروردگارا ! آنها اهل بيت من هستند . پليدى را از آنها دور كن و آنها را پاك و پاكيزه گردان و در پناه خودت محفوظ بدار و نصرت و يارى ده و آنها را عزيز گردان و درمانده مكن و آنان را جانشين من قرار ده  إِنَّكَ عَلى كُلِّ شَيْءٍ قَدِيرٌ  .\r\nو نيز در آن كتاب از جبير بن نوف بن ابى الوداك روايت نموده كه گفت :\r\nبه ابو سعيد خدرى گفتم : به خدا قسم هر سالى كه بر ما ميگذرد از سال پيش بدتر است و هر اميرى كه بر ما مسلّط ميگردد از امير سابق ظالم‌تر مىباشد .\r\nابو سعيد گفت : آنچه گفتى من از پيغمبر شنيدم ، و هم شنيدم كه ميفرمود :\r\nهمواره وضع شما چنين خواهد بود تا گاهى كك كسى متولد گردد كه مردم او را نشناسند ، آنگاه زمين پر از ظلم شود تا گاهى كك كسى قدرت ندارد ، نام خدا را ببرد . سپس خداوند عزّ و جلّ مردى از من و از اهل بيت من برانگيخته كند و او زمين را پر از عدل نمايد\r\n\r\n\r\n","description":"","footnote":"\r\n( 1 ) خواه از نظر دين و ايمان ضعيف شوند و يا از نظر ظاهر ناتوان گردند . به اين معنى كه مردم در زير بار ظلم و اجحاف فرسوده و ضعيف شوند . ممكن است هر دو منظور باشد .\r\n( 2 ) مقصود امام حسن مجتبى ( ع ) است ، و ميدانيم كه نام پدر امام زمان امام حسن عسكرى ( ع ) بوده است .\r\n","page_name":" 276 ","page_number":284},
  {"content":"\r\n\r\nچنان كه ديگران پيش از وى پر از ستم كرده باشند ، زمين پاره‌هاى جگر خود را براى او بيرون ميدهد و مال و ثروتى بدست مىآورد كه از شماره بيرون است و بدين گونه دين اسلام را پايدار ميدارد .\r\nكمال الدين از حضرت رضا عليه السّلام روايت مىكند كه پيغمبر اكرم صلى اللَّه عليه و آله فرمود : بخدائى كه مرا براى بشارت اهل عالم براستى مبعوث گردانيد سوگند كه قائم اهل بيت من در موقع معهودى غائب مىشود . بطورى كه بسيارى از مردم ميگويند خداوند چه احتياج بآل محمد دارد و گروهى در ولادت وى شك ميكنند . پس هر كس زمان او را درك كند ، بدين وى ميگرود و نميگذارد شيطان او را فريب دهد و از دين اسلام بيرون ببرد شيطان پدر و مادر شما را پيش از شما از بهشت بيرون كرد ، و لذا خداوند شياطين را دوستان مردم بىايمان خوانده است .\r\nو نيز شيخ صدوق در كمال الدين از عبد اللَّه بن عباس « 1 » روايت مىكند كه پيغمبر اكرم ( ص ) فرمود . در شب معراج نداى پروردگار را شنيدم كه ميفرمود :\r\nاى محمد ! عرضكردم : بلى اى خداى با عظمت ! خداوند وحى فرمود كه :\r\nاى محمد ! ساكنان عالم بالا در بارهء كدام موضوع بود كه گفتگو نمودند ؟\r\nعرضكردم : خدايا نميدانم . ندا رسيد : آيا وزير و برادر و جانشين در ميان آدميان براى خود انتخاب كرده‌اى ؟ عرضكردم : پروردگارا ! چه كسى را انتخاب كنم ؟\r\nخودت معين فرما ! ندا رسيد من على را انتخاب كردم . عرضكردم : پسر عم مرا جانشين من ميكنى ؟ ! .\r\nآنگاه وحى شد كه : على بعد از تو وارث علم تو و در روز قيامت صاحب لواى حمد است ، و هم صاحب حوض تو است كه هر مؤمنى از امت تو بر وى وارد گردد او را سيراب كند .\r\nسپس ندا رسيد : اى محمد ! من بذات كبريائى خود قسم ياد ميكنم كه دشمن\r\n\r\n\r\n","description":"","footnote":"\r\n( 1 ) عبد إله عباس دانشمند بزرگ اصحاب پيغمبر و شاگرد نامى امير مؤمنان و پسر عموى آن حضرت بود\r\n","page_name":" 277 ","page_number":285},
  {"content":"\r\n\r\nتو و دشمن اهل بيت و فرزندان تو از آن حوض آب نخواهند آشاميد . تمام امتان تو را جز آن كس كه سر باز زند به بهشت درآورم . عرضكردم : پروردگارا ! آيا كسى هست كه از آمدن به بهشت سر باز زند ؟ ندا رسيد آرى . عرضكردم : خدايا چگونه است ؟ ندا رسيد : اى محمد ! من تو را از ميان بندگانم برگزيدم و وزيرى بعد از تو برايت انتخاب كردم تا مانند هارون باشد كه وزير بعد از موسى بود ، با اين فرق كه بعد از تو پيغمبرى نيست ، محبت او را در دل تو جاى دادم و پدر فرزندان تو گردانيدم ، حقى كه او بر امت تو دارد مثل حقى است كه تو در زمان حيات خود بر بندگان من دارى . پس هر كس حق او را پايمال كند حق تو را ضايع كرده است ، و هر كس از دوستى وى سر باز زند از دوستى تو سر باز زده و هر كس از دوستى تو سر باز زند ، از آمدن به بهشت سر باز زده ! پس من به خاك افتادم و بخاطر اين نعمت كه خدا به من موهبت فرموده سجدهء شكر نمودم .\r\nسپس ندائى شنيدم كه ميگفت : سر بردار و آنچه خواهى از ما بخواه تا به تو عطا كنيم . عرضكردم : پروردگارا ! همه امت مرا دوستدار على بن ابى طالب گردان تا روز قيامت همه سر حوض بر من وارد شوند ! ندا رسيد اى محمد ! پيش از خلقت بندگانم ميدانستم كه كدام كس راه باطل گيرد و چه كسى هدايت مىشود ، علم تو را به على بن ابى طالب دادم و او را وزير و خليفه تو نمودم و سرپرست اهل بيت و امت تو گردانيدم .\r\nكسى كه على را دشمن ميدارد و دوستى و مقام ولايت او را بعد از تو قبول ندارد ، داخل بهشت نخواهد شد . پس هر كس او را دشمن بدارد تو را دشمن داشته و هر كس تو را دشمن بدارد مرا دشمن داشته . و هر كس او را دوست بدارد تو را دوست داشته و آن كس كه تو را دوست ميدارد دوست من است و او را به اين فضيلت مفتخر گردانيدم و اين موهبت را به تو ارزانى داشتم كه يازده « مهدى » « 1 » از نسل على بوجود آورم\r\n\r\n\r\n","description":"","footnote":"\r\n( 1 ) منظور از يازده مهدى در اينجا يازده امام است كه از على و زهرا عليهما السلام بوجود مىآيند . مهدى يعنى شخصى كه از طرف خداوند براى امر بزرگى هدايت شده و از اين رو بهر امامى ميتوان مهدى گفت ، ولى « مهدى » لقب خاص امام زمان است .\r\n","page_name":" 278 ","page_number":286},
  {"content":"\r\n\r\nكه همه از دختر دوشيزهء تو ميباشند . آخرين مهدى كسى است كه عيسى بن مريم پشت سر او نماز ميگذارد و زمين را از عدل و داد پر گرداند چنان كه از ظلم و ستم پر باشد .\r\nبوسيلهء او بندگانم را از هلاكت نجات دهم و از گمراهى هدايت كنم ، نابينا را بينا و بيمار را شفا دهم . عرضكردم الهى آنچه فرمودى كى واقع مىشود ؟ خدا وحى فرستاد : موقعى كه علم از ميان برود و نادانى پديد آيد ، قاريان قرآن زياد شوند ولى عمل كم باشد ، قتل نفس بسيار شود ، فقهاى راهنما قليل ، و فقهاى ضلالت پيشه و خيانتكار افزون گردند ، و شاعران بسيار باشند ! امت تو قبرستانهاى خود را مسجد كنند ، و قرآنها را زينت دهند و مسجدها را منقّش گردانند ، ظلم و فساد در همه جا شايع ، و افعال قبيح در كوى و برزن آشكار شود . امت تو مرتكب قبايح گردند و فضائل اخلاقى را زير پا گذارند ، مردها بمردها و زنها بزنها اكتفا كنند ، دولتها كافر و اولياء امور فاجر ، دستياران آنها ظالم و نمايندگان آنان فاسق گردند ! .\r\nدر آن هنگام سه خسوف پديد آيد : يكى در مشرق ، و يكى در مغرب ، و ديگرى در جزيرة العرب . شهر بصره بوسيلهء شخصى از نسل تو كه پيروان او زنگيان ميباشند ، خراب شود . و مردى از اولاد حسين بن على عليه السّلام قيام كند ، دجال از سيستان خروج نمايد و سفيانى ظاهر گردد ! عرضكردم : الهى ! چه فتنه‌ها كه بعد از من پديد آيد ! خداوند فجايع بنى - اميه و اولاد عمويم ( بنى عباس ) را و آنچه تا روز قيامت واقع مىشود به من خبر داد و من هم همه آنها را پس از آنكه به زمين فرود آمدم به پسر عم خود ( على بن ابى طالب عليه السّلام ) اطلاع دادم و اداء رسالت كردم . خدا را حمد ميكنم آنچنان كه پيش از من ساير پيغمبران و تمام اشياء ، او را ستايش كرده‌اند .\r\n\r\n","description":"","footnote":"","page_name":" 279 ","page_number":287},
  {"content":"\r\n\r\nمؤلف : در اول اين روايت كه ميفرمايد : اى محمد كدام موضوع بود كه ساكنان عالم بالا در باره آن گفتگو نمودند ؟ اشاره به اين آيهء شريفه است :\r\n ما كانَ لِي مِنْ عِلْمٍ بِالْمَلَإِ الْأَعْلى إِذْ يَخْتَصِمُونَ  ( سوره ص - 67 ) يعنى من از آنچه ساكنان عالم بالا در باره آن گفتگو كرده‌اند ، اطلاع ندارم . ولى مشهور ميان مفسرين اينست كه اين مطلب اشاره به آيه  إِنِّي جاعِلٌ فِي الْأَرْضِ خَلِيفَةً  ( سورهء بقره - 29 ) و سؤال فرشتگان از خداوند در باره تعيين خليفه است . شايد خداوند نخست اين ماجرا را از پيغمبر پرسيده باشد و سپس كه پيغمبر اظهار بىاطلاعى نموده ، گفتگوى فرشتگان را در بارهء لزوم نماينده خدا ( خليفه ) در روى زمين و اينكه زمين نميتواند از وجود نمايندهء خدا خالى بماند ، به آن حضرت خبر داده ، آنگاه از جانشين آن حضرت سؤال فرموده و از آن پس جانشينان پيغمبر را بطريقى كه در روايت مسطور است ، به اطلاع پيغمبر رسانده باشد و دور نيست كه فرشتگان نيز در آن موقع در بارهء جانشين پيغمبر اسلام از خداوند پرسش كرده‌اند و خداوند هم آن موضوع را خبر داده باشد چنان كه در باب معراج ( جلد ششم بحار ) در اين باره سخن رفت .\r\nهمچنين جملهء « شهر بصره بوسيلهء شخصى از نسل تو كه پيروان او زنگيان ميباشند ، خراب شود » اشاره بداستان « صاحب الزنج » است كه سال 256 يا 255 هجرى در بصره قيام كرد و به بوميان سودان وعده داد كه اگر با وى همراهى كنند آنها را از قيد رقيت و بندگى آزاد نمايد و مورد احترام و اكرام قرار دهد ، پس جماعت بسيارى از زنگيان بوى گرويدند و كارش بالا گرفت ، و از اين رو ملقب به « صاحب الزنج » شد .\r\nمعروف بود كه وى : على بن محمد بن احمد بن عيسى بن زيد بن على بن الحسين بن على بن ابى طالب است . ابن ابى الحديد در شرح نهج البلاغه ميگويد :\r\nبيشتر مردم نسب او را تخطئه ميكردند . مخصوصا سادات و علماء نسب را عقيده بر\r\n\r\n","description":"","footnote":"","page_name":" 280 ","page_number":288},
  {"content":"\r\n\r\nاين است كه وى از تيره عبد القيس و نامش على بن محمد بن عبد الرحيم و مادرش از بنى اسد دختر اسد بن خزيمه و جد مادرش محمد بن حكيم اسدى از اهل كوفه است .\r\nابن اثير در كامل « 1 » و مسعودى « 2 » در مروج الذهب مينويسند : از روايات\r\n\r\n\r\n","description":"","footnote":"\r\n( 1 ) ابن اثير كنيهء سه برادر از دانشمندان اهل تسنن است . نخست مجد الدين ابو السعادات مبارك بن محمد بن محمد بن عبد الكريم شيبانى جزرى اربلى ( 554 - 606 ) مؤلف كتابهاى « الانصاف » در جمع بين كشف و كشاف در تفسير قرآن كه از تفسير ثعلبى و زمخشرى گرفته .\r\nو « جامع الاصول في احاديث الرسول » كه اخبار صحاح ششگانه اهل سنت را در آن جمع نموده ، و « نهايه » كه معروف به « نهايهء ابن اثير » است .\r\nبرادر دوم : عز الدين ابو الحسن على بن محمد متوفى بسال 630 در تاريخ و حديث و رجال مهارتى بسزا داشته كتاب مشهور « كامل التواريخ » معروف بتاريخ ابن اثير در نه جلد كه از ابتداى خلقت شروع و به آخر سال 628 پايان ميپذيرد ، و كتاب « اسد الغابة في معرفة الصحابة » در رجال شاهكار اوست .\r\nبرادر سوم : ضياء الدين ابو الفتح نصر اللَّه بن محمد متوفى بسال ( 637 ) مردى منشى و نويسنده و اديب بوده . كتاب « المثل السائر في ادب الكاتب و الشاعر » تأليف اوست .\r\n( 2 ) مسعودى - ابو الحسن على بن حسين بن على مسعودى هذلى از مورّخين و جغرافىدانان نامى اسلام و مؤلف تاريخ معروف « مروج الذهب » است . دانشمندان شيعه و سنى در بارهء عقيدهء مذهبى وى اختلاف نظر دارند . علامهء حلى ( ره ) در كتاب « خلاصه » او را از دانشمندان شيعه شمرده و ميفرمايد : او راست كتابى در امامت و غيره ، مانند كتاب « اثبات الوصيه » كه در اثبات خلافت و وصايت امير المؤمنين عليه السلام نوشته است . نجاشى نيز در رجال او را از راويان شيعه دانسته و ميگويد : كتاب « الوصيه » از اوست .\r\nولى جمعى ديگر در صحت انتساب « اثبات الوصيه » بمسعودى مزبور ترديد دارند و ميگويند از مروج الذهب هم دليلى كه تلقى بقبول باشد بر تشيع وى ديده نميشود . اما خواه اثبات الوصيه از او باشد يا نه ، آنچه مسلم است ، مسعودى مؤلف مروج الذهب مورد اعتماد كامل دانشمندان شيعه است و كتاب مروج الذهب او از مدارك مهم تاريخى ماست .\r\nمسعودى در بغداد رشد كرد سپس بجهانگردى پرداخت و فارس و كرمان را در سنهء 309 هجرى سياحت نمود . آنگاه هند رفت و ايالت ملتان و سر نديب ( سيلان ) را از نظر گذرانيد ، سپس بكشتى نشست و بشهرهاى چين و درياى هند رهسپار گرديد .\r\nدر سال 314 نيز سفر دوم خود را به سمت ما وراء آذربايجان و گرگان شروع نمود و از شام و فلسطين سر در آورد ! . وى گاهى در مصر و زمانى در شام سكونت داشت .\r\n","page_name":" 281 ","page_number":289},
  {"content":"\r\n\r\nاستفاده مىشود كه نسب وى درست است ، ضمنا بايد دانست كه اين علائم لازم نيست ، مربوط بوقت ظهور امام زمان عجل اللَّه فرجه باشد . چه مقصود اينست كه پيش از ظهور آن حضرت اين حوادث روى ميدهد ، چنان كه اكثر علائم روز قيامت كه شيعه و سنى در كتب خود آورده‌اند سالها و قرنها ، پيش از قيامت آشكار ميگردد . از اين رو قيام صاحب الزنج همزمان ولادت با سعادت امام زمان بوده و از همان موقع علائم وجود آن حضرت ظاهر گرديد .\r\nشيخ صدوق در كمال الدين از سعيد بن جبير و او از ابن عباس و او از پيغمبر ( ص ) روايت نموده كه فرمود : جانشينان من كه بعد از من حجت‌هاى پروردگار بر مردم روى زمين هستند ، دوازده تن ميباشند . اول آنها برادرم و آخر آنان فرزندم خواهد بود . عرض كردند : يا رسول اللَّه برادر شما كيست ؟ فرمود : على بن ابى طالب است .\r\nعرضكردند : فرزندت كيست ؟ فرمود : مهدى است كه زمين را از عدل و داد پر كند چنان كه پر از ظلم و ستم شده باشد . بخدائى كه مرا براستى بمقام پيغمبرى بر - انگيخته كه اگر يك روز از عمر دنيا باقى باشد ، خداوند آن روز را چندان طولانى گرداند تا فرزندم مهدى در آن روز ظهور كند . پس عيسى روح اللَّه از آسمان فرود آيد و پشت سر او نماز گزارد .\r\nو تشرق الارض بنور ربّها و يبلغ سلطانه المشرق و المغرب\r\n\r\n","description":"","footnote":"","page_name":" 282 ","page_number":290},
  {"content":"\r\n\r\nزمين ، بنور پروردگارش روشن شود و سلطنتش در شرق و غرب عالم گسترش يابد .\r\nو در آن كتاب از جابر جعفى و او از جابر بن عبد اللَّه انصارى روايت مىكند كه پيغمبر ( صلى اللَّه عليه و آله ) فرمود :\r\nالمهدىّ من ولدى اسمه اسمى و كنيته كنيتى ، اشبه النّاس بى خلقا و خلقا ، تكون له غيبة و حيرة تضلّ فيه الامم ثمّ يقبل كالشّهاب الثّاقب فيملؤها عدلا و قسطا كما ملئت ظلما و جورا\r\nيعنى : مهدى از اولاد من است . نامش نام من و كنيه‌اش كنيهء من مىباشد صورت و سيرتش از همه كس به من شبيه‌تر است ، غيبتى كند كه مردم دچار حيرت گردند و بسيارى از فرقه‌ها گمراه شوند آنگاه مانند ستارهء تابانى از پردهء غيبت بدر آيد و زمين را پر از عدل و داد كند آن چنان كه پر از ظلم و ستم شده باشد .\r\nو نيز در كمال الدين از حضرت امام محمد باقر عليه السّلام نقل كرده كه پيغمبر اكرم صلى اللَّه عليه و آله فرمود : خوش به حال كسى كه قائم اهل بيت مرا به بيند و در غيبت و پيش از قيامش از وى پيروى كند و دوستان او را دوست و دشمنانش را دشمن بدارد ، اينان دوستان و رفقاى من هستند ، و روز قيامت نزد من بسيار گرامى ميباشند ! .\r\nهمچنين در آن كتاب از امام ششم عليه السّلام روايت نموده كه پيغمبر صلى اللَّه عليه و آله فرمود :\r\nخوش به حال كسى كه قائم اهل بيت مرا ببيند در حالى كه قبل از قيامش از وى و امامان پيش از او پيروى نموده و از دشمنان آنها پرهيز كرده باشد . اينان رفقاى من و گرامىترين افراد امت من ميباشند ! و هم در آن كتاب از حضرت صادق عليه السّلام روايت نموده كه پيغمبر اكرم صلى اللَّه عليه و آله فرمود : مهدى از فرزندان من است . نامش نام من و كنيه‌اش كنيه من مىباشد . در صورت و سيرت شبيه‌ترين افراد به من است . غيبتى دارد كه موجب تحير گردد تا جايى كه مردم از اديان خود منحرف شوند . سپس مانند ستارهء تابانى بدرخشد و زمين را پر از عدل و داد كند چونان كه از ظلم و ستم پر باشد .\r\nو نيز در كتاب مزبور از امام پنجم روايت كرده كه پيغمبر صلى اللَّه عليه و آله فرمود مهدى\r\n\r\n","description":"","footnote":"","page_name":" 283 ","page_number":291},
  {"content":"\r\n\r\nاز فرزندان من است ، غيبت و حيرتى دارد كه فرقه‌ها در آن گمراه شوند . آنچه انبيا ذخيره كرده‌اند با خود بياورد و زمين را از عدل و داد پر كند ، چونان كه از ظلم و جور پر شده باشد .\r\nو نيز در آن كتاب از سعيد بن جبير از ابن عباس روايت نموده كه پيغمبر اكرم صلى اللَّه عليه و آله فرمود : على بن ابى طالب پيشواى امت من است و بعد از من جانشين من خواهد بود . قائم منتظر كه زمين را از عدل و داد پر گرداند چونان كه از ظلم و جور پر شده ، از فرزندان اوست . بخدائى كه مرا براستى به پيغمبرى برانگيخته ، كسانى كه در زمان غيبت وى در عقيدهء بوجود و ظهور او ثابت قدم بمانند ، از كبريت احمر كمياب‌تر ميباشند ! جابر بن عبد اللَّه انصارى برخاست و عرضكرد : يا رسول اللَّه ! قائم كه فرزند شماست غائب مىشود ؟ فرمود : آرى و اللَّه ! و  لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ  « 1 » خداوند ( بدان وسيله ) اهل ايمان را امتحان نموده خالص ميگرداند و كافران را آزمايش كرده از ميان ميبرد .\r\nاى جابر ! اين از كارهاى عجيب خداوند و سرى از اسرار الهى است كه بر بندگانش پوشيده است ، پس از شك در كار خدا بپرهيز كه كفر است .\r\nو هم صدوق عليه الرحمه در آن كتاب از امام جعفر صادق عليه السّلام نقل مىكند و آن حضرت از جدش پيغمبر اكرم صلّى اللَّه عليه و آله روايت نموده كه فرمود : قائم از فرزندان من است . نامش نام من و كنيه‌اش كنيهء من و شمائلش شمائل من و آدابش آداب من مىباشد . مردم را بدين و شريعت من وادارد و آنها را بسوى قرآن مجيد دعوت كند هر كس از وى پيروى نمايد از من پيروى نموده و آن كس كه از فرمان او سر باز زند از فرمان من سرپيچى نموده هر كس در زمان غيبتش منكر وى شود انكار وجود او نموده و هر كس او را تكذيب كند ، تكذيب من كرده و آن كس كه تصديق وى كند\r\n\r\n\r\n","description":"","footnote":"\r\n( 1 ) آل عمران 140\r\n","page_name":" 284 ","page_number":292},
  {"content":"\r\n\r\nمرا تصديق كرده و به خدا شكوه ميبرم از كسى كه آنچه من در بارهء او گفته‌ام تكذيب كند يا منكر شود و يا امت مرا از راه او برگرداند «  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  » .\r\nو نيز در كمال الدين از آن حضرت از جدش رسول خدا صلى اللَّه عليه و آله روايت نموده كه فرمود : هر كس وجود فرزندم قائم را انكار كند ، منكر من شده . هم در آن كتاب از آن حضرت از پيغمبر ( صلى اللَّه عليه و آله ) روايت كرده كه فرمود : هر كس قائم ما را در زمان غيبتش انكار كند ، چون مردم جاهليت از دنيا ميرود .\r\nشيخ طوسى طاب ثراه در كتاب غيبت از جابر بن عبد اللَّه انصارى روايت مىكند كه پيغمبر فرمود : مهدى در آخر الزمان قيام مىكند .\r\nهم در آن كتاب از ابو سعيد خدرى از پيغمبر اكرم صلى اللَّه عليه و آله نقل كرده كه فرمود :\r\nشما را مژده مىدهم به مهدى كه هنگام اختلاف مردم و تزلزل زمانه برانگيخته شود و زمين را از عدل و داد پر كند چونان كه از ظلم و ستم پر شده باشد و ساكنان آسمان و زمين از وى خشنود باشند .\r\nنيز شيخ در كتاب غيبت از پيغمبر صلى اللَّه عليه و آله روايت كرده كه سه بار فرمود : شما را بقيام مهدى مژده مىدهم ، هنگامى كه مردم بجان هم افتند و زلزلهء سختى پديد آيد او ظهور خواهد كرد . زمين را از عدل و داد پر كند چونان كه از ظلم و جور پر شده باشد .\r\nدلهاى بندگان خدا را از عبادت لبريز نمايد و سايهء عدلش همهء آنها را فرا گيرد .\r\nو نيز در آن كتاب از ابو سعيد خدرى روايت كرده كه گفت : شنيدم پيغمبر اكرم صلى اللَّه عليه و آله در منبر ميفرمود : مهدى از عترت و اهل بيت من است و در آخر الزمان قيام نمايد .\r\nآسمان براى او باران ببارد و زمين بذرهاى خود را بيرون دهد . او هم زمين را پر از عدل و داد كند چونان كه پر از ظلم و ستم شده باشد .\r\nنيز در كتاب غيبت شيخ است كه ابو هريره « 1 » از رسول خدا ( ص ) روايت\r\n\r\n\r\n","description":"","footnote":"\r\n( 1 ) ابو هريره در نزد اهل تسنن مانند ابو ذر در نزد شيعه است . با اين فرق كه شيعه و سنى ابو ذر را براستى گفتار و درستى كردار و سابقهء اسلام قبول دارند ، ولى ابو هريره نه تنها شيعه را بوى جزئى اعتمادى نيست بلكه ميان اهل تسنن هم مخالف دارد ! ابن ابى الحديد در جلد چهارم شرح نهج البلاغه از استادش ابو جعفر اسكافى نقل مىكند كه : معاويه گروهى از صحابه و جمعى از تابعين را استخدام كرد ، تا رواياتى در نكوهش امير المؤمنين ( ع ) جعل كنند و مردم را بدشمنى او وادارند و از وى تبرى جويند . ابو هريره و عمر و عاص و مغيرة بن شعبه از جمله اين عده بودند .\r\nابو هريره در سال هفتم هجرى اسلام آورد . بنا بر اين فقط سه سال پيغمبر را درك كرده علامهء فقيد مرحوم سيد شرف الدين عاملى در كتاب « ابو هريره » مىنويسد : « رواياتى كه ابو هريره از پيغمبر ( ص ) نقل كرده ، بيش از مجموع رواياتى است كه خلفاى چهارگانه و نه زن پيغمبر و تمام مردان و زنان بنى هاشم ، از آن حضرت روايت كرده‌اند . چگونه ممكن است به صحت اين همه روايات اعتماد كرد ، با اينكه اسلام آوردن ابو هريره از ساير صحابه ديرتر و تشرفش به خدمت پيغمبر كمتر بوده است ؟ ! » با اين وصف رواياتى كه در فضائل امير المؤمنين و ائمهء طاهرين از ابو هريره رسيده خود دليل بر حقانيت آن ذوات مقدسه و نشانه وعده‌ايست كه خداوند به آنها داده است . اين افراد را قبيل ما در ميان علما و راويان متعصب اهل تسنن ديده و مىبينيم كه با همه دشمنى نسبت بخاندان پيغمبر ، كتابهاى آنها پر از ذكر فضائل و مناقب آنهاست .  فَاعْتَبِرُوا يا أُولِي  الألباب !\r\n","page_name":" 285 ","page_number":293},
  {"content":"\r\n\r\nنموده كه فرمود : اگر از عمر دنيا جز يك روز نماند ، خداوند آن روز را چندان طولانى گرداند تا مردى از اهل بيت مرا ظاهر گرداند كه جهان را از عدل و داد پر كند چونان كه از ظلم و ستم پر شده باشد .\r\nهم در آن كتاب از عبد اللَّه بن مسعود روايت مىكند كه پيغمبر ( ص ) فرمود :\r\nاگر از عمر دنيا جز يك روز نماند ، خداوند آن روز را چندان دراز گرداند تا مردى از اهل بيت مرا برانگيزد كه نامش با نام من و نام پدرش با نام پدر من مطابق\r\n\r\n","description":"","footnote":"","page_name":" 286 ","page_number":294},
  {"content":"\r\n\r\nباشد . و زمين را از عدل پر كند چونان كه از ظلم پر شده باشد .\r\nهمچنين در كتاب مزبور از عبد اللَّه بن مسعود از پيغمبر اكرم ( ص ) روايت نموده كه فرمود : دنيا بپايان نميرسد تا آنكه در ميان امت من شخصى بپادشاهى رسد كه از اهل بيت من و نامش مهدى باشد .\r\nهم در آن كتاب از عبد اللَّه بن عمرو بن عاص روايت كرده كه پيغمبر اكرم ( ص ) ضمن روايتى طولانى فرمود . . . در اين هنگام مهدى قيام مىكند و او مردى از اولاد اين است ، و با دست مبارك اشاره به على بن ابى طالب فرمود . خداوند بوسيلهء او دروغ را از لوح دل مردم بزدايد و سختى روزگار را از آنان بر طرف گرداند و طوق بندگى را از گردنهاى شما بيرون آورد . آنگاه فرمود : من پيشواى نخستين اين امت هستم و مهدى اوسط و عيسى آخرين ماست و در اثناى اين مدت مردم دچار بلاها گردند .\r\nهم در غيبت شيخ ( ره ) است كه ام السلمه همسر گرامى پيغمبر گفت : از آن حضرت شنيدم ميفرمود : « مهدى از عترت و اولاد فاطمه است » در كتاب مزبور اين حديث را از راويان ديگر هم نقل كرده است .\r\nدر آن كتاب از ابن عباس روايت مىكند كه ضمن حديث طولانى بوهب بن منبه گفت : . . . اى وهب آنگاه مهدى ظهور مىكند ، وهب گفت : او از فرزندان تو است ؟ گفت : نه به خدا او از اولاد من نيست بلكه از فرزندان على است خوش به حال كسانى كه در زمان او باشند . خداوند امت پيغمبر را بوسيلهء او از ناملايمات روزگار آسوده گرداند و او زمين را از عدل و داد پر كند . . . »\r\nو نيز شيخ طوسى در غيبت روايت مفصلى از ابو سعيد خدرى آورده است كه مختصر آن را ما نقل ميكنيم و آن اينكه پيغمبر بفاطمه ( ع ) فرمود : دخترم ! پروردگار جهان هفت فضيلت بما داده است كه پيش از ما به هيچ كس نداده است : اول اينكه پيغمبر اسلام بهترين پيغمبران است و او پدر تو است . دوم : جانشين من بهترين اوصياء است و او شوهر تو است . سوم : شهيد ما بهترين شهيدان است و او عم پدرت حمزه است .\r\n\r\n","description":"","footnote":"","page_name":" 287 ","page_number":295},
  {"content":"\r\n\r\nچهارم : پسر عمويت جعفر ( طيار ) است كه خداوند در بهشت دو بال سرخ فام بوى عطا فرمايد تا در بهشت پرواز كند . پنجم : دو سبط اين امت از ماست كه حسن و حسين دو فرزند تو ميباشند . و بخدائى كه جز او خدائى نيست مهدى اين امت كه عيسى بن مريم پشت سر او نماز ميگذارد نيز از ماست . سپس دست روى شانهء حسين عليه السّلام گذاشت و سه بار فرمود : مهدى از نسل اين بوجود مىآيد ! در غيبت نعمانى از امام جعفر صادق عليه السّلام از رسول اكرم صلى اللَّه عليه و آله نقل مىكند كه فرمود : اهل بيت من مانند ستارگان آسمان ميباشند كه چون ستاره‌اى غروب كند ستارهء ديگرى طلوع نمايد تا آنكه چون يكى از آن ستارگان طلوع كند و مورد كينهء دشمن قرار گيرد كه با نگاه چشم و اشاره دست او را بهم نشان داده و مورد تعقيب قرار دهند ، از نظرها پنهان شود و شما مدت زمانى در پريشانى بسر بريد ، و اولاد عبد المطلب ( بنى عباس ) بسلطنت رسند .\r\nطورى هرج و مرج پديد آيد ، كه دوست از دشمن شناخته نشود . آنگاه آن ستارهء تابان آشكار گردد و شما خداوند را سپاس گذارده او را پذيره شويد .\r\nنيز در غيبت نعمانى از حضرت صادق روايت نموده كه فرمود . وقتى پيغمبر ( ص ) در بقيع تشريف داشتند و امير المؤمنين ( ع ) به خدمت وى رسيد و سلام كرد ، پيغمبر فرمود : بنشين ! سپس او را در سمت راست خود نشانيد . آنگاه جعفر بن ابى طالب آمد و سراغ پيغمبر را گرفت . گفتند در بقيع تشريف دارد او هم آمد و به پيغمبر سلام كرد و حضرت او را در جانب چپ خود جاى داد از آن پس عباس ( عموى پيغمبر ) سراغ پيغمبر گرفت و در بقيع خدمت حضرت رسيد و سلام كرد و حضرت هم او را در پيش روى خود نشانيدند . سپس رو به على ( ع ) كرد و فرمود : يا على ! تو را مژده ندهم ؟ خبرى به تو ندهم ؟ عرضكرد : بفرما يا رسول اللَّه ! فرمود : همين حالا جبرئيل نزد من بود و به من اطلاع داد آن قائم ما كه در آخر الزمان قيام مىكند و زمين را پر از عدل ميگرداند چنان كه پر از ظلم و ستم باشد ، از نسل تو و فرزندت حسين است .\r\nعلى عليه السّلام عرضكرد : يا رسول اللَّه هر خبر خوشى كه بما ميرسد فقط بوسيلهء\r\n\r\n","description":"","footnote":"","page_name":" 288 ","page_number":296},
  {"content":"\r\n\r\nحضرتت ميرسد . آنگاه پيغمبر متوجه جعفر بن ابى طالب شده فرمود : مژده‌اى به تو ندهم ؟ عرضكرد : بفرما ! فرمود : جبرئيل اندكى پيش نزد من بود و به من اطلاع داد آن كس كه پرچم فتح بدست قائم ميدهد از نسل تو است . آيا او را ميشناسى ؟\r\nگفت : نه . فرمود : روى او مانند اشرفى سرخ ، دندانهايش شمرده و شمشيرش آتشبار است با ذلت بكوه رود و با عزت از آنجا بيرون آيد و در كنف حمايت جبرئيل و ميكائيل باشد .\r\nبعد از آن نظرى بعمويش عباس افكند و فرمود : اى عم ! آيا آنچه جبرئيل به من خبر داده به تو اطلاع ندهم ؟ عرضكرد : يا رسول اللَّه بفرمائيد . فرمود : جبرئيل به من گفت : و اى از آنچه اولاد تو از فرزندان عباس مىبينند ! عباس گفت يا رسول اللَّه بهتر نيست كه براى جلوگيرى اين امر ديگر با زنان هم بستر نشوم ؟ فرمود : آنچه بايد بشود شده است ! و نيز در آن كتاب است كه سالم اشل گفت : از امام محمد باقر عليه السّلام شنيدم مى - فرمود : موسى بن عمران عليه السّلام در سفر اول تورات به آنچه خداوند راجع بقائم آل محمد فرموده بود ، نگاه ميكرد . آنگاه عرضكرد : پروردگارا مرا قائم آل محمد گردان . ندا رسيد او از نسل احمد است ، سپس حضرت موسى نظرى به سفر دوم و سوم انداخت و آنچه در سفر اول بود ديد و همان جواب را شنيد .\r\nكلينى ( ره ) در كافى از معاوية بن عمار از امام ششم عليه السّلام روايت نموده كه فرمود : روزى پيغمبر را شاد و خندان ديدند ، پرسيدند يا رسول اللَّه ، خداوند شما را شادمان كند علت مسرت شما چيست ؟ فرمود : شب و روزى نيست جز اينكه خدايم ارمغانى ميفرستد ، همين امروز خداوند ارمغانى برايم فرستاده كه هيچ تحفه و ارمغانى مانند آن به من عطا نفرموده بود .\r\nجبرئيل نزد من آمد و از جانب پروردگارم سلام رساند و گفت : اى محمد ! خداوند عز و جل از ميان بنى هاشم هفت تن را برگزيده كه در گذشته و آينده نيافريده و نخواهد آفريد . يا رسول اللَّه نخست تو هستى كه سرور انبيا ميباشى . دوم على بن\r\n\r\n","description":"","footnote":"","page_name":" 289 ","page_number":297},
  {"content":"\r\n\r\nابى طالب جانشين تو است كه سرور اوصياء است سوم و چهارم حسن و حسين دو سبط تو است كه سرور اسباط هستند . پنجم عمويت حمزه سيد الشهداء است . ششم جعفر پسر عمت مىباشد كه در بهشت با دو بال هر جا خواهد با فرشتگان پرواز مىكند ، هفتم قائم شماست كه چون عيسى بن مريم به زمين فرود آيد پشت سر او نماز گذارد و او از نسل على و فاطمه و از اولاد حسين است .\r\n\r\nروايات اهل تسنن در بارهء مهدى موعود ( ع )\r\n\r\nچهل حديث از طريق اهل تسنن\r\nعلى بن عيسى اربلى در كتاب ( كشف الغمه ) مينويسد : « چهل حديث در باره مهدى موعود عليه السّلام بدست آورده‌ام كه حافظ ابو نعيم اصفهانى « 1 » آنها را جمع آورى كرده و من هم به ترتيبى كه او ذكر نموده مىآورم ولى از ميان سلسله سند فقط شخص راوى كه از پيغمبر روايت نموده است نام ميبرم :\r\n\r\n\r\n","description":"","footnote":"\r\n( 1 ) ابو نعيم احمد بن عبد اللَّه اصفهانى از بزرگان علماء و مفاخر محدثين و حفاظ موثقين است . بسيارى از علماء از محضر وى برخاسته و هم از دانشمندان بيشمارى كسب علم كرده است .\r\nمشهور اينست كه وى از علماى اهل تسنن مىباشد . « كتاب حلية الاولياء » از تأليفات نفيس اوست كه بگفتهء ابن خلكان بهترين كتبى است كه در فن خود نوشته شده ، اين كتاب مورد اعتماد دانشمندان ماست و اخبار مناقب اهل بيت عصمت را از آن نقل مىكنند . همچنين كتاب « اربعين » از تأليفات اوست كه در آن چهل حديث در پيرامون شخصيت حضرت امام زمان ( ع ) آورده است .\r\nابو نعيم اين چهل حديث را با سلسله سند ذكر كرده اهميت اين روايات باينست كه اغلب آن از راويان مشهور اهل تسنن نقل شده مانند : عبد اللَّه بن عمر ، ابو سعيد خدرى . عبد الرحمن ابن عوف ، انس بن مالك ، عبد اللَّه بن مسعود ، ابو هريره ، و غيره .\r\nبگفتهء ابن خلكان ، ابو نعيم در سال 430 در گذشت و در محلهء خواجوى اصفهان مدفون گشت .\r\n","page_name":" 290 ","page_number":298},
  {"content":"\r\n\r\n1 - رفاه مردم در عصر او - ابو سعيد خدرى از پيغمبر اكرم صلى اللَّه عليه و آله روايت كرده كه فرمود : مهدى از ميان امت من برخاسته شود . مدت سلطنت او هفت يا هشت يا نه سال مىباشد . همه طبقات امت من در زمان ظهور او چنان مرفه الحال زندگى نمايند كه قبل از وى هيچ برّ و فاجرى بدان نعمت نرسيده باشند . آسمان باران رحمت خود را بر آنان مىبارد و زمين از روئيدنيهاى خود چيزى فرو نميگذارد .\r\n2 - « عدل مهدى » هم ابو سعيد خدرى گفت : پيغمبر فرمود : زمين پر از ظلم و ستم گردد پس مردى از عترت من قيام كند و آن را پر از عدل و داد گرداند و هفت سال يا نه سال سلطنت نمايد « 1 » .\r\n3 - « نيز عدل او » نيز ابو سعيد خدرى نقل كرده كه پيغمبر صلى اللَّه عليه و آله فرمود :\r\nقيامت نخواهد گذشت تا اينكه مردى از اهل بيت من بسلطنت رسد و او زمين را پر از عدل و داد كند چنان كه پر از ظلم شده باشد و مدت سلطنتش هفت سال است .\r\n4 - « مهدى فرزند فاطمه عليها السلام است زهرى از امام زين العابدين و آن حضرت از پدرش روايت نموده كه پيغمبر بفاطمه زهراء سلام اللَّه عليها فرمود : مهدى از فرزندان تو است .\r\n5 - « مهدى برگزيدهء خداست » على بن هلال از پدرش روايت نموده كه گفت در مرض موت پيغمبر بخدمتش رسيدم ديدم فاطمه زهراء عليها السّلام در بالين حضرت نشسته و گريه مىكند . چون صداى گريه‌اش بلند شد ، پيغمبر صلى اللَّه عليه و آله سر برداشت و فرمود : فاطمه جان ! چرا گريه ميكنى ؟ عرضكرد : ميترسم بعد از شما احترام ما از دست برود ؟ فرمود : عزيزم مگر نميدانى كه خداوند باهل زمين نگاه كرد و پدرت را از ميان آنان برگزيد سپس نظر كرد و شوهرت را انتخاب فرمود و به من وحى نمود .\r\nكه تو را به او تزويج كنم .\r\nفاطمه جان ! ما اهل بيتى هستيم كه خداوند عز و جل هفت فضيلت بما عطا فرموده\r\n\r\n\r\n","description":"","footnote":"\r\n( 1 ) نگاه كنيد به ( باب سى و يكم ) مدت دولت آن حضرت\r\n","page_name":" 291 ","page_number":299},
  {"content":"\r\n\r\nكه به هيچ كس قبل و بعد از ما عطا نفرموده است و آن اينكه : من خاتم انبيا نزد خداوند و بهترين آنها و محبوب‌ترين بندگان ميباشم و با اين امتيازات پدر تو ميباشم . جانشين من بهترين جانشينان پيغمبران و محبوب‌ترين آنها نزد خداوند است و او شوهر تو است .\r\nشهيد ما بهترين شهدا و محبوب‌ترين آنان نزد خداوند است ، و او حمزة بن عبد المطلب عموى پدر و شوهرت مىباشد ، جعفر بن ابى طالب كه با دو بال هر كجا كه خواهد در بهشت با فرشتگان طيران مىكند پسر عموى پدرت و برادر شوهرت ، از ماست . دو سبط اين امت كه حسن و حسين دو فرزند تو و دو آقاى اهل بهشت ميباشند از ماست و به خدا قسم كه پدرشان افضل از آنهاست .\r\nفاطمه جان ! بخداوندى كه مرا براستى برانگيخته مهدى اين امت نيز از ايشان مىباشد ، موقعى كه دنيا هرج و مرج شود و آشوب‌ها پديد آيد و راه‌ها مسدود گردد و اموال يك ديگر را بغارت برند ، نه بزرگتر رحم بكوچكتر كند و نه كوچكتر احترام بزرگتر نگاه دارد ، خداوند كسى را برانگيزد كه قلعه‌هاى ضلالت و دلهاى قفل زده را بگشايد و اساس دين را در آخر الزمان استوار كند ، چنان كه من در آخر الزمان ( دورهء نبوت ) پايدار كردم ، و زمين را پر از عدل نمايد چونان كه از ظلم پر شده باشد .\r\nفاطمه جان ! غمگين مباش و گريه مكن كه خداوند از من نسبت به تو مهربان‌تر است ، و اين براى احترامى است كه نزد من دارى و محبتى است كه من به تو دارم . خداوند تو را بشوهرى تزويج كرد كه از لحاظ بزرگى و حسب و منصب و رعيت پرورى و حكومت و قضاوت از همهء مردم بزرگتر و گرامىتر و مهربانتر و عادلتر و بيناتر است . من از خداوند عز و جل درخواست نمودم كه تو نخستين كس باشى كه از ميان اهل بيت من به من بپيوندى ! على عليه السّلام فرمود : فاطمه بيش از هفتاد و پنج روز بعد از پيغمبر زنده نبود تا آنكه خداوند او را به پيغمبر بپيوست .\r\n\r\n","description":"","footnote":"","page_name":" 292 ","page_number":300},
  {"content":"\r\n\r\n6 - « مهدى حسينى است » در آن كتاب از حذيفة بن اليمان روايت مىكند كه گفت : پيغمبر خطبه‌اى ايراد فرمود و آنچه ميبايد اتفاق بيفتد بما اطلاع داد سپس فرمود : اگر از عمر دنيا جز يك روز بيشتر نمانده باشد ، خداوند آن روز را چندان دراز گرداند تا مردى از اولاد من برانگيزد كه همنام من باشد . سلمان برخاست و عرضكرد : يا رسول اللَّه از كدام فرزند شما خواهد بود ؟ فرمود : از اين فرزندم ، و دست روى شانهء حسين عليه السّلام گذاشت .\r\n7 - قريه‌اى كه مهدى از آنجا قيام مىكند » از عبد اللَّه بن عمر روايت نموده كه گفت : پيغمبر صلى اللَّه عليه و آله فرمود : مهدى از قريه‌اى قيام مىكند كه آن را « كرعه » ميگويند .\r\n8 - « رخسار نازنين حضرت » هم حذيفه از پيغمبر نقل كرده كه فرمود : مهدى مردى از فرزندان من است كه رويش چون ستارهء تابان مىباشد .\r\n9 - « رنگ و اندام او » نيز حذيفه روايت نموده كه فرمود مهدى مردى از اولاد من است رنگ بدن او رنگ نژاد عرب و اندامش مانند اندام بنى اسرائيل است ( يعنى : با صلابت و قوى پى مىباشد ) در گونهء راست وى خالى است كه چون ستارهء تابناكى بدرخشد . زمين را پر از عدل كند چنان كه پر از ظلم شده باشد . ساكنان زمين و آسمان و پرندگان هوا در خلافت وى خشنود خواهند بود .\r\n10 - « پيشانى مبارك آن حضرت » . ابو سعيد خدرى ميگويد : پيغمبر فرمود :\r\nمهدى ما پيشانيش روشن و وسط بينيش برآمده است .\r\n11 - « وصف بينى او » هم ابو سعيد خدرى از پيغمبر روايت نموده كه فرمود :\r\nمهدى ما اهل بيت مردى از امت من است كه وسط بينيش برآمده و او زمين را پر از عدل كند چنان كه پر از ظلم باشد .\r\n12 - « خال رخسار او » . ابو امامهء باهلى از پيغمبر روايت كرده كه فرمود : ميان شما و روميان چهار صلح است . چهارمين آن بدست مردى از نسل هرقل خواهد بود و هفت سال دوام مييابد . مردى از طايفهء عبد قيس بنام « مستورد بن\r\n\r\n","description":"","footnote":"","page_name":" 293 ","page_number":301},
  {"content":"\r\n\r\nبجيلان » عرضكرد : يا رسول اللَّه ! در آن روز پيشواى مردم كيست ؟ فرمود پيشواى مردم مهدى است كه از فرزندان من مىباشد كه چون ظهور كند به صورت مرد چهل - ساله است . رويش چون ستارهء تابان ميدرخشد و در سمت راست رخسارش خال سياهى است . دو عباى قطرى پوشيده ( و از لحاظ سلامت بنيه ) گوئى از مردان بنى اسرائيل است . ذخائر زمين را استخراج كند و شهرهاى شرك را بگشايد .\r\n13 - « دندانهاى وى » عبد الرحمن بن عوف روايت نموده كه پيغمبر فرمود :\r\nخداوند از عترت من مردى برانگيزد كه ميان دندانهايش باز و رويش روشن باشد زمين را پر از عدل كند و بمردم اموال فراوان بخشد .\r\n14 - « پيشواى صالح » نيز ابو امامه نقل مىكند كه رسول اكرم صلى اللَّه عليه و آله براى ما خطبه‌اى ايراد كرد و در ضمن از دجال نام برد و فرمود : پس شهر مدينه از پليديها پاك شود چنان كه كوره آهنگرى از كثافات فلزات پاك گردد . آن روز اعلام خواهند كرد كه امروز ، روز آزادى است . زنى بنام « ام شريك » عرضكرد : يا رسول اللَّه عرب كجا خواهند بود ؟ فرمود : در آن روز آنها اندكى بيش نيستند ، بيشتر آنان در بيت المقدس مىباشند و پيشواى آنها مهدى است كه مردى صالح مىباشد .\r\n15 - « خداوند او را بطور آشكار برانگيخته كند » ابو سعيد خدرى روايت مىكند كه پيغمبر فرمود : مهدى ميان امت من قيام خواهد كرد و خداوند او را بطور آشكار براى مردم برانگيزد . مردم در رفاه و چهار پايان در آسايش باشند و زمين روئيدنيهاى خود را بيرون دهد و او مال را بطور تساوى ميان مردم تقسيم كند .\r\n16 - « ابر بر سر او سايه ميافكند » عبد اللَّه بن عمر نقل كرده كه پيغمبر ( ص ) فرمود : مهدى در حالى كه قطعه ابرى بر سر او سايه افكنده قيام مينمايد . در آن وقت گوينده‌اى اعلام خواهد داشت كه اين مهدى خليفة اللَّه است از وى پيروى كنيد .\r\n17 - « بالاى سر مهدى فرشته‌ايست » - هم عبد اللَّه بن عمر ميگويد : پيغمبر\r\n\r\n","description":"","footnote":"","page_name":" 294 ","page_number":302},
  {"content":"\r\n\r\nصلى اللَّه عليه و آله فرمود : مهدى در حالى قيام مىكند كه فرشته‌اى بالاى سر او قرار دارد و ميگويد : مهدى اينست از وى پيروى نمائيد .\r\n18 - مژده پيغمبر ( ص ) بظهور مهدى ( ع ) » ابو سعيد خدرى از پيغمبر صلى اللَّه عليه و آله نقل كرده كه فرمود : شما را مژده بظهور مهدى مىدهم كه بهنگام انقلاب احوال مردم و اوضاع متزلزل ، قيام كند و زمين را پر از عدل و داد نمايد چنان كه از ظلم و ستم پر شده باشد . ساكنان آسمان و زمين از حكومت او راضى خواهند بود . و على السويه اموال را ميان مردم قسمت كند .\r\n19 - « نام مهدى ( ع ) » عبد اللَّه عمر از آن حضرت روايت نموده كه فرمود :\r\nپيش از قيامت مردى از اهل بيت من بسلطنت رسد كه نامش مطابق نام من باشد . زمين را پر از عدل و داد كند چونان كه پر از ظلم و جور شده باشد .\r\n20 - « كنيهء مهدى ( ع ) » حذيفه از آن سرور روايت كرده كه فرمود اگر از عمر دنيا جز يك روز نمانده باشد ، خداوند در آن روز مردى برانگيزد كه نامش نام من و خويش چون خوى من و كنيه‌اش ابو عبد اللَّه مىباشد . « 1 »\r\n21 - « نام مهدى ( ع ) » هم عبد اللَّه بن عمر از آن حضرت روايت نموده كه فرمود عمر دنيا بپايان نميرسد تا اينكه خداوند مردى از اهل بيت من برانگيزد كه نامش نام من و نام پدرش نام پدر من است « 2 » او دنيا را پر از عدل و داد نمايد چنان كه از ظلم و جور پر شده باشد .\r\n22 - عدل مهدى ( ع ) ابو سعيد خدرى از آن سرور روايت كرده كه فرمود چون روزى فرا رسد كه زمين پر از ظلم و ستم شود ، خداوند مردى از اهل بيت من ظاهر گرداند تا جهان را پر از عدل و داد كند .\r\n23 - « خوى مهدى ( ع ) » - عبد اللَّه عمر روايت نموده كه پيغمبر فرمود :\r\nمردى از اهل بيت من خواهد آمد كه نامش مطابق نام من و خويش چون خوى من\r\n\r\n\r\n","description":"","footnote":"\r\n( 1 ) رجوع كنيد بپاورقى ما در چند صفحهء بعد\r\n( 2 ) رجوع كنيد بپاورقى ما در چند صفحهء بعد\r\n","page_name":" 295 ","page_number":303},
  {"content":"\r\n\r\nمىباشد و او جهان را پر از عدل و داد كند .\r\n24 - « بخشش مهدى ( ع ) » - ابو سعيد خدرى گفت : رسول اكرم صلى اللَّه عليه و آله فرمود : در آخر الزمان و موقعى كه آشوبها پديد آيد ، مردى بسلطنت رسد كه بخشش او گوارا باشد .\r\n25 - « علم مهدى بسنت پيغمبر ( ص ) » - هم ابو سعيد خدرى روايت كرده كه پيغمبر فرمود مردى از اهل بيت من بسلطنت خواهد رسيد كه بسنت من ( آن طور كه بايد ) عمل نمايد و خداوند از آسمان براى وى روزى فرستد ، و زمين آنچه دارد بيرون دهد و او زمين را پر از عدل كند چنان كه پر از ظلم و ستم باشد . او به بيت المقدس در آيد و هفت سال سلطنت نمايد .\r\n26 - « آمدن مهدى با پرچمها » - ثوبان از پيغمبر صلى اللَّه عليه و آله روايت نموده كه فرمود : چون پرچمهاى سياه به‌بينيد كه از خراسان مىآيد باستقبال آن بشتابيد هر چند با رفتن از روى برف باشد ، چه كه در آن جماعت مهدى خليفة اللَّه است . « 1 »\r\n\r\n\r\n","description":"","footnote":"\r\n( 1 ) ممكن است بعضى از اغنام اللَّه اين روايت و روايات بعد را بآمدن ملا حسين بشرويه‌اى كه نام او را « باب الباب » گذارده‌اند تطبيق كنند ، كه از خراسان براى يارى ميرزا على محمد باب بمازندران آمد ! ولى فراموش كرده‌اند كه امام زمان بگفتهء اين روايت در ميان همان جمعيت است كه از خراسان مىآيند ، در صورتى كه بهائيان هم ميدانند كه « باب » آن موقع در قلعهء ماكو - محبوس بود ! ثانيا آيا اصحاب باب در جنگ خود فتح كردند و راه سلطنت باب را هموار نمودند ؟ آن هم كدام سلطنت ؟ ! آيا سيد باب ، كه آن موقع در ماكو - زندانى بود و بعد در تبريز تير باران شد ، بسلطنت رسيد ؟ اگر اغنام اللَّه اين طور فكر كنند افراد واقع بين كه تحرّى حقيقت مىنمايند ، به آن مىخندند ! بعلاوه چنان كه خواهيم گفت اين گونه روايات دو نوع‌اند ، يكى مربوط بقيام ابو مسلم خراسانى عليه بنى اميه كه از علائم اوائل است ، و ديگرى راجع بآمدن قومى از شرق يا خراسان به يارى امام زمان كه همراه او جهان را فتح ميكنند !\r\n","page_name":" 296 ","page_number":304},
  {"content":"\r\n\r\n27 - آمدن وى از جانب مشرق - هم عبد اللَّه عمر گفت روزى در خدمت پيغمبر بوديم كه عده‌اى از جوانان بنى هاشم بيامدند ، از مشاهدهء آنها ديدگان پيغمبر صلى اللَّه عليه و آله پر از اشك شد و رنگ مباركش تغيير كرد اصحاب عرضكردند : يا رسول اللَّه سيماى مباركتان گرفته است ، ما نمىتوانيم شما را بدين حالت به بينيم فرمود : ما اهل بيتى هستيم كه خداوند آخرت را براى ما بر دنيا ترجيح داده ، بعد از اين اهل بيتم مصيبتها مىبينند و از وطن آواره ميگردند ، تا آنگاه كه مردمى كه از جانب مشرق با پرچمهاى سياه بطلب حق قيام كنند . اين حق را به آنها نميدهند تا جنگ كنند و پيروزى يابند و حق را بگيرند و آن را به مردى از اهل بيت من بسپارند كه دنيا را پر از عدل كند چونان كه از ظلم پر باشد هر كس ، آن زمان را درك كند به آنها بپيوندد .\r\nاگر چه برفتن از روى برف باشد .\r\n28 - آمدن مهدى و تجديد عظمت اسلام - حذيفه روايت نموده كه از پيغمبر صلى اللَّه عليه و آله شنيدم ميفرمود : واى بر اين امت از سلطه‌اى كه پادشاهان ستمگر بر آنها پيدا ميكنند و آنها را كشته و مؤمنين را بوحشت مياندازند ، مگر كسى كه فرمان آنها را گردن نهد شخص با ايمان به زبان با آنها ميسازد ولى قلبا از آنان مى - گريزد . چون خداوند عز و جل اراده نمايد كه عزت اسلام را تجديد كند « 1 » شوكت هر ستمگر جبارى را در هم بشكند . زيرا خداى توانا قادر است امتى را كه در ميان فساد افتاده‌اند ، بساحل صلاح آورد .\r\nسپس فرمود : اى حذيفه اگر از عمر دنيا جز يك روز نمانده باشد ، خداوند آن روز را چندان دراز گرداند تا مردى از اهل بيت من بسلطنت رسد كه با بيدينان جنگها كند تا اسلام را آشكار سازد :\r\nلا يخلف وعده و هو سريع الحساب\r\n29 - رفاه و تنعّم مسلمانان در عصر مهدى ابو سعيد خدرى از پيغمبر ( ص ) روايت نموده كه فرمود : امت من در زمان مهدى چنان در فراخى معيشت بسر برند كه هيچ گاه پيش از آن نديده باشند . آسمان پى در پى بركات خود را براى آنان\r\n\r\n\r\n","description":"","footnote":"\r\n( 1 ) اين روايت و نظائر آن كه در اين كتاب بسيار است صريحا مىرساند كه مهدى موعود ( ع ) زنده‌كننده اسلام است ، و دين وى نيز همان آئين مقدس اسلام مىباشد . چنان كه در دعاى ( ندبه ) ميخوانيم\r\nاين المتخيّر لاعادة الملة و الشريعة ، اين المؤمل لاحياء الكتاب و حدوده ، اين محى معالم الدّين و أهله\r\n؟\r\n","page_name":" 297 ","page_number":305},
  {"content":"\r\n\r\nفرو ميريزد و زمين آنچه دارد بيرون ميدهد .\r\n30 - مهدى يكى از سروران اهل بهشت است . انس بن مالك روايت كرده كه پيغمبر ( ص ) فرمود : ما فرزندان عبد المطلب سروران اهل بهشتيم . يعنى من و برادرم على و عمويم حمزه و جعفر ( بن ابى طالب ) و حسن و حسين و مهدى .\r\n31 - سلطنت مهدى - ابو هريره گفت : پيغمبر ( ص ) فرمود : اگر از عمر دنيا جز يك شب نماند ، در همان شب مردى از اهل بيت من بسلطنت رسد .\r\n32 - خلافت مهدى - ثوبان از آن حضرت روايت كرده كه فرمود : نزد گنج شما سه نفر بقتل رسند كه هر سه پسران خليفه ميباشند و پس از آن ديگر هيچ يك از آنها خليفه نميشود تا آنكه مردمى با پرچمهاى سياه سر رسند و طورى آنها را بقتل رسانند كه هيچ قومى را بدان وضع نكشته باشند « 1 » سپس خليفهء خدا مهدى بيايد .\r\nچون بشنويد كه ظهور نموده بسوى او رو آوريد و با او بيعت كنيد زيرا او مهدى خليفهء حقيقى خداوند است .\r\n33 - با مهدى بيعت كنيد - و هم ثوبان از آن سرور روايت كرده كه فرمود : مردمى با پرچمهاى سياه از جانب شرق پديد آيند كه دلهاى آهنين دارند هر كس از آمدن آنها مطلع گشت بسوى آنها رو آورد و با آنان بيعت كند و لو با رفتن از روى برف باشد .\r\n34 - مهدى دلهاى مردم را با هم پيوند دهد - از حضرت امير المؤمنين ( ع ) روايت شده كه فرمود به پيغمبر اكرم ( ص ) عرضكردم : يا رسول اللَّه ! مهدى از ما اهل بيت است يا از غير ما ؟ پيغمبر فرمود : او از ماست . خداوند دين را بوسيلهء او ختم كند چنان كه توسط ما گشود . مردم ، بوسيلهء ما از آشوبها نجات يابند چنان كه از\r\n\r\n\r\n","description":"","footnote":"\r\n( 1 ) اشاره بدولت بنى اميه و خلفاى آنها است ، و قوم بعدى بنى عباس است كه ابو مسلم خراسانى با پرچمهاى سياه قيام كرد ، و بنى اميه را برانداخت . البته اين از علائم اوائل است و فقط خبر از وقوع اين حوادث بوده كه سرانجام و لو در طول زمان ، خليفهء حقيقى : مهدى موعود قيام مىكند .\r\n","page_name":" 298 ","page_number":306},
  {"content":"\r\n\r\nمنجلاب شرك بيرون آمدند . دلهاى آنها را بهم پيوند دهد و بعد از دشمنيها آنها را با هم برادر كند چنان كه بعد از نجات از شرك آنها را با هم برادر دينى كرد .\r\n35 - « بعد از مهدى زندگى سودى ندارد » - عبد اللَّه مسعود ميگويد پيغمبر صلى اللَّه عليه و آله فرمود : اگر از عمر دنيا جز يك شب نماند ، خداوند آن شب را چندان دراز گرداند تا مردى از اهل بيت من بسلطنت رسد كه نامش نام من و نام پدرش نام پدر من مىباشد « 1 » و او زمين را پر از عدل و داد كند چونان كه پر از ظلم و جور شده باشد .\r\nاموال را بالسويه ميان مردم تقسيم كند « 2 » و خداوند دلهاى امت مرا بىنياز گرداند هفت سال يا نه سال سلطنت نمايد سپس بعد از مهدى زندگانى سودى ندارد .\r\n36 - « قسطنطنيه بدست مهدى ( ع ) فتح شود » ابو هريره از پيغمبر صلى اللَّه عليه و آله روايت كرده كه فرمود : پيش از آنكه قيامت شود مردى از اهل بيت من بسلطنت رسد و قسطنطنيه و جبال ديلم « 3 » را فتح كند . اگر يك روز از عمر دنيا باقى باشد خداوند آن روز را چندان دراز گرداند تا آنجا را فتح كند .\r\n37 - « مهدى بعد از پادشاهان ستمگر خواهد آمد » - قيس بن جابر از پدرش و او از جدش از رسول خدا صلى اللَّه عليه و آله روايت نموده كه فرمود : بعد از من خلفاء خواهند بود و بعد از خلفاء امراء و بعد از امراء پادشاهان ستمگر بيايند ، آنگاه مردى از اهل بيت من خواهد آمد كه زمين را از عدل و داد پر كند چنان كه پر از ظلم باشد .\r\n38 - « عيسى پشت سر مهدى نماز گذارد » ابو سعيد خدرى از پيغمبر صلى اللَّه عليه و آله نقل كرده كه فرمود : آن كس كه عيسى بن مريم پشت سر او نماز ميگذارد از من است .\r\n\r\n\r\n","description":"","footnote":"\r\n( 1 ) در اين باره سخن خواهيم گفت . صفحه 303 را بخوانيد .\r\n( 2 ) منظور حكومت عادلانه مهدى موعود ( ع ) است كه اختلاف طبقاتى و هر گونه امتياز خلاف شرع و عقل را از ميان برداشته و دولتى بر اساس مواسات و عدالت اجتماعى و جهانى برقرار ميسازد .\r\n( 3 ) جبال ديلم نواحى قزوين رو به سمت شمال و منطقه گيلان است .\r\n","page_name":" 299 ","page_number":307},
  {"content":"\r\n\r\n39 - « مهدى با عيسى بن مريم سخن ميگويد » - جابر بن عبد اللَّه انصارى از آن حضرت روايت نموده كه فرمود : چون اصحاب مهدى قيام كنند عيسى بن مريم از آسمان فرود آيد ، امير قيام‌كنندگان بعيسى ميگويد بيا تا با تو نماز بگذاريم .\r\nعيسى ميگويد : شما خود از جانب خدا برخى بر برخى ديگر امير هستيد و اين لطف خدا نسبت به اين امت است .\r\n40 - عبد اللَّه بن عباس از پيغمبر اكرم صلى اللَّه عليه و آله روايت كرده كه فرمود امتى كه من در اول آنها و عيسى بن مريم در آخر آنها و مهدى در وسط آنها باشيم ، هرگز هلاك نميشوند .\r\n\r\nبيست و پنج باب مشتمل بر روايات اهل تسنن در بارهء مهدى موعود ( ع )\r\nدر كشف الغمه مينويسد : شيخ ابو عبد اللَّه محمد بن يوسف بن محمد شافعى كنجى « 1 » در كتاب « كفاية الطالب » كه در مناقب حضرت امير المؤمنين على بن ابى طالب\r\n\r\n\r\n","description":"","footnote":"\r\n( 1 ) ابو عبد اللَّه محمد بن يوسف گنجى شافعى ، از علماى مشهور اهل سنت و محدثين بزرگ آنهاست . وى در شهرهاى حلب ، حماة ، دمشق ، مكه ، مدينه ، خيبر ، موصل و بغداد از محاضر بسيارى از علماى نامى اهل تسنن مانند ابن صلاح دمشقى فقيه شام ، ابو البركات همدانى يمنى ، محمد بن ابى الفضل مرسى مغربى ، يوسف بن خليل دمشقى ، ابن جوزى بغدادى ، محمد بن طلحه شافعى قاضى حلب ، صقر بن يحيى شافعى ، ابن نجار ، محمد بن عبد اللَّه مادرائى ابو اسحاق ابراهيم بن حاجب كاشغرى و غيرهم علوم فقه و تفسير و حديث و غيره را فرا گرفته است با اينكه گنجى خود و تمام اساتيدش سنى بوده‌اند ، مع الوصف مردى واقع بين و با - انصاف بوده است .\r\nوى كتابهاى « كفاية الطالب في مناقب امير المؤمنين على بن ابى طالب ( ع ) » و « البيان في احوال صاحب الزمان ( ع ) » را از روى اخبار كتب معتبر اهل تسنن كه همه را با سلسلهء سند خود از منابع پر ارزش سنيان نقل مىكند تأليف كرده و ميزان عقيده و علاقهء خود را باهل بيت عصمت اظهار داشته است .\r\nولى اين علاقمندى وى به شيعه و ائمه شيعه به قيمت جان آن مرد دانشمند تمام شد ، زيرا مردم شام در سال 658 هجرى عليه وى شوريدند ، و او را در مسجد اموى شام بجرم طرفدارى از شيعه بقتل رسانده شكمش را شكافتند ! .\r\nوى اين دو كتاب را به تاج الدين ابن صلايه علوى حاكم شيعى « اربل » هديه كرد .\r\nدانشمند نامى على بن عيسى اربلى كه در آن موقع منشى ابن صلايه بود نيز بسيارى از مطالب اين دو كتاب را در كتاب خود « كشف الغمه » نقل كرده است .\r\n( البيان في احوال صاحب الزمان ) مشتمل بر 25 باب ، و احاديث آن همه از طرق اهل تسنن است .\r\nاين كتاب اخيرا در نجف اشرف با مقدمهء سودمند و تعليقات و شرح حال گنجى بقلم عالم جليل آقاى سيد محمد مهدى خرسان نجفى منتشر شده است .\r\nچون كتاب « البيان في احوال صاحب الزمان » جزئى از « كفاية الطالب » بوده است لذا مؤلف ، در بحار نام كفاية الطالب را ميبرد ، در صورتى كه آن كتاب جداگانه چاپ شده و ( البيان ) نيز مستقل است و در بارهء امام زمان ( ع ) مىباشد .\r\nاهميت اين 25 باب نسبت بچهل حديث سابق به اينست كه نه تنها راويان آنها همه از اهل تسنن ميباشند ، بلكه اين روايات در كتب مشهور و معتبر اهل سنت مضبوط و دانشمندان بزرگى همچون ترمدى ، ابو داود ، ابن ماجهء قزوينى ، مسلم ، دارقطنى ، بخارى احمد حنبل ، طبرانى ، مقاتل بن سليمان و غيره آن را نقل كرده‌اند .\r\n","page_name":" 300 ","page_number":308},
  {"content":"\r\n\r\nعليه السّلام نوشته در قسمت مربوط بمهدى ( ع ) گفته است : مطالب اين كتاب را فقط از طرق اهل سنت جمع آورى كرده‌ام تا استناد به آن محكمتر باشد . سپس در قسمت مربوط بمهدى ( موعود ) مينويسد :\r\n\r\nباب اول ظهور مهدى در آخر الزمان\r\nشيخ مذكور باسناد خود از « سنن » ابو داود\r\n\r\n","description":"","footnote":"","page_name":" 301 ","page_number":309},
  {"content":"\r\n\r\nاز زر از عبد اللَّه نقل مىكند كه پيغمبر فرمود : دنيا بپايان نميرسد مگر اينكه مردى از اهل بيت من در ميان عرب بسلطنت رسد كه نامش مطابق نام من باشد « 1 » هم ابو داود در سنن آورده است كه على عليه السّلام از پيغمبر صلّى اللَّه عليه و آله روايت نموده كه :\r\nاگر از عمر روزگار جز يك روز نمانده باشد خداوند مردى از اهل بيت من را برانگيزد كه دنيا را پر از عدل كند چنان كه پر از ظلم باشد . « 2 »\r\nو نيز حافظ ابراهيم بن محمد الازهر صيريفينى در دمشق و حافظ محمد بن عبد الواحد مقدسى در مسجد « جبل قاسيون » باسناد خود از حافظ ابو الحسن محمد ابن حسين بن ابراهيم بن عاصم أبرى براى ما روايت نمودند كه وى در كتاب « مناقب شافعى » روايت سابق را نقل كرده و اضافه نموده كه پيغمبر صلّى اللَّه عليه و آله فرمود : اگر از عمر دنيا جز يك روز نمانده باشد ، خداوند آن روز را چندان طولانى گرداند تا مردى را از من و اهل بيت من برانگيزد كه نامش نام من و نام پدرش نام پدر من باشد و او زمين را پر از عدل و داد كند چنان كه پر از ظلم و ستم باشد .\r\nكنجى ميگويد : ترمدى اين حديث را در كتاب « جامع » خود بدون جملهء « نام پدرش نام پدر من مىباشد » آورده است « 3 » ولى ابو داود آن را ذكر نموده . در بسيارى از روايات حفاظ و ثقات از ناقلان اخبار فقط جملهء « نامش نام من است » نقل شده ، و جملهء : « نام پدرش نام پدر من مىباشد » در حديث ( زائدة بن ابى رقاد ) زائد است و بر فرض كه صحيح باشد به اين معنى است كه نام پدر مهدى حسين است كه كنيه‌اش ابو عبد اللَّه مىباشد و اين نام پدر من ( عبد اللَّه ) است ، كه كنيهء ابو عبد اللَّه كنيه از اسم پدر پيغمبر ( عبد اللَّه ) باشد ، تا مردم بدانند كه مهدى از اولاد حسين است نه از فرزندان برادرش\r\n\r\n\r\n","description":"","footnote":"\r\n( 1 ) سنن ابو داود جلد 2 صفحه 702 .\r\n( 2 ) سنن ج 2 ص 207 - مسند احمد حنبل ج 1 ص 99 « لوامع العقول » كشمخانوى ج 3 ص 4 .\r\n( 3 ) شرح صحيح ترمدى ج 9 ص 74 - همين حديث را خطيب تبريزى در مشكاة المصابيح صفحه 122 نيز نقل كرده است .\r\n","page_name":" 302 ","page_number":310},
  {"content":"\r\n\r\nحسن . احتمال هم دارد كه ( بر فرض صحت ) جمله « اسم ابى » در اصل « اسم ابنى » يعنى نام پدرش نام فرزند من است ، باشد زيرا نام پدر مهدى حسن بوده است . ولى امام احمد بن حنبل با دقتى كه در نقل و حفظ حديث دارد ، اين خبر را در چندين جا به همان لفظ « نامش نام من است » ذكر كرده است .\r\nمؤلف كشف الغمه ( كه خود از علماى شيعه است ) بعد از نقل اين مطلب ميگويد :\r\nعلماى شيعه اين حديث را صحيح نمىدانند ، زيرا در نزد ما نام امام زمان و نام پدرش معلوم بوده است ولى چون اهلسنت اين جمله را در حديث زياد ميدانند ، ناگزير از آنند كه بنحو مذكور آن را تصحيح كنند ، تا بدين گونه ميان اقوال و روايات مختلف را جمع كرده باشند « 1 »\r\n\r\n\r\n","description":"","footnote":"\r\n( 1 ) محدث خيبر حاج ميرزا حسين نورى در باب چهارم « نجم الثاقب » مينويسد : ابن حجر مكى كه از دشمنان سرسخت شيعه است . در كتاب « صواعق المحرقه » اين روايت را دليل بر رد عقيده شيعه نسبت بمهدى موعود حجت بن الحسن ( ع ) دانسته و گفته است : نام پدر مهدى به عكس عقيده شيعه ، عبد اللَّه است ، نه حسن ! .\r\nسپس محدث نورى ميگويد : در تمام اخبار شيعه و بيشتر روايات اهل سنت كه از پيغمبر راجع بمهدى موعود نقل شده فقط « اسمه اسمى » يعنى نامش نام من است ، آمده چنان كه در روايت ( زرّ بن حبيش ) از عبد اللَّه بن مسعود از رسول خدا نقل شد ، و جمله « اسم پدرش اسم پدر من است » فقط در حديث ( زائدة بن ابى الرقاد باهلى ) است كه بزرگان اهل تسنن نوشته‌اند وى عادت داشته چيزى بر احاديث ميافزود ! چنان كه كنجى شافعى گفته .\r\nو سپس همين كنجى قريب سى نفر از بزرگان محدثين معتبر اهلسنت را نام ميبرد كه همين روايت را از عاصم از زرّ از عبد اللَّه بن مسعود نقل كرده‌اند كه فقط پيغمبر فرمود « نامش نام من است » .\r\nآنگاه محدث نورى به تفصيل در پاسخ ابن حجر سخن گفته و گفتار كنجى را نقل مىكند ، و از جمله ميگويد : بر فرض اينكه حديث صحيح باشد . اگر كنيهء را اسم بدانيم چنان كه استعمال هم مىشود ، منظور از « نام پدرش » اينست كه كنيهء پدر مهدى ( ع ) ابو محمد بوده و چنان كه در كتاب « ضياء العالمين » است كنيهء پدر پيغمبر هم ابو محمد بوده است ! به نظر ما ( مترجم اين كتاب ) اگر اين جمله در روايت زائدة بن ابى الرقاد ، زياد نباشد احتمالى كه كنجى داده و آن را نپذيرفته است ، از ساير توجيهات بهتر و مناسب‌تر است .\r\nتعجب است كه كنجى و مؤلف كشف الغمه و محدث نورى و ديگران توجه به اين موضوع نداشته‌اند . زيرا اين مطلب در صفحه 295 از عبد اللَّه عمر و صفحه 285 نيز از غيبت شيخ « و اسم ابيه اسم ابنى » است . معلوم مىشود ، اين جمله در بعضى از اخبار شيعه و سنى آمده است ، ولى در اصل « ابى » بوده ، و بواسطه عدم توجه راوى در نقل يا كاتب هنگام نوشتن « ابى » ضبط شده ، و منشأ اين اشتباه و درد سر گرديده است ، چنان كه بسيار هم اتفاق مىافتد .\r\nدليل اين موضوع حديث ابن ابى ليلا است كه در صفحه 276 از امالى شيخ طوسى نقل شد كه پيغمبر فرمود :\r\nاسمه كاسمى و اسم ابيه كاسم ابنى\r\n! يعنى : نام قائم مانند نام من و نام پدرش مثل نام فرزندم مىباشد . اين درست همان است احتمالى كه كنجى شافعى داده است ! با توجه به آنچه گفته شد ، اگر در بعضى از روايات آمده كه كنيهء مهدى « ابو عبد اللَّه » يا ابو جعفر يا كنيه‌اش كنيهء عمويش است ، اگر توجيه نشود و ساختهء دشمنان شيعه و راويان خود سر نباشد ، چون مخالف روايات معتبر شيعه و سنى است ، اعتبارى ندارد ، و حتما اشتباهى از راوى يا كاتب بوده است .\r\n","page_name":" 303 ","page_number":311},
  {"content":"\r\n\r\n\r\nباب دوم مهدى از عترت من و فرزندان فاطمه ( ع ) است .\r\nابو داود در كتاب سنن از سعيد بن مسيب روايت كرده كه گفت : ام سلمه گفت : از پيغمبر ( ص ) شنيدم ميفرمود : مهدى از عترت من و فرزندان فاطمه است .\r\nو هم ابن ماجه در سنن از على ( ع ) نقل كرده كه پيغمبر فرمود : مهدى از ما اهل بيت است . خداوند در يك شب او را آشكار نموده بسلطنت مىرساند « 1 »\r\n\r\nباب سوم مهدى يكى از سروران اهل بهشت است .\r\nابن ماجه در كتاب صحيح از انس بن\r\n\r\n\r\n","description":"","footnote":"\r\n( 1 ) ج 2 ص 207\r\n","page_name":" 304 ","page_number":312},
  {"content":"\r\n\r\nمالك روايت نموده كه گفت شنيدم پيغمبر ميفرمود : ما فرزندان عبد المطلب سروران اهل بهشت هستيم : من و حمزه و على و جعفر و حسن و حسين و مهدى « 1 »\r\n\r\nباب چهارم با مهدى بيعت كنيد .\r\nو نيز ابن ماجه از ثوبان روايت كرده كه گفت پيغمبر ( ص ) فرمود : در نزد گنج شما سه تن كشته ميشوند كه همه فرزندان خليفه ميباشند و بعد از آنها آن منصب به هيچ يك آنان نميرسد ، تا آنگاه كه پرچمهاى سياه از سمت مشرق پديد آيد و شما را طورى بقتل رسانند كه هيچ قومى را بدان وضع نكشته باشند ، سپس راوى چيزى گفت كه من حفظ نكردم « 2 » آنگاه فرمود چون او را به بينيد با وى بيعت كنيد هر چند برفتن از روى برف باشد ، چه وى مهدى خليفهء خداست و در حديث عبد العزيز بن مختار از خالد حذاء اين مضمون را بدين گونه آورده : پرچمهاى سياه از جانب شرق مىآيد كه پرچمداران آن ، دلهائى آهنين دارند . هر كس قيام آنها را شنيد ، بسوى آنها بشتابد ، هر چند با راه رفتن از روى برف باشد ، آنها به شهر دمشق مىآيند و آن را منهدم ميكنند و پيروان پادشاهان را در آنجا ميكشند « 3 »\r\n\r\nباب پنجم اهل شرق مهدى را يارى ميكنند\r\nهمچنين ابن ماجه اين حديث حسن و صحيح را كه ثقات محدثين نقل كرده‌اند در كتاب سنن « 4 » از عبد اللَّه بن حارث بن جزء زبيدى\r\n\r\n\r\n","description":"","footnote":"\r\n( 1 ) ج 2 ص 269 .\r\n( 2 ) در صفحه 218 گذشت .\r\n( 3 ) در پاورقى صفحه 216 گفتيم كه تطبيق اين گونه روايات بدعوى ميرزاى باب غلط است زيرا در همان صفحه و اينجا و موارد ديگر است كه اين عده از شرق قيام نموده و پيروز ميشوند و راه سلطنت مهدى را هموار ميكنند ، و مهدى ( ع ) نيز بسلطنت ميرسد .\r\nبه نظر ميرسد كه اين روايت و ساير رواياتى كه به اين مضمون است اگر از علائم نزديك بظهور نباشد بايد آن را از علائم اوائل دانست كه از قيام بنى عباس عليه بنى اميه خبر داده . زيرا ابو مسلم از خراسان با پرچمهاى سياه آمد و شهر دمشق را اشغال كرد ، و بنى اميه را برانداخت ، و اين خود خبرى بوده كه مردم در برانداختن حكومت بنى اميه ، همدست شوند . چنان كه در اين روايت تصريح به اين معنى شده است .\r\n( 4 ) نيز گذشت .\r\n","page_name":" 305 ","page_number":313},
  {"content":"\r\n\r\nروايت نموده كه پيغمبر صلّى اللَّه عليه و آله فرمود : مردمى از جانب مشرق قيام نمايند و سلطنت را براى مهدى آماده سازند « 1 » و از عبد اللَّه مسعود نقل شده كه گفت : روزى در خدمت رسول خدا بوديم كه جمعى از جوانان بنى هاشم آمدند . « 2 » در كتاب فتوح ابن اعثم كوفى است كه امير المؤمنين عليه السّلام فرمود : به به از طالقان .\r\nخدا را در آنجا گنجهائى است كه از طلا و نقره نميباشد ، بلكه آن گنجها مردان مؤمنى هستند كه خدا را به خوبى شناخته‌اند . آنها در آخر الزمان از ياران مهدى خواهند بود .\r\n\r\nباب ششم مدت سلطنت او\r\nترمدى از ابو سعيد خدرى روايت كرده كه گفت ترسيدم مبادا بعد از پيغمبر سوانحى روى دهد ، لذا از پيغمبر در اين باره سؤال كرديم ، حضرت فرمود : « مهدى در ميان امت من ظهور كند و پنج يا هفت يا نه سال زندگى نمايد » و بيش از اين هم راوى بطور اختلاف روايت نموده و هم روايت شده كه راوى گفت : مهدى چقدر سلطنت مىنمايد ؟ فرمود : چند سالى . سپس فرمود : مردم مىآيند و از وى طلب مال مىكنند و او هم بقدرى كه آنها توانائى بردن دارند به آنان ميدهد . ترمدى در پايان حديث گفته اين حديث حسن است ، و از غير ابو سعيد هم روايت شده است « 3 » و نيز ابو سعيد از پيغمبر صلّى اللَّه عليه و آله نقل كرده كه فرمود : مهدى در امت من خواهد بود . چون ظهور كند حد اقل هفت و حد اكثر نه سال سلطنت نمايد . امت من در عصر او چنان متنعّم گردند كه هيچ گاه بمانند آن نديده باشند ! ، زمين آنچه دارد بيرون ميدهد و هيچ باقى نميگذارد . اموال در آن روز از بسيارى چون دانه‌هائى -\r\n\r\n\r\n","description":"","footnote":"\r\n( 1 ) ج 2 - ص 269 .\r\n( 2 ) نيز گذشت .\r\n( 3 ) شرح صحيح ترمدى ج 9 ص 75 .\r\n","page_name":" 306 ","page_number":314},
  {"content":"\r\n\r\nاست كه زير پا ريخته باشد . چون كسى از مهدى طلب كند ( بيدرنگ ) مى - گويد : بگير ! « 1 » و هم از ام سلمه زوجهء پيغمبر صلّى اللَّه عليه و آله روايت شده كه گفت : بهنگام مرگ يكى از خلفا اختلافى پديد آيد . پس مردى از اهل مدينه بسوى مكه فرار نمايد .\r\nاهل مكه او را پذيره شوند و با اصرار بيرون آورده در بين ركن و مقام با او بيعت نمايند ، آنگاه از جانب شام لشكرى بدفع وى گسيل شود ولى در بيابان مكه و مدينه به زمين فرو رود . چون مردم از اين ماجرا مطلع شوند ابدال شام و عراق آمده با او بيعت نمايند .\r\nسپس مردى از قريش خروج كند كه دائيهاى او از قبيله كلب « 2 » ميباشند ، مرد مدنى اموال آنها را ميان مردم قسمت كند و بسنت پيغمبر صلّى اللَّه عليه و آله عمل نمايد و اساس اسلام پايدار بماند آنگاه با مرد كلبى جنگ كند و او را شكست دهد ، بيچاره كسى كه موقع تقسيم غنائم آنها حاضر نباشد مرد مدنى هفت سال يا نه سال زندگى مىكند . آنگاه وفات مينمايد و مسلمانان بر وى نماز گزارند . « 3 »\r\n\r\nباب هفتم « عيسى بن مريم ( ع ) با مهدى ( ع ) نماز ميگذارد »\r\nابو هريره از پيغمبر صلّى اللَّه عليه و آله روايت نموده كه فرمود : چه حالى خواهيد داشت ، زمانى كه عيسى بن مريم در ميان شما فرود آيد و امام شما هم ميان شما باشد ؟ اين حديث حسن و صحيح است و صحت آن مورد اتفاق همهء محدثين اهل سنت است و از حديث محمد بن شهاب زهرى است كه\r\n\r\n\r\n","description":"","footnote":"\r\n( 1 ) سنن ج 2 ص 269 .\r\n( 2 ) منظور سفيانى است كه از اولاد معاوية بن ابى سفيان است ، بطورى كه ميدانيم ، زن معاويه « ميسون » از قبيله « بنى كلب » بوده كه همه نصرانى بوده‌اند از اين رو دائيهاى يزيد بن معاويه و اولاد و نواده‌گان او ، از قبيله بنى كلب ميباشند .\r\n( 3 ) سنن ج 2 ص 208 .\r\n","page_name":" 307 ","page_number":315},
  {"content":"\r\n\r\nبخارى و مسلم آن را در صحيح خود آورده‌اند « 1 » و از جابر بن عبد اللَّه انصارى نقل است كه گفت : شنيدم پيغمبر ميفرمود : پيوسته جماعتى از امت من تا روز رستخيز بخاطر اجراى حق جنگ كنند و پيروزى يابند ، پس عيسى بن مريم ( ع ) فرود آيد . سر كرده آن جماعت ميگويد بيا تا با تو نماز بگذاريم عيسى خواهد گفت : شما خود برخى بر برخى ديگر امير هستيد و اين لطف خدا در حق اين امت است .\r\nكنجى ميگويد : اين حديث نيز حسن و صحيح است و مسلم آن را در صحيح خود نقل كرده است . « 2 » اگر حديث سابق قابل تأويل باشد ، تأويل اين روايت امكان ندارد . زيرا اين حديث صريح در مقصود است . چه كه عيسى عليه السّلام نزد سركردهء مسلمين مىآيد و او در آن روز مهدى است . بنا بر اين تأويل اين روايت بمعنى ديگر اعتبار ندارد .\r\nسپس كنجى ميگويد : اگر كسى بگويد : چنانچه اين اخبار صحيح باشد كه عيسى عليه السّلام پشت سر مهدى عليه السّلام نماز ميگذارد و در ركاب او جنگ مىكند و دجال را را بقتل مىرساند و اين اخبار از نظر سلسله سند نزد سنى و شيعه صحيح و مورد اتفاق همه علماى اسلام است ، زيرا غير از علماى شيعه و سنى اگر كسى چيزى بگويد ، از درجه اعتبار ساقط و مردود است ، و اين معنى اجماعى علماى اسلام است و با اثبات اين معنى و صحت آن ، بايد ديد كه آيا در آن نماز و جهاد ، عيسى افضل است يا مهدى ( امام يا مأموم ) ؟\r\nجواب گوئيم كه : عيسى و مهدى هر دو دو پيشوا ميباشند . يكى پيغمبر و ديگرى امام . اگر آنها در محلى اجتماع كنند و امام سمت پيشوائى پيدا كند ، قهرا نسبت به\r\n\r\n\r\n","description":"","footnote":"\r\n( 1 ) صحيح بخارى ج 4 باب نزول عيسى چاپ آستانه ص 143 و صحيح مسلم چاپ بولاق ج 1 ص 154 .\r\n( 2 ) صحيح مسلم ج 1 ص 55 .\r\n","page_name":" 308 ","page_number":316},
  {"content":"\r\n\r\nبه ديگرى كه پيغمبر است مقتدا و پيشواست ، و ميدانيم كه امام و پيغمبر هر دو از ارتكاب افعال زشت و ريا و نفاق معصوم و پيراسته مىباشند و هيچ كدام عملى را كه از حريم شريعت بيرون و مخالف خواستهء خدا و رسول باشد براى خود ادعا نمىكنند .\r\nچون اين معنى مسلم است ميگوئيم : امام افضل از مأموم يعنى حضرت عيسى است كه پشت سر او نماز ميگذارد . زيرا از پيغمبر اكرم صلّى اللَّه عليه و آله روايت شده كه فرمود : امام جماعت بايد پيشواى جماعت باشد ، اگر دو نفر مساوى بودند آنكه عالم‌تر و چنانچه هر دو در علم مساوى بودند آنكه فقيه‌تر و اگر هر دو فقيه بودند آنكه سابقه دينيش بيش‌تر است .\r\nو چنانچه هر دو از لحاظ سابقه مساوى بودند آن را كه خوش صورت‌تر است بايد مقام داشت ، و با او نماز گذارد . پس اگر امام زمان بداند عيسى عليه السّلام از او افضل است ، جايز نيست كه بر وى پيشى گيرد . چه امام از هر كس آشناتر بمسائل دين و منزّه‌تر از ارتكاب فعل مكروه است .\r\nهمچنين اگر عيسى عليه السّلام بداند كه مهدى عليه السّلام از وى افضل مىباشد ، جايز نيست كه در نماز بمهدى اقتداء نمايد ، چه كه پيغمبر از عمل ريا و نفاق و نيرنگ پيراسته است . على هذا امام زمان به خوبى ميداند كه از عيسى عليه السّلام افضل مىباشد و لذا بر وى مقدم مىشود و عيسى هم ميداند كه مهدى از او افضل است و به همين جهت او را بر خود مقدم ميدارد و پشت سر او نماز ميگذارد و اگر جز اين بود معنى نداشت كه بوى اقتدا كند . اين بود علت فضيلت امام نسبت بعيسى در نماز گزاردن پشت سر او .\r\nو اما در بارهء جهاد عيسى بن مريم در ركاب امام زمان ، بايد دانست كه جهاد عبارت است از جان دادن در راه خدا بفرمان كسى كه براى خدا مىجنگد ، و اگر جز اين بود ، معنى نداشت كسى بفرمان پيغمبر صلّى اللَّه عليه و آله جهاد كند .\r\nدليل بر اين مطلب آيهء شريفهء :  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ \r\n\r\n","description":"","footnote":"","page_name":" 309 ","page_number":317},
  {"content":"\r\n\r\n أَمْوالَهُمْ بِأَنَّ لَهُمُ الْجَنَّةَ . يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ  . « 1 » يعنى : خداوند جان و مال مؤمنين را ميخرد تا در عوض بهشت به آنها ارزانى دارد . آنها در راه خدا پيكار ميكنند و ميكشند و كشته ميشوند . اين وعدهء حق خداوند است كه در تورات و انجيل و قرآن بمؤمنين داده است . كيست كه بهتر از خداوند بعهدش وفا كند پس شما را به آنچه فروخته‌ايد بشارت باد ، كه سعادتى بس بزرگ است .\r\nديگر اينكه امام در ميان امت نمايندهء پيغمبر است و براى حضرت عيسى جايز نيست كه بر پيغمبر ( اسلام كه اشرف مخلوقات و خاتم انبياء است ) پيشى گيرد همچنين بر نمايندهء او نيز نمىتواند مقدم باشد . مؤيد اين قول روايت مفصلى است كه حافظ ابن ماجهء قزوينى راجع بفرود آمدن عيسى بن مريم عليه السّلام از آسمان نقل كرده است كه قسمتى از آن اينست : ام شريك دختر ابى عكر عرضكرد : يا رسول اللَّه ! در آن روز قوم عرب كجا هستند ؟\r\nفرمود عرب در آن روز قليلى بيش نيستند . اغلب آنها در بيت المقدس ميباشند .\r\nامام آنها هر صبح با آنها نماز ميگذارد . چون عيسى بن مريم فرود آيد امام آنها به عقب برگشته تا عيسى جلو آمده و با مردم نماز گذارد . ولى عيسى دست روى شانه‌هاى او ميگذارد و ميگويد بايست تا ما با شما نماز گزاريم . اين حديث صحيح و نزد محدثين اهل فن ثابت و ابن ماجه آن را در كتاب خود از ابو امامهء باهلى نقل كرده است . « 2 » .\r\n\r\nباب هشتم شمائل مهدى ( ع )\r\nابو سعيد خدرى روايت نموده كه پيغمبر صلى اللَّه عليه و آله فرمود : مهدى از من است : پيشانيش باز و بينيش باريك مىباشد . زمين را پر از عدل\r\n\r\n\r\n","description":"","footnote":"\r\n( 1 ) سورهء توبه - آيه 112\r\n( 2 ) سنن ج 2 ص 267\r\n","page_name":" 310 ","page_number":318},
  {"content":"\r\n\r\nو داد كند ، چنان كه پر از ظلم و جور شده باشد ، و هفت سال سلطنت نمايد . اين حديث حسن و صحيح است . ابو داود سيستانى در صحيح خود « 1 » آورده و ديگران و از جمله طبرانى نيز روايت كرده‌اند .\r\nابن شيرويه ديلمى در كتاب « الفردوس » باب « الف و لام » با سند خود از ابن عباس روايت نموده كه پيغمبر فرمود :\r\nالمهدىّ طاوس اهل الجنّة\r\n: مهدى طاوس اهل بهشت است . و هم او از حذيفة بن اليمان نقل كرده كه آن حضرت فرمود : مهدى از فرزندان من است . رويش چون ماه تابان ، رنگ بدنش عربى و اندامش بنى اسرائيلى « 2 » زمين را پر از عدل كند چنان كه پر از ظلم شده باشد . اهل آسمان و زمين و پرندگان هوا از خلافت وى خشنود خواهند بود و بيست سال سلطنت كند .\r\n\r\nباب نهم مهدى از اولاد امام حسين ( ع ) است .\r\nدارقطنى در كتاب « الجرح و التعديل » از ابو هارون عبدى روايت نموده كه گفت : نزد ابو سعيد خدرى آمدم و پرسيدم آيا در جنگ بدر شركت داشتى ؟ گفت : آرى . گفتم : آيا از آنچه از پيغمبر صلّى اللَّه عليه و آله راجع بعلى و فضل او شنيدى براى من نقل نميكنى ؟ گفت چرا ميگويم . وقتى پيغمبر صلّى اللَّه عليه و آله سخت بيمار شد ، فاطمهء زهرا بعيادت آن سرور آمد و من هم در سمت راست حضرت نشسته بودم . چون فاطمه ضعف زياد پيغمبر را مشاهده كرد ، چندان گريست كه قطرات اشك بر صورتش فرو ريخت پيغمبر فرمود : فاطمه جان ! براى چه گريه ميكنى ؟\r\nعرضكرد : ميترسم سانحه‌اى روى دهد . فرمود : نميدانى كه خداوند نظرى باهل زمين كرد و از ميان آنها پدرت را انتخاب نمود و او را بمقام پيغمبرى برگزيد ، باز نظر كرد و شوهرت را انتخاب كرد و به من وحى نمود تو را بوى تزويج كنم و او را جانشين خود نمايم ؟\r\nنميدانى خداوند بخاطر پدرت ، شوهر تو را عزيزترين امت دانسته و علم و\r\n\r\n\r\n","description":"","footnote":"\r\n( 1 ) سنن ج 1 ص 208 .\r\n( 2 ) بنى اسرائيل نوعا قوى پى و بلند قد و رشيد بودند .\r\n","page_name":" 311 ","page_number":319},
  {"content":"\r\n\r\nحلم او از همه آنها بيشتر و اسلامش پيشتر است ؟ فاطمه مسرور گرديد و پيغمبر خواست همه فضائل و مناقبى را كه خداوند باهل بيت موهبت كرده است براى او بيان فرمايد ، پس فرمود : فاطمه جان ! على هشت منقبت دارد : 1 - ايمان به خدا 2 - ايمان برسول خدا 3 - علم و حكمت 4 - همسرش فاطمه 5 - 6 - فرزندانش حسن و حسين 7 - امر بمعروف كردن و نهى از منكر نمودن وى .\r\nفاطمه جان ! ما اهل بيتى هستيم كه خداوند شش فضيلت بما داده است كه جز ما بيك نفر از پيشينيان نداده است ، و يكتن از آيندگان نخواهند يافت و آن اينكه پيغمبر ما بهترين پيغمبران است و او پدر تو است ، و وصى ما بهترين اوصياست و او شوهر تو است . شهيد ما بهترين شهداء است و او عموى پدرت حمزه است .\r\nو دو سبط اين امت از ماست كه حسن و حسين دو فرزند تو ميباشند و از ماست مهدى اين امت كه عيسى پشت سر او نماز ميگذارد . آنگاه دست روى دوش حسين نهاد و فرمود : مهدى از نسل اين مىباشد .\r\n\r\nباب دهم جود مهدى عليه السّلام\r\nدر صحيح مسلم است كه ابو نضره گفت : نزد جابر بن عبد اللَّه انصارى بوديم و او گفت : روزى خواهد آمد كه اهل عراق بيش از يك قفيز « 1 » خوراكى و يك درهم نداشته باشند گفتيم : چرا چنين خواهد شد ؟ گفت : زيرا عجم جلوگيرى ميكنند . سپس گفت : روزى بيايد كه نزد اهل شام بيش از يك دينار و يك مد « 2 » خوراكى نباشد ، گفتيم : چرا ؟ گفت : روميان چنين كنند . آنگاه مدتى سكوت نمود ، سپس بگفتار خود ادامه داد و گفت : پيغمبر صلّى اللَّه عليه و آله فرمود : در آخر الزمان ميان امت من خليفه‌اى است كه چندان مال بمردم دهد كه از شماره بيرون باشد « 3 » و هم مسلم در صحيح آورده است كه ابو سعيد خدرى گفت : پيغمبر صلّى اللَّه عليه و آله\r\n\r\n\r\n","description":"","footnote":"\r\n( 1 ) قفيز و مدّ از اوزان است مثل كيلو و من\r\n( 2 ) قفيز و مدّ از اوزان است مثل كيلو و من\r\n( 3 ) شرح صحيح مسلم تأليف نورى ج 18 ص 38\r\n","page_name":" 312 ","page_number":320},
  {"content":"\r\n\r\nفرمود : يكى از خلفاى شما خليفه‌اى است كه چندان مال بمردم ميدهد كه نتوان احصا كرد ، و اين حديثى ثابت و صحيح است . « 1 »\r\nو در مسند احمد بن حنبل روايت شده كه ابو سعيد خدرى گفت : پيغمبر فرمود :\r\nبشما مژده مىدهم كه مهدى بهنگامى كه مردم با هم نزاع داشته باشند و اوضاع متزلزل باشد در امت من برانگيخته شود و زمين را پر از عدل و داد كند چونان كه پر از ظلم و ستم شده باشد . ساكنان آسمان و زمين از او راضى باشند و بالسويه اموال را ميان مردم تقسيم كند .\r\nخداوند دلهاى آنها را بىنياز مىسازد و سايهء عدلش بر سر همه گسترش مييابد تا آنجا كه دستور دهد اعلان كنند كيست كه بمال نياز داشته باشد ؟ و در آن ميان فقط يك مرد برخاسته و ميگويد : منم كه نيازمند ميباشم . اعلان‌كننده بوى ميگويد :\r\nبرو نزد خزينه‌دار و بگو مهدى عليه السّلام دستور داده كه به من مال دهى . خزينه‌دار پول بسيارى در دامن او ريخته و ميگويد : بردار ! ولى او از حملش عاجز ميماند و پشيمان مىشود ، و ميگويد : من از لحاظ نيروى بدنى بسيار قوى هستم و با اين وصف از بردن اين پولها ناتوان ميباشم و آن را نميپذيرد . ولى به او گفته مىشود : چيزى را كه ما به كسى داديم پس نميگيريم ! مهدى هفت يا هشت يا نه سال بدين گونه سلطنت مىكند و بعد از وى ديگر زندگى لذتى ندارد .\r\nكنجى شافعى ميگويد : اين حديث صحيح و حسن است و نزد اهل حديث مسلم مىباشد و شيخ اهل حديث ( احمد بن حنبل ) در مسند خود آن را نقل كرده است « 2 » و هم اين روايت كه در مسند احمد حنبل است ، همان روايتى است كه اجمال آن در صحيح مسلم نقل شده و هر دو با هم توافق دارد .\r\nو نيز حافظ ابو نعيم از ابو سعيد خدرى نقل كرده كه پيغمبر صلّى اللَّه عليه و آله فرمود : در آخر الزمان و پيدايش آشوبها مردى بسلطنت خواهد رسيد كه بخشش وى براى\r\n\r\n\r\n","description":"","footnote":"\r\n( 1 ) مدرك سابق ص 39\r\n( 2 ) مسند احمد حنبل ج 3 ص 37 و 52 با اندك تفاوتى .\r\n","page_name":" 313 ","page_number":321},
  {"content":"\r\n\r\nهمه گواراست .\r\n\r\nباب يازدهم مهدى ( ع ) عيسى نيست\r\nابن ماجه از امير المؤمنين على بن ابى طالب عليه السّلام روايت كرده كه فرمود : پيغمبر صلّى اللَّه عليه و آله عرضكردم : آيا مهدى از ما آل محمد است يا از نسل ديگران مىباشد ؟ پيغمبر صلّى اللَّه عليه و آله فرمود : او از ماست . خداوند دين خود را بوسيلهء او ختم كند چنان كه بوسيلهء ما گشود « 1 » . مردم بوسيله ما از آشوبها نجات يابند ، چنان كه بوسيلهء ما از شرك و بت‌پرستى رهائى يافتند ، و هم بوسيلهء ما خداوند دلهاى آنها را بعد از دشمنيها و آشوبگريها با هم پيوند دهد چنان كه بوسيله ما دلهاى آنها را پس از عداوت آلوده بشرك پيوند داد و آنها را با هم برادر دينى نمود .\r\nابن ماجه ميگويد : اين حديث حسن و عالى است . حفاظ محدثين آن را در كتابهاى خود آورده‌اند . طبرانى آن را در « معجم اوسط » نقل كرده و ابو نعيم در « حلية الاولياء » روايت نموده « 2 » ، و عبد الرحمن بن حاتم نيز در « عوالى » خود آورده است .\r\nو هم ابن ماجه از جابر بن عبد اللَّه انصارى نقل كرده كه پيغمبر صلّى اللَّه عليه و آله فرمود :\r\nچون عيسى بن مريم از آسمان فرود آيد ، مهدى امير آن عده ( كه در آخر الزمان با وى قيام مىكنند ) بوى ميگويد : بيا پيشنماز ما باش ! عيسى ميگويد : شما هر كدام نسبت به ديگرى امير و پيشوا هستيد ، و اين كرامت خداوند براى امت پيغمبر اسلام است .\r\nابن ماجه ميگويد : اين حديث صحيح و حسن است . حارث بن ابى اسامه آن را در مسند خود آورده و حافظ ابو نعيم در ( مناقب المهدى ) نقل كرده ، اين روايت دلالت\r\n\r\n\r\n","description":"","footnote":"\r\n( 1 ) در اين باره در باب سىام سخن خواهيم گفت .\r\n( 2 ) هيثمى در مجمع الزوائد ج 7 ص 316 نيز آن را نقل كرده است .\r\n","page_name":" 314 ","page_number":322},
  {"content":"\r\n\r\nدارد كه مهدى غير از عيسى بن مريم است . فقط در روايت على بن محمد خالد جندى است كه مهدى همان عيسى بن مريم است ! شافعى گفته است : كه وى در حديث سهل انگار بود و من گويم : روايات در بارهء مهدى به حد تواتر و استفاضه « 1 » رسيده كه او هفت سال سلطنت مينمايد ، و زمين را پر از عدل مىكند و با عيسى بن مريم قيام مىنمايد و عيسى عليه السّلام بوى در كشتن دجال در باب « لدّ » فلسطين كمك خواهد كرد . مهدى با مردم نماز ميگذارد و عيسى بوى اقتدا مينمايد .\r\nشافعى اين حديث را در كتاب « الرسالة » نقل كرده است ولى سندش طولانى است شافعى گفته است : اهل حديث اتفاق دارند ، حديثى كه راوى آن در نقلش معروف بسهل - انگارى باشد ، مورد قبول نخواهد بود .\r\n\r\nباب دوازدهم پيغمبر ( ص ) اول ، عيسى ( ع ) آخر و مهدى در وسط قرار دارد .\r\nو نيز از ابن - عباس روايت نموده كه پيغمبر ( ص ) فرمود :\r\nلن تهلك امّة انا في اوّلها و عيسى في آخرها و المهدىّ في وسطها\r\n« امتى كه من در اول و عيسى در آخر و مهدى در وسط آنها باشيم ، هرگز به هلاكت نمىافتند » : اين حديث حسن را حافظ ابو نعيم در « عوالى » خود و احمد بن حنبل در مسند نقل كرده‌اند .\r\nو اينكه ميفرمايد : عيسى در آخر آن است ، مقصود اين نيست كه عيسى بعد از مهدى ( ع ) ميماند ، چه بعللى اين درست نيست . اول اينكه پيغمبر صلى اللَّه عليه و آله فرموده است : بعد از مهدى زندگى لذت و خير ندارد . دوم اينكه مهدى امام آخر الزمان است ، و در هيچ يك از احاديث ، بعد از او امام ديگرى ذكر نشده است و ممكن نيست كه مردم بعد از مهدى بدون امام باشند .\r\nپس اگر گفته شود : بعد از او عيسى امام امت است ، با گفتهء پيغمبر كه\r\n\r\n\r\n","description":"","footnote":"\r\n( 1 ) معنى حديث متواتر و مستفيض در پاورقى چند صفحه بعد خواهد آمد .\r\n","page_name":" 315 ","page_number":323},
  {"content":"\r\n\r\nميفرمايد : « بعد از مهدى خيرى در زندگى نيست » نميسازد .\r\nزيرا اگر عيسى در ميان قومى باشد ، معنى ندارد كه خير از ميان آنها برود ، و اگر گفته شود عيسى عليه السّلام بعنوان نيابت مهدى ميماند ، مقام پيغمبرى وى با نيابت امام وفق نميدهد ، و اگر بگويند بالاستقلال بر مردم امامت خواهد كرد ، باز صحيح نيست ، زيرا اين توهم براى عوام امت اسلام پيش مىآيد كه دين اسلام بآئين مسيحيت انتقال يابد ، و اين كفر است ! .\r\nپس لازم است كه روايت را درست معنى كنيم . به نظر من معنى روايت اينست كه پيغمبر صلى اللَّه عليه و آله ميفرمايد : نخستين دعوت‌كنندهء باسلام من و مهدى در وسط و عيسى در آخر آن خواهد بود . و هم ممكن است مقصود از\r\n« و المهدىّ اوسطها »\r\nاين باشد كه مهدى بهترين امت اسلام است ، زيرا او امام اين امت مىباشد و بعد از ظهور او عيسى از آسمان فرود آمده و او را تصديق كرده و بوى كمك و مساعدت نموده صحت ادعاى امام را براى مردم اثبات مىكند . بنا بر اين مطابق روايت مزبور عيسى آخرين مصدّق مهدى موعود است . « 1 »\r\nمؤلف كشف الغمه مينويسد : اينكه دانشمند مزبور ميگويد : معنى « اوسطها » يعنى مهدى بهترين امت اسلام است ، اين توهم را پيش مىآورد كه وى از على عليه السّلام بهتر باشد در صورتى كه اين را هيچ كس نگفته است . آنچه به نظر من ميرسد اينست كه پيغمبر نخستين دعوت‌كنندهء باسلام است ، و چون مهدى پيرو پيغمبر و دين اوست به علت پيوندى كه با حضرتش دارد در رديف دعوت‌كنندگان ، او را نفر وسط قرار داده و عيسى عليه السّلام را كه صاحب دين ديگرى بوده و مع هذا در آخر الزمان مردم را بدين ( اسلام ) دعوت مىكند ، جا دارد كه آخرين داعيان در بين امت خود\r\n\r\n\r\n","description":"","footnote":"\r\n( 1 ) علّامه نامى مرحوم سيد محسن امين عاملى در قسمت دوم جلد چهارم « اعيان الشيعه » صفحه 388 مينويسد : آمدن مهدى ( ع ) قبل از نزول عيسى است ، بنا بر اين مهدى در وسط خواهد بود ، و منظور از وسط ما قبل آخر است و وسط حقيقى نيست . چون عيسى ( ع ) بعد از مهدى مىآيد در آخر خواهد بود ، و بودن وى با مهدى منافاتى ندارد . پس در اين روايت دليلى نيست كه عيسى بعد از مهدى مىماند .\r\n","page_name":" 316 ","page_number":324},
  {"content":"\r\n\r\nبخواند و اللَّه اعلم .\r\n\r\nباب سيزدهم كنيهء مهدى و اينكه خوى مهدى چون خوى پيغمبر است .\r\nحذيفه از پيغمبر صلى اللَّه عليه و آله روايت نموده كه فرمود : « اگر از عمر دنيا جز يك روز نمانده باشد ، خداوند در آن روز مردى را برانگيزد كه نامش نام من و خويش خوى من و كنيه‌اش ابو عبد اللَّه باشد » اين حديث حسن و عالى است . معنى « خويش خوى من » در عبارت پيغمبر ( ص ) از بهترين كنايات است و اشاره بانتقام مهدى از كفار مىباشد ، چنان كه پيغمبر چنين كرد - و خدا فرموده :  إِنَّكَ لَعَلى خُلُقٍ عَظِيمٍ  « 1 »\r\n\r\nباب چهاردهم قريه‌اى كه مهدى از آنجا ظهور كند\r\n« 2 » ابو نعيم اصفهانى در « عوالى » آورده است .\r\n\r\nباب پانزدهم ابرى كه بر سر مهدى سايه ميافكند\r\n« 3 » .\r\n\r\nباب شانزدهم فرشته‌اى كه با مهدى است\r\n« 4 » اين حديث حسن را حفاظ پيشوايان اهل حديث نقل كرده‌اند . مانند ابو نعيم و طبرانى و غيرهم .\r\n\r\nباب هفدهم اوصاف مهدى و رنگ وى ،\r\nاندام او و خال صورتش « 5 » بسيارى از علماى حديث\r\n\r\n\r\n","description":"","footnote":"\r\n( 1 ) منظور گنجى شافعى اينست كه : مهدى ( ع ) مانند پيغمبر اكرم ( ص ) با دشمنان خود كه دشمنان خدايند مىجنگد و آنها را سركوب و نابود ميسازد ، و اين معنى با خوى نيكو و رأفت آن حضرت منافات ندارد . چنان كه خداوند در عين اينكه به پيغمبر ميفرمايد :  قاتِلُوا الْمُشْرِكِينَ كَافَّةً  به اين خطاب هم مفتخر ساخته است كه :  إِنَّكَ لَعَلى خُلُقٍ عَظِيمٍ  .\r\n( 2 ) در صفحهء 294 گذشت\r\n( 3 ) در صفحهء 294 گذشت ، و فقط سلسله سند روايات اين ابواب كمى با هم فرق دارد .\r\n( 4 ) در صفحهء 294 گذشت ، و فقط سلسله سند روايات اين ابواب كمى با هم فرق دارد .\r\n( 5 ) در صفحهء 294 گذشت ، و فقط سلسله سند روايات اين ابواب كمى با هم فرق دارد .\r\n","page_name":" 317 ","page_number":325},
  {"content":"\r\n\r\nآن را روايت كرده‌اند .\r\n\r\nباب هيجدهم خال روى او . لباس وى . فتح بلاد شرك بوسيلهء او . مهدى چهل ساله است « 1 »\r\nهمه را طبرانى در معجم كبير نقل كرده .\r\n\r\nباب نوزدهم دندان مهدى\r\n« 2 » حافظ ابو نعيم در عوالى آورده است .\r\n\r\nباب بيستم فتح قسطنطنيه بدست مهدى\r\n« 3 » ابو نعيم نقل كرده و گفته است بىشك اين فاتح مهدى موعود است .\r\n\r\nباب بيست و يكم ظهور مهدى بعد از پادشاهان ظالم است\r\n« 4 » ابو نعيم در فوائد و طبرانى در معجم اكبر آن را روايت كرده است .\r\n\r\nباب بيست و دوم مهدى ( ع ) پيشواى صالح است\r\n« 5 » حافظ ابو نعيم اصفهانى آورده است .\r\n\r\nباب بيست و سوم تنعّم امت اسلام در عصر مهدى .\r\n« 6 »\r\n\r\n\r\n","description":"","footnote":"\r\n( 1 ) در صفحه 293 گذشت\r\n( 2 ) در صفحه 299 گذشت .\r\n( 3 ) در صفحه 299 گذشت .\r\n( 4 ) در صفحه 299 گذشت .\r\n( 5 ) در صفحه 297 گذشت .\r\n( 6 ) در صفحه 297 گذشت .\r\n","page_name":" 318 ","page_number":326},
  {"content":"\r\n\r\n\r\nباب بيست و چهارم مهدى خليفة اللَّه است .\r\n« 1 »\r\n\r\nباب بيست و پنجم در اينكه مهدى ( ع ) از زمان غيبتش تا كنون زنده و باقى است و هيچ گونه اشكالى در بودنش نيست\r\nبدليل حيات عيسى و خضر و الياس از اولياء اللَّه و زنده بودن دجال و شيطان از دشمنان خداوند ، چه اين عده باستناد كتاب و سنت تا كنون زنده ميباشند . اهل حديث در اين مورد اتفاق دارند . ولى بودن مهدى را منكرند ! آنها از دو نظر وجود مهدى را انكار كرده‌اند يكى به علت طول زمان غيبتش و ديگرى بودن وى در سرداب ، بدون اينكه كسى آب و غذائى براى او بياورد . و ميگويند كه اين عادتا محال است .\r\n\r\nدليل زنده بودن مهدى موعود ( ع )\r\nسپس مؤلف كتاب مذكور محمد بن يوسف بن محمد گنجى شافعى ميگويد :\r\nبا امداد الهى در حل اين مشكل ميگوئيم : دليل زنده بودن عيسى عليه السّلام از قرآن آيهء شريفه  وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ  « 2 » يعنى : تمام اهل كتاب پيش از مرگ عيسى و قبل از روز قيامت بوى ايمان مىآورند و او بر آنها گواه مىباشد ، در صورتى كه همه ميدانيم كه نصارى و اهل كتاب از موقع نزول اين آيه تا كنون ايمان به او نياورده‌اند . پس ناچار بايد كه در آخر الزمان باشد و از اخبار پيغمبر ( سنت ) يكى اينكه مسلم در صحيح ضمن حديث مفصلى در بارهء خروج دجال ميگويد : پيغمبر فرمود : . . . پس عيسى بن مريم در مشرق دمشق جنب منارهء سفيد ما بين « مهروده » در حالى كه دو دست خود را\r\n\r\n\r\n","description":"","footnote":"\r\n( 1 ) صفحه 218\r\n( 2 ) نساء 157\r\n","page_name":" 319 ","page_number":327},
  {"content":"\r\n\r\nروى شانهء دو فرشته نهاده فرود مىآيد و قبلا نيز گذشت كه پيغمبر فرمود : چگونه خواهيد بود وقتى كه عيسى بن مريم در ميان شما فرود مىآيد و امام شما نيز ميان شما باشد ؟ . . . و در بارهء خضر و الياس نيز محمد بن جرير طبرى ميگويد : آنها در زمين ميگردند .\r\nو نيز مسلم در كتاب « صحيح » از ابو سعيد خدرى نقل مىكند كه پيغمبر صلى اللَّه عليه و آله ضمن حديثى طولانى كه در بارهء دجال براى ما بيان ميكرد فرمود : او قدم بكوچه‌هاى مدينه نميگذارد . بلكه بشوره زارى نزديك مدينه روى مىآورد . در آن موقع مردى كه بهترين خلق است بسوى او ميرود و ميگويد : ميدانم كه تو همان دجال هستى كه پيغمبر صلى اللَّه عليه و آله بما خبر داده است ! دجال بمردم ميگويد : اگر من اين مرد را كشتم سپس زنده كردم آيا باز در حقانيت من ترديد خواهيد كرد ؟ مردم ميگويند : نه ! آنگاه آن مرد را ميكشد و سپس زنده ميگرداند . چون آن مرد ( در ظاهر و به نظر مردم ) زنده مىشود ، ميگويد به خدا سوگند من در شناختن تو از خودت بيناترم ( يعنى تو را ساحرى بيش نميدانم ) دجال دوباره آهنگ كشتن او مىكند ولى كارى از پيش نميبرد .\r\nابو اسحق ابراهيم بن سعد گفته است : گويند اين مرد ( كه دجال به ظاهر او را ميكشد ) خضر پيغمبر است . روايت مذكور را عينا مسلم در صحيح خود آورده است .\r\nو دليل بر زنده بودن دجال روايت « تميم دارى » است كه حديثى حسن و صحيح « 1 » مىباشد و مسلم در صحيح خود آورده و گفته است ؟ اين روايت صريح در زنده\r\n\r\n\r\n","description":"","footnote":"\r\n( 1 ) اگر راويان حديث دوازده امامى باشند و يكى از امامان آنها را به عدالت ستوده باشد حديث آنها « صحيح » است ، و اگر درست تعديل نشده باشند يا مدحى در بارهء همه يا برخى از آنان نرسيده ولى عدهء ديگر به عدالت ستوده شده‌اند آن حديث را « حسن » و چنانچه مدح و ذم تمام راويان يا بعضى از آنها معلوم نباشد حديث را « قوى » و در صورتى كه همه يا برخى از راويان دوازده امامى نباشند ولى عدالت همگى محرز باشد ، حديث را « موثّق » گويند و اگر هيچ يك اين چهار قسم نبود . خبر « ضعيف » است . ضمنا اگر علما به مضمون روايت عمل كنند و مشهور شود ، « مقبول » و اگر تمام افراد راويان در حديث ذكر شوند « مسند » و چنانچه از سلسلهء سند يكنفر يا بيشتر افتاده باشد « معلّق » و هر گاه از آخر آن يك تن يا بيشتر مذكور نباشد « مرسل » است . و اگر از وسط يكنفر حذف شود « منقطع » و چنانچه بيشتر باشد « معضل » و اگر هر راوى را با لفظ « از » و به عربى « عن » ذكر كنند حديث « معنعن » و اگر نام معصوم نبرده باشد حديث « مضمر » و اگر سلسلهء سند كوتاه باشد « عالى » است .\r\n","page_name":" 320 ","page_number":328},
  {"content":"\r\n\r\nبودن دجال است .\r\nو دليل بر وجود شيطان آيات قرآن مجيد است مانند اين آيه :    قالَ رَبِّ فَأَنْظِرْنِي إِلى يَوْمِ يُبْعَثُونَ . قالَ فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ    « 1 » يعنى : شيطان ( پس از سرپيچى از فرمان خداوند و غضب پروردگار نسبت بوى ) گفت خداوندا ! به من مهلت ده تا روزى كه بندگانت برانگيخته شوند . خدا فرمود : تو از جملهء مهلت داده‌شدگانى تا روز و موقع معلومى .\r\n\r\nدليل عقل و نقلى بر وجود امام زمان ( ع )\r\nو دليل بودن مهدى موعود . از قرآن مجيد آيهء شريفهء  لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  است « 2 » . سعيد بن جبير روايت كرده كه مقصود مهدى است كه از عترت فاطمه ( ع ) مىباشد . و كسى كه گفته است مقصود عيسى است مطابق آنچه گفتيم با هم منافات ندارد . مقاتل بن سليمان و مفسرين پيروان او گفته‌اند :\r\nمقصود خداوند از آيهء  وَ إِنَّهُ لَعِلْمٌ لِلسَّاعَةِ  « 3 » » مهدى آخر الزمان است كه بعد از ظهور او علائم روز قيامت آشكار مىشود .\r\nو پاسخ كسى كه از راه طول زمان غيبت ، منكر مهدى عليه السّلام شده ، به دو گونه\r\n\r\n\r\n","description":"","footnote":"\r\n( 1 ) حجر 36\r\n( 2 ) در صفحه 256 گذشت\r\n( 3 ) زخرف - 61\r\n","page_name":" 321 ","page_number":329},
  {"content":"\r\n\r\nاست : يكى نقلى و ديگرى عقلى . در جواب نقلى گوئيم از روايات گذشته دانستيم كه سه نفر در آخر الزمان خواهند آمد و هيچ كدام جز مهدى پيشوا نيست . زيرا وى امام مردم است و عيسى پشت سر او نماز ميگذارد و سومى كه دجال است ، و بودنش نزد اهل حديث ( از شيعه و سنى ) مسلم مىباشد .\r\nو اما جواب عقلى ، ميگوئيم : بودن اينان در طول اين مدت از دو حال بيرون نيست : يا بودن آنها مقدور خداوند هست ، و يا محال مىباشد ، و مقدور خدا نيست كه آنها را در اين مدت طولانى زنده نگاه دارد . قسم دوم باطل است . زيرا خداوندى كه مخلوقات را از نيستى بهستى آورده و بعد فانى ميگرداند و بعد از فنا دوباره به صورت نخست برميگرداند . البته نگاه داشتن آنها در حيطهء قدرت او خواهد بود . و در اين صورت كه بودن آنها مقدور خداوند است از دو حال بيرون نيست ، يا بودن آنها به اختيار خداست و يا بميل مردم مىباشد . بديهى است كه بسته بميل مردم نيست ، زيرا اگر مردم چنين قدرتى داشته باشند ، براى يكى از ما ممكن بود كه خود يا فرزندمان هميشه زنده بمانيم . در صورتى كه ميدانيم اين معنى براى ما حاصل نميشود و از قدرت ما خارج است .\r\nپس ناچار بايد بگوئيم بقاى آنها در طول اين مدت به اختيار ذات مقدس الهى است .\r\nو نيز بودن آنها از دو حال بيرون نيست . يا علتى دارد و يا بدون علت است .\r\nاگر بدون علت باشد بىحكمت خواهد بود ، و چيزى كه حكمت ندارد داخل افعال الهى نميباشد . پس ناچار بايد بقاى آنها بواسطه علتى باشد كه حكمت الهى اقتضا دارد . دليل بقاى عيسى را در تفسير آيهء  وَ إِنْ مِنْ أَهْلِ الْكِتابِ  . . . بيان داشتيم و در خصوص بقاى دجال لعين ميگوئيم : علائم او را كه پيغمبر صلّى اللَّه عليه و آله فرموده : مردى است يك چشم و كوهى از غذا در همه جا با وى است . تا كنون واقع نشده ، پس ناچار بايد آمدن وى ، در آخر الزمان باشد .\r\nو دليل بر وجود امام مهدى عليه السّلام ميگوئيم : از موقعى كه غيبت فرموده تا كنون آن طور كه اخبار مژده داده است ، زمين پر از عدل و داد نشده بنا بر اين بايد\r\n\r\n","description":"","footnote":"","page_name":" 322 ","page_number":330},
  {"content":"\r\n\r\nاين علائم در آخر الزمان ظاهر گردد . اين بود آنچه باعث بقاى عيسى و مهدى ( عليهما السّلام ) و دجال عليه اللعنه شده است . پس وقتى كه عيسى و دجال زنده ميباشند و محدثين اهل تسنن هم آن را قبول دارند ، چه مانعى دارد مهدى كه يادگار پيغمبر اسلام و نماينده اوست هم به اختيار و قدرت الهى زنده باشد ؟ على هذا بودن وى از آن دو اوليتر است . زيرا بقاى مهدى كه امام آخر الزمان است و زمين را پر از عدل و داد مىكند ، شايد مصلحتى براى مكلفين داشته باشد و از ناحيهء خداوند نسبت ببندگانش لطف باشد « 1 » .\r\nوجود و خروج دجال هر چند موجب فساد عقيدهء مردم مىشود ، چه وى ادعاى خدائى مىكند و مردم را بقتل مىرساند ليكن بقاى او خود امتحانى است كه طى آن ديندار و گناهكار و مصلح و مفسد از هم تميز داده ميشوند .\r\nهمچنين بقاء عيسى تا كنون و آشكار شدن وى در آخر الزمان ، خود باعث ايمان آوردن اهل كتاب و تصديق خاتميت پيغمبر اسلام است . ايمان مؤمنين را تحكيم و ادعاى امام را نزد منكرين تصديق مىكند . بدليل اينكه پشت سر حضرت نماز ميگذارد و او را يارى مىكند و مردم را بدين اسلام دعوت مينمايد پس بقاى مهدى عليه السّلام اصل و آمدن عيسى و خروج دجال فرع آن مىباشد . . .\r\nو پاسخ كسانى كه از راه بودن وى در سرداب ، منكر وجود او شده‌اند نيز به دو گونه است : يكى اينكه ( بعقيده محدثين ) عيسى عليه السّلام نيز در آسمان است ، بدون اينكه در روايتى وارد شده باشد كه كسى آب و نان براى او ميبرد ، در حالى كه او هم مانند مهدى عليه السّلام بشر است ! وقتى كه بودن وى بدين گونه در آسمان نزد منكرين مسلم باشد ، بودن مهدى در سرداب نيز اشكال ندارد ! اگر بگوئى : عيسى عليه السّلام را خداوند از خزانهء غيبش غذا ميدهد .\r\nميگويم : اگر خداوند مهدى را نيز از خزانهء غيبش غذا دهد ، خزانهء او\r\n\r\n\r\n","description":"","footnote":"\r\n( 1 ) معنى لطف در يكى از پاورقىهاى باب هفدهم معلوم ميگردد .\r\n","page_name":" 323 ","page_number":331},
  {"content":"\r\n\r\nخالى نخواهد شد ! اگر بگوئى : عيسى ( بواسطهء عروج به آسمان ) از طبيعت بشرى خارج شده ( يعنى محتاج بخورد و خوراك نيست ) و با مهدى فرق دارد .\r\nميگويم : اين درست نيست ، زيرا خداوند در بارهء اشرف مخلوقات ميفرمايد :\r\n قُلْ إِنَّما أَنَا بَشَرٌ مِثْلُكُمْ يُوحى إِلَيَّ  « 1 » يعنى پيغمبر ! بگو من نيز بشرى مانند شما هستم با اين فرق كه به من وحى مىشود .\r\nاگر بگوئى : اين طبيعت ثانوى را عيسى در عالم بالا پيدا كرده .\r\nميگويم : اين ادعا محتاج باثبات است و دليلى بر اثبات ندارد . . . « 2 »\r\nمؤلف : ابن اثير در كتاب « جامع الاصول » از چند كتاب صحيح اهل تسنن از ابو هريره و جابر بن عبد اللَّه انصارى و عبد اللَّه مسعود و على ( ع ) و ام سلمه و ابو سعيد خدرى و ابو اسحق ، ده روايت معتبر در باره ظهور مهدى و نام و اوصافش و نماز گزاردن عيسى در پشت سر او ، ذكر كرده كه ما براى رعايت اختصار از نقل آن خوددارى مىكنيم .\r\nثعلبى در تفسير ( حمعسق ) با سند خود از پيغمبر روايت كرده كه فرمود : « سين » سنا و رفعت امر مهدى است و « ق » قوت عيسى در موقع آمدن از آسمان است كه نصاراى متمرد را ميكشد و كنيسه‌ها را ويران مىكند ! و هم ثعلبى از پيغمبر روايت نموده كه فرمود : مهدى اصحاب كهف را ميخواند و خداوند آنها را زنده ميگرداند . آنگاه دوباره بخواب ميروند و ديگر تا روز قيامت\r\n\r\n\r\n","description":"","footnote":"\r\n( 1 ) كهف آيهء - 110\r\n( 2 ) در اينجا علامهء مجلسى ( ره ) قسمتى از احاديث گذشته را بنقل كشف الغمه از محمد بن طلحه شافى از گروهى از دانشمندان اهلسنت ، مانند : ابو داود ، ترمذى ، قاضى حسين بن مسعود بغوى ، محمد بن اسماعيل بخارى ، ثعلبى و مسلم و او از كتاب طرائف سيد بن طاوس نقل از مناقب ابن مغازلى شافعى بطرق مختلف از پيغمبر ( ص ) نقل مىكند كه براى تسهيل مطالعه خوانندگان و عدم تكرار از ترجمه آن خوددارى كرديم .\r\n","page_name":" 324 ","page_number":332},
  {"content":"\r\n\r\nبيدار نميشوند .\r\nمؤلف : سيد بن طاوس « 1 » از كتاب جمع بين صحاح ششگانهء اهلسنت و هم از كتاب\r\n\r\n\r\n","description":"","footnote":"\r\n( 1 ) در ميان دانشمندان شيعه چهار نفر مشهور به « ابن طاوس » ميباشند . خاندان آنها از بزرگترين خاندان علمى شيعه است و جز اينان فقهاء و محدثين و متكلمين و ادباى ديگرى هم از ميان آنان برخاسته و آثار ذى قيمتى بيادگار گذارده‌اند .\r\nنخست سيد عظيم الشأن رضى الدين على بن موسى بن جعفر بن طاوس حسنى حسينى متوفى بسال 664 كه مفخر اين دودمان و از پارساترين دانشمندان عاليقدر ماست . علامهء حلّى در كتاب « منهاج الصلاح » فرموده است : « او را از تمام دانشمندان عصر عابدتر ديدم » كتاب « كشف المحجة » « طرائف » « مصباح الزائر » « لهوف » « سعد السعود » « مهج الدعوات » « اقبال » « جمال الأسبوع » از تصنيفات اوست .\r\nدوم - برادر وى جمال الدين احمد بن موسى متوفى در سنهء 673 ، فقيهى بزرگ و محدثى بلند پايه و استاد علامهء حلى است قريب هشتاد جلد تصنيفات نفيس و گرانمايه دارد . مانند « البشرى » در فقه در شش جلد و « الملاذ » چهار مجلد نيز در فقه و « شواهد القرآن » .\r\nسوم - فرزند او غياث الدين سيد عبد الكريم بن احمد بن موسى متوفى بسال 693 علامه نورى در خاتمهء مستدرك مينويسد : وى نادرهء زمان و اعجوبهء روزگار بود . در تمام علوم عصر دست داشته و در عبادت گوى سبقت از همه كس ربوده و همانند ساير دانشمندان خاندان خود بسيار خوش رفتار و نيكو سخن و مردم دار بوده است . در ذكاوت و استعداد سرشار و حافظهء قوى در عصر خود نظير نداشته بطورى كه در يازده سالگى باندك زمانى قرآن مجيد را حفظ نمود .\r\nكتاب « الشمل المنظوم » و كتاب « فرحة الغريّ » از جملهء تصنيفات اوست .\r\nچهارم - رضى الدين على بن رضى الدين على بن موسى مؤلف كتاب « زوائد الفوائد » كه علامهء مجلسى روايت مشهور فضيلت نوزدهم ماه ربيع الاول را از آن نقل مىكند .\r\nبايد دانست كه اينان همه از جانب مادر نوادهء شيخ طوسى پيشواى مجتهدين شيعه هستند زيرا جعفر جد رضى الدين اول داماد شيخ طوسى عليه الرحمه بوده است . بعلاوه مادر سيد رضى الدين و جمال الدين نيز دختر فقيه مشهور ورّام ابن ابى فراس مؤلف كتاب « مجموعه ورّام » است و بدين گونه اين خاندان اصيل از لحاظ حسب و نسب از جانب پدر و مادر امتيازى مخصوص دارند .\r\n","page_name":" 325 ","page_number":333},
  {"content":"\r\n\r\nفردوس و مناقب ابن مغازلى و مصابيح ابو محمد حسين بن مسعود فرّاء ، بسيارى از روايات گذشته را نقل كرده است ، و سپس ميگويد : يكى از علماى شيعه كتابى بنام « كشف المخفى في مناقب المهدى » تصنيف كرده كه بدست من رسيده و يك صد و ده روايت بهتر از آنچه نقل كرديم از طرق محدثين و علماى مذاهب چهارگانه اهل تسنن آورده است ، كه بملاحظه اختصار و رعايت حال خوانندگان از نقل آن نيز خوددارى نموديم ، چه برخى از روايات گذشته كه نقل كرديم خواننده را از تفصيل بيشتر بىنياز مىكند و همانها براى اهل انصاف و عقل سليم ، كافى خواهد بود .\r\nدر اين جا فقط اسامى دانشمندانى كه يك صد و ده حديث مزبور را در كتب خود آورده‌اند مىآوريم تا اهل توفيق با تحقيق از مظانّ آن مستحضر گردند :\r\n* * * نام مؤلّف / نام كتاب / عدد احاديث بخارى / در كتاب صحيح / 3 حديث مسلم / در كتاب صحيح / 11 حديث حميدى / در كتاب جمع بين صحيحين / 2 حديث زيد بن معاويهء عبدرى / در كتاب جمع بين صحاح سته / 11 حديث عبد العزيز عكبرى / در كتاب فضائل الصحابه / 7 حديث ثعلبى / در كتاب تفسير / 5 حديث ابن قتيبه / در كتاب غريب الحديث / 6 حديث ابن شيرويه ديلمى / الفردوس / 4 حديث حافظ ابو الحسن دارقطنى / مسند فاطمه ( ع ) / 6 حديث حافظ ابو الحسن دارقطنى / مسند على عليه السّلام / 3 حديث كسائى / المبتداء / 2 حديث حسين بن مسعود فراء / المصابيح / 5 حديث\r\n\r\n","description":"","footnote":"","page_name":" 326 ","page_number":334},
  {"content":"\r\n\r\nنام مؤلف / نام كتاب / عدد احاديث ابو الحسن منادرى / الملاحم / 34 حديث حافظ ابن مطيق / از كتاب وى / 3 حديث محمد بن اسماعيل فرغانى / الرعاية لاهل الرواية / 3 حديث حميدى ( نامبرده ) / خبر سطيح / 2 حديث يوسف بن عبد البر نميرى / استيعاب / 2 حديث\r\n\r\nگفتار سيد بن طاوس\r\nسيد بن طاوس سپس ميگويد : جلد دوم سنن ابن ماجهء قزوينى را كه تاريخ كتابت آن سنهء 300 هجرى يعنى زمان مؤلف است ما بدست آورده‌ايم . در كتاب نامبرده روايات بسيارى در بارهء ملاحم ( پيشينىها ) منجمله هفت حديث در باب ( ظهور مهدى ) با سلسلهء سند نقل كرده است كه وى از فرزندان فاطمه ( ع ) است و زمين را پر از عدل مىكند چنان كه پر از ظلم شده باشد .\r\nو هم سيد بزرگوار مزبور ميگويد : كتابى ديگر بنام ( المقتص على محدث الاعوام لبناء ملاحم غابر الايام ) تلخيص ابو الحسين احمد بن جعفر بن محمد منادرى بدست آوردم كه در زمان مؤلفش نوشته شده . در آخر آن نسخه نوشته بود :\r\n« در سنهء 330 از تأليف آن فراغت حاصل شد » در آن كتاب هيجده روايت با سند از پيغمبر در بارهء قيام و ظهور حتمى مهدى عليه السّلام و اوصاف آن حضرت و اين كه او از اولاد فاطمه زهراء ( ع ) دختر پيغمبر است و او زمين را پر از عدل مىكند ، نقل كرده است .\r\nسپس سيد بن طاوس چهل حديثى را كه حافظ ابو نعيم اصفهانى در توصيف مهدى موعود جمع آورى نموده و ما از ( كشف الغمه ) نقل كرديم ، آورده آنگاه فرموده است : احاديث راجع بمهدى كه دانشمندان اهل تسنن روايت كرده‌اند يك صد و پنجاه و شش حديث است\r\n\r\n","description":"","footnote":"","page_name":" 327 ","page_number":335},
  {"content":"\r\n\r\nو آنچه شيعه در اين باره نقل كرده‌اند : بايد در چند جلد تدوين شود « 1 » محمد بن طلحه شافعى حديث « اسمه اسمى و اسم ابيه اسم ابى » را از صحيح ابو داود نقل مىكند و سپس ميگويد : « اگر گفته شود ، اسم پدر مهدى ( ع ) با نام پدر پيغمبر تطبيق نميكند ؟ سپس با دو مقدمه جواب داده و ميگويد : اول اينكه رميان عرب لفظ « پدر » ( أب ) بجاى « جد » استعمال مىشود مثل اينكه خدا در قرآن ميفرمايد :  مِلَّةَ أَبِيكُمْ إِبْراهِيمَ  و از زبان يوسف حكايت مىكند كه گفت «  وَ اتَّبَعْتُ مِلَّةَ آبائِي إِبْراهِيمَ  » . و در حديث است كه شب معراج ، جبرئيل بپيغمبر ( ص ) گفت : اين پدر تو ابراهيم است .\r\nدوم اينكه كلمه « اسم » به كنيه و صفت هم اطلاق مىشود . چنان كه بخارى و مسلم روايت كرده‌اند كه پيغمبر نام على ( ع ) را ابو تراب گذاشت و هيچ اسمى را هم به مثل ابو تراب دوست نميداشت ! بنا بر اين چون حجت غائب از اولاد امام حسين عليه السّلام است پيغمبر با اين جمله مختصر اشاره به اين معنى كرده است . زيرا كنيهء امام حسين ( ابو عبد اللَّه ) و اسم پدر پيغمبر هم ( عبد اللَّه ) بوده است » .\r\nمؤلف : يكى از علماى معاصر توجيه ديگرى نموده و گفته است : كنيه امام حسن عسكرى ابو محمد و عبد اللَّه پدر پيغمبر هم ابو محمد بوده است و كنيه هم داخل در عنوان « اسم » است .\r\nولى ظاهر اينست كه « ابى » تصحيف « ابنى » است « 2 »\r\n\r\n\r\n","description":"","footnote":"\r\n( 1 ) نگاه كنيد به باب بيست و يكم همين كتاب و پاورقى ما در بارهء شخصيت وكلاى حضرت و پاسخ ياوه‌سرائيهاى احمد كسروى در كتاب ( شيعيگرى ) يا ( بخوانيد و داورى كنيد )\r\n( 2 ) در پاورقى صفحه 123 به تفصيل در اين باره سخن گفتيم ، گويا قسمت اخير آن كه از محدث نورى نقل كرديم ، عينا سخن علامهء مجلسى است . ولى اين چند سطر را ما در چاپ نخست ترجمه نكرده بوديم ، لذا در آنجا از نجم الثاقب نقل كرديم . اينك براى اينكه گفته مؤلف هم عينا ترجمه شود در متن هم آمده است و خوشوقتيم كه نظر ما با نظريهء مؤلف مطابق در آمده و اين روايت بفرض اينكه درست باشد جمله ( اسم ابيه اسم ابى ) در اصل ( اسم ابيه اسم ابنى ) بوده ، چون پيغمبر ميدانسته كه بعضى از سادات اولاد امام حسن مانند محمد بن عبد اللَّه محض نفس الزكيه را مردم مهدى ميدانند ، قبلا فرموده كه نام پدر مهدى ، مثل نام فرزندم ( حسن ) است ! .\r\n","page_name":" 328 ","page_number":336},
  {"content":"\r\n\r\nعلماى ما به « تواتر » نقل كرده‌اند كه ولادت مهدى عليه السّلام . بطور پنهانى بوده .\r\nزيرا روايات راجع بسلطنت و دولت او و غلبهء وى بر همهء كشورها و تمام مردم و شهرها ، براى عموم روشن و بدين سبب ولادت او توأم با خطر و ترس بوده ، مانند ولادت حضرت ابراهيم و موسى عليهما السّلام .\r\nاين معنى را شيعيان از راه ارتباط و اتصال بپدران آن حضرت ميدانستند . چه هر كس با قومى معاشر باشد از ديگران آشناتر باحوال و اسرار آنهاست ، همچنان كه اصحاب شافعى از ساير علماى مذاهب چهارگانهء اهلسنت آشناتر به حال او هستند . بعلاوه امام زمان را بسيارى از اصحاب پدرش امام حسن عسكرى عليه السّلام ديده و از وى اخبار و احكام روايت كرده‌اند .\r\nاز اين گذشته حضرت وكلائى داشته كه اسم و نسب و وطن آنها معلوم و معروف بوده و آنها معجزات و كرامات و جواب مسائل مشكله و بسيارى از اخبار غيبيه را كه آن حضرت از جدش پيغمبر روايت نموده ، نقل كرده‌اند . يكى از آنها عثمان بن سعيد عمرى است كه در قطقطان واقع در سمت غربى بغداد مدفون مىباشد . و ديگر فرزندش ابو جعفر محمد بن عثمان و ديگر ابو القاسم حسين بن روح نوبختى و چهارمى على بن محمد سيمرى رضى اللَّه عنهم است .\r\nنصر بن على جهضمى « 1 » بروايت علماى چهار مذهب اهل تسنن ، احوال چهار نفر مذكور و اسامى آنها را و اينكه هر چهار نفر از وكلاى مهدى ( ع ) بوده‌اند ذكر نموده است .\r\n\r\n\r\n","description":"","footnote":"\r\n( 1 ) نصر بن على جهضمى از علماى بزرگ و موثق اهل تسنن و استاد بخارى و مسلم است كه پيشواى محدثين سنيان بوده‌اند - خطيب بغدادى در تاريخ خود از وى مدح بليغ نموده .\r\nكتاب ( تاريخ مواليد ائمه ) از تأليفات اوست شخصا از اهل بصره بوده و در روزگار متوكل صدمات زياد ديده ، روزى از على بن جعفر روايت كرد كه وى از برادرش موسى كاظم ( ع ) امام هفتم شيعيان روايت نمود كه آن حضرت از پدرش امام جعفر صادق و آن حضرت از پدرش امام محمد باقر و آن حضرت از پدرش على بن الحسين و آن حضرت از پدرش حسين بن على و آن حضرت از پدرش امير مؤمنان عليهم السّلام روايت كرد كه پيغمبر ( ع ) فرمود : آن حضرت دست حسن و حسين را گرفت و فرمود :\r\nمن أحبّني و احبّ هذين و اباهما و امّهما كان معى في درجتى يوم القيامة\r\n. يعنى : هر كس من و اين دو فرزندم و پدر و مادر آنها را دوست بدارد روز قيامت در درجه من خواهند بود .\r\nچون اين خبر بمتوكل رسيد ، دستور داد هزار تازيانه به او بزنند ! ! جعفر بن الواحد وساطت كرد و گفت : وى از اهل تسنن است ، وقتى معلوم شد شيعه نيست او را رها كردند - در سال 250 هجرى وفات يافت ( نجم الثاقب باب چهارم - الكنى و الالقاب ج 2 )\r\n","page_name":" 329 ","page_number":337},
  {"content":"\r\n\r\nبعد از غيبت صغرى نيز بسيارى از شيعيان و غيرهم آن حضرت را ملاقات كرده و از معجزات و كراماتى كه بدست آن حضرت بوقوع پيوسته فهميده‌اند كه او همان مهدى موعود است .\r\nپس اگر امروز از نظر نوع شيعيان و دوستانش غائب است ، منافات ندارد كه عده‌اى از آنها حضرتش را به‌بينند و از گفتار و كردارش بهره‌مند گردند و در عين حال از مردم پوشيده دارند ، چنان كه اين معنى در بارهء جماعتى از پيغمبران و اوصياء و پادشاهان و اولياء حق ، جريان داشته كه مصالح دينى ايجاب مينمود آنها مدتى غائب گردند .\r\nكسانى كه وجود مهدى موعود عليه السّلام را از راه استبعاد طول عمر شريف آن حضرت انكار ميكنند ، افرادى هستند كه جاهل بقدرت الهى و اخبار حضرت رسالت پناهى و اهل بيت عصمت ميباشند ، و گر نه چگونه مىشود آن را انكار كرد با اينكه طول عمر عده‌اى از پيغمبران و غير هم كه همه از معمرين بوده‌اند ، در روايات متواتر « 1 »\r\n\r\n\r\n","description":"","footnote":"\r\n( 1 ) حديث « متواتر » آنست كه سلسلهء راويان آن در هر طبقه به حدى برسند كه از عدم توطئه و سازش آنها بر دروغ گفتن اطمينان حاصل گردد ، و عكس آن « خبر واحد » است . حديث متواتر مفيد علم و يقين ولى خبر واحد فقط مفيد ظنّ و گمان است .\r\nخبر « مستفيض » حديثى است كه در هر مرتبه بيش از سه تن آن را روايت كرده باشند ، و خبر « مشهور » هم ميگويند .\r\n","page_name":" 330 ","page_number":338},
  {"content":"\r\n\r\nبما رسيده است وقتى خضر عليه السّلام با سالها عمر كه نه پيغمبر و نه حافظ دينى است و نه بودنش در بقاء تكليف لطف است ، و فقط بندهء صالح پروردگار مىباشد ، تا كنون زنده است ، چگونه طول عمر مهدى عليه السّلام را كه حافظ دين جدش مىباشد و بقاء تكليف بسته بوجود اوست ميتوان مستبعد شمرد ؟ مضافا باينكه نفعى كه در حال غيبت و ايام ظهور امام زمان ( ع ) عائد مردم مىشود ، بيشتر از نفعى است كه مردم از وجود خضر ، مىبرند .\r\nبعلاوه كسى كه مطابق صريح قرآن مجيد معتقد بداستان اصحاب كهف است كه سيصد و نه سال خوابيدند و با اين وصف بدون اينكه آب و نان داشته باشند زنده ماندند و تا زمان پيغمبر صلى اللَّه عليه و آله نيز باقى بودند چنان كه ثعلبى روايت كرده كه حضرت عده‌اى از اصحاب را فرستادند تا به آنها سلام كنند ، چطور طول عمر مهدى عليه السّلام را مستبعد ميداند ؟ ! ! ابو حاتم سيستانى كه از اعيان علماى اهل سنت مىباشد كتابى تصنيف نموده بنام « المعمّرون » و بسيارى از مردان طويل العمر را نام برده . در اينجا سيد بن طاوس عليه الرحمه شرح مفصلى در اين باره بيان مىكند كه چون از موضوع كتاب ما خارج است از ذكر آن در ميگذريم .\r\nدر كتاب كفاية الاثر « 1 » باسناد گذشته در باب رواياتى كه دليل بر\r\n\r\n\r\n","description":"","footnote":"\r\n( 1 ) علامهء مجلسى ( ره ) در مقدمات جلد اول بحار مينويسد : « اين كتاب تأليف على بن محمد خزّاز رازى قمى است . مانند اين كتاب شريف در امامت نوشته نشده و خود بهترين دليل بر فضل و وثاقت و ديانت مؤلف آنست . علامهء حلّى در خلاصه » نوشته است : خزاز رازى از ثقات دانشمندان ماست و هم فقيهى سرشناس بوده است . ابن شهر آشوب در « معالم العلماء » ميگويد : او راست كتبى چند در كلام و فقه ، مانند : « كفايه » و « تنبيه الخاطر » .\r\n","page_name":" 331 ","page_number":339},
  {"content":"\r\n\r\nاثبات امامت دوازده امام است از محمد بن حنفيه « 1 » از امير المؤمنين ( ع ) از پيغمبر اكرم صلى اللَّه عليه و آله روايت نموده كه فرمود : يا على تو از من و من از توأم تو برادر و وزير منى . چون من رحلت كنم در سينه‌هاى قومى كينه‌هائى نسبت به تو پديد مىآيد ، و به زودى بعد از من آشوبى سخت بوقوع مىپيوندد كه دامن همه را خواهد گرفت و اين بوقت فقدان پنجمين امام از اولاد امام هفتم از نسل تو خواهد بود و اهل زمين و آسمان در فقدانش محزون گردند .\r\nدر آن هنگام چه بسيار مرد و زن مؤمنى كه متأسف و دردمند و حيران ميباشند ! آنگاه حضرت سر مبارك به زير افكند و لحظه‌اى بعد سر برداشت و فرمود : پدر و مادرم فداى كسى كه همنام و شبيه من و موسى بن عمران است . او لباسى از نور مىپوشد كه با شعاع قدس ميدرخشد . بر آنها كه در غيبت او بيقرارند تأسف دارم كه صدائى را از دور مىشنوند كه براى مؤمنين رحمت و براى منافقين عذاب است .\r\nامير المؤمنين فرمود : عرضكردم يا رسول اللَّه ! آن صدا چيست ؟ فرمود :\r\nسه صدا در ماه رجب شنيده مىشود : صداى نخست  أَلا لَعْنَةُ اللَّهِ عَلَى الظَّالِمِينَ  و صداى دوم\r\nازفت الآزفة\r\nيعنى قيامت نزديك گرديد ! و صداى سوم بطور آشكار شخصى را نزديك خورشيد مىبينند كه ميگويد : اى اهل عالم آگاه باشيد ! خداوند مهدى فرزند حسن بن على بن ابى طالب را برانگيخت ، و روز مرگ ستمگران فرا رسيد ! در آن وقت مهدى ظهور مىكند و خداوند دلهاى دوستانش را شاد ميگرداند و عقده‌هاى دلشان را بر طرف ميسازد .\r\nعرضكردم : يا رسول اللَّه ! بعد از من چند امام خواهد آمد ؟ فرمود : بعد از فرزندت حسين نه امام مىآيد و نهمى قائم آنهاست .\r\n\r\n\r\n","description":"","footnote":"\r\n( 1 ) فرزند امير المؤمنين على بن ابى طالب عليه السّلام است .\r\n","page_name":" 332 ","page_number":340},
  {"content":"\r\n\r\n\r\nباب هفتم رواياتى كه از حضرت امير المؤمنين على عليه السّلام در بارهء مهدى موعود ( ع ) رسيده است\r\nشيخ صدوق ( ره ) در كمال الدين بسند خود از عبد العظيم حسنى « 1 » از امام على النقى بنقل از پدران عاليقدرش از حضرت امير المؤمنين عليه السّلام روايت نموده كه فرمود :\r\nقائم ما غيبتى طولانى خواهد داشت ، شيعيان را چنان مىبينم كه براى پيدا كردن او دشت و دمن را زير پا گذارند و او را پيدا نكنند ! بدانيد آنها كه در غيبت وى در دين خود ثابت بمانند و از طول مدت غيبتش منكرش نشوند ، روز قيامت با من خواهند بود .\r\nآنگاه فرمود : چون قائم ما ظهور كند بيعت هيچ كس در گردن وى نميباشد . از اين رو ولادتش پوشيده خواهد ماند و خودش از نظرها پنهان مىشود .\r\n\r\n\r\n","description":"","footnote":"\r\n( 1 ) شاهزاده واجب التعظيم حضرت عبد العظيم حسنى مدفون در شهر رى تهران با چهار واسطه به حضرت امام حسن مجتبى سبط اكبر رسول خدا ( ص ) مىپيوندد .\r\nبه اين شرح - عبد العظيم بن عبد اللَّه بن على بن حسن بن زيد بن الحسن بن على بن ابى طالب ( ع ) ، از علما و محدثين عاليقدر و از شاگردان امام محمد تقى و امام على النقى عليهما السّلام است ، كتاب « يوم و ليله » در آداب دينى شبانه و روزى از تأليفات اوست كه اخبار آن را از آن دو امام همام نقل كرده است .\r\nدر جلالت قدر و عظمت شأن آن سلالهء دودمان پيغمبر ( ص ) اين بس ، كه امام على النقى به مردى از اهل رى فرمود : هر كس عبد العظيم حسنى را زيارت كند مثل اينست كه امام حسين عليه السّلام را در كربلا زيارت كرده است . و با بو حماد رازى فرمود : هر گاه در امور دينى مسأله‌اى داشتى از عبد العظيم حسنى سؤال كن و سلام مرا به او برسان .\r\n","page_name":" 333 ","page_number":341},
  {"content":"\r\n\r\nنيز در آن كتاب از حضرت امام رضا عليه السّلام روايت كرده كه امير المؤمنين به امام حسين عليهما السّلام فرمود : فرزند نهمى تو قيام به حق مىكند و دين را پايدار ميدارد و عدل را گسترش ميدهد . امام حسين عرضكرد : يا امير المؤمنين آنچه فرمودى تحقق خواهد يافت ؟ فرمود : آرى بخداوندى كه محمد ( ص ) را به مقام پيغمبرى برانگيخت و او را بر همهء مخلوقات برترى داد . ليكن پس از غيبتش وضعى پيش مىآيد كه جز دوستان مخلص ما و مؤمنين پاك سرشت كه نور ايمان و محبت ما در لوح دلشان نقش بسته ، كسى در عقيدهء دينى خود ثابت نميماند ! و هم در كمال الدين از عبد اللَّه ابى عفيف شاعر نقل كرده كه گفت : شنيدم امير المؤمنين عليه السّلام ميفرمود : چنان مىبينم كه شما شيعيان همه جا را در جستجوى مهدى زير پا گذاريد و او را نيابيد . در كتاب مزبور بطريق ديگر نيز اين روايت را نقل كرده است . در كتاب غيبت شيخ از عبايهء اسدى روايت نموده كه گفت از آن حضرت شنيدم ميفرمود : چه حالى خواهيد داشت وقتى كه بىامام بمانيد و گروهى از شما از عقيده بعضى ديگر تبرى جويند ؟ ! .\r\nشيخ مفيد ( ره ) در ارشاد از مسعدة بن صدقه روايت كرده كه گفت : شنيدم امام جعفر صادق ( ع ) ميفرمود : امير المؤمنين ( ع ) در كوفه براى مردم خطبه خواند و پس از حمد و ثناى الهى فرمود : من سرور پيران ميباشم و سنتى از ايوب در من است « 1 » به زودى خداوند كسان مرا با گذشت زمان و تغيير اوضاع روزگار مانند اولاد يعقوب « 2 » گرد آورد ، و چون روزگار طولانى گردد خواهيد گفت : او گم شده يا مرده است « 3 » .\r\n\r\n\r\n","description":"","footnote":"\r\n( 1 ) سنت ايوب ، بهبودى بعد از گرفتارى بوده .\r\n( 2 ) مقصود بنى اسرائيل است كه حضرت موسى آنها را از پراكندگى نجات داد و مجددا وحدت خود را حفظ كردند .\r\n( 3 ) منظور اين است كه مردم از بس در انتظار امام زمان صبر ميكنند ، آنها كه ايمانى ضعيف دارند از گذشت زمانه و نيامدن حضرت مأيوس ميشوند و ميگويند : پس چرا نميآيد ؟ گم شده يا مرده است ؟\r\n","page_name":" 334 ","page_number":342},
  {"content":"\r\n\r\nآگاه باشيد و پيش از آن موقع صبر پيشه سازيد و عذر تقصير به پيشگاه خدا آوريد شما پاكى و قدس خود را بدين وسيله از كف داديد و چراغ ايمان خود را خاموش نموديد و از كسى پيروى كرديد كه مالك نفس خود و شما نيست و چشم و گوش بسته بر شما حكومت مىكند ( مقصود معاوية بن ابى سفيان است ) به خدا قسم هم آنها نقص دارند و هم شما كار خلاف نموديد .\r\nاگر در انجام وظائف دينى خود ضعف نشان ندهيد و در نصرت دين پيغمبر ( ص ) يك ديگر را زبون ننمائيد و در محو باطل سستى نكنيد ، آنها كه در شجاعت بپاى شما نميرسند ، شجاعت و نيروى خود را بر وى شما نمىآورند ، و بر شما مسلط نميگردند و وظيفهء دينى خود را زير پا نميگذارند و مردم را از اطاعت خداوند باز نميدارند و ديگر مانند بنى اسرائيل عبد حضرت موسى حيران و سرگردان نخواهيد شد .\r\nبراستى ميگويم كه چون اولاد مرا مقهور كنيد مانند بنى اسرائيل حيران و سرگردان شويد و چون از سلطهء شجره ملعونه كه در قرآن ذكر شده « 1 » پى در پى سيراب گرديد از كسى پيروى خواهيد كرد كه مردم را بگمراهى سوق ميدهد و دعوت باطل را ميپذيرد « 2 » پيمانى كه با دعوت‌كننده بسته بوديد ، ميشكنيد و رشته ارتباط خود را با اهل جهاد قطع ميكنيد و به كسانى كه اهل جنگ و جهاد در راه خدا نيستند مىپيونديد .\r\nو چون وعده‌ها و بخششى كه براى جلب شما در دست دارند ، آب شود ، وقت امتحان و پاك شدن هر كس نزديك شود و پرده بالا رود و مدت انتظار بپايان رسد و وعده نزديك گردد ! و آشكار مىشود براى شما ستاره‌اى از جانب شرق ماه شما ظاهر و مانند شب\r\n\r\n\r\n","description":"","footnote":"\r\n( 1 ) اشاره به آيه  وَ الشَّجَرَةَ الْمَلْعُونَةَ فِي الْقُرْآنِ  است ( اسراء - 63 ) كه تفسير به بنى اميه شده .\r\n( 2 ) مقصود سر سلسله بنى عباس و خلفاى اين دودمان است كه پس از بنى اميه ، مردم به آنها گرويدند و مجددا ارتباط خود را با ائمه طاهرين ( ع ) كه خلفاى واقعى پروردگار بودند قطع نمودند .\r\n","page_name":" 335 ","page_number":343},
  {"content":"\r\n\r\nچهاردهم براى شما بدرخشد « 1 » چون اين علائم آشكار گردد ، توبه كنيد و گناه را از خود دور سازيد و بدانيد كه اگر از آن ستاره كه از مشرق طلوع مىكند پيروى كنيد او شما را بطريقهء ( شريعت ) پيغمبر اسلام ( ص ) رهبرى نمايد و از كرى و گنگى شفا خواهيد يافت و بار سنگين تحمل ( ظلم و ستم از دولتهاى جابر و بيعت سلاطين جور ) را از گردنها فرود مىآوريد .\r\nخداوند در آن روز هيچ كس را بىنصيب نميكند ، جز آن كس كه از رحمت او سر باز زند و خويشتن دار نباشد  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ \r\n\r\n\r\n","description":"","footnote":"\r\n( 1 ) ميرزا ابو الفضل گلپايگانى مبلغ بهائى در كتاب ( فرائد ) دستبردى به اين خطبه زده و از يك جمله آن سوء استفاده نموده ، و چنين گفته « اين خطبهء فصيحه صريح است كه آن نيز سعادت ( ميرزا على محمد باب ! ) يعنى موعود امت از جانب شرق ظهور خواهد فرمود ، و بر نهج حضرت رسول به تشريع شرع جديد قيام خواهد نمود ، ! ! .\r\nدر كتاب ( بهائى چه ميگويد ) جلد اول ص 91 جواب آن را بدين گونه داده است : اين خطبه در ص 28 جلد سيزدهم بحار ( عربى ) نقل از كتاب ارشاد است ، در عبارت خطبه جملهء\r\n( و بدا لكم النّجم من قبل المشرق )\r\nترجمه‌اش اينست : ( و ظاهر مىشود براى شما ستاره از جانب شرق ) نه اينكه ( ستارهء شما از بلاد شرقيه طلوع فرمايد ) ، چنان كه گلپايگانى ترجمه نموده . و همين جمله در صفحه 31 بحار ( عربى ) باز در خطبه حضرت امير نقل از كتاب كافى چنين است\r\n( و بدا لكم النّجم ذو ذنب من قبل المشرق )\r\nيعنى ( ظاهر و طالع مىشود براى شما ستارهء دنباله - دار از جانب شرق ) پس محتمل است كه مراد از آن ، ستارهء مخصوص در آسمان باشد ، و چنان كه مجلسى عليه الرحمه فرموده‌اند ، از علامات ظهور قائم عليه السّلام باشد » .\r\nسپس مؤلف دانشمند كتاب ( بهائى چه ميگويد ) به شرح پاسخ گلپايگانى و معنى حديث پرداخته كه اجمال آن بدين قرار است :\r\nاگر فرضا اين ستاره شرقى همان مهدى موعود باشد ، هر چند ممكن است طبق دعوى گلپايگانى با سيد باب متولد در شيراز كه جزو بلاد شرق است تطبيق شود ، ولى اولا شرق تنها شيراز نيست ، سامره محل تولد امام زمان ( و كوفه كه محل قيام و مقر سلطنت آن حضرت مىباشد . مترجم ) هم نسبت به مكه معظمه كه مركز و محل ارتفاع نداى قائميت آن حضرت است ، در شمال شرقى قرار گرفته است .\r\nاما همين عنوان طالع المشرق در جملهء\r\n( و اعلموا انّكم ان اطعتم طالع المشرق سلك بكم منهاج رسول اللَّه )\r\nديگر با سيد باب اصلا تطبيق نميكند . بلكه اين خطبه شريفه دليل بر عليه او ميگردد .\r\nزيرا معنى جمله مزبور اينست : اى مردم بدانيد اگر شما اطاعت نمائيد طالع مشرقى را ، سلوك رفتار ميفرمايد ، شما را طبق سيره و شريعت اسلاميه رسول خدا سلوك ميدهد يا ميبرد شما را در منهاج و شريعت رسول خدا - چنان كه در بعضى احاديث مانند حديث ابو بصير و ( ساير احاديث باب 11 و 12 ) از امام باقر عليه السّلام كه فرمود : در صاحب الامر سنتى از موسى و سنتى از عيسى و سنتى از يوسف و سنتى از محمد ( ص ) است ( تا اينكه ميفرمايد )\r\nو امّا سنّة محمّد فالقيام بسيرته و تبيين آثاره\r\nو مقصود از اين تخصيص و مفهوم اين قضيه چنين مىشود كه : اگر هنگام ظهور ، اطاعت آن طالع مشرقى نكرديد ، و از ديگرى پيروى نموديد ، بچنين نتائجى نخواهيد رسيد . نه اينكه مانند گلپايگانى در جمله\r\n( سلك بكم منهاج رسول اللَّه )\r\nتأويل و تصرف نموده و بدلخواه خود به قيام به تشريع شريعت تازه ! معنى كنيم ، كه هم خلاف معنى خود اين كلام است و هم مخالف ضرورت و مدارك دين - پس گلپايگانى با سفسطه و حيله خواسته است كه آن را از قويترين و آشكارترين براهين و ادله خود قلمداد كند .\r\n","page_name":" 336 ","page_number":344},
  {"content":"\r\n\r\nمؤلف : معنى قسمتى از اين خطبه و مطالبى راجع به آن در ذيل روايتى كه از كتاب « كافى » نقل ميكنيم و بمنزلهء شرح اين خطبه است خواهد آمد و هم در آن خطبه تحريفات و اختصارهائى مخلّ معنى كه در اينجا روى داده معلوم خواهد شد .\r\nغيبت نعمانى از حضرت صادق ( ع ) روايت مىكند كه در زمان امير المؤمنين عليه السّلام وقتى آب فرات زياد شد حضرت و دو فرزندش امام حسن و امام حسين عليهم السّلام سوار شده و از قبيلهء ثقيف گذشتند ، مردم گفتند على آمده است آب را برگرداند حضرت فرمود :\r\nمن و اين دو پسرم شهيد خواهيم شد و خداوند در آخر الزمان مردى از نسل من برانگيزد كه انتقام خون ما را بگيرد و از نظرها غائب شود تا اهل باطل شناخته شوند .\r\n\r\n","description":"","footnote":"","page_name":" 337 ","page_number":345},
  {"content":"\r\n\r\nتا آنكه جاهل ميگويد : ما للَّه في آل محمّد من حاجة خداوند را با آل محمد حاجتى نيست .\r\nو نيز در غيبت نعمانى از مفضل بن عمر روايت مىكند كه گفت امام جعفر صادق ( ع ) فرمود : اگر معناى يك روايت را بدانى بهتر از ده روايت است كه ندانسته براى مردم نقل كنى ! هر حقى حقيقتى و هر راستى نورى دارد به خدا قسم ما كسى از شيعيان خود را فقيه نميدانيم جز اينكه با وى برمز و اشاره سخن بگوئيم و او مقصود ما را بفهمد .\r\nامير المؤمنين ( ع ) در منبر كوفه ميفرمود : شما آشوبهاى تاريك و روزگار مبهم در پيش داريد ، كه جز « نومه » كسى از آن ماجرا نجات نمىيابد عرضكردند :\r\nيا امير المؤمنين ! نومه كيست ؟ فرمود : كسى است كه مردم را ميشناسد ولى مردم او را نميشناسند . بدانيد كه زمين از وجود حجت خدا خالى نميماند ، و به زودى خداوند بندگان گناهكارش را بكيفر ظلم و ستم و زياده رويهاى خود مىرساند .\r\nو لو خلت الارض ساعة واحدة من حجّة اللَّه لساخت باهلها و لكنّ الحجّة يعرف النّاس و لا يعرفونه ، كما كان يوسف يعرف النّاس و هم له منكرون\r\n. اگر يك لحظه زمين از حجت خدا خالى بماند ، ساكنان خود را فرو ميبرد .\r\nحجت خدا در روى زمين هست ، او همه را ميشناسد ولى كسى او را نميشناسد چنان كه يوسف مردم را مىشناخت ولى كسى او را نميشناخت . آنگاه اين آيهء شريفه را تلاوت فرمود :  يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ  « 1 » يعنى : واى بر مردم كه هر پيامبر و راهنمائى كه براى راهنمائى آنها فرستاده مىشود ، او را بباد مسخره ميگيرند ! ! ابن عياش در كتاب « مقتضب الاثر » ميگويد : شيخ ثقه ابو الحسين بن عبد الصمد ابن على در سال دويست و هشتاد و پنج ، نزد عبيد بن كثير ، از نوح بن دراج و او از يحيى ابن اعمش و او از زيد بن وهب و او از ابو جحيفه و حرث بن عبد اللَّه همدانى و حرث بن\r\n\r\n\r\n","description":"","footnote":"\r\n( 1 ) سورهء يس آيهء - 29 .\r\n","page_name":" 338 ","page_number":346},
  {"content":"\r\n\r\nشرب روايت نموده كه آنها در خدمت على عليه السّلام بودند ، حضرت بفرزندش امام حسن عليه السّلام ، فرمود : مرحبا اى پسر پيغمبر ! و چون امام حسين عليه السّلام آمد فرمود :\r\nپدر و مادرم قربانت شود اى پدر فرزند بهترين كنيزان ! عرض شد يا امير المؤمنين چرا بحسن آن طور و بحسين اين طور خطاب فرمودى ؟ و فرزند بهترين كنيزان كيست ؟ « 1 » .\r\nفرمود : او گم‌شده‌ايست كه از كسان و وطن دور و مهجور است ، نامش ( م ح م د ) فرزند حسن بن على بن محمد بن على بن موسى بن جعفر بن محمد بن على بن الحسين است ، در اين وقت حضرت دست مبارك بر روى سر امام حسين عليه السّلام نهاد و فرمود همين حسين ! در نهج البلاغه است « 2 » كه امير المؤمنين عليه السّلام فرمود : چون اوضاع دنيا به آنجا رسد ( كه از هر سو بلوا و آشوب و ظلم و ستم بوقوع پيوندد ) آقاى بزرگوار ظاهر شود و بر تخت سلطنت قرار گيرد ، ياران وى از هر طرف چون پاره‌هاى ابر كه در فصل پائيز جمع شده بهم مىپيوندد بدور او گرد آيند و او و پيروانش بر دين حق پايدار باشند .\r\nمؤلف - گفته‌اند : اين كلام از جمله اخبار غيبى آن حضرت است كه در آن مهدى موعود عليه السّلام را ذكر فرموده است .\r\nو نيز آن حضرت در يكى از خطبه‌هاى نهج البلاغه ميفرمايد « 3 » : ( مهدى موعود ) سپر حكمت را پوشيده و آن را با تمام شرائطش از توجه به آن و شناختن آن و آمادگى براى اخذ آن ، فرا گرفته پس حكمت گم‌شده‌ايست كه آن را يافته است و آرزوئى است كه درخواست مينموده . او از مردم كناره گرفته و در گوشه‌اى بسر برده و اين هنگامى\r\n\r\n\r\n","description":"","footnote":"\r\n( 1 ) در صفحهء 208 علت اينكه چرا مادر امام زمان را كنيز گفته‌اند ، بيان كرديم و همچنين در چند صفحه بعد تذكر ميدهيم .\r\n( 2 ) نهج البلاغهء فيض الاسلام صفحه 1192 .\r\n( 3 ) فيض الاسلام صفحه 586 .\r\n","page_name":" 339 ","page_number":347},
  {"content":"\r\n\r\nاست كه ( بر اثر فتنه‌ها ) اسلام غريب گشته و مانند شترى است كه رنجيده و دم خود را به حركت آورده و جلو گردنش را به زمين ميچسباند ، او ( مهدى ) از بازماندگان حجت خدا و يكى از جانشينان پيغمبر است .\r\n\r\nگفتار ابن ابى الحديد راجع به مهدى موعود ( ع )\r\nمؤلف : ابن ابى الحديد در شرح اين خطبه مينويسد : « شيعه اماميه مى - گويند : مقصود از اين شخص قائم منتظر است و صوفيه گفته‌اند او « ولى اللَّه » است و معتقدند كه دنيا از چهل نفر ابدال و هفت نفر اوتاد و يكنفر بنام « قطب » خالى « 1 »\r\n\r\n\r\n","description":"","footnote":"\r\n( 1 ) صوفيه اعتقاد به ولايت عامه و مهدويت نوعيه دارند ، و اولياء را منحصر به دوازده امام نميدانند .\r\nامروز هم اغلب عقيده دارند كه پير آنها در زمان خود ولىّ است ، و هر قطبى منصب ولايت دارد .\r\nو كسانى امثال بايزيد بسطامى ، و منصور حلاج ، محيى الدين عربى ، و احمد غزالى ، جنيد بغدادى را « ولىّ » ميدانند . عجب است كه صوفيان شيعه با اين عقيده كه مخالف اساس معتقدات شيعه است : باز دم از تشيع و لاف محبت امام زمان ميزنند ، و ساير شيعيان و علماى ربانى را اهل ظاهر و قشرى و خود را با انكار ضمنى ولىّ اللَّه المطلق و مهدى موعود جهان كه بعد از امام عسكرى جز او ولىّ و قطبى و امامى نيست ، اهل معنى ، و اهل لب و « اهل حق » ميدانند ! ! پيشواى اهل تصوف و رئيس خرقه‌پوشان شيعه و سنى مولوى بلخى كه مثنوى او را ( بدروغ ) از زبان شيخ بهائى كتاب آسمانى دانسته ، و حتى شيعيان خوش باور او را عارف شيعى مذهب ميدانند در جلد دوم مثنوى مهدويت را چنين بيان مىكند :\r\n* * *\r\n پس بهر دورى وليّى قائم است * تا قيامت آزمايش دائم است\r\nپس امام حىّ قائم آن ولى است ! * خواه از نسل عمر خواه از على است !\r\nمهدى و هادى وى است اى راه جو ! * هم نهان و هم نشسته پيش او !\r\nاو چه نور است و خرد جبرئيل او * ان ولىّ كم از او قنديل او \r\n","page_name":" 340 ","page_number":348},
  {"content":"\r\n\r\nنيست به گمان فلاسفه مقصود « عارف » است و اهل تسنن عقيده دارند « مهدى » است كه منبعد متولد خواهد شد . همهء مسلمانان اتفاق دارند كه دنيا و تكليف مردم در عهد مهدى بپايان ميرسد ، و اينكه حضرت ميفرمايد او از مردم كناره ميگيرد ، يعنى اين مرد هنگامى كه فسق و فجور ظاهر گشت مخفى مىشود و غربت اسلام موقعى است كه عدل و صلح غريب شود و از ميان برود و اين دلالت بر اعتقاد شيعه نسبت به مهدى موعود دارد .\r\nدر غيبت نعمانى از آن حضرت روايت نموده كه فرمود : « صاحب الامر » از فرزندان من است و او كسى است كه در باره‌اش گفته مىشود : مرده است و اگر هست بكدام بيابان رفته است ؟ نيز در كتاب مزبور است كه آن حضرت فرمود : ( روزى بيايد ) كه شيعه مانند بز باشند كه شير نداند دست روى كدام يك از آنها بگذارد ! يعنى عزت آنها از دست رفته و كسى احترامى براى آنها قائل نيست ، و كسى ندارند كه در كارهاى خود بوى پناه برند .\r\nهم در آن كتاب از عبد اللَّه شاعر يعنى ابن ابى عفيف روايت كرده كه گفت :\r\nشنيدم امير المؤمنين على عليه السّلام ميفرمود : اى شيعيان ! شما را آنچنان مىبينم كه مانند شتران در پى چراگاه هستيد و آن را نمىيابيد .\r\nو نيز در كتاب مزبور از حضرت صادق عليه السّلام و آن حضرت از پدران خود از امام حسين عليه السّلام روايت نموده كه مردى نزد أمير المؤمنين عليه السّلام آمد و گفت : يا امير المؤمنين ! ما را از مهدى خودتان مطلع نمائيد ، فرمود : چون قرنها بر مردم بگذرد و مؤمنين اندك و طرفداران حق از ميان رفته باشند ، در آن وقت او ظهور كند ! راوى گفت :\r\nيا امير المؤمنين ! مهدى از چه طايفه‌اى مىباشد ؟ فرمود : از بنى هاشم و قلهء شامخ نژاد عرب . هر كس با او نزديك شود او را درياى سرشارى مىبيند و هنگامى كه ظهور كند نزديكانش نسبت به او بىوفائى ميكنند ، و در آن موقع كه آنها آلوده شوند\r\n\r\n","description":"","footnote":"","page_name":" 341 ","page_number":349},
  {"content":"\r\n\r\nاو كان پاكى است . كسى كه هنگام هجوم مرگ بمردم ، ترس به خود راه نميدهد و در موقعى كه مؤمنان اطرافش گرد آيند ، به كسى ظلم نميكند ، و بهنگام مبارزهء شجاعان از ميدان بيرون نميرود . مردى است آماده كارزار ، مغلوب‌كننده دشمنان ، پيروز و شجاع ، مخالفين را با شمشير درو مىكند و بر پيكر آنها زخمهاى گران وارد ميسازد .\r\nمردى است نيرومند ، شمشيرى است از شمشيرهاى خدا ، بزرگى است بخشنده و با استقامت . فرق او بقلهء عظمت ميسايد ، و بزرگوارى هميشگى او بر بهترين اصول استوار است . هيچ فتنه انگيزى تو را از پيروى او باز ندارد ، فتنه‌جويانى كه بهر طرف ميروند و اگر سخنى بگويند بدترين گوينده‌ها هستند ، و اگر ساكت شوند قصد افساد دارند .\r\nآنگاه بذكر اوصاف مهدى ( ع ) پرداخت و فرمود : پناه دادن وى بمردم بىپناه از شما بهتر ، علمش از شما افزونتر و جهدش در صلهء ارحام از همه بيشتر است . خداوندا ! با بيعت كردن با وى ، مردم را از اندوه بيرون آور ! و مسلمانان را از پراكندگى نجات ده ! اگر بتوانى او را ملاقات كنى بسوى وى بشتاب . و هر گاه به او رسيدى از او روى متاب ، آه ! آنگاه اشاره بسينهء مبارك خود نمود كه چقدر مشتاق ديدار اوست ! .\r\nمؤلف : نسخه‌اى كه ما اين روايت را از آن نقل كرديم دست خورده بود و اكثر الفاظ آن تحريف شده بود .\r\nسيد بن طاوس در كتاب طرائف از كتاب « الجمع بين الصحاح السته » از ابو اسحق روايت مىكند كه امير المؤمنين ( ع ) بفرزندش حسين ( ع ) نگاه كرد و فرمود : اين فرزند من آقا است ، چنان كه پيغمبر صلى اللَّه عليه و آله او را آقا ناميد . از نسل وى مردى متولد گردد كه همنام پيغمبر شما و خويش شبيه خوى اوست ، و او زمين را پر از عدل كند .\r\n\r\n","description":"","footnote":"","page_name":" 342 ","page_number":350},
  {"content":"\r\n\r\nو نيز آن حضرت در نهج البلاغه ميفرمايد : « 1 » مردم دنيا پرست در گمراهى و انحراف از راه مستقيم به چپ و راست خواهند رفت . اى مردم در امرى كه تحقق خواهد يافت شتاب نكنيد و آنچه را كه فردا واقع مىشود دير مشماريد ( مقصود سوانح ايام و آشوب‌هاى سهمگين است ) چه بسا كسى كه براى چيزى شتاب نمايد ، چون به آن برسد آرزو كند كاش به آن نرسيده بود ! و چه بسيار نزديك است آثار و علائم فردا ! .\r\nاى مردم ! هم اكنون آنچه ميبايد واقع شود ، ظاهر گشته و موقع ديدن آشوب‌هائى كه از آن آگاهى نداريد فرا رسيده . بدانيد كسى كه از ما ( يعنى امام زمان ) آن آشوبها را درك كند ، در تاريكى آن فتنه‌ها با چراغى روشن ( نور امامت ) راه خواهد رفت و بروش نيكان رفتار نمايد ، در آن وضع بحرانى بندى را بگشايد و اسيرى را ( از بند جهل و نادانى ) آزاد گرداند ، و جمعيت گمراهان را پراكنده سازد و پراكندگى حق‌جويان را گرد آورد .\r\nاو از نظر مردم پنهان ميماند و بيننده هر چند در پى او نظر اندازد ، او را نمى - بيند . پس گروهى پاك و ثابت و مهذب گردند ، مانند شمشيرى كه آهنگر آن را صيقل دهد . ديدگان آنها بنور قرآن روشن شود و تفسير آن در گوشهايشان جايگزين گردد . و جام حكمت را در صبح و شام به آنها بنوشانند .\r\nشيخ طوسى در كتاب « امالى » از آن حضرت روايت مىكند كه فرمود :\r\n( زمانى خواهد آمد ) كه زمين از ظلم و ستم پر شود تا جايى كه نام خدا را در پنهانى به زبان آورند ، آنگاه خداوند قومى صالح بوجود آورد و آنها زمين را پر از عدل و داد كنند چنان كه پر از ظلم و ستم باشد .\r\nدر كمال الدين از اصبغ بن نباته نقل مىكند كه گفت : بحضور امير المؤمنين شرفياب شدم و او را متفكر يافتم و ديدم كه سر چوبى را به زمين مىزند . عرضكردم :\r\nيا امير المؤمنين مىبينم در فكر هستيد و سر چوب را به زمين ميزنيد . آيا به اين زمين رغبت و نظرى داريد ؟ ! فرمود : به خدا سوگند ، نه به زمين و نه به دنيا يك روز رغبت\r\n\r\n\r\n","description":"","footnote":"\r\n( 1 ) نهج البلاغهء فيض الاسلام صفحهء 448 .\r\n","page_name":" 343 ","page_number":351},
  {"content":"\r\n\r\nپيدا نكرده‌ام ، ولى در بارهء مولودى كه در پشت يازدهمى من است فكر ميكردم . او مهدى است كه زمين را پر از عدل مىكند چنان كه پر از ظلم و ستم باشد . او را غيبت و حيرتى است كه فرقه‌هائى بخاطر آن گمراه و گروهى هدايت مييابند . عرضكردم :\r\nيا امير المؤمنين ! اينكه ميفرمائى پديد مىآيد ؟ فرمود : آرى ! ( پديد مىآيد ) همانطور كه خلق شده است . تو از كجاها خبر دارى ؟ ! اى اصبغ ! اينان برگزيدگان اين امت ميباشند كه خوبان عترت طاهره هستند . عرضكردم : بعد چه مىشود ؟ فرمود :\r\nآنچه خدا خواهد مىكند ، چه ذات الهى را اراده‌ها و مقاصد و نهايات است .\r\nدر غيبت شيخ اين حديث از دو راوى ديگر هم روايت شده ، و در غيبت نعمانى از راوى ديگرى هم نقل كرده ، و در اختصاص مفيد از راوى ديگر هم آورده است .\r\nدر كمال الدين نيز از اصبغ بن نباته روايت نموده كه آن حضرت قائم آل محمد را نام برد و فرمود : وى غيبتى خواهد كرد كه مردم ميگويند خدا را چه حاجتى بآل محمد است ؟ اين حديث در آن كتاب با طريق ديگر هم ذكر شده .\r\nو نيز در كتاب مزبور است كه زيد ضخم گفت : شنيدم امير المؤمنين عليه السّلام ميفرمود شما چون چهارپايان عقب چراگاه رويد و آن را پيدا نكنيد و هم در آن كتاب از اصبغ بن نباته نامبرده روايت كرده كه گفت : شنيدم امير المؤمنين عليه السّلام فرمود :\r\nصاحب الامر از وطن و كسانش دور است و تنها بسر ميبرد .\r\nشيخ در كتاب غيبت از اعمش از ابى وائل روايت مىكند كه گفت : امير المؤمنين بفرزندش حسين عليه السّلام نگاه كرد و گفت : اين فرزند من ، آقاست ، چنان كه خدا او را آقا ناميده ، به زودى از نسل وى مردى بوجود مىآيد كه همنام پيغمبرتان و در صورت و سيرت شبيه به او مىباشد . در وقتى كه مردم از خود غافل باشند و حق را از ميان برند و ستمگرى پيشه سازند ، قيام مىكند . به خدا قسم اگر قيام نكند او را گردن ميزنند . از قيام وى اهل آسمان و ساكنان زمين فرحناك ميشوند . او زمين را پر از عدل كند چنان كه پر از ظلم و ستم باشد .\r\n\r\n","description":"","footnote":"","page_name":" 344 ","page_number":352},
  {"content":"\r\n\r\n\r\nگفتار ابن ابى الحديد\r\nمؤلف : ابن ابى الحديد در شرح اين خطبه ميگويد : سيّد رضى « 1 » اين خطبه\r\n\r\n\r\n","description":"","footnote":"\r\n( 1 ) ابو الحسن محمد بن الحسين بن موسى علوى بغدادى معروف به ( سيّد رضى ) يا ( شريف رضى ) يكى از بزرگترين نوابغ شيعه است . وى فرزند طاهر ذو المناقب ، نقيب علويان عصر ، و دخترزادهء ناصر كبير است كه از علما و رزم‌جويان و سالها در مازندران با سامانيان جنگها كرد .\r\nسيد رضى در سال 359 هجرى ، چهار سال بعد از برادر عاليقدرش ( سيّد مرتضى ) رئيس شيعيان عصر ، در بغداد متولد گرديد ، و همان جا بسال 406 بسن 47 سالگى بجهان باقى شتافت .\r\nاز پنجسالگى همراه برادرش سيّد مرتضى نزد شيخ مفيد بآموختن فقه و ديگر علوم دين پرداخت ، و در نزد استادان مشهورى مانند : سيرافى ، قاضى عبد الجبار معتزلى ، محمد بن عمران مرزبانى ، على بن عيسى رمانى ، ابو موسى تلّعكبرى ، محمد بن خوارزمى ، ابو اسحاق زجّاج ، اخفش ، ابن جنّى ، ابن نباته ، كه همه از اساتيد مسلّم عصر و مبتكرين علوم عربيت بودند ، صرف و نحو ، كلام ، تفسير و حديث و عروض و بلاغت و اصول را فرا گرفت .\r\nدر ده سالگى بسرودن شعر پرداخت . در هفده سالگى دست بتأليف و تصنيف زد ، در بيست و سه سالگى از تمام علوم متداول عصر بىنياز گشت . سيد رضى در عزت نفس ، وفادارى ، سخاوت و ساير ملكات فاضله ، مانند نداشت .\r\nكتاب « نهج البلاغه » مشهورترين آثار سيد رضى است . وى در اين كتاب سخنان جاويدان مولاى متقيان على عليه السلام را از كتب مختلف سنى و شيعه استخراج و پس از بررسى و تحقيق در بارهء متن و سند آن در چهار قسمت : خطابه‌ها ، كلمات ، نامه‌ها ، سخنان كوتاه ( كلمات قصار ) تنظيم و با مقدمه پر ارزش و توضيحات لازم ، در اين كتاب جمع آورى كرده است . متأسفانه جمعى از متعصّبين اهل تسنن چندان از مرز واقع بينى و انصاف بدورند ، كه همه نهج البلاغه يا بعضى از آن را ساخته سيد رضى دانسته‌اند ! در صورتى كه امروز دانشمندان منصف سنى و حتى غريبان نيز ، اعتراف دارند كه گويندهء نهج البلاغه كسى جز امير بلغاء على عليه السلام نيست .\r\n","page_name":" 345 ","page_number":353},
  {"content":"\r\n\r\nرا در نهج البلاغه آورده است . اين خطبه مشتمل بر بيان حال بنى اميه است . جمعى از مورّخين نيز آن را نقل كرده‌اند و ميان علما متداول و به حد استفاضه رسيده است .\r\nدر متن مفصل آن كلماتى است كه سيد رضى در نهج البلاغه نياورده از جمله اين عبارت است : پس باهل بيت پيغمبرتان نظر كنيد . اگر در يك جا اجتماع كنند شما نيز اجتماع كنيد و اگر از شما يارى خواستند ، آنها را يارى نمائيد ، كه خداوند شما ( پيروان حقيقى اهل بيت ) را بوسيلهء مردى از ما پيروز گرداند .\r\nپدر و مادرم فداى فرزند بهترين كنيزان . او دشمنان ما و اهل باطل را از دم شمشير گذرانده همه را تار و مار كند و هشت سال سلطنت نمايد . تا اينكه قريش مى - گويند اگر اين مرد از فرزندان فاطمه زهراء بود ، بما رحم ميكرد ! او بنى اميه را دنبال مىكند تا همه را قلع و قمع كرده و نابود سازد . چه آنها ملعون ميباشند و هر جا يافته شوند ، گرفتار شده بقتل ميرسند . اين سنت الهى است كه در بارهء مردم گذشته پيوسته جارى بوده و هيچ گاه نخواهى ديد كه سنت خدا تغيير يابد . آنگاه ابن ابى الحديد ميگويد : اگر گفته شود : اين مرد موعود كيست ؟ ميگويم : شيعه اماميه عقيده دارد كه وى امام دوازدهم آنها و فرزند كنيزى بنام نرجس است . ولى ما اهل تسنن معتقديم او مردى از اولاد فاطمه زهراء است كه در آخر الزمان از كنيزى متولد شود و اكنون موجود نيست ! « 1 » .\r\nاگر گفته شود : در آن موقع بنى اميه كجا هستند كه حضرت ميفرمايد مردى با اين نشانه‌ها از آنها انتقام ميگيرد ؟ ميگويم : علما در جواب گفته‌اند : عقيده شيعه\r\n\r\n\r\n","description":"","footnote":"\r\n( 1 ) در صفحه 340 نيز در اين باره مؤلف سخن كوتاهى از ابن ابى الحديد نقل كرد . چون مادر امام زمان را در حالت اسارت خريده‌اند ، كنيز بوده هر چند اين كنيز دختر پادشاه باشد ما نميدانيم اهل تسنن كه بگفته ابن ابى الحديد دانشمند معروف آنها عقيده دارند مهدى موعود هنوز متولد نشده ، آن همه اخبار و گفتار را كه خودشان در كتب مربوطه راجع به ظهور و غيبت طولانى آن حضرت نقل كرده‌اند و اينكه وى پسر امام حسن عسكرى است چگونه معنى ميكنند ؟ ما شيعيان نظر به آن روايات كثيره عقيده داريم كه وى متولد شده و پس از عمر طولانى ظهور مىكند .\r\n","page_name":" 346 ","page_number":354},
  {"content":"\r\n\r\nاماميه اينست كه چون امام منتظرشان ظهور كند قومى از بنى اميه و غيره دوباره به دنيا رجعت ميكنند و امام منتظر دستها و پاهاى گروهى از آن مردم ( بيدين ) را قطع مىكند و چشمهاى برخى را كور مىنمايد ، و عده ديگرى را بدار مىزند و بدين گونه از دشمنان آل محمد عموما خواه متقدمين و خواه متأخرين آنها انتقام ميگيرد .\r\nولى ما اهل تسنن عقيده داريم خداوند در آخر الزمان مردى از اولاد فاطمه ( ع ) را كه فعلا وجود ندارد بخلافت مىرساند و او انتقام آل محمد را از دشمنان خواهد گرفت ، و زمين را پر از عدل مىكند چنان كه از ظلم ستمگران پر باشد ، و آنها را به بهترين وضع بكيفر اعمالشان مىرساند . او چنان كه در اين روايت و ساير روايات رسيده فرزند كنيزى است و همنام پيغمبر مىباشد . و هنگامى ظهور مىكند كه پادشاهى از نسل بنى اميه و ابو سفيان بنام « سفيانى » كه در روايت صحيح از وى خبر داده‌اند ، بر بسيارى از مسلمانان مسلط باشد . امام فاطمى ، سفيانى و بنى اميهء پيروان او را ميكشد ، و در آن وقت عيسى مسيح عليه السّلام از آسمان فرود مىآيد و علائم قيامت آشكار ميگردد و دابة - الارض ظاهر مىشود و تكليف مردم با انقراض عالم ساقط خواهد شد و صور دميده و رستخيز مردگان پديد مىآيد چنان كه خدا در قرآن مجيد فرموده است » .\r\nدر كافى از مسعدة بن صدقه از حضرت صادق عليه السّلام روايت مىكند « 1 » كه آن حضرت فرمود : امير المؤمنين عليه السّلام براى مردم خطبه خواند و پس از حمد و ثناى الهى و درود بر حضرت رسالت پناهى صلى اللَّه عليه و آله فرمود : اما بعد ، پروردگار عالم هيچ وقت ستمگرى را نابود نكرد مگر بعد از مدتها كه بوى مهلت داد ( تا اتمام حجت كند يا ستمگر از عملش توبه نمايد ) ولى او در توبه كردن سستى نمود ، و استخوان هيچ امتى را نشكست مگر بعد از آنكه آنها را ببلاها مبتلا گردانيد : اى مردم ! شما نيز پيش از اين مبتلا بگرفتاريها بوديد و بعد از اين نيز مصيبتها خواهيد داشت .\r\nهر صاحب دلى عاقل نيست ، و هر صاحب گوشى شنوا نميباشد ، و هر -\r\n\r\n\r\n","description":"","footnote":"\r\n( 1 ) علامهء مجلسى در پايان اين روايت به تفصيل طبق معمول لغات مشكل و نكات مهم آن را توضيح داده كه ما ، براى سهولت امر ، آن را در ترجمه به كار برديم و ميان هلالين قرار داديم .\r\n","page_name":" 347 ","page_number":355},
  {"content":"\r\n\r\nنگاه‌كنندهء به چشم ظاهر ، بينا نيست . « 1 » بندگان خدا ! در چيزى كه تأمل كردن در آن مفيد به حال شماست ، رغبت نشان دهيد ، سپس نگاه كنيد به وضع كسانى كه بشيوهء پيروان فرعون ميرفتند و غرق در ناز و نعمت بودند و در بهترين جاها ميزيستند ، و خداوند آنها را به حال خود گذاشت و به بينيد كه بعد از آن عيش و نوشها و گير و بندها بچه سرنوشتى مبتلا گرديدند ! عاقبت نيك در بهشت از آن كسى است كه سعى در حفظ دين و ايمان خود داشته باشد . به خدا قسم آنها هميشه در بهشت خواهند بود و پايان هر كار بدست خداست .\r\nعجبا ! چگونه من از اشتباه اين فرقه‌ها كه در مسلك و دين خود اين همه با هم اختلاف دارند تعجب نكنم كه از دستور هيچ پيغمبرى پيروى نميكنند و به عمل جانشين پيغمبرى هم توجه ندارند و ايمان بغيب و روز جزا نمىآورند و از عيب‌جوئى مردم چشم نمىپوشند . كار خوب در ميان آنها چيزى است كه خود شناخته و پسنديده‌اند و كار بد آنست كه آنها بد ميدارند ؟ هر يك از آنان خود را پيشوائى ميداند و باعتماد هواى نفس و خيالات فاسده و توسل به زور و قدرتهاى فانى پيوسته بمردم ستم ميكنند و جز خطا چيزى بسرمايهء زندگى نميافزايند .\r\nهرگز به خدا نزديك نميشوند و بيش از حد از درگاه الهى دور گردند . يك عده بدسته‌اى دل بندد و جمعى تصديق جمعى ديگر كنند ، اينها همه ، ترس از پيروى سفارش پيغمبر در بارهء ائمه طاهرين و نفرت و بىاعتنائى نسبت باماناتى است كه بفرمان الهى به آنها سپرده است .\r\nآنها مردمى حسرت‌مند هستند ، و دلى پر از شبهه و شك دارند ، و افرادى\r\n\r\n\r\n","description":"","footnote":"\r\n( 1 ) مقصود اينست كه هر چند در ظاهر مردم چشم و گوش و دل دارند ولى ممكن است بعضىها چشم بينا و گوش شنوا و دل دانندهء حق نداشته باشند كه حق را به بينند و به آن گوش فرا دهند و به آن دل به بندند . چنان كه خداوند در قرآن مجيد ميفرمايد :  لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ  ( سورهء اعراف آيه 178 )\r\n","page_name":" 348 ","page_number":356},
  {"content":"\r\n\r\nسرگردان و گمراه ميباشند ، كسى كه خداوند او را به حال خود بگذارد ، البته در نزد كسى كه او را نميشناسد تأمين دارد و متهم نيست ! چقدر شباهت دارند اين عده با چارپايانى كه مهترشان غائب شده باشد ! ! افسوس بر كارهائى كه شيعيان بعد از من در باره هم معمول ميدارند ، با اينكه امروز با هم نزديك و دوست ميباشند ! ! بعضى از آنها موجبات بدبختى ديگرى را فراهم مىآورند ، و برخى برخى ديگر را بقتل رسانند . آنها بعد از من از دور امامان به حق پراكنده شوند و بسوى آنها كه از حقيقت اسلام دورند ميروند ، و از غير اهلش آرزوى پيروزى بر دشمن و مشكلات كنند « 1 » .\r\nخداوند آنها را در روز نكبت بنى اميه گرد آورد . چنان كه قطعات ابر را در فصل پائيز جمع كند و نسبت بهم يك دل نمايد و جمعيت آنها را افزون گرداند .\r\nآنگاه درهاى آزادى به روى آنها بگشايد ، و چون سيل ارم كه موشى سدّ آنها را نقب زد و آبها بهشت زندگى آنان را در زير گرفت ، و بلنديها و كوه‌ها نتوانست جلو آن را بگيرد « 2 » آنها نيز سيل آسا در روى زمين به حركت در آيند و در جاهاى مناسب قرار گيرند و بدين گونه خداوند بوسيلهء آنها حقوق از دست رفتهء قومى را از قومى ديگر بگيرد ( يعنى بوسيله بنى عباس انتقام آل محمد را از بنى اميه بگيرد هر چند آل محمد صلى اللَّه عليه و آله باز هم به حق خود نميرسند ) و قومى را در اماكن قومى ديگر ساكن گرداند ، تا بنى اميه ( كه آل محمد را از محل و موطن خود پراكنده ساختند )\r\n\r\n\r\n","description":"","footnote":"\r\n( 1 ) منظور بنى عباس است ، كه مردم آنها را تقويت كردند ، تا ريشهء ظلم و بيدادگرى بنى اميه را قطع كنند ، و انتقام اهل بيت و مسلمانان را از آنها بگيرند . ولى چون بنى عباس خود زمام امور را بدست گرفتند ، از همان راهى رفتند كه بنى اميه ميرفتند !\r\n( 2 ) داستان سيل ارم و سد مأرب واقع در خاك يمن و نقبى كه يك موش در آن پديد آورد ، و بهشت زندگى آنها را نابود ساخت ، در قرآن مجيد سورهء ( سبأ ) از آيه 14 تا 19 بيان شده است .\r\n","page_name":" 349 ","page_number":357},
  {"content":"\r\n\r\nخود نيز آواره و سرگردان شوند ، و ديگر نتوانند حق ديگران را پايمال كنند « 1 » خداوند بوسيلهء آنها ( بنى عباس ) ستون دولت بنى اميه را ويران سازد و كاخ‌هائى كه ( در شام ) بنا كردند منهدم كند و كوه و دشت شام از لشكر آنها ( بنى عباس ) مملو گردد .\r\nسوگند بخدائى كه دانه را شكافت و انسان را آفريد ، آنچه گفتم واقع خواهد شد گويا صداى شيههء اسبان و فرياد و همهمهء مردان آنها را ميشنوم ! به خدا قسم آنچه در دست ( بنى اميه ) است ( زر و سيم و ثروت و جاه ) بعد از آن شكوه و جلال در همه جا آب شود . مانند دنبه گوسفند كه روى آتش آب گردد . هر كس از آنها بميرد . در گمراهى مرده است ، مگر اينكه توبه كند . و بسوى خدا بازگردد تا خداوند از تقصير وى بگذرد . اميد است خداوند شيعيان مرا در روز نكبت اينان ( بنى اميه يا بنى عباس ) از پراكندگى گرد آورد « 2 » .\r\nكسى را نرسد كه در برابر ذات الهى تدبير امور كند بلكه خير و ثواب كارها و تدبير همهء امور بسته باراده و مشيت اوست .\r\nاى مردم ! كسانى كه بدون حق منصب امامت را به خود مىبندند بسيارند . اگر شما بواسطهء تلخى حق از آن روى نتابيد و خود را خوار نكنيد و در نكوهش باطل سستى نشان ندهيد ، آنها كه در شجاعت بپايهء شما نميرسند ، بر شما دلير نميشوند و اقويا بر شما مسلط نمىگردند و پيروى حق را ترك نمىكنند و اهل طاعت را از ميان\r\n\r\n\r\n","description":"","footnote":"\r\n( 1 ) اشاره بايام سقوط بنى اميه و كشمكش آنها با بنى عباس ، بر سر خلافت اسلام است كه شيعيان فرصت يافتند پس از سالها محدوديت از گوشه و كنار بسوى امام محمد باقر و امام جعفر صادق عليهما السّلام شتافته و با تشكيل انجمن‌هائى از شيعيان تا حدى آزادى بدست آورند و از آن محدوديتها نجات يابند .\r\n( 2 ) اين جمله نيز چنان كه علّامهء مجلسى احتمال داده اشاره بزوال دولت مقتدر بنى عباس و آزادى و اجتماع مجدد شيعيان و بالا گرفتن كار آنهاست .\r\n","page_name":" 350 ","page_number":358},
  {"content":"\r\n\r\nنخواهند برد .\r\nولى افسوس كه ( دوباره ) مانند بنى اسرائيل عهد موسى عليه السّلام در كار خود حيران و سرگردان ميشويد ! سوگند ياد ميكنم كه تحير شما بعد از من بمراتب بيش از حيرت و سرگردانى بنى اسرائيل خواهد بود ( زيرا بنى اسرائيل چهل سال در بيابان تيه حيران و سرگردان بودند ولى مسلمانان بعد از غصب حق آل محمد و ظلم نسبت باهل بيت عصمت تا ظهور مهدى موعود در امر دين خود حيران مىمانند ) باز هم سوگند ياد ميكنم كه اگر مدت حكومت بنى اميه بسر رسد شما بدولت باطل ديگرى كه بعد از آنها خواهد آمد مىپيونديد و بدور آنها اجتماع ميكنيد و باطل را زنده نموده حق را پشت سر ميگذاريد ! و از كسانى كه از همه نزديك‌تر و در غزوهء بدر نخستين جنگ اسلام شركت داشتند ( مقصود خود آن حضرت است كه اول مؤمن به خدا و رسول و قهرمان جنگ بدر بود ) جدا گشته به آنها كه در جهاد با پيغمبر عليه شرك و كفر ، دورند ( يعنى عباس بن عبد المطلب و اولاد او ) ميپيونديد .\r\nاين را بدانيد كه اگر حشمت آنها ( يعنى بنى عباس ) نيز بپايان رسد و دولتشان از دست برود ، موقع پاداش هر كس نزديك شود و موعد فرا ميرسد . ايام دولت باطل سپرى گردد و ستارهء دنباله‌دار براى شما از سمت مشرق پيدا شود و ماه تابان براى شما طلوع نمايد . پس چون اين علائم پديدار گردد بسوى خدا بازگرديد و توبه كنيد اين را بدانيد كه اگر از طلوع‌كنندهء مشرق پيروى نمائيد . شما را به طريقه پيغمبر اسلام صلى اللَّه عليه و آله راهنمائى كند و از كورى و كرى و گنگى نجات دهد و رنج طلب روزى را از شما بر طرف گرداند و اين بار گران را از روى دوش شما بردارد . در آن روز كسى از خداوند دور نمىشود مگر آنكه از پذيرش حق سر باز زند و ظلم پيشه سازد و بر مردم سخت گيرد ، و آنچه را مال او نيست تصاحب كند  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  .\r\nمؤلف « ستارهء دنباله‌دار كه از سمت مشرق پيدا مىشود » از علامات ظهور امام زمان عليه السّلام است چنان كه خواهد آمد و « ماه تابان براى شما طلوع نمايد » ممكن\r\n\r\n","description":"","footnote":"","page_name":" 351 ","page_number":359},
  {"content":"\r\n\r\nاست كنايه از قائم عليه السّلام باشد ، و احتمال هم ميرود كه از علامات ظهور باشد و « طلوع‌كنندهء مشرق » براى اينست كه ظهور آن حضرت از مكه است كه در شرق مدينه قرار دارد . يا اينكه اجتماع سپاهش و توجه آن حضرت براى فتح شهرها و كشورها از « كوفه » است كه نسبت به مكه و مدينه در شرق قرار دارد « 1 » و نيز در يكى از خطبه‌هاى نهج البلاغه ميفرمايد : ( چون قائم ما ظهور كند ) هواى نفس را بهدايت و رستگارى برميگرداند ( يعنى گمراهان را به راه راست دلالت مىكند ) و اين در زمانى است كه هدايت بهواى نفس تبديل شود . و رأى به قرآن برگردد ( تا مردم بجاى اظهار رأى از دستور قرآن الهام بگيرند ) اين در زمانى است كه مردم قرآن را برأى خود مبدل كنند تا اينكه ( قيافهء مخوف ) جنگ و خونريزى مانند شير درنده و خشمگين با قوتى هر چه تمامتر بشما روى آورد ، و همچون شترى كه پستانهاى پر شير دارد ( يعنى شربت مرگ ) پديد آيد كه نوشيدن شير آن نخست شيرين و در پايان ، تلخ مىباشد .\r\nآگاه باشيد ! آنچه ( امروز خبر مىدهم ) فردا واقع مىشود ، و به زودى با آنچه نمىشناسيد ( يعنى اطلاع نداريد ) مىآيد ، حاكمى غير از طبقهء حكام و سلاطين كارگردانان را ( كه زمام امور مردم را در دست دارند ) ببدى اعمال و كردارشان كيفر دهد ، و زمين آنچه در دل دارد براى او بيرون آورد ، و كليدهاى ( شهرهاى روى زمين ) بوى تسليم شود . آنگاه روش دادگسترى را بشما نشان دهد و آنچه از كتاب ( قرآن ) و سنت ( پيغمبر ) ترك شده ، همه را زنده گرداند « 2 »\r\n\r\nباز هم گفتارى از ابن ابى الحديد\r\nمؤلف : ابن ابى الحديد شارح نهج البلاغه در شرح يكى از خطبه‌هاى حضرت ميگويد : شيخ ما ابو عثمان و ابو عبيده گفته‌اند از جعفر بن محمد ( امام ششم عليه السّلام ) روايت شده كه آن حضرت از پدرانش نقل كرده كه فرمود : آگاه باشيد ! نيكان عترت\r\n\r\n\r\n","description":"","footnote":"\r\n( 1 ) در صفحهء 336 توضيح داديم كه منظور از شرق در اين گونه روايات ، شرق نسبى است . ملاحظه ميكنيد كه علامهء مجلسى نيز پيش از آنكه سيد باب بهوس ادعاى امام زمانى بيافتد و گلپايگانى شرق را شيراز و ايران بداند ، چگونه معنى كرده است ؟ !\r\n( 2 ) نهج البلاغه فيض الاسلام صفحه 415\r\n","page_name":" 352 ","page_number":360},
  {"content":"\r\n\r\nو پاكان اهل بيت من در كوچكى از همهء مردم بردبارتر و در بزرگى از هر كس داناتر ميباشند .\r\nآگاه باشيد ! ما اهل بيتى هستيم كه از چشمهء علم خداوند داناشده‌ايم ، و با حكم وى داورى ميكنيم ، و آنچه ميگوئيم از مخبر صادق شنيده‌ايم . پس اگر از آثار ما پيروى كنيد ، با روشنى ما راه راست را پيدا ميكنيد . و اگر از ما روى بگردانيد خداوند شما را بدست ما خواهد كشت ( يعنى با نفرين ما كشته خواهيد شد ) پرچم حق با ماست . پس هر كس از آن پيروى كند بما پيوسته است و آن كس كه از آن دورى نمايد به هلاكت افتد .\r\nگرفتارى هر مؤمنى بوسيلهء ما تدارك مىشود و بخاطر ما طوق بندگى از گردن‌ها گشوده گردد .\r\nسپس ابن ابى الحديد ميگويد : « اين سخنان اشاره بمهدى موعود است كه در آخر الزمان ظاهر مىشود . اكثر محدثين معتقدند كه وى از اولاد فاطمه عليها السّلام است ، علماى ما معتزله هم منكر او نيستند و در كتابهاى خود تصريح بذكر وى نموده و بزرگان محدثين آنها اعتراف دارند . جز اينكه بعقيدهء ما او هنوز متولد نشده است بلكه بعدها متولد مىشود ، ساير محدثين اهل سنت نيز همين عقيده را دارند ! « 1 » قاضى القضاة « 2 » از كافى الكفاة اسماعيل بن عباد « 3 » بسند متصل از امير المؤمنين\r\n\r\n\r\n","description":"","footnote":"\r\n( 1 ) چنان كه گفتيم اين طور نيست ، بسيارى از علماى سنى و بزرگان آنها مهدى را غائب و فرزند امام عسكرى ميدانند ، و مثل شيعه عقيده دارند روزى ظاهر مىشود و دنيا را پر از عدل و داد مىكند چنان كه در مقدمهء كتاب توضيح داديم .\r\n( 2 ) مقصود قاضى عبد الجبار معتزلى متوفى بسال 415 پيشواى علماى معتزلهء عصر خود مىباشد .\r\n( 3 ) كافى الكفات صاحب بن عباد طالقانى يا اصفهانى ، وزير دانشمند شيعى مذهب است كه از وزراى نامى و با كفايت پادشاهان آل بويه است ، او قاضى عبد الجبار را از بغداد به رى طلبيد ، و بامر قضا منصوب داشت .\r\n","page_name":" 353 ","page_number":361},
  {"content":"\r\n\r\nعليه السّلام نقل كرده است كه آن حضرت فرمود : مهدى از اولاد حسين است ، سپس اوصاف او را بيان كرد و فرمود : پيشانيش روشن و بينيش باريك ، شكمش عريض ، رانش پهن ، ميان دندانهايش باز و خالى در ران راستش مىباشد . اين حديث را عينا عبد اللَّه بن قتيبه « 1 » نيز در كتاب « غريب الحديث » آورده است » .\r\n* * * مؤلف : در پايان اين باب چند شعر زير در بارهء امام زمان عجل اللَّه فرجه از ديوان منسوب بامير المؤمنين عليه السّلام نقل مىشود :\r\n* * *\r\n بنىّ اذا ما جاشت التّرك فانتظر * ولاية مهدىّ يقوم فيعدل \r\n و ذلّ ملوك الأرض من آل هاشم * و بويع منهم من يلذّ و يهزل \r\n صبيّ من الصّبيان لا رأى عنده * و لا عنده جدّ و لا هو يعقل \r\n فثمّ يقوم القائم الحقّ منكم * و بالحقّ يأتيكم و بالحقّ يعمل \r\n سمىّ نبىّ اللَّه نفسى فداؤه * فلا تخذلوه يا بنىّ و عجّلوا \r\n* * * يعنى : فرزندان من ! هنگامى كه قبائل ترك به حركت درآمدند ، منتظر سلطنت مهدى باشيد كه قيام مىكند و بعدل حكومت مينمايد . پادشاهان دودمان هاشم خوار گردند ( گويا مقصود بنى عباس است ) بچه‌اى كه نه رأى و نه تدبير و نه عقل دارد بسلطنت رسد و افراد عياش و بىمصرف با او بيعت كنند ، آنگاه قائم به حق از دودمان شما قيام كند او بحقيقت بيايد و به حق عمل نمايد . او همنام پيغمبر خداست . جان من فداى او باد فرزندانم ! او را خوار مسازيد و با شتاب او را بپذيريد .\r\n\r\n\r\n","description":"","footnote":"\r\n( 1 ) ابن قتيبه متوفى بسال 276 مؤلف كتابهاى « الامامة و السياسه » و « عيون الاخبار » و « غريب الحديث » از دانشمندان معروف اهل تسنن است .\r\n","page_name":" 354 ","page_number":362},
  {"content":"\r\n\r\n\r\nباب هشتم رواياتى كه در بارهء مهدى موعود جهان از حضرت امام حسن و حضرت امام حسين عليهما السّلام رسيده است\r\nشيخ صدوق در كتاب « كمال الدين » از ابو سعيد عقيصاء روايت مىكند كه چون حضرت امام حسن عليه السّلام با معاويه صلح كرد و مردم نزد وى مىآمدند ، عده‌اى حضرتش را از صلح با معاويه سرزنش كردند ، فرمود : واى بر شما ! نميدانيد مقصود من چه بود صلح من با معاويه از آنچه آفتاب بر آن ميتابد و غروب مىكند ، براى شيعيانم بهتر است . نميدانيد كه من امام شما هستم و اطاعت از فرمان من بر شما واجب است ، و بفرموده پيغمبر يكى از دو آقاى اهل بهشت ميباشم ؟ « 1 » گفتند چرا ، ميدانيم فرمود : نميدانيد ، كه چون خضر عليه السّلام كشتى را سوراخ كرد ، و آن كودك را بقتل رسانيد و ديوار را استوار نمود « 2 » باعث خشم موسى بن عمران عليه السّلام شد كه حكمت آن كار بر او پوشيده بود ولى نزد خداوند عمل خضر كارى موافق حكمت و صحيح بود ؟ .\r\nنميدانيد ( چنين مقدر شده ) كه هر يك از ما ائمه سازش با سلطان زمانش را به گردن ميگيرد ، جز قائم ما كه عيسى روح اللَّه پشت سر او نماز ميگذارد و خداوند ولادت او را از مردم پوشيده ميدارد ! و خود وى از نظرها پنهان خواهد شد تا چون ظهور كند بيعت هيچ كس در گردن وى نباشد .\r\n\r\n\r\n","description":"","footnote":"\r\n( 1 ) اشاره است بروايت متواتر :\r\nانّ الحسن و الحسين سيّدا شباب اهل الجنّة .\r\n( 2 ) اشاره بداستان موسى و خضر و آيات 59 تا 82 سورهء كهف است .\r\n","page_name":" 355 ","page_number":363},
  {"content":"\r\n\r\n( و مجبور نشود در برابر سلاطين زمانش سكوت نموده با آنها بيعت و سازش كند ) او فرزند نهمى برادرم حسين پسر فاطمه بانوى بانوان است ، خداوند در طول غيبت عمر او را طولانى گرداند آنگاه با قدرت كاملهء خود به صورت جوانى كه كمتر از چهل سال داشته باشد ظاهر سازد . تا همه بدانند كه : خداوند بر همه چيز توانا است .\r\nو نيز در آن كتاب از امام صادق عليه السّلام از آن حضرت روايت نموده كه حضرت امام حسين عليه السّلام فرمود : پسر نهمين من سنتى از يوسف و سنتى از موسى بن عمران دارد و او قائم ما اهل بيت است كه خداوند در يك شب كار او را اصلاح مىكند ( وسائل ظهور او را فراهم مىآورد و ياران او را نزد او گرد آورد ) .\r\nنيز در آن كتاب از عبد اللَّه بن زبير روايت نموده كه گفت : شنيدم امام حسين عليه السّلام ميفرمود : قائم اين امت نهمين فرزند من است و هم او است كه از نظرها غائب شود و در حال حيات ارثش را تقسيم ميكنند « 1 » و نيز در كمال الدين از امام حسين عليه السّلام روايت شده كه فرمود : ما دوازده مهدى داريم . اول آنها امير المؤمنين على بن ابى طالب عليه السّلام و آخر آنها نهمين فرزند من است ، او امامى است كه قيام به حق مىنمايد خداوند زمين را پس از آنكه ( با كفر و بيدينى اهلش ) مرده باشد ، بوسيلهء او زنده مىكند و هم بوسيلهء او دين حق ( اسلام ) را بر همهء اديان غالب ميگرداند ، هر چند مشركان نخواهند . او غيبتى دارد كه در آن مردم بسيارى از دين برميگردند . و گروهى ديگر بر دين حق ( اسلام ) ثابت باشند . برخى ( از روى سرزنش ) به آنها ميگويند : اگر راست ميگوئيد موقع ظهور امام زمان شما چه وقت است ؟ !\r\nاما انّ الصّابر في غيبته على الأذى و التّكذيب بمنزلة المجاهد بالسّيف بين يدى رسول اللَّه .\r\nآگاه باشيد آنها كه در غيبت وى با تحمل رنجها و تكذيب بىدينان بر عقيدهء\r\n\r\n\r\n","description":"","footnote":"\r\n( 1 ) با اينكه امام زمان ( ع ) بعد از رحلت پدر بزرگوارش زنده بود ، ما ترك امام حسن عسكرى ( ع ) را به برادرش جعفر كذاب و مادرش تقسيم نمودند ( المقالات و الفرق سعد بن عبد اللَّه اشعرى )\r\n","page_name":" 356 ","page_number":364},
  {"content":"\r\n\r\nخود ثابت ميمانند ، مثل كسانى هستند كه با شمشير در ركاب رسول خدا جهاد كردند ! .\r\nهمچنين در كمال الدين از عبد اللَّه بن عمر روايت كرده كه گفت : از حسين بن على ( ع ) شنيدم مىفرمود : اگر جز يك روز از عمر دنيا باقى نمانده باشد ، خداوند آن روز را چندان دراز گرداند ، تا مردى از اولاد من قيام كند و زمين را پر از عدل و داد نمايد ، چنان كه پر از ظلم و ستم شده باشد ، اين طور از پيغمبر شنيدم .\r\nهم در آن كتاب از عيسى خشاب نقل كرده كه گفت به حسين بن على عليه السّلام عرضكردم : صاحب الامر شما هستيد ؟ فرمود : نه ! صاحب الامر كسى است كه از اهل و وطن دور و مهجور ، پدرش را كشته‌اند و او خونخواهى نكرده است . كنيه‌اش كنيهء عمويش « 1 » مىباشد و هشت ماه شمشيرش را روى دوشش گذاشته است .\r\nدر غيبت شيخ طوسى از عبد اللَّه بن شريك حديث مفصلى نقل مىكند كه مختصر آن اينست : امام حسين ( ع ) از كنار جماعتى از بنى اميه كه در مسجد پيغمبر صلى اللَّه عليه و آله نشسته بودند گذشت و رو به آنها كرد و فرمود : بدانيد كه به خدا قسم ! عمر دنيا بپايان نميرسد تا اينكه خداوند مردى از نسل من برانگيزد و هزار نفر از شما را بقتل رساند و با آن هزار نفر هزار ديگر و با آن هزار نفر نيز هزار نفر ديگر ! من عرضكردم : فدايت شوم اينان اولاد فلان و فلان ميباشند و به اين تعداد كه فرموديد نميرسند . فرمود : در آن زمان از صلب هر يك از بنى اميه عده‌اى بسيار خواهند بود و بزرگ آنها نيز از خودشان مىباشد « 2 » .\r\n\r\n\r\n","description":"","footnote":"\r\n( 1 ) در پاورقى صفحه 304 نوشتيم كه چون اين گونه روايات مخالف روايات كثيرهء شيعه و سنى است كه ميفرمايد كنيه‌اش كنيه پيغمبر است ، اعتبار ندارد و گفتيم كه بر فرض صحت ، حتما اشتباهى از طرف راوى يا كاتب روى داده ، شايد ( كنيته كنية عمّه ) لفظ « عمه » در اصل « جده » بوده و اشتباه ضبط شده است .\r\nالبته اين احتمال هم هست كه كنيهء عموى امام زمان هم مثل كنيهء پيغمبر ابو القاسم بوده است .\r\n( 2 ) مقصود سفيانى است .\r\n","page_name":" 357 ","page_number":365},
  {"content":"\r\n\r\n\r\nباب نهم رواياتى كه از حضرت على بن الحسين عليه السّلام وارد شده است\r\nشيخ صدوق ( ره ) در كمال الدين از ابو حمزه ثمالى روايت مىكند كه امام زين - العابدين على بن الحسين عليه السّلام فرمود : آيه شريفه  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  « 1 » يعنى : خويشان انسان برخى بر برخى ديگر مقدم ميباشند در باره ما نازل گرديده  وَ جَعَلَها كَلِمَةً باقِيَةً فِي عَقِبِهِ  « 2 » يعنى : خداوند امامت را در نسل حسين عليه السّلام تا روز قيامت برقرار داشته است و فرمود : قائم ما دو غيبت دارد كه يكى از ديگرى طولانىتر مىباشد .\r\nغيبت اول شش روز و شش ماه و شش سال است و غيبت دومى چندان طولانى مى - گردد كه اكثر آنها كه بوى عقيده دارند منحرف ميگردند و جز كسانى كه يقين قوى و معرفت صحيح دارند و از آنچه به آنها دستور داده‌ايم در خود ناراحتى و تنگى نمىبينند ، و تسليم ما اهل بيت ميباشند ، كسى بر اين عقيده ثابت نمىماند .\r\nمؤلف : آنچه امام عليه السّلام ميفرمايد « غيبت اول شش روز و شش ماه و شش سال است » شايد اشاره باختلاف احوال حضرت در طول غيبتش باشد كه شش روز كسى جز افراد مخصوص بستگان آن حضرت از ولادتش اطلاع حاصل نكردند ، سپس بعد از شش ماه ساير خواص هم مطلع شدند و بعد از شش سال موقع وفات پدر بزرگوارش بسيارى از مردم پى بوجود آن سرور بردند .\r\n\r\n\r\n","description":"","footnote":"\r\n( 1 ) سورهء انفال آيهء 74\r\n( 2 ) زخرف 27\r\n","page_name":" 358 ","page_number":366},
  {"content":"\r\n\r\nيا اشاره به اين است كه بعد از نيل بمنصب امامت تا 6 روز كسى مطلع نگرديد و بعد از شش ماه مردم دانستند كه امام دوازدهم كيست ، آنگاه پس از شش سال و خورده‌اى محرز و سفراى آن حضرت معلوم گرديد .\r\nبه نظر من اين مطلب اشاره بزمان‌هاى مختلفهء غيبت وى مىباشد كه از نظر علم الهى قابل بداء است ( يعنى ممكن است واقع نشود ) مؤيد اين مطلب روايتى است كه كلينى رضوان اللَّه عليه از اصبغ بن نباته در حديثى طولانى كه برخى از آن در باب هفتم گذشت از امير المؤمنين ( ع ) نقل كرده است .\r\nاز جمله اينكه اصبغ گفت : يا امير المؤمنين حيرت مردم و غيبت مهدى ( ع ) چقدر طول ميكشد ؟ فرمود : شش روز و شش ماه و شش سال . اصبغ عرضكرد : يا امير المؤمنين ! اين مطلب‌شدنى است ؟ فرمود : بلى ! همچنان كه تا كنون خلق شده و تو اطلاع ندارى ! .\r\nاى اصبغ ! اينان برگزيدگان اين امت هستند كه با برگزيدگان نيكان اين عترت طاهره ميباشند . عرضكرد : يا امير المؤمنين ! بعد از آن چه خواهد شد ؟\r\nفرمود : آنگاه خدا آنچه خواهد مىكند ! چه ذات الهى را بداها و اراده‌ها و مقصودها و نهايت‌هاست . . .\r\nاين روايت به خوبى مىرساند كه آنچه در غيبت امام زمان گفته شد : شش روز و شش ماه و شش سال . . . قابل بداء است و ترديدى كه در روايت است قرينه آن مىباشد .\r\nو اللَّه يعلم .\r\nو نيز در كمال الدين از سعيد بن جبير از امام زين العابدين عليه السّلام روايت كرده كه آن حضرت فرمود : قائم ما ولادتش بر مردم پوشيده ميماند تا جايى كه ميگويند هنوز متولد نشده است « 1 »\r\n\r\n\r\n","description":"","footnote":"\r\n( 1 ) در صفحه 340 و 346 از ابن ابى الحديد نقل شد كه وى گفته است : اهل سنت عقيده دارند مهدى موعود هنوز متولد نشده است . اين يكى از علائم فكر دوربين ائمه طاهرين و اخبار غيبيه آن ذوات مقدسه عليهم السّلام است ، كه حق كشى فرقه‌اى از مسلمين را پيشبينى كرده‌اند و قرنها قبل از آن خبر داده‌اند !\r\n","page_name":" 359 ","page_number":367},
  {"content":"\r\n\r\nشيخ مفيد در كتاب « مجالس » از ابو خالد كابلى روايت نموده كه گفت :\r\nامام على بن الحسين به من فرمود : اى ابو خالد ! فتنه‌هائى پديد خواهد آمد كه مانند شب ظلمانى تاريك باشد . كسى از آن فتنه‌ها نجات پيدا نميكند مگر آنان كه خداوند از آنها پيمان گرفته ( كه در راه حفظ ايمان پيوسته ثابت بمانند ) آنها چراغهاى هدايت و چشمه‌هاى دانش ميباشند .\r\nپروردگار آنها را از هر فتنه و آشوب تاريك نجات خواهد داد . گويا صاحب - الامر را ميبينم كه بر بالاى نجف شما واقع در پشت كوفه با سيصد و اندى مرد برآمده ، در حالى كه جبرئيل در سمت راست و ميكائيل در جانب چپ و اسرافيل در جلو او قرار دارند پرچم پيغمبر اكرم صلى اللَّه عليه و آله را باهتزاز درآورده و آهنگ قومى نميكند جز اين كه آنها را بديار عدم بفرستد « 1 »\r\n\r\n\r\n","description":"","footnote":"\r\n( 1 ) در روايات باب علائم ظهور از نظر خوانندگان خواهد گذشت كه امام زمان ( ع ) نخست در مكه ظاهر مىشود ، و سپس با سيصد و سيزده نفر از يارانش بمدينه آمده و از آنجا به نجف و كوفه مىآيند و چون سپاهش بده هزار نفر رسيد ، قيام مىكند ، و خراسان و شام و قسطنطنيه ، و فلسطين و زنگبار ، و حجاز و يمن و ديگر نواحى جهان را ( چنان كه در خطبهء معروف به « بيان » ذكر شده ) فتح مىكند و شرق و غرب عالم را در زير لواى اسلام در مىآورد . على هذا آنها كه عقيده به امام زمان شيرازى ، يا پيغمبر مازندرانى جانشين او دارند ، تنها بقاضى نروند و اين گونه روايات را هم بخوانند و بيانديشند كه آيا اين امام زمان آمده و رفته است ؟ .\r\n","page_name":" 360 ","page_number":368},
  {"content":"\r\n\r\n\r\nباب دهم رواياتى كه از حضرت امام محمد باقر عليه السّلام رسيده است\r\nشيخ صدوق ( ره ) در كمال الدين از ابو الجارود نقل مىكند كه گفت : امام محمد باقر عليه السّلام به من فرمود : اى ابو الجارود ! موقعى كه اوضاع روزگار دگرگون شود و مردم بگويند : قائم آل محمد مرده يا هلاك شده ، يا بگويند بكدام بيابان رفته است ، و آنها كه خواستار نابودى او ميباشند بگويند : كسى كه استخوانهايش پوسيده چگونه ظهور مىكند ؟ ! شما بظهور وى اميدوار باشيد ، و چون بشنويد كه ظهور نموده بسوى وى بشتابيد و لو با خزيدن از روى برف باشد « 1 » ! در غيبت نعمانى نيز از احمد بن هوذهء نهاوندى از ابو الجارود آن را نقل كرده است .\r\nنيز كمال الدين از ابو حمزهء ثمالى از حضرت امام محمد باقر عليه السّلام روايت مىكند كه گفت : از آن حضرت شنيدم فرمود : نزديك‌ترين و داناترين و مهربان - ترين مردم به خداوند متعال ، محمد و ائمه صلوات اللَّه عليهم اجمعين هستند . پس از هر راهى كه آنها ميروند شما هم برويد و از هر كس كناره گرفتند شما نيز كناره بگيريد . مقصودم از ائمه امام حسين عليه السّلام و فرزندان اوست . زيرا حق در خاندان آنهاست و جانشينان حقيقى پيغمبر آنها ميباشند و امامان از آنها خواهند بود .\r\nپس هر جا آنها را به بينيد پيروى كنيد . اگر روزى هيچ كس از اولاد امام حسين را\r\n\r\n\r\n","description":"","footnote":"\r\n( 1 ) اين روايت پاسخ گويائى براى منكرين طول عمر امام زمان ( ع ) است . زيرا امام باقر ( ع ) تقريبا 150 سال قبل از ولادت آن حضرت و هزار سال بعد از ولادت وى اين موضوع را ميدانسته و از آن خبر داده - توضيح اينكه اين روايت در كمال الدين صدوق است كه هزار و سه سال پيش در گذشته است !\r\n","page_name":" 361 ","page_number":369},
  {"content":"\r\n\r\nنبينيد ، از خداوند روشنائى كسب كنيد و بطريقه‌اى كه عمل ميكنيد ( مذهب تشيع توجه نموده از آن پيروى نمائيد و هر كه ( از طايفهء شيعه ) را دوست داشتيد ، دوست بگيريد و هر آن كس را كه دشمن ميداريد ، با چشم دشمنى نگاه كنيد كه به زودى فرج امام زمان فرا ميرسد .\r\nهمچنين در آن كتاب از معروف بن خرّبوذ نقل مىكند كه گفت : به حضرت امام محمد باقر عليه السّلام عرضكردم : فضائل خودتان را براى من بيان فرمائيد ! حضرت فرمود ما بمنزلهء ستارگان ميباشيم كه چون ستاره‌اى پنهان شود ستارهء ديگر كه محل امن و امان و سلم و اسلام و فاتح و مفتاح است ، پديدار گردد . موقعى كه اولاد عبد المطلب ( بنى عباس ) بر شهرها مسلط شوند و كسى چيزى را تميز ندهد ، خداوند صاحب الزمان را ظاهر گرداند ، پس شما ذات الهى را ستايش كنيد ، خداوند او را ميان صعب ذلول مخير مىكند . عرضكردم : او كدام را انتخاب خواهد كرد ؟ فرمود : او صعب را انتخاب مىكند .\r\nمؤلف : « كسى چيزى را تميز نميدهد » يعنى هيچ كس امام نمىشناسد مقصود اينست كه مردم از بىتميزى ميان كمال و غير آن فرق نميگذارند . چو امام در ميان آنها ظاهر نيست ( كه سطح افكار مردم را بالا ببرد و آنها بتوانند خوب بد را از هم تميز بدهند ) و « صعب را انتخاب مىكند » اشاره است به دو قطعهء ابرى بنام صعب و ذلول كه خداوند اسكندر ذو القرنين را براى انتخاب يكى از آنها مخير گردانيد و او ذلول را انتخاب كرد و صعب را براى قائم ما گذاشت چنان كه خواهد آمد .\r\nو هم كمال الدين از ابراهيم بن عطيه و او از ام هانى ثقفيه روايت مىكند كه وى گفت : به حضرت امام پنجم عليه السّلام عرضكردم : آقاى من ! يك آيه از قرآن مجيد در دلم خطور كرده كه معنى آن مرا ناراحت نموده ، فرمود : ام هانى ! سؤال كن عرض كردم ، آيهء   فَلا أُقْسِمُ بِالْخُنَّسِ الْجَوارِ الْكُنَّسِ   است .\r\n\r\n","description":"","footnote":"","page_name":" 362 ","page_number":370},
  {"content":"\r\n\r\nفرمود : اى ام هانى چه مسأله خوبى از من پرسيدى ؟ مقصود از اين آيه مولودى است كه در آخر الزمان خواهد آمد و او مهدى اين عترت طاهره است . او راست حيرت و غيبتى كه مردمى بوسيله آن گمراه گردند و گروهى هدايت شوند خوش به حال تو اگر او را درك كنى و خوشا حال كسى كه او را مىبيند . « 1 »\r\n\r\n\r\n","description":"","footnote":"\r\n( 1 ) اين حديث و ترجمه آيه در صفحه 258 گذشت . در آنجا نوشتيم كه اين آيه و روايت نيز مورد دستبرد فرقه بهائى قرار گرفته ، و با تردستى مخصوصى بنفع خود معنى كرده‌اند .\r\nميرزا ابو الفضل گلپايگانى بزرگترين مبلغ بهائى در كتاب « فرائد » اين حديث را جزو ادلهء نقليه براى اثبات اينكه ميرزا على محمد باب شيرازى متولد در سال 1235 هجرى ، همان مهدى موعود است ، دانسته است .\r\nدر كتاب ( بهائى چه ميگويد ؟ ) جلد اول صفحه 89 در پاسخ گلپايگانى مينويسد : « مقدمتا ميگويم بعضى را عقيده چنين بوده كه مهدى موعود همان عيسى بن مريم ( ع ) است كه قبل از خاتم انبيا به دنيا آمده و سپس غيبت نموده و در آخر الزمان مجددا ظهور كرده و باصلاح جهان قيام مينمايد ( رجوع كنيد بصفحه 309 اين كتاب ) و اينك در مقام جواب استدلال گلپايگانى ميگويم : اما بحسب عقيدهء اهل بها ( ! ) كه پس از گذشتن هزار سال ديگر از زمان حسين على بهاء ، باز هم مظهر امرى از جانب خدا پيدا خواهد شد ، بلكه به همين قسم بعد از آن هم باز ظهورات آخرى الى ما لا نهايه خواهد بود ، پس سنوات تولد سيد باب هم در آخر الزمان نخواهد بود ( ! ) و اما بحسب عقيدهء ما مسلمان‌ها كه محمد بن عبد اللَّه ( ص ) خاتم انبياء است ، بنا بر اين از سنوات پيدايش آن حضرت را به بعد ميتوان آخر الزمان گفت ، و از اين جهت آن حضرت را هم پيغمبر آخر الزمان گفتند . بنا بر اين - حجة - بن الحسن العسكرى هم مولود آخر الزمان خواهد بود و مراد از كلام امام باقر عليه السّلام كه در تفسير   بِالْخُنَّسِ الْجَوارِ الْكُنَّسِ   فرموده\r\n( هذا مولود في آخر الزّمان هو المهدىّ من هذه العترة )\r\nاينست كه معنى و مصداق حقيقى   ( بِالْخُنَّسِ الْجَوارِ الْكُنَّسِ )   مهدى موعود است و او مولود در ازمنهء سابقهء بر خاتم انبياء و از عترت پيشينيان كه قبل از خاتم انبيا در دنيا متولد شده باشد ( مثلا عيسى بن مريم چنان كه بعضى توهم نموده‌اند ) نيست .\r\nبلكه او مولود در آخر الزمان ( يعنى ازمنهء نبوت خاتم انبياء ) و مهدى از اين عترت ( يعنى عترت و ذريهء خاتم انبياء - ص ) مىباشد .\r\nپس حديث مزبور بر معتقد مسلمانها منطبق ميگردد بلكه چون ( خنوس ) و ( كنوس ) مصدر الخنس و الكنس بر حسب لغت بمعنى پس رفتن و پنهانى و اختفاء است ، و امام باقر ( ع ) نيز در حديث فرموده كه :\r\nله حيرة و غيبة\r\n( مردم در طول عمر او متحير ميشوند و از نظرها غائب ميگردد ) از اين جهت انطباق حديث تنها بر معتقد مسلمانها تأييد ميگردد » سپس مؤلف ( بهائى چه ميگويد ) ، توضيح بيشترى ميدهد كه خلاصه آن بدين قرار است :\r\nبفاصله يك حديث ، باز در بحار حديث ديگرى ام هانى از حضرت باقر ( ع ) نقل مىكند كه در تفسير اين آيه ( بوى فرمود :\r\nيا امّ هانى امام يخنس نفسه حتّى ينقطع عن النّاس علمه سنة ستّين و مأتين ثمّ يبدو كالشّهاب الواقد في اللّيلة الظّلماء . »\r\nيعنى : اى ام هانى ! مقصود از الخنس الجوار الكنس ( ستاره‌اى كه حركت نموده و پنهان مىشود ) امامى است كه در سال 260 ( هجرى ) خود را پنهان مىكند تا خبر وى بمردم نرسد ( و ندانند كجاست ) آنگاه مانند ستارهء درخشان در شب تاريك ، ظاهر مىشود .\r\nاين دو حديث كه در تفسير اين آيهء شريفه رسيده است با مهدى موعود كه بعقيده شيعه قبل از سال 260 متولد شده و از آن تاريخ از نظر دشمنان و بواسطه مصالح ديگر غائب گرديده است ، كاملا منطبق مىباشد و هيچ گونه تناسبى با پندار بابىها و بهائيها و ازليها ، ندارد !\r\n","page_name":" 363 ","page_number":371},
  {"content":"\r\n\r\nو هم در كتاب مزبور از ابو ايوب مخزومى نقل كرده كه امام محمد باقر ( ع ) در بارهء جانشينان شايستهء پيغمبر گفتگو ميفرمود چون به آخرين آنها رسيد فرمود :\r\nدوازدهمى آنها كسى است كه عيسى بن مريم پشت سر او نماز ميگذارد . ( اگر او را ديدى ) طريقهء وى و قرآن كريم را بپذير ! .\r\nو در غيبت نعمانى از اسيد بن ثعلبه از ام هانى روايت نموده كه گفت : از آن حضرت پرسيدم معنى  فَلا أُقْسِمُ بِالْخُنَّسِ  چيست ؟ فرمود : اى امّ هانى او امامى است كه از\r\n\r\n","description":"","footnote":"","page_name":" 364 ","page_number":372},
  {"content":"\r\n\r\nنظرها غائب گردد و مردم اطلاعى از وى نداشته باشند . و اين در سنه 260 خواهد بود . آنگاه مانند شعله‌اى روشن در شب تاريك پديدار گردد ، اگر آن زمان را درك كنى شادمان خواهى بود .\r\nو نيز در غيبت نعمانى از محمد بن اسحاق مانند آن را روايت كرده جز آنكه در اينجا ميگويد : مانند شعله‌اى كه در شب تاريك بدرخشد ، ظاهر شود .\r\nنيز غيبت نعمانى از معروف بن خرّبوذ از آن حضرت روايت مىكند كه فرمود :\r\nستارگان شما مانند ستارگان آسمان است كه چون ستاره‌اى پنهان شود ، ستارهء ديگرى طالع گردد ، تا موقعى كه با انگشتان دست و اشارهء ابرو بوى نگاه كنيد ( يعنى در صدد گرفتن و كشتن و باشيد ) خداوند او را از نظر شما غائب گرداند سپس اولاد عبد المطلب ( بنى عباس ) بر همه جا استيلاء يابند و هرج و مرج پديد آيد ( و كسى امام خود را نشناسد ) پس چون ستاره براى شما طلوع كند حمد خدا را بجا آوريد .\r\nهمچنين در آن كتاب از عبد اللَّه بن عطا نقل كرده كه گفت به حضرت امام محمد باقر عليه السّلام عرضكردم : شيعيان شما در عراق بسيارند به خدا قسم در خاندان شما كسى بپايهء شما نميرسد . پس چرا قيام نمىفرمائيد ؟ « 1 » اين روايت در كتاب غيبت نعمانى نيز نقل شده .\r\nهم در آن كتاب از عبد اللَّه بن عطا روايت نموده كه گفت : به آن حضرت عرضكردم :\r\nراجع بقائم بما اطلاع دهيد فرمود : به خدا قسم من قائم نيستم و كسى كه گردنها بسوى وى افراشته ميداريد ( يعنى منتظر ظهور او هستيد ) و ولادتش بر مردم پوشيده است ، نميباشم . عرضكردم : بكى اشاره فرموديد ؟ فرمود : به آن كس كه پيغمبر خدا بوى اشاره فرمود .\r\nو هم در كتاب مزبور از ابو الجارود روايت نموده كه گفت : شنيدم امام محمد باقر ( ع ) ميفرمود : ما و شما پيوسته به حالت انتظار بسر خواهيم برد تا گاهى كك خداوند براى اين كار كسى را برانگيزد كه ندانيد آفريده شده است يا نه ! نعمانى\r\n\r\n\r\n","description":"","footnote":"\r\n( 1 ) در صفحه 239 گذشت .\r\n","page_name":" 365 ","page_number":373},
  {"content":"\r\n\r\nاين روايت را بسند ديگر هم نقل كرده است .\r\nهمچنين در آن كتاب از ابو الجارود نقل مىكند كه آن حضرت فرمود : پيوسته گردنهاى خود را بسوى يكى از مردان ما ، دراز نموده و ميگوئيد : اين همان صاحب الامر است و بعد از چندى مىبينيد كه وفات مىيابد ، تا زمانى كه خداوند براى اين كار كسى را برانگيزد كه ندانيد متولد و آفريده شده يا نه ! در آن كتاب اين حديث بسند ديگر هم آمده است .\r\nنيز از آن حضرت روايت نموده كه فرمود : گويا مىبينم شما ( شيعيان در جستجوى قائم ما ) بالا رويد كسى را نبينيد و پائين بيائيد كسى را پيدا نكنيد .\r\nو نيز در غيبت نعمانى از غيبت شيخ مفيد از ابو حمزهء ثمالى نقل مىكند كه گفت : روزى در خدمت حضرت امام محمد باقر ( ع ) بودم . چون مجلس خلوت شد ، فرمود : اى ابو حمزه ! يكى از امورى كه حتما تحقق مىيابد و با قلم قضا نوشته شده است ، قيام قائم ماست . هر كس در آنچه ميگويم شك كند ، كافر از دنيا ميرود آنگاه فرمود : پدر و مادرم فداى او كه نامش نام من و كنيه‌اش كنيهء من و هفتمين فرزند من است . زمين را پر از عدل كند چنان كه پر از ظلم و ستم شده باشد .\r\nاى ابو حمزه ! هر كس او را درك نمايد و مانند پيغمبر و على ( ع ) از وى پيروى كند ، بهشت بر او واجب مىشود . و هر كس تسليم فرمان وى نشود بهشت بر او حرام گردد و جايگاهش آتش خواهد بود و چه بد است آتش براى ستمگران ! سپس فرمود : به حمد اللَّه آيهء شريفهء  إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ  « 1 » يعنى : تعداد ماه‌ها در كتاب خداوند دوازده ماهست ، گفتهء مرا روشن و آفتابى كرده است . چه مقصود ، ماه‌هاى محرم و صفر و ربيع و غيره نيست .\r\n\r\n\r\n","description":"","footnote":"\r\n( 1 ) سورهء توبه آيهء 35\r\n","page_name":" 366 ","page_number":374},
  {"content":"\r\n\r\nزيرا خداوند بعد ميفرمايد :  ذلِكَ الدِّينُ الْقَيِّمُ  اين ماه‌ها دين پايدار ميباشند ، در صورتى كه يهود و نصارا و گبران و ساير مردم و ملل دوست و دشمن ، همه اين ماه‌ها را ميشناسند و بنام ميشمارند ( بنا بر اين دانستن آنها دين پايدار نيست ) بلكه مقصود ما ائمه هستيم كه دين خداوند بوجود ما پايدار است . « 1 »\r\nيكى از چهار ماه محترم سال ، امير المؤمنين ( ع ) است كه خداوند نام على را از نام « العلىّ » خود مشتق گردانيد ، چنان كه نام محمد را از « محمود » نام ديگر خود مشتق نمود و سه نفر از نواده‌گان او نامشان على است ، على بن الحسين و على بن موسى و على بن محمد ، و اين اسم كه از نام خداوند اشتقاق يافته محترم است .\r\n\r\n\r\n","description":"","footnote":"\r\n( 1 )\r\n چنان كه هست فلك را دوازده تمثال * كه آفتاب بر آن دور مىكند مه و سال\r\nبر آسمان ولايت دوازده برجند * چو آفتاب نبوت همه بر اوج كمال\r\nقضا چو آينهء نور احمدى ميريخت * بريخت ز آينهء او دوازده تمثال\r\nستارگان سپهر ولايت شرفند * كه ايمنند ز نقصان و احتراق و و بال\r\nز آفتاب نبوت صدور اين انجم * مثال صورت تفصيل آمد از اجمال \r\n","page_name":" 367 ","page_number":375},
  {"content":"\r\n\r\n\r\nباب يازدهم رواياتى كه از حضرت امام جعفر صادق ( ع ) راجع به امام زمان ( ع ) رسيده است\r\nصدوق ( ره ) در كمال الدين و علل الشرائع از سدير روايت مىكند كه گفت :\r\nاز حضرت امام جعفر صادق ( ع ) شنيدم ميفرمود : در زندگانى قائم ما سنتى از يوسف ( ع ) است . من عرض كردم : مثل اينكه شما از حيرت يا غيبتى خبر ميدهيد ؟ فرمود از اين امت ، جز خوك صفتان كسى امثال اين كارها را دور نميداند . برادران يوسف ، اولاد انبياء بودند ، مع هذا يوسف برادرشان را در معرض خريد و فروش درآوردند و ( بعد از آنكه يوسف عزيز مصر شد و برادران براى تأمين روزى بمصر آمدند ) با وى گفتگو نمودند و او را نشناختند . تا آنكه يوسف ( ع ) گفت : من همان يوسف هستم .\r\nبا اين وصف چگونه اين امت ملعونه منكر ميشوند كه خداى عزّ و جلّ در وقتى از اوقات حجّت خود را پنهان بدارد ؟ پادشاه مصر يوسف را دوست ميداشت و فاصله بين او و پدرش يعقوب هيجده روز راه بود و اگر اراده خداوند تعلق ميگرفت قادر بود كه جاى يوسف را نشان دهد .\r\nچون مژدهء يوسف به يعقوب ( ع ) رسيد ، از راه بيابان باتفاق پسرانش مسافت ميان ( كنعان و مصر ) را نه روزه طى كرد . بنا بر اين چگونه اين امت باور نميدارند كه حجت خدا مانند يوسف در بازارها و اماكن آنها آمد و رفت كند و در عين حال او را نشناسند ، تا زمانى كه خداوند فرمان دهد كه خود را بشناساند . چنان كه بيوسف فرمان داد و در وقتى كه ببرادرانش گفت : آيا ميدانيد موقعى كه جاهل بوديد با يوسف و برادرش چه كرديد ؟ يوسف خود را معرفى كرد ، و برادران گفتند : آيا تو يوسفى ؟\r\n\r\n","description":"","footnote":"","page_name":" 368 ","page_number":376},
  {"content":"\r\n\r\nگفت : آرى من يوسفم و اين ( بن يامين ) هم برادرم مىباشد .\r\nو نيز شيخ صدوق ( ره ) در علل الشرائع از سدير نقل مىكند كه امام جعفر صادق ( ع ) فرمود : قائم ما را غيبتى است كه مدت آن طولانى خواهد شد . عرضكردم : يا ابن رسول اللَّه براى چه غيبت مىكند ؟ فرمود : خداوند عزّ و جلّ اراده نموده كه علائم تمام انبياء را در مدت غيبتشان ، در بارهء او نيز عملى گرداند ، اى سدير ! قائم ناچار از آن است كه برابر مدت غيبت تمام پيغمبران ، غيبت كند چنان كه خداوند در قرآن ميفرمايد :  لَتَرْكَبُنَّ طَبَقاً عَنْ طَبَقٍ  يعنى هر سنتى كه قبل از شما بوده در اين امت نيز جارى است .\r\nو نيز صدوق عليه الرّحمه در « امالى » از آن حضرت نقل مىكند كه در باره امام زمان عجّل اللَّه فرجه اين شعر را فرمود :\r\n* * *\r\n لكلّ اناس دولة يرقبونها * و دولتنا في آخر الدّهر يظهر \r\n* * * يعنى : هر گروهى از مردم دولتى دارند كه انتظار آن را ميكشند و دولت ما نيز در آخر الزّمان ظاهر ميگردد .\r\nدر كمال الدين از صفوان بن مهران از آن سرور روايت نموده كه فرمود :\r\nهر كس تمام ائمه طاهرين را تصديق كند ولى منكر وجود مهدى موعود باشد مثل اين است كه اعتقاد به تمام پيغمبران داشته باشد ولى منكر نبوت پيغمبر اسلام شود .\r\nعرض شد يا ابن رسول اللَّه ! مهدى كيست ، آيا او از فرزندان شماست ؟ فرمود :\r\nپنجمين نفر از اولاد هفتمين امام است . او از نظر شما غائب شود و جايز نيست نامش را ببريد « 1 »\r\n\r\n\r\n","description":"","footnote":"\r\n( 1 ) در پاورقى صفحه 236 راجع به منع از بردن نام مخصوص امام زمان ( ع ) سخن گفتيم در اينجا باز هم متذكر ميشويم كه برخى از علما و محدثين گذشته ما از قبيل شيخ صدوق و علامه مجلسى و اخيرا محدث نورى و ديگران اين گونه روايات را حمل بر ظاهر نموده و ذكر نام حضرت را مطلقا قبل غيبت و بعد از آن حرام ميدانند ولى عدهء ديگر آن را مكروه دانسته‌اند . بطورى كه در نجم الثاقب مينويسد : اين موضوع در زمان شيخ بهائى و مير داماد دو دانشمند بزرگ شيعه مورد بحث و گفتگو واقع شد ، و هر كدام نظرى ابراز نموده و جمعى هم بطرفدارى هر يك برخاسته و كار بالا گرفت ! ، ما نوشتيم كه از مجموع روايات استفاده مىشود كه اصرار و تأكيدى كه در اين خصوص رسيده ، مربوط بايام ولادت آن حضرت و بعد از آن پيش از غيبت كبرى بوده است . دانشمند نامى « سعد بن عبد اللَّه اشعرى » قمى متوفاى بسال 299 يا 301 در كتاب ارجدار « المقالات و الفرق » كه اخيرا منتشر شده و بدست ما رسيده است ضمن بحث از عقيده شيعه اماميه در بارهء حضرت مهدى حجت بن الحسن العسكرى ( ع ) ( صفحه 105 ) مينويسد وقتى امام صادق و امام كاظم عليهما السّلام از اينكه مشهور شوند و نام آنها را ببرند بخاطر حفظ از دشمنان و رعايت تقيه جلوگيرى نموده‌اند ، چگونه جايز است كه ما در اين زمانها ( ايام ولادت و كودكى امام زمان ) ترك تقيه كنيم و با اينكه ميدانيم دشمن سخت در جستجوى آن حضرت است و كاملا مراقبت دارند و حكومت بر آنها ستم روا ميدارد ، نام حضرت را ببريم و از محل وى سخن بگوئيم ؟ بنا بر اين بايد بگذاريم حضرت مخفى بماند تا خود وى و دوستانش و دوستان پدرش از خطر محفوظ بمانند » و بنقل محدث نورى در نجم الثاقب باب دوم ، حسن بن موسى نوبختى فيلسوف و دانشمند نامى شيعه متوفى بسال 300 يا 310 نيز در كتاب « الفرق و المقالات » مينويسد : و لا يجوز ذكر اسمه و لا السؤال عن مكانه حتّى يؤمن بذلك يعنى : جايز نيست نام آن حضرت برده شود و از محل وى سؤال شود ، تا از خطر محفوظ بماند . اين همان معنى است كه بعقيدهء ما منع از ذكر نام حضرت مربوط به زمان تقيه ، يعنى ايام ولادت و غيبت صغراى حضرت است .\r\n","page_name":" 369 ","page_number":377},
  {"content":"\r\n\r\nدر آن كتاب اين روايت بسند ديگر نيز از آن حضرت روايت شده است .\r\nنيز در كمال الدين آورده است كه امام ششم فرمود : هنگامى كه سه اسم متوالى در ميان ما ائمه پيدا شود : محمد و على و حسن ، چهارمى آنها قائم است « 1 » . نيز\r\n\r\n\r\n","description":"","footnote":"\r\n( 1 ) اين اسامى مبارك ، نام چهار امام بوده كه پى در پى براى پدر و پسر نامگذارى شده بود . امام نهم محمد تقى ، و امام دهم على النقى ، امام يازدهم حسن العسكرى ، سپس چهارمى باز بنام اول كه نام پيغمبر است ، موسوم گرديد ، و اين خود يكى از بهترين علائم مهدى موعود جهان بعقيده شيعه اماميه است .\r\n","page_name":" 370 ","page_number":378},
  {"content":"\r\n\r\nدر آن كتاب و غيبت شيخ مانند اين روايت باسناد ديگر هم نقل شده است .\r\nهمچنين در كمال الدين از مفضل بن عمر روايت كرده كه گفت : خدمت حضرت صادق ( ع ) شرفياب شدم و عرض كردم : آقا ! ممكن است جانشين خودتان را معرفى فرمائيد ؟ فرمود : اى مفضّل امام بعد از من فرزندم موسى است و امامى كه همه آرزو دارند ظهور كند ( م ح م د ) فرزند حسن بن على بن محمد بن على بن موسى است .\r\nهم در كمال الدين از ابراهيم كرخى روايت كرده كه گفت : خدمت حضرت صادق نشسته بودم ديدم امام موسى بن جعفر ( ع ) كه جوانى نورس بود ، وارد شد . من برخاستم و او را بوسيدم و نشستم . حضرت صادق ( ع ) فرمود : اى ابراهيم ! بعد از من امام تو اين است . بدان كه در بارهء امامت او قومى گمراه شوند و جماعتى سعادتمند گردند خدا قاتل او را لعنت نمايد و عذابش را زياد كند .\r\nآگاه باش كه خداوند كسى را كه در زمان خود بهترين اهل زمين است از نسل وى بوجود آورد ( يعنى امام رضا - ع ) . او همنام جدش ( امير المؤمنين ) و وارث علم و احكام و فضائل او و معدن امامت و سرچشمهء حكمت است . ستمگرى از اولاد فلان ( مقصود مأمون عباسى است ) بعد از مشاهدهء كارهاى عجيب وى ( معجزات حضرت رضا ) از روى حسد او را بقتل رساند . ولى خداوند آنچه اراده كرده عملى مىكند هر چند مشركين نخواهند .\r\nخداوند از نسل او بقيهء مهديان دوازده‌گانه را پديد آورد و لطف خود را در بارهء آنها تكميل نموده و هر كدام وفات كنند در بهشت مقدس خود جاى دهد . هر كس بوجود امام دوازدهم معتقد باشد ، مانند اينست كه شمشير برهنه بدست گرفته و در ركاب پيغمبر صلى اللَّه عليه و آله از آن حضرت دفاع نموده است .\r\nراوى ميگويد : در آن هنگام مردى از دوستداران بنى اميه وارد شد حضرت سخن را قطع فرمود ، بعد از آن دوازده بار بخدمتش رسيدم تا مگر سخن آن روز را تمام\r\n\r\n","description":"","footnote":"","page_name":" 371 ","page_number":379},
  {"content":"\r\n\r\nفرمايد ولى موفق نشدم . چون سال بعد بخدمتش رسيدم ديدم نشسته‌اند . بيدرنگ فرمود : اى ابراهيم ! آن كس كه اندوه شيعيان خود را بر طرف مىكند ، پس از فشار شديد و بلاى طولانى و بيتابى و ترس از دشمن خواهد آمد . خوش به حال كسانى كه آن زمان را درك كنند . اى ابراهيم ! آنچه گفتم مقصودت را تأمين مىكند من نيز چون اين كلام شنيدم با شادى و سرور فوق العاده مراجعت كردم .\r\nنيز در كمال الدين از آن حضرت روايت نموده كه فرمود : خداوند چهارده هزار سال پيش از آنكه مخلوقى بيافريند ، چهارده نور خلقت فرمود و آن نورها ارواح ماست عرض شد : يا ابن رسول اللَّه ! چهارده نور كيانند ؟ فرمود : محمد و على و فاطمه و حسن و حسين و نه امام از اولاد حسين ، آخرين آنها قائم است كه بعد از غيبتش قيام كند و دجّال را بقتل رساند و زمين را از هر گونه ظلم و ستم پاك گرداند .\r\nنيز در كمال الدين است كه ابو بصير گفت : شنيدم آن حضرت ميفرمود : ما دوازده مهدى هستيم . شش نفر گذشته و شش تن ديگر باقى است . خداوند آنچه را كه نفر ششمى باقى مانده بخواهد براى او عملى سازد .\r\nو هم در آن كتاب از آن حضرت روايت شده كه فرمود : آگاه باشيد به خدا قسم غيبت مهدى شما چندان طولانى شود كه مردم ( بيدين ) ميگويند خداوند چه حاجتى بآل محمد دارد ؟ آنگاه مانند شعلهء نورى آشكار شود ، و زمين را پر از عدل كند چنان كه پر از ظلم شده باشد .\r\nو هم در كتاب ياد شده از محمد حميرى ضمن روايتى طولانى نقل مىكند كه گفت : به آن حضرت عرضكردم : يا ابن رسول اللَّه روايات بسيارى از پدران شما در بارهء غيبت و صحت بودن آن براى ما روايت شده است . شما به من اطلاع دهيد كه مصداق اين اخبار كيست ؟ فرمود : او ششمين فرزند من است كه دوازدهمين از ائمهء هداة بعد از پيغمبر مىباشد ، كه اول آنها امير المؤمنين على بن ابى طالب عليه السّلام و آخر آنها قائم به حق بقية اللَّه صاحب الزمان و خليفة الرحمن است به خدا قسم اگر به اندازه مدت\r\n\r\n","description":"","footnote":"","page_name":" 372 ","page_number":380},
  {"content":"\r\n\r\nتوقف نوح « 1 » در ميان قومش ، در پرده غيبت بماند از دنيا نميرود مگر اينكه ظاهر شود و زمين را پر از عدل و داد كند چنان كه پر از ظلم و جور شده باشد .\r\nو نيز در كمال الدين است كه آن حضرت به هانى تمّار فرمود : صاحب الزّمان را غيبتى است كه بايد در غيبت وى بندگان خدا از انحراف پناه به خدا ببرند و دين خود را از كف ندهند .\r\nنيز از ابو بصير روايت كرده كه گفت : شنيدم آن حضرت ميفرمود تمام غيبت‌هاى پيغمبران در زندگى قائم ما اهل بيت طابق النعل بالنعل نيز جارى است . عرض كردم : آيا قائم از شما اهل بيت است ؟ فرمود : اى ابو بصير او پنجمين فرزند پسرم موسى ( كاظم عليه السّلام ) و فرزند بانوى كنيزان عالم است .\r\nغيبتش چندان طولانى گردد كه اهل باطل دچار ترديد شوند . سپس خداوند او را ظاهر كند و شرق و غرب جهان را بدست او بگشايد ، و عيسى بن مريم از آسمان فرود آيد و پشت سر او نماز گذارد . زمين با نور خداوند منور گردد و جايى در روى زمين نميماند كه در آن غير از خداوند عز و جل پرستش شود همهء اديان از ميان برود و فقط دين خدا مىماند ، هر چند مشركين نه پسندند .\r\nدر غيبت شيخ است كه آن حضرت به ابو بصير فرمود : چون بشما خبر رسد كه صاحب الزّمان غيبت مىكند آن را انكار نكنيد ! نيز در آن كتاب از يحيى بن علاء رازى روايت نموده كه گفت : شنيدم امام جعفر صادق عليه السّلام ميفرمود : خداوند در اين امت مردى پديد آورد كه او از من و من از او باشم « 2 » خداوند به خاطر او بركات آسمان و زمين را بمردم روزى كند . آسمان باران\r\n\r\n\r\n","description":"","footnote":"\r\n( 1 ) مطابق آيهء شريفه  فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً  حضرت نوح مدت نهصد و پنجاه سال در ميان قوم خود توقف داشته است .\r\n( 2 ) اين روايت در لفظ و معنى مانند روايتى است كه از پيغمبر در بارهء امام حسين عليه - السّلام وارد شده :\r\nحسين منّى و انا منه\r\nهمانطور كه معنى آن روايت اينست كه بقاى اسم و رسم و دين و قرآن من بوسيلهء قيام حسين پايدار ميماند ، در اينجا نيز مقصود امام عليه السّلام همين مطلب بوده است .\r\n","page_name":" 373 ","page_number":381},
  {"content":"\r\n\r\nنافع خود را بموقع فرو ريزد و زمين بذر خود را بيرون دهد و همهء وحوش و درندگان در امن باشند او زمين را پر از عدل و داد كند چنان كه پر از ظلم و جور شده باشد چندان از دشمنان خدا را بقتل مىرساند كه نادانان ميگويند اگر اين مرد از نسل پيغمبر اسلام بود ، بمردم رحم ميكرد « 1 » در غيبت نعمانى از آن حضرت روايت كرده كه فرمود : صله رحم و كار نيك و ترحم پيشه گيريد . زيرا بخدائى كه دانه را شكافت و انسان را آفريد ، زمانى فرا ميرسد كه محلى براى درهم و دينار خود پيدا نكنيد ، يعنى در وقت ظهور قائم عليه السّلام محلى براى صرف درهم و دينار ( كه اندوخته‌ايد ) پيدا نميكنيد . چه مردم بفضل خدا و ولى او ، در آن روز همه بىنياز ميباشند . عرضكردم : اين معنى كى واقع مىشود ؟\r\nفرمود : در وقتى كه امام خود را گم كنيد و پيوسته در جستجوى او باشيد تا گاهى كك مانند خورشيد طلوع كند پس هر جا هستيد از شك و ترديد در بارهء وى خود - دارى نمائيد و هر گونه شكى را از خود دور كنيد ، و از آنچه گفتم احتراز جوئيد .\r\nتوفيق و ارشاد شما را به راه راست از خداوند متعال خواستارم .\r\nمؤلف : ظاهرا جمله « يعنى در وقت ظهور قائم محلى براى صرف درهم و دينار پيدا نميكنيد » جزء روايت نيست و از كلام نعمانى مىباشد و گويا وى در اين مورد بخطا رفته است . زيرا امام عليه السّلام زمان غيبت را توصيف مىكند نه زمان ظهور را چنان كه از آخر خبر معلوم ميگردد . معناى روايت اينست كه در زمان غيبت امام زمان عليه السّلام مردم چنان خائن خواهند بود كه امينى پيدا نميشود درهم و دينار خود را نزد وى امانت بگذارند ! .\r\nو نيز نعمانى در كتاب « غيبت » از مفضّل بن عمر نقل كرده كه گفت : در مجلس امام جعفر صادق عليه السّلام نشسته بودم و كسى ديگر هم با من بود . حضرت فرمود : از تصريح بنام مخصوص قائم اجتناب كنيد . من تصور كردم كه حضرت اين را به ديگرى ميفرمايد\r\n\r\n\r\n","description":"","footnote":"\r\n( 1 ) كشتن دشمنان خدا و انتقام خون بىگناهان جزو قانون لا ينفك جامعه انسانى و طبق دستور صريح قرآن مجيد و دين مقدس اسلام است ،  قاتِلُوا الْمُشْرِكِينَ كَافَّةً   . وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ   وَ قاتِلُوهُمْ حَتَّى لا تَكُونَ فِتْنَةٌ  .\r\n","page_name":" 374 ","page_number":382},
  {"content":"\r\n\r\nولى حضرت ( مرا مخاطب ساخت ) و فرمود : اى ابا عبد اللَّه « 1 » از بردن نام قائم خود - دارى كنيد . به خدا قسم سالها از نظر شما غائب شود . و چندان در آن غيبت صبر كند كه بيدينان ميگويند او مرده يا به هلاكت رسيده و اگر هست بكدام بيابان رفته است ؟\r\nولى ديدگان اهل ايمان در راه او اشكبار است . غيبت وى مانند كشتى طوفانى در امواج خروشان درياست كه جز آنان كه خداوند از آنها پيمان گرفته و ايمان را در لوح دلشان نوشته و با امداد خود مؤيد داشته است ، كسى از آن ورطه نجات نمييابد .\r\nدر آن زمان دوازده پرچم برافراشته گردد و طورى بهم شبيهند كه هيچ يك از ديگرى شناخته نميشود . من گريه را سر دادم . حضرت فرمود : براى چه گريه ميكنى ؟ عرض كردم : فدايت گردم ! چگونه گريه نكنم كه ميفرمائى دوازده پرچم برافراشته مىگردد ، و طورى بهم شبيهند كه هيچ يك از ديگرى شناخته نمىشود ؟ نيز در كتاب مزبور از آن حضرت نقل كرده كه فرمود : هنگامى كه قائم ما قيام مىكند ، مردم ميگويند : چگونه ظهور نمود و حال آنكه استخوانهايش پوسيده است ؟ ! « 2 » هم در آن كتاب از مفضل بن عمر از آن حضرت روايت نموده كه گفت : از حضرت صادق عليه السّلام پرسيدم : علامت ظهور قائم چيست ؟ فرمود : موقعى كه اوضاع جهان دستخوش تغييرات شود و بگويند كه قائم مرده يا به هلاكت رسيده و اگر هست بكدام بيابان رفته است ؟ عرضكردم : فدايت گردم بعد از آن چه خواهد شد ؟ فرمود :\r\nبا شمشير قيام مىكند « 3 »\r\n\r\n\r\n","description":"","footnote":"\r\n( 1 ) ابا عبد اللَّه در اينجا كنيهء مفضل بن عمر است .\r\n( 2 ) در صفحه 369 گذشت .\r\n( 3 ) فرقهء بهائى چون ديده‌اند كه ميرزا على محمد باب امام زمان شيرازى ! شمشيرى نداشته ، و اهل جنگ و قيام و فتح و فيروزى نبوده است ، ناچار تأويل كرده و ميگويند منظور از قيام بشمشير ، شمشير بيان ! و تبليغ بهائيت است ! ! ولى اصولا چرا اغنام اللَّه شعر بگويند كه بعدا در قافيه گير كنند ؟ و بقول شاعر :\r\n درختى در لرستان مىبريدند * كه از بوى دل آويز تو مستم ! \r\n","page_name":" 375 ","page_number":383},
  {"content":"\r\n\r\nهمچنين در آن كتاب از محمد بن مسلم از آن حضرت روايت كرده كه فرمود :\r\nچون مردم امام را از دست بدهند ساليانى دراز بىامام مانده و او را پيدا نميكنند ، تا آنگاه كه خداوند متعال صاحب شما را آشكار گرداند .\r\nنيز در كتاب مزبور است كه از آن حضرت پرسيدند : آيا قائم متولد شده است ؟\r\nفرمود : نه ! اگر من او را ميديدم ، در مدت عمر خدمتگزار او ميگشتم .\r\nمؤلف : يعنى : او را تربيت ميكردم و كمك مىنمودم .\r\nسيد بن طاوس در كتاب « اقبال » از ابان بن محمد روايت كرده كه سالى حضرت صادق عليه السّلام به حج رفت و در زير ناودان خانهء خدا ايستاده دعا فرمود . عبد اللَّه بن حسن در جانب راست ، و حسن بن حسن در سمت چپ ، و جعفر بن حسن « 1 » پشت سر آن حضرت ايستاده بودند . در اين وقت عباد بن كثير بصرى آمد و عرضكرد : يا ابا عبد اللَّه ! « 2 » حضرت در جواب وى سكوت فرمود عباد سه بار بدين گونه حضرت را صدا زد و پاسخى نشنيد . سپس حضرت را بنام مخاطب ساخت و گفت : يا جعفر ! حضرت فرمود : يا ابا كثير ! هر چه ميخواهى بگو ! عرضكرد : كتابى دارم كه در آن نوشته است مردى اين خانه را به كلى منهدم خواهد كرد . حضرت فرمود : ابو كثير ! كتاب تو دروغ ميگويد ، به خدا قسم من آن مرد را ميشناسم پاهاى او زرد و ساقهاى وى مجروح ، گردنش باريك ، سرش بزرگ و در كنار اين ركن ، ( اشاره بركن يمانى فرمود ) مردم را از طواف خانهء خدا منع كند « 3 » بطورى كه از دور او متفرق گردند . آنگاه خداوند براى دفع وى مردى\r\n\r\n\r\n","description":"","footnote":"\r\n( 1 ) اين سه تن فرزندان حسن مثنى پسر امام حسن مجتبى عليه السّلام ميباشند .\r\n( 2 ) ابا عبد اللَّه كنيهء حضرت صادق عليه السّلام است .\r\n( 3 ) مقصود دجال است .\r\n","page_name":" 376 ","page_number":384},
  {"content":"\r\n\r\nاز اولاد من ( و با دست اشاره به سينه خود فرمود ) برانگيخته كند و او را مانند قوم عاد و ثمود و فرعون بقتل رساند . در اين موقع عبد اللَّه بن حسن گفت : به خدا قسم ابا عبد اللَّه راست ميگويد ، و بعد از او ساير اولاد امام حسن نيز فرمايش امام ششم را تصديق كردند .\r\n\r\n","description":"","footnote":"","page_name":" 377 ","page_number":385},
  {"content":"\r\n\r\n\r\nباب دوازدهم رواياتى كه از حضرت امام موسى كاظم ( ع ) رسيده است\r\nدر علل الشرائع از على بن جعفر « 1 » و او از برادرش حضرت موسى كاظم ( ع ) روايت كرده كه فرمود : هنگامى كه پنجمين امام از اولاد هفتمين امام پنهان گردد ، براى حفظ ديانت خود پناه به خدا ببريد . مبادا كسى دين را از كف شما بربايد . اى فرزند ! صاحب الامر ناگزير از غيبتى است كه بعضى از معتقدين بوى از اعتقاد خود برگردند . غيبت او امتحانى است كه خداوند بندگان خود را بدان وسيله امتحان مىكند . اگر پدران و نياكان شما دينى صحيحتر از اين سراغ داشتند ، از آن پيروى ميكردند .\r\nعلى بن جعفر ميگويد : عرضكردم : آقا ! پنجمين امام از اولاد هفتمين امام كيست ؟ فرمود : فرزند ! عقول شما از درك حقيقت اين مطلب ، كوچك و سينه‌هاتان از تحمل آن تنگ است . ولى اگر زنده باشيد ، او را خواهيد ديد .\r\nدر كمال الدين و غيبت شيخ و غيبت نعمانى و ( كفاية الاثر ) نيز اين حديث باسناد ديگر نقل شده است .\r\nمؤلف - مقصود از « فرزند » على بن جعفر برادر كوچك حضرت موسى كاظم عليه السّلام راوى اين حديث است كه امام از روى لطف و شفقت بوى ميفرمايد : اى فرزند ! و نيز شيخ صدوق در كمال الدين از محمد بن زياد ازدى روايت مىكند كه\r\n\r\n\r\n","description":"","footnote":"\r\n( 1 ) پسر امام جعفر صادق ( ع ) است و از علماى آل پيغمبر ( ص ) بشمار ميرود و در نزد ائمه طاهرين داراى عظمت شأن و جلالت قدر بوده است .\r\n","page_name":" 378 ","page_number":386},
  {"content":"\r\n\r\nگفت : از حضرت موسى بن جعفر عليه السّلام تفسير آيهء  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  را پرسيدم . فرمود : نعمت ظاهر امام ظاهر و نعمت باطن امام غائب است . عرضكردم :\r\nدر ميان شما ائمه كسى هست كه غائب شود ؟ فرمود :\r\nنعم يغيب عن ابصار النّاس شخصه و لا يغيب عن قلوب المؤمنين ذكره و هو الثّانى عشر منّا يسهّل اللَّه له كلّ عسر و يذلّل له كلّ صعب و يظهر له كنوز الارض و يقرّب له كلّ بعيد و يبير به كلّ جبّار عنيد ابن سيّدة الاماء\r\nآرى او كسى است كه شخصا از ديدگان غائب ميگردد ولى يادش از دلهاى مؤمنان نميرود . او دوازدهمين ما ائمه است . خداوند هر مشكلى را براى او آسان مىكند و هر گردن‌كشى را بوسيله او سركوب مينمايد .\r\nگنجها و معادن زمين را برايش ظاهر ميگرداند و هر چيز دورى را براى او نزديك مىكند ، ستمگران بىدين را نابود مىسازد و شياطين متمرّد را به هلاكت مىرساند ، او فرزند سرور كنيزان است .\r\nولادتش بر مردم پوشيده ميماند و براى شما جايز نيست كه او را بنام ذكر كنيد تا زمانى كه خداوند او را ظاهر گرداند و بوسيله او زمين را پر از عدل و داد كند چنان كه پر از ظلم و ستم باشد .\r\nشيخ صدوق ( ره ) ميفرمايد : من اين حديث را فقط از احمد بن زياد بن جعفر همدانى موقعى كه از سفر حج بيت اللَّه مراجعت ميكردم استماع نمودم . وى مردى متدين و فاضل بود . « رحمة اللَّه عليه و رضوانه » .\r\nدر كتاب كفاية الاثر نيز اين حديث بسند ديگر مذكور است .\r\nو هم شيخ صدوق ( ره ) در كمال الدين از عباس بن عامر روايت نموده كه گفت : شنيدم امام موسى بن جعفر ( ع ) ميفرمود : مردم در بارهء صاحب الامر خواهند گفت : هنوز متولد نشده است ! نيز در كتاب مزبور از داود بن كثير نقل مىكند كه گفت : از آن حضرت\r\n\r\n","description":"","footnote":"","page_name":" 379 ","page_number":387},
  {"content":"\r\n\r\nپرسيدم صاحب الامر كيست ؟ فرمود : كسى است كه از مردم دور و تنها و غريب است و از نظر كسانش غائب مىباشد . پدرش را كشته‌اند و او خونخواهى نكرده است .\r\nو نيز در آن كتاب است كه على بن جعفر گفت از آن حضرت برسيدم تفسير آيهء  قُلْ أَ رَأَيْتُمْ إِنْ أَصْبَحَ ماؤُكُمْ غَوْراً  چيست ؟ فرمود : يعنى : هر گاه امام خود را از دست بدهيد و او را نبينيد ، چه خواهيد كرد ؟ همچنين در كمال الدين از يونس بن عبد الرحمن روايت نموده كه گفت :\r\nخدمت آن حضرت رسيدم و عرضكردم : آقا آن كسى كه قيام به حق مىكند شما هستيد ؟\r\nفرمود : من براى ترويج حق قيام كرده‌ام ولى آن قائم كه زمين را از وجود دشمنان خدا پاك ميگرداند و پر از عدل و داد مىكند ، فرزند پنجم من است . او بخاطر حفظ جانش غيبتى مىكند كه مدت آن طولانى است بطورى كه مردم بسيارى مرتد ميشوند و عده ديگر ثابت ميمانند .\r\nآنگاه فرمود : خوش به حال آن دسته از شيعيان ما كه در غيبت قائم ما چنگ بدوستى ما زده ، و بر محبت ما ثابت ميمانند و از دشمنان ما بيزارى ميجويند .\r\nآنها از ما و ما از آنها هستيم . آنها بما امامان دل بسته‌اند و ما نيز آنها را شيعيان خود ميدانيم و از آنها خشنود ميباشيم . خوش به حال آنها به خدا قسم آنها در روز قيامت در درجهء ما خواهند بود . اين حديث در كفاية الاثر بسند ديگر نيز از آن حضرت ذكر شده است .\r\n\r\n","description":"","footnote":"","page_name":" 380 ","page_number":388},
  {"content":"\r\n\r\n\r\nباب سيزدهم رواياتى كه از امام على بن موسى الرضا ( ع ) رسيده است\r\nشيخ صدوق « ره » در كتاب « علل الشرائع » و عيون اخبار الرضا از حسن بن فضال و او از پدرش از حضرت امام رضا عليه السّلام روايت مىكند كه فرمود : گويا شيعه را در موقع از دست دادن سومين امام از فرزندانم مىبينم كه از هر سو او را جستجو كنند نيابند . عرضكردم : يا ابن رسول اللَّه براى چه ؟ فرمود : براى اينكه امام آنها غائب ميگردد :\r\nفقلت و لم ؟ قال : لئلّا يكون في عنقه لأحد بيعة اذا قام بالسّيف\r\n. عرض كردم چرا غائب مىشود ؟ فرمود : براى اينكه وقتى با شمشير قيام مىكند ، بيعت هيچ ( پادشاهى ) در گردن او نباشد .\r\nو هم در كتاب عيون از حسن بن محبوب روايت نموده كه آن حضرت به من فرمود :\r\nدنيا فتنه‌اى در جلو دارد كه آتش آن دامن خاص و عام را خواهد گرفت ، و اين در موقعى است كه شيعيان ما فرزند سوم مرا از دست بدهند و اهل آسمان و زمين و مرد و زن دل - سوخته و هر غم زده مصيبت رسيده‌اى بخاطر از دست دادن وى گريه كند . پدر و مادرم فداى او باد كه همنام جدم ( پيغمبر ) و شبيه من و شبيه موسى بن عمران ( ع ) است .\r\nلباسهاى نورانى پوشيده كه از شعاع انوار قدس ، ميدرخشد چه بسيارند زنان و مردان با ايمانى كه چون « ماء معين » « 1 » را از دست بدهند ، حيران و غمگين و متأسف گردند گويا آنها را مأيوس و متحير مىبينم ، آنها را چنان صدا زنند كه از دور شنيده شود ، چنان كه از نزديك شنيده مىشود .\r\n\r\n\r\n","description":"","footnote":"\r\n( 1 ) در صفحه 255 گذشت كه « ماء معين » يعنى آب زلال جارى ، در آخر سورهء تبارك تفسير به امام زمان ارواحنا فداه شده است و در اينجا نيز مقصود آن حضرت مىباشد .\r\n","page_name":" 381 ","page_number":389},
  {"content":"\r\n\r\nاو ( امام زمان ) براى مؤمنين رحمت و براى كفار عذاب است .\r\nدر كمال الدين اين حديث را از ريان بن صلت نيز روايت كرده جز اينكه در آنجا ميگويد : در مرگ وى اهل آسمان و زمين غمگين شوند .\r\nمؤلف : جملهء « لباسهاى نورانى پوشيده كه از شعاع روشنى قدس ميدرخشد » احتمال دارد مقصود اين باشد كه از وجود حضرت انوار فضل و فيض خدا ساطع است و بطور خلاصه منظور اينست كه : وجود اقدس امام زمان ( ع ) لباسهاى مقدس و خلعت‌هاى ربانى كه انوار فضل و هدايت از آن ميدرخشد ، پوشيده است .\r\nو نيز شيخ صدوق در كمال الدين و عيون اخبار الرضا از دعبل خزاعى روايت نموده كه گفت : چون قصيدهء خود را كه به اين ابيات شروع ميشد :\r\n*\r\n مدارس آيات خلت من تلاوة * و منزل وحى مقفر العرصات « 1 » \r\nبراى حضرت امام رضا عليه السّلام خواندم موقعى كه به اين شعر رسيدم :\r\n*\r\n خروج امام لا محالة خارج * يقوم على اسم اللَّه و البركات \r\n يميّز فينا كلّ حقّ و باطل * و يجزى على النعماء و النقمات \r\n* ( يعنى : ظهور امامى كه ناچار ميبايد بيايد ، حتمى است او بنام خدا و بركات او قيام مىكند تا در ميان ما هر حقى را از باطل تميز دهد و پاداش هر نعمت و نقمتى را عطا نمايد ) از شنيدن اين اشعار حضرت امام رضا عليه السّلام سخت بگريست ، آنگاه رو به من كرد و فرمود :\r\nاى خزاعى ! روح القدس با زبان تو اين دو بيت را خواند ! ميدانى اين امام كيست و كى قيام مىكند ؟ عرضكردم : آقا ! نه ! اين قدر شنيده‌ام كه امامى از شما قيام مىكند ، و زمين را از لوث فساد پاك ميگرداند و آن را پر از عدل خواهد كرد چنان كه پر از ظلم\r\n\r\n\r\n","description":"","footnote":"\r\n( 1 ) يعنى : مدارسى كه در آن آيات خدا خوانده ميشد ، از آهنگ تلاوت خالى شده ، و محل وحى خدا همچون بيابان هموار گشته است .\r\n","page_name":" 382 ","page_number":390},
  {"content":"\r\n\r\nشده باشد .\r\nحضرت فرمود : اى دعبل ! امام بعد از من پسر من محمد است و بعد از او على پسر او بعد از او پسرش حسن مىباشد و بعد از حسن پسرش ، حجت قائم امام است كه ( اهل ايمان ) در زمان غيبتش انتظار او را ميكشند و بعد از ظهورش از وى فرمان - بردارى ميكنند .\r\nاگر از عمر دنيا جز يك روز نمانده باشد خداوند آن روز را چندان طولانى ميگرداند تا او بيايد و جهان را پر از عدل كند چنان كه پر از ظلم شده باشد .\r\nاما چه وقت ظهور خواهد كرد ؟ نميشود وقت آن را تعيين نمود . چه پدرم ( موسى بن جعفر ) از پدرش و آن حضرت از پدرانش از على عليه السّلام روايت كرده‌اند كه از پيغمبر ( ص ) سؤال شد : قائم كه از نسل شماست كى ظهور خواهد كرد ؟ فرمود : آمدن وى مثل آمدن روز رستخيز است كه خداوند در قرآن ميفرمايد :  لا يُجَلِّيها لِوَقْتِها إِلَّا هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلَّا بَغْتَةً  « 1 » يعنى : كسى جز خداوند وقت آن را معلوم نميكند ، اين مطلب در آسمانها و زمين گران آمده ، بطور ناگهانى بسوى شما خواهد آمد « 2 » در كفاية الاثر مانند اين روايت بسند ديگر از ابو صلت هروى نيز آمده است .\r\nدر كمال الدين از ايوب بن نوح روايت كرده كه گفت : به حضرت رضا عليه السّلام عرضكردم : ما اميدواريم كه شما صاحب الامر باشيد و خداوند دولت آل محمد را بدون كشيدن شمشير بشما تفويض كند . چه مىبينيم براى شما بيعت گرفته شده و بنام مباركت\r\n\r\n\r\n","description":"","footnote":"\r\n( 1 ) اعراف - 186 .\r\n( 2 ) با اينكه تعيين وقت ظهور امام زمان در اخبار اهل بيت جدا ممنوع شده و نهى اكيد به عمل آمده مع هذا فرقه بهائى گاهى دست در روايت مفضل بن عمر برده و جمله « في شبهة ليستبين » را تغيير داده « و يظهر في سنة ستين » خوانده و آن را تطبيق بسال 1260 تاريخ ادعاى باب ميكنند ! و زمانى آيه « يدبّر الامر » را دستاويز قرار داده و ميگويند پس از هزار سال تمام ظهور قائم آل محمد و به نظر آنها ( سيد باب ) خواهد بود . آن هم چه ظهورى ، و چه امامى و چه قائم درماندهء بيچاره‌اى !\r\n","page_name":" 383 ","page_number":391},
  {"content":"\r\n\r\nسكّه زده‌اند .\r\nحضرت فرمود : هر يك از ما ائمه كه مردم براى او نامه‌ها نوشتند و از او مسائل دين پرسيدند و انگشت‌نما شد و وجوه شرعى براى وى فرستادند ، يا ناگهان كشته مىشود و يا بوسيله سم ميميرد ، تا موقعى كه خداوند عز و جل امامى برانگيزد كه ولادت و جايش مخفى ولى نسبش معلوم باشد .\r\nو نيز در كمال الدين از احمد بن زكريا نقل مىكند كه گفت : حضرت امام رضا عليه السّلام از من پرسيد : خانه‌ات در كجاى بغداد است ؟ گفتم در محلهء كرخ « 1 » فرمود : آنجا از همه جا سالمتر است . روزى خواهد آمد كه چنان فتنه سختى در گيرد كه زير كان قوم نيز در آتش آن بسوزند و اين در هنگامى است كه مردم فرزند سومى مرا از دست بدهند .\r\nدر غيبت نعمانى از محمد بن ابى يعقوب بلخى روايت مىكند كه گفت : از حضرت امام رضا ( ع ) شنيدم ميفرمود : به زودى مردم مبتلا بامتحان سختى خواهند شد . به اين معنى كه بوسيلهء طفلى كه در شكم مادر و شيرخوار مىباشد ، امتحان شوند و كار به آنجا رسد كه ميگويند او ناپديد شده و مرده است و ديگر امامى نيست ، در حالى كه پيغمبر خدا بارها ناپديد ميشد . آگاه باشيد كه من هم به زودى وفات ميكنم . « 2 »\r\nمؤلف : « پيغمبر اكرم صلى اللَّه عليه و آله چندين بار ناپديد گرديد » . مانند مدتى كه در كوه حرى بسر ميبرد و سه سالى كه در شعب ابو طالب و سه روزى كه در غار ثور پنهان بود\r\n\r\n\r\n","description":"","footnote":"\r\n( 1 ) كرخ از روزگار نخست محلهء شيعه‌نشين بغداد بوده « مسجد براثا » و خانه شيخ مفيد و سيد مرتضى و شيخ طوسى و ديگر دانشمندان شيعه در آنجا بوده است .\r\n( 2 ) در جمله اخير حضرت رضا عليه السّلام از مرگ خود كه به زودى اتفاق مىافتاد ، خبر داده تا پس از وقوع آن و صدق گفتار حضرتش ، آنچه در بارهء مهدى موعود فرموده نيز تصديق شود . ديگر اينكه چون با فقدان آن حضرت نميتوان گفت ديگر امامى نيست ، اگر امام زمان هم از نظرها پنهان گرديد نبايد موجب تزلزل مردم شود و گمان كنند كه ديگر امامى نيست ،\r\n","page_name":" 384 ","page_number":392},
  {"content":"\r\n\r\nو از غار تا مدينه نيز از نظر مردم مكه ناپديد شده بود . و ممكن است حضرت بلفظ جمع فرموده كه پيغمبران خدا هم بارها غائب ميشدند ، ولى راوى بلفظ مفرد و « غاب رسول اللَّه » نقل كرده باشد .\r\nنيز در غيبت نعمانى است كه ايوب بن نوح از آن حضرت روايت كرده كه فرمود : هنگامى كه علم از ميان شما برداشته شد از زير پاهاى خود انتظار فرج بكشيد . « 1 »\r\n\r\n\r\n","description":"","footnote":"\r\n( 1 ) منظور از علم ( بفتح لام ) كه از ميان خلق برداشته مىشود ، كنايه از وفات خود آن حضرت يا غيبت امام زمان است ، زيرا هر امامى علم هدايت خلق و پرچم فضيلت است و در دعاى ندبه ميخوانيم\r\n« اين أعلام الدّين و قواعد العلم »\r\nيعنى پرچمهاى ديانت و استوانه‌هاى دانش كجا هستند ؟ .\r\n","page_name":" 385 ","page_number":393},
  {"content":"\r\n\r\n\r\nباب چهاردهم رواياتى كه از ناحيهء مقدسهء حضرت امام محمد تقى ( ع ) شرف صدور يافته است\r\nشيخ صدوق در كمال الدين از حضرت عبد العظيم حسنى نقل مىكند كه گفت :\r\nخدمت امام محمد تقى ( ع ) رسيدم تا در بارهء قائم از وى سؤال كنم كه آيا مهدى اوست ؟\r\nحضرت پيش از من بسخن پرداخت و فرمود : اى ابو القاسم ! قائم ما همان مهدى است كه بايد در غيبتش منتظر او باشند ! و در موقع ظهورش فرمانبردارى او كنند . او فرزند سومى من است . بخدائى كه محمد را بپيغمبرى و ما را بامامت برگزيده است ، قسم ياد ميكنم كه اگر جز يك روز ، از عمر دنيا نمانده باشد ، خداوند آن روز را چندان دراز گرداند تا او ظهور كند و زمين را پر از عدل و داد نمايد چنان كه پر از ظلم و جور شده باشد . خداوند متعال كار او را در يك شب اصلاح نمايد چنان كه مشكل موسى كليم را در يك شب اصلاح كرد ، يعنى از ساحل مصر بوادى ايمن آمد تا مگر براى گرم كردن زنش آتشى ببرد ولى وقتى آمد خداوند در همان جا او را پيغمبر گردانيد و چون مراجعت كرد پيغمبر بود . آنگاه فرمود : بهترين اعمال شيعيان ما انتظار فرج امام زمان است .\r\nدر غيبت نعمانى از احمد بن هلال از پدرش و على قيسى روايت نموده كه گفت :\r\nاز حضرت امام محمد تقى ( ع ) پرسيدم امام بعد از شما كيست ؟ فرمود : فرزندم على . آنگاه مدتى سر مبارك به زير انداخت ، سپس سر برداشت و فرمود : به زودى حيرتى براى مردم پديد آيد .\r\n\r\n","description":"","footnote":"","page_name":" 386 ","page_number":394},
  {"content":"\r\n\r\nعرضكردم : در آن وقت بچه كسى پناه ببريم ؟ حضرت سكوت نمود آنگاه سه بار فرمود :\r\nكسى نيست كه بوى پناه بريد ! من دوباره پرسيدم : بكى پناه ببريم ؟ سه بار فرمود :\r\nراهى به او نيست براى سومين بار پرسيدم : بچه كسى پناه ببريم ؟ فرمود : گاهى اوقات او در مدينه است : عرضكردم كدام مدينه ؟ فرمود : همين مدينه كه ما در آن هستيم مگر غير از اين جا مدينه ديگرى هم هست ؟ احمد بن هلال راوى اين حديث ميگويد : ابن بزيع نقل كرد كه امية بن على قيسى به خدمت حضرت رسيد و همين سؤال را كرد و حضرت نيز همين جواب را داد .\r\nمؤلف : اينكه فرمود : گاهى اوقات در مدينه است ، اشاره باينست كه بعضى از مردم آن حضرت را مىبينند .\r\nدر غيبت نعمانى نيز مانند اين حديث را آورده است .\r\nنيز غيبت نعمانى از عبد العظيم حسنى روايت نموده كه گفت : شنيدم حضرت ابو جعفر امام محمد تقى عليه السّلام ميفرمود : چون فرزند على ( امام على النقى عليه السّلام ) وفات كند ، چراغى بعد از وى پديد آيد و بعد پنهان شود . واى بر كسى كه در بارهء او شك كند و خوش به حال عربها كه دين خود را حفظ كرده‌اند . بعد از آن حوادثى روى دهد كه جوانان را پير كند و اوضاع بحرانى و هرج و مرج سختى بوقوع پيوندد .\r\nدر كفاية الاثر نيز از حضرت عبد العظيم روايت نموده كه گفت : به آن حضرت عرض كردم : من اميدوارم قائم آل محمد كه مىآيد و زمين را پر از عدل و داد مىكند چنان كه پر از ظلم و ستم شده باشد ، شما باشيد . فرمود : اى ابو القاسم ! هر يك از ما ائمه براى پيشرفت فرمان خدا قيام كرده‌ايم و راهنماى دين الهى ميباشيم ولى آن قائم كه خداوند بوسيلهء او زمين را از دست كفار و منكران گرفته و پر از عدل و داد مىكند من نيستم . او كسى است كه ولادتش بر مردم پوشيده خواهد ماند و خودش غائب مىشود و افشاى نامش حرام است . او در نام و كنيه همنام پيغمبر خداست . اوست كه زمين برايش هموار ميگردد ، و هر امر دشوارى برايش آسان مىشود ، و سيصد و سيزده تن از يارانش بتعداد نفرات لشكر اسلام در جنگ بدر از نقاط دور زمين در اطرافش\r\n\r\n","description":"","footnote":"","page_name":" 387 ","page_number":395},
  {"content":"\r\n\r\nگرد آيند . چنان كه خداوند در اين آيه شريفه ميفرمايد :  أَيْنَ ما تَكُونُوا يَأْتِ بِكُمُ اللَّهُ جَمِيعاً . إِنَّ اللَّهَ عَلى كُلِّ شَيْءٍ قَدِيرٌ  . « 1 »\r\nچون اين عده در نزد وى اجتماع كنند ، كار او بالا گيرد و بعد از آنكه پيمان وفادارى ميان او و يارانش كه ده هزار مرد ميباشند ، منعقد گرديد ، بفرمان الهى قيام مىنمايد و چندان از دشمنان خدا را بقتل رساند كه خداوند خشنود گردد .\r\nعرضكردم : آقا ! چگونه بدانيم خداوند خشنود شده است ؟ فرمود : خداوند رحمتى بدل وى ميفرستد و او ميداند كه ديگر خداوند از كشتن آن همه دشمنان دين خشنود شده است .\r\nنيز در كفاية الاثر از صقر بن ابى دلف روايت كرده كه گفت : از آن حضرت شنيدم ميفرمود : امام بعد از من پسرم على است امر او امر من و گفته او گفته من و پيروى از او پيروى از من است . امام بعد از او فرزندش حسن است امر او امر پدرش گفتهء او گفتهء پدرش و طاعت وى طاعت پدرش مىباشد . سپس حضرت سكوت فرمود . من عرضكردم :\r\nيا ابن رسول اللَّه بعد از فرزند شما حسن ، امام كيست ؟ حضرت سخت گريست . آنگاه فرمود : امام بعد از حسن فرزندش قائم به حق و منتظر است . عرضكردم : چرا او را قائم ميگويند ؟ فرمود : زيرا بعد از آنكه مردم او را فراموش كردند و غالب معتقدين بامامتش منحرف شدند قيام خواهد كرد . عرضكردم : چرا او را منتظر گويند ؟\r\nفرمود : زيرا او غيبتى طولانى خواهد كرد و علاقمندانش در انتظار او بسر برند و آنها كه ترديد دارند منكرش شوند و دشمنان وجود او را بمسخره گيرند و آنها كه وقت ظهورش را تعيين ميكنند دروغگو باشند ، و كسانى كه در آمدنش شتاب دارند به هلاكت افتند ، و آنان كه تسليم تقدير الهى هستند از آن ورطه نجات يابند .\r\nنيز در كتاب ياد شده از آن حضرت روايت شده كه فرمود : چون سه اسم محمد و على و حسن در ما ائمه دنبال هم باشد ، چهارمى قائم آنهاست .\r\n\r\n\r\n","description":"","footnote":"\r\n( 1 ) در صفحه 262 گذشت .\r\n","page_name":" 388 ","page_number":396},
  {"content":"\r\n\r\n\r\nباب پانزدهم رواياتى كه از امام على النقى و امام حسن عسكرى ( ع ) رسيده است\r\nشيخ صدوق در كتاب « عيون اخبار الرضا » و « كمال الدين » از ابو هاشم جعفرى « 1 » روايت نموده كه گفت : از امام حسن عسكرى عليه السّلام شنيدم ميفرمود : جانشين من فرزندم حسن است ولى با جانشين او چگونه خواهيد بود ؟ من عرضكردم فدايت گردم ! مگر چه مىشود ؟ فرمود : شما او را نمىبينيد و بردن نام او براى شما جايز نيست عرضكردم : پس چگونه او را نام ببريم ؟ فرمود : بگوئيد حجّت آل محمد . در كفاية الاثر نيز اين معنى را از سعد بن عبد اللَّه اشعرى روايت كرده است .\r\nنيز در كمال الدين از ابراهيم بن مهزيار و او از برادرش على بن مهزيار روايت\r\n\r\n\r\n","description":"","footnote":"\r\n( 1 ) ابو هاشم جعفرى - نواده جعفر طيار است ، به اين شرح : داود بن قاسم بن اسحاق بن عبد اللَّه بن جعفر بن ابى طالب . از راويان عظيم الشأن و بزرگوار شيعه و شاگرد حضرت رضا ، و امام محمد تقى و امام على النقى و امام حسن عسكرى و امام زمان عليهم السّلام است ، و نزد آنها با عظمت و احترام ميزيست .\r\nتمام علما و راويان شيعه از وى روايت كرده‌اند ، او راست اخبار وسائل و اشعار زيبا در مدح ائمه اطهار .\r\nمردى پرهيزكار ، زاهد ، و عالمى پارسا بوده ، و در ميان فرزندان دودمان ابو طالب ( بعد از ائمه ) هيچ كس در بلندى نسب بپايهء او نميرسد . بگفتهء سيد بن طاوس وى از وكلاى ناحيهء مقدسهء امام زمان ( ع ) بوده است . او سال 261 هجرى بعالم باقى شتافت ، پدرش قاسم بن اسحاق حكمران يمن و مردى عاليقدر بود ، و مادرش دختر قاسم بن محمد بن ابى بكر است ، و از اين روى پسر خالهء حضرت صادق مىباشد ( الكنى و الالقاب ) .\r\n","page_name":" 389 ","page_number":397},
  {"content":"\r\n\r\nنموده كه گفت : نامه‌اى به خدمت امام حسن عسكرى عليه السّلام نوشتم و سؤال كردم :\r\nفرج آل محمد كى خواهد بود ؟ حضرت در جواب نوشتند : هنگامى كه صاحب الزمان از ديار ستمگران غائب گرديد منتظر فرج باشيد .\r\nهمچنين در كمال الدين از اسحاق بن ايوب روايت نموده كه از امام حسن عسكرى عليه السّلام شنيدم ميفرمود : صاحب الزمان كسى است كه مردم خواهند گفت هنوز متولد نشده است . محمد بن ابراهيم اين حديث را از اسحق بن ايّوب براى ما روايت كرد .\r\nو نيز در كمال الدين از سعد بن عبد اللَّه از محمد بن عبد اللَّه بن ابى غانم از ابراهيم ابن محمد بن فارس روايت نموده كه گفت : با ايوب بن نوح در راه مكه همسفر بوديم در منزل « زباله » فرود آمده نشستيم و بگفتگو پرداختيم تا آنكه از حضرت صاحب الامر و دورى ما از حضرتش سخن بميان آمد . ايوب بن نوح گفت : در سال جارى نامه‌اى راجع به آن حضرت خدمت امام حسن عسكرى عليه السّلام نوشتيم . در جواب مرقوم فرمود :\r\nموقعى كه علم شما از ميان شما برداشته شد ( مقصود رحلت خود آن حضرت است ) از زير قدمهاى خود منتظر فرج باشيد .\r\nمؤلف : انتظار فرج از زير قدم - كنايه از نزديكى فرج و آسانى حصول آنست : يعنى در آن زمانها در عين اينكه بايد در انتظار فرج بسر بريد ، از آمدن آن حضرت هم مأيوس نباشيد . زيرا وقتى نادانى و گمراهى مردم از حد گذشت بر وفق قضاى الهى بايد امام كه رهبر خلق است ظهور كند ، چنان كه اخبار و تاريخ از امتهاى گذشته خبر ميدهد .\r\nو نيز در كمال الدين از على بن عبد الغفار روايت مىكند كه چون حضرت امام على النقى عليه السّلام از دنيا رفت ، شيعيان نامه به حضرت امام حسن عسكرى عليه السّلام نوشته و از امام بعد از حضرت پرسيده بودند . در جواب فرمود : مادام كه من زنده‌ام ، امام من ميباشم ، و چون من از دنيا بروم ، جانشين مرا خواهيد ديد ولى دسترسى به او نخواهيد\r\n\r\n","description":"","footnote":"","page_name":" 390 ","page_number":398},
  {"content":"\r\n\r\nداشت ! « 1 » نيز در كمال الدين است كه موسى بن جعفر بغدادى گفت : شنيدم امام حسن عسكرى عليه السّلام ميفرمود : شما را چنان مىبينم كه بعد از من در بارهء جانشين من اختلاف پيدا ميكنيد . آگاه باشيد ! كسى كه معتقد بامامت ائمه بعد از پيغمبر باشد ولى فرزند مرا انكار كند ، مانند اينست كه تمام انبياء را باور دارد ولى نبوّت پيغمبر خاتم صلى اللَّه عليه و آله را منكر شود . در صورتى كه هر كس منكر رسول خدا صلى اللَّه عليه و آله باشد ، همهء پيغمبران را انكار نموده است . زيرا اطاعت آخرين نفر ما ، مانند نيروى اولين آنها است و هر كس منكر اولين معصوم ما شود آخرين نفر ما را انكار نموده است .\r\nآگاه باشيد : فرزند مرا غيبتى است كه مردم در بارهء آن دچار شك و ترديد شوند ، مگر كسانى كه خداوند آنها را ثابت ميدارد . در كفاية الاثر نيز اين روايت آمده است .\r\nنيز در كمال الدين است كه ابو على بن همام گفت : از محمد بن عثمان ( نائب دوم امام زمان عليه السّلام ) قدس اللَّه روحه شنيدم كه گفت : از پدرم ( عثمان بن سعيد نائب\r\n\r\n\r\n","description":"","footnote":"\r\n( 1 ) و در كمال الدين شيخ صدوق نقل مىكند كه صقر بن ابى دلف گفت : وقتى امام على - النقى ( ع ) در زندان متوكل محبوس بود رفتم بسامره نزد زراقى حاجب . چون زراقى مرا ديد سخن خود را قطع كرد تا اهل مجلس برخاستند و رفتند - بعد گفت من هم با تو در عقيده بامامت اين آقا كه در زندان خليفه است موافقم . سپس مرا بزندان فرستاد تا حضرت را ديده و سؤالات خود را پرسيده و به زودى برگردم .\r\nوقتى بزندان رفتم ديدم حضرت در زندان نمناك و تاريك بر روى حصيرى نشسته و قبرى در جلو آن حضرت حفر كرده‌اند - من گريستم حضرت فرمود گريه مكن اگر سؤالى دارى بپرس و زود برگرد كه ميترسم خطرى متوجه تو گردد .\r\nعرضكردم : آقا ! روايتى از جد شما پيغمبر رسيده است كه فرموده است\r\nلا تعادوا الأيّام فتعاديكم\r\nيعنى : دشمنى با روزها مكنيد كه آنها هم با شما دشمنى خواهد كرد ، معنى اين حديث چيست ؟ .\r\nحضرت فرمود : منظور از ايام و روزها ما هستيم ، تا آنگاه كه آسمان و زمين برقرار است . به اين شرح كه منظور از شنبه پيغمبر اكرم و يك شنبه امير المؤمنين على ( ع ) و روز دوشنبه امام حسن و امام حسين سه شنبه على بن الحسين و محمد بن على و جعفر بن محمد ، چهار شنبه موسى بن جعفر و على بن موسى و محمد بن على و من و پنجشنبه حسن عسكرى فرزندم حسن و جمعه فرزند فرزندم ( حجت قائم است ) كه اهل حق بسوى او گرد آيند . پس در دنيا با آنها دشمنى نكنيد كه آنها در آخرت با شما دشمنى خواهند كرد .\r\n","page_name":" 391 ","page_number":399},
  {"content":"\r\n\r\nاول حضرت ) شنيدم كه گفت : در خدمت حضرت امام حسن عسكرى عليه السّلام بودم كه از آن حضرت اين حديث را كه از پدران آن بزرگوار روايت شده است ، پرسيدند :\r\nزمين تا روز قيامت از حجّت خدا خالى نخواهد ماند . هر كس بميرد و امام زمان خود را نشناسد ، چون مردم جاهليت مرده است . آگاه باشيد امام زمان را غيبتى است كه در آن نادانان حيران گردند و اهل باطل به هلاكت افتند و كسانى كه وقت ظهور او را معين كنند ، دروغگو باشند\r\nثمّ يخرج ، فكأنّى انظر الى الاعلام البيض فوق رأسه بنجف الكوفة\r\nآنگاه ظهور مىكند . مثل اينكه هم اكنون پرچمهاى سفيدى را كه در بلندى كوفه ( نجف ) بر بالاى سرش باهتزاز در آمده است مىبينم ! اين حديث در كفاية الاثر هم بسند ديگر نقل شده .\r\nنيز در كمال الدين از موسى بن جعفر بغدادى روايت نموده كه گفت : توقيعى از ناحيهء مقدسه امام حسن عسكرى ( ع ) به اين مضمون صادر گشت : مردم چنين پنداشته‌اند كه مرا خواهند كشت تا نسل مرا قطع كنند . ولى خداوند منظور آنها را غير عملى ساخت « 1 » و الحمد للَّه .\r\nو هم در آن كتاب از احمد بن اسحاق قمى روايت كرده كه گفت : از آن حضرت شنيدم ميفرمود : خدا را شكر ميكنم كه مرا از دنيا نبرد تا آنكه جانشين مرا به من نشان داد . او در صورت و سيرت از همه كس بپيغمبر شبيه‌تر است . خداوند او را در طول غيبتش از هر سانحه‌اى حفظ كند . تا گاهى كك او را ظاهر نموده و او زمين را پر از عدل و\r\n\r\n\r\n","description":"","footnote":"\r\n( 1 ) در صفحهء اول كتاب نزديك به اين مضمون نيز از آن حضرت روايت شد به آنجا رجوع شود\r\n","page_name":" 392 ","page_number":400},
  {"content":"\r\n\r\nداد كند چنان كه پر از ظلم و ستم شده باشد .\r\nشيخ طوسى در كتاب « غيبت » از بنان بن حمدويه روايت مىكند كه گفت :\r\nدر حضور امام حسن عسكرى راجع برحلت امام على النّقى عليهما السّلام سخن بميان آمد آن بزرگوار فرمود : امور شيعيان بعد از پدرم تا من زنده هستم بوسيلهء من حل و فصل ميگردد ولى شيعيانى كه بعد از من امام خود را از دست مىدهند چه وضعى خواهند داشت ؟ ! نيز در غيبت شيخ از ابو هاشم جعفرى روايت شده كه گفت : به امام حسن عسكرى ( ع ) عرضكردم : آقا ! بزرگوارى شما اجازه نميدهد از حضرتت پرسشى بكنم اجازه ميفرمائيد از شما سؤالى بنمايم ؟ فرمود : سؤال كن . عرضكردم : آقا ! شما فرزندى داريد ؟ ! فرمود : آرى دارم . عرضكردم . چنانچه پيش آمدى كند از كجا سراغ او را بگيرم ؟ فرمود : از مدينه ! و نيز در كتاب مزبور است كه احمد بن اسحاق قمى از امام حسن عسكرى ( ع ) در خصوص حضرت صاحب الزمان سؤال كرد ، حضرت با اشارهء دست بوى حالى كرد كه او زنده و سالم است ! « 1 » در كفاية الاثر از شيخ كلينى و او از دائيش علان رازى روايت نموده كه گفت :\r\nيكى از علماى ما ( شيعه ) به من خبر داد كه چون مادر امام زمان آبستن شد امام حسن عسكرى ( ع ) بوى فرمود : به زودى پسرى مىآورى كه نامش ( م ح م د ) خواهد بود و او قائم بعد از من است .\r\nو نيز در كمال الدين از ابو حاتم نقل كرده كه گفت : در سال دويست و شصت ( هجرى ) از امام حسن عسكرى شنيدم كه فرمود : « شيعيان من پراكنده شدند ! ! » در همان سال حضرت وفات يافت و شيعيان و يارانش دچار تفرقه و انشعاب گرديدند . برخى\r\n\r\n\r\n","description":"","footnote":"\r\n( 1 ) اين روايت به خوبى مىرساند كه پدر بزرگوار امام زمان تا چه اندازه تحت نظر بوده و امام عصر نيز در چه شرائطى متولد گرديده كه بايد با نزديكان و خواص آنها نيز با اشاره سخن بگويند ، مبادا كسى سخن او را بشنود و بدولت گزارش دهد ، و ايجاد خطر كند .\r\n","page_name":" 393 ","page_number":401},
  {"content":"\r\n\r\nجعفر كذاب را جانشين امام دانستند ، و گروهى دستخوش شك و ترديد شدند ، و عده‌اى در حالت تحير بسر بردند ، و بعضى كه توفيق الهى شامل حالشان بود ، بر دين خود ثابت ماندند .\r\nقطب الدين راوندى در كتاب خرايج از عيسى بن شحّ روايت نموده كه گفت :\r\nموقعى كه من زندانى بودم امام حسن عسكرى عليه السّلام را نيز بزندان ما آوردند و من آن حضرت را ميشناختم . حضرت به من فرمود : سن تو شصت و پنج سال و يك ماه و دو روز است كتاب دعائى نزد من بود كه تاريخ ولادتم در آن نوشته شده بود ، چون در آن نظر كردم ديدم همانطور است كه حضرت فرموده بود ! سپس حضرت پرسيد : آيا فرزندى دارى ؟ عرضكردم : نه ! فرمود : خدايا پسرى بوى روزى كن كه پشتيبان او باشد ، چه خوب پشتيبانى است اولاد براى آدمى ! آنگاه به اين شعر تمثّل جست :\r\n من كان ذا عضد يدرك ظلامته * انّ الذّليل الّذى ليست له عضد \r\nيعنى : كسى كه پشتيبان داشته باشد ، ميتواند بر دشمنان خود چيره شود . ذليل كسى است كه پشتيبان ندارد ! من عرضكردم : شما پسرى داريد ؟ فرمود : آرى ، به خدا قسم به زودى پسرى به من موهبت مىشود كه جهان را پر از عدل كند ! ولى تا كنون متولد نشده است . آنگاه به اين دو شعر تمثّل فرمود :\r\n لعلّك يوما ان ترانى كأنّما * بنيّ حوالىّ الأسود اللوابد \r\n فانّ تميما قبل ان يلد الحصا * اقام زمانا و هو في الناس واحد \r\nيعنى : شايد روزى مرا به بينى كه فرزندانم مانند شيرهائى كه يالشان روى هم ريخته است در پيرامنم اجتماع نموده باشند ، چنان كه تميم پيش از آنكه چون ريگ بيابان زاد و ولد كند ، سالها تنها ميزيست « 1 » .\r\n\r\n\r\n","description":"","footnote":"\r\n( 1 ) شعر از ديگرى است . حضرت به اين لحاظ انشاد فرموده كه پيش از وقت ، اطلاع بميلاد فرزندش امام زمان ارواحنا فداه و بقاى نسل خود بدهد .\r\n","page_name":" 394 ","page_number":402},
  {"content":"\r\n\r\n\r\nباب شانزدهم اخبار كاهنان بظهور امام زمان ( ع )\r\nاين باب مشتمل است بر خبر دادن كاهنان و امثال آنها بظهور امام زمان ، و آنچه در الواح و صخره‌ها در بارهء آن حضرت عجّل اللَّه فرجه نوشته شده است .\r\nدر كتاب « مشارق الأنوار » « 1 » از كعب بن حرث نقل مىكند كه « ذاجدان » شاه براى استفسار از موضوعى كه در آن شك داشت بطلب « سطيح » كاهن « 2 » فرستاد\r\n\r\n\r\n","description":"","footnote":"\r\n( 1 ) اين كتاب تأليف حافظ شيخ رجب برسى است كه از علما و محدثين شيعه است و آن را در بارهء حقايق اسرار زندگانى امير المؤمنين عليه السّلام نوشته است .\r\nوى در نقل فضائل و اعتقاد بوجود امير المؤمنين و ساير ائمه غلوّ مينموده و گاهى از حد ميگذشته ، به همين جهت علّامه مجلسى در مقدمهء بحار ميگويد : من آنچه را كه در دو كتاب او « مشار الانوار » و « الفين » موافق اخبار كتب معتبر ديدم ، در بحار آورده‌ام . ( الكنى و الالقاب ) « برس » بضم باء و سكون راء دهكده‌اى واقع در بين كوفه و حله عراق عرب است .\r\n( 2 ) سطيح غسانى از كاهنان عرب و از مردم غسان اردن است ، كه نصرانى مذهب و عرب زبان بوده‌اند .\r\nسطيح مانند « شق » كه او نيز از كاهنان همعصر او بود ، انسان عجيب الخلقه‌اى بوده‌اند .\r\nزيرا « شق » نصف بدن يعنى يك دست و يك پا و يك چشم داشته است و « سطيح » نيز استخوان در بدن نداشته و بدون سر و گردن و انگشت بوده و صورت وى در سينه‌اش قرار داشته است .\r\nهر گاه ميخواستند او را به جائى ببرند مانند حصير تا ميكردند ! و جز زبانش كه سخن ميگفته ، ساير اعضاء بدنش حركتى نداشته است .\r\nابو الحسن بكرى نقل كرده كه سطيح جز اندكى از شب نميخوابيد ، و بدنش را به طرف آسمان ميگردانيد و بستارگان فروزان و حركات كواكب و انوار آنها مينگريست ، و از اسرار مكتوم مطلع ميگشت ! او را در ميان صندوقى مينهادند و نزد پادشاهان ، و امرا ميبردند ، و آنها اخبار مشكل و اسرار مخفى سؤال ميكردند ، و او نيز آنها را از عجائبى كه در جهان پديد مىآيد و اسرار درونى آنها مطلع ميساخت . ( مروج الذهب و سفينة البحار )\r\n","page_name":" 395 ","page_number":403},
  {"content":"\r\n\r\nچون سطيح آمد ، خواست او را امتحان كند . پس يك دينار در كفش خود پنهان كرد آنگاه بوى اجازه داد كه داخل شود ، و چون وارد شد شاه گفت : اى سطيح ! براى تو چه پنهان كرده‌ام ؟ سطيح گفت بخانهء خدا و صخرهء صمّاء و شب ظلمانى و صبح نورانى و هر گويا و گنگى سوگند ياد ميكنم كه ميان كفش پاى خود يك دينار پنهان كرده‌اى ! شاه پرسيد : اين را از كجا دانستى ؟ گفت : از يك نفر جن كه مانند برادر همه جا با من است . شاه گفت : اى سطيح ! از آنچه در روزگاران پديد مىآيد ، مرا مطلع گردان . گفت : اى شاه ! هنگامى كه نيكان از ميان بروند و اشرار بجاه و مقام برسند ، و مقدرات الهى را تكذيب نمايند ، و اموال را به سختى حمل كنند ، و ديدگان از گناه‌كاران بترسد ، و قطع رحم نمايند ، و غذاهائى كه در عالم اسلام حرام ولى نزد خورندگان شيرين و لذيذ است پيدا شود ، و اختلاف نظرها پديد آيد ، و عهد و پيمانها نقض گردد ، و احترام به يكديگر كم شود ، آن وقت ستارهء دنباله‌دارى كه عرب را پريشان كند ، طلوع نمايد .\r\nدر آن هنگام باران نبارد و رودها خشك شود ، و اوضاع روزگار دگرگون گردد و نرخها در همه جاى جهان بالا رود . در آن موقع طايفهء بربر با پرچمهاى زرد سوار اسبان تركى در مصر فرود آيند . آنگاه مردى از اولاد صخر « 1 » خروج كند . و پرچمهاى سياه را تبديل بسرخ نمايد و محرمات را مباح گرداند و زنان را در مقام شكنجه با پستانها آويزان نمايد و كوفه را غارت كند .\r\nراه‌ها از زنان مكشفهء سفيد ساق كه آنها را همچون چهارپايان عبور ميدهند پر شود . شوهران آنها مقتول و عجز و لابهء آنان بسيار و دست تعرض مردم بناموسشان دراز است . در آن موقع مهدى فرزند پيغمبر ظاهر گردد ، و اين هنگامى است كه مظلومى در مدينه و پسر عموى وى در خانهء خدا كشته شود ، و امر پوشيده آشكار گردد ، و با علائم خود موافق باشد .\r\n\r\n\r\n","description":"","footnote":"\r\n( 1 ) صخر نام ابو سفيان پدر معاويه است ، و مقصود ( سفيانى ) مىباشد .\r\n","page_name":" 396 ","page_number":404},
  {"content":"\r\n\r\nدر اين وقت مرد وحشتناكى با ياوران ستمگرش مىآيد و روميان اقدام بقتل بزرگان كنند . آفتاب گرفته شود . و لشكرها بيايد و صفها بسته شود . آنگاه پادشاه صنعاى يمن كه چون پنبه سفيد و نامش حسين يا حسن است خروج كند و با خروج وى فتنه‌ها از ميان برود .\r\nدر آن وقت مردى مبارك و پاكيزه سرشت و راهنمائى راه يافته و سيدى علوى نسب ظهور نمايد ، و مردم را از پريشانى نجات دهد . تيرگيها با نور روى او بر طرف شود و بوسيله او حق آشكار شود ، و اموال را ميان مردم على السويه تقسيم نمايد ، آنگاه شمشير در غلاف كند و ديگر خون كسى را نريزد .\r\nمردم با كمال نشاط و سرور زندگى كنند . و با آبى كه چشمهء روزگار آن را از خس و خاشاك پاك نگاه داشته ، غسل كند ، و حق را بروستائيان برگرداند ، و ميهمانى را در ميان مردم و دهات افزون گرداند . و با عدل خود گمراهيها را از ميان ببرد ، گوئى غبارى بود كه از بين رفت . پس زمين را پر از عدل و داد كند و عالم را پر از بركت نمايد . و اين بدون شك علائم قيامت است .\r\nابن عيّاش در كتاب « مقتضب الاثر » از حسين بن على بن سفيان بزوفرى از محمد بن على بن حسن نوشجانى و او از پدرش و او از محمد بن سليمان و او از پدرش و او از « نوشجان بن بود مردان » نقل كرده كه چون ايرانيان در جنگ « قادسيه » شكست خوردند ، و يزدگرد از كشته شدن « رستم فرّخ‌زاد » سردار لشكرش و عدالت عرب مطلع گشت و دانست كه پنجاه هزار تن از سپاهش در نبرد با مسلمين كشته شده‌اند .\r\nدر حالى كه با كسانش عزم فرار داشت در ايوان كاخ خود ايستاد و گفت :\r\nهان اى ايوان ! درود من بر تو باد ! آگاه باش ! هم اكنون از تو روى بر ميتابم تا وقتى كه من يا مردى از فرزندان من كه هنوز زمان وى نزديك نشده و موقع آمدن او فرا نرسيده است ، برگرديم .\r\nسليمان ديلمى ميگويد : خدمت امام جعفر صادق عليه السّلام رسيدم و عرضكردم :\r\nقربانت گردم مقصود يزدگرد از « يا مردى از فرزندان من » چيست ؟ حضرت\r\n\r\n","description":"","footnote":"","page_name":" 397 ","page_number":405},
  {"content":"\r\n\r\nفرمود : او مهدى صاحب الزمان است كه بفرمان خدا قيام خواهد كرد . و او ششمين فرزند من و اولاد دخترى يزدگرد است . او از فرزندان يزدگرد است و يزدگرد نيز پدر وى مىباشد . « 1 »\r\nو نيز در كتاب مزبور بسند خود از هرمز بن حوران از فراس نقل مىكند كه گفت : عبد الملك مروان مرا خواست و گفت : موسى بن نصر « 2 » به من نوشته است خبر رسيده كه شهرى از « صفر كان » را حضرت سليمان بنا كرده و گويند سليمان به جنىها دستور داد كه آن را بنا كنند ، پس جماعتى از جن اجتماع نموده آن را بنا كردند . و نوشته‌اند كه : آن شهر از چشمه مس گداخته است كه خداوند براى حضرت سليمان پديد آورد و آن قصر در بيابان اندلس ( اسپانيا ) است و گويند :\r\nگنجهائى كه خداوند براى حضرت سليمان بوديعت گذارده در آنست .\r\nاكنون اجازه ميخواهم كه بسوى آن قصر بروم . ميگويند راه آن بسى دشوار است و جز با ساز و برگ و غذاى كافى اين مسافرت طولانى را نميتوان طى كرد و هر كس تا كنون به قصد آن شتافته دست به آن نيافته است ، مگر « دارا » پسر دارا چون اسكندر مقدونى دارا را بقتل رسانيد ، گفت : به خدا قسم همه اقاليم و نقاط زمين را زير پا گذاردم و اهل هر سرزمين در پيش من سر تسليم فرود آوردند و هر محلى را گشودم ، مگر اين قسمت از سرزمين اندلس كه پيش از من دارا به آن رسيده بود و بر من نيز لازم است كه آهنگ آنجا كنم ، تا از دست يافتن به جائى كه دار اقدام نهاده باز نمانم پس خود را براى رفتن به آنجا مهيا كرد و يك سال تمام تهيه كار ديد . چون آماده حركت شد ، بوى اطلاع دادند كه به علت موانعى رسيدن به آنجا مشكل است\r\n\r\n\r\n","description":"","footnote":"\r\n( 1 ) ميدانيم كه شاه زنان دختر يزدگرد معروف به « شهربانو » مادر امام زين العابدين ( ع ) است .\r\n( 2 ) وى از طرف عبد الملك مروان فرمانرواى كل افريقا بود و همانست كه « طارق ابن زياد » غلام خود را فرستاد و اندلس ( اسپانيا ) را گشود و امروز تنگه معروف جبل - الطارق بنام او است .\r\n","page_name":" 398 ","page_number":406},
  {"content":"\r\n\r\nعبد الملك به موسى بن نصير نوشت كه براى رفتن به آنجا خود را مهيا سازد . او نيز بدان جا شتافت و بعد از مراجعت ماجراى آن را براى عبد الملك نگاشت . موسى بن نصير در پايان نامه نوشته بود : چون روزها سپرى شد و آذوقهء ما باتمام رسيد ، بجانب درياچه پر درختى رهسپار گشتيم و من به طرف ديوار شهر رفتم . ديدم بر ديوار شهر مطالبى به عربى نوشته‌اند . ايستادم و مشغول خواندن آن شدم و دستور دادم كه آن را يادداشت كنند . آن نوشته اشعار زير بود :\r\n ليعلم المرء ذو العزّ المنيع و من * يرجو الخلود و ما هى بمخلود \r\n لو انّ خلقا ينال الخلد في مهل * لنال ذاك سليمان بن داود \r\n سالت له قطر عين القطر فائضة * بالقطر منه عطاء غير مصدود \r\n فقال للجنّ ابنوا لى به اثرا * يبقى الى الحشر لا يبلى و لا يؤدى \r\n فصيّروه صفاحا ثمّ هيل له * الى السّماء بأحكام و تجويد \r\n و افرغ القطر فوق السّور منصلتا * فصار أصلب من صمّاء صيخود \r\n و بثّ فيه كنوز الأرض قاطبة * و سوف يظهر يوما غير محدود \r\n و صار في قعر بطن الأرض مضطجعا * مصمّدا بطوابيق الجلاميد \r\n لم يبق من بعده للملك سابقة * حتّى يضمّن رمسا غير اخدود \r\n هذا ليعلم أنّ الملك منقطع * الّا من اللَّه ذى النعماء و الجود \r\n حتّى اذا ولدت عدنان صاحبها * من هاشم كان منها خير مولود \r\n و خصّه اللَّه بالايات منبعثا * الى الخليقة منها البيض و السّود \r\n له مقاليد اهل الأرض قاطبة * و الأوصياء له أهل المقاليد \r\n هم الخلائف اثنا عشرة حججا * من بعدها الأوصياء السّادة الصيد \r\n حتّى يقوم بأمر اللَّه قائمهم * من السّماء اذا ما باسمه نودى \r\nحاصل معنى اينكه : مردمى كه در اين جهان ناپايدار ميخواهند هميشه بمانند بدانند كه اگر كسى در جهان جاويد ميماند ، او سليمان بن داود بود ، كه چشمه مس گداخته براى او جارى گشت و به جنىها گفت خانه‌اى براى من بنا كنيد كه تا روز\r\n\r\n","description":"","footnote":"","page_name":" 399 ","page_number":407},
  {"content":"\r\n\r\nرستخيز سالم بماند ، آنها هم كاخى ساختند كه از عظمت سر بفلك ميكشيد . سليمان گنجهاى روى زمين را در آن پنهان كرد تا روزى كشف شود ولى بالاخره سليمان مرد و در زير خاك پنهان شد .\r\nاين ماجرا براى اينست كه مردم بدانند زندگى دنيا فانى است و جز ذات بىزوال خداوند احديت كسى باقى نيست .\r\nتا زمانى كه از نسل عدنان و اولاد هاشم بهترين مولود بوجود آيد و خداوند او را با نشانه‌هاى مخصوص در نزد مردم جهان ممتاز گرداند . او اختياردار مردم روى زمين است و جانشينان او نيز چنين هستند . آنها پيشوايان دوازده‌گانه و حجت پروردگارند تا زمانى كه قائم آنها بفرمان خداوند قيام كند و اين هنگامى است كه او را از آسمان بنام صدا زنند .\r\nچون عبد الملك اين نامه را خواند ، يا ( بنا بروايتى ) طالب بن مدرك فرستادهء موسى بن نصير ماجرا را بوى گذارش داد عبد الملك از محمد بن شهاب زهرى « 1 » كه در مجلس حضور داشت پرسيد ، در باره اين موضوع عجيب چه ميگوئى ؟\r\n\r\n\r\n","description":"","footnote":"\r\n( 1 ) مقصود محمد بن مسلم بن عبيد اللَّه بن حرث بن شهاب بن زهره است . زهرى در مدينه از فقهاى تابعين اصحاب پيغمبر ( ص ) بوده و نزد خلفاى اموى جايگاهى بزرگ داشته است .\r\nوى معاصر امام زين العابدين ( ع ) بوده و از حضرت رواياتى نقل كرده است ، دانشمندان ما در بارهء عقيدهء مذهبى او اختلاف نظر دارند ، سيد ابن طاوس ( ره ) و ديگران او را از دشمنان شيعه دانسته‌اند ، ولى مرحوم وحيد بهبهانى ( ره ) نظر بروايتى كه وى راجع بائمه دوازده‌گانه نقل كرده او را شيعه ميداند . محدث نورى هم بملاحظه ارتباطى كه زهرى با امام زين العابدين ( ع ) داشته است بعيد ميداند كه او سنى باشد ، ولى ظاهر اينست كه بگفتهء ابن ابى الحديد وى از مخالفين امير المؤمنين ( ع ) بوده . ابو اسحاق شيرازى در طبقات الفقهاء در گذشت او را بسال 124 دانسته . زهرى همان است كه با امام زين العابدين ( ع ) حج كرده و در عرفات از كثرت حاجيان تعجب نمود و حضرت بوى فرمود :\r\nما اكثر الضجيج و اقلّ الحجيج\r\n. يعنى : چقدر ناله‌ها زياد و حاجىها كم است ! !\r\n","page_name":" 400 ","page_number":408},
  {"content":"\r\n\r\nزهرى گفت : چنان ميبينم و چنين پندارم كه جماعتى از جن نگهبان شهر مزبور بوده و نميگذاشتند كسى به آنجا دست يابد ! عبد الملك پرسيد راجع به كسى كه او را از آسمان بنام صدا كنند ، اطلاعى دارى ؟ گفت : يا امير المؤمنين ! اين موضوع را نشنيده بيانگار ! عبد الملك گفت : چگونه ميتوانم چيزى كه بزرگترين مطلب مورد احتياج من است نشنيده انگارم ؟ آنچه در اين باره ميدانى با صراحت هر چه تمامتر بگو ! زهرى گفت : على بن الحسين ( عليهما السّلام ) به من خبر داده كه : اين شخص مهدى از فرزندان فاطمه دختر پيغمبر است . عبد الملك گفت : شما هر دو دروغ ميگوئيد اين مردى از ماست ! ! زهرى گفت : من آن را از على بن الحسين نقل كردم . اگر ميخواهى از وى جويا شو . مرا نبايد نكوهش كرد . اگر دروغ است ، او دروغ گفته و اگر آنچه شما ميگوئيد ، درست باشد ، دشمن نظر شما را تأييد كرده است .\r\nعبد الملك گفت : من احتياج به پرسش از اولاد ابو تراب ندارم . اى زهرى ! آنچه را گفتى مخفى بدار مبادا كسى آن را از تو بشنود . زهرى گفت : مطمئن باش به كسى نخواهم گفت ! « 1 » .\r\n\r\n\r\n","description":"","footnote":"\r\n( 1 ) اين روايت از كتاب « مقتضب الاثر » تأليف احمد بن محمد بن عبد اللَّه بن حسن بن عياش جوهرى معروف به « ابن عياش » از علما و ادبا و خشنويسان شيعه و همعصر شيخ صدوق است . كتاب « مقتضب الاثر » و كتاب « اخبار ابو هاشم جعفرى » و « كتاب الاغسال » از جمله تأليفات اوست . بگفتهء محدث نورى « مقتضب الاثر » او از كتب معتبر و نفيس است .\r\nشيخ طوسى ( ره ) در فهرست ميگويد : وى حديث بسيارى استماع نمود ولى در آخر عمر اختلال حواس پيدا كرد . نجاشى ميگويد : اين شيخ را ديدم . او دوست من و پدرم بود و روايات بسيارى از وى استماع نمودم علماى ما او را در نقل روايات ضعيف مىشمردند و لذا من هم از او روايت نميكنم و از وى اجتناب نمودم . بسال 401 درگذشت » .\r\nكتاب « مقتضب الاثر » اخيرا بقطع خشتى در قم چاپ و منتشر شده است .\r\n","page_name":" 401 ","page_number":409},
  {"content":"\r\n\r\n\r\nباب هفدهم گفتار شيخ الطائفه راجع باثبات غيبت وجود اقدس امام زمان عجّل اللَّه فرجه\r\nشيخ الطائفه « 1 » در كتاب « غيبت » ميفرمايد : سخن ما در اثبات غيبت حضرت امام زمان عليه السّلام به دو طريق است : نخست اينكه ميگوئيم : چون ثابت شده كه بايد امام در هر حال وجود داشته باشد ، و مردم هم كه معصوم نيستند نمىتوانند در هيچ زمانى از وجود رئيسى ( كه امور دنيا و آخرت آنها را اصلاح كند ) بىنياز باشند ، و اين رئيس نيز حتما بايد معصوم باشد ، على هذا اين رئيس يا آشكار و در دسترس مردم است و يا غائب و از نظرها پنهان مىباشد . زيرا ميدانيم كسانى كه مردم آنها را امام ميدانند ( مانند خلفا كه اهل سنت آنها را اولو الامر و امام و جانشين پيغمبر ميدانند ) يقين بعصمت آنها نداريم ، بلكه ظاهر افعال و احوال آنها منافى عصمت است ، پس بيقين خواهيم دانست كه امام معصوم ، غائب و از نظرها پنهان مىباشد .\r\nو چون قطع داريم كه عقيدهء فرقه‌هاى كيسانيه و ناووسيه و فطحيه و واقفيه « 2 » و غيرهم نسبت به شخصى كه او را امام غائب ميدانند . باطل است ، يقين حاصل ميكنيم كه امامت فرزند امام حسن عسكرى عليه السّلام و غيبت و ولادت آن حضرت صحيح است .\r\nو با ثبوت اين موضوع ديگر براى اثبات ولادت و علت غيبتش محتاج بحث و\r\n\r\n\r\n","description":"","footnote":"\r\n( 1 ) مقصود شيخ طوسى است كه در پاورقى صفحه 188 معرفى گرديد ، آن بزرگ مرد را به لحاظ شخصيت بزرگش در ميان طائفه شيعه ( شيخ الطائفه ) ميگويند .\r\n( 2 ) اين فرقه‌ها در صفحات آينده شناخته ميشوند .\r\n","page_name":" 402 ","page_number":410},
  {"content":"\r\n\r\nگفتگوى بيشتر نيستيم مضافا به اين كه ميدانيم نقطه حقى در ميان امت اسلام هست ، و جايز نيست كه از ميان آنها خارج باشد .\r\nطريق دوم اينكه : ميگوئيم گفتگو در بارهء غيبت فرزند امام حسن عسكرى عليه السّلام متفرع بر ثبوت امامت آن حضرت است . پس اگر مخالف ما تسليم عقيدهء ما شود و با قبول امامت حضرت ، از علت غيبتش پرسش نمايد بايد پاسخ آن را از خود او خواست و اگر امامت آن حضرت را نميپذيرد ، پرسش وى از علت غيبت بىمورد خواهد بود .\r\nهر گاه در بارهء ثبوت امامت آن سرور با ما گفتگو كنند ، خواهيم گفت كه :\r\nدر جاى خود با دليلهاى قانع‌كننده ثابت شده كه : واجب است در همهء احوال و اعصار ، امام در ميان مردمى كه معصوم نميباشند و مكلف به تكاليف شرعى هستند وجود داشته باشد ، و هم ثابت شده كه يكى از شرائط امام قطعى بودن عصمت اوست و گفتيم كه حق از ميان امت اسلام بيرون نميرود .\r\nبعد از ذكر اين مقدمات ، ميگوئيم : مسلمانان در اعتقاد بوجود امام به چند گروه تقسيم ميشوند :\r\nگروهى عقيده دارند كه امامى در ميان مردم وجود ندارد . ولى به نظر ما دليلى كه لزوم وجود امام را در هر حال و زمانى ثابت مينمود ، اين عقيده را فاسد ميگرداند .\r\nدستهء ديگر كسانى را امام ميدانند كه عصمت آنها قطعى نيست . اين عقيده نيز با اعتقاد ما كه گفتيم بايد قطع بعصمت امام داشته باشيم ، باطل مىشود . مضافا باينكه كردار ظاهرى و احوال امام آنها نيز با مقام عصمت منافات دارد . پس گفتگو در بارهء موضوعى كه ما بالبداهه علم بخلاف آن داريم ، بىمورد است .\r\nدستهء ديگر كيسانيه هستند كه معتقد بامامت محمد بن الحنفيه « 1 » ميباشند .\r\nناووسيه نيز عقيده دارند كه امام جعفر صادق ( ع ) رحلت نكرده و ( امام آخر الزمان اوست ) فرقهء واقفيه هم بعد از حضرت موسى بن جعفر عليه السّلام كسى را امام نميدانند و ميگويند : آن حضرت نمرده است .\r\n\r\n\r\n","description":"","footnote":"\r\n( 1 ) پسر حضرت امير المؤمنين على عليه السّلام .\r\n","page_name":" 403 ","page_number":411},
  {"content":"\r\n\r\nچنان كه خواهيم گفت به چند دليل اعتقاد همه آنها باطل است .\r\nپس دو طريقى را كه در اثبات غيبت امام زمان عجّل اللَّه فرجه برگزيديم مبتنى بر اينست كه اعتقاد اين فرقه‌ها را رد كنيم ، و هم محتاج به سه اصلى است كه بيان داشتيم .\r\nيعنى : لزوم وجود رئيس و يقين داشتن به عصمت امام ، و اينكه حق از ميان امت اسلام بيرون نيست .\r\nاكنون بطور اختصار سه اصل و قاعدهء مزبور را مورد بحث و استدلال قرار مى - دهيم : ما بحث مفصل آن را در كتابهائى كه در بارهء اثبات امامت نوشته‌ايم نموده‌ايم . در اين كتاب فقط بمطالبى ميپردازيم كه اختصاص به غيبت حضرت ولى عصر ( ع ) داشته باشد خداوند منان ما را در نيل به اين مقصود موفق بدارد . پس ميگوئيم :\r\n\r\nدليل بر اثبات وجوب رياست عالى دينى\r\nاصل اول - يكى از واجبات عقلى اينست كه رياست - دينى از جانب خداوند بر بندگان - لطفى است الهى « 1 » همانطور كه معرفت بر هر مكلفى واجب است ، رياست دينى نيز واجب مىباشد .\r\nزيرا ما بالعيان مىبينيم كه هر گاه مردم از وجود رئيس با مهابتى كه دشمنان را عقب زند و جنايتكاران را ادب كند و دست افراد متقلب را كوتاه گرداند و شرّ اقويا را از سر ضعفا بر طرف نمايد ، بىنصيب بمانند در اجتماع فساد پديد مىآيد و نيرنگها شايع مىشود ، و فساد اخلاق افزون ميگردد ، و اصلاحات تقليل مييابد . ولى اگر رئيس متصف باوصاف مذكوره در ميان مردم باشد درست كار به عكس خواهد بود ، يعنى احتياجات آنها بصلاح ميانجامد و در زندگى آنان گشايش روى ميدهد و فساد و تباهى تقليل مييابد چنان كه بر خردمندان پوشيده نيست . اين از بديهيات است و كسى كه آن را انكار نمايد شايستهء گفتگو نيست .\r\n\r\n\r\n","description":"","footnote":"\r\n( 1 ) لطف يعنى كسى يا چيزى كه بندگان را از معصيت دور و باطاعت خدا نزديك گرداند ، كه از نظر عقل ، انتصاب چنين كسى بمقام رياست دينى و رهبرى خلق بر خدا واجب است .\r\n","page_name":" 404 ","page_number":412},
  {"content":"\r\n\r\nهر اشكالى كه بر اين مطلب ( وجوب رياست عالى دينى در ميان خلق ) وارد كرده‌اند ما در كتاب « تلخيص الشافى » و « شرح الجمل » پاسخ گفته‌ايم و ديگر در اينجا به تفصيل آن نمىپردازيم .\r\nگفتار يكى از علماى اهل تسنن يكى از دانشمندان متأخر اهل سنّت در اين باره سخنى دارد كه بر گفتار سيّد مرتضى در باب غيبت ، اعتراض نموده و نزد مردم بىاطلاع چنين وانمود كرده كه گفتار سيّد مرتضى « 1 » را رد كرده و بر وى غلبه يافته است ! اين مرد ميگويد : ما با سه دليل اعتقاد به غيبت را رد ميكنيم :\r\nاول آنكه فرقهء اماميه در بارهء غيبت يا اعتقاد بغيبت ، بايد جهت قبحى را ملتزم شوند ، و بر آنها است كه ثابت كنند در غيبت و اعتقاد به آن قبحى متصور نيست .\r\nچه اگر قبحى در آن به ثبوت رسد ، غيبت امام آنها قبيحى خواهد بود ، هر چند ثابت شود كه از جهتى حسن هم دارد . چنان كه ما ( اهلسنت ) عقيده داريم كه « تكليف ما لا يطاق » ( تكليفى كه از عهدهء انسان خارج است ) قبيح است ولى ممكن است از لحاظى داراى جهت حسن بوده و براى ديگرى لطف باشد .\r\nدوم اينكه اعتقاد بغيبت ، با اعتقاد بلزوم وجود امام در هر زمان مناقض است . زيرا اجتناب مردم از ارتكاب افعال قبيح ، بواسطهء رئيس با هيبت و اختيار دارى كه بعقيده شيعه وجودش لطفى واجب است ، و قبيح بودن تكليف در صورت نبودن او ، اعتقاد به غيبت را نقض مىكند . چه بعقيده ما اهل تسنن در زمان غيبت ، چنين رئيسى را داريم كه از ارتكاب قبايح دور و بر كنار باشيم و لازم هم نيست كه اين رئيس غائب و با فقدان وى تكليف قبيح باشد پس قاعدهء لطف كه دليل وجوب وجود امام است ، هست ولى مدلول آن كه وجود امام ( در زمان غيبت ) باشد ، نيست و اين خود موجب نقض دليل است .\r\n\r\n\r\n","description":"","footnote":"\r\n( 1 ) شرح حال اين دانشمند بزرگ شيعه خواهد آمد .\r\n","page_name":" 405 ","page_number":413},
  {"content":"\r\n\r\nسوم اينكه به اعتقاد شما ( شيعه ) فائده وجود امام اينست كه مردم را از ارتكاب قبائح بر حذر ميدارد ، در صورتى كه اين معنى با فرض غائب بودن وى حاصل نميشود ، و با اين فرض وجود او بىاثر خواهد بود .\r\nعلى هذا چون لازم مىآيد كه وجودش در زمان غيبت موجب دورى مردم از قبايح نباشد ، دليل شما كه قاعدهء لطف است ، اقتضا ندارد كه در زمان غيبت هم واجب است چنين امامى وجود داشته باشد . پس دليل شما ( شيعه ) منتقض ميگردد .\r\nزيرا بدليل مذكور بايد امام حاضر و مبسوط اليد باشد ، و با انبساط يد واجب نيست كه غائب شود ، پس دليل شما ( قاعده لطف ) شامل وجود امام ( غائب ) غير مبسوط اليد نميشود و امام در حال غيبت مبسوط اليد نميباشد .\r\nپاسخ او جواب اعتراض اول او اينست : آنچه وى ميگويد كه : لازم مىآيد ما شيعيان در زمان غيبت ملتزم كار قبيحى شويم ، فقط به منظور ترساندن ماست ، و دليلى بر اين مطلب ندارد . چه اگر دليل ميداشت لازم بود علت قبح آن را بيان ميكرد تا ما هم بدانيم . بنا بر اين چون علت را ذكر نكرده ، ايراد وى متوجه ما نيست .\r\nاگر اين ايراد را بطور پرسش بر ما وارد كند ، ميگوئيم : كار قبيح وقتى متعقل است ، كه عملى از روى ظلم و بيهودگى و دروغ و فساد و جهل انجام پذيرد ، و با فرض غيبت امام زمان هيچ يك از اينها پديد نميآيد و از همين جا خواهيم دانست كه غيبت امام موجب ارتكاب كار قبيح نيست .\r\nاگر گفته شود : قبحى كه در غيبت متصور است ، بر طرف نكردن مانع از مكلف مىباشد ، زيرا بسط يد امام كه در حقيقت لطف است و ترس مردم از تأديب بوسيلهء او حاصل نيست ، اين معنى موجب اخلال در لطف مكلف است و به همين جهت قبيح مىباشد .\r\nميگوئيم : در باب لزوم وجود امام توضيح داديم « 1 » كه بسط يد امام و ترس\r\n\r\n\r\n","description":"","footnote":"\r\n( 1 ) يعنى در كتاب « غيبت » .\r\n","page_name":" 406 ","page_number":414},
  {"content":"\r\n\r\nمردم از تأديب بوسيلهء او كه مكلفين در حال غيبت از دست داده‌اند ، باعث آن خود مردم ميباشند . زيرا آنها بودند كه امام را ترسانيدند و ناگزير مسأله غيبت پيش آمد و امام تمكن بسط يد و تصرف در امور و شئون مردم را پيدا نكرد . پس باعث اين موضوع خود مردم هستند .\r\nاين اعتراض مانند اينست كه بگويند ، كافرى كه معرفت به خدا ندارد تكليفش قبيح است . زيرا معرفت كه لطف است براى وى تحقق نيافته پس بايد تكليف او نيز قبيح باشد . جوابى كه اهل تسنن به اين اشكال داده‌اند اينست كه دورى كافر از معرفت خدا از جانب خود اوست . زيرا خداوند او را بسوى معرفت خود راهنمائى نموده و از رسيدن به آن متمكن فرموده و اگر دنبال نكند و خداشناس نشود ، مقصر خود اوست بنا بر اين تكليف وى قبيح نيست ، ما نيز همين جواب را باعتراض خودشان در باره غيبت امام زمان داده و ميگوئيم : اگر چه مكلف از بسط يد و تصرف امام در امور بندگان محروم مانده ولى خود وى مرتكب اين جريان گرديده است .\r\nچه اگر امام تمكن ميداشت آشكار ميشد و در تمام كارها تصرف مينمود بنا بر اين در حال غيبت نيز لطف وجود امام براى مكلفين هست و تكليف آنها ( كه خود باعث از دست دادن و غيبت امام شده‌اند ) قبيح نيست . ما نظير اين بحث را مفصلا در مبحث امامت نموده‌ايم و اگر در اينجا هم حاجت به بيان پيدا كرد ، ذكر ميكنيم .\r\nجواب اعتراض دوم : اعتراض دوم معترض مغالطه است . نميگوئيم وى نفهميده چه ميخواهد بگويد . زيرا شأن او بالاتر از اينست . ولى اين قدر هست كه وى خواسته عمدا حقيقت را پوشيده دارد و آن را طور ديگر جلوه دهد ! زيرا وى گمان كرده ما ميگوئيم در زمان غيبت دليل وجود امام ( قاعدهء لطف ) هست ، ولى خود امام نيست ، و لذا گفته است اين دو مطلب با هم مناقض است ، در صورتى كه ما اين را نميگوئيم .\r\nبلكه دليل ما در زمان حضور امام و غيبت او يكى است و وجود امام در هر دو حالت لطف است . ما نميگوئيم زمان غيبت از وجود امام خالى است ، بلكه بعقيدهء ما در همان\r\n\r\n","description":"","footnote":"","page_name":" 407 ","page_number":415},
  {"content":"\r\n\r\nزمان همچنين رئيسى ( امام ) موجود است ، ولى بسط يدى كه مفيد به حال مكلفين باشد ندارد . نه اينكه باز نبودن دست امام در كارهاى مردم او را از عنوان لطف بودن خارج مىكند . بلكه او همچنان لطفى است الهى ، و علت عدم حصول اين لطف از جانب خدا نيست ، بلكه چنان كه گفتيم مردم باعث آن گشته‌اند . « 1 »\r\nاين درست مثل اين ميماند كه كسى بگويد : چگونه ممكن است معرفة اللَّه لطف باشد با اينكه كافر خدا را نميشناسد ؟ . پس مكلف بودن كافر از طرفى و نداشتن معرفت به خدا از طرف ديگر دليل است كه معرفة اللَّه لطف نيست . چه اگر لطف باشد متناقض خواهد بود .\r\nجوابى كه ما در اشكال به لطف بودن امام در حال غيبت به آنها ميدهيم درست مانند جوابى است كه آنها به اين اشكال در اين مورد ميدهند ، چه آنها در پاسخ اين اشكال ميگويند : لطف كافر بسته بخداشناسى اوست .\r\nاگر او معرفت به خدا ندارد ، كوتاهى از جانب خود است كه دنبال آن نرفته ، على هذا تكليف وى قبيح نيست .\r\nما نيز ميگوئيم وجود امام در زمان غيبت براى مكلف لطف است ، و اگر مىبينيم بسط يد ندارد و نميتواند در امور مردم تصرف كند ، تقصير از ناحيه مردم است . اين موضوع را نيز در جاى خود به تفصيل بحث كرده‌ايم .\r\nجواب اعتراض سوم : در پاسخ اشكال سوم ميگوئيم : اين نيز مغالطه است و مقصود بيان حقايق نبوده . و گر نه مطلب روشنتر از اينست كه بر كسى پوشيده بماند شيعه نميگويد : واجب نيست امام در زمان غيبت بسط يد نداشته باشد ، تا شما بگوئيد :\r\nدليل شيعه دلالت بر وجوب امام غير مبسوط اليد ندارد ، چه وى در زمان غيبت چنين است .\r\n\r\n\r\n","description":"","footnote":"\r\n( 1 ) خواجه نصير الدين طوسى فيلسوف معروف در كتاب « تجريد الاعتقاد » در مبحث امامت ميگويد : « وجوده لطف و تصرفه لطف آخر و عدمه منا » يعنى : وجود امام زمان از جانب خداوند براى بشريت لطف است ، تصرف وى در امور بندگان نيز لطف ديگرى ، و عدم دسترسى ما بوى ، مربوط به خود ماست .\r\n","page_name":" 408 ","page_number":416},
  {"content":"\r\n\r\nآنچه ما مكرر گفته‌ايم اينست كه : امام چه در زمان حضور و چه در حال غيبت واجب است متصرف در امور و داراى بسط يد باشد ، با اين فرق كه در زمان حضور چون مردم از وى تمكين نمودند دستش باز بود ولى در حال غيبت كه تمكين نيست دست او نيز بسته است و گفتيم كه اين تقصير مكلفين است كه او را از رسيدگى بامور و باز شدن دستش در كارها مانع شدند و از وى تمكين نكردند . پس اين ضررى است كه مردم به خود زده‌اند . چنان كه مكرر آن را بمعرفة اللَّه كه كافر از دست داده است ، تشبيه نموديم .\r\nتوضيحات بيشترى از شيخ الطائفه براى توضيح بيشتر ميگوئيم : ما ميدانيم كه انتصاب رئيس دينى بعد از پيدايش دين واجب است . زيرا انتصاب وى لطف است چون او اقدام بامورى مىكند كه از ديگران ساخته نيست ، مع هذا بنا بر مذهب عدليه « 1 » كه روى سخن با آنهاست ، اهل حل و عقد از كسى كه صلاحيت اين منصب را داشت تمكين نكردند ، و با اين وصف كسى نميگويد : انتصاب رئيس دينى كه از وى تمكين نكرده‌اند واجب نيست جواب ما در بارهء غيبت امام همان جوابى است كه از تمكين نكردن اهل حل و عقد در انتخاب رئيس شايسته‌اى براى امت ، داده‌اند ، و ميان اين دو فرق نيست . اختلافى كه هست اينست كه ما ميگوئيم وجوب نصب امام را از راه عقل دانسته‌ايم ولى آنها ميگويند : از طريق شرع استفاده شده ، و اين فرقى نيست كه نتوان آنها را با هم جمع كرد .\r\nاگر گفته شود : هر چند اهل حل و عقد براى انتخاب كسى كه صلاحيت زمامدارى امت را داشت تمكين نكردند ، ولى خداوند بجاى آن ، لطف خودش را شامل حال مردم مىكند و بدين گونه تكليف هم ساقط نميشود . بعضى از بزرگان گفته‌اند\r\n\r\n\r\n","description":"","footnote":"\r\n( 1 ) عدليه در اصطلاح علم كلام شيعهء اماميه و طائفهء معتزلهء اهل سنت است ، كه به عكس فرقهء « اشاعره » يعنى جبريان اهل تسنن ، عقيده دارند خداوند عادل است ، و بندگان در اعمال و رفتار خود فاعل مختارند . و بهشتى و جهنمى بودن افراد ، پاداش و كيفر اعمال خود آنهاست .\r\n","page_name":" 409 ","page_number":417},
  {"content":"\r\n\r\nاصلا انتصاب امام براى مصالح دنيوى مردم شرعا واجب است بدون اين كه لطف واجب باشد .\r\nمىگوئيم : كسى كه انتصاب امام را فقط براى مصالح دنيوى ميداند . عقيده‌اش فاسد است . زيرا در اين صورت امامت امام واجب نميباشد . در صورتى كه امت اسلام اختلافى در اين ندارند كه : واجب است امامى در ميان مردم وجود داشته باشد .\r\nبعلاوه آنچه امام بخاطر آن برگزيده مىشود مانند جهاد و توليت در كار امراء و قضات و تقسيم اموال و غنائم و اجراء حدود و قصاص ، همه از امور دينى است كه ترك آن‌ها جايز نيست . بنا بر اين اگر انتخاب امام فقط براى مصالح دنيوى بود واجب نميگشت . پس به همين دليل گفتهء معترض از درجهء اعتبار ساقط است .\r\nو نيز كسى كه گفته است خداوند بجاى امام لطف ديگرى بمردم ارزانى ميدارد نيز باطل است . زيرا اگر چنين ميبود ، انتصاب امام مطلقا و در همه حال بر خدا واجب نبود . بلكه در آن صورت از باب تخيير بود ( كه خداوند بين انتصاب امام و يا لطف ديگرى بجاى او مخير بود ، در صورتى كه چنين نيست ) مانند واجبات كفائى ( كه اگر يك نفر مكلف آن را انجام داد از ديگرى ساقط مىشود ) و اينكه ما عقيده داريم انتصاب امام در هر زمان واجب است ، خود دليل بر رد گفتهء مخالفين است . بعلاوه لازمهء گفتهء آنها اينست كه بگويند : اگر شخص كافر معرفة اللَّه برايش حاصل نشد ، خداوند چيزى را بجاى معرفت خود به او خواهد داد و بنا بر اين تحصيل معرفة اللَّه هيچ وقت بر او واجب نيست ! ! يا اين كه بگويند : در مقام حصول معرفة اللَّه انزجار از ظلم فقط در امر دنيوى است كه آن هم تحصيلش واجب نيست و بدين گونه وجوب معرفة اللَّه از كافر ساقط ميگردد .\r\nپس اگر گفتند : كافر ناچار از تحصيل معرفة اللَّه است ، و چيزى جاى آن را نميگيرد . ميگوئيم : انتصاب امام هم واجب است و چيزى جاى آن را نخواهد گرفت ! ، چنان كه در كتاب « تلخيص الشافى » بيان كرده‌ايم .\r\nهمچنين اگر گفتند نفرت از كار بد در مقام حصول معرفت ، يك امر دينى است\r\n\r\n","description":"","footnote":"","page_name":" 410 ","page_number":418},
  {"content":"\r\n\r\nميگوئيم : ما نيز همين را در خصوص وجود امام قائل هستيم .\r\nاگر گفته شود : وجود رئيس مطاع و منبسط اليد ، از سه حالت بيرون نيست :\r\nيا انتصاب او بر خداوند واجب است ، يا بر ما واجب است ، و يا اين كه بر ما واجب است از وى اطاعت كنيم و دست او را در كارها باز گذاريم و بر خداوند واجب است او را بوجود آورد .\r\nپس اگر بگوئيد : انتصاب او بر خداوند واجب است ، با زمان غيبت وفق نميدهد چه كه امام در آن حالت بسط يد ندارد . و اگر بگوئيد بر ما واجب است چنين كسى را بوجود آوريم ، تكليف ما لا يطاق است كه از عهدهء ما مخلوق خارج مىباشد .\r\nو اگر بگوئيد اطاعت وى بر ما لازم و ايجاد او بر خداوند واجب است ، ميگوئيم :\r\nچه دليلى بر آن داريد ؟ زيرا كه در آن صورت واجب است چيزى را كه براى ديگرى لطف است ، ما انجام دهيم . مثل اين كه بر زيد واجب باشد دست امام را باز گذارد تا لطف عمر و حاصل گردد . آيا اين نقض اصول نيست ؟ ! بعلاوه ما ميگوئيم : امام منبسط اليد و اختيار دار كه گفتيم وجودش براى ما لطف است و ما قدرت بر ايجاد او نداريم ، معنى ندارد كه ما ناگزير از ايجاد وى باشيم زيرا اين تكليف ما لا يطاق است ، ولى بازگذاردن دست او در تصرف امور و تقويت سلطنت وى گاهى ، هم ما توانائى بر آن داريم و هم مقدور خداوند است . پس اگر خداوند بوى بسط يد نداد و دست او را در كارها باز نگذاشت . ميدانيم كه تقويت و بسط يد او بر ما واجب است ، زيرا امام ناچار از اينست كه منبسط اليد باشد تا غرض از تكليف مخلوق كامل شود .\r\nاگر بسط يد امام از كارهاى خداوند ميبود ، مردم بستوه مىآمدند و ميان امام و دشمنانش فاصله مىافتاد و او را بوسيله فرشتگان يا چيزى كه منجر بسقوط غرض تكليف و حصول اضطرار شود ، تقويت ميكرد بنا بر اين بر ما واجب است كه در هر حال دست او را در امور باز گذاريم ، و اگر انجام وظيفه نكرديم ضررى به خود زده‌ايم .\r\nو اينكه گفته‌اند : « در آن صورت بر ما واجب است چيزى را كه براى ديگرى\r\n\r\n","description":"","footnote":"","page_name":" 411 ","page_number":419},
  {"content":"\r\n\r\nلطف است ما انجام دهيم » صحيح نيست زيرا ما ميگوئيم : كسى كه يارى امام و تقويت سلطنت او بر وى واجب مىشود ، در اين كار براى او مصلحتى است كه مختص با او است هر چند براى ديگرى هم نفعى داشته باشد . چنان كه اگر مردم گوش بفرمان پيغمبران دادند هم خودشان از اين اطاعت و پيروى سود مىبرند و هم ديگران از آن منتفع ميگردند بعلاوه ما به اين شخص مخالف ، در بارهء اهل حل و عقد جواب نقضى داده و مى گوئيم : چگونه ( آنها ) خود واجب دانستند امامى انتخاب كنند كه مصلحت وجود او عايد همهء امت مىشود ؟ آيا اين چيزى جز وجوب كارى بر آنها ، بخاطر مصلحتى كه به ديگران ميرسد ، هست ؟ هر جوابى كه در اين مقام ميدهند ، همان جواب را ما در خصوص اطاعت و تقويت امام بر حق ميدهيم .\r\nاعتراضات ديگر و پاسخ آنها اگر گفته شود : شما كه عقيده داريد امام در زمان غيبت واجب است موجود باشد چرا عدم او را جايز نميدانيد ؟ .\r\nميگوئيم : از اين جهت وجود او را در زمان غيبت واجب ميدانيم كه تصرف وى در امور براى ما لطف است و اين هم منوط بوجود و ايجاد اوست كه البته در حدود توانائى ما نيست .\r\nپس بر خداوند واجب است كه او را موجود گرداند ، و چنانچه او را ايجاد نكند ، موانع تكليف را از ما بر طرف نكرده است . ولى اگر خداوند او را موجود گرداند و ما او را يارى و تمكين نكنيم و بسط يد ندهيم ، باعث عدم لطف ما هستيم و تكليف ما هم از جانب خداوند بجاست و در صورت نخست اگر خداوند او را ايجاد نكند خود باعث عدم لطف شده و تكليف مورد ندارد .\r\nاگر گفته شود : مقصود شما از تمكين امام چيست ؟ اگر مقصود اينست كه نزد وى برويم و او را از نزديك به بينيم و خدمت كنيم ، بديهى است كه اين متوقف بر ظهور اوست و ممكن است بشما ايراد كنند كه بنا بر اين لازم است صبر كنيد\r\n\r\n","description":"","footnote":"","page_name":" 412 ","page_number":420},
  {"content":"\r\n\r\nامام ظهور كند و مردم يا برخى بدانند او كجاست .\r\nو اگر مقصود اطاعت وى و آمادگى براى يارى اوست كه هر وقت ظهور كند و با دلائل امامت و معجزات ، ما را دعوت نمايد مهيا باشيم ، ممكن است ما اهل سنت همچنين تمكينى را نسبت به امام داشته باشيم ، هر چند امامى وجود نداشته باشد ، پس بچه دليل ميگوئيد تكليف ما بدون وجود امام كامل نيست ؟ .\r\nميگوئيم : آنچه ميبايد در اين باب بگوئيم سيّد مرتضى ( ره ) در كتاب « ذخيره » بيان فرموده و من نيز در كتاب « تلخيص الشافى » ذكر كرده‌ام و آن اينست كه : لطف خدا در باره ما كه عبارت است از تصرف امام و بسط يد وى . كامل نميشود مگر با سه چيز : يكى از آن سه چيز متعلق بخداست كه ايجاد امام باشد : دوم متعلق به خود امام است كه بايد منصب امامت را اشغال كند و اقدام بامر آن نمايد : سوم تعلق بما دارد كه بايد او را يارى و پشتيبانى كنيم و تسليم فرمان او باشيم . پس اقدام امام بامر امامت فرع وجود اوست . زيرا تكليف بر امر معدوم عقلا قبيح است . پس ايجاد امام باراده حق اصل ، و وجوب قيام وى بامر امامت فرع آن و وجوب يارى كردن ما از او فرع اين هر دو است .\r\nزيرا هنگامى پيروى امام بر ما واجب است كه وجود داشته باشد و بامر امامت رسيدگى كند . پس با اين تحقيق چگونه از ما انتظار دارند كه ملتزم بعدم وجود امام شويم ؟ .\r\nاگر گفته شود : چه فرق است بين اينكه امام غائب باشد يا اصلا وجود نداشته باشد ، و هر گاه خداوند بداند ما از وى تمكين خواهيم كرد ، او را بوجود آورد ؟\r\nميگوئيم : از ساحت الهى دور است كه تمكين كسى كه وجود ندارد ، بر ما واجب كند ، چه اين تكليف ما لا يطاق و از عهده ما بيرون است كه عقلا قبيح و محال مىباشد . پس ناچار بايد او وجود داشته باشد تا از وى تمكين كنيم .\r\nاگر گفته شود : هر گاه خداوند بداند ما در فلان موقع از وى تمكين ميكنيم او را بوجود خواهد آورد ، چنان كه در مثل چنين موردى هم ظهور مىكند .\r\n\r\n","description":"","footnote":"","page_name":" 413 ","page_number":421},
  {"content":"\r\n\r\nميگوئيم : تمكين از وى و قصد پيروى او در همهء اوقات بر ما واجب است .\r\nپس تمكين از فرمان او و پيروى او ، واجب است در همهء احوال براى ما ممكن باشد ، و گر نه تكليف حسنى نخواهد داشت ! آنچه اين معترض گفته در صورتى درست است كه تكليف بر ما واجب نبود و در تمام احوال مكلف باطاعت و انقياد فرمان وى نميشديم و فقط تكليف ما منحصر بود بايام ظهور او ، در صورتى كه اين طور نيست ( و در همه اوقات و زمانها اطاعت و فرمانبردارى امام بر ما واجب است . )\r\nسخنى چند با منكرين وجود امام زمان ( ع ) در اينجا روى سخن را به طرف كسانى كه در باب وجود امام غائب با ما اختلاف نظر دارند و ميخواهند ما را ملزم كنند كه معتقد بعدم وجود وى شويم ، نموده و از آنها ميپرسيم : آيا جايز است كه خداوند ما را مكلف بمعرفت خود نمايد ، و با اين كه ميداند ما در صدد كسب معرفت او نيستيم ، راه يافتن معرفة اللَّه را بما نشان ندهد مگر هنگامى كه بداند ما ميخواهيم خدا را بشناسيم و در صدد پيدا كردن راه آن هستيم آنگاه دليل و راه را بما نشان دهد ؟ .\r\nو نيز از آنها سؤال ميكنيم : چه فرق است ميان وجود دليلى كه خدا براى راهنمائى مردم قرار داده و عدم وجود آن ، بطورى كه اگر قصد كنيم و به آن ادله نظر افكنيم خداوند معرفت خود را براى ما پديد آورد ؟ .\r\nهر گاه در پاسخ بگويند : نصب ادله از جملهء تمكين است كه بدون آن تكليف حسنى ندارد و نيكو نيست ، مانند قدرت و وسيله .\r\nميگوئيم : به همين دليل وجود امام هم مانند قدرت بر وجوب پيروى از او ، از جملهء تمكين است ، كه هر وقت امام نباشد قدرت بر پيروى از او نداريم : چنان كه اگر ادلهء خداشناسى و معرفة اللَّه نباشد . ما قادر به نظر كردن و تأمل در آن نيستيم .\r\nپس نصب دليل براى خداشناسى و نصب امام براى طاعت با هم برابر هستند :\r\nبا اين تحقيق تمام ايرادهايى كه در اين باب نموده‌اند ، از درجهء اعتبار ساقط\r\n\r\n","description":"","footnote":"","page_name":" 414 ","page_number":422},
  {"content":"\r\n\r\nميگردد اين معنى را من به تفصيل در كتابهايم بخصوص در كتاب « تلخيص الشافى » مورد بحث قرار داده‌ام و ديگر در اينجا تكرار نميكنم .\r\nمخالف ما مثالى آورده كه : اگر خداوند بر ما واجب كند از چاه معينى با نداشتن ريسمان ، آب برداريم ، و وضو بگيريم ، و بفرمايد هر وقت نزديك چاه رسيديد ريسمانى براى شما خلق ميكنم كه بوسيلهء آن آب بكشيد . بديهى است كه اين وعده مانع تكليف را از ما بر طرف مىكند ، پس اگر ما بچاه نزديك نشديم ، خود ما باعث بر عدم انجام تكليف ( وضو ) شده‌ايم نه اينكه از ناحيهء خداوند باشد .\r\nهمچنين اگر آقا بنوكرش كه از او دور است بگويد . برو بازار و براى من گوشت خريدارى كن ، و نوكر بگويد : من نمىتوانم گوشت بخرم زيرا پول آن را به من نداده‌اى و آقا بگويد : اگر نزديك آمدى پول آن را به تو مىدهم ، اين نيز مانع تكليف را از مكلف بر طرف ميسازد ، و چنانچه نوكر براى گرفتن پول نزد آقا نرود تقصير متوجه خود اوست نه آقايش ، حالت ظهور امام و تمكين از وى نيز همين طور است به اين معنى كه عدم تمكين ما موجب شده امام در اين مدت ظهور نكند ، نه عدم وجود او زيرا اگر از وى تمكين ميكرديم ، ظاهر ميگشت .\r\nميگوئيم اين سخن كسى است كه گمان كرده كه فقط در وقت ظهور تمكين امام بر ما واجب است و در ساير اوقات و زمانها واجب نيست ، ما مثالى را كه شخص مخالف آورده ميپسنديم و بوسيلهء آن پاسخ او را ميدهيم . زيرا اگر خداوند ما را مكلف كند كه آب از چاه بكشيم ، واجب است در همان حال ريسمان وجود داشته باشد چه آن كه ريسمان است كه مانع را بر طرف مىكند .\r\nهنگامى كه ميگويد : هر وقت نزديك چاه رفتيد ريسمان براى شما خلق مىكنم اين تكليف نزديك شدن بچاه است نه آب كشيدن از چاه ! پس در آن حال فقط بايد قدرت رفتن به طرف چاه را داشته باشد . زيرا در اين حال مكلف بكشيدن آب نيست . ولى موقعى كه نزديك چاه رسيد ، مكلف است آب بكشد و در آن هنگام واجب است خداوند ريسمان خلق كند .\r\n\r\n","description":"","footnote":"","page_name":" 415 ","page_number":423},
  {"content":"\r\n\r\nاين سخن مثل اين ميماند كه بگوئيم : پيروى و تمكين از امام همه وقت بر ما واجب نيست ، و در اين صورت ، وجود او ، واجب نميباشد .\r\nاگر در زمانى پيروى از او واجب شد و شرط وجوب و موقع ظهور او را ندانيم واجب است كه خود امام موجود شود تا مانع تكليف بر طرف گردد و تكليف نيكو باشد . جوابى كه در مثال نوكر و آقا داديم مانند جواب اين مثال است . زيرا در آن مثال آقا نوكر را تكليف نمود كه بوى نزديك شود ، نه خريدن گوشت از بازار . اما وقتى نزد او رفت و او را تكليف به خريدن گوشت كرد واجب است كه پول آن را به او بدهد .\r\nبه همين جهت است كه ميگوئيم : خداوند تمام مردم را تا روز قيامت مكلف كرده و واجب نيست كه آنها را فعلا مكلف نفرموده ولى اگر آنها را بيافريند و به آنها قدرت و وسيله كار بدهد و ادله براى نيل به مقصود نصب كند . مكلف خواهند شد . و بدين گونه مغالطه مزبور ارزش خود را از دست ميدهد .\r\nعلاوه بر اين اگر امام براى قيام بامر امامت مكلف گردد ، چگونه ممكن است وجود نداشته باشد ؟ آيا مكلف داشتن شخص معدوم در نزد عقلاء صحيح است ؟ و نيز مكلف شدن امام براى قيام بامر امامت ، اصلا ارتباط بتمكين از وى ندارد بلكه موقعى تمكين از وى بر ما واجب است كه خداوند او را موجود كند و او هم بمنصب امامت منصوب گردد . چنان كه تفصيل آن گذشت و مطلب روشن است .\r\nو نيز از آنها سؤال ميكنيم : آيا پيغمبر سه سال در شعب ابو طالب « 1 » پنهان نگشت بطورى كه هيچ كس دسترسى به او نداشت ؟ و سه روز در غار ثور ( موقع مهاجرت بمدينه ) مخفى نشد ؟ مع الوصف نميتوان اين پنهانى و غيبت را دليل گرفت و گفت : با اين كه آن حضرت وجودش براى مردمى كه ميان آنها مبعوث شده و مكلف\r\n\r\n\r\n","description":"","footnote":"\r\n( 1 ) شعب ابو طالب دره‌اى واقع در بيرون مكه بوده كه پيغمبر و مسلمانان به سرپرستى عمويش ابو طالب براى حفظ از شر دشمنان به آن پناه برد . كفار قريش معاهده بستند كه آن حضرت و مسلمانان را در محاصره اقتصادى قرار دهند . مدت تحصن در شعب سه سال بوده ، و سرانجام كفار بر اثر يك خبر غيبى كه پيغمبر داد محاصره را شكستند و متحصنين به شهر بازگشتند .\r\n","page_name":" 416 ","page_number":424},
  {"content":"\r\n\r\nبه راهنمائى آنها واجب بود ، خداوند او را معدوم گردانيد .\r\nاگر بگوئيم : پيغمبر صلى اللَّه عليه و آله نخست مردم را دعوت بدين خود كرد و پيغمبرى خود را آشكار ساخت و چون حضرتش را در معرض خطر انداختند ، پنهان گشت .\r\nميگوئيم : امام زمان نيز نخست پدران بزرگوارش محل و اوصاف او را بيان كردند و او را بمردم معرفى نمودند ، ولى چون پدرش امام حسن عسكرى عليه السّلام از جان وى ايمن نبود او را پنهان كرد و بنا بر اين هر دو مورد از اين لحاظ برابرند .\r\nو هم از آنها ميپرسيم : بما بگوئيد : اگر خداوند مصلحت شخصى را در اين بداند كه پيغمبر معينى را براى راهنمائى او برانگيزد تا او را رهبرى كند ، و بداند كه اگر اين پيغمبر را مبعوث گردانيد ، آن شخص او را بقتل مىرساند و چنانچه خداوند آن شخص را از كشتن آن پيغمبر منع كند ، براى او يا ديگرى فسادى پديد مىآيد ، آيا خداوند اين مرد را بايد بعقيده شما بايد بدون اينكه پيغمبر بسوى او بفرستد مكلف بدارد يا اصلا تكليف را از او ساقط گرداند ؟\r\nاگر بگويند خدا لازم نيست خدا او را مكلف بداند ميگوئيم كسى كه بوسيله پيروى از پيغمبرى راه براى شناختن مصالح خود دارد براى چه خدا او را مكلف ندارد و اگر بگويند خدا او را تكليف كند ، ولى پيغمبر بسوى او نفرستد ، ميگوئيم چگونه جايز است خدا او را مكلف كند ولى از بعثت پيغمبر كه براى او لطف و در حد توانائى اوست ، محروم سازد ؟\r\nو اگر بگويند : اين محروميت را آن شخص براى خود پديد آورده است .\r\nميگوئيم : او كارى نكرده است فقط خداوند ميداند كه او از پيغمبر تمكين نخواهد كرد ، بنا بر اين با دانستن خدا ، و نفرستادن پيغمبر تكليف چنين شخصى نيكو نخواهد بود چنانچه با وجود اين ، تكليف جايز باشد ، بايد در موردى كه خداوند دليلى نصب نكرده و ميداند كه شخص در دليل تأمل نميكند ، او را مكلف بدارد در صورتى كه اين باطل است ( و خداوند بدون نصب دليل كسى را مكلف نميكند ) بنا بر اين ناچار از آن هستيد كه بگوئيد خداوند براى اين شخص پيغمبر ميفرستد\r\n\r\n","description":"","footnote":"","page_name":" 417 ","page_number":425},
  {"content":"\r\n\r\nو فرمانبردارى از او را بر وى واجب ميگرداند ، تا مانع تكليفش بر طرف شود ، ولى خداوند پيغمبرش را از آن شخص حفظ مىكند ، بطورى كه با تكليف او منافات نداشته باشد ، يا او را به نحوى نگاه ميدارد كه آن شخص نتواند او را بقتل رساند و در اين حالت اين شخص خود موجب دست نيافتن بپيغمبرش شده است . ما نيز در زمان غيبت امام زمان خود چنين وضعى داريم .\r\nاگر بگويند : لازم است خداوند بوسيلهء ديگرى به آن شخص اعلام كند كه صلاح او در فرستادن آن پيغمبر است تا آن شخص بداند كه اگر بپيغمبر دست نيافت خودش مقصر است .\r\nمىگوئيم : خداوند بوسيلهء پيغمبر اكرم صلّى اللَّه عليه و آله و ائمه طاهرين پدران بزرگوار امام زمان آن حضرت را بما معرفى كرده و پيروى او را بر ما واجب نموده ، پس اگر آن حضرت آشكار نيست و ما دسترسى به او نداريم و او را نمىبينيم ، مىدانيم كه ما مقصر هستيم ( و گر نه او مانند پدرانش در ميان مردم ظاهر ميبود . آنچه تا كنون گفته شد در اطراف اصل اول بود . يعنى لزوم وجود رياست دينى كه براى بندگان خدا لطف است و گفتيم اين رئيس دين كه وجودش لطف است فعلا امام زمان است ) .\r\n\r\nدليل بر اثبات عصمت امام\r\nاصل دوم اين بود كه : امام بايد بطور قطع معصوم باشد ، دليل بر اثبات عصمت امام اينست كه آنچه موجب شده ما محتاج بوجود امام باشيم ، معصوم نبودن ماست .\r\nزيرا اگر همهء مردم معصوم بودند ، احتياج به امام نداشتند . ولى چون معصوم نيستند محتاج به امام معصوم ميباشند . و از اينجا ميدانيم كه علت احتياج ما به امام ، معصوم نبودن افراد اجتماع است ، چنان كه علت احتياج فعل بفاعل را حدوث فعل ميدانيم و ميگوئيم :\r\nچيزى كه نميخواهد حادث شود محتاج بفاعل نيست ، و لذا ميگوئيم هر فعل حادثى\r\n\r\n","description":"","footnote":"","page_name":" 418 ","page_number":426},
  {"content":"\r\n\r\n( پديده‌اى ) محتاج بمحدث ( يعنى پديد آورنده‌اى است ) .\r\nبه همين دليل واجب است بگوئيم هر شخص غير معصوم نيازمند به امام است ، و گر نه علت احتياج نقض مىشود . پس اگر امام هم معصوم نباشد او نيز مانند ديگران محتاج به امام معصوم است و هكذا تا آنكه منجر به تسلسل شود ( پس براى رفع تسلسل كه محال است ) ناچار از آنيم كه بگوئيم : مردم غير معصوم محتاج به امام معصوم هستند .\r\nاين گونه استدلال را ما در كتابهاى كلامى خود به تفصيل و با استدلالات محكم بيان كرده‌ايم ، براى رعايت اختصار از ذكر آن در اين كتاب ( غيبت ) خوددارى نموده و به همين اندازه قناعت ميكنيم .\r\n\r\nحق از ميان امت اسلام بيرون نيست\r\nاصل سوم اين بود كه : حق از ميان امت اسلام بيرون نيست . اين مطلب مورد اتفاق ما ، و مخالفين ما ( اهل تسنن ) است هر چند در خصوص علت آن با هم اختلاف نظر داريم .\r\nدليل بر اثبات اين مطلب اينست كه : ما معتقديم هيچ زمانى از وجود امام معصوم خالى نيست . و چنان كه گفتيم عمل ناپسند هم در حريم امام معصوم راه ندارد ، على هذا حق از ميان امت اسلام بيرون نيست . زيرا امام معصوم در ميان آنهاست . و در نزد مخالفين ما ( اهل تسنن ) بيرون نبودن حق از ميان امت به جهت دليلهائى است كه دلالت دارد بر اعتبار اجماع كه ما احتياج بذكر آن نداريم .\r\nچون سه اصل ياد شده ثابت گرديد ، امامت حضرت صاحب الزمان نيز ثابت ميگردد . زيرا هر كس يقين به ثبوت عصمت براى امام دارد يقين دارد كه امام او است .\r\nكسى نيست كه يقين بعصمت امام داشته باشد و مخالف امامت او باشد . مگر فرقه‌اى كه دليل بر بطلان عقيده آن‌ها داريم . مانند كيسانيه و ناووسيه و واقفيه ، و چون ( عنقريب ) اعتقاد اين فرقه‌ها را رد مىكنيم ، امامت حضرت بقيّة اللَّه ثابت ميگردد .\r\n\r\n","description":"","footnote":"","page_name":" 419 ","page_number":427},
  {"content":"\r\n\r\n\r\nرد عقيدهء كيسانيه\r\nآنچه دلالت دارد بر فساد عقيدهء فرقهء كيسانيه كه قائل بامامت محمد بن الحنفيه ( يكى از پسران امير المؤمنين عليه السّلام ) هستند و معتقدند كه او زنده و امام زمان است ، چند چيز مىباشد :\r\nيكى اينكه اگر محمد حنفيه امام معصوم بود واجب بود نص صريحى در تأييد و اثبات آن رسيده باشد . زيرا عصمت جز بنص صريح از پيغمبر دانسته نميشود خود كيسانيه هم در اين خصوص مدعاى نص صريح نيستند بلكه بچيزهاى ضعيفى كه باعث اشتباه و انحراف آنها گشته ، متوسل شده‌اند ، و نصى بر آن دلالت ندارد مانند اينكه ميگويند : حضرت امير المؤمنين عليه السّلام در روز جنگ جمل ، پرچم را بدست او داد ! و گفتهء آن حضرت كه بوى فرمود : تو فرزند من هستى ! با اينكه حسن و حسين هم فرزندان او بودند ! ! « 1 » در صورتى كه اينها هيچ گونه دلالتى بر امامت او ندارد و فقط دليل بر فضيلت و منزلت اوست مضافا به اين كه شيعه روايت ميكنند كه ميان او ( محمد حنفيه ) با امام زين العابدين عليه السّلام در باب امامت گفتگوئى در گرفت و حكميت را نزد « حجر الاسود » بردند و حجر الاسود گواهى بامامت امام زين العابدين عليه السّلام داد و اين خود معجزه امام زين العابدين عليه السّلام بود و محمد تسليم شد و اقرار بامامت حضرت كرد . چنان كه اين ماجرا در ميان طائفهء شيعه اماميه مشهور است .\r\nو ديگر رواياتى كه شيعه اماميه از پدران امام زمان و جد آن حضرت در باره امامتش نقل كرده‌اند ، منصوص و متواتر و در كتب معتبر موجود است كه از ذكر آنها به لحاظ اختصار خوددارى ميكنيم ( بنا بر اين موضوع امامت محمد حنفيه مورد\r\n\r\n\r\n","description":"","footnote":"\r\n( 1 ) اتفاقا در جنگ جمل نيز ، محمد حنفيه با همه شجاعتى كه داشت كارى از پيش نبرد ، و حمله امام حسن ( ع ) بود كه صفوف لشكر را شكافت و شتر عايشه را پى كرد و با سقوط او شيرازه لشكر از هم گسيخت و جنگ پايان يافت .\r\n","page_name":" 420 ","page_number":428},
  {"content":"\r\n\r\nپيدا نميكند ) .\r\nو ديگر : رواياتى است كه از طريق شيعه و سنى از پيغمبر اكرم صلّى اللَّه عليه و آله در خصوص امامت دوازده امام رسيده است . هر كس معتقد بامامت آنها باشد ميداند كه محمد حنفيه فوت شده و امام عصر صاحب الزمان عجل اللَّه فرجه است .\r\nو ديگر : منقرض شدن اين فرقه است . زيرا در زمان ما و زمان طولانى پيش از اين ( مقصود بعد از انقراض آنهاست ) كسى نمانده كه معتقد بامامت محمد بن حنفيه شود . اگر اعتقاد آنها درست بود نميبايد منقرض گردند .\r\nاگر گفته شود : از كجا معلوم است كه آنها منقرض شده‌اند ؟ شايد در بعضى از شهرهاى دور دست و جزيره‌ها و اطراف زمين مردمى باشند كه هنوز محمد حنفيه را امام بدانند .\r\nچنان كه ممكن است در اطراف زمين افرادى پيرو مذهب حسن ( بصرى ) باشند و بگويند كسى كه مرتكب معصيت كبيره مىشود ، منافق است ، و بنا بر اين نميتوان ادعا كرد كه اين فرقه منقرض شده‌اند .\r\nبلكه در صورتى ممكن است يقين بانقراض آنها پيدا كرد ، كه مسلمانان اندك و علماء معدود باشند . اما در همه جا وقتى كه مسلمانان پراكنده و علماء بسيار باشند از كجا دانسته مىشود ؟\r\nميگوئيم : اين حرف بازگشت به اين معنى مىكند كه ما نتوانيم به هيچ وجه علم باجماع امت اسلام پيدا كنيم ، چه كه شايد در اطراف زمين شخصى مخالف اجماع باشد ! در واقع لازمهء اين حرف اينست كه مثلا بگوئيم : شايد در اطراف زمين كسى پيدا شود كه بگويد تگرگ روزه را باطل نميكند يا اينكه براى روزه‌دار جايز است تا طلوع آفتاب خوردن و آشاميدن را ادامه دهد ! زيرا قول اول مذهب « ابو طلحه انصارى » و قول دوم مذهب « حذيفه » و « اعمش » است .\r\nو همچنين بسيارى از مسائل فقه كه ميان صحابه و تابعين مورد اختلاف بوده و بعدها اين اختلاف بر طرف گرديد و علماى اعصار متأخر ، اجماع بر خلاف آن\r\n\r\n","description":"","footnote":"","page_name":" 421 ","page_number":429},
  {"content":"\r\n\r\nنمودند پس لازم است كه انسان در اين باره شك كند و اطمينان باجماع بر مسأله‌اى كه سابقا مختلف فيه بوده است ، حاصل ننمايد اين گفتار بيهوده از كسانيست كه ميگويند شناختن اجماع و رسيدن به آن ممكن نيست .\r\nما ميدانيم كه طايفه « انصار » بعد از پيغمبر كوشيدند كه مقام امامت را تصاحب كنند ولى « مهاجرين » آنها را عقب زدند . و بعدها انصار نيز قول مهاجرين را پذيرفتند . پس اگر كسى بگويد : منصب امامت براى انصار كه در صدر اسلام با مهاجرين بر سر آن اختلاف داشتند جايز است و شايد در اطراف زمين كسى يافت شود كه معتقد به اين معنى باشد جواب آنها چيست ؟ هر جوابى كه آنها در اين مورد دارند همان جواب ماست .\r\nاگر بگويند : اجماع در نزد شما شيعه به اين علت حجت است كه امام معصوم در ميان اجماع‌كنندگان است ، ولى از كجا دانستيد ، كه قول امام معصوم در ميان اقوال همه امت است ؟\r\nميگوئيم : اگر معصوم از علماء امت باشد ، مسلما قول او در اقوال علماء امت خواهد بود ، زيرا او نميتواند منفرد باشد و اظهار كفر كند ، و البته اين معنى براى او جايز نيست . پس ناچار قول او از جملهء اقوال امت است ، هر چند در امامت او شك داشته باشيم .\r\nهر گاه ما اقوال امت را در مسأله‌اى معتبر دانستيم و ديديم يكى از علماء مخالف آنست ، اگر آن شخص عالم بود و محل ولادت و وطن او را شناختيم ، بگفتهء وى ترتيب اثر نميدهيم ، چه ميدانيم كه او امام نيست ( بنا بر اين مسأله اجماعى است ) ولى اگر در نسب آن عالم ترديد داشتيم ، ديگر مسأله اجماعى نخواهد بود .\r\nبنا بر اين ، ما اقوال علماء امت را معتبر ميدانيم و در ميان آنها كسى پيدا نميكنيم كه معتقد بمذهب كيسانيه و واقفيه باشد . و اگر بالفرض يكنفر يا دو نفر پيدا كنيم كه پيرو اين مذهب باشند و منشأ و مولد او را بدانيم ، ترتيب اثر بقول او نميدهيم بلكه اقوال ساير علماء امت را كه يقين داريم امام معصوم از جملهء آنها است معتبر ميدانيم\r\n\r\n","description":"","footnote":"","page_name":" 422 ","page_number":430},
  {"content":"\r\n\r\nپس اشتباه مزبور با اين دليل و بيان مرتفع گرديد .\r\n\r\nناووسيه\r\nناووسيه فرقه‌اى هستند كه معتقدند حضرت امام جعفر صادق عليه السّلام هنوز زنده و مهدى موعود اوست . دليل بر بطلان عقيده آنها روشن است . زيرا ما يقين بوفات حضرت صادق عليه السّلام داريم ، همانطور كه يقين بمرگ پدر و جدش و شهادت امير المؤمنين و رحلت پيغمبر صلى اللَّه عليه و آله داريم . اگر با اينوصف در وفات حضرت صادق عليه السّلام شك داشته باشيم ، بايد در وفات و شهادت آباء و اجداد بزرگوارش هم شك كنيم ، و آن وقت است كه بايد مانند « غلات » و « مفوّضه » منكر شهادت امير المؤمنين و امام حسين عليهما السّلام شويم ، در صورتى كه اين سفسطه است .\r\n\r\nواقفيه\r\nواقفه يا واقفيه فرقه‌اى هستند كه بر امامت امام هفتم حضرت موسى كاظم عليه السّلام باقى ماندند و ميگويند مهدى موعود اوست ( و ديگر امام هشتم را قبول ندارند ) عقيدهء اينان نيز باطل است .\r\nزيرا رحلت حضرت موسى بن جعفر عليه السّلام براى همه كس آشكار شد و ميان مردم مشهور و مسلم است . همانطور كه رحلت آباء و اجداد طاهرينش معروف و مسلم مىباشد . اگر ما نيز در بارهء فوت آن حضرت شك كنيم ، با ناووسيه و كيسانيه و غلات و مفوضه كه مرگ پدران امام هفتم را منكر هستند ، فرقى نخواهيم داشت . مضافا باينكه وفات امام موسى بن جعفر عليه السّلام بقدرى مشهور است كه مرگ هيچ يك از پدران عاليقدرش بدان شهرت نرسيده .\r\nزيرا هنگام وفات آن حضرت جنازه‌اش را ( بامر هارون الرشيد ) به مردم نشان دادند و قضات و شهود حاضر كردند ( تا گواهى دهند كه حضرت بمرگ طبيعى مرده است ) آنگاه جنازه را بر سر جسر بغداد نهادند و اعلام كردند كه اينست كسى كه\r\n\r\n","description":"","footnote":"","page_name":" 423 ","page_number":431},
  {"content":"\r\n\r\nرافضيان ( شيعه ) معتقدند او زنده است و نميميرد بدانيد كه وى بمرگ طبيعى مرده است ! وقتى كه ماجراى رحلت حضرت بدين گونه مشهور باشد نميتوان در بارهء آن ترديد كرد .\r\nمؤلف : در اينجا شيخ طوسى عليه الرحمه اخبار بسيارى در بارهء وفات حضرت موسى بن جعفر عليه السّلام نقل ميفرمايد كه ما در جلد يازدهم در باب وفات آن حضرت ذكر كرديم . بعد از نقل آن اخبار شيخ ميفرمايد :\r\nوفات آن حضرت مشهورتر از آنست كه محتاج بذكر روايت باشد . و كسى كه مخالف آنست در حقيقت منكر بديهيات شده است . شك در باره مرگ آن حضرت بازگشت به شك در باره وفات هر يك از پدران بزرگوار آن سرور و سايرين است ، بلكه بنا بر اين ديگر نميتوان اطمينان بمرگ كسى پيدا كرد ! بعلاوه آنچه مشهور است ، حضرت موسى كاظم عليه السّلام در حال حيات وصيت بفرزندش على ( امام رضا عليه السّلام ) نمود و امر امامت را بعد از خود بوى واگذار كرد و روايات مربوط به اين باب بيش از آنست كه شماره شود .\r\nمؤلف : در اينجا نيز شيخ بعضى از رواياتى كه من در باره امام زمان از آن حضرت روايت كردم نقل نموده سپس فرموده است : پرسش اگر گفته شود : بعقيده شما همانطور كه يقين بمرگ پدران و اجداد موسى بن جعفر عليه السّلام داريد يقين بوفات آن حضرت نيز داريد ، ممكن است كسى از اين گفته اتخاذ سند كند و بگويد : ما نيز ميدانيم كه امام حسن عسكرى عليه السّلام فرزندى نداشته همانطور كه ميدانيم مثلا ده پسر نداشته و ميدانيم كه پيغمبر صلّى اللَّه عليه و آله پسرى نداشت كه بعد از رحلت خودش زنده باشد .\r\nپس اگر بگوئيد : چنانچه يكى از اينها را دانستيم ديگرى را هم خواهيم دانست و همانطور كه در دومى اختلاف نيست در اولى هم اختلاف نخواهد بود ، مخالف\r\n\r\n","description":"","footnote":"","page_name":" 424 ","page_number":432},
  {"content":"\r\n\r\nشما هم خواهد گفت : اگر ما دانستيم كه وفات محمد حنيفه و امام جعفر صادق و موسى بن جعفر عليهما السّلام مانند وفات امام محمد باقر عليه السّلام مسلم است . ديگر نمىبايد در يكى اختلاف پديد آيد و در ديگرى خلاف نباشد ! پاسخ آن ميگوئيم : نفى اولاد ، موضوعى است كه صحيح نيست در موردى از كسى صادر شود . و امكان ندارد انسان در بارهء كسى كه معلوم نيست فرزندى دارد يا نه ، ادعا كند كه داراى فرزند نيست . بلكه در اين موارد غالبا از راه ظنّ و علائم حكم مىشود ، به اين بيان كه بگوئيم : اگر فلانى فرزندى ميداشت معلوم ميشد و مردم ميفهميدند .\r\nچه عقلاء گاهى مصلحت خويش را در آن ميبينند كه بجهاتى وجود فرزند خود را از مردم مكتوم بدارند . چنان كه برخى از پادشاهان مانند سلاطين قديم ايران فرزندان خود را از بس دوست ميداشتند ، از نظرها پنهان ميكردند ، چنان كه داستان آن در كتب تاريخ معروف است .\r\nدر ميان مردم عادى نيز گاهى افرادى پيدا ميشوند كه از كنيزى يا از زنى كه پنهانى عقد كرده است ، داراى فرزند مىشود و از ترس دشمنى زن ديگر و اولادش او را از خود دور ميگرداند يا انتساب او را به خود منكر مىشود ، و اين نيز در ميان عامهء مردم نظائر بسيار دارد . برخى از مردم هم گاهى با زنى از طبقهء پائين وصلت ميكنند و بعد كه صاحب فرزند شدند كسر شأن خود مىبينند كه فرزند آن زن را به خود نسبت دهند و لذا انتساب او را به خود ، به كلى منكر ميشوند .\r\nبرخى ديگر به عكس گاهى با زنى از طبقهء اشراف پنهانى ازدواج ميكنند و بعد كه فرزندى متولد ميگردد هر چند مرد فرزند چنين زنى را دوست ميدارد و افتخار مىكند ولى از ترس كسان زن كه متنفذ هستند او را از خود نفى مىكند ! و هكذا ساير نظائر آن كه ما از ذكر آنها خوددارى ميكنيم .\r\n\r\n","description":"","footnote":"","page_name":" 425 ","page_number":433},
  {"content":"\r\n\r\nبنا بر اين نميتوان به مجرد اينكه كسى داراى اولاد نبود ، مطلقا او را از داشتن فرزند نفى كرد . بلى گاهى وضع طور ديگر است و ما از نزديك آشنا هستيم و ميدانيم كه طرف مانعى در كارش نيست و مع الوصف فرزندى ندارد ، كه در اين مورد بخصوص بتوان ادعاى نفى اولاد از او كرد .\r\nاما اينكه پيغمبر صلى اللَّه عليه و آله بعد از رحلتش فرزندى نداشت كه زنده مانده باشد اين را ما از راه مقام عصمت و پيغمبرى حضرت ميدانيم ، چه اگر چنين فرزندى ميداشت او را در زمان خود آشكار ميساخت و در آشكار ساختن او از كسى ترسى نداشت بعلاوه باجماع امت ميدانيم كه رسول خدا فرزندى نداشت كه بعد از حضرتش زنده مانده باشد .\r\nولى فرزند امام حسن عسكرى عليه السّلام اين طور نبوده ، زيرا امام حسن عسكرى عليه السّلام از طرف خليفهء عصر تقريبا تحت نظر و محبوس بود و قهرا از وجود فرزندش در برابر دشمنان هراسناك بود . چه آن حضرت ميدانست و از مذهب شيعه مشهور بود و همه كس ميدانست كه امام دوازدهم قائم آل محمد دولتهاى باطل را از ميان خواهد برد . بنا بر اين پنهان نمودن چنين فرزندى كارى پسنديده است .\r\nبعلاوه حضرت از كسان خود مانند برادرش جعفر كذاب كه چشم طمع به ارث و اموال او دوخته بود هم ترس داشت . به همين جهت ناگزير از آن شد كه فرزندش را مخفى بدارد و بدين گونه ولادت آن حضرت براى مردم توليد شك نمود . چنين موردى را نمىتوان مانند موردى دانست كه مثلا كسى بميرد و ما يقين به مردن او داشته باشيم ( زيرا آن مورد وضع غير عادى داشته و حقيقت بر مردم پوشيده بوده است ) .\r\nولى در مورد دوم مردن فلان شخص معلوم و در منظر عموم بوده و با نشانيهاى مخصوص همه مىتوانند مردن او را تشخيص دهند و تصديق كنند .\r\nفرق ميان اين دو مورد ( ولادت امام - و معلوم بودن مردن كسى ) به اين ميماند كه فقهاء ميگويند اقامهء شهود در مقام اثبات حق است نه براى نفى حق زيرا نفى شىء محتاج باقامهء شهود نيست مگر اينكه متضمن اثبات باشد . و با اين بيان فرق ميان دو مورد معلوم گشت .\r\n\r\n","description":"","footnote":"","page_name":" 426 ","page_number":434},
  {"content":"\r\n\r\nاشكال اگر گفته شود : عادتا ميان اين دو مورد فرق نيست زيرا همانطور كه انسان مردن كسى را مشاهده مىكند ، قابله‌ها نيز ولادت بچه‌ها را مىبينند . و نيز همانطور كه لازم نيست مردن هر كسى را مردم به بينند ، همچنين لازم نيست كه هر بچه‌اى متولد مىشود ، كسى شاهد ميلاد او باشد .\r\nاز جمله مواقعى كه انسان يقين به مردن كسى پيدا مىكند ، موقعى است كه شخصى در همسايگى انسان باشد و بداند كه مريض است و او بعيادتش برود ، بعدا مرضش شدت كند . سپس از خانه او صداى گريه و زارى بلند شود و در آن خانه هم جز او مريضى نباشد و كسان آن مريض مجلس ترحيم بر پا كنند و آثار حزن و اندوه از چهرهء آنان آشكار شود ، و بعد ارث او را تقسيم كنند . آنگاه مدت زمانى بگذرد و او را نبيند و بعد بداند كه بستگان مريض مزبور ، اين عزادارى را براى درگذشت او منعقد ساختند ، نه اينكه او زنده است و آنها بعللى دست به اين تظاهرات زده‌اند ( از اين علائم يقين به مردن همسايه‌اش پيدا مىكند ) .\r\nهمچنين ولادت كودكان نيز بدين منوال است ، كه زنان اثر حمل را در زنى مىبينند و براى يك ديگر بازگو ميكنند ، مخصوصا اگر آن زن آبستن همسر مرد بزرگى باشد مردم بيشتر در بارهء آبستنى او صحبت ميكنند ، بعد از آنكه بچه متولد شد ، آثار شادى و سرور در اهل خانه آشكار ميگردد ، و اگر پدر طفل مرد بزرگى باشد ، مردم ولادت فرزند او را بوى تبريك ميگويند سپس خبر ميلاد طفل منتشر مىشود و مردم بر حسب مقام و بزرگى پدر طفل در بارهء آن گفتگو ميكنند ، و بالاخره ميفهمند كه فلان كس صاحب فرزندى شده است . مخصوصا كه بدانند آن مرد از اظهار ولادت فرزندش قصد دروغ و توريه نداشته است . پس اگر ما عادت را معتبر بدانيم اين دو مورد را يكى خواهيم دانست . و اگر خداوند عادت انسانى را تغيير دهد هر چه در يكى امكان داشت ، در ديگرى نيز ممكن است .\r\n\r\n","description":"","footnote":"","page_name":" 427 ","page_number":435},
  {"content":"\r\n\r\nچه ممكن است گاهى خداوند بجهاتى نگذارد كسى زن آبستن را هنگام وضع حمل ببيند ، و در موقع ولادت طفل جز كسانى كه موضوع را پنهان ميدارند حضور نيابند . بعدا خداوند بچه را از محل ولادتش بفراز كوه يا بيابانى نقل مكان دهد كه كسى در آن بيابان نباشد و جز افراد مورد اطمينان هيچ كس از محل او اطلاع پيدا نكند .\r\nوقتى كه اين معنى امكان داشت ، ممكن است كه شخص مريض شود و مردم بعيادتش بيايند سپس مرضش شدت كند و از زندگيش مأيوس شوند . آنگاه خداوند او را بفراز كوهى برده ، مرده‌اى كه از هر جهت شبيه به اوست بجاى او بگذارد و بعد بجهاتى نگذارد كسى از زنده بودن آن مرد و محل او اطلاع پيدا كند مگر افرادى كه مورد وثوق باشند بعد مردم آن مرده را به گمان اينكه همان مريض است تشييع كرده دفن نمايند ! و نيز ممكن است گاهى نبض دست و تنفس انسان از حركت بايستد ، و خداوند حركت آن را بر خلاف عادت از محل خود بيرون ببرد و در عين حال او زنده باشد . زيرا حيات نيازمند به اين دو : يعنى حركت نبض و تنفس است تا بخارهاى محترقه را از اطراف قلب خارج سازد و بجاى آن هواى صاف و خنك داخل كند ، خداوند هم هواى اطراف قلب را خنك و صاف گرداند و با تنفس داخل قلب كند و بدين گونه هميشه اطراف قلب سرد باشد و محترق نشود . زيرا حرارتى كه در قلب پديد مىآيد با خنكى هواى قلب از ميان ميرود .\r\nپاسخ آن در پاسخ اشكال مزبور ميگوئيم اولا : كسى كه در پيرامون غيبت امام زمان مناظره مىكند اگر از دليل و منطق و اشكال محكم عاجز نباشد ، هيچ گاه زبان بامثال اين گونه خرافات نميگشايد ، ناچار ما هم به طرز اشكال مزبور بپاسخ آن پرداخته و ميگوئيم :\r\n\r\n","description":"","footnote":"","page_name":" 428 ","page_number":436},
  {"content":"\r\n\r\nآنچه وى در بارهء مردن آدمى از راه يقين بيان داشته است به هيچ وجه ، درست نيست . زيرا گاهى اوقات تمام علائم ياد شده جمع مىشود ولى محتضر نمىميرد . مثلا ممكن است علامات مزبور از كسى ظاهر شود كه صلاح خود را در اين مىبيند كه تمارض كند و نزد كسانش تمام آنچه گفته شد به عمل آورد تا ميزان دوستى و علاقهء كسانش را نسبت به خود آزمايش كند . اين مطلبى است كه بسيارى از پادشاهان و حكما وقتى مصلحت خود را در اين كار ميدانسته‌اند ، به عمل مىآوردند .\r\nگاهى هم ممكن است همهء علائم مزبور در شخصى جمع شود ولى او سكته كند و مردم دچار اشتباه شوند و او را مرده پندارند و بعد معلوم شود كه نمرده است ! چنان كه بسيار اتفاق افتاده است .\r\nموقعى واقعا مردن آدميزاد مسلم مىشود كه خود انسان مشاهده كند و تغيير رنگ او را بنگرد و نبض وى از كار بايستد و علائم مزبور مدت زيادى استمرار داشته باشد ( تا مرگ وى محقق شود ) گاهى علامات ديگرى نيز علاوه بر اينها ذكر ميكنند كه عادتا معلوم است . كسانى كه بيماران را تجربه كرده و ممارست نموده‌اند اطلاع دارند .\r\nاين علامات كه گفتيم در موقع وفات امام موسى بن جعفر عليه السّلام آشكار شد .\r\nزيرا بسيارى از مردمى كه حقيقت بر آنها پوشيده نبود و شكى بدل آنها راه نمىيافت مرگ حضرت را با علامات مزبور مشاهده نمودند .\r\nاينكه معترض ميگفت : ممكن است خداوند مرد محتضرى را غايب گرداند و شخص ديگرى شبيه او را بجاى او گذارد ، نيز درست نيست . زيرا اگر بناى بحث بر اين گونه احتمالات واهى باشد ، باب استدلال بسته مىشود و در محسوسات و مشاهدات شك راه مىيابد و بايد بگوئيم : آنچه امروز مىبينيم غير از چيزهائى است كه ديروز ديده‌ايم و هم لازم است كه در بارهء مرگ تمام مردگان شك كنيم ، و با غلات و مفوضه كه منكر شهادت حضرت امير المؤمنين و سيد الشهداء عليهما السّلام شده‌اند ، در عقيده يكى شويم . و بديهى است مطلبى كه باينجا منجر شد باطل است .\r\n\r\n","description":"","footnote":"","page_name":" 429 ","page_number":437},
  {"content":"\r\n\r\nو اينكه گفته : خداوند بجاى حركت نبض و تنفس هواى داخل قلب را مانند هواى صاف و خنك اطراف قلب مىكند ، نيز ناشى از هوس وى بدست اندازى در علم طب مىباشد از اين گذشته چنان كه گفتيم لازمهء آن اينست كه ما در مرگ همه بزرگان شك كنيم . علاوه بر اين مطابق قانون علم طب ، حركات نبض و شريانات از قلب است و بيرون رفتن حرارت غريزى از بدن موجب از كار افتادن آن مىباشد .\r\nپس وقتى كه نبض از كار افتاد ، معلوم مىشود كه حرارت مزبور از بدن خارج شده ، و در اين وقت است كه انسان ميميرد و اين ديگر متوقف به تنفس نيست به همين جهت است كه هر گاه نفس قطع ، يا تنفس ضعيف گردد نبض را بدست ميگيرند .\r\nبنا بر اين آنچه وى گفته و ولادت طفل را قياس به آن نموده ، با اين بيان ارزش خود را از دست ميدهد .\r\nو آنچه معترض راجع بميلاد طفل گفته است كه چون مسرت اهل خانه مشهود شود ، معلوم ميگردد كه در آن خانه طفلى متولد شده ، همانطور كه خود وى گفته اين در وقتى است كه بچه از مردى بزرگ و سرشناس باشد و مطلب معلوم شود و مانعى از پنهان داشتن آن نباشد . ولى وقتى بعللى كه گفتيم فرضا ولادت او را پنهان نمائيم ديگر لازم نيست يقين بميلاد و بودن او و اشتهار موضوع پيدا كنيم .\r\nاز اين گذشته هنگامى كه ولادت و فوت طفلى با اظهار قابله ثابت و پذيرفته مىشود ، چگونه اقوال و اظهارات جماعتى كه از ولادت حضرت صاحب الامر عليه السّلام خبر داده‌اند ، پذيرفته نگردد ! بخصوص كه بسيارى از موثقين خود حضرت را ديده‌اند و ما اخبار آن را از كسانى كه حضرت را ديده و ماجراى ولادت آن روز را براى آنها نقل كرده‌اند ، در جاى خود ذكر ميكنيم .\r\nمعترض مزبور خود جايز دانسته كه اگر مصلحت ايجاب كند ، پروردگار عالم طفلى را كه تازه متولد گرديده بفراز كوهى نقل مكان دهد يا در محلى حفظ كند تا از نظرها پنهان گردد و كسى بر آن اطلاع نيابد ، اين گفتهء او صحيح است ولى معترض همين فرض را در بارهء مرگ هم بيان داشته كه ما گفتيم ميان موضوع ولادت\r\n\r\n","description":"","footnote":"","page_name":" 430 ","page_number":438},
  {"content":"\r\n\r\nطفل و مرگ شخصى فرق است .\r\n\r\nساير فرقه‌ها چه ميگويند ؟\r\nساير فرقه‌ها كه امامت حضرت بقية اللَّه را قبول ندارند مانند : « فرقهء محمديه » كه قائل بامامت ( سيد محمد ) پسر امام على النقى هستند و فرقهء « فطحيه » كه اعتقاد بامامت عبد اللَّه پسر امام جعفر صادق عليه السّلام دارند و در زمان ما اعتقاد بامامت خود حضرت صادق عليه السّلام دارند ! و فرقه‌اى كه ميگويند امام زمان در شكم مادر است و هنوز متولد نشده و فرقه‌اى كه ميگويند امام حسن عسكرى مرده است و بعدا زنده مىشود و فرقه‌اى كه امام حسن عسكرى را بامامت قبول دارند ولى ميگويند : ولادت فرزند براى او مسلم نشده و ما فعلا در ايام فترت هستيم ، عقيدهء همه آنها از چند جهت فاسد و باطل است :\r\nاول اينكه : پيروان اين عقائد همه منقرض شده‌اند ( يعنى در عصر شيخ - قرن پنجم هجرى ) و اگر بر حق بودند منقرض نميشدند .\r\nدوم اينكه : سيد محمد پسر امام على النقى عليه السّلام در زمان حيات پدر بزرگوارش وفات يافت و همه از مرگ او مطلع شدند . اخبار فوت او بقدرى مشهور است كه هر كس آن را رد كند مثل اينست كه وفات پدران او را رد كرده است . . .\r\nمؤلف : شيخ بزرگوار در اينجا بعضى از اين اخبار را نقل مىكند كه ما آن را در جلد دوازدهم بحار الانوار نقل كرديم آنگاه فرموده است :\r\nكسانى كه ميگويند « 1 » امام حسن عسكرى ( ع ) داراى فرزندى نبوده بلكه مشهور است كه چنين فرزندى كه امام زمان خواهد بود بعدا متولد ميگردد ، عقيدهء اينان نيز باطل است . زيرا لازمه اين عقيده اينست كه زمان از وجود امام خالى بماند .\r\nدر صورتى كه پيشتر فساد آن را بيان كرديم . مضافا باينكه ما عنقريب اثبات خواهيم كرد كه ولادت پسر امام حسن عسكرى ( ع ) معروف بوده است و روايات آن را نقل\r\n\r\n\r\n","description":"","footnote":"\r\n( 1 ) چنان كه پيشتر گفتيم اين عقيدهء بسيارى از اهل سنت است .\r\n","page_name":" 431 ","page_number":439},
  {"content":"\r\n\r\nميكنيم . و بنا بر اين عقيدهء اينان باطل است .\r\nو آنها كه ميگويند : موضوع براى ما مشتبه شده نميدانيم امام حسن عسكرى پسرى داشته است يا نه ، پس بامامت خود وى باقى خواهيم بود تا ولادت فرزندش مسلم گردد ، عقيدهء اينان بدليلى كه گفتيم لازمهء اين عقيده اينست كه زمان از وجود امام خالى بماند ، باطل مىشود . زيرا وفات امام حسن عسكرى ( ع ) را مانند ساير ائمه همه ميدانيم و عنقريب ولادت فرزند دلبندش را ثابت ميكنيم . ( يعنى در كتاب غيبت ) و نيز كسانى كه معتقدند بعد از امام حسن عسكرى ( ع ) امامى نيست ، به همان دليل كه گفتيم از نظر عقل و شرع زمانه نميتواند از وجود حجت خدا خالى بماند ، عقيده آنها نيز باطل است .\r\nآنها كه ميگويند امام حسن عسكرى رحلت كرده و بعد از مرگ زنده مىشود ، نيز عقيده‌اى باطل دارند .\r\nزيرا چنان كه گفتيم لازم مىآيد كه از هنگام مرگ تا وقتى كه خداوند او را زنده كند زمان از وجود امام خالى بماند و اين محال است . روايتى كه اينان در اين مورد دستاويز قرار ميدهند كه : « صاحب الامر بعد از مردن زنده مىشود و از اين جهت او را قائم ميگويند كه بعد از مرگش قيام خواهد كرد » ، بر فرض كه اين روايت صحيح باشد ، منظور اينست كه بعد از آنكه نامش فراموش شد بطورى كه مردم نام او را به زبان نمىآورند مگر كسانى كه معتقد بامامت او هستند ، خداوند او را براى همهء مردم ظاهر ميگرداند . از اين گذشته ما سابقا بيان داشتيم كه : هر امامى كه بعد از امام ديگر مىآيد قائم ناميده مىشود .\r\nهمچنين عقيده فطحيه كه قائل بامامت عبد اللَّه افطح پسر امام جعفر صادق هستند و كسانى كه جعفر كذاب را بامامت قبول دارند نيز باطل است . چه پيشتر گفتيم كه امام بايد معصوم باشد و آن دو نفر معصوم نبودند . اعمالى كه از آنها ظاهر گشت و علماء در كتابها نقل كرده‌اند و ما از ذكر آن خوددارى مىكنيم با مقام عصمت منافات دارد . بعلاوه آنچه ميان طائفه اماميه مشهور است و ترديد بردار\r\n\r\n","description":"","footnote":"","page_name":" 432 ","page_number":440},
  {"content":"\r\n\r\nنيست ، اينست كه بعد از امام حسن و امام حسين عليهما السّلام منصب امامت در دو برادر قرار نميگيرد . بنا بر اين اعتقاد بامامت جعفر كذاب بعد از برادرش امام حسن عسكرى عليه السّلام باطل است .\r\nچون بطلان اين عقايد به كلى ثابت گرديد ، فقط عقيده شيعهء اماميه باقى ميماند كه معتقد بامامت امام زمان فرزند امام حسن عسكرى عليه السّلام هستند . چه اگر اين عقيده هم باطل باشد لازم مىآيد كه حق از ميان امت اسلام بيرون رود و البته اين باطل است .\r\nنتيجهء بحث و چون با اين بيان امامت امام زمان عليه السّلام ثابت گرديد و دانستيم كه حضرتش از نظرها غائب است ، خواهيم دانست كه آن حضرت با مقام عصمت و فرض امامت غيبت نموده زيرا اگر جز اين باشد ، بايد معتقد شويم كه حق در امت اسلام نيست . پس از همين جا ناچار از آنيم كه امام غائب را معصوم بدانيم هر چند تفصيل آن معلوم نباشد . مانند بيمارى اطفال و حيوانات ( كه درست نميدانيم آنها كه گناه كار نيستند چرا بايد در آتش بيمارى و ناراحتى بسوزند ) و مانند آفرينش جانوران موذى و صورتهاى زشت و آيات متشابه قرآن مجيد ، كه اگر علت آن از ما سؤال شود ، بتفصيل نميتوانيم جواب دهيم ( چون درك حقيقت و علت آن براى ما مشكل است ) ناچار اجمالا جواب ميدهيم كه چون ميدانيم خداوند متعال حكيم است و بر حكيم جايز نيست كارى بر خلاف حكمت و صواب كند ، از اينجا خواهيم دانست آنها ( كه به نظر ما درست مىآيد ) داراى جهت حكمتى هستند ، اگر چه حكمت آن براى ما روشن و معين نيست .\r\nهمچنين در بارهء وجود اقدس امام زمان نيز معتقديم كه غيبت آن حضرت داراى حكمتى است هر چند تفصيل آن را ندانيم .\r\nاشكال ديگر اگر گفته شود : ما در باب غيبت امام زمان عقيدهء شما را تخطئه ميكنيم . به اين\r\n\r\n","description":"","footnote":"","page_name":" 433 ","page_number":441},
  {"content":"\r\n\r\nبيان كه ميگوئيم : هنگامى كه شما قادر نباشيد ، علت و حكمت غيبت او را شرح دهيد خود دليل است كه اعتقاد بامامت او باطل است . زيرا اگر امامت وى صحيح بود ، شما قادر بوديد كه حكمت و علت خوبى آن را بيان كنيد .\r\nپاسخ آن ميگوئيم : لازمهء اشكال شما اينست كه اشكال ملحدين نيز بر اهل عدل ( خدا - پرستان ) وارد باشد . زيرا آنها هم ميگويند ما از راه مشاهدهء كارهائى كه ظاهرا بر اساس حكمت نيست ، پى ميبريم كه آن كارها كار حكيم نيست . چه اگر فاعل اين كارها ( خدا ) حكيم بود شما خدا پرستان ميتوانستيد حكمت آن را بيان نمائيد .\r\nپس اگر ( شما كه در خصوص غيبت امام زمان بما اعتراض ميكنيد ) در اين مورد بگوئيد : ما نخست در بارهء حكيم بودن خدا سخن ميگوئيم ، و بعد از آنكه از راه دليل‌هاى ديگر ( غير از كارها و آثار صنع الهى ) ثابت شد كه خداوند عالم حكيم است و با اين وصف كارهائى در دنيا ديديم كه ظاهر آن بر وفق حكمت نيست ، ميگوئيم واقعا داراى حكمت است هر چند ما ندانيم ، و اين مناقض عقيده ما كه خدا را حكيم ميدانيم نيست . هر گاه حكيم بودن خداوند را نپذيرند ، باز بايد اول اين مطلب را اثبات و سپس كارهاى الهى را مطابق حكمت بدانيم .\r\nميگوئيم : ما شيعيان نيز پاسخ اشكال شما را در بارهء غيبت امام زمان عليه السّلام با همين منطق ميدهيم ، و ميگوئيم : گفتگو در پيرامون غيبت امام زمان عليه السّلام فرع امام بودن حضرت است ، اگر از روى دليل يقين بامامت آن بزرگوار كرديم و با دليل ديگرى دانستيم كه او معصوم است و دانستيم كه از نظرها غائب شده است ، آنگاه غيبت آن حضرت را بر وجهى حمل ميكنيم كه مطابق عصمت وى باشد چنان كه معترض خود در جواب ملحدين گفت .\r\nاز اين گذشته اصولا از مخالف عقيدهء خود ميپرسيم : آيا جايز است در غيبت علتى صحيح و حكمتى باشد كه مقتضى غيبت و موجب آن باشد يا نه ؟ اگر بگويد جايز\r\n\r\n","description":"","footnote":"","page_name":" 434 ","page_number":442},
  {"content":"\r\n\r\nميدانم ميگوئيم وقتى اين احتمال جايز است ، چرا غيبت را دليل بر نبودن امام در طول زمان ميدانى ؟ با اينكه غيبت را علتى ميدانى كه منافى با وجود امام نيست ؟ آيا اين گفته بدان نمىماند كه كسى از راه بيمارى اطفال منكر حكمت كار بارى تعالى شود ؟ با اينكه جايز ميداند كه بسيارى از آنها داراى علت صحيحى باشد كه با حكمت منافى نيست ، يا مثل كسى كه برخى از آيات متشابه قرآن ( مثل  يَدُ اللَّهِ فَوْقَ أَيْدِيهِمْ  يا  الرَّحْمنُ عَلَى الْعَرْشِ اسْتَوى  و غيره ) را دستاويز قرار داده قائل شود كه خداوند شبيه اجسام است و خود كارهاى بندگان را خلق مىكند با اينكه احتمال هم ميدهد كه آيات مزبور تأويل و تفسيرى داشته باشد كه موافق حكمت و عدل و توحيد و جسمانى نبودن خداوند باشد .\r\nو اگر بگويد : علت صحيح و حكمتى در غيبت جايز نميدانم ، در جواب گفته شده : اين ادعا از كسى كه از اسرار پشت پرده اطلاع ندارد و نميتواند از حقيقت آن آگاه شود ، پذيرفته نيست . اين را چگونه ميگوئى با اينكه جايز ميدانى آيات متشابه داراى وجوه صحيحى بر وفق ادلهء عقلى باشد ؟\r\nهر گاه گفته شود : براى ما امكان دارد كه تفصيلا از معانى آيات متشابه اطلاع پيدا كنيم ، اگر به اين معنى دل خوش داشته و قانع شويد ، ما نيز ميگوئيم :\r\nبراى ما امكان دارد كه علت غيبت و غرض از حكمت آن را كه با عصمت امام منافات ندارد بدانيم . ما از اين پس آن را بيان ميكنيم ، و در كتاب « امامت » نيز مفصلا در بارهء آن گفتگو كرده‌ايم .\r\nو نيز از مخالف پرسيده شود كه امامت پسر امام حسن عسكرى عليه السّلام كه با ادلهء عقلى ثابت كرديم چگونه با قول باينكه غيبت آن حضرت داراى حكمت و علت صحيح نيست ، جمع مىشود ؟ آيا اين تناقض نيست ؟ اين بدان ميماند كه عقيدهء بتوحيد و عدل داشته باشى و در عين حال يقين كنى كه آيات متشابه قرآن جهتى كه با توحيد و عدل مطابق باشد ، ندارد ! اگر بگويند : ما امامت پسر امام حسن عسكرى را مسلم نميدانيم ، بايد نخست\r\n\r\n","description":"","footnote":"","page_name":" 435 ","page_number":443},
  {"content":"\r\n\r\nبا آنها در اثبات امامت گفتگو كنيم ، نه در علت غيبت آن حضرت . چون سابقا با دليل امامت آن حضرت را ثابت كرديم ، ديگر در اينجا محتاج بتكرار نيستيم . زيرا گفتگو در پيرامون علت غيبت امام ، فرع ثبوت امامت آن حضرت است و پيش از ثبوت آن معنى ندارد كه در بارهء علت غيبت حضرت سخن بگوئيم . چنان كه پيش از اثبات توحيد و عدل ، گفتگو در بارهء وجوه آيات متشابه و بيمارى اطفال و خوبى تعبّد بامور دينى مورد ندارد .\r\nسؤال اگر گفته شود : انسان مختار است كه در بارهء امامت پسر امام حسن عسكرى عليه السّلام گفتگو كند تا اينكه صحت و سقم آن را بداند ، يا اينكه در خصوص علت غيبت او بحث كند .\r\nجواب ميگوئيم : كسى چنين اختيارى ندارد . زيرا كسى كه در امامت پسر امام حسن عسكرى عليه السّلام شك دارد لازم است با او در خصوص امامت گفتگو كرده و با دليل آن را اثبات كنيم . و با وجود شك در امامت آن حضرت بحث از علت غيبت مورد ندارد . زيرا بحث از فروع پيش از بحث در اصول جايز نيست . چنان كه پيش از ثبوت حكمت كارهاى بارى تعالى و اينكه از خدا كار قبيح صادر نميشود ، گفتگو در باره علت بيمارى اطفال بيگناه و غيره ، مورد ندارد .\r\nعلت اينكه ما بحث امامت را مقدم بر گفتگو در بارهء علت غيبت داشتيم اين بود كه بحث امامت مبتنى بر امور عقلى است كه شبهه و احتمال در آن راه ندارد .\r\nولى مسأله غيبت ممكن است غامض و مورد شبهه قرار گيرد .\r\nو لذا بحث از امر واضح و روشن را از گفتگوى در باره مسأله غامض و مشكل اولى دانستيم . چنان كه در گفتگوى با پيروان ملل غير مسلمان نيز به همين طريق عمل\r\n\r\n","description":"","footnote":"","page_name":" 436 ","page_number":444},
  {"content":"\r\n\r\nكرديم و بحث نبوّت پيغمبر خاتم صلّى اللَّه عليه و آله را مقدم داشتيم بر گفتگو در بارهء فساد اعتقادات و منسوخ بودن اديان آنها . چه بحث از نبوّت پيغمبر روشن و سهل است ، ولى ردّ معتقدات آنها پيچيده مىباشد . اين معنى درست در اينجا ( بحث از امامت و علّت غيبت امام زمان ) نيز جارى است .\r\nاگر معترضين گفتهء خود را دنبال كنند و بگويند : مسأله غيبت داراى جهت قبحى است ، ميگوئيم : پاسخ اين مطلب قبلا گذشت ( در كتاب غيبت ) بعلاوه كار قبيح در مثل اين مورد را ميتوان بظلم و دروغ و عبث و نادانى و افساد ، تعبير و تعقّل نمود ، و اينها در اعتقاد به غيبت امام زمان عليه السّلام وجود ندارد . بنا بر اين لازم است كسى در اين مورد مدّعى وجود كار قبيحى نشود .\r\nسؤال ديگر اگر گفته شود : چرا خداوند از آزار مردم نسبت به امام زمان عليه السّلام جلوگيرى نكرد ، تا حضرت ناگزير بغيبت نگردد ، بلكه قيام كند و لطف وجودش براى ما حاصل گردد ، همانطور كه خداوند هر پيغمبرى را مبعوث گردانيد ، پيش از اعلام دين ، آنها را از آسيب مردمان محفوظ نگاه داشت ، و لازم است در اين خصوص امام هم مانند پيغمبر باشد ؟ .\r\nپاسخ آن ميگوئيم : جلوگيرى خداوند در اين مورد دو نوع است : يكى اينكه با تكليف مردم منافات نداشته باشد . مثلا مردم را مجبور به ترك كار قبيح نكند ، و ديگر اينكه منافى تكليف باشد .\r\nنوع اول را خداوند در بارهء بندگان عملى فرموده است . به اين معنى كه آنها را از ارتكاب ظلم بوسيلهء نهى از آن ، جلوگيرى نموده و بر وجوب پيروى و انقياد از امر و نهى خود ترغيب فرموده و دستور داده كه از هيچ يك از تعاليم او سرپيچى نكنند\r\n\r\n","description":"","footnote":"","page_name":" 437 ","page_number":445},
  {"content":"\r\n\r\nو خداوند را بر آنچه موجب تقويت دستورات و تشييد مبانى سلطنت مطلقهء او جلّ و علاست ، يارى نمايند .\r\nاينها هيچ كدام با تكليف منافات ندارند ، پس وقتى بنده‌اى از يكى از اين دستورات سرپيچى نمود و كارى را كه غرض مطلوب بدان حاصل مىشود ، انجام نداد ( مثلا از اطاعت امام سر باز زد ) خود موجب از دست دادن لطف حق شده ، نه اينكه خالق متعال باعث بر آن گرديده است .\r\nنوع دوم اينست كه : خداوند ميان مردم و امام زمان فاصله اندازد ، بطورى كه از ظلم بوى و نافرمانى او ، ناتوان گردند . اين نوع جلوگيرى با تكليف ( كه خداوند مردم را بانجام كار نيك و دورى از كردار زشت دستور داده ) جمع نميشود ، و از خداوند حكيم هم صادر نميگردد .\r\n\r\nامتيازات و جهات مشترك پيغمبر و امام\r\nما در بارهء پيغمبر عقيده داريم كه واجب است پيش از اعلام رسالت ، خداوند وجود او را از آسيب مردم حفظ كند تا بتواند تعاليم دينى را بمردم اعلام نمايد . چه كه ديندارى مردم فقط بسته به تبليغ پيغمبر است و از اين رو واجب است كه هرطور شده خداوند شر دشمنان را پيش از ابلاغ دستورات دين ، از حريم پيغمبران بر طرف كند . ولى امام اين طور نيست . زيرا عذر مكلّفين در دانستن احكام شرع مرتفع شده ، و آنها پيش از امام معنى دين را دانسته‌اند . راه‌هاى ديندارى به آنها نشان داده شده است ، و بدون گفتهء امام هم مىتوانند پى به احكام دين ببرند .\r\nاگر فرضا گاهى كار دين به جائى انجامد كه دانستن احكام حقهء دين فقط منوط بتبليغ امام باشد ، البته بر خداوند لازم است كه وجود او را از آسيب دشمنان حفظ كرده و او را آشكار گرداند ، بطورى كه مانند پيغمبران ، مردم قادر بآزار وى نباشند .\r\nاز نظرى پيغمبر نيز مانند امام است و اين در صورتيست كه پيغمبر دستورات دين\r\n\r\n","description":"","footnote":"","page_name":" 438 ","page_number":446},
  {"content":"\r\n\r\nرا بمردم رسانده باشد ، سپس از مخالفت مردم گناهكار ترسى براى او پديد آيد كه در اين صورت واجب نيست خداوند حتما دشمن را از او منع كند .\r\nزيرا عذر مكلفين بواسطهء اعلام دستورات دين بر طرف شده ، و آنها راه بسوى شناسائى مظهر لطف پروردگار ( پيغمبر ) دارند ، مگر اينكه با اينوصف هم پيغمبر مأموريت ديگرى داشته باشد ، ولى وقت انجام آن نرسيده باشد ، كه در اين صورت هم واجب است هرطور شده ، از خطر آسيب دشمن در امان باشد ، چنان كه در آغاز كار واجب بود . پس از اين حيث پيغمبر و امام برابر هستند .\r\nاگر گفته شود : با اين وصف هر چند بر شما واجب نيست ، ولى علت غيبت امام زمان يا آنچه را ممكن است علت آن شمرد ، بيان كنيد تا دليل شما روشنتر و برهانتان بليغ‌تر باشد ، ميگوئيم : از جمله چيزهائى كه يقين داريم علت غيبت امام است ، هجوم ستمگران بوى و ممانعت او از ايفاى وظايف امامت ، و ترس وى از كشته شدن خود است ، و چون ميان او و مقصودش ( انجام وظايف امامت ) مانع شدند ، مسألهء قيام بامر امامت منتفى شد . هر گاه امام بر جان خود ايمن نبود غيبت ، وى واجب ميگردد و لازم است كه از نظرها ناپديد شود چنان كه پيغمبر اسلام صلّى اللَّه عليه و آله گاهى در شعب ابو طالب و گاهى در غار ثور پنهان گشت . و جهت آن هم چيزى جز ترس بر جان خويش و آزارى كه مكن بود از كفار قريش بحضرتش برسد نبود كسى را نميرسد كه بگويد پنهان شدن پيغمبر بعد از ابلاغ رسالت و اداء تكاليف واجبهء مردم بود و در آن موقع كسى به او احتياج نداشت ، و با آنچه شما در بارهء امام ميگوئيد فرق دارد . و نيز كسى حق ندارد بگويد : ( عمل پيغمبر و امام با هم فرق دارد ) چه كه پنهانى پيغمبر چندان طولانى نبود ولى غيبت امام زمان قرنهاست كه ميگذرد .\r\nزيرا پنهان شدن پيغمبر در شعب ابو طالب و غار ثور پيش از هجرت بود و آن موقع هنوز تمام دستورات دين مقدس اسلام را ابلاغ نفرموده بود . چه اكثر احكام دين و بيشتر قرآن مجيد در مدينهء منوره تكميل شد . پس بچه دليل مىگوئيد پنهانى پيغمبر\r\n\r\n","description":"","footnote":"","page_name":" 439 ","page_number":447},
  {"content":"\r\n\r\nبعد از رساندن تمام دستور دين بود ؟ اگر اين طور كه اينان مىگويند پيغمبر ( ص ) پيش از اداء وظائف پيغمبرى پنهان شد ، باز اين موضوع احتياج مردم را از تدبير و سياست و امر و نهى پيغمبر بر طرف نمىكند ، و هيچ كس نمىگويد : بعد از تكميل دين ديگر كسى محتاج به پيغمبر نيست ، و نيازمند به تدبير وى نمىباشد ، حتى دشمن هم اين را نميگويد .\r\nو نيز كسى كه گفته است : پيغمبر آنچه تعلق بمصلحت ما داشته است رسانده و آنچه را ميبايد در آينده بما برساند ، فعلا بصلاح خلق نيست ، و به همين جهت پنهان شدن وى جايز است ، ولى امام در نزد شما اين طور نيست ، چه بعقيدهء شما تصرّف وجود امام در هر حال براى مردم لطف است و جايز نيست كه به هيچ وجه غائب گردد ، بلكه بايد تقويت شود و دشمن را از او دور كرد ، تا ظاهر گردد و موانع تكليف مردم را بر طرف كند ، پاسخ اين شخص همانست كه در بالا گفتيم .\r\nزيرا بيان نموديم كه هر چند پيغمبر در آن موقع آنچه را كه تعلق بمصلحت مردم داشت ، ابلاغ فرموده بود ، اما در عين حال مردم از امر و نهى و تدبير وى بينياز نبودند ، و با وجود اين خداوند اجازه داد كه وى پنهان شود . امام نيز چنين است علاوه بر اينكه گاهى پيغمبر ( ص ) بامر خداوند در شعب ابو طالب و زمانى در غار ثور پنهان ميگشت ، خود يك نوع حفظ جان از آسيب دشمن بود . زيرا حفظ جان و بر طرف ساختن دشمن ، تنها به اين نيست كه خداوند دشمن او را عاجز كند يا او را بوسيلهء فرشتگان تقويت نمايد .\r\nچه اگر همه وقت بدين گونه خداوند پيغمبرش را در برابر دشمن حفظ كند ممكن است فسادى در دين پديد آيد . به همين جهت انجام اين كار ( در همهء اوقات ) از خداوند شايسته نيست .\r\nولى اگر فسادى پديد نيايد و خداوند بداند كه مصلحتى اقتضا مىكند ، البته پيغمبر را بوسيلهء فرشتگان تقويت نموده و ميان او و دشمنانش فاصله مىاندازد ولى هنگامى كه چنين نكرد و مىدانيم كه كار خداوند از روى حكمت است و رفع موانع\r\n\r\n","description":"","footnote":"","page_name":" 440 ","page_number":448},
  {"content":"\r\n\r\nمكلفين واجب مىباشد . خواهيم دانست كه دور كردن دشمن بنحو مذكور صلاح نبوده بلكه توليد مفسده ميكرده است .\r\nدر بارهء امام نيز چنين مىگوئيم : كه خداوند با غائب نمودن وى جان او را از خطر كشته شدن حفظ كرده و اگر ميدانست تقويت وى بوسيلهء فرشتگان مصلحت است ، او را تقويت ميكرد . ولى چون مىبينيم كه چنين نكرد و مىدانيم كارهاى الهى بر اساس حكمت و رفع موانع مكلفين است ، خواهيم دانست كه در اين كار مصلحتى نبوده است ، و اى بسا كه مفسده هم داشته است .\r\nعقيدهء اجمالى در بارهء امام اينست كه بر خداوند واجب است امام را نيرو دهد تا بتواند قيام كند و دست او را باز گذارد و فرشتگان و بشر او را يارى نمايند . پس وقتى كه فرشتگان او را يارى نكردند ميدانيم يارى آنها توليد مفسده مينموده است . بنا بر اين واجب است كه جامعهء بشرى او را اطاعت كنند . اگر آنها دست از اطاعت و پيروى وى برداشتند خود موجب از دست دادن و غيبت امام شده‌اند نه آنكه خداوند بدون مصلحت امام را امر بغيبت كرده است ، و با اين توضيحات اين گونه اشكالات به كلى باطل ميگردد .\r\nاگر جايز باشد با اينكه جامعه احتياج به پيغمبر دارند ، در صورتى كه ضررى هم متوجه او شود ، غائب گردد ، همان مصلحت و علت در غيبت امام هم هست و اينكه گفته‌اند : فرق است بين غيبت كوتاه پيغمبر و غيبت طولانى امام زمان ، مى گوئيم : هيچ فرقى نيست و غيبت از اين نظر كوتاه و طولانى ندارد . زيرا وقتى خود او محتاج بغيبت نبوده بلكه مردم او را ناگزير به آن نموده باشند ، جايز است كه علت غيبت طولانى گردد ، چنان كه جايز است زمان آن كوتاه باشد .\r\nاشكال اگر گفته شود : در صورتى كه بيم جان ، امام را ناگزير بغيبت نموده است و بعقيدهء شما پدران آن حضرت نيز در تقيه و ترس از دشمن بسر مىبردند ، پس چرا آنها\r\n\r\n","description":"","footnote":"","page_name":" 441 ","page_number":449},
  {"content":"\r\n\r\nغائب نشدند ؟ پاسخ ميگوئيم : پدران امام زمان ( ع ) با التزام به تقيه و عدم تظاهر بامامت و نفى امامت از خود ( در نزد دشمنان ) ديگر ترس نداشتند ، ولى ترس زياد متوجه امام زمان است . زيرا ( همه ميدانستند كه او كسى است ) كه با شمشير قيام خواهد كرد و زمام سلطنت را بدست ميگيرد و با دشمنان جهاد مىكند ، بنا بر اين شباهتى ميان ترس وى از دشمن و ترس پدرانش نيست ، مگر با كمى تأمل . بعلاوه موقعى كه يكى از پدران امام زمان عليه السّلام بشهادت ميرسيد يا وفات مييافت فرزندى داشت كه داراى صلاحيت امامت باشد و جاى او را بگيرد ، ولى حضرت صاحب الزمان عليه السّلام درست به عكس است . چه مسلم است كه هيچ كس نبود و نميبايد كسى جانشين وى شود . پس اين دو موضوع با هم فرق دارد .\r\nما سابقا بيان كرديم كه فرق است بين وجود امام در حالت غيبت كه كسى يا اشخاصى دسترسى بوى نداشته باشند ، و بين اينكه اصلا وجود نداشته باشد تا گاهى كك معلوم شود مردم از وى تمكين خواهند كرد يا نه ، آنگاه خدا او را موجود گرداند .\r\nهمچنين اينكه ميگويند : چه فرق است بين وجود امام بطورى كه دست كسى بوى نرسد و بين اينكه در آسمان باشد ؟ به اين معنى كه بگوئيم : اگر امام در آسمان باشد و اخبار ساكنان زمين بر وى پوشيده نباشد . آن وقت آسمان براى او مثل زمين است . و اگر اخبار اهل زمين در زمين بر وى پوشيده بماند ، بودن و نبودنش يكى است ، ما در پاسخ ، نقل كلام در شخص پيغمبر كرده و ميگوئيم : چه فرق است بين اينكه او موجود و پنهان باشد يا اينكه اصلا وجود نداشته و در آسمان ساكن باشد ؟ هر جوابى كه بما دادند ، همان پاسخ ما بآنهاست ! .\r\nديگر نميتوانند بين اين دو مورد فرق بگذارند و بگويند پيغمبر از نظر همهء مردم پنهان نشد بلكه پنهانى او از دشمنان بود ولى امام زمان از نظر همهء مردم غائب\r\n\r\n","description":"","footnote":"","page_name":" 442 ","page_number":450},
  {"content":"\r\n\r\nشده است .\r\nزيرا اولا ما يقين نداريم كه امام از نظر تمام دوستانش پنهان باشد ! و تجويز همين معنى در اين مورد كافى است . بعلاوه موقعى كه پيغمبر در غار « ثور » مخفى شد ، از نظر دوستان و دشمنان پنهان بود و جز ابو بكر ( كه خود از مكه همراه پيغمبر حركت كرده بود ! ) كسى با حضرت نبود .\r\nدر صورتى كه مصلحت ايجاب ميكرد ، طورى پنهان شود كه از دوست و دشمن كسى با او نباشد .\r\n\r\nاجراء حدود در زمان غيبت امام زمان ( ع )\r\nاگر گفته شود تكليف حدود در زمان غيبت چيست ؟ اگر مثلا حدّ جانى كه شرع واجب دانسته ، در بارهء او اجرا نشود ، لازم مىآيد كه احكام دين منسوخ گردد و اگر آن طور كه شرع دستور داده حدود بايد جارى شود ، چه كسى آن را اجرا مىكند ؟ .\r\nميگوئيم : حدود در گردن مستحق آن باقى خواهد ماند . اگر امام ظاهر گردد و آن افراد هم زنده باشند ، امام ( طبق قانون شرع ) با اقامهء شهود و اقرار آنها حدّ را جارى ميسازد ، و اگر آن روز مرده باشند ، گناه عدم اجراء حدّ ، در گردن كسانى است كه جان امام زمان را در معرض خطر انداختند و او را مجبور كردند كه غائب شود ، و اين موجب نسخ احكام دين نيست . زيرا اجراء حدود در صورت تمكن و بر طرف شدن مانع واجب است ، و اگر مانعى ايجاد شود ساقط ميگردد ، و در صورتى تعطيل حدود موجب نسخ احكام دين است ، كه : با امكان و بر طرف شدن موانع جارى نگردد .\r\nدر ضمن ما هم از آنها ميپرسيم : اگر اهل حل و عقد شما قادر نباشند ، امام انتخاب كنند ، تكليف حدود چيست ؟ اگر بگوئيد : اجراء آن ساقط مىشود ميگوئيم اين نيز مانند الزامى كه بر ما نموديد ، نسخ است . و اگر بگوئيد : در گردن مستحقين\r\n\r\n","description":"","footnote":"","page_name":" 443 ","page_number":451},
  {"content":"\r\n\r\nآنها باقى خواهد ماند ، اين همان جوابى است كه ما بشما ميدهيم ! .\r\nاگر گفته شود : ابو على « 1 » گفته است : هنگامى كه اهل حلّ و عقد نتوانند امام انتخاب نمايند ، خداوند كارى مىكند كه جاى اجراء حدود را بگيرد و موانع تكليف مكلفين بر طرف گردد ، و اينكه ابو هاشم گفته : كه اقامهء حدود در امور دنيوى است و مربوط بامور دينى نيست .\r\nميگوئيم : اگر ما گفتهء ابو على را هم بپذيريم باز ضررى به اعتقاد ما نميرساند زيرا ما انتصاب امام را بخاطر اجراء حدود واجب ندانسته‌ايم تا از دست رفتن اجراء حدّ با دليل امامت مناقض باشد .\r\nبلكه اجراء حد تابع شرع است . و لذا گفتيم كه اگر دست ما در اجراء آن باز نباشد ، ممكن است اجراء آن واجب نشود ، يا اينكه تا ظهور امام در گردن مستحقين آنها باقى بماند ، و هم جايز است كه خداوند چيزى را جانشين حدود كند .\r\nپس اگر گفتهء ابو على را نيز بپذيريم ، اعتقاد ما كه لزوم وجود امام باشد ، منتقض نميشود .\r\nآنچه ابو هاشم گفته كه : « اقامه حدود در امور دنيوى است و مربوط بامور دينى نيست » نيز نمىتوانيم بپذيريم ، زيرا اجراى حد ، عبادت واجبى است و اگر براى مصلحت دنيوى بود واجب نميشد ، علاوه بر اين بعقيدهء ابو هاشم اقامهء حدّ كه پاداش و سختى داشته باشد ، جزئى از عذاب اخروى است كه خداوند قسمتى از آن را بخاطر مصالحى پيش از آخرت در دنيا پيش آورده است . على هذا بايد پرسيد :\r\nابو هاشم بچه دليل مدعى است كه اجراء حد از مصالح دنيوى است ؟ پس اعتقاد وى نيز باطل است .\r\n\r\n\r\n","description":"","footnote":"\r\n( 1 ) مقصود ابو على جبائى : محمد بن عبد الوهاب بن عبد السّلام متوفى بسال 303 از بزرگان معتزله اهل سنت است . در كتب كلامى ابو على و فرزندش ابو هاشم عبد السّلام متوفى در سنهء 321 را كه او نيز از متكلمين نامى معتزله بوده ، « جبائيان » ميخوانند .\r\n","page_name":" 444 ","page_number":452},
  {"content":"\r\n\r\n\r\nدر غيبت امام چگونه ميتوان به حق رسيد ؟\r\nاگر گفته شود در حال غيبت امام چگونه ميتوان به حق رسيد ؟ اگر بگوئيد :\r\nنميتوان به حق رسيد ، مردم را در تمام كارهاشان در حيرت و گمراهى شك انداخته‌ايد ، و اگر بگوئيد : با دليلهائى ميتوان به حق رسيد ، اين خود اعتراف است باينكه بواسطه آن دليلها از وجود امام بىنياز ميباشيد .\r\nميگوئيم : حق بر دو گونه است : يكى عقلى و ديگرى سمعى ( شنيدنى ) حق عقلى آنست كه از راه دليل عقلى به آن ميرسيم ، و حق سمعى آنست كه بوسيله فرمايش پيغمبر و ائمه طاهرين عليهم السّلام بدست مىآوريم ، چنان كه اين گونه حقائق را پيغمبر و ائمه براى ما بيان كرده و روشن نموده‌اند و چيزى را بدون دليل نگذاشته‌اند .\r\nبعلاوه ما احتياج نداريم كه از اين راه نياز خود را به امام ثابت كنيم ، بلكه چنان كه پيشتر گفتيم جهتى كه در هر حال و زمانى ما را محتاج بوجود امام ميگرداند ، همان قاعدهء لطف است ، و با در نظر گرفتن اين مطلب ديگر چيزى جاى آن را نميگيرد .\r\nاحتياج به حق سمعى نيز معلوم است . زير و لو آنچه مردم در امور دين نيازمند به آن مىباشند ، از پيغمبر و ائمه طاهرين عليهم السّلام رسيده است ، ولى ممكن است ناقلان اخبار عمدا يا اشتباها ، حقى را تغيير داده و آن را بما نرسانند ، و بنا بر اين امكان دارد كه آثار اهل بيت قطع شود و يا نزد كسى باشد كه نقل از وى اعتبار ندارد . اين موضوع را ما در كتاب « تلخيص الشافى » مفصلا بيان نموده‌ايم و ديگر در اينجا تكرار نمىكنيم .\r\nاگر مخالف ما بگويد : فرض ميكنيم ، برخى از ناقلان اخبار احكام و دستورات شريعت را كتمان نمودند و احتياج پيدا شود كه امام خود آن را بيان كند و جز بوسيلهء او حق شناخته نشود ، و همواره هم ترس از دشمنانش باقى باشد ، پس به نظر شما وضع چگونه خواهد بود ؟\r\n\r\n","description":"","footnote":"","page_name":" 445 ","page_number":453},
  {"content":"\r\n\r\nاگر بگوئيد : در اين وقت بايد امام ظاهر شود هر چند تأمين جانى نداشته باشد .\r\nلازم مىآيد كه ترس از كشته شدن ، موجب غيبت ايام نشود ، و بايد حتما ظاهر گردد .\r\nو اگر بگوئيد : امام ظاهر نمىشود و تكليف آن مورد كه بر امّت پوشيده مانده ، ساقط ميگردد ، از اجماع بيرون رفته‌ايد . زيرا اين اجماعى امّت است كه آنچه پيغمبر صلّى اللَّه عليه و آله تشريع فرموده و بيان داشته ، تا روز قيامت براى امّت لازم است .\r\nو اگر بگوئيد : تكليف ساقط نمىگردد ، اين خود تصريح به تكليف ما لا يطاق و وجوب عمل به چيزى كه راه به آن نداريد ، مىباشد .\r\nميگوئيم ، ما در كتاب « تلخيص الشّافى » به تفصيل در اين بارهء سخن گفته‌ايم و خلاصهء آن بدين قرار است كه : اگر خداوند متعال بداند در زمانى كه غيبت امام به طول ميانجامد و ترس وى از دشمنان باقى ميماند ، قسمتى از احكام واجب دين قطع مىشود ، قهرا تكليف را از كسانى كه دسترسى به آن ندارند ، ساقط مىگرداند .\r\nپس وقتى كه بوسيلهء اجماع دانستيم كه تكاليف دينى تا روز قيامت بر تمام افراد امت مستمرّ و ثابت است ، خواهيم دانست كه اگر چيزى از دستورات شرع قطع شود و بما نرسد ، حتما در زمانى است كه مىتواند ظاهر شود و خود را نشان دهد و مردم را راهنمائى كند و از نافرمانى خداوند بترساند .\r\nسخن سيّد مرتضى سيّد مرتضى در كتاب « شافى » در اين مورد گفته است : دور نيست كه بسيارى از امور هنوز بما نرسيده و در نزد امام عليه السّلام بوديعت نهاده شده باشد ، يا ناقلان اخبار آن را كتمان نموده و روايت نكرده باشند ، و با اين وصف لازم نمىآيد كه تكليف از مردم برداشته شود .\r\nزيرا اگر علّت غيبت امام عليه السّلام ، اينست كه وى از دشمنان تأمين جانى ندارد ، كسانى كه او را ناگزير بغيبت نموده‌اند خود موجب از دست دادن آن قسمت از\r\n\r\n","description":"","footnote":"","page_name":" 446 ","page_number":454},
  {"content":"\r\n\r\nاحكام و دستورات دينى شده‌اند . همچنان كه علت نبودن امام و عدم تصرّف آن حضرت در امور مردم نيز خود آنها ميباشند ، زيرا آنها بودند كه او را ناچار به غيبت نمودند .\r\nو اگر ترس وى از مردم بر طرف گردد ، مسلما آشكار گشته و با تصرف در امور دين و دنياى مردم ، لطف وجودش حاصل مىشود ، و آنچه از مردم پنهان بوده براى آنها آشكار ميگردد و چيزى ناگفته نمىماند .\r\nپس هر گاه امام ظاهر نگردد ، بلكه همچنان در پردهء غيبت باقى بماند ، مكلّفى كه طوق تكليف را به گردن دارد ، خود باعث از دست رفتن برخى از احكام دين و عدم ظهور امام و استفادهء از وجود حضرتش گرديده است » .\r\nاين بيان محكمى است كه بر اساس صحيح استوار است .\r\nنظر يكى از دانشمندان يكى از دانشمندان ما ( شيعه ) ها گفته است : علّت اينكه امام زمان عليه السّلام از نظر دوستانش غائب شده اينست كه ميترسد اخبار وى شايع گردد و شيعيان در اجتماعات خود از روى خوشحالى در بارهء ملاقات وى گفتگو كنند و همين موضوع باعث ترس او از دشمنان شود ، ولى اين جواب ضعيف است ، .\r\nزيرا خطر افشاى اين معنى ، بر آنها پوشيده نيست و هنگامى كه زيان و مفسدهء آن را دانستند چگونه ممكن است آن را نزد همه كس اظهار كنند و اگر يكى دو نفر بگويند ، عموم شيعيان چنين نيستند . بعلاوه لازمهء اين حرف اينست كه شيعيان امام زمان نفعى را كه از وجود آن حضرت مىبرند از دست بدهند ، بطورى كه ملاقات با حضرت به هيچ وجه بر ايشان ميسر نباشد .\r\nزيرا شخص اشكال‌كننده ميگفت : علّت غيبت امام زمان اينست كه آن حضرت ميدانست ، اگر خود را بشيعيان نشان دهد ، اخبار او را فاش ميسازند . بنا بر اين در آن موقع چيزى كه مقتضى ظهور امام زمان عليه السّلام باشد ، مقدور آنها نبود . و اين معنى هم اقتضا دارد تكليفى كه وجود امام در آن تكليف لطف است ، از آنها\r\n\r\n","description":"","footnote":"","page_name":" 447 ","page_number":455},
  {"content":"\r\n\r\nساقط گردد .\r\nپاسخ دانشمند ديگرى ديگرى از دانشمندان ما در پاسخ اشكال مزبور گفته است : علّت غيبت امام از نظر دوستان ، وجود دشمنان وى مىباشد . زيرا نفعى كه عموم مردم دوست و دشمن از وجود امام مىبرند ، در صورتى است كه امام نافذ الأمر و مبسوط اليد باشد و بدون موانع و منازعى ظاهر گشته دست به تصرّف كارها بزند ، و معلوم است كه دشمنان ميان امام فاصله انداختند و از تصرّفات وى در امور مردم جلوگيرى كردند ، و بودن در حال تقيّه و ترس از دشمن و آشكار شدن براى بعضى از دوستانش هم سودى ندارد .\r\nزيرا نفعى كه در تدبير امور امت انتظار ميرود ، جز در حال ظهور حضرت براى همهء مردم و نافذ بودن فرمانش ، ميسّر نيست . پس علّت غيبت كه عبارت از لطف و مصلحت براى عموم است در اين صورت يكسان خواهد بود .\r\nپاسخ شيخ طوسى ممكن است مخالف ما بر اين جواب اعتراض كند و بگويد : هر چند دشمنان از ظهور و تدبير و تصرّفات امام حائل و مانع شدند ، ولى مانع از ملاقات دوستان آن حضرت كه معتقد باطاعت و لزوم پيروى از اوامر او ميباشند ، نيستند . پس اگر گوئى ملاقات دوستان امام كه فقط معتقدين حضرت ميباشند ، سودى نداشته باشد بدليل اينكه امام بايد براى همه نافذ الامر باشد .\r\nميگوئيم : گفته شما تصريح به اين معنى است كه شيعهء اماميه از موقع وفات حضرت امير المؤمنين تا روزگار امام حسن عسكرى عليهما السّلام به اين جهت كه هيچ يك از ائمه نسبت بهمهء امت نافذ الامر نبودند ، از وجود آنها نفعى نبردند و هم موجب اينست كه بگوئيم شيعيان پيش از آنكه امير مؤمنان بخلافت ظاهرى برسد از ملاقات و ديدن وى سودى نبرده باشند .\r\n\r\n","description":"","footnote":"","page_name":" 448 ","page_number":456},
  {"content":"\r\n\r\nميگوئيم : اين سخن از كسى سر مىزند كه در گفتار خود تأمل نميكند . زيرا اگر قائل شويم كه انتفاع بوجود امام فقط در موردى است كه براى عموم مردم آشكار گردد و فرمانش در ميان همهء آنها مؤثر باشد ، گفتهء مخالف از راه ديگر باطل مىشود زيرا التزام به اين گفته موجب آنست كه تكليفى كه وجود شخص امام در آن لطف است از گردن شيعه ساقط شود .\r\nزيرا هر گاه امام براى شيعيان آشكار نگردد و اين بواسطهء مانعى باشد كه بر طرف ساختن آن مقدور شيعيان نباشد ، ناچار ميبايد تكليف از آنها ساقط گردد .\r\nچه اگر جايز باشد گروهى از مكلفين ( مانند مخالف ) گروه ديگرى را ( شيعه ) از لطفى كه دارند منع كنند و با وجود اين تكليفى كه لطف ( وجود امام ) در آنست براى آنها هميشه باشد ، جايز خواهد بود كه يكى از مكلفين پاى ديگرى را به بندد و از راه رفتن منع كند ، بطورى كه قادر نباشد آن قيد و بند را بر طرف نمايد و با اين وصف راه رفتن براى وى استمرارى باشد ! .\r\nمخالف ، نميتواند در اينجا ميان قيد و بند و لطف فرق بگذارد و بگويد با قيد و بند راه رفتن محال است ولى فقدان لطف عمل به تكليف را ممتنع نميسازد .\r\nزيرا اكثر طايفهء عدليه ( شيعه و معتزلهء اهل سنت ) معتقدند كه فقدان لطف با فقدان قدرت و وسيله يكى است و تكليف نمودن با فقدان لطف ، براى كسى كه لطف معلومى دارد ( معتقد بوجود امام است ) مانند تكليف نمودن در صورت فقدان قدرت و وسيله وجود موانع است .\r\nو نيز بعقيدهء اهل عدل كسى كه لطف برايش حاصل نگرديده ، محذور تكليف از وى برداشته نشده است .\r\nچنان كه شخصى كه از راه رفتن به علت مقيد بودن ممنوع شده ، بدان جهت است كه مانع از پيش پايش برداشته نشده است .\r\n\r\n","description":"","footnote":"","page_name":" 449 ","page_number":457},
  {"content":"\r\n\r\nپاسخ ديگر جواب شايسته‌اى كه ميتوان بسؤالى كه ما از جانب مخالفين نموديم داد ، اينست كه بگوئيم : اولا معلوم نيست كه امام از نظر تمام دوستانش غائب باشد . بلكه ممكن است براى اكثر علاقمندان بوجود اقدسش آشكار گردد . هيچ كس جز از خود خبر ندارد . پس اگر امام براى كسى ظاهر گردد و او امام را به بيند ، موانع تكليف از وى بر طرف مىشود ، و اگر براى او آشكار نشود ، آنگاه خواهيم دانست كه وى علّت عدم ظهور حضرت مىباشد . هر چند درست علت آن را نداند ، زيرا كوتاهى از طرف خود او است و به همين جهت است كه تكليف از وى ساقط نميشود .\r\nولى هنگامى كه معلوم شد با غيبت امام او همچنان مكلّف مىباشد ، خواهيم دانست كه علّت عدم ظهور امام اوست . چنان كه ما طايفهء اماميه عقيده داريم كسى كه در راه خداشناسى تعقّل ننموده و توحيدش بر اساس فكر و مداقه قرار نگرفته و تحصيل علم نكرده ، مسلما خود وى در اين خصوص كوتاهى نموده و اگر كوتاهى نميكرد ، تكليف از وى ساقط مىگرديد ، هر چند معلوم نباشد كه در چه چيز تقصير و كوتاهى نموده است .\r\nبهتر بگوئيم : اگر امام ظاهر گردد و مردم او را امام ندانند لازم است امام با آشكار ساختن معجزات خود را معرفى كند تا او را بشناسند . از آن طرف دانستن اينكه فلان چيز معجزه است يا نه محتاج بدقّت و تأمّلى است كه از رخنهء شبهه ايمن نيست . پس امكان دارد كه چون مردم در معجزهء امام بنگرند دچار اشتباه شوند و آن را معجزه ندانند و امام را نشناسند .\r\nعلى هذا ممكن است كسانى كه امام براى آنها آشكار نمىگردد افرادى باشند كه اگر امام و معجزهء او را بينند ، درست دقّت ننمايند و دچار اشتباه شده او را دروغگو بدانند و اين مطلب شيوع يابد و موجب شود كه امام ملاحظه نموده ظاهر نگردد . . . »\r\n\r\n","description":"","footnote":"","page_name":" 450 ","page_number":458},
  {"content":"\r\n\r\nسؤال اگر گفته شود : چنانچه در مقام شناختن معجزه امكان اينكه انسان اشتباه كند هست و با اين فرض ممكن است كسى كه در معجزه درست مداقه ننمايد چيزى دستگيرش نشود و موجب آن گردد كه نبوّت پيغمبر اسلام و صدق دعوى او معلوم نشود و البتّه كسى كه چنين بود ، نه تنها ايمان ندارد بلكه مسلمان هم نخواهد بود .\r\nجواب ميگوئيم : چنين ملازمه‌اى پيش نمىآيد . زيرا ممكن است انسان در قسمتى از معجزات شك كند ولى قسمتى را بىچون و چرا بپذيرد ، و چنين نيست كه اگر در برخى از آنها شك نموديم در همهء آنها شك داشته باشيم ، چه ممكن است معجزه‌اى كه دليل بر نبوّت پيغمبر خاتم است هيچ گونه ترديدى در آن راه نيابد و انسان يقين كند كه معجزه است و از آن راه بداند كه آن حضرت پيغمبر خداست .\r\nو هم امكان دارد معجزه‌اى بدست امام ظاهر گردد كه انسان در معجزه بودن و نبودن آن دچار ترديد شود و در نتيجه در امامت وى شك نمايد ، هر چند يقين بنبوّت پيغمبر اسلام داشته باشد .\r\nاين درست مثل اينست كه بگوئيم : كسى كه يقين به نبوّت حضرت موسى عليه السّلام را از راه معجزاتى كه دليل بر نبوّت اوست نمود ، هر گاه درست در معجزاتى كه براى عيسى بن مريم و پيغمبر ما ظاهر گشت امعان نظر ننمود ، واجب نيست بگويد از معجزات حضرت موسى هم چيزى نفهميده است چه امكان دارد كه بواسطه روشنى دلالت آنها بر مقصود ، حقيقت را دريافته باشد ، هر چند واقعيّت معجزات عيسى و محمّد ( ص ) را نداند و دلالت آنها را بر مقصود بر وى مشتبه شده باشد .\r\n\r\nغيبت امام هم لطف است\r\nسيّد مرتضى « 1 » در اين باره ميگويد : اينكه مخالفين از ما ميپرسند : چرا امام زمان براى\r\n\r\n\r\n","description":"","footnote":"\r\n( 1 ) علم الهدى على بن احمد موسوى بغدادى متوفى بسال 436 معروف به « سيد مرتضى » برادر بزرگتر نابغهء نامى مرحوم « سيّد رضى » از پيشوايان فقها و متكلمين و نوابغ شيعه است . سيد مرتضى فرزند ، طاهر ذو المناقب ، بزرگترين شخصيت علوى عصر سلاطين آل بويه در بغداد و نوهء دخترى ناصر كبير است كه در مازندران قيام نمود و با سلاطين سامانى جنگها كرد و بسيارى از مردم آن سامان را شيعه نمود .\r\nمادر سيّد مرتضى نيز از بانوان فاضله شيعه بوده و همانست كه شيخ مفيد كتاب « احكام - النساء » را بخاطر او تأليف كرد .\r\nسيد مرتضى در زمان خود مشهورترين شخصيت علمى عصر بود و نزد خلفاى عباسى و سلاطين ديلمى و عامهء مردم محترم ميزيست .\r\nوى بزرگترين شاگرد شيخ مفيد و استاد عاليقدر شيخ طوسى است . در علوم فقه و اصول و كلام و فنون ادب و لغات عرب سرآمد دانشمندان عصر بوده .\r\nابن خلّكان مينويسد : « وى پيشواى دانشمندان مخالف و موافق عراق بود . علماى عراق در مسائل علمى بدرگاه وى رو مىآوردند و بزرگان آنجا علوم خود را از او ميگرفتند و بدين گونه اخبارش در جهان منتشر گشت و آثارش شناخته شد » .\r\nكتابهاى : الذريعه و خلاف در اصول ، امالى ، تنزيه الأنبياء ، مقنع در غيبت ، شافى در كلام از تصنيفات مشهور اوست . اين كتاب را شيخ خلاصه كرده « و تلخيص الشّافى » ناميده است .\r\n","page_name":" 451 ","page_number":459},
  {"content":"\r\n\r\nدوستانش آشكار نميشود ؟ سؤال بىموردى است : زيرا اگر مقصود آنها اينست كه در حال غيبت لطف « 1 » براى دوستان امام حاصل نيست ، و بنا بر اين تكليفى نخواهند داشت ميگوئيم اين اشكال بر ما وارد نيست ، چه كه براى دوستان امام ، در حال غيبت هم لطف حاصل است .\r\nزيرا هنگامى كه دوستان امام دانستند كه هر لحظه منتظر ظهور امام غائب خود ميباشند و انتظار آمدن و بسط يد و امامت او را ميكشند ، قهرا از امر و نهى وى ميترسند و بدين ملاحظه از ارتكاب زشتيها بر كنار ميمانند و واجبات را بجا مىآورند . پس\r\n\r\n\r\n","description":"","footnote":"\r\n( 1 ) پيشتر گفتيم « لطف » در اصطلاح دانشمند عقائد بمعنى دورى كردن از گناهان و نزديك شدن باطاعت پروردگار است .\r\n","page_name":" 452 ","page_number":460},
  {"content":"\r\n\r\nغائب بودن امام در نظر دوستانش مثل اينست كه وى در شهرى و دوستانش در شهرى ديگر باشند . بلكه ملاحظهء دوستان از شخص امام زمان عليه السّلام در حال غيبتش بيشتر است ، زيرا در حال غيبت ، دوستان احتمال ميدهند امام در شهر و نزديك به آنها و در همسايگى آنها باشد و آنها را به بيند ولى آنها امام را نشناسند و از اخبار او آگاهى نيابند . اما اگر مثلا در شهرى باشد احتمال ميدهند خبر وى به امام نرسد و كارهاى او از نظر امام مخفى بماند .\r\nو ناگفته معلوم است كه در صورت نخست دورى دوستان از ارتكاب قبائح بيشتر از صورت دوم است ، پس وقتى لطف وجود امام براى دوستان در هر حال حاصل باشد اگر از نظر آنها غائب گردد ، اشكالى ندارد .\r\nاگر مخالفين حصول لطف را براى دوستان امام اعتراف كنند ولى بگويند چرا امام براى آنها ظاهر نميگردد ؟ .\r\nميگوئيم : بعقيدهء ما در همه حال واجب نيست امام ميان دوستانش آشكار باشد از اين رو سؤال آنها بىمورد است . بعلاوه لطف وجود امام زمان از راه ديگرى هم بواسطه آن حضرت براى دوستانش حاصل است . به اين بيان كه دوستان امام بواسطهء وى نسبت به تمام احكام دين اعتماد و وثوق دارند و اگر امام نميبود چنين اعتماد و وثوقى براى آنها پيدا نميشد ، و احتمال ميدادند كه بسيارى از احكام دين از نظر آنها پوشيده باشد و يا از ميان رفته و به آنها نرسيده باشد ، از اين رو موقعى كه يقين بوجود اقدسش نمودند . از اين گونه اشكالات و احتمالات ايمن خواهند بود . بنا بر اين بواسطه وجود امام زمان ، از اين لحاظ هم لطف حاصل است .\r\n\r\nمولودهائى كه راز ولادت آنها مخفى ماند\r\nبعلاوه ما پيشتر ذكر كرديم كه چگونگى ولادت امام زمان عليه السّلام خارق العاده نبوده ، چه امثال آن در اخبار پادشاهان گذشته هم اتفاق افتاده است چنان كه علماى ايران و مورّخين ، آنها را نقل ميكنند . مانند داستان كيخسرو كه مادرش حمل و ولادت\r\n\r\n","description":"","footnote":"","page_name":" 453 ","page_number":461},
  {"content":"\r\n\r\nاو را از نظر مردم پنهان داشت ، مادر كيخسرو دختر پسر افراسياب پادشاه تركستان بود . جدّ وى كيكاوس ميخواست او را بقتل رساند ، مادر كيخسرو او را پنهان نگاه داشت تا زمانى كه متولّد گرديد . اين داستان در كتب تواريخ مشهور است و طبرى « 1 » هم آن را نقل كرده است .\r\nو مانند داستان حضرت ابراهيم كه قرآن مجيد آن را ذكر فرموده كه مادرش او را بطور پنهانى زائيد و در غار پنهان نمود تا بحدّ بلوغ رسيد .\r\nو مانند داستان حضرت موسى ( ع ) كه مادرش از بيم جان وى و از ترس فرعون او را در صندوق نهاد و به دريا انداخت كه آن هم مشهور و قرآن مجيد به آن\r\n\r\n\r\n","description":"","footnote":"\r\n( 1 ) محمد بن جرير طبرى مازندرانى ، از فقهاء و محدثين و مورّخين بزرگ اهل تسنن است . در تمام رشته‌هاى علمى و فنون اسلامى يگانه عصر بود . تأليفات او همه مهم و مورد توجه دانشمندان جهان قرار گرفته است . مانند تفسير بزرگ وى كه معروف به « تفسير طبرى » است .\r\nتاريخش كه مشهور به « تاريخ طبرى » است . اسماعيل بن عمر شافعى نوشته است من كتابى از طبرى ديده‌ام كه در بارهء اثبات داستان غدير خم و فضائل امير مؤمنان على ( ع ) در دو جلد بزرگ نوشته است .\r\nذهبى ميگويد : وقتى من آن كتاب را ديدم از كثرت سلسله سند و راويان اهل تسنن كه حديث غدير را نقل كرده‌اند بوحشت افتادم ! مسعودى در مروج الذهب مينويسد : علوم فقها و محدثين عصر بوى منتهى ميگشت ، و ابن خلكان نوشته است طبرى در تفسير و حديث و فقه و تاريخ و غيره پيشواى علماى عصر بود ، اوراست تصنيفات نمكينى كه در فنون مختلف نوشته و حكايت از وسعت اطلاع و فضل سرشار او مىكند . طبرى بسال 224 در شهر « آمل » مازندران متولد شد ، و در سنهء 310 در بغداد وفات يافت .\r\nطبرى در پايان زندگى كتابى بنام « اختلاف الفقهاء » نوشت و در آن از احمد بن حنبل پيشواى حنبلىهاى اهل تسنن نام نبرد ، وقتى سبب پرسيدند گفت احمد بن حنبل فقيه نبود ، بلكه محدّث است .\r\nاين موضوع بر حنبلىها سخت گران آمد ، و او را مورد تعقيب قرار دادند و بكفر و الحاد متهم كردند ، و چون از دنيا رفت از ترس حنبلىها در خانه‌اش مدفون ساختند ( الكنى و الالقاب )\r\n","page_name":" 454 ","page_number":462},
  {"content":"\r\n\r\nگواهى ميدهد .\r\nداستان ميلاد حضرت صاحب الزمان عليه السّلام هم مانند آنهاست ! پس چگونه بعضى بدون تعمّق ميگويند ولادت آن حضرت امر غير عادى بوده است . با اينكه بسيار اتفاق مىافتد كه انسان از كنيز خود صاحب فرزندى مىشود كه از ترس زنش مدتى او را مخفى ميدارد و گاهى تا موقع مرگ كسى ملتفت نمىشود و او خود موضوع را آشكار مىسازد ! افرادى در ميان مردم پيدا ميشوند كه فرزندان خود را از ترس كسانشان پنهان مىكنند ، نكند بطمع ارث او را بقتل رسانند ، چنان كه عادت بر اين جارى است بنا بر اين سزاوار نيست كه اين معنى در بارهء ميلاد امام زمان باعث تعجب شود با اينكه از اين قبيل زياد مشاهده ميكنيم ، و بسيار شنيده‌ايم و ديگر در اينجا از ذكر آن در ميگذريم زيرا امرى است كه عادتا معلوم است .\r\nچه بسيار افرادى مييابيم كه سالها بعد از مرگ پدرانشان نسب خود را ثابت و اظهار ميكنند و قبلا هيچ كس او را نميشناخت و نيز بسيار ديده‌ايم كه افرادى بوسيله شهودى كه پدرانشان پنهان از كسان و از ترس زن خود ، شاهد گرفته بود و بعد وصيّت كرده بود كه بموقع آن را اظهار دارند ، نسبشان ثابت گشته است ، يا بعد از مرگ آن شخص ، شهود گواهى به صحت عقد آن مرد با زنى داده و فرزندى از آنها پديد آمده كه ممكن است به حكم شرع او را به آن زن و مرد نسبت داد .\r\n\r\nچرا مهدى موعود در شرائط غير عادى متولد شد ؟\r\nخبر ولادت فرزند امام حسن عسكرى ( ع ) بجهات چندى بيش از جهاتى كه در شرع و از راه انساب ثابت ميگردد ، بما رسيده است كه بخواست خدا قسمتى از آن را از اين پس ذكر خواهيم كرد .\r\nاينكه جعفر ( كذّاب ) عموى امام زمان گواهى شيعهء اماميه را در خصوص\r\n\r\n","description":"","footnote":"","page_name":" 455 ","page_number":463},
  {"content":"\r\n\r\nميلاد فرزند برادرش امام حسن عسكرى ( ع ) در زمان حيات آن حضرت منكر شد و بدين گونه بعد از وفات حضرت وجود چنين فرزندى را نفى نمود و ارث او را تصاحب كرد و سلطان وقت را واداشت كه كنيزان برادرش را حبس نمود ، تا ثابت شود آنها آبستن به فرزندى هستند يا نه ! و بدين وسيله عدم وجود فرزند برادرش را تاكيد كرد و ريختن خون شيعيان را كه مدّعى بودند امام چنين فرزندى دارد و او براى جانشينى حضرت از جعفر كذّاب سزاوارتر است مباح دانست ، اينها همه موضوعاتى است كه اعتماد بوقوع آنها براى مخلصين امام زمان به هيچ وجه باعث اشتباه نميشود .\r\nزيرا عموم مسلمين اتفاق دارند كه جعفر ( كذّاب ) مانند پيغمبران معصوم نبود تا از انكار حقّ و دعوى باطل بر كنار باشد ، بلكه ادعاى خطا از وى سر خواهد زد و صدور كار غلط از او امكان دارد چنان كه قرآن مجيد ماجراى پسران يعقوب كه يوسف برادرشان را در چاه افكندند و بعد او را به ثمن بخسى فروختند ، كاملا بيان كرده است با اينكه آنها پيغمبرزاده بودند ! بلكه بعضى از اهل سنّت آنها را پيغمبر ميدانند ! ! .\r\nپس وقتى كه سر زدن چنين خطاى عظيمى از آنها جايز باشد ، چرا از مثل جعفر ( كذّاب ) با برادرزاده‌اش و انكار وجود او بطمع رسيدن بمال دنيا جايز نباشد ؟ ! آيا جز نابخردان و دشمنان ، كسى هست كه اين معنى را انكار كند ؟ اگر گفته شود : چگونه ممكن است امام حسن عسكرى فرزندى داشته باشد با اينكه آن حضرت در بيمارى كه منجر بمرگ وى شد در بارهء موقوفات و صدقات خود ، مادرش « امّ الحسن » را وصى قرار داد تا در بارهء آن نظارت كند ؟ اگر وى پسرى داشت ، قهرا او را در ضمن وصيّت نام ميبرد ! در جواب گفته شده : حضرت اين كار را نيز براى تكميل قصد خود به منظور پنهان نگاهداشتن ولادت فرزندش از خليفه وقت كرده است . اگر نام فرزندش را ميبرد و از وجود او اطلاع ميداد و او را وصىّ خود مينمود ، نقض غرض بود .\r\nبخصوص كه آن حضرت هنگام وفات رجال دولت و نزديكان خليفه و قضات را در\r\n\r\n","description":"","footnote":"","page_name":" 456 ","page_number":464},
  {"content":"\r\n\r\nخانه‌اش بر وصيّت خود گواه گرفت تا موقوفاتش محفوظ بماند و وجود فرزندش را از نظرها پوشيده دارد . چه آن حضرت با نبردن نامى از وى ، جان او را حفظ كرد پس كسى كه اين ماجرا را دليل بر باطل بودن ادعاى شيعه اماميه نسبت بوجود فرزند امام حسن عسكرى ( ع ) گرفته ، دور از عقل و عادت رفتار كرده است .\r\nبعلاوه ما مىبينيم نظير اين وصيّت را حضرت امام جعفر صادق عليه السّلام هم نمود . چه آن حضرت هنگام وفات پنج نفر را وصىّ كرد : اول آنها منصور خليفهء عباسى سلطان وقت بود . امام فرزندش موسى بن جعفر عليه السّلام را به تنهائى وصىّ ننمود ، بلكه براى اينكه جان وى از هر گونه خطرى محفوظ بماند او و قاضى و ربيع حاجب و خليفه و زوجهء خود حميده بربريه ( مادر امام موسى بن جعفر عليه السّلام ) را با فرزندش دستجمعى وصىّ گردانيد و وصيّت را با فرزندش ختم فرمود تا امامت او را پنهان نگاهدارد و ديگر از ميان فرزندانش هيچ كس را در وصيّت شريك نگردانيد ، چه ممكن بود ميان آنها افرادى باشند كه بعد از وفات حضرت مدعى جانشينى وى شوند و با امام موسى بن جعفر ( ع ) بمنازعه و رقابت برخيزند ! و به بهانه اينكه وصىّ بوده‌اند خود را امام بدانند ! ! اگر امام موسى بن جعفر در ميان فرزندان حضرت صادق ( ع ) مشهور و مقامش معلوم نبود ، و نسب صحيح و فضل و علمش شهرت نداشت و كسى او را نميشناخت امام او را هم در وصيّت خود نام نميبرد ، و بذكر نام ديگران اكتفا ميكرد ، چنان كه امام حسن عسكرى عليه السّلام چنين كرد .\r\nسؤال اگر بگويند : بنا بگفتهء شما از زمان ولادت مهدى موعود تا كنون مدت زمانى است كه هيچ كس از جاى او خبر ندارد و كسى كه مورد اطمينان باشد او را نديده و از وى خبرى نياورده است و اين امر خارق العاده‌ايست ، زيرا كسانى كه از ترس ستمگران يا بعلل ديگر غيبت نموده‌اند ، مدت غيبتشان به بيست سال نكشيد و در\r\n\r\n","description":"","footnote":"","page_name":" 457 ","page_number":465},
  {"content":"\r\n\r\nمدت غيبت محلّ آنها بر عموم مخفى نبود ، بلكه مسلما بعضى از دوستان و نزديكان ، از محلّ اختفاى آنها اطلاع داشتند و آنها را ميديده‌اند ، در صورتى كه عقيده شما نسبت به صاحب الزّمان چنين نيست .\r\nجواب ميگوئيم : مطلب اين طور كه شما ميگوئيد نيست . زيرا بعقيدهء ما جمعى از ياران حضرت امام حسن عسكرى عليه السّلام در زمان خود آن حضرت فرزندش امام زمان را ديدند ، و بعد از وفات حضرت همانها از اصحاب خاص و نواب امام زمان و رابط ميان آن جناب و شيعيان بوده و چنان كه خواهيم ديد همهء آنها هم سرشناس بودند .\r\nاينان احكام دين را از وجود اقدس امام زمان عليه السّلام ميپرسيدند و براى شيعيان نقل ميكردند و هر گاه سؤال كتبى داشتند بحضور امام برده و پاسخ آن را گرفته به آنان ميرسانيدند و هم وجوه شرعى شيعيان را با وكالتى كه از امام داشتند از آنها ميگرفتند و اينان جمعى بودند كه امام حسن عسكرى عليه السّلام در زمان حيات خود عدالت آنها را ستود و همه را بعنوان امين امام زمان معرفى كرد و بعد از خود ناظر املاك و متصدّى كارهاى خود گردانيد ، و آنها را به شخص و نام و نسب بمردم شناساند .\r\nاين عده : ابو عمر عثمان بن سعيد روغن فروش و فرزندش محمد بن عثمان و ديگران بودند كه عنقريب اخبار آنها را بيان ميداريم . اينان همه داراى عقل و امانت و وثاقت و درايت و فهم و تحصيل و عظمت بودند ، و هم در نزد سلطان وقت بواسطهء جلالت قدر و مقام والائى كه داشتند بزرگ و گرامى بودند . چه كه در امانت دارى معروف و در عدالت مشهور بودند تا جايى كه اگر دشمن بر آنها فشار مىآورد سلطان از آنها حمايت نموده دفع شرّ ميكرد .\r\nاين موضوعات همه ايراد شما را كه ميگوئيد كسى صاحب الزّمان را نديده است ، از درجهء اعتبار مياندازد .\r\nبعد از درگذشت اصحاب امام حسن عسكرى عليه السّلام باز تا مدت زمانى اخبار\r\n\r\n","description":"","footnote":"","page_name":" 458 ","page_number":466},
  {"content":"\r\n\r\nامام زمان بوسيلهء اين افراد كه رابط ميان حضرت و شيعيان بودند ، به آنها ميرسيد .\r\nاينان كه سفراء امام بودند نيز مردمى موثّق بشمار مىآمدند ، و بملاحظهء امانت و ديانت و پاكى كه داشتند شيعيان در امور دينى به آنها مراجعه ميكردند ، چنان كه شمّه‌اى از احوال آنها نيز در جاى خود مذكور خواهد شد .\r\nپيشتر ، از پدران بزرگوارش رواياتى نقل كرديم كه فرمودند : قائم ما را دو غيبت است : « غيبت دوم از اول طولانىتر مىباشد . در غيبت اول اخبار وى بمردم ميرسد ولى در غيبت دوم خبرى از او نخواهد رسيد » و اكنون مىبينيم آنچه اتفاق افتاده درست بر وفق اين اخبار بوده است . پس اين روايت نيز مؤيد آنچه گفتيم مىباشد . و بعد از اين نيز در اين خصوص توضيح بيشترى خواهيم داد .\r\nاينكه ايرادكننده ميگويد : چگونگى ولادت امام زمان عليه السّلام بر خلاف عادت است ، صحيح نيست .\r\nو بر فرض كه درست باشد ، ممكن است خداوند عادت را بخاطر پنهان نگاه - داشتن شخصى ، نقض كند و بملاحظهء مصلحت و حسن تدبير و موانعى كه بواسطه آشكار شدن او پديد مىآيد او را از نظرها پوشيده دارد !\r\n\r\nغيبت پيغمبران\r\nچنان كه بعقيده اكثر مسلمانان و طبق نوشتهء مورّخين ، خضر پيغمبر از زمان حضرت موسى عليه السّلام تا كنون زنده است . نه كسى از محلّ او اطلاع دارد و نه كسى ميداند كه او را يارانى است ، و اين قدر ميدانيم كه داستان وى با حضرت موسى در قرآن ذكر شده است « 1 » .\r\nبه گمان بعضى از مردم او گاهى آشكار مىشود . كسى كه او را مىبيند گمان مىكند يكى از زهاد است و چون از نظرش ناپديد گردد ميپندارد كه او خضر بوده است .\r\nاما موقع ديدن او را نميشناسد و گمان آن را هم نداشته ، بلكه او را يكى از مردم زمان\r\n\r\n\r\n","description":"","footnote":"\r\n( 1 ) سورهء كهف - از آيهء 59 تا 82 .\r\n","page_name":" 459 ","page_number":467},
  {"content":"\r\n\r\nباور ميداشته است .\r\nهمچنين غيبت موسى بن عمران از وطن ، كه از فرعون و قوم او فرار نمود و قرآن آن را نقل فرموده ، طورى بود كه هيچ كس در طول آن مدت از او اطلاع نداشت و موسى را نميشناخت ، تا زمانى كه خداوند او را برانگيخت و او بدعوت خلق برخاست و دوست و دشمن او را شناختند ! و نيز داستان يوسف پسر يعقوب پيغمبر معروف است . بطورى كه يك سورهء قرآن متضمّن پوشيده ماندن خبر غيبت او از پدرش مىباشد ، با وجودى كه يعقوب پيغمبر بود و صبح و شام به او وحى ميشد . مع هذا از غيبت پسرش يوسف خبر نداشت و بر ساير فرزندانش نيز پوشيده بود . تا جايى كه فرزندان يعقوب از فلسطين بمصر مىآمدند و بر يوسف وارد ميشدند و با او معامله و داد و ستد مىكردند . ولى او را نميشناختند ، تا آنكه سالها و زمانها گذشت و آنگاه خداوند واقع امر را بر آنها مكشوف داشت و خبر زنده بودن يوسف آشكار گشت ، و خدا او را با پدر و برادرانش در يك جا گرد آورد ، در صورتى كه چنين داستانى امروز عادتا براى ما اتفاق نمىافتد و مانند آن را نميشنويم ! و ديگر داستان يونس پسر متى پيغمبر خدا با قوم خود و گريختن وى از ميان آنهاست ، در وقتى كه قوم بر مخالفت خود افزودند و او را سرزنش كردند و او هم از ميان آنها فرار اختيار نمود ، و از نظر همهء قوم پنهان گرديد . بطورى كه هيچ كس نميدانست او در كجاست . خدا او را در شكم ماهى پنهان نمود و تا پايان مدت به علت مصلحتى او را زنده نگاهداشت . سپس او را بيرون آورد و سالم بسوى قومش بازگردانيد . اين نيز خارج از عادت و عرف ماست . ولى مىبينيم كه قرآن مجيد ناطق به آنست و تمام مسلمانان آن را باور دارند ! و از جمله داستان اصحاب كهف است كه در قرآن ذكر شده . و كتاب آسمانى ما متضمّن شرح حال آنها است ، كه بخاطر حفظ دينشان از ترس قوم خود فرار كردند . اگر قرآن داستان آنها را نقل نميكرد ، مخالفين به منظور انكار غيبت امام\r\n\r\n","description":"","footnote":"","page_name":" 460 ","page_number":468},
  {"content":"\r\n\r\nزمان ( ع ) آن را منكر ميشدند ! ولى خداوند در قرآن خبر داده كه اصحاب كهف سيصد و نه سال از نظر قوم غائب و با حالت ترس در غار باقى ماندند تا آنكه خداوند آنها را زنده گردانيد و بسوى قومشان برگشتند ، چنان كه داستان آنها مشهور بوده است « 1 » و نيز داستان مردى كه اهل كتاب او را پيغمبر مىدانند و خداوند او و الاغش را صد سال ميرانيد و بعد او را زنده گردانيد در حالى كه آب و غذايش هنوز باقى و تغيير نكرده بود ، در قرآن آمده است « 2 » بديهى است كه آن نيز كار خارق العاده‌اى بوده است ، پس با اينكه اين وقايع روى داده و معروف مىباشد چگونه ممكن است با اين وصف غيبت صاحب الزمان را منكر شد ؟ نه ! كسى منكر نميشود ، مگر اين كه مخالفين ما مردمى دهرى باشند و خدا را از ايجاد اين گونه وقايع عاجز بدانند و آن را از محالات بشمار آورند كه البته ما هم در بحث غيبت امام زمان با آنها سخن نميگوئيم بلكه نخست از توحيد و اين كه اين كارها مقدور خداوند است گفتگو ميكنيم . ما با كسانى در بارهء غيبت سخن ميگوئيم كه معتقد بدين اسلام باشند و صدور اين كارها را از خداوند جايز بدانند .\r\nآنگاه در اثبات مدعاى خود ، نظائر آن را كه در عرف و عادت اتفاق افتاده براى او بيان ميداريم .\r\nامثال آنچه گفتيم بسيار است و در كتب سير و تواريخ نظير آن راجع بپادشاهان ايران و غيبت آنها از يارانشان در مدتى كه خبرى از آنها نميرسيد و بازگشت آنها كه خود نوعى از تدبير بوده است ، زياد ديده مىشود . اين داستانها را هر چند قرآن نقل نكرده ولى در تواريخ مذكور است .\r\nهمچنين گروهى از حكماى روم و هند غيبتها و حالاتى داشته‌اند كه خارج از\r\n\r\n\r\n","description":"","footnote":"\r\n( 1 ) داستان اصحاب كهف به تفصيل در سورهء كهف بيان شده ، فارسى زبانان مىتوانند آن را در كتاب « قصص قرآن » سيد صدر الدين بلاغى بخوانند .\r\n( 2 ) مقصود داستان عزير پيغمبر است كه خداوند بدون اينكه نام او را ببرد در سورهء بقره آيهء 261 بيان فرموده است . نيز بكتاب قصص قرآن رجوع شود .\r\n","page_name":" 461 ","page_number":469},
  {"content":"\r\n\r\nعادت مىباشد و ما آن را نقل نمىكنيم . زيرا ممكن است مخالفين ما منكر آن شوند چنان كه آنها عادت دارند اخبار تاريخ را انكار نمايند .\r\n\r\nطول عمر امام زمان خلاف عادت نيست\r\nاگر گفته شود : ادعاى شما نسبت به طول عمر صاحب الزمان كه ميگوئيد با كمال عقل و قوا و جوان مىباشد ، امر خارق العاده‌اى است . زيرا بعقيدهء شما در اين وقت كه سال چهار صد و چهل و هفت است ، سن امام زمان 193 سال مىباشد .\r\nچه ولادت آن حضرت بگفتهء شما در سنهء دويست و پنجاه و شش اتفاق افتاده است ، و عادت بر اين جارى نگرديده كه شخصى تا اين مدت زنده باشد . پس چگونه ممكن است در بارهء او عادت شكسته شود ، و حال آنكه عادت فقط بدست پيغمبران شكسته مىشود ؟ « 1 » ميگوئيم : پاسخ اين پرسش به دو گونه است : يكى اينكه ما قبول نداريم كه سنّ حضرت در اين مدت خارق همه عادات است ، بلكه در گذشته نيز عادت بامثال اينها جارى بوده و از اين هم بيشتر چنان كه قسمتى از آنها را مانند داستان خضر عليه السّلام و اصحاب كهف و غيره پيشتر نقل كرديم . بعلاوه خداوند در قرآن از حضرت نوح خبر داده كه وى نهصد و پنجاه سال در ميان قومش زيسته است (  فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً  ) مورّخين ميگويند : نوح بيش از اين مدت در جهان زيسته است و اين نهصد و پنجاه سال مدتى بوده كه قوم خود را دعوت به خداپرستى مينموده و در سن شصت سالگى به اين كار پرداخته است .\r\nهمچنين مورّخين آورده‌اند كه سلمان فارسى عيسى بن مريم را ملاقات نموده و تا زمان پيغمبر ما زنده مانده چنان كه داستان وى در اين خصوص مشهور است و نيز اخبار راجع بوجود اشخاص طويل العمر « معمّرين » در ميان عرب و عجم معروف و در كتب و تواريخ مسطور است .\r\nو هم محدثين روايت كرده‌اند : دجّال كه هم اكنون وجود دارد در عصر\r\n\r\n\r\n","description":"","footnote":"\r\n( 1 ) چنان كه ملاحظه مىشود با اينكه هنگام تأليف كتاب « غيبت » حضرت امام زمان ( ع ) 193 سال داشته و همان موقع افراد داراى چنين سنى زياد بوده و حتى امروز هم هستند ، مع الوصف مخالفين كور دل متعصّب آن را بهانه كرده و اذهان را مشوب ميكردند\r\n","page_name":" 462 ","page_number":470},
  {"content":"\r\n\r\nپيغمبر صلّى اللَّه عليه و آله نيز بوده است و تا وقتى كه خروج مىكند زنده خواهد ماند . با اينكه وى دشمن خدا مىباشد . پس وقتى بعلّت مصلحتى جايز است كه دشمن داراى چنين عمر درازى باشد چرا براى دوست خدا اين عمر طولانى جايز نباشد ؟ روشن است كه انكار آن فقط از روى دشمنى است .\r\nمؤلف : در اينجا شيخ اخبار معمّرين را كه ما در باب جداگانه مىآوريم ذكر نموده و سپس ميگويد :\r\nاگر مخالفين به پيروى از منجمين و طبيعيّون طول عمر را محال بدانند ، بايد با آنها در اصل مسأله گفتگو كرده بگوئيم : عالم مصنوع است ، و هر مصنوعى صانعى دارد و آن صانع عادت را بكوتاهى و درازى عمرها جارى گردانيده ، و قدرت بر دراز گردانيدن بيشتر و فانى نمودن آنها هم دارد . وقتى كه اين مطلب روشن شد ، گفتگو در پيرامون طول عمر آسان ميگردد .\r\nاگر مخالفين طول عمر را بپذيرند ولى آن را خارج از عادت بدانند ميگوئيم :\r\nچنان كه پيشتر هم گفتيم : اين بر خلاف همه عادات و رسوم نيست . و هر گاه بگويند بيرون از عادات ماست ، ميگوئيم : چرا از عادات ما خارج است و چه اشكالى پديد مىآورد ؟\r\nو اگر بگويند : طول عمرهاى خارق العاده را جز در زمان پيغمبران جايز نميدانيم .\r\nميگوئيم : اين را از شما نمىپذيريم ، چه بعقيدهء ما كار خارق العاده جايز است كه از دست پيغمبران و امامان و افراد صالح صادر گردد . چنان كه بيشتر محدثين و بسيارى از « معتزله » و « حشويه » آن را جايز ميدانند . آنها اگر چه نام كرامات بر آن ميگذارند ولى بيش از اختلاف عبارت نيست . ما هم اين مطلب را با ذكر دليل در كتابهاى خود آورده‌ايم ، و گفته‌ايم كه : معجزات نخست دليل بر راستگوئى صاحب آنست سپس آن را با گفتهء وى يقين ميكنيم كه او پيغمبر يا امام يا مرد صالحى مىباشد ، و آنچه از قبيل آنها ذكر نمايند ، و ما علت آن را در كتب خود توضيح داده و\r\n\r\n","description":"","footnote":"","page_name":" 463 ","page_number":471},
  {"content":"\r\n\r\nديگر در اينجا اطاله سخن نميدهيم .\r\nو اينكه مخالف ما ميگويد امتداد زمان و زيادى سنّ موجب پيرى و نقص بدن آدمى مىشود ، صحيح نيست ، و هميشه اين طور نخواهد بود ، بلكه خداوند عادت را بر اين جارى نموده كه در روزگاران زياد ، امتداد زمان و زيادى سنّ دو عامل پيرى و نقص آدمى باشد ولى اين قدرت را هم دارد كه جلو اين عادت را بگيرد ! چون اين مطلب بطور اجمال معلوم شد ميگوئيم : عمرهاى طولانى امكان پذير است و محال نميباشد . ما پيشتر جماعتى را نام برديم كه با تطاول عمر و زيادى سنشان ، ابدا تغيير نكردند . اصولا ما نميدانيم كسى كه عقيده دارد خداوند مؤمنين را به صورت جوان وارد بهشت مىكند ، چگونه منكر طول عمر مىشود ؟ كسى اين مطلب را انكار مىكند كه آمدن مؤمنين را ببهشت به هيئت جوان نيز منكر باشد و رشد انسانى را مستند به طبيعت و تأثير ستارگان بداند كه ما و علمائى كه در اين مسأله با ما مخالف هستند ، عقيده آنها را با دليل تخطئه ميكنيم . پس اشكال طول عمر به كلى بىاساس است .\r\nو از جمله دليلى كه مثبت امامت حضرت صاحب الزّمان و صحت غيبت آن سرور مىباشد روايتى است كه دو طايفهء مختلف العقيده و جداى از هم يعنى شيعه و سنى نقل كرده‌اند كه : ائمه بعد از پيغمبر دوازده تن ميباشند نه بيشتر و نه كمتر ! چون اين حديث ثابت شد ، هر كس بدان پابند است بايد بامامان دوازده‌گانه و شخص پسر امام حسن عسكرى ( ع ) و صحت غيبت وى ايمان بياورد . زيرا مخالف ، ائمه را زياده از دوازده تن ميداند . و چون طبق اخبار مذكور تعداد ائمه معلوم گرديد ، مقصود ما نيز حاصل مىشود .\r\nمؤلف : آنگاه شيخ ( ره ) اخبارى را كه ما سابقا در بارهء ائمه دوازده‌گانه نقل كرديم بيان نموده و سپس ميگويد :\r\nاشكال اگر بگويند : اين اخبار همه خبر واحد است و در مسائل علمى به آن استناد\r\n\r\n","description":"","footnote":"","page_name":" 464 ","page_number":472},
  {"content":"\r\n\r\nنميشود . بايد نخست در بارهء صحت و اتقان آن گفتگو كنيد و سپس اثبات نمائيد كه مقصود از آن اخبار ائمه دوازده‌گانه است . چه اخبارى كه شما در اين زمينه از اهلسنت و بيش از آن از طرق شيعه روايت كرده‌ايد اگر هم اخبار صحيحى باشد باز هم چيزى كه دليل بر صحّت عقيدهء شما نسبت بامامت ائمه دوازده‌گانه باشد در آن نيست .\r\nزيرا آن اخبار متضمّن معنى ديگرى است . شما از كجا دانستيد كه مقصود از آن اخبار ائمه شما هستند نه ديگران ؟ .\r\nپاسخ ميگوئيم : دليل بر صحّت اين اخبار براى اثبات مدعاى ما اينست كه : شيعهء اماميه يكى پس از ديگرى آن را بطور تواتر نقل كرده‌اند . طريق اثبات تواتر در كتب اماميه در باب اثبات خلافت امير المؤمنين عليه السّلام از راه اخبار موجود است ، و طريق هر دو دسته اخبار يكى است .\r\nبعلاوه اينكه مىبينيم دو طايفهء شيعه و سنى كه از هم دور و در اعتقادات داراى جهات اختلاف ميباشند ، اخبار مزبور را روايت كرده ، خود دليل بر صحّت آنهاست . چه عادت بر اين جارى گشته كه هر كس معتقد بمذهبى شود ، و راه شناخت آن مذهب هم دليل نقلى باشد ، ميل وى بنقل آن افزون ميگردد ، و به همان ميزان هم از طرف مخالفين براى ابطال آن ابراز مخالفت مىشود ، و آن را بباد سرزنش و انكار ميگيرند .\r\nچنان كه در ستايش و نكوهش و بزرگ داشت و تنقيص مردم نيز به همين كيفيت عمل مىشود ! هنگامى كه ما ديديم مخالفين فرقهء شيعهء اماميه امثال اين اخبار را نقل كرده‌اند و سند آن را مورد انتقاد قرار نداده مضمونش را منكر نشده‌اند ، اين خود دليل است كه خداوند خواسته است نقل و افشا گردد و دشمن آن . را روايت كند و همين معنى خود دليل بر صحّت مضمون آن اخبار است .\r\n\r\n","description":"","footnote":"","page_name":" 465 ","page_number":473},
  {"content":"\r\n\r\nنظرى به دليل ما دليل اينكه مقصود از اخبار مزبور ، ائمه طاهرين ما مىباشد اينست كه ميگوئيم : چون ثابت شد امامت منحصر در دوازده امام است و آنها هم نه زياد و نه كم ميشوند ، منظور ما تأمين خواهد شد . زيرا مسلمانان در بارهء اعتقاد بامامت دو دسته‌اند :\r\nدسته‌اى تعداد آنها را منحصر در دوازده تن ميدانند كه البته اين اخبار صراحت در تأييد منظور آنها دارد و دسته‌اى كه مخالفين ميباشند عدد را در تعيين امام معتبر نميدانند . كسانى كه عدد را معتبر ميدانند ولى ميگويند : اين دوازده تن غير از ائمه معصومين شيعه است « خرق اجماع نموده » و اجماع علماى اسلام را نقض كرده‌اند ، و آنچه موجب بيرون رفتن از دائره اجماع باشد ، بايد آن را فاسد دانست .\r\nو نيز از جملهء اخبارى كه دليل بر امامت فرزند امام حسن عسكرى عليه السّلام و صحّت غيبت اوست ، روايات مشهور و شايعى است كه مدتها پيش از ميلاد آن حضرت از پدران بزرگوارش در بارهء غيبت وى و چگونگى آن و اختلافات و حوادثى كه در بارهء آن ميان مردم پديد مىآيد ، و اينكه او دو غيبت دارد يكى از ديگرى طولانىتر است ، و در غيبت اول ( صغرى ) اخبار او بمردم ميرسد و در غيبت دوم ( كبرى ) كسى از وى خبر ندارد ، رسيده است . چنان كه مىبينيم آنچه فرموده‌اند درست درآمده . اگر اخبار مزبور و امامت آن حضرت صحيح نميبود ، حوادث بعدى با اخبار وارده وفق نميداد چه اطلاع از احوال امام زمان به نحوى كه كاملا مطابق درآيد ، چيزى جز اعلام خداوندى به زبان پيغمبر خاتم صلّى اللَّه عليه و آله نيست . اين هم طريقه‌ايست كه بزرگان علماى گذشته بر آن اعتماد ميكردند .\r\nما قسمتى از اين اخبار را كه متضمّن اين معنى است نقل ميكنيم تا صحّت مدعاى ما به خوبى معلوم گردد . زيرا اگر بخواهيم تمام رواياتى را كه در اين خصوص وارد شده است نقل كنيم ، به طول ميانجامد . بعلاوه اين اخبار در كتب حديث موجود است ، خواستاران مىتوانند از آنجا بجويند .\r\n\r\n","description":"","footnote":"","page_name":" 466 ","page_number":474},
  {"content":"\r\n\r\nمؤلف : شيخ عليه الرحمه سپس اخبارى را كه ما از كتاب « غيبت » وى در بابهاى پيش نقل كرديم و در ابواب آينده نيز خواهيم آورد ، روايت مىكند آنگاه ميگويد :\r\nاگر بگويند : اين اخبار همه خبر واحد است و در اين گونه مسائل بر اين قبيل احاديث نميتوان اعتماد كرد ، زيرا بحث ما يك مسأله علمى است ؟\r\nميگوئيم : آنچه ما از اين روايت گرفته و استدلال ميكنيم اينست كه اخبار مزبور متضمّن چيزى است كه پيش از وقوع آن ، خبر داده شده ، و با آنچه بعدا واقع گرديده كاملا مطابق درآمده است ، و اين خود دليل بر صحّت عقيده ما نسبت بامامت پسر امام حسن عسكرى عليه السّلام است .\r\nزيرا دانستن چيزى كه بعدها واقع مىشود فقط اختصاص به خداوند دارد .\r\nعلى هذا اگر يك روايت هم در اين زمينه وارد شود كه مضمون آن با آنچه خبر داده شده مطابق درآيد ، براى تأمين مقصود كافى است . به همين جهت اخبار غيبى قرآن كه بعدها مصداق آن تحقّق مىيافت دليل بر راستگوئى پيغمبر مىباشد و هم نشانهء آنست كه قرآن از جانب خداوند متعال آمده است .\r\nگرچه اخبار غيبى قرآن محدود و با اينوصف از مخبر واحد شنيده شده ولى به همان علّتى كه گفتيم خود دليل بر صدق دعوت پيغمبر صلّى اللَّه عليه و آله است .\r\nمعنى خبر واحد و متواتر بعلاوه اخبار در خصوص امامت حضرت صاحب الزمان عليه السّلام از نظر لفظ و معنى بطور متواتر رسيده است .\r\nتواتر لفظى اين است كه علماى شيعه تمام آن اخبار را به همان الفاظ نقل كرده‌اند و تواتر معنوى به اين معنى است كه اخبار مزبور با كثرت و اختلافى كه در بعضى جهات با هم دارند و تباين سند و دورى راويان كه در آنها ديده مىشود ، خود دليل بر صحت مضمون آنست . زيرا نميتوان تمام آن را باطل دانست و لذا در بسيارى از موارد با همين اخبار\r\n\r\n","description":"","footnote":"","page_name":" 467 ","page_number":475},
  {"content":"\r\n\r\nاستدلال بر اثبات معجزات پيغمبر مىشود ، و ما امور كثيرى را در شرع مطهّر داريم كه از نظر معنى متواتر است ، هر چند كه الفاظ آن بطريق آحاد نقل شده . اين طريقه نزد آنها كه در مسأله وجود امام زمان با ما مخالف هستند هم معتبر مىباشد . پس شايسته نيست كه اين شيوه را ترك كنند و موقعى كه ما از امامت گفتگو مينمائيم فراموش كنند .\r\nسزاوار نيست كه عصبيّت انسان را بانكار امور روشن وادارد . شيوه‌اى كه ذكر كرديم در مقام مدح و فضائل مردم نيز معتبر است . لذا از همين راه سخاوت حاتم طائى و شجاعت عمرو بن عبد ودّ و غيره را ثابت مينمايند ، و لو هر يك از بخشش‌هاى حاتم طائى و استقامت عمرو در برابر اسخيا و پهلوانان و صفوف دشمن ( كه جمعا باعث شهرت سخاوت حاتم و شجاعت عمرو شده ) از راه خبرهاى واحد بما رسيده است .\r\nو نيز از جمله چيزى كه دلالت بر امامت پسر امام حسن عسكرى عليه السّلام دارد گذشته از آنچه گفتيم اين است كه مسلمانان اتفاق دارند كه شخصى در امت اسلام بنام « مهدى » ظهور مىكند و دنيا را پر از عدل و داد خواهد كرد چنان كه از ظلم و ستم پر باشد .\r\nچون ما اثبات كرديم كه اين مهدى از اولاد حسين عليه السّلام است و گفتهء كسى را كه ميگويد : شخصى كه از اولاد حسين بنام مهدى است ، غير از پسر امام حسن عسكرى است ، باطل نموديم ، مسلم خواهد بود كه مقصود از « مهدى » همان امام زمان عليه السّلام است .\r\nمؤلف . در اينجا شيخ بزرگوار روايات شيعه و سنى را در باره مهدى موعود ( ع ) كه ما سابقا از وى نقل كرديم ، بيان كرده سپس ميگويد :\r\n« آنچه دلالت مىكند كه مهدى از اولاد امام حسين عليه السّلام است ، اخبارى است كه در بارهء انحصار ائمه در دوازده تن و تفصيل احوال آن بزرگواران نقل كرديم .\r\nبعلاوه كسى كه عدد دوازده را در تعيين ائمه معتبر ميداند مىگويد : مهدى از فرزندان امام حسين است عليه السّلام » .\r\nآنگاه شيخ اخبارى را كه ما در اين خصوص پيشتر ، از وى نقل كرديم در اينجا ذكر نموده و ميگويد :\r\n\r\n","description":"","footnote":"","page_name":" 468 ","page_number":476},
  {"content":"\r\n\r\nسؤال اگر بگويند : عده‌اى گفته‌اند : مهدى از اولاد شخص امير المؤمنين على و همان محمد حنفيّه است و عده‌اى از پيروان عبد اللَّه سبا « 1 » قائلند كه مهدى خود امير - المؤمنين مىباشد و هنوز نمرده است ، جمعى هم معتقدند كه امام جعفر صادق همان مهدى است كه تا كنون زنده مىباشد ، جماعتى ديگر عقيده دارند كه او موسى بن جعفر است و ميگويند : او نيز نمرده و هنوز زنده است ، عدهء ديگر پنداشته‌اند كه مهدى خود امام حسن عسكرى و او هم زنده است . عده‌اى هم معتقدند كه برادر امام حسن عسكرى ( حضرت سيّد محمد ) مهدى است و او نيز زنده و باقى است ، پس با چه دليلى باينان پاسخ ميدهيد و عقيدهء آنها را باطل ميدانيد ؟\r\nجواب ميگوئيم : اين عقائد همه فاسد است . ما پيشتر در رد آن توضيحات لازم را داديم كه اين بزرگواران كه اينان آنها را « مهدى موعود » ميدانند و ميگويند هنوز زنده هستند ، همه رحلت نموده‌اند ، و گفتيم كه امامان دوازده تن ميباشند و اثبات كرديم كه مهدى پسر امام\r\n\r\n\r\n","description":"","footnote":"\r\n( 1 ) اخيرا كتابى بنام « عبد اللَّه بن سبا » تأليف سيد مرتضى عسكرى از علماى كاظمين عراق منتشر شده ، كه مؤلف ضمن بررسى و تحقيقات خود ثابت كرده است كه عبد اللَّه بن سبا ، اصلا وجود خارجى نداشته و پندارى بيش نبوده است ! .\r\nوى ميگويد : داستان عبد اللَّه بن سبا ساختگى است . دشمنان شيعه او را يكنفر يهودى ميدانند كه اسلام آورد ، و بعد در شهرها و كشورها دست به تبليغات بنفع شيعه و شخص امير مؤمنان ، و عليه خلافت عثمان و ساير خلفا زد ! و از اين رو نويسندگان متعصّب اهل سنت در كتب خود ، ابن سبا را موجد مذهب شيعه دانسته‌اند ! و ميگويد : مأخذ داستان عبد اللَّه سبأ و فعاليتهاى او بنفع شيعه ، تاريخ طبرى است . طبرى هم از سيف بن عمر نقل كرده كه بگفته دانشمندان اهل تسنّن وى مردى دروغگو و متهم و جاعل حديث بوده ، و رواياتش را مردود و از درجهء اعتبار ساقط ميدانند ! !\r\n","page_name":" 469 ","page_number":477},
  {"content":"\r\n\r\nحسن عسكرى ( ع ) است عنقريب نيز رواياتى در صحت ولادت و اثبات معجزات آن حضرت كه دليل بر امامت اوست ذكر مىكنيم ( يعنى : در كتاب غيبت ) .\r\nكسى كه عقيده دارد امير المؤمنين عليه السّلام هنوز زنده است بر خلاف قانون عقل رفتار كرده . چه يقين بشهادت حضرت امير و مرگ آن سرور ، از قتل هر كس و مرگ هر آدمى ، آشكارتر و مشهورتر است .\r\nشك در اين مورد منجر به شك در مرگ پيغمبر و تمام اصحاب آن حضرت خواهد گشت . علاوه بر اين وصيّت پيغمبر به آن حضرت كه فرمود : تو كشته ميشوى و محاسنت از خون سرت رنگين خواهد شد ، هم اين عقيده را فاسد ميگرداند . اين مطلب مشهورتر از آن است كه محتاج باشد خبرى براى اثبات آن نقل شود .\r\nو اما وفات محمد بن حنفيه را و بطلان عقيدهء كسانى كه معتقد بامامت وى مىباشند ، پيشتر توضيح داديم و مخصوصا وقتى ما ثابت كرديم كه « مهدى » از نسل امام حسين عليه السّلام است ، اعتقاد بامامت محمد بن حنفيه نيز باطل خواهد بود .\r\nو اما ناووسيه كه در بارهء امامت امام جعفر صادق عليه السّلام توقف نمودند . فساد اعتقاد آنها را نيز بدليل اينكه يقين بمرگ آن حضرت و شهرت آن و صحت امامت فرزندش موسى بن جعفر داريم ، و نظر به آنچه ثابت كرديم كه ائمه دوازده تن ميباشند باطل نموديم . مخصوصا آنچه در خصوص وصيت آن حضرت به كسانى كه وصى خود نموده بود و چگونگى آن كه مسطور گشت ، بيشتر اين منظور را تأييد مينمايد .\r\nو اما واقفيه كه در امامت امام موسى كاظم عليه السّلام توقف نمودند و گفتند : مهدى موعود اوست ، آراء و عقائد آنها را نيز بوسيلهء دليلهائى كه بيان داشتيم و گفتيم كه آن حضرت مرده و وفات او مشهور و امام بعد از وى فرزندش على بن موسى الرضا عليه السّلام است ، فاسد گردانيديم ، و براى اهل انصاف كافى است .\r\nو اما عقيده كسانى كه معتقد بامامت سيّد محمد ( پسر امام على النقى ) بوده‌اند و ميگفتند : او زنده است و نمرده ، با دليلى كه امامت برادرش امام حسن عسكرى عليه السّلام را اثبات مىكند ، مردود خواهد گشت ، بعلاوه سيد محمد در زمان حيات پدرش\r\n\r\n","description":"","footnote":"","page_name":" 470 ","page_number":478},
  {"content":"\r\n\r\nبطور آشكار مانند پدر و جدّش وفات يافت . مخالف آن ، در حقيقت مخالف امور بديهى است .\r\nو اما آنها كه قائلند امام حسن عسكرى ( ع ) نمرده و زنده و باقى است و مهدى اوست عقيدهء آنان نيز باطل مىباشد . چه ما ثابت كرديم كه ما يقين بوفات آن حضرت داريم ، چنان كه يقين بوفات پدران آن سرور داريم و فرقى بين اين دو يقين نيست ، و ردّ منكرين هر دو نيز يكيست . از اين گذشته اين فرقه‌ها فعلا منقرض گشته و عقائدشان پوسيده شده است ، اگر عقيدهء آنها حق بود نميبايد منقرض گردند ! مؤلف : شيخ طوسى در ردّ عقيدهء هر يك از فرقه‌هاى مزبور روايات بسيارى ذكر نموده و ما نيز آن اخبار و روايات ديگرى را در مجلدات پيش از اين در باب‌هاى مناسب نقل كرديم . سپس شيخ ميفرمايد :\r\nو اما كسى كه ميگويد : امام حسن عسكرى ( ع ) بعد از وفات زنده شده و زندگى را از سر ميگيرد و عقيده دارد قائم اوست و اين روايت امام جعفر صادق عليه السّلام را كه فرموده : « به اين جهت مهدى را قائم ميگويند كه بعد از مردن قيام خواهد كرد » دستاويز قرار داده‌اند جواب او همان است كه گفتيم : امام حسن عسكرى وفات يافته و ادعاى آنها باينكه وى بعد از مرگ زنده مىشود محتاج بدليل است ( و دليل هم ندارند ) اگر چنين ادعائى براى آنها جايز باشد فرقهء واقفيه هم مىتوانند بگويند : امام جعفر صادق عليه السّلام بعد از وفات زنده مىشود . بعلاوه اين عقيده مستلزم اينست كه بعد از رحلت امام حسن عسكرى عليه السّلام تا هنگام زنده شدن مجدّد وى ، زمان از وجود امام خالى بماند . در صورتى كه با دليل عقلى اين عقيده را ردّ كرديم . و نيز اخبار گذشته كه ميگفت : اگر زمين يك ساعت از وجود امام خالى بماند ، با اهلش فرو ميرود ، دليل بر فساد اين عقيده است .\r\nهمچنين اينكه امير المؤمنين فرموده است : « خدايا تو زمين را بىحجّت نمىگذارى : يا حجّت آشكار و مشهور ، و يا حجّت خائف و پنهان » هم دليل بر رد عقيدهء آنها و اثبات مدعاى ماست .\r\n\r\n","description":"","footnote":"","page_name":" 471 ","page_number":479},
  {"content":"\r\n\r\nبعلاوه در روايت امام جعفر صادق عليه السّلام كه ميفرمايد : به اين جهت او را قائم گويند كه بعد از مردن قيام خواهد كرد ، بر فرض كه روايت صحيح باشد ، احتمال دارد كنايه از اين باشد كه : بعد از آنكه اغلب او را فراموش كنند و ناپديد گردد و شناخته نشود ، قيام خواهد كرد . چنان كه اين گونه استعمالات در لغت جايز است علاوه بر اين آنچه ما اثبات كرديم كه ائمه دوازده تن ميباشند خود موجب ابطال اين مقال است زيرا كه امام حسن عسكرى عليه السّلام يازدهمى است . از اين هم گذشته پيروان اين عقيده نيز به حمد اللَّه منقرض گشته‌اند در صورتى كه اگر بر حق بودند نميبايد منقرض شوند .\r\nو اما كسى كه عقيده دارد بعد از مرگ امام حسن عسكرى تا زنده شدن مجدد وى ( بعقيدهء او ) زمان فترت بود و از وجود امام خالى ، نيز عقيده‌اش فاسد مىباشد زيرا پيشتر با دليل عقلى و نقلى مدلّل داشتيم كه زمان در هيچ حالى نميتواند از وجود امام خالى بماند . استناد آنها بفترت‌هاى ميان پيغمبران نيز باطل است زيرا فترت عبارت است از خالى بودن زمان از پيغمبر . ما نبوت را در هر حال واجب نميدانيم بعلاوه فترت هيچ گونه دلالتى ندارد كه زمان ميتواند از وجود امام خالى بماند . از اين گذشته الحمد للَّه پيروان اين عقيده نيز فعلا منقرض شده و اين گفته اعتبار خود را از دست داده است .\r\nو اما آنها كه قائل بامامت جعفر كذاب بعد از برادرش امام حسن عسكرى عليه السّلام هستند ، در ردّ آنها چنان كه پيشتر اثبات نموديم هم ميگوئيم : واجب است كه امام ، معصوم و از خطا مصون باشد و هم واجب است كه اعلم امت به احكام دين باشد .\r\nدر حالى كه همهء مسلمين اتفاق دارند ، كه جعفر معصوم نبود بعلاوه اعمال منافى عصمت وى بيش از اين است كه احصاء شود و ما هم كتاب را با نقل آن طولانى نمينمائيم . اگر بعدها لازم شد ممكن است قسمتى را ذكر كنيم ( يعنى در كتاب غيبت ) و نيز همه اتفاق دارند كه وى از علم محروم بوده . بنا بر اين امامت او چطور ثابت ميگردد ؟ بعلاوه معتقدين اين آراء نيز به حمد اللَّه ديگر منقرض گشته‌اند .\r\nو اما كسانى كه ميگويند : امام حسن عسكرى عليه السّلام فرزندى نداشته است ،\r\n\r\n","description":"","footnote":"","page_name":" 472 ","page_number":480},
  {"content":"\r\n\r\nگفتهء آنها نيز بعد از اثبات انحصار امامت در ائمه دوازده‌گانه ، مردود است . كسانى كه ميگويند : مطلب بر ما مشتبه گشته و نميدانيم امام حسن عسكرى فرزندى داشته يا نه و اكتفا بامامت خود آن حضرت نموده‌اند تا فرزندى براى او ثابت گردد ، نيز بعد از اثبات امامت فرزند امام حسن عسكرى عليه السّلام و اينكه ائمه دوازده تن ميباشند مردود خواهد بود . بنا بر اين نميتوان توقف نمود بلكه واجب است يقين بامامت فرزند آن حضرت پيدا كرد . علاوه بر اين چنان كه گفتيم هيچ امامى نمىميرد جز اينكه فرزند جانشين او متولد گردد و او را ببيند و هم گفتيم كه از نظر عقل و شرع زمان نميتواند از وجود امام خالى بماند .\r\nروايتى كه اينان نقل كرده‌اند كه : « چنگ زنيد به امام اول تا زمانى كه امامت امام ديگر ثابت گردد » و به آن استناد جسته‌اند ، خبر واحد است كه در اين گونه موارد كسى به آن استناد نمىجويد و بر فرض صحت آن « سعد بن عبد اللَّه اشعرى » آن را تأويل نموده است .\r\nبه اين تقريب كه : چنگ زنيد به امام اول تا گاهى كه امام بعد ظاهر گردد .\r\nو اين خود دليل بر اثبات وجود جانشين امام حسن عسكرى است ( كه اين جماعت آن حضرت را آخرين امام ميدانند ) زيرا اين معنى مقتضى تمسك به امام اول است و ديگر از احوال امام آخرى اگر بواسطهء تقيه پنهان و غائب باشد ، گفتگوئى نميكند تا زمانى كه خداوند بوى اجازهء ظهور دهد . و او را آشكار گردانيده مشهور عالم نمايد . گذشته از اين پيروان اين عقيده نيز الحمد للَّه منقرض گشته‌اند .\r\nو اما كسانى كه امام حسن عسكرى را امام ميدانند و ميگويند : دوران امامت مانند دوران نبوت بسر آمده ، چنان كه گفتيم عقيده اينان نيز بدليل اينكه از نظر عقل و شرع زمان نمىتواند از وجود امام خالى بماند ، و از اينكه گفتيم امامان دوازده تن ميباشند ، باطل است . عنقريب ولادت امام بعد از آن حضرت : قائم آل محمد را شرح خواهيم داد ( يعنى در كتاب غيبت ) بنا بر اين عقيده آنها از هر لحاظ از درجهء اعتبار ساقط است . بعلاوه اين جماعت نيز فعلا منقرض شده‌اند و ما سابقا فساد\r\n\r\n","description":"","footnote":"","page_name":" 473 ","page_number":481},
  {"content":"\r\n\r\nعقيدهء كسانى كه جعفر كذاب را امام ميدانند نيز بيان كرديم .\r\nو اما فرقهء فطحيه كه اعتقاد بامامت عبد اللَّه پسر امام جعفر صادق عليه السّلام داشتند چون عبد اللَّه وفات يافت و پسرى نداشت كه جانشين وى باشد و رجوع به اعتقاد بامامت حضرت موسى بن جعفر نمودند ، عقيدهء اينان را نيز با چند دليل رد كرديم . بعلاوه در اين خصوص ميان علماى شيعه اختلافى نيست كه بعد از امام حسين و امام حسن منصب امامت در دو برادر جمع نميشود ، و در اين مورد اخبار بسيارى ذكر كرديم .\r\nاز اين گذشته عبد اللَّه معصوم نبوده ، در صورتى كه پيشتر توضيح داديم كه يكى از شرائط امامت عصمت است . ولى افعالى از او سر زد كه منافى با مقام عصمت بود .\r\nروايت شده كه چون جعفر « كذّاب » متولد شد ، مردم بمبارك باد امام على النقى پدرش آمدند ولى اثر شادمانى در چهرهء حضرت نديدند . چون جهت پرسيدند فرمود : كار او ساده نيست ! عنقريب مردم بسيارى را گمراه مىكند ! روايات بسيارى در بارهء كارها و گفته‌هاى زشت جعفر كذّاب در دست است كه ما كتاب خود را پاك‌تر از اين مىدانيم كه آن را نقل كنيم .\r\nو اما آن عده كه معتقدند امام زمان را پسرى است و امامان سيزده تن مىباشند عقيده‌شان به همان دليل كه ثابت نموديم ائمه دوازده تن مىباشند ، مردود است .\r\nاين عقيده را بايد بدور انداخت . بخصوص كه اين آراء و عقائد الحمد للَّه همه منقرض گشته‌اند و امروز كسى پيدا نميشود كه اين سخنان را بر زبان براند يا به يكى از آنها معتقد باشد ، و همين انقراض آنها خود دليل بر بطلان عقائد آنان است . پايان گفتار شيخ قدس الله روحه در كتاب « غيبت » « 1 » .\r\n\r\n\r\n","description":"","footnote":"\r\n( 1 ) گفتار شيخ بزرگوار در اينجا خاتمه ميابد . چند قسمت مختصر آن را كه جنبه علمى بيشترى داشت ، در آنجا كه سه نقطه ( . . . ) نهاده‌ايم ، براى سهولت امر ، حذف كرديم ، سخنان شيخ در كتاب « غيبت » و « تلخيص الشّافى » در زمينهء اثبات وجود امام زمان حجة بن الحسن العسكرى ، و غيبت و طول عمر آن حضرت ، و پاسخ اشكالات مخالفين شيعه از تمام فرقه‌هائى كه آن روز وجود داشته‌اند يا منقرض شده بودند ، مانند ، كيسانيه ، فطحيه ، ناووسيه ، و متعصبين اهل تسنن ، بعد از هزار سال ، هنوز اهميت خود را حفظ كرده و مورد استفادهء طالبين است .\r\nبا اينكه سبك استدلال شيخ يادگار ده قرن پيش است ، و روى سخن با مردمى ديگر ، غير از مردم عصر ما و مسلكهاى كنونى ، و دشمنان فعلى امام زمان و گمراهان قرن بيستم ، يا دين‌سازان ، و ايادى بيگانه و عمال استعمار مىباشد ، و با اينكه مطابق گفتهء شيخ در صفحه 462 همين كتاب موقع نوشتن كتاب غيبت ( سال 447 ) 193 سال از سن امام زمان ( ع ) ميگذشته ، مع الوصف مىبينيد ، تمام اشكالات امروز و طرز فكر مخالفين شيعه با منحرفين آن روز چندان فرقى ندارد ، بلكه يكى است و مكرراتى بيش نيست . احاطه شيخ بمبانى كلامى و عقائد و مذاهب و ملل و نحل ، و قدرت نويسندگى وى به خوبى از اين سخنان هويداست . شما خوانندگان با خواندن مطالب شيخ در اين باب تصديق خواهيد كرد كه اشكالات افراد متعصبى مانند : ابن حجر مكى ، و يا فرومايگانى همچون سران حزب بهائى و احمد كسروى متاع جديدى ببازار نياورده‌اند . اشكالات آنها حربه‌هاى زنگ زده‌اى است كه قرنها پيش از آنها ، متعصبين و فرومايگان ديگر يا گمراهان بيابان اجتماع كه در هر زمانى وجود دارند اين اشكالات و اعتراضات را در بارهء مهدى موعود جهان و قائم آل محمد بعلماى شيعه نموده و از همان زمانها نيز پنبه آنها زده شده و پاسخهاى - قانع‌كننده دريافته‌اند .\r\n","page_name":" 474 ","page_number":482},
  {"content":"\r\n\r\nتوضيح علامهء مجلسى مؤلف : بعضى از تحقيقاتى كه شيخ الطائفه در كتاب غيبت در اين باره نموده محتاج به تفصيل و توضيح است ، ولى كتاب ما جاى آن را ندارد . ما از اين جهت سخنان شيخ ( ره ) را نقل كرديم كه داراى ابحاثى مشتمل بر اصول عقائد بود .\r\nاين بحثها از نظر عقلى بايد در كتب كلامى تحقيق شود . آنچه با كتاب ما مناسبت دارد كه ذكر اخبار وجود اقدس امام زمان عليه السّلام باشد ، به قدر كافى نقل كرده‌ايم .\r\nبطورى كه جاى ترديدى براى اهل انصاف و عناد باقى نمىماند . . .\r\nبه نظر ما خوبست كه پاسخ مخالفين را بدين گونه بدهيم كه : لطف در صورتى\r\n\r\n","description":"","footnote":"","page_name":" 475 ","page_number":483},
  {"content":"\r\n\r\nشرط تكليف است كه مشتمل بر مفسده‌اى نباشد . چه ميدانيم كه خداوند متعال اگر علامت مشيّت خود را در مقام ارتكاب گناه بر گناهكاران آشكار سازد . مثلا صورت آنها سياه گردد ، و اين كار براى نزديك شدن آنها بطاعت و دورى از معصيت بهتر باشد ، چون سياه گردانيدن روى گناهكاران مشتمل بر بسيارى از مفاسد است ، خداوند هم اين كار را نميكند .\r\nدر بارهء امام زمان عليه السّلام هم ميگوئيم : ممكن است آشكار بودن حضرت براى عقيده‌مندان مشتمل بر مفسده عظيم باشد ، بطورى كه موجب استيصال و احتياج آنها شود . و ناگفته معلوم است كه ظاهر بودن امام با اين حالت براى معتقدين بحضرتش لطف نيست . اگر گفتار شيخ بزرگوار را كه فرمود : « تكليف با فقدان لطف مانند تكليف بدون وسيله و اسباب است » از وى بپذيريم ، در صورتى مناسبت خواهد داشت كه لطف باشد و مفاسدى كه مانع از لطف بودن آنست از ميان برداشته شود .\r\nجملهء كلام اينكه بعد از ثبوت حسن و قبح عقلى ، و حكم عقل بوجوب لطف بر خداوند احديت ، و اينكه وجود امام باتفاق تمام عقلاء لطف است . و مصلحت در وجود رئيس جامعه كه مردم را بصلاح ميخواند و از فساد باز ميدارد و اينكه وجود امام مفيد به حال بندگان و موجب نزديكى آنها به اطاعت پروردگار است .\r\nو اينكه امام بايد معصوم باشد و عصمت هم جز از جانب خداوند دانسته نميشود و اينكه اجماع داريم كه غير از صاحب الزمان معصومى نيست ، وجود شخص امام ثابت خواهد شد .\r\nاما غيبت آن حضرت از نظر مخالفين ظاهرا مربوط به تقصير خود آنهاست و از نظر دوستان و عقيده‌مندانش ، ممكن است بعضى مقصر و بعضى با اينكه مقصر نيستند از قسمتى از فوائد كه مترتب بر ظهور آن حضرت است محروم باشند . چه ممكن است مفسده‌اى از جانب مخالفين براى آنان پديد آيد ، يا به علت صلاح خود آنها در غيبت امام كه در حال پنهان بودن آن حضرت و پديد آمدن شبهه‌اى و مشقت سخت بوى ايمان آورند ، ممنوع باشند تا ثواب بيشترى برند .\r\n\r\n","description":"","footnote":"","page_name":" 476 ","page_number":484},
  {"content":"\r\n\r\nاز اين گذشته فوائد دسترسى به امام منحصر بظهور آن حضرت نيست ، كه حتما بايد او را بشناسند ، چه ممكن است الطاف بسيارى از ناحيهء مقدسه جنابش بشيعيان برسد و آنها هم او را نشناسند ، چنان كه خواهيم گفت : بودن آن حضرت در حال غيبت مانند آفتاب پنهان گشته در ميان ابرهاست .\r\nبعلاوه غيبتهاى پيغمبران دليل روشنى است كه در اين گونه غيبتها مصلحتى نهفته است . و گر نه خداوند نميگذاشت هيچ يك از آنان از نظر خلق غائب شوند .\r\nايرادهائى كه ممكن است بر آنچه نقل كرديم وارد سازند و پاسخهاى آنها را بكتب استدلالى كه در اين زمينه نوشته شده است محول ميكنيم\r\n،\r\n\r\n","description":"","footnote":"","page_name":" 477 ","page_number":485},
  {"content":"\r\n\r\n\r\nباب هيجدهم آنچه از سنن پيغمبران در وجود مبارك امام زمان است و تطبيق غيبتهاى آنها با غيبت آن حضرت\r\nشيخ صدوق در كتاب كمال الدين بسند خود از زيد شحام روايت نمودم كه حضرت امام جعفر صادق فرمود : صالح پيغمبر مدتى از نظر قومش غائب شد .\r\nوى در روز غيبت مردى كامل و داراى شكمى هموار و اندامى زيبا و محاسنى انبوه و گونه‌هاى كم گوشت ، ميانه بالا و متوسط القامه بود ولى چون بسوى قوم باز گشت تغيير كرده بود و او را نشناختند در موقع بازگشت وى قوم سه دسته گشتند :\r\nيك دسته منكر وى شدند ، و دسته‌اى به شك افتادند ، و دسته ديگر يقين داشتند كه او همان صالح پيغمبر است .\r\nصالح چون بجانب قوم بازگشت نخست بدسته‌اى كه در بارهء وى شك داشتند برخورد نمود و فرمود : من صالح هستم . ولى قوم او را تكذيب نمودند و بوى دشنام دادند و آزار رسانيدند ، و گفتند : ما از تو به خدا پناه ميبريم ، صالح پيغمبر شكل تو نبود ! .\r\nسپس بنزد دستهء منكرين آمد . آنها نيز سخن او را نشنيدند و سخت از وى دورى گزيدند ! آنگاه از پهلوى دستهء سوم كه اهل يقين بودند گذشت و به آنها گفت : من صالح هستم . آنها گفتند : اگر راست ميگوئى خبرى بما ده كه بدان وسيله در باره‌ات شك نكنيم و بدانيم تو صالح هستى ، چه ما ترديد نداريم كه خالق متعال قادر است انسان را در هر صورتى كه ميخواهد تغيير دهد ! گفت : من همان صالح هستم كه ناقه را براى شما آوردم .\r\nگفتند : راست گفتى منظور ما نيز پرسش از همين مطلب بود ، ولى بگو\r\n\r\n","description":"","footnote":"","page_name":" 478 ","page_number":486},
  {"content":"\r\n\r\nبدانيم ناقه چه علائمى داشت ؟ صالح فرمود : علامت ناقه اين بود كه يك روز براى خوردن آب بآبشخور ميرفت و روز ديگر آن را براى شتران ديگر ميگذاشت .\r\nگفتند : راست گفتى ما به خدا و آنچه تو از نزد او آوردى ايمان آورديم . در اينجا خداوند فرمود : صالح پيغمبر فرستاده‌اى از جانب خداى خود است . اهل يقين هم گفتند : ما هم به آنچه صالح بخاطر آن فرستاده شده ، ايمان آورديم ولى دستهء متكبرين كه اهل شك بودند و دستهء منكرين به آنها گفتند : ما به آن كس كه شما بوى ايمان آورديد كافر گشتيم .\r\nزيد شحّام : راوى خبر ميگويد : از حضرت صادق عليه السّلام پرسيدم : آيا آن روز در ميان قوم صالح عالمى بود ؟ فرمود : خدا عادل‌تر از اينست كه زمين را بدون وجود عالمى كه مردم را راهنمائى كند ، رها نمايد . قوم بعد از بيرون رفتن صالح ، هفت روز در حال فترت بسر بردند و در آن مدت پيشوائى نميشناختند ، جز همان اندازه احكام دين خدا را كه در دست داشتند . چون صالح بسوى آنها بازگشت به دو روى گرد آمدند .\r\nاين را بدانيد كه مثل على عليه السّلام و قائم آل محمد ، مانند صالح پيغمبر است ! نيز در كمال الدين است كه عبد اللَّه بن سنان گفت : از حضرت صادق عليه السّلام شنيدم ميفرمود : در قائم علامتى از موسى بن عمران وجود دارد . عرضكردم : آن علامت چيست ؟\r\nفرمود : پنهان بودن ولادت و غيبت او از قومش . پرسيدم : موسى چند مدت از كسان و قوم خود غائب گرديد ؟ فرمود : بيست و هشت سال ! نيز در كمال الدين است كه ابو بصير گفت : شنيدم حضرت امام محمد باقر عليه السّلام ميفرمود : در صاحب اين امر چهار سنت از پيغمبران است : يك سنت از موسى بن عمران و يك سنت از عيسى و يك سنت از يوسف و يك سنت از محمد صلوات اللَّه عليهم سنتى كه از موسى دارد ترس و انتظار است « 1 » سنت يوسف زندان و سنت عيسى اينست كه خواهند گفت\r\n\r\n\r\n","description":"","footnote":"\r\n( 1 ) اشاره به آيه شريفهء  فَخَرَجَ مِنْها خائِفاً يَتَرَقَّبُ  است ، كه موسى با ترس از ميان قوم بيرون رفت و سالها انتظار ميكشيد ، تا خدا اراده كند و او را براى نجات بنى اسرائيل از چنگال فرعونيان ، بازگرداند » .\r\n","page_name":" 479 ","page_number":487},
  {"content":"\r\n\r\nاو مرده است با اين كه نمرده است و اما سنتى كه از محمد ( ص ) دارد ، شمشير است در غيبت شيخ از محمد حميرى از پدرش مانند آن را روايت كرده . و نيز در كتاب « امامت » و « تبصره » تأليف على بن بابويه از عبد اللَّه بن جعفر حميرى مانند آن نقل شده .\r\nو نيز در كمال الدين از سعيد بن جبير روايت مىكند كه گفت شنيدم حضرت امام زين العابدين عليه السّلام ميفرمود : در قائم ما چند سنت از سنن پيغمبران است ، يك سنت از آدم و يك سنت از نوح و يك سنت از ابراهيم و يك سنت از موسى ، و يك سنت از عيسى و يك سنت از ايوب و يك سنت از محمد صلّى اللَّه عليه و آله اما سنتى كه از آدم و نوح دارد : طول عمر است ، از ابراهيم پنهان بودن ولادتش و دورى گزيدن وى از مردم است از موسى ترس و غيبت از مردم . از عيسى اختلافى كه مردم در بارهء او دارند . و از ايوب فرج بعد از شدت . از محمد صلّى اللَّه عليه و آله قيام با شمشير است ! .\r\nنيز در آن كتاب از سعيد بن جبير نقل شده كه آن حضرت فرمود : در قائم علامتى از نوح است و آن طول عمر اوست . هم در كتاب مزبور از حمزة بن حمران مانند آن را روايت كرده است .\r\nهمچنين در كمال الدين از محمد بن مسلم روايت نموده كه گفت : خدمت امام محمد باقر عليه السّلام رسيدم تا در بارهء قائم آل محمد صلّى اللَّه عليه و آله از آن حضرت پرسشى كنم . پيش از آنكه من سؤال بنمايم فرمود : اى محمد بن مسلم ! در قائم آل محمد صلّى اللَّه عليه و آله پنج شباهت از پيغمبران است : شباهت يونس بن متى و يوسف بن يعقوب و موسى و عيسى و محمد صلوات اللَّه عليهم .\r\nشباهتى كه به يونس دارد ، غيبت اوست كه بعد از پيرى به صورت جوانى بسوى قومش بازگشت .\r\nشباهت او به يوسف : غيبت و پنهانى او از خواص خود و عموم مردم و برادرانش و اشكالى بود كه كار وى براى پدرش يعقوب پديد آورده بود با اينكه مسافت بين او و پدر و كسان و علاقمندانش نزديك بود ! شباهتى كه از موسى دارد ، ترس ممتد وى از مردم و غيبت طولانى و\r\n\r\n","description":"","footnote":"","page_name":" 480 ","page_number":488},
  {"content":"\r\n\r\nمخفى بودن ماجراى ولايتش ، و پنهان گشتن پيروان او بواسطهء آزار و خوارى كه بعد از وى به آنها رسيد « 1 » تا گاهى كه خداوند عز و جل فرمان ظهور او را صادر كرد و بر دشمنانش پيروز و مؤيد داشت .\r\nشباهت وى بعيسى : اختلافى است كه مردم در بارهء او دارند . زيرا جماعتى گفتند : او متولد نشده . و عده‌اى گفتند : او مرده است ، و گروهى گفتند او را كشتند و بدار زدند . « 2 »\r\nو اما شباهتى كه به جدش محمد مصطفى صلّى اللَّه عليه و آله دارد : قيام بشمشير و كشتن دشمنان خدا و رسول و جباران و گردنكشان و پيروزى وى بوسيلهء شمشير و رعبى است كه در دلها پديد مىآورد ، از جمله علامات قيام او : خروج سفيانى از جانب شام و شخص يمنى از يمن و صدائى آسمانى در ماه مبارك رمضان ، و نداكننده‌اى است كه او را بنام و نام پدرش ، صدا مىزند .\r\nو نيز در كمال الدين از ابو بصير نقل كرده كه گفت : از حضرت امام محمد باقر عليه السّلام شنيدم ميفرمود : در صاحب الامر سنتى از موسى ( عليه السّلام ) و سنتى از عيسى و سنتى از يوسف و سنتى از محمد صلّى اللَّه عليه و آله است . سنتى كه از موسى عليه السّلام دارد اينست كه پيوسته هراسان و منتظر است . سنتى كه از عيسى دارد اينست كه آنچه در باره عيسى گفته شد در باره او نيز گفته مىشود . سنتى كه از يوسف دارد زندان و حفظ خود\r\n\r\n\r\n","description":"","footnote":"\r\n( 1 ) ميدانيم كه شيعيان و معتقدين بوجود اقدس امام زمان تا قبل از ظهور صفويه ، در تقيه ميزيستند ، و تحت فشار حكومتهاى سنى و خلفاى جور قرار داشتند . مخصوصا بموازات ولادت و غيبت امام زمان در سال‌هاى 255 - 260 هجرى ، كه مصادف با رحلت امام حسن عسكرى بود اين محدوديت و سختگيرىها بيشتر احساس شد . و احتياط و خود نگاهدارى آنها ، افزايش يافته بود\r\n( 2 ) قرآن مجيد اين سه عقيده را رد كرده است در سورهء مريم از آيهء 16 تا آيهء 37 داستان ولادت عيسى به تفصيل ذكر شده است و در سورهء نساء آيه 156 ميفرمايد :  وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ  تا   وَ ما قَتَلُوهُ يَقِيناً بَلْ رَفَعَهُ اللَّهُ إِلَيْهِ   يعنى او را نكشتند و دار نزدند . بلكه مطلب بر آنها مشتبه گشت ، و يقين است كه او را نكشتند ، بلكه خدا او را بسوى خود بالا برد .\r\n","page_name":" 481 ","page_number":489},
  {"content":"\r\n\r\nاز مردم است ،\r\nو امّا من محمّد فالقيام بسيرته و تبيين آثاره ثمّ يضع سيفه على عاتقه ثمانية اشهر و لا يزال يقتل اعداء اللَّه حتّى يرضى اللَّه\r\n. سنتى كه از محمد ( ص ) دارد ، قيام بسيرت وى و بيان آثار اوست . آنگاه شمشيرش را برداشته و تا هشت ماه چندان از دشمنان خدا را بقتل مىرساند كه خدا خشنود گردد . عرضكردم : از كجا ميداند كه خدا خشنود شده است ؟ فرمود : رحمتى در دل وى پديد مىآورد كه بر آنها ترحم كند « 1 » .\r\n\r\n\r\n","description":"","footnote":"\r\n( 1 ) بطورى كه در اين باب از نظر خوانندگان ميگذرد ، چند روايت به اين مضمون از حضرت امام محمد باقر و امام جعفر صادق عليهما السّلام رسيده ، كه در آن شباهت امام زمان ( ع ) را به چند تن از پيغمبران توضيح داده‌اند .\r\nميرزا حسين على مازندرانى كه خود را ( بهاء اللَّه ) ناميده و به همين جهت نيز پيروانش معروف به ( بهائى ) شده‌اند ، در كتاب « ايقان » صفحه 211 تنها اين روايت را كه تا حدى مجمل است ، آن هم با تغييراتى آورده ! و از آن سوء استفاده نموده است .\r\nاينك عين گفته او و روايت مزبور را همان گونه كه نقل كرده است مىآوريم . ميرزا بهاء مينويسد :\r\n« في البحار انّ في قائمنا اربع علامات من اربعة نبىّ موسى و عيسى و يوسف و محمّد . اما العلامة من موسى الخوف و الانتظار و امّا العلامة من عيسى ما قالوا في حقّه و العلامة من يوسف السّجن و التّقية ، و العلامة من محمد فيظهر بآثار مثل قرآن\r\n! با اين حديث به اين محكمى كه جميع امورات ( ! ) را مطابق آنچه واقع شده ذكر فرموده‌اند مع ذلك احدى متنبه نشده و گمان ندارم كه بعد هم متنبه شوند » ! ! اولا - لفظ امورات ، غلط است . جمع امر ، امور است و الف و تا زيادى است ! ثانيا - در اين گونه روايات بجاى « في قائمنا » في القائم منا ، يا ( في القائم من آل محمد ) يا ( في صاحب الامر ) ( يا في صاحب هذا الامر ) آمده است ! ثالثا - بجاى علامة و علامات كه ميرزا بهاء نقل كرده ، شباهت ، و سنن و سنت ، آمده است بدين گونه سنن من اربع انبياء يا شبها من خمسة من الرسل .\r\nرابعا - جمله آخر حديث را به كلى تغيير داده ، و جمله ( يظهر بآثار مثل قرآن ) بجاى آن گذارده است ! در صورتى كه چنين چيزى اصلا در بحار نيست ! و در تمام اين روايات علامت و شباهت قائم را بجدش پيغمبر ، قيام بشمشير و پيروى از دين اسلام و طريقه آن حضرت دانسته است .\r\nمخصوصا ما در ترجمهء اين روايات ، شباهت صاحب الامر را ، بجدّش رسول اكرم روشن نوشتيم و چند جا عبارت عربى آن را آورديم ، تا خوانندگان از ميرزا بهاء كه هم جانشين امام زمان است ، و هم پيغمبر و هم خداست ! بپرسند در كجاى بحار مجلسى يا هيچ كتاب ديگرى است كه ( يظهر بآثار مثل قرآن ) يعنى قائم آثارى مثل قرآن مىآورد ؟ تا آن را تطبيق به مهملات و كلمات بىمعنى و خنده - آور باب كنند ، كلماتى كه شمه‌اى از آن در مقدمه كتاب از لحاظ خوانندگان گذشت ! ! دروغ از اين بزرگ‌تر ، و دزدى از اين رسواتر ، سراغ داريد ؟ ! در باب 32 - سيرت آن حضرت . نيز ابو بصير روايتى به همين مضمون از حضرت باقر عليه السّلام نقل مىكند و در آخر ميگويد :\r\nقلت و ما شبه محمّد ( ص ) قال : اذا قام سار بسيرة رسول اللَّه ( ص ) الا انّه يبيّن آثار محمّد و يضع السّيف ثمانية اشهر . . . »\r\nيعنى : پرسيدم شباهت قائم به پيغمبر چيست ؟ فرمود : وقتى قيام كند ( مردم را ) بروش رسول خدا راه ميبرد . آگاه باش كه : كه قائم آثار ( دين ) محمد را آشكار ميگرداند ، و شمشير برداشته تا هشت ماه دشمنان خدا را بقتل مىرساند .\r\nبعلاوه با اينكه شباهت نوح و ايوب و موسى و ابراهيم ، هم در روايات بوده است ، چرا فقط شباهت بيوسف را ذكر كرده است ؟ بديهى است كه منظور از زندان دورى از پدر و برادران و مردم است كه همان غيبت باشد ، چنان كه در اول باب يازدهم حضرت صادق ( ع ) و در همين صفحه امام محمد باقر ميفرمايد : شباهت قائم به يوسف حيرانى و غيبت وى مىباشد ! خواننده محترم يك بار ديگر روايت ميرزا بهاء را با آنچه در اين باب نقل شده ، و توضيحاتى كه ما در اين پاورقى داده‌ايم ، با دقت و كمال انصاف و بىطرفى مقايسه كند : تا سپه روى شود هر كه در او غش باشد !\r\n","page_name":" 482 ","page_number":490},
  {"content":"\r\n\r\nنيز در كمال الدين از ضريس كناسى روايت نموده كه گفت : شنيدم آن حضرت ميفرمود : صاحب الامر سنتى از يوسف دارد ، وى فرزند كنيزى سياه است .\r\nخداوند كار او را در يك شب اصلاح گرداند . در غيبت نعمانى نيز مانند اين روايت را آورده است .\r\n\r\n","description":"","footnote":"","page_name":" 483 ","page_number":491},
  {"content":"\r\n\r\nمؤلف : « فرزند كنيزى سياه » ظاهرا با روايات بسيارى كه راجع بمادر آن حضرت رسيده مخالف است . ممكن است ، از كنيز سياه مادر يا مربيهء مادر حضرت منظور باشد « 1 » .\r\n\r\nحديث سدير صيرفى\r\nنيز در كمال الدين است كه سدير صيرفى گفت : من و مفضّل بن عمر و ابو بصير و ابان بن تغلب بحضور امام جعفر صادق عليه السّلام شرفياب شديم . ديديم حضرت روى زمين نشسته و عبائى بىيقه پوشيده ، كه آستينهايش كوتاه بود ، و در آن حال مانند پدر فرزند مردهء جگر سوخته گريه ميكرد و آثار حزن از رخسار مباركش پيدا بود بطورى كه رنگش تغيير كرده بود و در حالى كه كاسهء چشمش پر از اشك بود ، ميفرمود :\r\nاى آقاى من ! غيبت تو خواب را از من ربوده و لباس صبر بر تنم تنگ نموده و آرامش جانم را سلب كرده ! .\r\nاى آقاى من ! غيبت تو مصائب مرا باندوه ابدى كه يكى بعد از ديگرى از ما را ميربايد ، و جمع ما را بهم مىزند ، كشانده است . من با شك چشم و ناله‌هاى سينه‌ام كه از مصائب و بلاهاى گذشته دارم نمىنگرم ، جز اينكه در نظرم بزرگتر و بدتر از آنها مجسم ميگردد .\r\nسدير ميگويد : از اين امر عظيم و ناله‌هاى جانگداز هوش از سر ما پريد و دل ما از جا كنده شد و پنداشتيم كه مصيبت بزرگى براى حضرت روى داده است . من عرض كردم : اى فرزند بهترين مردم روى زمين ! خدا ديدگان شما را نگرياند . براى چه اين طور سيلاب اشك از ديدگانت فرو ميريزد ؟ و چه چيز باعث اين مصيبت گشته است ؟ .\r\nحضرت آه سختى كشيد كه از اثر آن شكم مباركش برآمده و بشدت حالش\r\n\r\n\r\n","description":"","footnote":"\r\n( 1 ) رجوع كنيد بمقدمه كتاب در بحث ما راجع بمادر امام زمان عليه السّلام .\r\n","page_name":" 484 ","page_number":492},
  {"content":"\r\n\r\nتغيير كرد آنگاه فرمود : امروز صبح در كتاب جفر « 1 » مينگريستم . اين كتاب مشتمل است بر علم مرگها و بلاها و مصائب ، و علم گذشته و آينده تا روز قيامت كه خداوند متعال بمحمد و امامان بعد از او ارزانى داشته است . در آن كتاب ديدم كه نوشته قائم ما متولد ميگردد و غيبت مينمايد . غيبت او طولانى مىشود و عمرش به طول ميانجامد . در آن زمان اهل ايمان امتحان ميشوند و بواسطهء طول غيبتش شك و ترديد در دل آنها پديد مىآيد و بيشتر آنها از دين خود برميگردند و رشتهء اسلام را از گردن خود بيرون مىآورند ، با اينكه خداوند ميفرمايد :  وَ كُلَّ إِنسانٍ أَلْزَمْناهُ طائِرَهُ فِي عُنُقِهِ  « 2 »\r\n\r\n\r\n","description":"","footnote":"\r\n( 1 ) محدّث قمى ( ره ) در « سفينة البحار » مينويسد :\r\nشيخ بهائى در شرح اربعين فرموده : اخبار بسيارى رسيده كه پيغمبر اكرم ( ص ) دو كتاب باملاء امير المؤمنين عليه السّلام بنام « جفر » و « جامعه » باقى گذارده كه آنچه تا روز قيامت پديد مىآيد در آنست .\r\nشيخ كلينى در كافى روايات بسيارى از حضرت امام جعفر صادق عليه السّلام نقل كرده كه آن دو كتاب نزد حضرت امام زمان ( ع ) است . آن دو كتاب پيوسته در نزد ائمه بوده و هر امامى آن را از امام پيش از خود به ارث ميبرده . محقق مشهور ميرسيد شريف جرجانى ( گرگانى ) در كتاب « شرح مواقف » در مبحث « تعلق علم واحد به دو معلوم » گفته كه : جفر و جامعه دو كتابى از على كرّم اللَّه وجهه بوده . حضرت در آن كتابها حوادثى را كه تا انقراض جهان پديد مىآيد آورده است . آن دو كتاب نزد امامان اولاد او بوده ، آن را ميشناختند و بر وفق آن حكم ميكرده‌اند . در عهدنامه‌اى كه حضرت رضا عليه السّلام براى مأمون نوشته از بودن اين كتاب در نزد اهل بيت نيز سخن بميان آورده است » .\r\nبايد دانست كه برخى از علماى متعصب اهل تسنن ، موضوع كتاب جفر را دستاويز قرار داده و چنين پنداشته‌اند ، كه شيعه قرآن را ناقص ميداند ، و ائمه بعضى از احكام دين را از آن ميگرفته‌اند ، در صورتى كه قرآن به نظر شيعه هيچ نقصى ندارد ، و كامل و مكمل است ، و كتاب جفر و جامعه مشتمل بر يك سلسله دستورات خاص ، و اسرار مخصوص باهل بيت ( ع ) بوده ، كه هر امامى بر وفق آن عمل ميكرده است .\r\n( 2 ) سورهء اسراء آيهء 14 .\r\n","page_name":" 485 ","page_number":493},
  {"content":"\r\n\r\nيعنى : رشته عمل هر كس را به گردن خودش انداخته‌ايم .\r\nاز مطالعه اينها رقت گرفتم و اندوه بر دلم مستولى گرديد . عرضكرديم : يا ابن رسول اللَّه ! ما را نيز در اطلاع قسمتى از آنچه در اين باره ميدانيد سهيم نموده سرافراز فرمائيد ! .\r\nفرمود : خداوند متعال سه چيز را كه در مورد پيغمبران عملى ساخت ، در خصوص قائم ما نيز عملى ميسازد : ولادت او را مانند ولادت موسى و غيبتش را چون غيبت عيسى و طول عمرش را بسان طول عمر نوح مقدر فرموده ، و سپس طول عمر بندهء صالح خدا ، خضر پيغمبر را دليل طول عمر آن حضرت قرار داده است .\r\nعرضكرديم : يا ابن رسول اللَّه ! علل اين معانى را كه فرمودى براى ما شرح بده فرمود :\r\n\r\nولادت حضرت موسى\r\nولادت موسى عليه السّلام بدين گونه بود كه چون فرعون دانست زوال ملكش بدست او انجام ميپذيرد ، كاهنان را احضار كرد و آنها بوى گفتند اين مرد از تيرهء بنى - اسرائيل خواهد بود ، او هم بمأمورين خود دستور داد كه شكم زنان آبستن را شكافته و اطفال آنها را سر ببرند . براى نيل به اين منظور بيش از بيست هزار طفل را بقتل رساندند ، و مع الوصف خداوند موسى را حفظ كرد و آنها بوى دسترسى نيافتند .\r\nبنى اميه و بنى عباس هم چون دانستند كه دولت و امراء و ستمگرانشان بدست قائم ما نابود مىشود ، دشمنى ما را بدل گرفتند و با شمشير كشيده بكشتن و قطع نسل خاندان پيغمبر پرداختند ، با اين اميد كه « قائم آل محمد » را بقتل رسانند ، ولى خداوند نگذاشت كه يكنفر از ستمگران بوى دست يابد و بدين گونه نور خود را كامل كرد ، هر چند مشركين ناخوش بدارند .\r\n\r\nغيبت حضرت عيسى\r\nغيبت عيسى ( ع ) نيز بدين گونه بود : يهود و نصارى اتفاق دارند كه وى كشته\r\n\r\n","description":"","footnote":"","page_name":" 486 ","page_number":494},
  {"content":"\r\n\r\nشده ، ولى خداوند آن‌ها را تكذيب فرمود : قال اللَّه تعالى :  وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ  « 1 » ( يعنى او را نكشتند و دار نزدند بلكه مطلب بر آنان مشتبه گشت ) غيبت قائم ما نيز چنين است . زيرا امّت اسلام بواسطهء طولانى شدن غيبتش وجود او را انكار ميكنند . بعضى خواهند گفت . هنوز متولد نشده ، و گروهى ميگويند :\r\nمتولد شده و وفات كرده . و طايفه‌اى ميگويند : امام يازدهم عقيم بوده ، و جماعتى ائمه را سيزده تن و بيشتر خواهند دانست . و عده‌اى هم ميگويند . روح قائم در بدن ديگرى سخن ميگويد !\r\n\r\nطول عمر حضرت نوح\r\nطول عمر نوح ( ع ) همچنين بود كه چون از خداوند خواست تا بر قومش عذاب فرو فرستد ، جبرئيل هفت دانه هسته نزد وى آورد و گفت : اى پيغمبر خدا پروردگار ميفرمايد : اينها مخلوق و بندگان من هستند آنها را با صاعقه هلاك نميگردانم مگر بعد از تأكيد دعوت و الزام حجت بر آنها . پس دوباره قوم را به خداپرستى دعوت كن كه در مقابل آن به تو ثواب خواهيم داد .\r\nاين هسته‌ها را كشت كن موقعى كه روئيدند و بحدّ كمال رسيدند و بارور شدند هنگام نزول رحمت الهى فرا رسد و از شر قوم آسوده خواهى شد ، و مؤمنين را به اين خبر مژده ده . چون درختها روئيد و شاخ و برگ درآورد و باردار شد و بعد از مدتى چنان كه ميبايد ثمر داد ، نوح از خداوند درخواست نمود كه طبق وعده او را از شر قوم خلاصى دهد ، ولى خداوند دوباره دستور داد كه از هسته آن درختها بكارد و صبر پيشه گيرد و سعى كند و حجت را بر قوم مؤكد بدارد . نوح حكم جديد را به اطلاع كسانى كه بوى ايمان آورده بودند رسانيد و سيصد تن از آنها از وى برگشتند و گفتند اگر دعوت نوح حق بود نميبايد خدايش خلف وعده كند .\r\nسپس خداوند متعال هفت بار پى در پى او را مأمور گشت تخم آن درخت نمود\r\n\r\n\r\n","description":"","footnote":"\r\n( 1 ) سورهء نساء - آيهء 156 »\r\n","page_name":" 487 ","page_number":495},
  {"content":"\r\n\r\nو هر بار گروهى از مؤمنين از وى رو بر ميتافتند تا اينكه پيروان او مردّد شدند و بهفتاد و چند مرد تقليل يافتند . آنگاه خداوند بوى وحى فرستاد كه : نقاب شب ظلمانى از چهره صبح نورانى در پيش رويت برداشته شد . زيرا حق آشكار گشت و نور ايمان از زنگار ارتداد كسانى كه داراى سرشت پليد بودند پاك گرديد .\r\nاگر من كفار را نابود كنم ، ولى كسانى را كه به تو ايمان آورده بودند و بعد از تو روى برتافتند و مرتد گشتند باقى گذارم ، بوعده خود عمل نكرده‌ام ، وعده‌اى كه بمؤمنين سابق قومت كه در ايمان بيگانگى خدا اخلاص ورزيده و بريسمان پيغمبريت چنگ زده‌اند ، دادم كه آنها را در روى زمين جاى دهم و در دين ثابت بدارم و ترس آنها را تبديل بأمن كنم ، تا شك از لوح دلشان بر طرف شود و مرا با اخلاص ، پرستش كنند چطور ممكن بود كسانى را كه مرتد شدند در زمين جاى دهم و دينشان را ثابت نگهدارم و ترسشان را تبديل بأمن كنم ؟ ! در صورتى كه ميدانم كه ايمانى ضعيف و سرشتى پليد و باطنى بد دارند ؟ .\r\nاگر در موقع نابود ساختن دشمنان ، كه ميخواستم مؤمنين را در زمين جاى دهم ، آن طايفه مرتد بوى خلافت را كه بمؤمنين داده شده ، استشمام ميكردند ، در نفاق و گمراهى راسختر ميگشتند و با برادران خود بدشمنى بر ميخواستند و بخاطر رياست با آنها ميجنگيدند ، بنا بر اين با اين فتنه‌ها و جنگها با برادران چطور ممكن است تمكين از دين و انتشار ايمان در ميان مؤمنين جمع شود ؟ پس با امداد و وحى ما كشتى را بساز ! .\r\nسپس حضرت صادق عليه السّلام فرمود قائم ما هم غيبتش طولانى ميگردد تا آنكه حق آشكار گردد ، و نور ايمان از زنگار ارتداد شيعيانى كه داراى سرشت پليد هستند پاك شود بطورى كه اگر آنها احساس كنند در ايام ظهور مهدى مؤمنين با اخلاص از عزت و ثبات ايمان و امنيت آن زمان بهره‌مند خواهند بود ، بواسطهء نفاقى كه دارند ، بوحشت مىافتند مفضّل ميگويد : عرضكردم : يا ابن رسول اللَّه ! ناصبىها ميپندارند كه اين آيه « 1 »\r\n\r\n\r\n","description":"","footnote":"\r\n( 1 ) منظور آيه  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ . . .  است كه حضرت مضمون آن را نقل فرموده و در صفحهء 259 گذشت .\r\n","page_name":" 488 ","page_number":496},
  {"content":"\r\n\r\nدر بارهء ابو بكر و عمر و عثمان و على نازل شده است فرمود : خداوند دلهاى ناصبىها را هدايت نكند . چه وقت دينى را كه خدا و رسول پسنديده‌اند ، از انتشار امن ميان امت و رفع ترس از دلها و بر طرف ساختن شك از سينه‌هاى آنها ، در زمان يكى از اين سه نفر و در خلافت ظاهرى امير المؤمنين كه مسلمين مرتد گشتند و فتنه‌ها و جنگهائى كه ميان آنها و كفار واقع شد ، برخوردار بود ؟ .\r\nآنگاه حضرت اين آيهء شريفهء را تلاوت فرمود :  حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا  ( يعنى : موقعى كه پيغمبران از راهنمائى مردم مأيوس گشتند و گمان كردند به آنها دروغ گفته شده ، يارى ما به آنها رسيد ) .\r\n\r\nعمر طولانى حضرت خضر\r\nو اما طول عمر خضر ، براى آن نبود كه منصب نبوت بوى اعطا شود يا كتابى بر او نازل گردد ، يا دينش ، دين انبياء پيش از خود را نسخ كند ، يا داراى مقام امامت باشد كه مردم پيروى او را لازم بدانند ، يا بخاطر اطاعتى باشد كه خداوند بر وى واجب گرداند ، بلكه چون در علم ازلى خداوند مقدار عمر قائم ما و طول غيبت او تقدير شده بود و ميدانست كه بندگانش طول عمر او را انكار ميكنند ، از اين رو عمر خضر را طولانى گردانيد ، تا در اثبات طول عمر قائم ما بوسيلهء آن استدلال شود .\r\nو بدان وسيله ايراد دشمنان از ميان برود و مردم را بر خدا حجّت و ايرادى نباشد .\r\nدر غيبت شيخ مانند اين روايت از على بن حرث هم نقل شده است .\r\nنيز در كتاب كمال الدين است كه ابو بصير گفت : امام صادق عليه السّلام فرمود :\r\nدر صاحب اين امر سنتهائى ( علاماتى ) از پيغمبران است يك سنّت از موسى و يك سنّت از عيسى و يك سنّت از يوسف و يك سنّت از محمّد صلى اللَّه عليهم اما شباهت وى بموسى اين است كه از مردم وحشت داشت و مراقب خود بود .\r\nو شباهت او به عيسى اينست كه آنچه در بارهء وى گفته مىشود همانست كه در بارهء\r\n\r\n","description":"","footnote":"","page_name":" 489 ","page_number":497},
  {"content":"\r\n\r\nعيسى گفتند\r\nو امّا سنّته من يوسف فالسّتر . جعل اللَّه بينه و بين الخلق حجابا يرونه و لا يعرفونه و امّا سنّته من محمّد ( ص ) فيهتدى بهداه و يسير بسيرته .\r\nو اما علامتى كه از يوسف دارد ، پوشش وى است . بطورى كه او را ميبينند ، ولى نميشناسند ! و علامتى كه از محمد ( ص ) دارد اينست كه بطريقه و شيوهء او مردم را رهبرى و راهنمائى مىكند ! .\r\nدر كتاب مزبور از حسن بن محمد بن صالح بزاز روايت مىكند كه گفت :\r\nشنيدم امام حسن عسكرى عليه السّلام ميفرمود : فرزند من همان قائم بعد از من است و همان كسى است كه داراى علائم پيغمبران يعنى طول عمر و غيبت طولانى خواهد بود ، و بر اثر طولانى بودن مدت غيبتش ، دلها قساوت ميگيرد و جز افرادى كه خداوند مهر ايمان بر دلشان زده و با امداد غيبى مؤيد داشته كسى در راه اعتقاد به وى ثابت نميماند .\r\nدر غيبت شيخ مينويسد : ابو بصير از امام پنجم روايت نموده كه فرمود : شباهتى از يوسف در قائم است . من عرضكردم : آن شباهت چيست ؟\r\nقال الحيرة و الغيبة\r\nفرمود آن شباهت حيرت و پنهانى است .\r\nسخنى از شيخ الطائفه شيخ طوسى مينويسد اخبارى كه متضمّن اين معنى است كه صاحب الزّمان ميميرد سپس زنده مىشود ، يا كشته مىشود و بعد زنده ميگردد مانند اين خبر كه فضل بن شاذان از موسى بن سعدان از عبد اللَّه بن قاسم حضرمى از ابو سعيد خراسانى روايت نموده كه گفت : به حضرت صادق عليه السّلام عرض كردم : چرا قائم را قائم ميگويند ؟ فرمود : زيرا او بعد از مردنش قيام مىكند ، قيام براى كار بزرگى ، قيام بفرمان پروردگار .\r\nو مانند اين خبر كه محمد بن محمد بن عبد اللَّه جعفر حميرى بسند خود از ابو بصير نقل كرده كه گفت : شنيدم امام محمد باقر عليه السّلام ميفرمود : كار ما مانند آن كسى است كه خداوند او را صد سال ميرانيد آنگاه دوباره برانگيخت .\r\nو مانند اين خبر كه حميرى مزبور از على بن خطاب و او از مؤذن مسجد احمر روايت\r\n\r\n","description":"","footnote":"","page_name":" 490 ","page_number":498},
  {"content":"\r\n\r\nنمود كه گفت از حضرت صادق عليه السّلام شنيدم ، آيا مثال قائم در قرآن مجيد هست ؟ فرمود :\r\nبلى او مانند همان كسى است كه خداوند او را صد سال ميرانيد سپس زنده گردانيد .\r\nو مانند اين خبر كه فضل بن شاذان از حماد بن عبد الكريم نقل كرده كه امام جعفر صادق عليه السّلام فرمود : چون قائم ما قيام كند مردم ميگويند ، چطور ممكن است اين قائم باشد ، و حال آنكه استخوانهاى او سالهاست كه پوسيده ؟ .\r\nآنچه در بارهء اين اخبار و نظائر آن ميتوان گفت اينست كه : بايد مردن قائم را بمعنى مردن ياد او بگيريم ، بطورى كه مردم گمان ميكنند استخوانهايش پوسيده ، سپس خداوند همانطور كه « عزير » را بعد از صد سال مردن حقيقى آشكار ساخت ، قائم را نيز ( بعد از صدها سال غيبت و پنهانى ) ظاهر مىگرداند . اين توجيهى است كه در تأويل اين گونه اخبار نزديك بفهم است .\r\nبعلاوه اين اخبار ، همه خبر واحد هستند و مفيد علم نيستند « 1 » و با آنچه عقول ما پذيرفته ، و اعتبار صحيح و اخبار متواتره كه پيشتر نقل كرديم آن را امضا و تقويت كرده است ، نميتواند معارض باشد . بلكه واجب است در معنى اين گونه اخبار توقف نمود و به آنچه معلوم و روشن است چنگ زد .\r\nما هم بعد از فرض صحت آن بتأويل آن پرداختيم همانطور كه در امثال اين گونه اخبار كه با برخى اخبار ديگر منافات دارد ، همين كار را ميكنيم .\r\n\r\n\r\n","description":"","footnote":"\r\n( 1 ) در صفحه 330 گفتيم كه خبر واحد عكس خبر « متواتر » است . خبر واحد هر چند روايات متعدد باشد ، ولى چون باندازه‌اى نيست ، كه از طرق مختلف و روات بسيار روايت كرده باشند ، كه از لحاظ سند و مضمون يقين حاصل شود لذا تمام آنها حكم يك روايت دارد ، كه مورد اعتماد و اطمينان نيست .\r\n","page_name":" 491 ","page_number":499},
  {"content":"\r\n\r\n\r\nباب نوزدهم اخبار معمّرين تاريخ بشر و دفع استبعاد مخالفين غيبت طولانى آن حضرت\r\nدر اين باب نخست بذكر آنچه را شيخ صدوق ( ره ) در كتاب « كمال الدين و تمام النعمة » نقل كرده است ، مبادرت ميورزيم : « 1 »\r\n\r\nابو دنياى معمّر\r\nدر كتاب مزبور مينويسد : عبد اللَّه بن محمد بن عبد الوهاب شجرى نقل كرد كه محمد بن قاسم رقّى ، و على بن حسين بن حبكاء لائكى گفتند : مردى از اهل مغرب را در مكه معظمه ملاقات نموديم . ما با جمعى از محدثين كه در آن سال يعنى سنهء سيصد و نه هجرى براى انجام مراسم حج آمده بودند ، بنزد وى رفتيم . ديديم او مرديست كه موى سر و ريشش سياه و مانند پوست پوسيده‌اى است كه هنوز موى سياه آن باقى مانده است . عده‌اى از فرزندان و نواده‌گان و پير مردان همشهريش اطراف او را گرفته بودند\r\n\r\n\r\n","description":"","footnote":"\r\n( 1 ) در اين باب خوانندگان سرگذشت بسيارى از اشخاص طويل العمر عرب و غير عرب را كه مورّخين و نويسندگان و علماى اسلامى از شيعه و سنى نقل كرده‌اند و همچنين افرادى كه كتب آسمانى مانند قرآن و تورات و غيره معرفى كرده است ، آشنا ميگردند . دانشمندانى كه اين اشخاص را نام برده و در بارهء عمر طولانى آنها سخن گفته‌اند ، بيش از هزار سال پيش در جهان ميزيسته‌اند .\r\nحتى يكى از دانشمندان مشهور اهل تسنن « ابو حاتم سيستانى » كه در سال 250 هجرى در گذشته كتابى بنام « المعمّرون » يعنى اشخاص طويل العمر نوشته كه بسيار جالب و در همين باب از وى و كتابش نام ميبريم .\r\n","page_name":" 492 ","page_number":500},
  {"content":"\r\n\r\nو ميگفتند ما از مردم دورترين شهرهاى مغرب نزديك « باهرهء عليا » هستيم . پير - مردها ميگفتند ما از پدران خود شنيده‌ايم و آنها از پدران و اجداد خود نقل ميكردند كه آنها اين پير مرد را كه معروف به « ابو دنياى معمّر » و نامش على بن عثمان بن خطاب ابن مرة بن مؤيد است ديده‌اند .\r\nخود پير مرد ميگفت من از قبيله « همدان » و اصلا از صعدة اليمن « 1 » ميباشم ما پرسيديم آيا تو على بن ابى طالب ( ع ) را ديده‌اى ؟ پير مرد ديدگانش را مانند دو چراغ از زير ابروانى كه چشم او را پوشيده بود گشود و گفت : آرى با اين دو چشم آن حضرت را ديده‌ام ! من خادم آن حضرت بودم و در جنگ صفين التزام ركابش را داشتم و اين اثر زخم كه در سر من است از صدمهء اسب آن حضرت مىباشد ، سپس اثر زخم را در جنب ابروى راستش را بما نشان داد .\r\nجماعتى كه اطراف او بودند نيز گواهى بعمر طولانى وى داده و گفتند : ما از وقتى خود را شناخته‌ايم او را با همين شكل ديده‌ايم و اضافه كردند كه از پدران و اجداد خود شنيده‌ايم كه آنها هم از وقتى خود را ميشناختند ، اين پير مرد را با اين حال ديده‌اند ! .\r\nسپس ما سر صحبت را باز كرده داستان و احوال او و علّت عمر طولانيش را از وى جويا شديم . ديديم عقلش ثابت است و آنچه بوى گفته مىشود ، به خوبى ميفهمد و از روى عقل و درايت جواب ميدهد ! پير مرد گفت . پدر من در كتب گذشتگان خوانده بود كه چشمهء حيوان در ظلمات است و هر كس از آن بنوشد عمرش طولانى ميگردد ، به همين جهت اشتياق زياد پيدا كرد كه بظلمات رفته از آن آب بنوشد .\r\nپس پدرم توشه‌اى برداشت و آن را بار كرد و مرا هم با خود برد . دو شتر نه ساله\r\n\r\n\r\n","description":"","footnote":"\r\n( 1 ) صعدة - از شهرهاى معروف يمن است كه شخص منسوب به آنجا را « صاعدى » ميگويند ( مراصد ) .\r\n","page_name":" 493 ","page_number":501},
  {"content":"\r\n\r\nكه توانائى بيشترى داشتند و چند شتر شيردار و چند مشك آب برداشته و حركت نموديم . من در آن موقع سيزده ساله بودم . شش شبانه روز راه رفتيم تا بظلمات رسيديم .\r\nروزها را اين طور تشخيص مىداديم كه روشن‌تر و تاريكى نسبت بشب كمتر بود . پس از آن در ميان كوهها و بيابان‌ها منزل نموديم . پدرم در كتابها خوانده بود كه مجراى آب زندگانى در آن محلّ است . چند روز در آنجا مانديم . آبى كه با خود آورده بوديم بشتران داديم و تمام شد . اگر شتران ما بچه سال و نيرومند نبودند ، ما از تشنگى مرده بوديم .\r\nپدرم در آن محل بجستجوى آب پرداخت و بما دستور داد كه آتش روشن كنيم تا بوسيلهء آن ، موقع برگشتن ما را پيدا كند پنج روز در آنجا مانديم در آن مدت پدرم مرتب در پى آب زندگانى ميگشت ولى پيدا نميكرد . وقتى از زحمت خود مأيوس گرديد آهنگ مراجعت نمود . زيرا آب و توشهء ما تمام شده بود ، بعلاوه خدمتكاران از بيم تلف - شدن اصرار در مراجعت داشتند .\r\nدر آن ميان روزى من براى كارى باندازهء مسافت يك تير كه رها كنند از محلّى كه بوديم دور شدم ناگاه با نهرى سفيد رنگ و زلال و لذيذ برخوردم كه نه كوچك و نه بزرگ بود و به آرامى جريان داشت . نزديك رفتم و دو سه كف از آن نوشيدم . ديدم آبى زلال و لذيذ و خنك است . پس با عجله به محلى كه بوديم مراجعت نمودم و بخدمتكاران مژده دادم كه من آب را پيدا كردم . آنها هم تمام مشكها و ظرفهائى كه داشتيم برداشتند تا همه را پر كنند . در آن موقع از شدّت شوق ندانستم كه پدرم در آن حوالى پى آب ميگردد من با خدمتكاران مدتى هر چه گشتيم نهر مزبور را پيدا نكرديم . خدمتكاران هم مرا تكذيب نمودند و گفتند : راست نگفتى ! .\r\nچون بمحلّ بازگشتيم و پدرم نيز بازگشت ، ماجرا را برايش نقل كردم پدرم گفت : فرزند آنچه مرا به پيمودن اين راه و تحمّل خطر انداخت ، دست يافتن به اين نهر آب بود ، ولى روزى من نشد و نصيب تو گرديد . تو از اين پس عمر طولانى خواهى يافت بطورى كه از زندگى عاجز ميشوى سپس به وطن برگشتيم و چند سال بعد\r\n\r\n","description":"","footnote":"","page_name":" 494 ","page_number":502},
  {"content":"\r\n\r\nاز آن پدرم بدرود حيات گفت .\r\nچون سنّ من قريب بسى رسيد ، رسول اكرم صلّى اللَّه عليه و آله و پس از وى به ترتيب خليفه اول و دوم وفات كردند . سپس بعزم حج بيت اللَّه بمدينه آمدم و روزهاى آخر خلافت عثمان را درك كردم ، در مدينه ميان گروهى از ياران پيغمبر به شخص على بن ابى طالب عليه السّلام ميل قلبى پيدا كردم ، پس به منظور انجام خدمت در نزد حضرتش ماندم و در جنگها ملتزم ركابش بودم . در جنگ صفين اين ضربت و جراحت را از آسيب اسب آن حضرت ديدم .\r\nمن همواره ملازم حضرتش بودم تا آنكه بشهادت رسيد . پس از آن فرزندان و كسان امام اصرار كردند نزد آنان بمانم ولى من نماندم و به وطن مألوف برگشتم ، آنگاه در روزگار خلفاى بنى مروان براى دومين بار بحجّ آمدم و با همشهريانم مراجعت نمودم و ديگر تا اين سفر ، به حج نيامدم . چون پادشاهان مغرب از طول عمر من اطلاع مييافتند مرا بحضور ميطلبيدند و علّت طول عمرم و آنچه ديده‌ام جويا ميشدند . بسيار آرزومند بودم يك بار ديگر حجّ كنم تا اينكه اين عده كه ميبينيد اطراف مرا گرفته‌اند و همه فرزندان و نواده‌گان من ميباشند ، اين بار مرا به حج آوردند . و هم پيرمرد گفت كه :\r\nتا كنون دو سه بار دندان درآورده است .\r\n\r\nاحاديث ابو دنياى معمر\r\nما از وى خواستيم كه آنچه از حضرت امير المؤمنين عليه السّلام شنيده است براى ما نقل كند ولى او گفت : موقعى كه خدمت آن حضرت بوده رغبت و همتى بكسب علم نداشته است ، بعلاوه صحابهء پيغمبر ( براى كسب علم ) نزد حضرت بسيار بودند . و ميگفت : من از فرط علاقه و محبتى كه به آن حضرت داشتم ، جز بخدمتگزارى به چيز ديگرى نپرداختم .\r\nآنچه من از آن حضرت ميشنيدم ، بسيارى از علماى مغرب و مصر و حجاز كه امروز منقرض شده و وفات يافته‌اند ، از حضرتش استماع نموده و اين همشهريان و\r\n\r\n","description":"","footnote":"","page_name":" 495 ","page_number":503},
  {"content":"\r\n\r\nفرزندان من آنها را جمع آورى كرده‌اند . آنگاه همراهان پير مرد نسخه‌اى بيرون آوردند و او آن را گشود و به اين شرح خواند : 1 - حديث كرد براى ما ابو الحسن على بن عثمان بن خطاب بن مرة بن مؤيد همدانى معروف به « ابو دنياى مغربى » رضى اللَّه عنه حيّا و ميّتا . او گفت : على بن ابى طالب گفت كه پيغمبر اكرم صلّى اللَّه عليه و آله فرمود : هر كس اهل يمن را دوست بدارد مرا دوست داشته و هر كس اهل يمن را دشمن بدارد ، مرا دشمن داشته است « 1 » .\r\n2 - حديث كرد براى ما ابو دنياى معمّر گفت : على بن ابى طالب عليه السّلام گفت :\r\nپيغمبر اكرم صلّى اللَّه عليه و آله فرمود : هر كس دلشكسته‌اى را يارى كند خداوند ده حسنه براى او بنويسد و ده گناه از وى محو كند و ده درجه به او بدهد . آنگاه على عليه السّلام گفت : پيغمبر فرمود : هر كس سعى در برآوردن حاجت برادر مسلمان خود كند كه خشنودى خدا و صلاح وى در آن باشد ، مثل اينست كه هزار سال خدا را پرستش نموده و اصلا به معصيت نيافتاده است .\r\n3 - حديث كرد براى ما ابو دنياى معمّر مغربى گفت : شنيدم على بن ابى طالب عليه السّلام ميفرمود : روزى پيغمبر صلّى اللَّه عليه و آله در خانه دخترش فاطمه عليها السّلام سخت گرسنه شد ، امير المؤمنين عليه السّلام گفت : پيغمبر به من فرمود : يا على آن خوان طعام را نزد من بياور من آن را آوردم ديدم نان و گوشت بريان در آنست ! .\r\n4 - حديث كرد براى ما ابو دنياى معمّر كه از امير المؤمنين على بن ابى طالب عليه السّلام شنيدم ميفرمود : در جنگ خيبر بيست و پنج زخم برداشتم و در آن حال نزد پيغمبر آمدم . چون زخمهاى مرا ديد گريست ، آنگاه قدرى از اشكهاى چشم مبارك را\r\n\r\n\r\n","description":"","footnote":"\r\n( 1 ) بسيارى از شيعيان با اخلاص و بزرگان اصحاب حضرت امير مؤمنان على عليه السّلام از مردم يمن بودند . اين روايت و روايات ديگر كه قريب به اين مضمون وارد شده ، نظر به آن مردان جانباز و فداكار دارد .\r\nاز قبيل مالك اشتر ، حارث همدانى ، اويس قرنى ، كميل بن زياد نخعى و غيرهم كه همه از مردم يمن بودند .\r\n","page_name":" 496 ","page_number":504},
  {"content":"\r\n\r\nگرفت و بر زخمهاى من ماليد و همان دم از درد آن آسوده گشتم ! .\r\n5 - حديث كرد براى ما ابو دنيا ، گفت : حديث كرد براى من على بن ابى طالب عليه السّلام كه پيغمبر اكرم صلّى اللَّه عليه و آله فرمود : هر كس يك بار   قُلْ هُوَ اللَّهُ أَحَدٌ   را بخواند مثل اينست كه ثلث قرآن را خوانده ، و هر كس دو بار بخواند مثل اينست كه دو ثلث قرآن را خوانده ، و هر كس سه بار بخواند مثل اينست كه تمام قرآن را خوانده باشد .\r\n6 - حديث كرد براى ما ابو دنيا گفت : شنيدم على بن ابى طالب عليه السّلام ميفرمود :\r\nپيغمبر اكرم صلّى اللَّه عليه و آله فرمود : من گوسفند ميچرانيدم روزى گرگى بر سر راه خود ديدم ، از آن حيوان پرسيدم : در اينجا چه ميكنى ؟ گفت : تو در اينجا چه ميكنى ؟\r\nگفتم من گوسفند ميچرانم . گفت : اين تو و اين راه بگذر ! چون گوسفندان را حركت دادم و گرگ در وسط گوسفندان قرار گرفت ، ديدم گوسفندى را گرفت و كشت . من هم گرگ را دنبال كردم تا او را كشتم . سپس دوباره گله را حركت دادم ، قدرى كه دور شدم سه فرشته جبرئيل و ميكائيل و ملك الموت را ديدم . چون آنها مرا ديدند گفتند : اين است محمد كه خداوند وجود او را مبارك گردانيده .\r\nپس آنها مرا برداشته خوابانيدند و با چاقوئى كه همراه داشتند شكم مرا پاره نمودند و قلبم را بيرون آورده داخل شكم را با آب سردى كه در شيشه‌اى با خود داشتند شستند تا از خون پاك گرديد ، آنگاه قلبم را بجاى خود برگردانيدند و دست بر روى شكمم كشيدند في الحال جراحت آن بر طرف شد بدون اين كه دردى احساس كنم ! از آنجا نزد مادرم حليمه آمدم ( حليمه دايه پيغمبر بود ) حليمه پرسيد گوسفندان كجا هستند ؟ آنچه گذشته بود براى وى نقل كردم گفت : مقام والائى در بهشت خواهى داشت « 1 »\r\n\r\n\r\n","description":"","footnote":"\r\n( 1 ) اين موضوع در تواريخ و كتب حديث سنى و شيعه آمده است ، با اين فرق كه در روايات ديگر ميگويد : پسر حليمه ديد كه افرادى آمدند و شكم محمد ( ص ) را شكافتند . و بمادر خود حليمه خبر دادند ممكن است ، اين موضوع پرتوى از انعكاس شخصيت نورانى و ملكوتى پيغمبر اكرم در آينده بوده ، كه آن روز ، بدان گونه به نظر فرزندان حليمه آمده ، تا با نقل آن ، از همان روزگار بدانند كه محمّد كودك يتيم ، آيندهء درخشان و مقام عالى خواهد داشت .\r\n","page_name":" 497 ","page_number":505},
  {"content":"\r\n\r\n\r\nگفتار شيخ صدوق در بارهء ابو دنياى مغربى\r\nسپس صدوق عليه الرحمه ميگويد : ابو سعيد عبد اللَّه بن محمد بن عبد الوهاب براى ما حديث كرد و گفت : ابو بكر محمد بن فتح مركنى و ابو الحسن على بن حسن لائكى نقل كردند كه چون خبر ابو الدنيا به حاكم مكه رسيد ، بوى تعرض كرد و گفت : تو را ميفرستم بغداد نزد المقتدر ( خليفهء عباسى ) چه اگر نفرستم مى - ترسم خليفه مرا مورد مؤاخذه قرار دهد .\r\nولى حاجيان مغرب و مصر و شام از حاكم خواهش كردند از ابو دنيا درگذرد و او را ببغداد نفرستد . چه وى پيرمردى ضعيف است . حاكم نيز از وى درگذشت .\r\nآنگاه شيخ صدوق ميفرمايد : ابو سعيد گفت : اگر آن سال من هم به حج رفته بودم او را ميديدم : زيرا ماجراى او شايع و در تمام شهرها مشهور گشت و مردم مصر و شام و بغداد كه در آن موقع به حج آمده بودند ، اخبار ياد شده را از وى شنيده و يادداشت كردند . مردم ساير بلاد كه آن سال به حج آمده بودند ، چون از ماجرا اطلاع يافتند دوست داشتند او را ببينند و از وى حديث بنويسند .\r\nو نيز ابو محمد حسن بن محمد بن يحيى بن حسن بن جعفر بن عبد اللَّه بن حسن بن على بن حسين بن على بن ابى طالب عليه السّلام ضمن رواياتى كه به من اجازه داده و صحّت آنها نزد من ثابت گشته و از جمله اين حديث است كه نزد من صحيح و آن را شريف ابو عبد اللَّه محمد بن حسن بن اسحق بن حسين بن اسحاق بن موسى بن جعفر بن محمد بن على بن حسين بن على بن ابى طالب عليهم السّلام از وى روايت نموده است ، براى من حديث كرد كه ابو محمد حسن نامبرده گفت : من در سال سيصد و سيزده به حج بيت اللَّه رفتم . در آن سال نصر قشورى وزير مقتدر ( خليفهء عباسى ) با عبد الرحمن بن حمران\r\n\r\n","description":"","footnote":"","page_name":" 498 ","page_number":506},
  {"content":"\r\n\r\nكه او را ابو الهيجاء ميگفتند نيز به حج آمده بودند .\r\nمن در ماه ذى قعده بمدينه آمدم و بكاروان مصرى كه ابو بكر محمد بن على مادرانى با مردى از اهل مغرب در آن بود ، برخورد كردم ، پير مردى مغربى ميگفت اصحاب پيغمبر را ديده است مردم بدور وى ازدحام نموده و با او مصافحه ميكردند .\r\nبطورى كه نزديك بود از كثرت ازدحام هلاك شود . در اين موقع عموى من ابو القاسم طاهر بن يحيى بجوانان و غلامان خود دستور داد كه مردم را از دور پير مرد دور كنند . آنها هم مردم را دور كردند و او را برداشته بخانهء « ابو سهل طفى » كه عمويم در آنجا منزل كرده بود آوردند .\r\nآنگاه بمردم اجازه دادند كه هر كس ميخواهد او را به بيند به خانه مزبور در آيد مردم هم آمدند . پير مرد پنج نفر همراه داشت كه ميگفتند آنها نواده‌گان او هستند و در ميان آنها پير مرد هشتاد و چند ساله‌اى بود . ما از پير مرد پرسيديم اين كيست ؟ گفت اين نوهء من است ! يك نفر آنها هفتاد سال و دو نفر ديگر در حدود پنجاه يا شصت سال داشتند و ديگرى هفده ساله بود . پير مرد ميگفت اين نوهء پسر من است ! و از آن پسر هفده ساله كوچكتر ميان آنها نبود . هر كس پير مرد را ميديد او را مردى سى ساله يا چهل ساله ميدانست موى سر و صورتش سياه ، لاغر اندام و متوسط القامه بود موى صورتش كم و كوتاه بود .\r\nابو محمّد علوى گفت : اين پير مرد كه نامش على بن عثمان بن خطاب بن مرة بن مؤيد بود ، آنچه را ما از وى نوشتيم از زبان خود وى شنيديم و شخصا براى ما روايت كرد . ما او را چنان ديديم كه در موقع گرسنگى گوئى موى زير لبش سفيد ميگشت و هنگام سيرى سياه ميگرديد ! ابو محمد علوى ميگويد : اگر جماعتى از اشراف و حاجيان اهل مدينه و غيرهم كه از همه جا به حج آمده بودند حكايت پير مرد را نقل نميكردند ، من هم آنچه از او ميشنيدم از وى روايت نمىنمودم . من هم در مدينه و هم در مكه در خانه‌اى كه معروف به « مكتوبه » و خانهء على بن عيسى جراح بود از وى حديث استماع كردم همچنين در\r\n\r\n","description":"","footnote":"","page_name":" 499 ","page_number":507},
  {"content":"\r\n\r\n« منى » در خيمه قشورى و خيمه مادرانى و خيمه ابو الهيجاء و هنگام مراجعت به مكه در خانهء مادرانى واقع در « باب الصفا » از وى حديث شنيدم .\r\nقشورى نامبرده ميخواست او و فرزندانش را نزد مقتدر عباسى به بغداد ببرد فقهاء مكه نزد وى آمده گفتند خداوند استاد را مؤيد بدارد ، در اخبار از گذشتگان براى ما روايت كرده‌اند كه چون معمر مغربى ببغداد درآيد ، فتنه‌اى بوقوع پيوند دو شهر خراب شود و شوكت ملك از ميان برود ، بنا بر اين او را ببغداد مبر و به مغرب برگردان ! .\r\nابو محمد علوى ميگويد : ما احوال او را از پير مردان مغرب و مصر پرسيديم گفتند : ما هميشه ميشنيديم كه پدران و پيران مام اين مرد و اسم شهر وى « طنجه » « 1 » را كه در آن مقيم بود ، ميبردند و ميگفتند وى رواياتى براى ما نقل ميكرد ، كه قسمتى از آنها را من در اين كتاب آورده‌ام .\r\nابو محمد علوى ميگفت : همين پير مرد يعنى على بن عثمان مغربى ، موقع بيرون آمدنش از حضرموت « 2 » شهر خود را براى ما نقل كرد كه پدر و عمويش به قصد حج و زيارت مرقد منور پيغمبر صلّى اللَّه عليه و آله حركت نموده او را نيز با خود بردند .\r\nآنها از شهر خود حضرموت خارج شده و چند روزى طى مسافت نمودند ، سپس راه را گم كرده و سه شبانه روز حيران و از راه دور افتاده بودند در آن حالت بكوهى از رمل رسيدند كه آن را « رمل عالج » ميگفتند و بريگزارى ميرسند كه داراى سنگلاخ بزرگ بود وى ميگفت : در آن ميان جاى پاهاى طولانى مشاهده كرديم ما هم جاى پاها را گرفته ميرفتيم تا آنكه به بيابانى رسيديم و ديديم كه دو مرد بر سر چاه يا\r\n\r\n\r\n","description":"","footnote":"\r\n( 1 ) طنجه بندر قديمى شمال افريقاست كه بر بلندى كوهى قرار دارد ، و امروز جزء كشور مراكش است . ( مراصد )\r\n( 2 ) حضرموت - از دو اسم « حضر » و « موت » بفتح ميم تركيب يافته و جمعا اسم ناحيهء وسيعى واقع در شرق عدن نزديك درياست . حضرموت داراى شنزار بسيارى است كه معروف به « احقاف » مىباشد ، و گفته‌اند كه از شهرهاى يمن بوده است . ( مراصد )\r\n","page_name":" 500 ","page_number":508},
  {"content":"\r\n\r\nچشمه‌اى نشسته‌اند . چون آن دو نفر ما را ديدند ، يكى از آنها برخاست و دلوى برداشت و از آن چاه يا چشمه آب بيرون آورد و باستقبال ما شتافت و دلو پر آب را بپدرم داد .\r\nپدرم گفت ما امشب بر سر اين آب ميمانيم و موقع افطار بخواست خدا از آن مينوشيم . آنگاه دلو را نزد عمويم برد و گفت بياشام . عمويم هم نياشاميد و مانند پدرم پس داد . سپس نزد من آمد و گفت تو بياشام . من نوشيدم گفت گوارايت باد ، عنقريب على بن ابى طالب را خواهى ديد . اى جوان چون او را ديدى خبر ما را به او برسان و بگو خضر و الياس به تو سلام رساندند .\r\nتو آنقدر عمر خواهى كرد كه مهدى و عيسى عليهما السلام را مىبينى . چون آنها را ديدى سلام ما را نيز ابلاغ كن . آنگاه گفتند اين دو نفر چه نسبت با تو دارند ؟\r\nگفتم اينان پدر و عموى من ميباشند ، گفتند : عمويت به مكه نميرسد ، ولى تو و پدرت خواهيد رسيد ، و از آن پس پدرت ميميرد و تو عمرى طولانى ميكنى .\r\nشما پيغمبر ( ص ) را نخواهيد ديد . زيرا مرگ او نزديك شده . سپس آن دو نفر از نظر ما ناپديد گشتند . و به خدا قسم نميدانيم به آسمان عروج نمودند ، يا به زمين فرو رفتند . هر چه نگاه كرديم هيچ گونه اثرى از آنها و از آن آب نيافتيم ، و اين باعث تعجّب ما گرديد .\r\nسپس به راه خود ادامه داديم تا به « نجران » رسيديم . در آنجا عمويم بيمار شده فوت كرد ، من و پدرم بحجّ رفتيم و از آنجا بمدينه رهسپار گشتيم پدرم نيز در مدينه مريض شد و همان جا بدرود حيات گفت ، و پيش از مرگ سفارش مرا به حضرت على بن ابى طالب ( ع ) نمود از اين رو در زمان ابو بكر و عمر و عثمان و خلافت خود حضرت با آن سرور بودم تا آنكه ابن ملجم آن حضرت را شهيد كرد .\r\nاو ميگفت : موقعى كه مردم عثمان بن عفان را در خانه‌اش محاصره كردند ، عثمان مرا خواست و نامه‌اى و شتر تند روى به من داد و گفت : في الفور سوار شده بعلى ابن ابى طالب برسان . حضرت در محلى بنام « ينبع » سر ملك خود تشريف داشت . من\r\n\r\n","description":"","footnote":"","page_name":" 501 ","page_number":509},
  {"content":"\r\n\r\nنامه را گرفتم و رفتم تا به جائى رسيدم كه آن را ديوار ابو عبايه ميگفتند . در آنجا صداى قرائت قرآن شنيدم . ديدم على بن ابى طالب عليه السّلام از ينبع به طرف من تشريف مىآورد و اين آيه را ميخواند :  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  ( يعنى آيا گمان كرديد شما را بيهوده خلق كرده‌ايم و شما بسوى ما بازگشت نميكنيد ؟ ) .\r\nچون حضرت مرا ديد فرمود : اى ابو دنيا عثمان چه امانتى به تو داده ؟ عرضكردم اين نامه را به من داده است .\r\nحضرت نامه را از من گرفت و خواند . ديد نوشته است : اگر من استحقاق كشته شدن دارم تو مرا بكش و گر نه پيش از آنكه پاره پاره شوم مرا درياب ! .\r\nچون حضرت از مطالعه نامه فارغ شد فرمود : برويم . چون بمدينه رسيديم همان دم عثمان را كشته بودند ، حضرت هم به نخلستان بنى نجّار تشريف بردند .\r\nچون مردم از محل حضرت اطلاع پيدا كردند از هر سو بجانب وى شتافتند .\r\nمردم ميخواستند با طلحة بن عبيد اللَّه بيعت كنند ، ولى چون حضرت را ديدند بگرد وى ازدحام نمودند . مانند گله گوسفند كه گرگ به آن زده باشد .\r\nدر آن ميان نخست طلحه با حضرت بيعت كرد . بعد زبير و سپس مهاجرين و انصار بيعت نمودند من هم نزد حضرت ماندم و به خدمت وى پرداختم . در جنگ جمل و صفين نيز در خدمتش بودم . در جنگ صفين در پهلوى راست حضرت ايستاده بودم كه تازيانه از دست مباركش افتاد . من خم شدم تا آن را بردارم و به حضرت بدهم .\r\nلگام اسب آن جناب از آهن تيز و نازك بود . در آن موقع اسب سر بر داشت و لگامش بسر من اصابت نمود و زخمى كه علامت آن اكنون ما بين گوش و چشم من باقى است ، پديد آورد .\r\nحضرت مرا خواستند ، قدرى آب دهان بر آن ماليد و مقدارى خاك روى آن ريخت ، به خدا قسم درد آن را حس نكردم . و همچنان ملازم حضرت بودم تا بشهادت رسيد . آنگاه در « ساباط » خدمت حضرت امام حسن عليه السّلام بودم كه ضربتى به آن حضرت زدند سپس در مدينه بخدمتگزارى وى و امام حسين عليه السّلام قيام نمودم تا آنكه امام حسن\r\n\r\n","description":"","footnote":"","page_name":" 502 ","page_number":510},
  {"content":"\r\n\r\nبوسيله زهرى كه زن او دختر اشعث بن قيس با تحريك و دسيسهء معاويه به آن حضرت خورانيد ، شهيد گرديد . سپس با حضرت امام حسين عليه السّلام حركت كردم تا امام بكربلا آمد و بدرجهء رفيعهء شهادت رسيد . من از بنى اميه گريختم و امروز در مغرب بسر ميبرم و منتظر قيام مهدى و عيسى بن مريم عليهما السّلام ميباشم .\r\nابو محمد علوى ميگفت : چيز عجيبى كه از اين پير مرد موقعى كه در خانهء عمويم طاهر بن يحيى ( رضي الله عنه ) بود ، ديدم اين بود كه وى در وقتى كه اين وقايع عجيب را از هنگام بيرون آمدن از وطن نقل ميكرد ، ميديدم موهاى زير لب او نخست سرخ و بعد سفيد ميشد . من مرتب بدان مينگريستم زيرا در تمام سر و صورت و زير لبش اصلا موى سفيد نبود .\r\nپير مرد كه متوجه شد من در وى خيره شده‌ام گفت : چه را نگاه ميكنى ؟ من هر وقت گرسنه باشم موى قسمت زير لب و چانه‌ام ، سفيد و چون سير شوم مانند اول سياه مىشود ! عمويم دستور غذا داد . سه خوان طعام از منزل آوردند ، يك خوان را پيش روى پير مرد نهادند . من هم از همان خوان با پير مرد غذا خوردم . دو خوان ديگر را در وسط خانه گذاردند . عمويم بمردمى كه حاضر بودند گفت : شما را بحقى كه بر شما دارم سوگند مىدهم از غذاى من تناول كنيد و خود را از آن محروم مگردانيد عده‌اى خوردند و جمعى از خوردن امتناع ورزيدند . عمويم سمت راست پير مرد نشسته بود و غذا مىخورد و هم غذا پيش پير مرد مينهاد .\r\nپير مرد مانند جوانان غذا مىخورد و عمويم بوى قسم ميداد كه تا سير نشود دست نكشد . من به چانه و موهاى زير لبش نگاه ميكردم ، ديدم اندك اندك سياه مىشود تا آنكه به كلى سياه شد .\r\nچون از خوردن غذا فارغ گرديد گفت : على بن ابى طالب عليه السّلام به من خبر داد كه پيغمبر اكرم صلّى اللَّه عليه و آله فرمود : هر كس اهل يمن را دوست بدارد مرا دوست داشته و هر كس آنها را دشمن بدارد مرا دشمن داشته است .\r\n\r\n","description":"","footnote":"","page_name":" 503 ","page_number":511},
  {"content":"\r\n\r\nشيخ طوسى در كتاب « مجالس » از استادش شيخ مفيد و او از ابراهيم بن حسن ابن جمهور نقل كرده « 1 » كه ابن جمهور گفت : ابو بكر مفيد جرجانى در ماه رمضان سال سيصد و هفتاد و شش براى من حكايت نمود كه : در سال سيصد و شانزده در مصر با ابو عمر و عثمان بن خطاب بن عبد اللَّه بن عوام ملاقات نمودم .\r\nدر آن روز مردم براى ديدار او چنان ازدحام نمودند كه ناچار او را به پشت بام بزرگى كه در آن ميزيست بردند من با وى به مكه رفتم و چندان با او معاشرت نمودم تا توانستم پانزده حديث از وى بنويسم .\r\nوى ميگفت : من در ايام خلافت ابو بكر متولد شده‌ام . چون امير المؤمنين على بن ابى طالب عليه السّلام بخلافت رسيد من و پدرم براى درك فيض ملاقات آن حضرت رفتيم وقتى نزديك كوفه رسيديم چندان ميان راه تشنه شده بوديم كه مشرف بمرگ گرديديم پدرم پير مردى سالخورده بود . من بوى گفتم تو همين جا بنشين تا من در اين بيابان بجستجوى آب بپردازم يا كسى را پيدا كنم تا ما را به محل آب برساند ، هنوز چندان از پدرم دور نشده بودم كه آبى در نظرم نمايان گشت . چون سر آب رسيدم ديدم چاهى شبيه گودال پر آبى است .\r\nمن لباسم را كنده و در آن آبتنى نمودم و چندان نوشيدم كه سير شدم . سپس گفتم بروم پدرم را نيز بياورم چه وى نزديك باينجاست . نزد وى رفتم و گفتم برخيز كه خداوند فرج نموده و آبى يافته‌ام كه نزديك همين موضع است . ولى وقتى با پدرم آمدم اثرى از آب نديدم از اين رو پدرم همان جا ميان بيابان نشست و من هم نزد وى نشستم و لحظه‌اى بعد وفات يافت و با زحمت او را دفن كردم و از آنجا حركت كرده تا در كوفه بحضور مولى امير المؤمنين عليه السّلام رسيدم در حالى كه حضرت عازم جنگ صفين بود من قاطر را براى وى بيرون آوردم و ركاب را براى حضرت گرفتم . حضرت متوجه من گرديد خواستم ركاب را ببوسم ، مركب زخمى در صورتم بجاى گذارد .\r\n\r\n\r\n","description":"","footnote":"\r\n( 1 ) اين قسمت تا داستان ( عبد بن شريد جرهمى ) در حاشيه جلد 13 بحار چاپ امين الضرب آمده است و در چاپهاى ديگر نيست .\r\n","page_name":" 504 ","page_number":512},
  {"content":"\r\n\r\nابو بكر مفيد گفته : اثر آن ضربت و زخم در صورت وى كاملا آشكار بود .\r\nپير مرد گفت : سپس حضرت امير مؤمنان از سرگذشت من جويا شدند و منهم ماجراى خود و پدرم و چشمه‌اى را كه يافته بودم براى حضرتش نقل كردم . حضرت فرمود :\r\nآن چشمه‌اى است كه هر كس از آن آشاميده باشد عمر طولانى خواهد كرد . به تو مژده مىدهم كه عمرت دراز خواهد بود ، ولى ديگر آن چشمه را نخواهى يافت .\r\nحضرت خودشان مرا « معمّر » خواندند .\r\nابو بكر مفيد گفته : وى رواياتى از حضرت امير المؤمنين عليه السّلام براى من نقل كرد همراه او جماعتى از پيرمردان شهر وى ( طنجه ) نيز بودند . ما از پير مردان مزبور راجع به عثمان بن خطاب سؤال كرديم ، آنها گفتند ما همشهرى او هستيم و نزد ما به طول عمر معروف است ، و ميگفتند : پدران و اجداد ما نيز او را بعمر دراز ميشناختند ، و معتقد بودند كه وى توفيق ملاقات با حضرت امير عليه السّلام را يافته است پير - مرد نامبرده در سال سيصد و بيست و هفت وفات يافت « 1 »\r\n\r\n\r\n","description":"","footnote":"\r\n( 1 ) داستان ابو دنياى معمّر كه در اينجا به تفصيل از او سخن ميرود ، نه تنها در كتب علماى شيعه مانند شيخ صدوق و شيخ طوسى و ابو الفتح كراجكى ، از وى نامبرده‌اند ، بلكه نزد دانشمندان و مورّخين بزرگ اهل تسنن مشهورتر است ، و داستان او را مفصلتر از آنچه در اينجا ذكر مىشود ، نقل كرده‌اند .\r\nخطيب بغدادى متوفى بسال 463 در تاريخ بغداد جلد 11 صفحه 297 مفصلا از وى نامبرده و از مفيد ابو بكر جرجانى و ديگران ، نقل مىكند كه ابو دنيا در سال 300 هجرى وارد بغداد شد ، جماعتى از پير مردان همشهرى وى با او بودند . چون داستان او را از آنها پرسيدند ، گفتند : راست است و او ميان ما مشهور به طول عمر است . سپس خطيب ميگويد : بطورى كه به من خبر داده‌اند ، وى در 327 وفات يافته است .\r\nابن حجر عسقلانى هم در لسان الميزان جلد چهارم صفحهء 134 از وى بنام ( عثمان بن الخطاب ابو عمر البلوى المغربى ابو الدنيا الأشجّ ) در شش صفحه مفصلا نام برده است ، ابن حجر ميگويد :\r\nروايات ابو الدنيا از طريق ابو نعيم اصفهانى به من رسيده ، سپس ميگويد : ابن عتاب در فهرست خود از ابو عمرو دانى و او از عبد الرحمن بن عثمان قشيرى از تميم بن محمد تميمى نقل كرده كه گفت : در سال 311 على بن عثمان بن الخطاب در شهر قيروان ( كشور ليبى ) براى ما حديث نقل كرد و گفت : من 350 سال دارم ، و ميگفت : ابو بكر و عمر و عثمان و على و بسيارى از صحابه را ديدم .\r\nابو عمرو دانى ميگفت : « در كتاب يكى از علماى شرق خواندم كه از ابو الدنيا نام برده و نام و نسب او را بعنوان ابو عمر عثمان بن الخطاب اشج ذكر كرده است » .\r\nو ميگويد : چون وى بقيروان آمد ، حاكم آنجا عده‌اى را فرستاد تا در بارهء وى تحقيقات نموده صحت و سقم گفته او را گزارش دهند ، آنها هم برگشتند و گفتند پدران ما از پدران خود داستان و روايات او را براى ما نقل كرده‌اند ، و قاضى قيروان هم گفت پير مردان ما او را ميشناختند و از وجود او و طول عمرش خبر ميدادند » .\r\nابن عساكر هم در تاريخ خود بسلسلهء سند از احمد بن يحيى دينورى نقل كرده كه گفت : در سال 355 كه به حج رفتم ابو دنياى اشج را ديدم . . و هم ابن عساكر ميگويد : ابو القاسم بن يحيى بن على طحّان در ذيل « تاريخ مصر » نوشته است : در سال 310 ابو دنيا على بن عثمان بن خطاب از مغرب ( شمال افريقا ) بمصر آمد و ميگفت كه على بن ابى طالب ( ع ) و معاويه و غير اينان را ديده است .\r\nو از كتاب « الانساب » همدانى نقل مىكند كه : در اول سال 310 مردى از اهالى مغرب به مكه آمد كه ميگفتند او 300 سال دارد و خادم على بن ابى طالب بوده است . . . » ابن حجر در آغاز شرح حال ابو دنيا بنقل از تاريخ بغداد مينويسد : چون وى به بغداد آمد و از على بن ابى طالب حديث نقل كرد ، ريشخندش كردند و دروغگويش دانستند ! » بديهى است كه اين ريشخند و دروغگو دانستن وى جز اين نبوده كه او خود را خادم خاص امير مؤمنان ميدانسته و تمام رواياتش از آن حضرت و مشتمل بر فضائل و موضوعات مربوط به شيعه بوده ، كه خوشآيند مردم سنّى متعصّب بغداد واقع نشده است . و گر نه اين همه دانشمندان بزرگ سنى بدين گونه از وى نام نميبردند و در باره‌اش سخن نميگفتند .\r\nضمنا اين را هم بايد دانست كه موضوع آب زندگانى و ظلمات و يا دو نفرى كه بوى آب دادند ، ممكن است در نقل آن مسامحاتى روى داده باشد ، ولى اين قدر مسلم است كه ، وى بطور خارق العاده‌اى عمر طولانى يافته و دانشمندان دوست و دشمن اعتراف به آن نموده و رواياتش را نقل كرده‌اند ، ولى علت و كيفيت و راز طول عمر او چه بوده و كدام داستان آن درست است ، باصل موضوع كه وجود چنين شخص معمّرى باشد ، زيانى نميرساند .\r\n","page_name":" 505 ","page_number":513},
  {"content":"\r\n\r\nمؤلف : عالم بزرگوار ابو الفتح كراجكى در كتاب ( كنز الفوائد ) اين روايت را با رواياتى كه ابو دنيا از حضرت امير نقل كرده است ، و ما پيشتر از شريف طاهر\r\n\r\n","description":"","footnote":"","page_name":" 506 ","page_number":514},
  {"content":"\r\n\r\nابن موسى حسينى روايت نموديم مفصلا ، آورده است . سپس داستان مرد ديگرى معروف به « معمّر مشرقى » را ذكر مىكند و ميگويد : وى در يكى از شهرهاى ايران ميزيسته و مدعّى بوده كه امير المؤمنين عليه السّلام را ديده است . مردم هم سالهاى دراز او را بدين معنى ميشناخته‌اند . وى ميگفته زخمى مانند زخمى كه بر صورت معمّر مغربى بوده ، نيز در زمان حضرت برداشته و از اصحاب امير مؤمنان عليه السّلام هم بشمار مىآمده و خدمتگزار حضرت بوده است .\r\nجماعتى كه پيرو مذاهب مختلف بوده‌اند داستان اين مرد معمّر مشرقى را براى من نقل كردند كه خودشان او را ديده و سخنان او را شنيده‌اند . از جمله ابو العباس احمد بن نوح بن محمد حنبلى شافعى است كه در شهر « رمله » « 1 » سال چهار صد و پانزده براى من نقل كرد و گفت : من در سال سيصد و پنجاه به منظور تحصيل علم فقه ، عازم عراق بودم و از شهرى بنام « سهرورد » نزديك زنجان گذشتم . كسى به من گفت مردى در اينجا هست كه معتقد است امير المؤمنين عليه السّلام را ديده است اگر او را ملاقات كنى فايدهء بزرگى خواهد داشت .\r\nمن هم نزد وى بخانه‌اش رفتم . ديدم پير مردى است لاغر اندام و داراى ريشى بزرگ و مدور است ، و بچهء كوچك يك ساله‌اى هم دارد .\r\nدر اين وقت بوى گفتند : اينان جمعى از اهل علم ميباشند كه عازم عراق هستند و ميل دارند آنچه از امير المؤمنين عليه السّلام شنيده‌اى ، از شما بشنوند . پير مرد گفت :\r\nعلت اينكه من بشرف ملاقات حضرت نائل گشتم اين بود كه : وقتى در جايى ايستاده\r\n\r\n\r\n","description":"","footnote":"\r\n( 1 ) رمله شهرى از فلسطين واقع در دوازده ميلى بيت المقدس بوده ( مراصد )\r\n","page_name":" 507 ","page_number":515},
  {"content":"\r\n\r\nبودم . ديدم سوارى از آنجا گذشت . چون سر برداشتم مردى مشاهده كردم كه دست خود را روى سر من حركت داده و برايم دعا مىكند . وقتى سوار گذشت اطلاع يافتم كه وى على بن ابى طالب عليه السّلام است ، پس بدنبال او دويدم تا آنكه بوى ملحق گشتم و ملازم حضورش گرديدم .\r\nپير مرد ميگفت : سپس در « تكريت » « 1 » و موضعى ديگر از عراق بنام « تل فلاذ » در خدمت حضرت بودم و بعدها تا هنگامى كه وفات يافت افتخار خدمتگزارى حضرت را داشتم آنگاه بخدمتگزارى فرزندان امام پرداختم .\r\nاحمد بن نوح ميگفت : عده‌اى از مردم آن شهر را ديدم كه ميگفتند : ما نيز اين قصه را از وى شنيده‌ايم و هم از پدران و اجدادمان شنيده‌ايم كه از وضع اين پير مرد و داستانش براى ما حكايت ميكردند ، و ميگفتند : وى بعد از شهادت حضرت على در اهواز اقامت گزيد ، و بعد از آنكه طايفه ديلم بر آنجا دست يافتند و بآزار مردم پرداختند ، بسهرورد منتقل گرديد .\r\nو نيز ابو عبد اللَّه حسين بن محمد قمى حكايت نمود كه : جماعتى اين داستان را نقل ميكردند و ميگفتند كه اين مرد معمّر را ديده و اين ماجرا را از وى شنيده‌اند ، همچنين عده‌اى از مردم سهرورد « 2 » او را با همين حكايت و جريان براى من توصيف نمودند .\r\n\r\nعبيد بن شريد جرهمى\r\nو نيز شيخ صدوق ( ره ) در كمال الدين ميگويد : ابو سعيد عبد اللَّه بن محمد بن عبد الوهاب شجرى براى من حديث كرد و گفت : در كتاب برادرم ابو الحسن كه به خط خود نوشته بود ديدم نوشته است : از يكى از دانشمندان كه كتابها خوانده و اخبار\r\n\r\n\r\n","description":"","footnote":"\r\n( 1 ) تكريت - بفتح تاء و سكون كاف و كسر راء - شهرى مشهور واقع در غرب دجله ميان بغداد و موصل است و تا بغداد 30 فرسخ فاصله دارد ( مراصد ) .\r\n( 2 ) سهرورد - بضم ميم و سكون راء و فتح واو شهرى نزديك زنجان بوده است ( مراصد )\r\n","page_name":" 508 ","page_number":516},
  {"content":"\r\n\r\nبسيار شنيده بود ، شنيدم ميگفت : عبيد بن شريد جرهمى معروف ، سيصد و پنجاه سال عمر كرد .\r\nاو پيغمبر صلّى اللَّه عليه و آله را درك نمود و اسلام آورد بعد از رحلت آن حضرت تا زمان معاويه هم زنده بود . در ايامى كه معاويه بىرقيب فرمانروائى ميكرد روزى بر وى در آمد . معاويه بوى گفت : اى عبيد مرا خبر ده از آنچه ديده و شنيده و درك كرده‌اى بگو بدانم روزگار را چگونه ديده‌اى ؟ .\r\nعبيد گفت : روزگار را مانند شب و روزى ديدم كه يكى مىآيد و ديگرى ميرود . هر كس را ديدم از زمانهء خود نكوهش ميكرد . شخصى را ديدم كه هزار سال عمر كرده بود و او ميگفت كه قبل از او شخصى دو هزار سال عمر نموده بود .\r\nو اما آنچه شنيده‌ام : يكى از پادشاهان حمير « 1 » براى من نقل كرد كه يكى از سلاطين نابغه كه كشورها فتح كرده بود و او را « ذو سرح » ميگفتند در ريعان جوانى به سلطنت رسيد ، و در امر مملكت داراى با تدبير و سخى الطبع و مطاع بود . او هفتصد سال در مملكت خود سلطنت كرد . اغلب اوقات با نزديكان خود به شكار و گردش ميرفت .\r\nروزى در گردشگاه به دو مار برخورد كرد كه يكى مانند نقره سفيد و ديگرى سخت تيره بود ، و هر دو با هم ميجنگيدند . مار سياه بر سفيد غلبه يافت و نزديك بود آن را بكشد پادشاه دستور داد مار سياه را كشتند و مار سفيد را گرفتند و بر سر چشمه‌اى كه درختى در آن بود آوردند و آب روى آن پاشيدند و كمى هم خورانيدند تا به حال آمد ، آنگاه آن را رها كردند و او هم رفت . آن روز پادشاه تمام وقت به شكار و گردش پرداخت . چون شب شد و به خانه برگشت و روى تخت خود كه دربان و غيره دسترسى به محل آن نداشتند ، نشست ، در آن ميان ديد جوانى خوش - لباس و زيبا كه از حد وصف بيرون بود ، درآمد و بوى سلام كرد . پادشاه از ديدن او خشمگين شد و پرسيد : تو كيستى ، چه كسى به تو راه داد و اجازه داد باينجا كه نه دربان\r\n\r\n\r\n","description":"","footnote":"\r\n( 1 ) حمير نام قبيله‌اى از عرب بوده كه در قسمت غربى شهر صنعاء يمن سكنى گزيدند . سپس بدين يهودان آنجا در آمدند ، و از آن پس بقيهء ملوك حمير يهودى گشتند .\r\n","page_name":" 509 ","page_number":517},
  {"content":"\r\n\r\nو نه كسى ديگر دسترسى دارد بيائى ؟ .\r\nجوان گفت : اى پادشاه ناراحت مباش ! من از آدميزاد نيستم ، بلكه جوانى جنّى هستم . آمده‌ام پاداش كار نيكى كه نزد من دارى ، به تو بدهم ، پادشاه پرسيد :\r\nكدام كار نيك ؟ گفت : من همان مار هستم كه روز گذشته از خطر مرگ نجاتم دادى آن مار سياه كه او را بقتل رساندى غلام ما بود . او جماعتى از كسان مرا كشته بود .\r\nاو هر وقت يكى از ماها را تنها گير مىآورد ، ميكشت تو دشمن مرا بقتل رساندى و مرا زنده كردى ، اكنون آمده‌ام پاداشى كه نزد من دارى به تو بدهم . سپس گفت اى پادشاه ما جن هستيم ولى نه جن . پادشاه پرسيد : فرق ميان اين دو چيست ؟ راوى ابو - سعيد شجرى ميگويد : برادرم ابو الحسن در اينجا سخن را قطع كرده و حديث بپايان نرسيده است .\r\n\r\nربيع بن ضبع فزارى\r\nنيز در كمال الدين ميگويد : خبر داد به من احمد بن يحيى مكتب از ابو الطيب احمد بن محمد ورّاق و او از محمد بن حسن بن دريد ازدى عمانى ، تمام اخبارى كه داشت و كتابهائى را كه تصنيف كرده بود ، از جمله در اخبار وى ديدم كه نوشته است : وقتى جماعتى بر عبد الملك مروان وارد گشتند كه ربيع بن ضبع فزارى نيز جزو آنها بود . وى يكى از معمّرين بود . نوهء او وهب بن عبد اللَّه بن ربيع كه پير مردى سالخورده و ابروهايش روى چشم‌هايش افتاده و آن را با دستمالى بسته بود ، نيز با او بود . دربانها مردم را از روى سن ميطلبيدند . چون او را خواندند دربان بوى گفت : پير مرد داخل شود ! او در حالى كه تكيه بعصا كرده بود و بكمك آن راه ميرفت و ريشش تا زانوهايش ميرسيد ، بر عبد الملك وارد شد .\r\nچون عبد الملك او را ديد به حال او رقّت برد و گفت : پير مرد بنشين ! گفت :\r\nمن بنشينم و جدّم دم در ايستاده باشد ؟ ! عبد الملك گفت : تو فرزند ربيع بن ضبع هستى ؟ گفت : بلى من وهب بن عبد اللَّه بن ربيع بن ضبع هستم . عبد الملك بدربان\r\n\r\n","description":"","footnote":"","page_name":" 510 ","page_number":518},
  {"content":"\r\n\r\nگفت : بر گرد و ربيع را نيز بياور . وقتى دربان بيرون آمد او را نشناخت بطورى كه صدا زد : ربيع كجاست ؟ در اين وقت ربيع آمد و گفت من ربيع هستم ، سپس برخاست و با عجله نزد عبد الملك آمد . چون بر عبد الملك وارد شد سلام كرد . عبد الملك گفت : من سوگند ميخورم كه اين مرد از پسر و نوه‌اش جوان‌تر است ! اى ربيع ! آنچه در طول زندگانى ديده‌اى بما اطلاع بده . ربيع گفت : اين شعر از من است كه گفته‌ام : « 1 » .\r\n ها انا ذا آمل الخلود و قد * ادرك عمرى و مولدى حجرا \r\n امّا امرء القيس قد سمعت به * هيهات هيهات طال ذا عمرا \r\n( يعنى : آگاه باش ! من كسى هستم كه آرزوى عمر طولانى دارم . در حالى كه من حجر پسر امرء القيس را ديده‌ام . اما خود امرء القيس را شنيده‌ام كه او كى بوده است . پس خيلى دور به نظر ميرسد كه ديگر من زنده بمانم ) .\r\nعبد الملك گفت اين اشعار را من در وقتى كه طفل بودم ، از تو براى من نقل ميكردند - ربيع گفت اين بيت را هم گفته‌ام :\r\n اذا عاش الفتى مأتين عاما * فقد ذهب اللذاذة و الغناء \r\n( يعنى : وقتى كه جوانى دويست سال عمر كرد ، لذت و ثروت از وى دور مىشود ) عبد الملك گفت : اين شعر تو را نيز در زمان كودكى براى من نقل ميكردند ! سپس عبد الملك گفت : اى ربيع ! تو از بخت نيك و بهرهء وافر برخوردارى .\r\nپس از فوائد عمرت چيزى براى من نقل كن ! گفت : دويست سال در فترت بين عروج عيسى و ظهور محمد صلّى اللَّه عليه و آله و صد و بيست سال در جاهليت و شصت سال در اسلام\r\n\r\n\r\n","description":"","footnote":"\r\n( 1 ) بطورى كه ملاحظه مىشود ، در اين باب ضمن شرح حال و سرگذشت معمّرين عرب اشعار بسيارى از آنها نقل شده است ، گرچه اين اشعار عربى است ، ولى نظر باينكه سراسر پند و اندرز و سخنان حكيمانه است ، و حتى بعضى از آنها در زبان عربى و كتب ادبى به صورت ضرب المثل در آمده است ، لذا ما عينا نقل كرديم و در بين هلالين ترجمه آن را آورديم تا هم اصل آن محفوظ بماند و هم كسانى كه از زبان عربى اطلاعى ندارند از مضامين آنها استفاده كنند .\r\n","page_name":" 511 ","page_number":519},
  {"content":"\r\n\r\nزيسته‌ام ! عبد الملك گفت اى ربيع از آن عده جوانان قريش كه نامهاشان يكى است به من خبر ده .\r\nگفت : از هر كدام ميخواهى سؤال كن ، عبد الملك گفت : از عبد اللَّه بن عباس خبر ده : گفت : او داراى فهم و علم و بخشش و حلم و قرآن دان بزرگ بود ، گفت : از عبد اللَّه بن عمر خبر ده گفت داراى حلم و علم و احسان بود ، خشم خود را فرو ميبرد و از ظلم دورى ميجست . « 1 » پرسيد : از عبد اللَّه بن جعفر خبر ده ! گفت :\r\nاو گلبرگى خشبو و لطيف و زيانش براى مسلمين اندك بود ! گفت : از عبد اللَّه بن زبير خبر ده . گفت او همچون كوه صعبى بود كه صخره‌ها از آن فرو ريزند . عبد الملك گفت : خدا تو را نگهدارد چطور بر اخبار آنها دست يافتى ؟ گفت : به آنها نزديك شدم و آنان را امتحان نمودم .\r\n\r\nشقّ كاهن و نصائح حكيمانهء او\r\nنيز « در كمال الدين » ميگويد ، خبر داد بما احمد بن يحيى مكتب او گفت خبر داد بما ابو الطيب احمد بن محمد ورّاق . او گفت خبر داد بما محمد بن حسن بن دريد ازدى عمانى ، او گفت خبر داد بما احمد بن عيسى ابو بشر عقلى از ابو حاتم از ابو - قبيصه از ابن كلبى و او از پدرش نقل كرده كه گفت : از مشايخ بجيله كه در سيرت و هيئت نيكو ، مانند آنها نديده بودم شنيدم كه ميگفتند : شق كاهن سيصد سال زندگى كرد . چون وقت وفاتش رسيد ، بستگانش نزد وى گرد آمدند و گفتند ما را وصيتى كن كه نزديك است روزگار تو را از دست ما بگيرد .\r\nشق گفت : به يك ديگر نزديك شويد و از هم جدا نگرديد ، به يكديگر رو آوريد و از هم رو نگردانيد و صله رحم كنيد و عهد و پيمان خود را محكم نگاه داريد ، حكمها را بزرگ شماريد و اهل كرم را احترام كنيد ، پيران خود را توقير نمائيد و افراد\r\n\r\n\r\n","description":"","footnote":"\r\n( 1 ) تصور ميرود ربيع سنى بوده يا تقيه ميكرده يا اين را براى خوش آيند عبد الملك كه با بنى هاشم كينه ذاتى داشت گفته بود .\r\n","page_name":" 512 ","page_number":520},
  {"content":"\r\n\r\nلئيم را پست شماريد ، در جايى كه ميبايد سخنان جدى و متين گفت ، از شوخى و بيهوده گوئى اجتناب ورزيد .\r\nبخششهاى خود را با منتگذارى آلوده مسازيد ، و چون بر دشمن چيره شويد از تقصير او درگذريد ، و اگر بر اثر نفاق از هم جدا گشتيد با هم سازش كنيد . اگر كسى با شما از در نيرنگ در آمد ، در باره وى نيكى كنيد ، نصايح پيران را بشنويد و پيشنهاد كسانى كه بعد از ستيزه شما را صلح مىدهند بپذيريد . زيرا رسيدن بمنتهاى پشيمانى زخمى است كه دير التيام مىيابد .\r\nاز سرزنش در انساب خود پرهيز كنيد و از جستجوى بديهاى يك ديگر دورى نمائيد دختران فهميدهء خود را بهمسرى كسانى كه در نجابت و فهم بپايهء شما نميرسند ندهيد ، چه كه باعث ننگ و موجب فساد و رسوائى است . در معاشرت با مردم ملايمت و نرمى پيش گيريد ، و از درشت خوئى احتراز جوئيد ، زيرا درشتخوئى در آخر كار موجب ندامت خواهد بود و براى صاحبش نكوهشها كسب مىكند .\r\nصبر مؤثرترين مؤاخذه ، و قناعت بهترين سرمايه است . مردم پير و طمع و دستخوش آز و باركش بىتابى ميباشند . حقيقت ذلت ، دورى از يارى يك ديگر است . به اين معنى كه چون دشمن طمع باموال شما كند و رعب در دلهاى شما ايجاد نمايد ، شما با چشمان خواب گرفته به آنها نگاه كنيد . سپس گفت : عجب نصيحتهائى است كه از مرد شيرين زبان فصيحى سر زد . اما اگر دلهاى مردم محكم و آماده پذيرش آن باشد ! شق كاهن اين را گفت و سپس مرد .\r\nشيخ صدوق رضى اللَّه عنه در اينجا ميفرمايد : مخالفين ما ( اهل سنّت ) اين گونه داستانها را نقل ميكنند و تصديق مينمايند : همچنين داستان شداد بن عاد را نقل ميكنند و ميگويند كه : نهصد سال عمر كرد و بهشت او را توصيف مينمايند كه از نظر مردم پوشيده است ، و هيچ كس آن را نميبيند و ميگويند كه در روى زمين است ولى طول عمر قائم آل محمد ( ص ) را باور نميدارند و اخبارى كه در بارهء او رسيده است دروغ ميپندارند و در حقيقت منكر حق و دشمن طرفداران حقند ! .\r\n\r\n","description":"","footnote":"","page_name":" 513 ","page_number":521},
  {"content":"\r\n\r\nمؤلف : سپس صدوق عليه الرحمه داستان شداد بن عاد را نقل مىكند . ما هم آن را در كتاب « نبوّت » ( جلد پنجم بحار ) از وى نقل كرديم . آنگاه ميگويد :\r\n\r\nاوس بن ربيعة بن كعب بن أميّهء اسلمى\r\nدويست و چهارده سال در جهان زيست . خود وى در اين باره ميگويد :\r\n لقد عمّرت حتّى مل اهلى * ثوائى عندهم و سئمت عمرى \r\n و حقّ لمن اتى مأتان عام * عليه و اربع من بعد عشر \r\n يملّ من الثوّاء و صبح يوم * يغاديه و ليلّ بعد يسرى \r\n فأبلى شلوتى و تركت سلوى * و باح بما اجنّ ضمير صدرى \r\n( يعنى : چندان عمر كردم كه بستگانم از بودن من در نزد آنها خسته شدند و خود من هم از عمر درازم بتنگ آمدم ، شايسته است براى كسى كه عمرش به دويست و چهارده سال رسيده كه از محلّ و زندگى صبح و شام كه بر او ميگذرد خسته شود . عمر دراز اعضاى مرا پوسانيد ، من هم لذت زندگى را ترك گفتم به همين جهت آنچه را در سينه پنهان ميكردم آشكار گرديد ) !\r\n\r\nابو زيد منذر بن حرمله طائى\r\nكه مردى نصرانى بود صد و پنجاه سال عمر كرد .\r\n\r\nنصر بن دهمان بن سليم بن اشجع بن زيد بن غطفان\r\nصد و نود سال عمر كرد .\r\nبطورى كه دندانهايش ريخت و عقلش خلل پيدا كرد و موى سرش سپيد شد . در آن موقع مطلبى بر قوم وى مشكل گرديد و محتاج برأى و تدبير او شدند و به همين جهت از خداوند مسألت نمودند كه عقل و جوانى او را بوى برگرداند . خداوند هم جوانى را به او بازگردانيد و موى سرش سياه شد . سلمة بن خرشب يا عباس بن مرداس سلمى در بارهء وى اين ابيات را سروده است :\r\n لنصر بن دهمان الهنيدة عاشها * و تسعين حولا ثمّ قوّم فانصاتا \r\n و عاد سواد الرّأس بعد بياضه * و عاوده شرح الشّباب الّذى فاتا \r\n و راجع عقلا بعد ما فات عقله * و لكنّه من بعد ذا كلّه ماتا \r\n\r\n","description":"","footnote":"","page_name":" 514 ","page_number":522},
  {"content":"\r\n\r\n( يعنى : نصر بن دهمان صد و نود سال عمر كرد . قامتش پس از خم شدن راست گرديد . سپيدى موى سرش بسياهى و پيريش بجوانى عود نمود و بعد از آنكه عقلش از دست رفت ، دوباره برگشت ، ولى با وجود همهء اينها او سرانجام مرد ) ! .\r\n\r\nثوب بن صداق عبدى\r\nدويست سال در جهان زيست .\r\n\r\nخثعم بن عوف بن جذيمه\r\nروزگارى دراز عمر كرد و اين شعر بگفت :\r\n حتّى متى خثعم في الأحياء * ليس بذى أيدى و لا غناء\r\nهيهات ما للموت من دواء \r\n( يعنى : خثعم چندان در جهان زيست كه ديگر نه نيروئى برايش ماند و نه ثروتى افسوس كه از مردن چاره‌اى نيست ! )\r\n\r\nثعلبة بن كعب بن عبد الاشهل بن اشوس\r\nدويست سال عمر كرد . اين ابيات از اوست :\r\n لقد صاحبت اقواما فأمسوا * خفاتا لا يجاب لهم دعاء\r\nمضوا قصد السبيل و خلّفونى * فطال على بعدهم الثّواء\r\nفأصبحت الغداة رهين شىء * و أخلفنى من الموت الرّجاء \r\n( يعنى : با مردمى تماس داشتم كه با مرگ ناگهانى درگذشتند ، در حالى كه هيچ دعائى براى رهائى آنها از مرگ سودى نداشت . آنها رفتند و مرا باقى گذاشتند و بعد از آنها زندگانى من به طول انجاميد پس من در گرو چيزى ماندم ، و اميد بمرگ از من سلب شد ) .\r\n\r\nكعب بن رداة بن كعب بن ذهل بن قيس نخعى\r\n« 1 » سيصد سال عمر نمود . خود وى ميگويد :\r\n لم يبق يأخذيه من لداتى * ابو بنين لا و لا بنات\r\nو لا عقيم غير ذى سبات * الا يعدّ اليوم في الأموات\r\nهل مشتر أبيعه حياتى ؟ \r\n( يعنى : رفقاى من چه آنها كه اولاد داشتند و چه آنها كه اولاد نداشتند كسى نمانده است . مگر كسى كه امروز در صف اموات بشمار آيد . آيا خريدارى هست كه من\r\n\r\n\r\n","description":"","footnote":"\r\n( 1 ) در « المعمّرون » ابو حاتم سيستانى جعفر بن قرط عامرى آمده است\r\n","page_name":" 515 ","page_number":523},
  {"content":"\r\n\r\nزندگى خود را به او بفروشم ؟ !\r\n\r\nعدىّ بن حاتم طائى\r\nصد و بيست سال در جهان زيست .\r\n\r\nامابات بن قيس بن حرملة بن سنان كندى\r\n- صد و شصت سال زندگى كرد .\r\n\r\nعميرة بن هاجر بن عمير بن عبد العزّى بن قيس خزاعى\r\nصد و هفتاد سال در جهان زيست ابيات زير از اوست :\r\n بليت و أفنانى الزّمان و أصبحت * هنيدة قد أبغيت من بعدها عشرا\r\nو اصبحت مثل الفرخ لا انا ميّت * فأبكى و لا حىّ فأصدر لى أمرا\r\nو قد عشت دهرا ما تجن عشيرتى * لها ميّتا حتّى تخطّ له قبرا \r\n( يعنى : پوسيده گشتم و روزگار مرا از ميان برد صد سال عمر كردم و ميخواهم ده سال ديگر هم بمانم « 1 » امروز من مانند جوجه‌اى هستم كه نه مرده‌ام تا بر من گريه كنند و نه زنده‌ام تا كارى برايم انجام دهند . من در روزگارى زندگى ميكردم كه عشيره‌ام مرده‌اى را كه پيش از مرگ قبر خود را نكنده بود ، دفن نميكردند ) ( اين از عادات مردم جاهليت بوده است ) .\r\n\r\nعوام بن منذر بن زيد بن قيس بن حارثة بن لام\r\nروزگار درازى در عصر جاهليت زيست و عمر بن عبد العزيز خليفهء اموى را درك نمود . روزى او را بنزد عمر بن عبد العزيز آوردند . از بس ضعيف بود استخوان گردنش جدا جدا ديده ميشد ، و ابروانش روى چشمش ريخته بود . از وى پرسيدند در دنيا چه چيزها ديده‌اى ؟ گفت :\r\n فو اللَّه ما أدرى أ أدركت امّة * على عهد ذى القرنين ام كنت اقدما\r\nمتى يخلعوا عنّى القميص تبيّنا * جناحى لم يكسبن لحما و لا دما \r\n( يعنى : به خدا سوگند نميتوانم بخاطر بياورم كه مردم عهد ذو القرنين را درك كردم يا پيش از آن بوده‌ام هر گاه پيراهن از برم بيرون آورند ، معلوم خواهد شد كه بدنم نه گوشت دارد و نه خون ) .\r\n\r\n\r\n","description":"","footnote":"\r\n( 1 ) پيداست كه عمير اين ابيات را در صد سالگى گفته است .\r\n","page_name":" 516 ","page_number":524},
  {"content":"\r\n\r\n\r\nسيف بن وهب بن جذيمهء طائى\r\nدويست سال در جهان زيست . اين ابيات از اوست :\r\n الا انّني كاهب ذاهب * فلا تحسبوا انّني كاذب\r\nلبست شبابى فأفنيته * و أدركنى القدر الغالب\r\nو خصم دفعت و مولى نفعت * حتّى يثوب له ثائب \r\n( يعنى : آگاه باشيد من رفتنى هستم . پس مرا دروغگو مشماريد . پيراهن جوانى را پوشيدم و بعد كهنه نمودم و تقدير الهى كه چيره دست است ، مرا در چنبر قدرت خود گرفت . دشمنان را از خود دفع ميكردم و بدوستان نفع ميرساندم ، تا ثواب آن عائد من گردد ) .\r\n\r\nارطاة بن سهيّهء مزنى\r\nصد و بيست سال زندگى نمود . كنيهء او ابو وليد بود عبد الملك مروان از وى پرسيد اى ارطاة ! از شعر تو چه مانده است ؟ گفت . ديگر شراب نمينوشم و كار طرب انگيز نميكنم و بر چيزى غضب نمينمايم و جز براى يكى از اينها شعر براى من نميآيد ! بعلاوه من اين اشعار را گفته‌ام :\r\n رأيت المرء تأكله اللّيالي * كأكل الأرض ساقطة الحديد\r\nو ما تبقى المنيّة حين تأتى * على نفس ابن آدم من مزيد\r\nو أعلم انّها ستكرّ حتّى * توفّى نذرها بأبي الوليد \r\n( يعنى : مردم را چنان ديدم كه شبها آنان را ميخورند و فانى ميگردانند ، همچون زمين كه پاره‌هاى آهن را مىخورد و ميپوساند ، چون مرگ اولاد آدم ميرسد ، چيزى از وى فرو نميگذارد و ميدانم كه شبح مرگ چندان خود را نشان ميدهد تا نذر خود را نسبت به ابو وليد هم ايفا كند ! ) عبد الملك از شنيدن معنى بيت آخر بوحشت افتاد . زيرا كنيهء او نيز ابو وليد بود ! ولى او گفت : مقصود خود من هستم ! چه كنيهء من ابو وليد است .\r\n\r\nعبيد بن أبرص\r\nسيصد سال زندگانى نمود . او ميگويد :\r\n فنيت و أفنانى الزّمان و أصبحت * لداتى بنو نعش و زهر الفراقد \r\n( يعنى از بين رفتم و زمانه هم مرا از بين برد . در حالى كه همسالان من چهره به خاك\r\n\r\n","description":"","footnote":"","page_name":" 517 ","page_number":525},
  {"content":"\r\n\r\nكشيدند ) ابن عبيد را نعمان بن منذر در روز بؤس « 1 » گرفت و بقتل رسانيد .\r\n\r\nشريح ابن هانى\r\nصد و بيست سال عمر كرد تا در جنگ حجاج بن يوسف بقتل رسيد وى در حال كبر سنّ و ضعف پيرى گفته است :\r\n اصبحت ذا بثّ اقاسى الكبرا * قد عشت بين المشركين أعصرا\r\nثمّة أدركت النّبى المنذرا * و بعده صدّيقه و عمرا\r\nو يوم مهرجان و يوم تسترا * و الجمع في صفّينهم و النّهرا\r\nهيهات ما أطول هذا عمرا \r\n( يعنى : در اين سن پيرى با محنت و اندوه دست بگريبانم . سالها در بين مشركين زيستم ، تا آنگاه كه پيغمبر رحمت را يافتم ، و بعد از پيغمبر ابو بكر و عمر را ديدم . در جنگ روز مهرگان و جنگ شوشتر و صفين و نهروان نيز شركت جستم . اى واى كه اين عمر چه طولانى گشته است . ؟ !\r\n\r\nمسجاح بن سباع\r\nكه مردى از بنى ضبّه بود نيز روزگارى دراز در جهان زيست .\r\nاو در اين باره ميگويد :\r\n لقد طوّفت في الآفاق حتّى * بليت و قد انى لى ان ابيد\r\nو أفنانى و لا يفنى نهار * و ليل كلّما يمضى يعود\r\nو شهر مستهل بعد شهر * و حول بعده حول جديد \r\n( يعنى : چندان در اكناف جهان گشتم كه پوسيده شدم و اگر بميرم بموقع است . روزگار مرا فانى گردانيد ولى خود روزها فانى نميشود ، چنان كه شبها و ماه‌ها و سالها هر وقت بروند دوباره باز ميگردند ) .\r\n\r\nلقمان بزرگ عاد\r\nپانصد و شصت سال يعنى باندازهء عمر هفت كركس زندگى كرد .\r\nهر كركسى هشتاد سال عمر ميكرد . لقمان نامبرده باقى ماندهء قوم عاد بود . و هم روايت شده كه وى سه هزار و پانصد سال عمر نمود . وى از اولاد عاد است كه قوم آنها\r\n\r\n\r\n","description":"","footnote":"\r\n( 1 ) نعمان بن منذر پادشاه معروف حيره دو روز براى خود مقرر كرده بود . يكى روز خوشى و مسرت ، و ديگر روز بؤس و غضب .\r\n","page_name":" 518 ","page_number":526},
  {"content":"\r\n\r\nرا بجانب حرم فرستادند تا براى آنها جستجوى آب نمايند . لقمان عمر هفت كركس يافت ، او جوجهء نرين كركس را ميگرفت و در كوهى كه كركس در آنجا زندگى ميكرد جاى ميداد ، كركس هم در آنجا ميماند تا سر موعد بميرد . چون كركس اول ميمرد ، ديگرى را تربيت ميكرد . آخرين آن كركس‌ها « لبد » نام داشت و از همه آنها عمرش درازتر بود . مردم در بارهء او ميگفتند : عمرش بسى طولانى گشت و هم اشعار مشهور در بارهء لقمان زياد گفته شده ، قوهء شنوائى و بينائى را به ميزان لازم داشته و اخبار وى زياد است .\r\n\r\nزهير بن جناب بن هبل بن عبد اللَّه بن بكر بن عوف بن عذرة بن زيد بن عبد اللَّه ابن وهدة بن ثور بن كليب كلبى\r\nسيصد سال عمر كرد .\r\n\r\nمزيقيا عمرو بن عامر\r\nكه از نظر نفع وجودش بوى لقب « آب آسمان » داده بودند هشتصد سال در جهان زيست : چهار صد سال جزو مردم عادى بود و چهار صد سال هم سلطنت كرد ، از اين جهت او را ( مزيقيا ) ميناميدند ، كه هر روز دو دست لباس ميپوشيد و بعد دستور ميداد آنها را پاره كنند تا ديگرى آن را نپوشد .\r\n\r\nهبل بن عبد اللَّه بن كنانه\r\nهفتصد سال در جهان زندگى نمود .\r\n\r\nابو طمحان قينى\r\nصد و پنجاه سال عمر كرد .\r\n\r\nمستوغر بن ربيعة بن كعب بن زيد بن منات بن تميم\r\n، سيصد و سى سال عمر نمود سپس اسلام را درك كرد ولى اسلام نياورد . شعر او معروف است .\r\n\r\nدويد بن نهد\r\nچهار صد و پنجاه سال در جهان زيست . در بارهء طول عمر خود گفته است :\r\n القى علىّ الدّهر رجلا و يدا * و الدّهر ما يصلح يوما افسدا\r\nيصلحه اليوم و يفسده غدا \r\n( يعنى : روزگار دست و پاى مرا از كار انداخت روزگار آن را كه روزى فاسد شده ، اصلاح نخواهد كرد بلكه يك روز آن را اصلاح و روز ديگر فاسد ميگرداند دويد هنگام وفات فرزندان خود را جمع نمود و گفت : فرزندان من ! بشما\r\n\r\n","description":"","footnote":"","page_name":" 519 ","page_number":527},
  {"content":"\r\n\r\nوصيت ميكنم كه : عذر مردم شرور را نپذيريد و از خطاى آنها نگذريد !\r\n\r\nتيم اللَّه بن ثعلبه بن عكايه\r\nدويست سال در جهان زيست .\r\n\r\nمرتع بن ضبع بن وهب بن بعيض بن مالك بن سعدى بن عدى بن فزاره\r\n، دويست و چهل سال عمر نمود او نيز اسلام را درك كرد ولى اسلام نياورد .\r\n\r\nمعدى كرب حميرى از آل « ذى رعين »\r\nدويست و پنجاه سال در جهان زيست\r\n\r\nثرية بن عبد اللَّه جعفى\r\nسيصد سال زندگانى كرد . وى بمدينه آمد و نزد عمر بن الخطاب رفت و گفت : من اين بيابان را كه شما در آن مسكن كرده‌ايد قبلا بدون آب و درخت ديده بودم ، و مردمى ديدم كه مانند شما « اشهد ان لا إله الا اللَّه » ميگفتند ! پسر ثريه نيز با او بود و بواسطه ضعف پيرى تكيه به پدرش كرده و خرف شده بود .\r\nعمر پرسيد : اى ثريه ! چرا پسر تو خرف گشته ولى عقل تو هنوز باقى است ؟ گفت :\r\nعلت اينست كه من تا هفتاد سالگى زن نگرفتم و بعد هم زن عفيف و نيك سيرت گرفتم زن من چنان بود كه هنگام خوشحالى من بر مسرّتم ميافزود و موقع خشم و غضب مرا دلشاد مينمود ! ولى اين پسرم زنى موذى و بد زبان گرفت كه چون او را خوشحال ميديد كارى ميكرد كه دلتنگ و خشمگين شود و هر گاه او را گرفته و غضبناك ميديد جانش را بلبش ميرسانيد .\r\n\r\nعوف بن كنانه و سخنان حكيمانه او\r\nعوف بن كنانه كلبى سيصد سال در جهان زيست . چون حال احتضارش فرا رسيد فرزندان خود را جمع كرد و به آنها وصيت نمود و گفت : فرزندان من ! وصيت مرا حفظ كنيد كه بعد از من بوسيله آن برياست و آقائى قوم خواهيد رسيد .\r\nپارسائى پيشه سازيد و خيانت نكنيد و محزون نباشيد درندگان را از خوابگاهشان پراكنده مسازيد . با مردم آميزش كنيد ولى بديهاى آنها را پوشيده داريد تا كارتان بهبود يابد و اصلاح گردد « 1 » . دست سؤال به طرف آنها دراز نكنيد تا برايتان گران\r\n\r\n\r\n","description":"","footnote":"\r\n( 1 ) از نظر اسلام بايد بديهاى اشخاص را فاش كرد تا ريشه بديها كنده شود و افراد بد و خطرناك در جامعه راه پيدا نكنند و نضج نگيرند مگر اينكه فاش ساختن و ذكر بديهاى آنان موجب خطر براى مسلمانان باشد كه البته حكم ديگرى دارد . اسلام صراحت لهجه دارد و از دوروئى و نفاق و تماس با افراد بد كردار و نااهل جدا جلوگيرى نموده و دستور ميدهد كه با نيكان نيك و با بدان بد باش و با افكار صوفيانه و اين شعر عرفى شاعر مخالف است كه ميگويد :\r\n چنان با نيك و بدخو كن كه وقت مردنت عرفى * مسلمانت بزمزم شويد و هند و بسوزاند \r\n","page_name":" 520 ","page_number":528},
  {"content":"\r\n\r\nتمام نشود : تا ميتوانيد حالت سكوت پيش گيريد مگر براى اظهار حقّى كه پسنديده مىدانيد . مردم را دوست بداريد تا سينه‌هاى آنها از كينهء شما پاك شود . آنها را از استفادهء منافع محروم نسازيد ، تا از شما شكايت نكنند . از آنها فاصله بگيريد تا دلتان آرامش يابد . زياد با آنها نشست و برخاست نكنيد كه موجب خوارى شماست . چون كار مشكلى براى شما پديد آيد ، در برابر آن ثبات و صبر پيشه گيريد ، با گذشت زمان بسازيد كه اگر زبان راستى و ذلّت خوارى بماند ، بهتر از آنست كه در حال خوشى نام انسان ببدى ياد شود .\r\nخود را براى احترام به كسى كه نسبت بشما فروتنى مىكند آماده سازيد . زيرا نزديكترين خواهشها دوستى و دورترين نسبتها دشمنى است و وفا پيشه گيريد ، نقض عهد مكنيد كه جمعيت شما را تأمين خواهد كرد .\r\nحسب خود را بواسطه ترك دروغ زنده كنيد . كه دروغ آفت جوانمردى است تنگى معيشت خود را بر مردم معلوم مسازيد كه موجب خوارى و سرشكستگى شما خواهد شد . از غربت اجتناب ورزيد كه با ذلّت توأم است : زنان نجيبه و اصيل خود را بهر كسى تزويج نكنيد ، مگر در اصالت و نجابت با شما برابر باشند : هميشه سعى كنيد فضيلت و بزرگى كسب نمائيد . زيبائى زنان ، شما را از توجه به خوبى آنها فريب ندهد ، كه خوبى زنان بكمال و بشرافت آنها بستگى دارد ! « 1 »\r\n\r\n\r\n","description":"","footnote":"\r\n( 1 ) خواننده محترم در اين باب ضمن شرح حال بعضى از معمّرين عرب كه در زمان جاهليت يعنى پيش از ظهور دين مبين اسلام ميزيسته‌اند علاوه از سرگذشت جالب و خواندنى آنها ، سخنان حكيمانه و پند و اندرز و امثال و حكمى كه از آنها نقل شده است ، هم ميخواند با اينكه در دوران جاهليت ، تعداد باسوادها در تمام عربستان از تعداد انگشتان دست تجاوز نميكرد ، مع الوصف سخنان دانايان عرب كه در اينجا از نظر قارئين ميگذرد ، هنوز هم زنده و آموزنده و نغز و دلكش است .\r\nفرقه بهائى در كتب خود خيلى سعى كرده‌اند كلمات قصار و گفتار آسمانى ! از ميرزا على محمد باب و حسين على مازندرانى بنام ( بهاء ) و پسرش عباس افندى ( عبد البهاء ) و نوهء عباس ، شوقى افندى ، نقل كنند و در عصر تسخير فضا آنها را برخ مردم فهميده بكشند . ولى شكى نيست كه آنها وقتى در اين باب نصائح سودمند و سخنان ارجدار شقّ كاهن و عوف بن كنانه و اكثم بن صيفى و غيره را كه هر كدام يك دوره دستور العمل كامل اخلاقى و آئين زندگى است ، بخوانند ، سپس آن را با سخنان نقطه اولى در « بيان » و جمال مبارك ! در « قدس » و « ايقان » و يا گفتار عبد البهاء در « مفاوضات » و « مقالهء سياح » كه همه نقل عبارات كتب اسلامى و يا مشايخ صوفيه و اهل عرفان است ، ولى با سبكى مبتذل و كلماتى مغلق و نامفهوم مقايسه كنند پيش وجدان سركوب‌شدهء خود شرمسار ميشوند و تصديق خواهند كرد كه سطح آن بمراتب از سخنان كاهنان و عقلاى جاهليت پائين‌تر است ! با اين فرق كه آنها هيچ گونه ادعائى هم نداشته‌اند ، نه هوس نبوت و نه جرات الوهيت و مراتب بالاتر از آن كرده‌اند ! فاعتبروا يا اولى الألباب .\r\n","page_name":" 521 ","page_number":529},
  {"content":"\r\n\r\nدر نزد فاميل و قوم خود فروتنى نمائيد و بر آنها ستم روا مداريد تا بملكات فاضله نائل گرديد . در موضوعى كه آنها اتفاق بر آن دارند ، مخالفت نكنيد ، كه مخالفت براى مرد مطاع موجب نقص و عيب است . كارهاى نيك شما پيش از ديگران بايد براى قوم خودتان باشد . ساحت خانه‌هاى خود را از ساكنين آن متوحّش مسازيد كه موجب سلب بركت و جلوگيرى از حقوق آنهاست . سخن چينى را در ميان خود ترك نمائيد تا در پيشآمدهاى ناگوار مدد كار هم باشيد و بر دشمن غلبه يابيد . از سودپرستى بپرهيزيد مگر در مواردى كه برخورد باشكال ننمائيد .\r\nهمسايه‌ها را گرامى و مهمان را در پذيرائى بر خود مقدم بداريد .\r\n\r\n","description":"","footnote":"","page_name":" 522 ","page_number":530},
  {"content":"\r\n\r\nبا سفيهان شكيبا باشيد تا از اندوه و ناراحتى شما كاسته شود و از تفرقه و جدائى دورى كنيد كه موجب خوارى شما خواهد بود . جز در موقع ناچارى خود را بيش از حد توانائى ، در مشقّت نياندازيد .\r\nزيرا اگر عذر شما پذيرفته بود ، مردم شما را سرزنش نخواهند كرد ، و اگر نيرومند و قوى باشيد ، بهتر از اين است كه موقع اضطرار بكمك ديگران بشتابيد . بخشش كنيد ولى تفريط ننمائيد كه بذل و بخشش مانع احتياج شماست . آنچه مىگوئيد يكسان باشد ، تا نزد خلق عزيز شويد ، و شمشيرتان بران باشد .\r\nاز اسراف بپرهيزيد و خود را رسوا مسازيد . از مردم پست انتظار كارى نداشته باشيد كه در آن كوتاهى ميورزند و به عمل نمىآورند ، نسبت به يكديگر رشك و حسد نبريد تا باعث هلاكت شما نگردد . از بخل اجتناب كنيد كه بخل يك نوع بيمارى است .\r\nبراى خود از فضيلت وجود و ادب و دوستى با اهل فضل و حيا خانه‌ها بنا نمائيد و با بذل و سخاوت محبت مردم را جلب كنيد . افراد با فضيلت را محترم شماريد و از تجربهء اشخاص آزموده سرمشق بگيريد ، كوچكى كار نيك شما را از انجام آن باز ندارد ، كه همان نيز داراى ثواب خواهد بود .\r\nمردم را كوچك نشماريد و ناتوان ندانيد كه مردى بروشنى دل و زبان گويا بستگى دارد . هر گاه از سانحه‌اى بوحشت افتاديد تأمّل نمائيد و شتاب مكنيد . براى نزديكى بسلاطين نسبت به آنها مهر ورزيد كه هر كه را بخواهند بلند مىكنند و هر كه را نخواهند به زمين مىزنند . در كارها شجاع باشيد تا ديدگان مردم بشما معطوف گردد . از راه وفا فروتنى پيشه گيريد و كارى كنيد كه بزرگان شما ، شما را دوست بدارند . سپس اين دو بيت را گفت :\r\n و ما كلّ ذى لبّ بمؤتيك نصحه * و لا كلّ موف نصحه بلبيب\r\nو لكن اذا ما استجمعا عند واحد * فحقّ له من طاعة بنصيب \r\nيعنى : هر عاقلى ترا پند نميدهد ، و هر پند و اندرز دهى عاقل نيست ولى اگر\r\n\r\n","description":"","footnote":"","page_name":" 523 ","page_number":531},
  {"content":"\r\n\r\nهر دو در شخصى جمع شد ( يعنى عاقلى ترا نصيحت كرد ) سزاوار است كه پيروى او را به گردن گيرى .\r\n\r\nآنچه در لوح اهرام مصر نوشته بود\r\nعبد اللَّه بن محمد بن عبد الوهاب از احمد بن محمد بن عبد اللَّه بن يزيد شعرانى كه از فرزندان عمّار ياسر رضى اللَّه عنه است براى من نقل كرد ، كه ابو القاسم محمد بن قاسم بصرى ، ميگفت : ابو الحسن خمارويه بن احمد بن طولون « 1 » در مصر « 2 » گنجهائى بدست آورد كه پيش از وى نصيب هيچ كس نشده بود . سپس او را ترغيب كردند تا دو هرم از اهرام « 3 » ثلاثه مصر را خراب كند ، شايد در آن نيز\r\n\r\n\r\n","description":"","footnote":"\r\n( 1 ) احمد بن طولون حكمران معروف مصر و شام بوده كه از سال 254 هجرى تا سنه 270 در آن كشور با كمال قدرت حكومت داشته است .\r\n( 2 ) « مصر » كه اين كشور بدين نام موسوم است ، در اصل اسم نوهء حضرت نوح عليه السّلام بوده بدين شرح : مصر بن بنصر بن حام بن نوح ( ع ) وى نخستين كسى است كه در آن سرزمين سكونت گزيد . بعد از طوفان ، مصر ، با 30 نفر از برادرانش در آنجا اقامت نمودند .\r\n( الخطط و الآثار مقريزى ج 1 ص 35 )\r\n( 3 ) اهرام مصر - سه بناى عظيم و بسيار بلند و تاريخى كشور مصر است كه پنج هزار سال پيش فراعنه مصر براى مدفن خود ، ساخته‌اند . اين بناها سرا پا از سنگ ساخته شده ، و از عجائب هفتگانهء دنيا بشمار ميرود . بزرگترين آنها 138 متر است . اينك توصيف آن را از ( جغرافى جهان ) بخوانيد :\r\n« اين كوه‌هاى آدمى آفريدهء سنگى كه بر فراز جسد پادشاهان ديرين مصرى ساخته‌اند ، يكى ديگر از شگفتيهاى هفتگانهء جهان بشمار ميرفت ، و آنها را بمناسبت شكل مخصوصشان « هرم » نام نهاده‌اند . همه اين هرم‌ها را صاحبانشان در دوران زندگى خويش برپا داشته و براى روزهاى پس از مرگ آماده كرده بودند . ضمنا هر پادشاه ميكوشيد كه آرامگاه كوه مانند خود را برتر و بزرگتر از آن فرمانروايان پيش خويش ، بسازد .\r\nاين اهرام سه تا بيش نيستند و به اهرام سه‌گانه مشهورند . اندازهء آنها با هم يكى نيست .\r\nبزرگتر آنها به خئوپس تعلّق داشته است . پادشاه مزبور نزديك بسه هزار سال پيش از زادن مسيح ميزيسته است . ميگويند براى ساختن اين هرم گروهى كارگر بالغ بر صد هزار نفر در طول مدتى نزديك به ده سال يكسره به كار مشغول بوده‌اند . . . آرامگاه خئوپس و ديگر اهرام مصر همه يكپارچه و تو پر از سنگ بنا شده است . فقط جايى كوچك در ميان آن ، براى نهفتن جسد فرعون و وسائل و افزارهائى كه در دوران زندگى به كار ميبرده خالى گذارده‌اند .\r\nمصريان قديم بر آن بودند كه مرگ خواب درازى بيش نيست و آن سرانجام روزى بپايان ميرسد . در آن روز كه روز حساب و داورى است ، همه مردگان و يا خواب رفتگان از خواب برمىخيزند و از نو به كارهاى خود مىپردازند . از اين رو به هنگام مرگ وسائل و نيازمندىهاى آنان را در كنارشان مىگذاردند ، تا وقتى كه از خواب گران به هوش آمدند ، وسائل زندگى و كارشان پهلويشان باشد . بدين گونه وقتى كه خئوپس را پس از مرگ در ميان هرم بزرگ جاى دادند وسائل كارش را نيز در كنارش نهادند و مدخل آن را با سنگهاى جزم و جفت محكم و استوار كور كردند و آثار و نشانه‌ها و درزها را از ميان بردند تا هيچ كس نتواند بر جسد وى دست يابد .\r\nولى با اين همه بعد ما كسى جاى اين دريچه و راهروئى را كه بگور وى منتهى ميشد ، يافت . تن موميائى شده او و همه لوازم و افزارهائى را كه براى دنياى ديگر نزد او گذاشته بودند ، ربود » .\r\n( جغرافى جهان صفحه 509 )\r\n","page_name":" 524 ","page_number":532},
  {"content":"\r\n\r\nگنجى بيابد ! ولى اطرافيان و مشاورين و افراد مورد اعتماد وى او را از خراب كردن اهرام بر حذر داشتند و خاطر نشان ساختند كه هر كس متعرض اهرام شده ، عمرش كوتاه گشته است .\r\nاو بنصيحت آنها اعتنا نكرد و دستور داد هزار كارگر ديوار اهرام را بكنند تا درب آن پيدا شود ، پس از يك سال كار ، خسته و عاجز شدند موقعى كه از تعقيب منظور مأيوس گشتند و ميخواستند دست بردارند ، راهى پيدا كردند كه مانند نقب بود . راه را گرفته پيش رفتند تا به آخر آن رسيدند . در آنجا سنگ مرمرى ديدند و دانستند كه درب اهرام است . سپس چندان سعى كردند تا در را از جا كنده بيرون آوردند ، ديدند با خط يونانى چيزى بر آن نوشته است .\r\n\r\n","description":"","footnote":"","page_name":" 525 ","page_number":533},
  {"content":"\r\n\r\nحكما و علماء مصر را جمع كردند تا آن را بخوانند ولى كسى نتوانست آن را بخواند . در ميان آنها شخصى بنام ابو عبد اللَّه مدنى بود كه يكى از حفّاظ دنيا و علماى روزگار بشمار ميرفت . وى به ابو الحسن خمارويه گفت : اسقفى را در حبشه ميشناسم كه سيصد و شصت سال دارد ، و او قادر است اين خط را بخواند او ميخواست اين زبان را به من بياموزد ، ولى چون بعلوم عرب رغبت داشتم ، آن را فرا نگرفتم و آن اسقف هنوز زنده است .\r\nابو الحسن خمارويه نامه‌اى بپادشاه حبشه نوشت كه اسقف مزبور را نزد وى بفرستد ولى پادشاه حبشه جواب داد كه اين مرد پير گشته و زمانه او را فرسوده نموده فقط هواى شهر ماست كه تا كنون او را زنده نگاه داشته است . بيم آنست كه اگر به هوا و اقليم ديگر نقل مكان كند و حركت نمايد و رنج و مشقت سفر بكشد ، تلف گردد در صورتى كه بقاء او موجب شرف و افتخار ماست . اگر چيزى داريد كه ميخواهيد او بخواند و يا تفسير كند و يا ميخواهيد چيزى از وى بپرسيد : آن را بنويسيد و بفرستيد تا خوانده و مقصود شما تأمين گردد .\r\nخمارويه دستور داد سنگ مرمر را در كشتى كوچكى نهاده از « صعيد اعلى » « 1 » به « اسوان » حمل كردند و با شتاب از اسوان بحبشه آوردند چون سنگ را نزد اسقف رساندند ، نوشته را خواند و به زبان حبشى معنى كرد . سپس از حبشى به عربى ترجمه گرديد . معلوم شد نوشته است من ريّان بن دومغ هستم ابو عبد اللَّه مدنى كه همراه\r\n\r\n\r\n","description":"","footnote":"\r\n( 1 ) صعيد مصر ، بلوك وسيعى بوده كه چند شهر بزرگ داشته است . مانند شهر اسوان كه نخستين شهر صعيد از ناحيه جنوب است . و شهرهاى ديگر : قوص ، قفط ، اخميم ، بهنساة بوده است . صعيد سه بخش بوده : صعيد اعلى ( بالا ) و آن عبارت بوده از اسوان تا نزديك اخميم ، و صعيد اوسط ( ميانه ) از اخميم تا بهنساة ، و صعيد ادنى ( پائين ) از بهنسا تا نزديك فسطاط امتداد داشته است .\r\nيكى از نويسندگان نامى مصر نوشته است : « صعيد » - داراى 957 قريه بوده . و در جنوب فسطاط و در پناه كوه قرار داشته است كه رود نيل از ميان آن ميگذشته است .\r\n","page_name":" 526 ","page_number":534},
  {"content":"\r\n\r\nسنگ بحبشه رفته بود از اسقف پرسيد : ريان بن دومغ كى بوده ؟ گفت : او پدر عزيز مصر است كه حضرت يوسف در خانه او و همسرش زليخا بوده است .\r\nعزيز هفتصد سال و پدرش « ريان » هزار و هفتصد سال و پدر ريان « دومغ » سه هزار سال در جهان زيستند . روى آن سنگ نوشته بود : من ريان بن دومغ هستم براى اطلاع از منبع رود نيل از وطن خويش بيرون آمدم . چه كه جريان آن را ميديدم و ميخواستم ابتدا و منبع آن را هم بدانم . به همين منظور همراه هشت هزار نفر از مردم كشور هشتاد سال به جستجو پرداختيم ، تا آنكه بظلمات و درياى اطلس رسيديم و ديدم رود نيل درياى اطلس را قطع مىكند و در آن عبور مينمايد و منفذ هم ندارد همراهان من بجز چهار هزار نفر همه مردند من از زوال سلطنت خود ترسيدم و مراجعت نمودم و « اهرام » و « برابى » « 1 » و اين دو هرم را بنا كردم ، و تمام گنجها و اندوخته‌هاى خود را در آن پنهان نمودم و در اين خصوص اين اشعار را گفته‌ام : « 2 » من بعضى چيزها را كه بوقوع خواهد پيوست ميدانم ، علم غيب ندارم . زيرا تنها خداوند عالم بغيب است هر چه را خواستم محكم و متقن گردد ، آن را محكم ساختم با اين وصف خداوند قوىتر و صنع او محكم‌تر است .\r\nخواستم سرچشمهء رود نيل را پيدا كنم ، ولى از كشف آن عاجز گشتم ، چه كه آدمى با عجز و زبونى توأم است . مدت هشتاد سال « 3 » جاهاى ديدنى را همراه خردمندان و لشكر بسيار پيمودم . تا آنجا كه سرزمين جن و انس را زير پا نهادم\r\n\r\n\r\n","description":"","footnote":"\r\n( 1 ) برابى - اين كلمه يك لفظ قبطى است كه جمع « بربا » بوده است . برابى چند قصر باستانى پادشاهان مصر است كه در چند موضع صعيد مصر ساخته شده بود ، و در آن اشكال مختلفى از هر حيوانى وجود داشته است ( مراصد ) بطورى كه مقريزى در ( الخطط و الآثار ) ج 1 - ص 53 مينويسد برابى سه بنا بوده است .\r\nبه اين شرح : اول - « بربا » سمنود كه در سال 350 هجرى ويران شد . دوم - « بربا » اخميم كه صورتهاى عجيب و اشكال پادشاهان قديم مصر در آن بوده و ذو النون اخميمى اكثر آن را محو كرد .\r\nسوم - « بربا » دندره بوده كه داراى 180 روزن و هر روز آفتاب از يك روزن وارد روزن ديگر و چون به آخر ميرسيده است ، مجددا وارد روزن نخست شده و گردش خود را از سر ميگرفته است !\r\n( 2 ) چون اشعار عربى ترجمه از زبان يونانى است . ما نيز فقط ترجمه فارسى آن را آورديم .\r\n( 3 ) ممكن است هشت سال بوده و بهشتاد اشتباه شده است .\r\n","page_name":" 527 ","page_number":535},
  {"content":"\r\n\r\nو گردابهاى درياى ظلمانى مرا از كار باز داشت . آن وقت يقين كردم كه قبل و بعد از من هيچ مرد با هيبتى از آنجا نگذشته و نخواهد گذشت . سپس بكشور خود باز گشتم و مجلس آراستم و بعيش و نوش نشستم . چه كه روزگار گاهى با سختى و زمانى با نعمت توأم است .\r\nمن صاحب همهء اهرام مصر هستم و بانى « برابى » آنجا ميباشم . آثار دست و قدرت و حكمت خود را براى اينكه نپوسد و منهدم نگردد ، در آنجا جاى دادم .\r\nدر اهرام گنجهاى زياد و عجائب بسيار هست ، زمانه گاهى انسان را كامروا ميگرداند و زمانى مورد هجوم خود قرار ميدهد . روزى فرا مىرسد كه ولى پروردگار من قفلها از اين اسرار بگشايد و عجائب كار و صنعت مرا آشكار سازد ! او كسى است كه در آخر الزّمان و در اطراف خانه خدا ظاهر مىشود . و كارش بالا مىگيرد و نامش مشهور ميگردد . گروه انبوهى از مردم هنگام ظهورش كشته خواهند شد و جمعى اطاعت مينمايند . اين « برابى » هم مسخر وى مىشود ، و سپس منهدم ميگردد . گنجهاى من همه پيدا شود ، جز اينكه ميدانم همه صرف جهاد خواهد شد . گفتار خود را در تخته سنگها نوشتم ، ولى به زودى آنها فانى خواهند شد ، خود من نيز بعد از آن از بين ميروم و معدوم ميگردم .\r\nچون ابو الحسن خمارويه از مضمون لوح اطلاع حاصل كرد گفت : جز قائم آل محمد كسى بر اسرار اهرام دست نخواهد يافت ، سپس سنگ را برگردانيده در جاى خود نصب كردند و در هرم را بستند . يك سال بعد از اين ماجرا طاهر ، خادم ابو الحسن خمارويه را در رختخواب و حالت مستى بقتل رسانيد . آنگاه مردم از اين ماجرا مطلع گرديدند . ( شيخ صدوق ميفرمايد ) آنچه در بارهء داستان رود نيل و اهرام مصر گفتيم از هر چه در اين زمينه گفته مىشود صحيحتر است .\r\nضبيرة بن سعيد بن سعد بن سهم قرشى صد و هشتاد سال عمر كرد . وى اسلام را درك نمود و بمرگ ناگهانى بدرود حيات گفت ، و اسلام نياورد .\r\n\r\n","description":"","footnote":"","page_name":" 528 ","page_number":536},
  {"content":"\r\n\r\n\r\nداستان لبيد بن ربيعه\r\nلبيد بن ربيعة جعفرى صد و چهل سال عمر نمود . او نيز اسلام را درك كرد و مسلمان شد . چون بسن هفتاد سالگى رسيد اين شعر بگفت :\r\n كأنّى و قد جاوزت سبعين حجّة * خلعت بها عن منكبىّ ردائيا \r\nيعنى : سنّ من از هفتاد گذشت . از اين رو رداء را از دوش برگرفتم ( رسم معمول آن روزگار بوده ) و چون سنّش بهفتاد و هفت سالگى رسيد گفت :\r\n باتت تشكي الىّ النفس مجهشة * و قد حملتك سبعا بعد سبعين\r\nفان تزادى ثلثا تبلغى املا * و في الثّلث وفاء للثّمانين \r\nيعنى : اعضاء و جوارح با حالتى افسرده از من شكايت دارند . ميگويند هفتاد و هفت سال تو را كشيديم . اگر سه سال ديگر به آن افزوده گردد كه هشتاد سالت تمام شود آنگاه بآرزوى خود خواهى رسيد . هنگامى كه بنود سالگى رسيد گفت :\r\n كأنّى و قد جاوزت تسعين حجّة * خلعت بها عنّى عذار لثامى\r\nرمتنى بنات الدّهر من حيث لا ارى * فكيف به من يرمى و ليس برامى\r\nفلو انّني أدمي بنبل رأيتها * و لكنّنى أدمي به غير سهام \r\nيعنى : من اكنون از نود سال گذشته‌ام . ازين رو نقاب از چهره ( طبق رسوم آن عهد ) برميدارم .\r\nدختران روزگار از جايى كه من نمىبينم تير عشق خود را بسوى من رها كردند بيچاره كسى كه تير بسوى او بياندازند و تيرانداز را نبيند ! اگر تيرى بسوى من رها ميشد آن را ميديدم ولى تيرى كه بسوى من رها ميكنند تير كمان نيست ! موقعى كه به صد و ده سالگى رسيد گفت :\r\n و ليس في مائة قد عاشها رجل * و في تكامل عشر بعدها عمر \r\nيعنى : صد سالى كه مردى عمر نمود و ده سال بعد از آن ، عمرى نيست ! چون صد و بيست ساله شد گفت :\r\n\r\n","description":"","footnote":"","page_name":" 529 ","page_number":537},
  {"content":"\r\n\r\n قد عشت دهرا قبل حجرى واحس * لو كان في النّفس اللجّوج خلود \r\nروزگارى پيش از دويدن « واحس » من زندگى كردم . كاش اين نفس لجباز هميشه در دنيا ميبود ( مقصود اينست كه صد و بيست سال عمر من كمتر از دويدن « واحس » ( اسب قيس بن زهره است ) و چون به صد و چهل سالگى رسيد گفت :\r\n و لقد سئمت من الحيوة و طولها * و سؤال هذا النّاس كيف لبيد ؟ !\r\nغلب الرّجال فكان غير مغلّب * دهر طويل دائم ممدود\r\nيوم اذا يأتى علىّ و ليله * و كلاهما بعد المضىّ يعود \r\nيعنى : از زندگى و درازى آن خسته شدم ، مخصوصا از اينكه مردم ميپرسند لبيد حالت چطور است ؟ زمانه بر مردم چيره مىشود ، ولى چيزى بر روزگار دائم طولانى چيره نميگردد . زمانه روز و شبى است كه بر من ميگذرند و هر دو بعد از رفتن من دوباره باز ميگردند .\r\nچون هنگام وفاتش رسيد بفرزندش گفت : اى فرزند پدرت نمرد ، بلكه فانى گشت . چون قبض روح شوم ، مرا رو به قبله بگذار و با پيراهنم بپوشان و مرگ مرا اعلام مكن تا كسى بر من شيون نكند و گريه ننمايد . آنگاه ظرف بزرگى كه در آن طعام مينهادم و با آن مردم را ضيافت مينمودم بردار و پر از طعام كن و به مسجد ببر . وقتى امام جماعت سلام گفت ، ظرف طعام را نزد مؤمنين بگذار تا همه بخورند و بعد از اتمام غذا به آنها بگو :\r\nبرادر شما لبيد وفات يافته ، بر جنازهء او حاضر گرديد . سپس اين اشعار بگفت :\r\n و اذا دفنت اباك ف * اجعل فوقه خشبا و طينا\r\nو صفائحا حمّا رواس * يها تشدّد و الغصونا\r\nليقين صرّ الوجه سف * ساف التّراب و لن يقينا \r\nيعنى : وقتى كه پدرت را دفن كردى ، چوب و خاك و سنگ سخت بر روى آن قرار ده ، و قبر او را محكم نگاهدار ، تا اطراف آن محفوظ بماند و خاك تيره از حرارت صورت وى مانع شود ، هر چند مشكل است بتواند مانع گردد ! داستان وصيت لبيد را بطريق ديگر هم آورده‌اند ميگويند : عادت وى اين بود\r\n\r\n","description":"","footnote":"","page_name":" 530 ","page_number":538},
  {"content":"\r\n\r\nكه چون باد شمال ميوزيد گوسفندان ذبح ميكرد و طبخ مينمود و در « جفنه » همان ظرف بزرگى كه در صدر داستان گفته شد ، ريخته و براى مردم ميفرستاد .\r\nزمانى كه وليد بن عقبة بن ابى معيط والى كوفه شد ، براى مردم خطبه خواند و پس از حمد و ثناى الهى و درود بر حضرت رسالت پناهى صلّى اللَّه عليه و آله گفت : مردم ! داستان لبيد بن ربيعه جعفرى و شرافت و مردانگى و عادت وى را كه هر وقت باد شمال ميوزيد گوسفندانى طبخ مىكند ، ميدانيد . پس او را در اين مردانگى يارى نمائيد . سپس از منبر به زير آمد و پنج گوسفند و ابياتى چند براى لبيد فرستاد . اشعار اين بود :\r\n ارى الجزّار يشحذ شفرتيه * اذا هبّت رياح ابى عقيل\r\nطويل الباع ابلج جعفرىّ * كريم الجدّ كالسّيف الصقيل\r\nو في ابن الجعفرىّ بما لديه * على الغلّات و المال القليل \r\nيعنى : مىبينم قصاب كارد خود را براى ذبح گوسفندان تيز مىكند ، در وقتى كه باد شمال ابو عقيل ميوزد ( مقصود لبيد است ) لبيد جعفرى مردى سخى الطبع و دست و دل - باز و در كرم و بذل و بخشش بىآلايش همچون شمشير صيقل زده است لبيد آنچه غله و مال اندك دارد ، بارباب احتياج بذل كرد .\r\nگويند : گوسفندانى كه براى لبيد بردند بيست رأس بوده وقتى آنها را بوى تسليم نمودند گفت : خداوند بامير پاداش خير دهد ، او ميداند كه من شعر نميگويم . سپس دخترش را صدا زد و گفت : اشعار امير را پاسخ ده ! دختر هم گفت :\r\n اذا هبّت رياح ابى عقيل * دعونا عند هبّتها الوليد\r\nطويل الباع ابلج عبشميّا * اعان على مروّته لبيد\r\nبأمثال الهضاب كأنّ ركبا * عليها من بنى هام قعود\r\nابا وهب جزاك اللَّه خيرا * نحرناها و اطعمنا الثّريد\r\nفعد انّ الكريم له معاد * و عهدى يا ابن اروى ان تعود \r\nحاصل معنى اينكه : وقتى باد شمال ابى عقيل وزيد ، وليد را كه مردى جواد و نظر بلند و گشاده‌روست مىخوانيم ، وليد با مردانگى چند رأس گوسفند فربه و\r\n\r\n","description":"","footnote":"","page_name":" 531 ","page_number":539},
  {"content":"\r\n\r\nبزرگ به « لبيد » كمك كرد ، خدا ترا خير دهاد . ما آن گوسفندان را ذبح كرديم و آن را تليت كرده بمردم خورانديم ، اى وليد اين گونه عطايا را مكرر كن كه مردم كريم را عطاى مكرر ميبايد و من هم انتظار عطاى مجدد تو را دارم ! چون دختر اين اشعار بساخت ، لبيد گفت : آفرين بر تو اى دخترك من ! شعر را نيكو گفتى ولى تقاضاى عطا مكرر را بىجا كردى ! دختر گفت : تقاضاى عطا از پادشاهان شرم ندارد ! لبيد گفت : در اين خصوص خود بهتر ميدانى .\r\nذو الاصبع عدوانى حرثان بن محرّث سيصد سال در جهان زيست .\r\nجعفر بن قرط سيصد سال عمر كرد ، و اسلام را نيز درك نمود .\r\nعامر بن ظرب عدوانى سيصد سال در جهان ماند .\r\nمحصّن بن عمّان بن ظالم دويست و پنجاه سال زندگى كرد . اشعار زير از او است :\r\n الا يا سلم انّى لست منكم * و لكن امرء قومى شعوب\r\nدعانى الدّاعيان فقلت هبّا * فقالا : كلّ من يدعى يجيب\r\nالا يا سلمى أعيانى قيامى * و أعيتنى المكاسب و الرّكوب\r\nفصرت رديئة في البيت كلّا * تأذّى بى الأباعد و القريب\r\nكذاك الدّهر و الايّام حزن * لها في كلّ سائمة نصيب \r\n( يعنى ، اى اولاد سلم ! من از شما نيستم . بلكه مردى هستم كه قومش از هم - پاشيده است ، مرا خواندند كه استفاده‌اى برم . گفتم : من حاضرم . گفتند : آرى هر كس دعوت مىشود ، اجابت مىكند . اى اولاد سلم ! ايستادن مرا ناتوان و خسته مىكند و كسب معيشت و سوارى بستوهم آورده . پس رفتم و در گوشه خانه افتادم . دور و نزديك از حال من در زحمت هستند . آرى زمانه و روزگار حزن آور است ، و در هر پيشامدى ، ارباب لذت را بىنصيب نميگرداند ) .\r\nعاد بن شداد يربوعى صد و پنجاه سال در جهان زيست .\r\n\r\n","description":"","footnote":"","page_name":" 532 ","page_number":540},
  {"content":"\r\n\r\n\r\nداستان اكثم بن صيفى\r\nاكثم بن صيفى داناى عرب سيصد سال و بعضى گفته‌اند يك صد و نود سال عمر كرد و اسلام را درك نمود . راجع به مسلمان شدن او نظر مورّخين مختلف است . اكثر علماء معتقدند كه وى اسلام نياورد . اين اشعار از اوست :\r\n و ان امرء قد عاش تسعين حجّة * الى مائة لم يسأم العيش جاهل\r\nمضت مأتان غير ستّ و أربع * و ذلك من عدّ اللّيالي قلائل \r\nيعنى : اگر مردى تا صد و نود سال عمر كرد و از زندگى خسته نشد ، نادان است . صد و نود سال از عمر من گذشت ولى اگر شبها را بشماريم خواهيم ديد كه اين مدت اندك است « 1 » شيخ صدوق : محمد بن سلمه گفت : اكثم بن صيفى خواست بحضور پيغمبر آمده اسلام بياورد ولى پسرش او را در حال تشنگى بقتل رسانيد . شنيده‌ام كه اين آيه در بارهء او نازل گرديد :  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  « 2 » يعنى : كسى كه از خانه‌اش بيرون آيد و بجانب خدا و پيغمبر او رهسپار گردد و سپس جان دهد پاداش وى بر خداست .\r\nعرب هيچ كس را در حكمت و عقل بر اكثم بن صيفى مقدم نميداشت . « 3 »\r\n\r\n\r\n","description":"","footnote":"\r\n( 1 ) شايد كسانى كه عمر اكثم را صد و نود سال دانسته‌اند نظر به اين شعر داشته‌اند ، در صورتى كه ممكن است او مدتها بعد از گفتن اين ابيات زيسته باشد ، چنان كه نظيرش را پيشتر خوانديم . بعلاوه تفاوت سيصد سال و صد و نود سال ، دليل روشنى براى اثبات اين معنى است .\r\n( 2 ) سورهء نساء آيهء 101\r\n( 3 ) احنف بن قيس يكى از بزرگان بصره و از ياران امير مؤمنان على عليه السّلام بود ، و بگفتهء ابن اثير در « اسد الغابة » يكى از حكماى عصر و عقلاى روزگار بشمار ميرفته . احنف در سخنورى و حلم و بردبارى و شهامت مشهور بود . نقل ميكنند كه از وى پرسيدند : اين حكمتها و حلم و بردبارى را از چه كسى آموختى ؟ گفت : از ( قيس بن عاصم منقرى ) فرا گرفتم كه در حلم و\r\n","page_name":" 533 ","page_number":541},
  {"content":"\r\n\r\nگويند چون وى از بعثت رسول اكرم صلّى اللَّه عليه و آله مطلع گشت فرزندش را با لشكرى بسوى حضرت فرستاد و گفت : اى فرزند ! من با سخنانى چند تو را پند دهم . پس از من بنويس و از هنگامى كه ميروى تا گاهى كك برميگردى در نظر داشته باش ! نخست اينكه احترام ماه رجب را از دست مده « 1 » و در آن دست بجنگ مزن زيرا احترام ماه در حقيقت احترام بمردمى است كه در آن ماه زندگى ميكنند .\r\nدر ميان هر قوم بر مردم سربلند آنها فرود آى ، و با بزرگان آنان عهد و پيمان به بند .\r\nبا افراد پست و فرومايهء آنها آميزش مكن ، زيرا او خود را خوار كرده و اگر خويشتن را عزيز ميداشت قوم او نيز او را عزيز ميداشتند .\r\nمن اين مرد ( پيغمبر اكرم صلّى اللَّه عليه و آله ) را ميشناسم . نسب او را ميدانم . از خاندان قريش و عرب اصيل است . اين مرد از دو حال بيرون نيست : يا ميخواهد بر مردم سلطنت كند كه در اين صورت ميبايد تو او را محترم و بزرگ شمارى و مقابل او بايستى و جز با اجازه يا اشارهء وى ننشينى ، چه اگر پادشاه باشد ، اين كار تو براى دفع شر و جلب نفع خودت لازم و ضرورى است .\r\nو اگر او پيغمبر باشد ، باز احترام و بزرگداشت وى بر تو حتمى است . چه خداوند دوست نمىدارد كسى نسبت به آنها عمل زشت مرتكب شود . پيغمبر كارى نميكند كه موجب پشيمانى باشد . بلكه افراد نيك و برگزيده را بسوى خود راه ميدهد . خطا و اشتباه نميكند ، تا مورد سرزنش قرار گيرد . كار او با فكر و صلاحديد\r\n\r\n\r\n","description":"","footnote":"\r\n( 1 ) در ايام جاهليت چهار ماه رجب ، محرم ، ذى القعده و ذى الحجه محترم و جنگ در آنها حرام بوده است .\r\n","page_name":" 534 ","page_number":542},
  {"content":"\r\n\r\nخودش انجام مىپذيرد . پس اگر او پيغمبر بود خواهى ديد تمام كارهايش بر اساس صلاح مردم و آنچه ميگويد همه راست و شخصا مردى متواضع است ، و در پيشگاه خدا خود را بسيار كوچك و حقير ميشمارد ، پس تو نيز در نزد وى فروتن باش ، و جز آنچه گفتم كارى مكن ، چه كه فرستاده اگر از پيش خود عملى انجام دهد به حساب فرستنده گذاشته مىشود . هنگامى كه اين مرد ( پيغمبر ) ميخواهد تو را بجانب من برگرداند ، هر چه به تو گفت ، از حفظ كن . زيرا اگر فراموش كنى ناچار از آنم كه ديگرى را نزد او بفرستم . سپس نامه‌اى بدين شرح به محضر مبارك رسول خدا صلّى اللَّه عليه و آله نوشت : بنام خدا نامه‌اى از بنده‌اى ببندهء ديگر . اما بعد آنچه به تو ابلاغ شده بما هم رسيده است . خبرى از شما بما رسيده كه از حقيقت آن بىخبريم . اگر چيزى ديده‌اى بما نشان ده و اگر چيزى ميدانى به اطلاع ما نيز برسان و در گنجينهء علم خود ما را هم شريك گردان . و السلام .\r\nپيغمبر صلّى اللَّه عليه و آله هم چنان كه نقل كرده‌اند پاسخ او را بدين گونه نوشت : اين نامه‌ايست از محمد پيغمبر خدا به اكثم بن صيفى . من ستايش خدا را به تو القا ميكنم خداوند به من فرمان داده كه بگويم : جز خداى يگانه خدائى نيست . هم خود بگويم و هم مردم را به گفتن آن وادارم . مردم همه بندگان خدايند ، و هر كارى بسته به نظر اوست . آنها را مىآفريند و ميميراند ، و در روى زمين پراكنده ميسازد ، و بازگشت همه بسوى اوست . شما را بآداب پيغمبران تربيت مىنمايم و عنقريب از شما امر عظيمى پرسند و خبر آن را از اين پس خواهى دانست .\r\nچون نامه پيغمبر صلّى اللَّه عليه و آله به اكثم رسيد ، بفرزندش گفت : اى فرزند ! اين مرد را چگونه ديدى ؟ گفت : ديدم اخلاق ستوده بمردم تعليم ميداد و از اوصاف نكوهيده نهى مىكرد . پس اكثم قبيله بنى تميم را نزد خود گرد آورد و گفت : اى بنى تميم ! آدم سفيه نزد من نياوريد ، چه هر كسى چيزى از سفيه بشنود دچار شك و ترديد ميگردد . هر كسى براى خود رأى و عقيده‌اى دارد . ولى آدم سفيه رأيش سست است\r\n\r\n","description":"","footnote":"","page_name":" 535 ","page_number":543},
  {"content":"\r\n\r\nهر چند بدنش نيرومند باشد . آدمى كه از نعمت عقل محروم است ، ارزش ندارد .\r\nاى بنى تميم ! من خيلى پير شده‌ام و ضعف پيرى مرا بستوه آورده اگر كار خوبى از من ديده‌ايد از آن پيروى كنيد و اگر عمل زشتى مشاهده كرده‌ايد ، به من بگوئيد تا خود را اصلاح كنم . اى بنى تميم ! پسر من اين مرد را كه مدعى پيغمبرى است ديده است كه مردم را بمكارم اخلاق دستور ميدهد ، و از صفات ناپسند منع مىكند ، و آنها را بپرستش خداوند يگانه مىخواند ، و از بت‌پرستى و قسم خوردن به آتش ، بر حذر ميدارد . پسرم ميگويد : اين مرد ( پيغمبر ) عقيده دارد كه او فرستاده خداست و پيش از او پيغمبرانى بوده و كتابهائى داشته‌اند . من او را پيغمبرى ميدانم كه مردم را بپرستش خداى يكتا دعوت مىكند سزاوارترين مردم براى يارى كردن او و كمك بوى شما هستيد . اگر دعوت وى حق باشد آن را بپذيريد كه نافع به حال شماست ، و چنانچه باطل بود شما از هر كس در پوشاندن عيب و نقص آن سزاوارتر ميباشيد . اسقف نجران اوصاف حميده او را توصيف ميكرد و پيش از وى « سفيان بن مجاشع » نيز از وى اطلاع ميداد و به همين جهت او نام فرزند خود را محمد گذارده بود ! .\r\nخردمندان شما ميدانند كه فضيلت در چيزى است كه اين مرد مردم را به آن ميخواند و به عمل كردن به آن مأمور مىسازد ، پس در فرمانبردارى وى پيش قدم شويد و از او پيروى نمائيد كه در ميان عرب باعث شرافت و بزرگوارى شما خواهد بود .\r\nپيش از آنكه شما را با اجبار نزد وى ببرند ، با ميل و رغبت به او بگرويد ! چه مىدانم كه كار اين پيغمبر سخت بالا ميگيرد . جاى بلندى نخواهد ماند كه وى به آن نرسد و مقامى نميماند جز اينكه بدان نائل گردد . آنچه وى مردم را بپذيرش آن مىخواند ، اگر دين الهى نباشد قهرا دستور العمل مفيد اخلاقى است ( كه بهر صورت لازم است از آن بهره‌مند شويد ) .\r\nاى بنى تميم ! در اين خصوص از من پيروى كنيد و آنچه گفتم به كار بنديد .\r\nميخواهم افتخارى پيدا كنيد كه هيچ گاه از شما سلب نگردد .\r\nامروز جمعيت شما از همهء عرب بيشتر و مرز و بوم شما از آنها وسيعتر است . من\r\n\r\n","description":"","footnote":"","page_name":" 536 ","page_number":544},
  {"content":"\r\n\r\nآيندهء اين مرد ( پيغمبر ) را چنان مىبينم كه هر كس از وى پيروى كند عزيز و هر كس سرپيچى نمايد ذليل خواهد شد . با عزتى كه داريد از وى پيروى كنيد تا بر عزت شما افزوده گردد و در اين فخر همانند نداشته باشيد . چه آنها كه پيشى گيرند چيزى براى طبقه بعدى نميگذارند . آن كس كه بدين محمد بگرود با افتخار خواهد زيست و آيندگان از او سرمشق گيرند . پس در اين باره هر چه زودتر تصميم بگيريد كه عزم و تصميم نشان نيرومندى شما ، و وسوسه علامت عجز شماست .\r\nدر اين موقع مالك بن نويره گفت : اى بنى تميم پير مرد شما خرف شده ، اكثم در جواب گفت : واى بر افرادى كه با بىغمى مواجه گردند . افسوس كه ميبينم در برابر اين همه پند و اندرز سكوت اختيار كرده‌ايد ، در صورتى كه آفت موعظه دورى كردن از آنست . واى بر تو اى مالك تو مالك نيستى بلكه هالك ميباشى . هنگامى كه حق پديدار گشت آن كس كه آن را اجرا كند نيز آشكار ميگردد ، و غافلان از خواب غفلت بيدار ميشوند . به هوش باش كه از آنان نباشى ! اكنون آنچه بود بشما گفتم ولى ميدانم كه پيش قدم نميشويد . شترم را نزديك آوريد تا سوار گشته از اينجا كوچ كنم .\r\nپس شتر خود را خواست و سوار شد ، فرزندان و برادرزادگانش نيز با وى سوار گرديدند . آنگاه گفت : آوخ بروزگار شما ! كه من مسلمان شوم و شما خود را محروم سازيد ! مردم قبيله « طى » يا قبيله ديگر كه دائيهاى اكثم بودند ، بوى نوشتند : اگر حادثهء براى ما پديد آمد چگونه عمل كنيم ؟ اكثم در جواب نوشت . شما را به پرهيزگارى از خداوند و صلهء رحم ، سفارش ميكنم .\r\nپرهيزكارى و صلهء رحم درختى است كه ريشه آن ثابت و شاخه و برگش هميشه سبز است .\r\nو هم شما را از نافرمانى خدا و قطع پيوند با ارحام و بستگان بر حذر ميدارم چه اين نيز درختى است كه ريشه‌اش پوسيده و شاخ و برگش خشكيده است ! از ازدواج\r\n\r\n","description":"","footnote":"","page_name":" 537 ","page_number":545},
  {"content":"\r\n\r\nبا زنان بىشعور اجتناب ورزيد ، چه آنكه مؤانست با آنها پليد و اولادشان ضايع خواهد بود . شتران خود را عزيز داريد كه شتر براى عرب مانند دژهاى محكم است و آنها را نفله نسازيد كه شتر مهر زنان فهميده و خونبهاى شما و شير آن تحفهء كبير و غذاى صغير مىباشد . و اگر آنها را بآسيا كردن واداريد ، اطاعت ميكنند . كسى كه قدر خود را شناخت هرگز به هلاكت نميافتد .\r\nآنچه آدمى را معدوم ميسازد ، نداشتن عقل است . شخص نيكو كار مال خود را از ميان نميبرد ، و چه بسا كه يك مرد خير انديش از صد مرد بىخير بهتر باشد ، و چه بسا كه يك طايفه نزد من از دو طائفه محبوب‌تر باشند . كسى كه از زمانه گله‌مند و ناراضى است ، نارضايتى او پيوسته باشد . و آن كس كه به آنچه قسمت شده ، خشنود گردد ، براحتى زندگى كند .\r\nهواپرستى آفت رأى و تدبير است ، عادت شخص بسته بكسب ادب است . انسان محتاجى كه نزد مردم محبوب باشد بهتر از ثروتمندى است كه مورد خشم عمومى واقع شود .\r\nمعيشت دنيوى به دو گونه است : آنچه به نفع تو است باندازهء بهره‌ايست كه به تو ميرسد هر چند در طلب آن كوتاهى كنى ، و آنچه به ضرر تو است ، با تمام قوا هم نميتوانى از آن جلوگيرى نمائى . گمان بد بردن بمردم شرافت آدمى را از بين ميبرد . حسد دردى است كه دوا ندارد . سرزنش مردم سرزنش در پى خواهد داشت .\r\nهر كس نسبت بقومى نيكوئى كند ، نيكوئى بيند . سفاهت پشيمانى باز آرد ، ستون عقل ، بردبارى است . صبر و استقامت ، كارها را بسامان آورد . بهترين كارها پايان عفو است . دوستى ثابت در گرو نيكو داشتن عهد و پيمان است . هر كس چند روزى يك بار بديدن دوستش برود ، دوستى آنها افزايش مييابد .\r\n\r\nوصيت حكيمانهء اكثم بن صيفى بفرزندان خود\r\nاكثم بن صيفى در هنگام مرگ فرزندان خود را جمع كرد و آنها را بدين گونه وصيت نمود « 1 » : فرزندان من ! روزگارى دراز بر من گذشت . ميخواهم پيش از\r\n\r\n\r\n","description":"","footnote":"\r\n( 1 ) بعضى از مضامين وصيت اكثم بفرزندانش در نصائح وى بقوم نيز بود ، ولى چون داراى نكات ديگرى بود ، همهء آن را ترجمه نموديم .\r\n","page_name":" 538 ","page_number":546},
  {"content":"\r\n\r\nمرگ توشه‌اى براى شما بگذارم . بشما سفارشى ميكنم كه : از خدا بترسيد و پرهيزگارى و صله رحم پيشه سازيد .\r\nنيكو كار باشيد كه موجب ازدياد افراد شماست . و درختى است كه ريشه و شاخه آن از ميان نميرود . شما را از نافرمانى خداوند و قطع پيوند با ارحام بر حذر ميدارم . زيرا ريشهء اين درخت سست و شاخه و برگش خشك است . زبان‌هاى خود را حفظ كنيد ، چه كه جاى كشته شدن آدمى ميان دهان اوست . گفتن حق براى من دوستى باقى نگذارد . به اين شتران بنگريد ( كه چه وجود نافعى است ) آنها را عزيز شماريد كه مهر زنان فهميده و نجيب و خونبهاى شما در آنست .\r\nاز وصلت با زنان بيشعور بپرهيزيد ، كه وصلت با آنها پليدى است و اگر فرزندى بياورند ، ضايع خواهد بود . ميانه روى در سفر مركوب را سالم نگاه ميدارد اگر كسى بر آنچه از دست ميدهد افسوس نخورد بدنش سالم ميماند . هر كس نسبت بوضعى كه دارد قناعت كند هميشه خوشنود خواهد بود . اقدام در كارها بايد قبل از حصول پشيمانى باشد . بودن در آغاز هر كارى نزد من پسنديده‌تر از اينست كه در آخر متوجه به آن گردم . كسى كه قدر خود را شناخت هلاك نميشود . ناتوانى بهنگام گرفتارى براى شخص گرفتار آفت است .\r\nآن كس كه تو را پند ميدهد اگر خود بدان عمل نمايد هرگز به هلاكت نيافتد .\r\nواى بر عالمى كه از ترس جاهلى ايمن باشد . از بين رفتن علائم راه‌ها باعث وحشت آدمى است ، زيرا كه چون قصد عزيمت كند مطلب بر وى مشتبه گردد ، و موقعى كه گذشت زيركان و سفيهان او را ميشناسند . نشاط زياد در حال توانگرى ، حماقت است .\r\nكسب ملكات فاضله موجب قرب به حق است . نسبت به چيز جزئى خشمگين نشويد كه بيشتر بر خشم شما مىافزايد . چيزى كه از شما سؤال نميكنند پاسخ نگوئيد . از چيزى كه خنده‌آور نيست نخنديد . در جهان با هم آميزش كنيد ، و نسبت به يك ديگر دشمنى نورزيد . هميشه حسد در نزديكان است . زيرا كسانى كه\r\n\r\n","description":"","footnote":"","page_name":" 539 ","page_number":547},
  {"content":"\r\n\r\nدر يك جا اجتماع ميكنند . چيزى نميگذرد كه پايهء دوستىشان بهم مىخورد و از هم جدا ميگردند . اعتماد بر خويشى منمائيد كه باعث جدائى شما خواهد شد . خويش كسى است كه دلش به تو نزديك باشد .\r\nاموال خود را بنگريد و آن را اصلاح كنيد ، كه اصلاح آن بسته باصلاح شماست .\r\nهيچ كس بر مال برادرش چنان اعتماد نمينمايد كه رفع احتياج خود را در آن ببيند هر كس چنين كند مثل اينست كه آب را در مشت خود نگهدارد . كسى كه استغناء طبع دارد نزد كسانش بزرگ است . اسبان را نيكو بداريد . چرخ‌ريسى شعار خوبى براى زنان است .\r\nچارهء آدم نااميد فقط صبر و شكيبائى است .\r\n\r\nفروة بن ثعلبة بن نفايه سلولى ،\r\nيك صد و سى سال در عهد جاهليت زيست ، سپس اسلام را درك نمود و مسلمان شد .\r\n\r\nمصاد بن جناب بن مراره\r\nاز اولاد عمرو بن يربوع بن حنظلة بن زيد بن منات صد و چهل سال عمر نمود .\r\n\r\nقسّ بن ساعده\r\nششصد سال عمر كرد . اشعار زير از اوست :\r\n هل الغيث يعطى الأمن عند نزوله * به حال مسىء في الأمور و محسن ؟\r\nو من قد تولّى و هو قد فات ذاهبا * فهل ينفعنى « ليتنى » و « لو انّنى » \r\nيعنى : آيا اثر نافع باران هنگام فرود آمدنش ، نسبت بمردم بدكردار و نيكو كار يكسان است ؟ كسى كه مرگش فرا رسد ديگر از ميان رفته است ، آيا گفتن : « اى كاش من نمىمردم » سودى به حال من دارد ؟ ( يعنى همانطور كه باران براى بدكاران مفيد نيست همين طور تمناى نمردن هم سودى به حال من ندارد ) چنان كه لبيد گفته است :\r\n و اخلف قسّا ليتنى و لو انّنى * و أعيا على لقمان حكم التدبّر \r\nيعنى : قسّ بن ساعده جمله « كاش من نميمردم » را بعد از خود باقى گذارد و مرگ تدبير و حكمت لقمان را درمانده كرد .\r\n\r\nحرث بن كعب مذحجى\r\nصد و شصت سال در جهان زيست .\r\n\r\n","description":"","footnote":"","page_name":" 540 ","page_number":548},
  {"content":"\r\n\r\n\r\nنظر شيخ صدوق\r\nشيخ صدوق پس از نقل مطالب گذشته ميفرمايد : اين اخبار را كه من در بارهء معمرين ذكر نمودم مخالفين ما ( اهل سنت ) از طريق محمد بن سائب كلبى و محمد بن اسحاق بن بشار و عوانة بن الحكم و عيسى بن يزيد بن رئاب و هيثم بن عدى طائى ، نقل كرده‌اند ، از پيغمبر اكرم صلّى اللَّه عليه و آله روايت شده كه فرمود : آنچه در مردم پيشين بوده طابق النعل بالنعل در اين امت نيز هست .\r\nاين گونه عمرهاى طولانى و غيبتهائى كه براى پيغمبران در قرون گذشته واقع شده ، از نظر تاريخى ثابت و صحيح است . بنا بر اين منكرين چه راهى براى انكار وجود قائم آل محمد و غيبت و طول عمر آن حضرت ، با آن همه اخبارى كه از پيغمبر و ائمه در باره او رسيده ، دارند ؟ ما اين اخبار را با اسنادش در اين كتاب ذكر كرديم .\r\nعلى بن احمد دقّاق با اسناد خود براى من از امام جعفر صادق عليه السّلام روايت نمود كه پيغمبر اكرم صلّى اللَّه عليه و آله فرمود :\r\nكلّ ما كان في الأمم السّالفة فانّه يكون في هذه الامّة حذو النّعل بالنّعل و القذّة بالقذّة\r\n: آنچه در مردم پيشين بوده طابق النعل بالنعل و بدون كم و كاست در اين امت هم مىباشد .\r\n\r\nسر بابك هندى\r\nو هم صدوق در كمال الدين از على بن عبد اللَّه اسوارى از مكى بن احمد نقل مىكند كه گفت : از اسحاق بن ابراهيم طوسى كه نود و هفت سال داشت در خانهء يحيى بن منصور شنيدم ميگفت : سر بابك پادشاه هند را در شهرى بنام « صوح » ديدم و از وى پرسيديم : چند سال از عمر شما گذشته ؟ گفت : نهصد و بيست و پنج سال ! او مسلمان بود و معتقد بود كه پيغمبر صلّى اللَّه عليه و آله ده نفر از اصحاب خود را كه از جمله حذيفة ابن اليمان و عمرو بن العاص و اسامة بن زيد و ابو موسى اشعرى و صهيب رومى و سفينه و غيرهم بودند ، نزد وى فرستاده و او را دعوت باسلام نمود . او هم پذيرفته و اسلام\r\n\r\n","description":"","footnote":"","page_name":" 541 ","page_number":549},
  {"content":"\r\n\r\nآورده نامه پيغمبر را بوسيده بود .\r\nمن از وى پرسيدم . با اين ضعف پيرى چگونه نماز ميخوانى ؟ گفت خداوند در قرآن ميفرمايد :  الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ  . . . « 1 »\r\nيعنى : خردمندان با ايمان ، خدا را در حال ايستاده و نشسته و دراز كشيده ، ذكر ميگويند . . . .\r\nپرسيدم : غذايت چيست ؟ گفت : آبگوشت و تره . پرسيدم : مدفوع هم دارى ؟ گفت : هفته‌اى يك بار چيز كمى دفع مىشود . از دندانش سؤال كردم . گفت بيست بار ريخته و مجددا در آمده ! در طويله او حيوانى ديدم كه از فيل بزرگتر بود و « زندفيل » ميگفتند . از وى پرسيدم : با اين حيوان چكار ميكنى ! گفت : لباس خدمت‌كاران بار آن نموده پيش رخت شوى مىبرند .\r\nوسعت كشورش در طول و عرض تقريبا چهار سال راه بود « 2 » شهرى كه خود وى در آن ميزيست تقريبا پنجاه فرسخ مربع و بر هر درى از آن صد و بيست هزار سرباز بود . چون در يكى از آن دروازه‌ها اتفاقى بيافتد و جنگ درگيرد ، بدون اينكه محتاج بكمك باشند خود بدفع آن ميپردازند . قصر سر بابك پادشاه مزبور در وسط شهر بود .\r\nسر بابك ميگفت : سفرى به مغرب كردم در راه به زمينى شنزار رسيدم و بجانب قوم موسى ( يهوديها ) رفتم ، ديدم كه تمام پشت بامهاى آنها با هم مساوى است . خرمن‌ها در بيرون شهر بود و آنها باندازهء احتياج از آن برمىداشتند و ما بقى را همان جا ميگذاشتند . قبور آنها در خانه‌هاشان بود و باغهاى آنان در دو فرسخى شهر بود . ميان آنها پير مرد و پيرزن نبود و بيمارى نداشتند و در مدت عمر مريض نمىشدند .\r\nبازار آنها چنان بود كه چون مشترى چيزى ميخريد خودش مىكشيد و ميبرد بدون اينكه صاحبش حاضر باشد . در موقع نماز دستجمعى نماز مىخواندند و سپس متفرّق ميگشتند . ميان آنها دشمنى و سخنان زشت نبود . بيشتر سخن آنها ذكر خدا و نماز و ياد مرگ بود .\r\n\r\n\r\n","description":"","footnote":"\r\n( 1 ) سورهء آل عمران آيهء 190 .\r\n( 2 ) اين گونه تحديدها كه در كتب قديمى زياد ديده مىشود مبنى بر حدس و مبالغه بوده و نيازى بشرح و توضيح ندارد .\r\n","page_name":" 542 ","page_number":550},
  {"content":"\r\n\r\nشيخ صدوق سپس ميفرمايد : وقتى مخالفين ما براى سر بابك پادشاه هند اين گونه حالات را قبول داشته و نقل كرده باشند ، سزاوار چنانست كه ديگر طول عمر امام زمان عليه السّلام را محال ندانند ! و لا حول و لا قوة الا باللَّه العلى العظيم ابن ابى جمهور احسائى « 1 » در كتاب « غوالى اللئالى » باسناد خود از احمد بن فهد ( حلى ) از بهاء الدين على بن عبد الحميد از يحيى نجل كوفى از صالح بن عبد اللَّه يمنى كه بكوفه آمده بود نقل مىكند كه يحيى گفت : در سال هفتصد و سى و چهار او را در كوفه ديدم و او ( صالح ) از پدرش عبد اللَّه يمنى كه از معمّرين بشمار مىآمد و سلمان فارسى را ديده بود ، از پيغمبر ( ص ) روايت ميكرد كه فرمود :\r\nحبّ الدّنيا رأس كلّ خطيئه و رأس العبادة حسن الظّن باللَّه\r\nيعنى : محبت دنيا سر آمد همه خطاهاست و سرآمد همهء عبادتها حسن ظن بخداست .\r\nنيز در « غوالى اللئالى » ميگويد : واعظ دانشمند عبد اللَّه بن فتح اللَّه بن عبد الملك از تاج الدين حسن سرايشنوى و او از جمال الدين حسن بن يوسف بن مطهر « علّامهء حلّى » نقل ميكرد كه فرمود : از شرف الدين اسحق بن محمود يمانى قاضى قم از دائيش\r\n\r\n\r\n","description":"","footnote":"\r\n( 1 ) محمد بن على بن ابراهيم بن ابى جمهور احسائى عالمى فاضل ، حكيمى متكلم ، و محققى محدث و با مهارت بوده است . كتابهاى « غوالى اللئالى » و « المجلى » كه در سال 895 هجرى تأليف كرده است ، از آثار قلمى اوست . وى معاصر محقق كركى بوده و هر دو از شاگردان شيخ زين الدين على بن هلال جزائرى و او شاگرد ابن فهد حلى و او شاگرد على بن خازن كه وى شاگرد شهيد اول و فخر المحققين پسر علّامهء حلّى رضوان اللَّه عليهم بوده‌اند .\r\nعلى بن هلال جزائرى همان دانشمندى است كه هر گاه بعد از نماز تسبيح حضرت زهرا ( ع ) ميگفت ، بيش از يك ساعت طول ميكشيد ! زيرا با لفظى كه اللَّه اكبر ، يا الحمد للَّه يا سبحان اللَّه ميگفت ، اشك چشمش نيز با آن لفظ فرو ميريخت ! ! ( الكنى و الالقاب ) .\r\nبايد دانست كه بعضى كتاب « غوالى اللئالى » را « عوالى الليالى » خوانده‌اند ، در صورتى كه اشتباه است ، بدليل اينكه سيد نعمت اللَّه جزائرى دانشمند معروف اين كتاب را شرح كرده بنام « عوالى الليالى في شرح غوالى اللئالى »\r\n","page_name":" 543 ","page_number":551},
  {"content":"\r\n\r\nمولانا عماد الدين محمد بن محمد بن فتحان قمى از شيخ صدر الدين ساوه‌اى روايت ميكنم كه شخص اخير الذكر گفت : بر شيخ « بابارتن » كه از كثرت پيرى ابروهايش روى چشمش افتاده بود ، وارد گشتم . شيخ مذكور ابروها را بالا زد و مرا نگريست و گفت : اين دو چشم مرا مىبينى ؟ مدتها با آنها برخسارهء پيغمبر نگريسته‌ام . در روز كندن خندق آن حضرت را ديدم كه با ساير مردم با دوش مبارك خاك برميداشت ، و هم در آن روز شنيدم كه ميفرمود : خدايا از ذات مقدست مسألت دارم كه زندگى مرا گوارا و مردنم را آسان كنى و فرداى قيامت رسوايم نسازى .\r\n\r\nسرگذشت عجيبى از معمرين\r\nمؤلف : سيد على بن عبد الحميد « 1 » در كتاب « الانوار المضيئه » از جدش عبد الحميد نقل مىكند كه باسناد خود از رئيس ابو الحسن كاتب بصرى كه از ادبا بشمار مىآمد نقل كرده كه در سال سيصد و نود و دو هجرى چند سالى قحط و غلا بود . ولى اطراف بصره از نعمت و گشايش برخوردار بود . چون عربها از وضع معيشت بصره اطلاع يافتند از جاهاى دور ، دستجات مختلف آنها كه هر كدام بطرزى تكلم مى - كردند ، به بصره رو آوردند . من با جمعى رفتم كه از احوال آنها اطلاعى حاصل كنيم .\r\nشايد از مكالمه فصيح بعضى از آنها استفاده نمائيم .\r\nدر آنجا چادر بلندى ديديم چون به طرف آن رفتيم پير مردى را در گوشه آن مشاهده نموديم كه ابروانش به روى ديدگانش افتاده و جمعى از غلامان و رفقايش اطراف او را گرفته‌اند . ما به پير مرد سلام كرديم . او هم جواب داده و ما را بگرمى پذيرفت يكى از همراهان ما مرا به پير مرد معرفى كرد و گفت : اين مردى بزرگ است و نظارت راه‌ها را به عهده دارد و از فصحا و اولاد اصيل عرب مىباشد . همچنين اينان كه با وى هستند همه منسوب بقبيله‌اى و داراى شخصيت و فصاحت ميباشند . او و ما از وقتى\r\n\r\n\r\n","description":"","footnote":"\r\n( 1 ) در صفحه 267 از اين دانشمند بزرگوار نام برديم .\r\n","page_name":" 544 ","page_number":552},
  {"content":"\r\n\r\nديديم شما در اين محل رحل اقامت افكنده‌ايد ، نزد شما آمده‌ايم كه از يكى از شما فوائد و طرفه‌اى اخذ كنيم . اكنون كه شما را ديده‌ايم اميدواريم با بزرگوارى خود ما را محروم نسازيد .\r\nپيرمرد گفت : عزيزان من ! خداوند شما را زنده نگاهدارد ، دنيا مرا از آنچه شما از من ميخواهيد محروم ساخته است . اگر فائده‌اى از لغت عرب را خواستار باشيد ميتوانيد از « ابو وهابيه » اخذ كنيد و با دست اشاره بچادر بزرگى نمود كه مقابل آن بود ما نيز بچادر مزبور رفتيم . ديديم پير مردى دراز كشيده و عده‌اى از خدمتكارانش دور او را گرفته‌اند . بوى سلام نموديم و آنچه ميان ما و پسرش ( پير مرد اولى ) گذشته بود به اطلاع او رسانديم . او گفت : عزيزان من ! خداوند شما را زنده نگاهدارد . من نيز همان عذرى را دارم كه پسرم از شما خواست ! ولى ميتوانيد از پدر من كه در خانه‌اش مىباشد استفاده كنيد و با دست اشاره بچادرى پاكيزه نمود .\r\nما بيكدگر گفتيم ديدن پدر اين پير مرد فرتوت از هر فائده كه بخواهيم از او ببريم بهتر است . اگر فائده‌اى هم ببريم استفاده جداگانه‌ايست كه به حساب نمىآوريم ! پس بجانب چادر مزبور رفتيم . ديديم عدهء زيادى از غلامان و كنيزان دور او را گرفته‌اند . چون آنها ما را ديدند به طرف ما شتافتند و بما سلام كردند و گفتند : خدا بشما عمر دهد ، چه ميخواهيد ؟ گفتيم : ميخواهيم بآقاى شما سلام كنيم و از محضرش استفاده نمائيم . گفتند : هر گونه استفاده‌اى ميتوانيد از آقاى ما ببريد .\r\nسپس يكى از خدمتكاران رفت و براى ما اجازهء ورود گرفت و ما را نزد او برد .\r\nوقتى وارد چادر شديم ديديم سريرى در صدر قرار داده و در دو طرف آن پشتيها و بالشى گذارده‌اند و پير مردى سالخورده كه موى سرش ريخته است سر خود را روى آن نهاده است . ما با صداى بلند سلام كرديم و او هم به خوبى جواب داد .\r\nسخنگوى ما آنچه را بفرزندش گفته بود بوى نيز گفت ، و توضيح داديم كه شما را بما معرفى كرده‌اند تا فوائدى از شما دريافت داريم . پير مرد ديدگان خود را كه در حدقه‌هاى گودش فرو رفته بود گشود و بغلامان خود گفت : مرا بنشانيد .\r\n\r\n","description":"","footnote":"","page_name":" 545 ","page_number":553},
  {"content":"\r\n\r\nآنگاه گفت : عزيزان من ! خبرى براى شما نقل ميكنم آن را از بر كنيد . پدر من فرزند برايش نمىماند و دوست داشت نسلش باقى باشد . سپس در سنين پيريش من متولد گرديدم و او از ولادت من بسيار مسرور گرديد . آنگاه در سن هفت سالگى من پدرم بدرود حيات گفت و بعد از او عمويم مانند پدرم از من سرپرستى نمود .\r\nروزى عمويم مرا بحضور پيغمبر صلّى اللَّه عليه و آله برد و عرضكرد : يا رسول اللَّه ! اين بچه برادرزادهء من است . پدرش وفات كرده و من از وى سرپرستى مينمايم . حيف دارم كه اين يادگار برادرم بميرد ، تعويذى به من تعليم فرما تا از بركت آن ، بچه سالم بماند حضرت فرمود : چرا از\r\nذات القلاقل\r\nبىخبرى ؟ عرضكرد : يا رسول اللَّه ذات القلاقل چيست ؟ فرمود : يعنى سورهء جحد (   قُلْ يا أَيُّهَا الْكافِرُونَ   ) و سورهء اخلاص (   قُلْ هُوَ اللَّهُ أَحَدٌ   ) و سورهء فلق (   قُلْ أَعُوذُ بِرَبِّ الْفَلَقِ   ) و سورهء ناس (   قُلْ أَعُوذُ بِرَبِّ النَّاسِ   ) را بر او بخوان » من هر روز صبح آن را خوانده و ميخوانم و بوسيلهء آن به خدا پناه ميبرم و تا كنون كه به اين سن رسيده‌ام نه آسيبى ديده و نه مريض گشته‌ام . پس آن را حفظ كنيد و زياد بخوانيد و بوسيلهء آن از آسيب حوادث به خداوند عالم پناه بريد » سپس ما از خدمت پيغمبر صلّى اللَّه عليه و آله مرخص شديم .\r\n\r\nحارث بن كعب مذحجى\r\nسيّد مرتضى قدس اللَّه روحه در كتاب « الغرر و الدّرر » مينويسد : يكى از معمّرين حارث بن كعب بن عمرو بن علة بن خالد بن مالك بن ادد مذحجى است .\r\nمذحج نام مادر مالك بن ادد بود . علت اينكه او را مذحج ميگفتند اين بود كه وى بر روى تلّى كه آن را « مذحج » ميگفتند متولد گرديد و مذحج دختر « ذى مهجشان » بود .\r\nبگفته ابو حاتم سيستانى حارث بن كعب در وقت مرگ اولاد خود را جمع كرد و گفت :\r\nفرزندان من ! صد و شصت سال بر من گذشت . در اين مدت طولانى هيچ گاه دست دوستى به طرف نيرنگ بازى دراز نكردم ، و با هيچ فاسقى طرح دوستى نريختم\r\n\r\n","description":"","footnote":"","page_name":" 546 ","page_number":554},
  {"content":"\r\n\r\nو به دختر عمو و عروسم نظر بد ندوختم ، و با زنان بد كاره هم آغوش نشدم ، و راز خود را براى هيچ يك از دوستان فاش نساختم .\r\nمن ديانت شعيب پيغمبر را دارم و در ميان عرب جز من و اسد بن خزيمه و تميم ابن مر ، كسى ديگر اين ديانت را نپذيرفته . « 1 » پس به وصيت من عمل نمائيد و بر دين من بميريد . و از خداوند خود بپرهيزيد تا كارهاى مهم شما را كفايت كند و اعمال شما را اصلاح گرداند ، و از نافرمانى او حذر نمائيد ، تا بيهوده كشته نشويد و با مرگ ناگوار خود خانه‌ها را بوحشت نياندازيد .\r\nفرزندان من ! با يك ديگر متحد شويد و از هم جدا نگرديد تا محتاج شويد از ديگران پيروى كنيد . مردن با عزت بهتر از جان دادن با ذلت و ناتوانى است . آنچه ميبايد پديد آيد ، بوقوع ميپيوندد .\r\nهر اجتماعى بالاخره به پراكندگى ميگرايد . روزگار بر دو گونه است :\r\nيكى روزگار وسعت و ديگر روزگار سختى . روز نيز بر دو قسم مىباشد : يكى روز شادمانى و ديگر روز گريه و زارى . مردم هم بر دو نوع‌اند : جمعى بسود تو مىباشند و گروهى بزيان تو خواهند بود : با زنانى ازدواج كنيد كه همشأن شما باشند و در عطرى كه استعمال ميكنند ، آب داخل نمايند ! از ازدواج با زنان احمق بپرهيزيد : زيرا فرزندان آنها احمق خواهند بود ! كسى كه با خويشان خود رابطهء خويشى را قطع كند ، آسودگى ندارد ، و هر گاه دشمن آهنگ او كند قادر بدفع وى نخواهد بود . اختلاف كلمه آفت اجتماع است . احسان بمردم موجب حفظ از شرّ آنهاست . اگر پاداش بدى را با بدى بدهى در زمرهء بدكننده خواهى بود . عمل ناشايست باعث زوال نعمت مىباشد . قطع ارحام موجب غم و اندوه است و هتك حرمت مردم محترم نعمت را از ميان ميبرد .\r\nكسى كه عاق پدر و مادر باشد پريشانى و تفرقه در پى خواهد داشت و موجب خرابى شهر مىشود . نصيحت بىمورد بمردم رسوائى ببار مىآورد . حسد مانع از\r\n\r\n\r\n","description":"","footnote":"\r\n( 1 ) اينان در زمان جاهليت و پيش از ظهور اسلام ميزيسته‌اند .\r\n","page_name":" 547 ","page_number":555},
  {"content":"\r\n\r\nتحصيل كمك ديگران است . اشتباه آدمى گرفتارى ببار مىآورد . رفتار بد اسباب منفعت را قطع مىكند . كينه‌ها باعث جدائيها ميگردد . سپس اين شعرها بگفت :\r\n اكلت شبابى فأفنيته * و أفنيت بعد دهور دهورا\r\nثلاثة اهلين صاحبتهم * فبادوا فأصبحت شيخا كبيرا\r\nقليل الطّعام عسير القيام * قد ترك الدّهر خطوى قصيرا\r\nابيت اراعى نجوم السّماء * اقلّب أمرى بطونا ظهورا \r\nيعنى : من جوانى خود را پشت سر گذاشتم ، و بعد از زمانها ، روزگارها بسر آوردم . در اين مدت با سه فرقه هم صحبت گشتم ، همهء آنها مردند ولى من ماندم و امروز پير مردى سالخورده ميباشم . غذايم كم و ايستادنم مشكل . زمانه مرا خميده گردانيده شب را بيدارم و ستارگان آسمان را مينگرم ، و از سرنوشت و وضع خود ناراحت هستم .\r\n\r\nمستوغر بن ربيعه\r\nمستوغر بن ربيعة بن كعب بن زيد بن منات بن تميم بن مرّ بن ادّ بن طانحة بن الياس ابن مضر معروف به « مستوغر » نيز يكى از معمّرين است . علت اينكه او را مستوغر ميگفتند ، اين شعرى است كه وى گفته است در بارهء اسبى كه غرق شد :\r\n ينشّ الماء في الرّبلات منها * نشيش الرّضف في اللّبن الوغير \r\nيعنى آب در ميان گوشتهاى سخت مىجوشيد مانند جوشيدن سنگ داغ در شير جوش آمده و بمناسبت لفظ « و غير » در اين شعر او را « مستوغر » گفتند ) علماى انساب گفته‌اند : مستوغر سيصد و بيست سال در جهان زندگى كرد و اسلام را درك نمود يا نزديك بود درك كند . ابن سلام گفته است مستوغر از قديم الايام مانده بود و عمر طولانى نمود تا جايى كه راجع به طول عمر خود گفت :\r\n و لقد سئمت من الحياة و طولها * و عمرت من عدد السّنين مئينا\r\nمائة اتت من بعدها مأتان لى * و ازددت من عدد الشهور سنينا \r\n\r\n","description":"","footnote":"","page_name":" 548 ","page_number":556},
  {"content":"\r\n\r\n هل ما بقى الّا كما قد فاتنا * يوم يمرّ و ليلة تحدونا \r\nيعنى : از زندگى و درازى آن بتنگ آمدم و چندان عمر كردم كه از عمرم صد سال گذشت . صد سال آمد و بعد از آن دويست سال ديگر و چند سالى را بر آن اضافه نمودم ، آيا آنچه از عمر من مانده مانند گذشته نيست ؟ ! روزى مىآيد و شبى براى سرگرمى ما آهنگ حدى را كه براى شتران ميخوانند ، مينوازد ! و هم او گفته است :\r\n اذا ما المرء صمّ فلم يكلّم * و أودى سمعه الّا ندايا\r\nو لاعب بالعشىّ بنى بنيه * كفعل الهرّ تحترش العطايا\r\nيلاعبهم و ودّوا لو سقوه * من الذيقان مترعة ملايا\r\nفلا ذاق النّعيم و لا شرابا * و لا يشفى من المرض الشّفايا \r\nيعنى : موقعى كه مرد بر اثر پيرى كر شد با وى سخن نميگويند . گوش او نمىشنود ، مگر فرياد بلند را . چندان خرف شود كه مانند اطفال با نواده‌گان خود ببازى ميپردازد ، همچون گربه كه چون جانور « عظايه » را صيد كند با آنها بازى نمايد و جانوران مزبور هم دوست مىدارند كه كاسه‌هاى زهر خود را بوى بنوشانند . و هم آنها دوست دارند كه گربه هيچ وقت خوردنى و آشاميدنى تناول نكند و هيچ گاه از بيمارى شفا نيابد !\r\n\r\nدويد بن نهد\r\nدويد بن نهد بن فهد بن زيد بن لبس بن اسود بن اسلم بن الحاف بن قضاعة بن مالك بن مرة بن مالك بن حمير ، نيز بگفتهء أبو حاتم سيستانى چهار صد و پنجاه و شش سال در جهان زيست . ابن دريد « 1 » ميگويد : دويد بن از معمرين است ، عرب كسى\r\n\r\n\r\n","description":"","footnote":"\r\n( 1 ) ابن دريد - بضم دال و فتح راء : محمد بن حسن بن دريد ازدى از مردم بصره و شيعه امامى مذهب بوده است . ابن دريد از ادبا ، شعرا و محدثين بزرگ است ، و در نحو و لغت مهارت داشته است . شاگرد ريّاشى و ابو حاتم سيستانى و از لحاظ نيروى حافظه نظير نداشته است .\r\nگويند اگر ديوان شعرى را يك بار ميخواندند ، از اول تا آخر حفظ ميكرد ! مسعودى مينويسد : ابن دريد كسى است كه در عصر ما در فنّ شعر در بغداد يگانه ، و در لغت سرآمد همگان است ، و در شعر و لغت جانشين خليل بن احمد نحوى است . . .\r\nكتاب « الجمهره » در لغت از مصنّفات اوست كه از حفظ نوشته جز در باب « همزه » و « لفيف » كه محتاج بمراجعه گرديد ! كتاب الجمهره و « المقصورهء » ابن دريد از كتب پر ارزش و معتبر و مشهور است كه بسيارى از دانشمندان بشرح آن پرداختند . . .\r\nابن شهرآشوب مازندرانى ابن دريد را از شعراى اهل بيت عصمت ( ع ) بشمار آورده . ابن دريد در سال 321 در بغداد وفات يافت .\r\nدر همان روز هم ابو هاشم جبائى دانشمند كلامى درگذشت . از اين رو مردم گفتند : امروز علم لغت و علم كلام ، با مرگ ابن دريد و ابو هاشم مرد ! ( الكنى و الالقاب ) .\r\n","page_name":" 549 ","page_number":557},
  {"content":"\r\n\r\nرا كه بيش از صد و بيست سال عمر كند معمّر ميدانند . چون حال احتضار دويد بن فرا رسيد ، بفرزندانش گفت : بشما وصيت مىكنم كه بر مردم شرور ترحم نكنيد و بر مرگ آنها اشك مريزيد و از لغزش آنها چشم نپوشيد . لگام اسبان را كوتاه گيريد و نيزه‌هاى دراز انتخاب كنيد ، ضربت خود را از جانب چپ و راست بر دشمن وارد سازيد ، تا آنها را قطعه قطعه نمائيد .\r\nهر گاه خواستيد كسى را از خواسته‌هايش جلوگيرى كنيد ، بايد اين جلوگيرى پيش از برآورده شدن خواسته‌هاى او باشد ، چه بعد از انجام خواسته‌ها و حوائج ، منع از آنها ننگ است .\r\nانسان بايد مقاصد خود را با سعى و كوشش تأمين كند نه با نيرنگ و دام ! بر آنچه از شما فوت شده افسوس مخوريد ، هر چند فوت آن براى شما گران باشد . به كسانى كه از شما سرزنش مىكنند مهر نورزيد هر چند از بستگان شما باشند . طمع نداشته باشيد تا ناگزير از اطاعت نشويد . خود را پست نشماريد تا شما را ضعيف ندانند .\r\nبه وصيت من عمل نمائيد ، و مانند آنها نباشيد كه وصيت را شنيدند ولى آن را فراموش كرده و به كار نبستند .\r\n\r\n","description":"","footnote":"","page_name":" 550 ","page_number":558},
  {"content":"\r\n\r\nچون من وفات كنم گور مرا فراخ گيريد و از توسعه دادن زمين در باره‌ام دريغ مداريد . وسعت قبر ، روح مرا آسوده نميگرداند ، ولى اين قدر هست كه موجب آرامش دل از وحشت و اضطراب مىباشد .\r\nابن دريد ميگويد : گفته‌اند : دويد هنگام وفات اين اشعار بگفت :\r\n اليوم يدنى لدويد بيته * يا ربّ نهب صالح حويته\r\nو ربّ قرن بطل ارديته * و ربّ غيل حسن لويته\r\nو معصم مخضّب ثنيّته * لو كان للدّهر بلى أبليته\r\nاو كان قرمى واحدا كفيته \r\nيعنى : امروز خانه گور دويد بوى نزديك شده . چه غارتها كه كردم و چه پهلوانها كه به خاك افكندم و چه بازوان نيرومند را كه در هم پيچيدم و چه بسيار دستهاى حنا گرفته را به عقب زدم . اگر ممكن بود روزگار پوسيده شود آن را ميپوساندم ، و چنانچه پهلوان حريف من يكى ميبود او را از ميدان بدر ميبردم . اين اشعار نيز از وى است :\r\n القى علىّ الدّهر رجلا و يدا * و الدّهر ما أصلح يوم أفسدا\r\nيفسد ما أصلحه اليوم غدا \r\nيعنى : زمانه دست و پاى مرا قطع كرد ( مرا بستوه آورد ) زمانه آنچه را روزى فاسد گردانيده اصلاح نمىكند ، بلكه چيزى را كه امروز اصلاح نمود فردا فاسد ميگرداند .\r\n\r\nزهير بن جناب\r\nزهير بن جناب « 1 » نيز يكى از معمّرين است . ابو حاتم سيستانى در كتاب « المعمّرون » گفته : وى دويست و بيست سال عمر كرد ، و دويست جنگ نمود و در\r\n\r\n\r\n","description":"","footnote":"\r\n( 1 ) در متن عربى بحار نسب او را با نوزده واسطه به مالك بن حمير مىرساند ، ولى ما براى رعايت اختصار ذكر نكرديم .\r\n","page_name":" 551 ","page_number":559},
  {"content":"\r\n\r\nميان قوم خود بزرگ و مطاع و شريف بود . گويند : ده صفت در وى بوده است كه هيچ يك از مردم عصر او نداشته‌اند و آن اينكه : وى بزرگ و شريف و خطيب و شاعر قوم خود و نمايندهء آنها در دربار سلاطين ، و طبيب قوم بوده ، و در آن زمان طب فنّى بس شريف بوده است ، و مردى با تدبير و سوارى دلاور و خانواده و جمعيت دار بوده است .\r\nزهير فرزندانش را وصيت كرد و گفت : فرزندان من ! سنّ من بسى طولانى گشت روزگارها ديدم و در كارها تجربه‌ها آموختم . پس آنچه بشما ميگويم از حفظ كنيد .\r\nچون مصيبتى بشما روى آورد خود را ضعيف مشماريد ، و در پيشامدها كارها را به يكديگر وامگذاريد ، كه براى شما محنت و اندوه پديد مىآورد و موجب سرزنش دشمن مىشود ، و باعث سوء ظن به خدا خواهد بود .\r\nاز پيشآمدها غفلت نورزيد و ايمن نباشيد و آنها را بباد مسخره مگيريد . زيرا هر قومى كه حوادث روزگار را بباد مسخره گرفت ، خود به آنها مبتلا گرديد . پس خود را در برابر حوادث آماده سازيد كه آدمى در جهان نشانه‌ايست و كمان حوادث هر لحظه تيرى بسوى وى رها مىكند و بعضى بنشانه ميخورند و بعضى اصابت نميكنند و از آن ميگذرند ، و گاهى از طرف چپ يا راست آدمى اصابت مينمايند تا بالاخره از هر طرف كه باشد بوى برخورد مىكنند .\r\nسخن سيد مرتضى سيّد مرتضى ( ره ) گفته است : اين پند زهير را كه « آدمى در جهان نشانه‌ايست و كمان حوادث هر لحظه تيرى بسوى وى رها مىكند . . . » ابن رومى شاعر معروف « 1 »\r\n\r\n\r\n","description":"","footnote":"\r\n( 1 ) ابن رومى - ابو الحسن على بن عباس بغدادى شاعرى مشهور است . بعضى از دانشمندان گفته‌اند : وى از شعراى شيعه است . ابن صبّاغ مالكى در « فصول المهمه » مينويسد : « ابن رومى شاعر امام على النقى ( ع ) بود . تمام مورّخين از وى نام برده و او را ستوده‌اند » ابن رومى در سال 283 در بغداد درگذشت . مسعودى و بعضى ديگر نوشته‌اند كه قاسم بن عبيد اللَّه وزير المكتفى باللَّه عباسى ابن رومى را با زهر بقتل رسانيد . ( الكنى و الالقاب ) .\r\n","page_name":" 552 ","page_number":560},
  {"content":"\r\n\r\nبسلك نظمى بديع كشيده است : بدين گونه .\r\n كفى بسراج الشّيب في الرّأس هاديا * لمن قد اضلته المنايا لياليا\r\nامن بعد ابداء المشيب مقاتلى * لرامى المنايا تحسبينى راجيا\r\nغدا الدّهر يرمينى فتدنو سهامه * لشخصى اخلق يصبن سواديا\r\nو كان كرامى الليل يرمى و لا يرى * فلمّا اضاء الشيب شخصى رمانيا \r\nيعنى : اين چراغ پيرى ( موى سفيد ) كه در سر من روئيده . در شبهاى تار براى راهنمائى مرگها به طرف كسى كه او را گم كرده بود ، كافى است . آيا بعد از آشكار شدن پيرى براى تير انداز مرگ ، گمان ميكنى من ميتوانم اميدوار به نجات از مرگ باشم ؟\r\nگذشت روزگار مرا به تير بست و تيرهايش به من نزديك گشت ، و من نيز در معرض آنها قرار گرفته‌ام . جوانى من كه گذشت مانند تيرانداز شب بود كه تير ميانداخت ولى تير انداز ديده نميشد . اما چون پيرى من آشكار گشت مرا هدف گرفت .\r\nسيّد مرتضى پس از نقل اشعار فوق ميفرمايد : شعر اخير ابن رومى بسيار بديع و عالى است ، و فكر نميكنم كسى در اين معنى بر وى پيشى گرفته باشد . زيرا وى جوانى را همچون شبى ميداند كه بر انسان ميگذرد و بواسطه تاريكى آن ، ميان او و كسى را كه ميخواهد هدف تير قرار دهد ، مانع مىشود .\r\nهمچنين پيرى را علامت قتل وى قرار داده كه بواسطهء روشنى و سفيدى آن ( موى سفيد سر ) تير انداز مرگ را ، راهنمائى مينمايد تا تيرش بهدف اصابت كند و اين منتهاى حسن معنى است . چنان كه شاعر ديگرى هم گفته است :\r\n فلمّا رمى شخصى رميت سواده * و لا بدّ ان يرمى سواد الّذى يرمى \r\nيعنى : چون تيرانداز در شب بسوى من تير انداخت ، منهم به طرف سياهى او تير رها كردم . وقتى كه تير انداز ديده نميشود چاره‌اى جز آن نيست كه به طرف سياهى وى تير رها شود .\r\nبارى زهير بن جناب در زمان كليب وائل ميزيست . در عرب كسى ناطق‌تر\r\n\r\n","description":"","footnote":"","page_name":" 553 ","page_number":561},
  {"content":"\r\n\r\nاز زهير نبود و مقام او را در نزد پادشاهان هيچ كس نداشت . بواسطه رأى متينش او را كاهن گفتند . قبيلهء قضاعه فقط بر وى و زراح بن ربيعه اجتماع ميكردند .\r\nگويند : وقتى زهير شنيد كه يكى از زنانش سخنى ميگويد كه شايسته نبود زنى چنين حرفى نزد شوهرش بگويد : زهير هم او را منع نمود . زن گفت : ساكت باش و گر نه با اين چوب تو را خواهم زد . به خدا قسم تا كنون نديده‌ام چيزى را كه ميشنوى در بارهء آن تعقل ننمائى . در اين وقت زهير گفت :\r\n الا يا لقوم لا ارى النّجم طالعا * و لا الشمس الّا حاجبى بيمينى\r\nمعزبتي عند القفا بعمودها * يكون نكيرى ان اقول ذرينى\r\nامينا على سرّ النساء و ربّما * اكون على الأسرار غير امين\r\nفللموت خير من حداج موطأ * مع الظعن لا يأتى المحلّ لحين \r\nيعنى : اى قوم ! من ديگر طلوع ستاره و آفتاب را نميبينم ، جز اينكه ابروهايم را بيكسو زنم . زن من با چوب در پشت سرم ايستاده و از اينكه ميگويم : از من دست بردار تهديدم مىكند . از اين پس اسرار زنان را ميپوشانم ، با اينكه كم اتفاق مىافتد كه نسبت بكتمان اسرار امين باشم . براى من مردن بهتر از اينست كه با زنان در محمل بنشينم و به جائى بروم . وقت مردن من به طول انجاميد و موقع آن نميرسد .\r\nاين چند شعر نيز از زهير است :\r\n ابنىّ ان اهلك فقد اورثتكم مجدا بنيّه * و تركتكم ابناء سادات زخاركم و ريّه\r\nمن كلّ ما نال الفتى قد نلته الّا التحيّه * و قد رحلت الباذل الكوماء ليس لها وليّه\r\nو خطبت خطبة حازم غير الضّعيف و لا العبيّه * و الموت خير للفتى فليهلكن و به بقيّه\r\nمن ان يرى الشيخ الجيال و قد يهادى بالعشيّه \r\nيعنى : اى پسران من ! اگر من مردم ( غمگين نباشيد ) زيرا بنائى از مجد و شرافت براى شما به ارث گذاشته‌ام . هنگامى شما را ترك ميگويم كه شما بزرگ‌زادگانيد و مقصود خود را دريافته‌ايد . از هر چه جوان در مدت عمر به آن نائل ميگردد من نيز برخوردار شدم ، مگر عمر جاويد كه كسى به آن نميرسد . بر شترى بزرگ\r\n\r\n","description":"","footnote":"","page_name":" 554 ","page_number":562},
  {"content":"\r\n\r\nسوار گشته مسافرت نمودم كه كوهان نداشت . و خطبه‌اى با حزم و اراده خواندم كه از عجز و اغلاق پيراسته بود . مرگ براى جوانى كه هنوز از توانائى بهره‌مند مىباشد بهتر از ديدن پيرمردى بزرگ است كه در شامگاه عمر بمردم تكيه نموده است .\r\nو هم اين دو بيت از اوست :\r\n ليت شعرى و الدّهر ذو حدثان * اىّ حين منيّتى تلقانى\r\nأسبات على الفراش خفات * ام بكفّى مفجّع حرّان \r\nيعنى : اى كاش در اين روزگار پر حادثه ميدانستم كه چه هنگام مرگ بسراغ من مىآيد . آيا در وقت شب بسراغ من مىآيد كه در بستر خواب آسوده خفته باشم ، يا در دستهاى من غمگين دلى است كه با ناراحتى بخواهد از من انتقام بگيرد ؟ .\r\nسپس سيّد مرتضى ميگويد : زهير در موقعى كه دويست سال از عمرش گذشته بود گفت :\r\n لقد عمّرت حتّى ما ابالى * أحتفى في صباحى او مسائى\r\nو حقّ لمن اتت مأتان عاما * عليه ان يملّ من الثّواء \r\nيعنى : چندان عمر كردم كه نميترسم در صبح يا شام جان بدهم . سزاوار است كسى كه دويست سال دارد كه از زندگى خسته و ملول گردد .\r\nو هم اين دو شعر را از زهير بن جناب روايت ميكنند :\r\n اذا ما شئت ان تسلى خليلا * فأكثر دونه عدد اللّيالي\r\nفما سلّى حبيبك مثل نائى * و لا بلّى جديدك كابتذالى \r\nيعنى : چون خواستى دوستى را تسليت دهى ، در شبها زياد نزد وى آمد و شد كن . دور بودن تو براى دوستت تسليت نخواهد بود ، و روى تو را چيزى مانند ابتذال فاسد نميگرداند .\r\n\r\n","description":"","footnote":"","page_name":" 555 ","page_number":563},
  {"content":"\r\n\r\n\r\nذو الاصبع عدوانى و دختران او\r\nذو الاصبع عدوانى حرثان بن محرث بن حارث بن ربيعه كه با ده واسطه به يشكر بن عدوان مىپيوندد ، نيز يكى از معمرين است . علت اينكه او را « عدوان » ميگفتند اين بود كه وى از روى ظلم و عدوان برادر خود « فهم » را بقتل رسانيد و گويند :\r\nاو را نابينا كرد ، و از اين جهت بوى « ذو الاصبع » گفتند كه مارى انگشت او را گزيد و شل گرديد ( ذو الاصبع يعنى صاحب انگشت ) .\r\nگويند : ذو الاصبع صد و هفتاد سال عمر كرد . و ابو حاتم گفته كه وى سيصد سال در جهان زيست و در عصر جاهليت يكى از حكام عرب بود ، و جاحظ گفته كه دندان‌هاى ثناياى وى ريخته بود ، و اين چند شعر را از او نقل كرده است :\r\n لا يبعدنّ عهد الشّباب و لا * لذّاته و بناته النّظر\r\nلو لا اؤلئك ما حفلت متى * عوليت في حرجى الى قبرى\r\nهزئت اثيلة ان رأت هرمى * و ان انحنى لتقادم ظهرى \r\nيعنى : زمان جوانى و لذتها و شكوفه‌هاى نوشكفته آن از من دور نميشوند اگر اينها نمىبود ، در محفلى نمىنشستم ، چون مرا در تابوت نهاده بجانب گور بردند « اثيله » پيرى و خم شدن پشت مرا به علت شكستگى ميبيند ، و به سرزنشم خواهد پرداخت .\r\nذو الاصبع چهار دختر داشت . چون خواست آنها را شوهر دهد ، نپذيرفتند و گفتند خدمت كردن به تو و بودن در نزد تو را بيش از شوهر كردن دوست داريم .\r\nولى روزى ذو الاصبع از محلى كه دختران او را نمىديدند به آنها مينگريست . ديد دختران به يكديگر گفتند خوب است هر كدام آنچه در دل دارد به زبان بياورد . دختر بزرگتر گفت :\r\n الاهل أراها ليلة و ضجيعها * أشمّ كنصل السّيف عين مهنّد\r\nعليم بأدواء النساء و أصله * اذا ما انتمى من سرّ أهلى و نحتدى \r\n\r\n","description":"","footnote":"","page_name":" 556 ","page_number":564},
  {"content":"\r\n\r\nيعنى : آيا شبى را خواهم ديد كه همبسترم مردى پاكدامن و در رويدادها همچون شمشير تيز باشد ؟ و هم آشناى بدردهاى زنان ( نيازهاى آنها ) بوده ، اصل وى در مقام نسبت ، از خاندانهاى اصيل و نجيب باشد ؟ .\r\nدختر دوم گفت :\r\n الا ليت زوجى من أناس أولى عدى * حديث الشّباب طيب الثّوب و العطر\r\nلصوق باكباد النّساء كأنّه * خليفة جان لا ينام على وتر \r\nيعنى : كاش شوهر من از مردمى باشد كه دشمن‌ها داشته باشند ! و هم نوجوان و خوش لباس و معطر باشد و از شدت علاقه مانند مار بزنان به پيچد و در روى فرش نخوابد ( بلكه فقط با زنها درآميزد ) .\r\nبرخى آخر شعر دوم را « على هجر » خوانده‌اند و بنا بر اين چنين معنى ميدهد كه : چندان زنان را دوست داشته باشد كه بىزن بخواب نرود .\r\nچون دختر دوم اين شعر بگفت خواهران بوى گفتند : تو جوانى را مىخواهى كه از بستگانت نباشد . دختر سوم نيز ما في الضمير خود را بدين گونه ابراز داشت :\r\n الا ليته يكسى الحجال نديّة * له جفنة تشفى بها المعز و الجزر\r\nله حكمات الدّهر من غير كبرة * تشين فلا فان و لا ضرع غمر \r\nيعنى : كاش شوهر من كسى باشد كه مجلس گرفته با ظرفى پر از گوشت بزغاله و گوسفند بمردم طعام دهد . و در سنين جوانى از گذشت روزگار حكمتها بياندوزد نه پير مردى سالخورده و نه جوانى خام باشد . خواهران بوى گفتند : تو ميخواهى شوهرت مردى بزرگ و شريف باشد .\r\nسپس به خواهر چهار مىگفتند تو هم بگو ! گفت من چيزى نميگويم ، گفتند :\r\nاى بد جنس ! دست ما را خواندى و حال نميخواهى ما از آنچه در خيالت ميگذرد مطلع شويم ؟ ! .\r\nاو هم گفت : اگر زن از چوب شوهر اختيار كند بهتر از اينست كه بىشوهر بنشيند ! از آن روز اين حرف كه عربى آن « زوج من عود خير من قعود » است جزء امثال\r\n\r\n","description":"","footnote":"","page_name":" 557 ","page_number":565},
  {"content":"\r\n\r\nعرب در آمد ، چون زهير از نيات دختران خود مطلع گرديد ، آنها را شوهر داد . يك سال بعد نزد دختر بزرگتر رفت و گفت اى دختر ! شوهرت را چطور مىبينى ؟ گفت .\r\nبهترين شوهرى ميدانم ، كه زن خود را گرامى داشته و خواهش او را بر مىآورد . پرسيد مالى كه داريد چگونه است ؟ گفت : بهترين اموال شتر است كمى از شير آن مينوشيم و گوشت آن را ميخوريم و موقع سوارى از آن استفاده ميكنيم . گفت : اى دختر ! شوهرت مردى كريم است و مالت بسيار مىباشد .\r\nسپس بنزد دختر دوم آمد و گفت دخترم ! شوهرت چطور است ؟ گفت بسيار خوب شوهرى است .\r\nزن خود را گرامى ميدارد . و اگر به كسى چيزى دهد ، آن را فراموش مىكند پرسيد : مالتان چيست ؟ گفت : ماده گاوى داريم كه ميچرد و به خانه باز ميگردد و كاسه را پر از شير و خيك را پر از روغن مىكند و با زنان زن است ! گفت : نزد شوهرت محبوب و خوشبختى .\r\nآنگاه نزد دختر سومى آمد و گفت : دخترم ! شوهرت چطور است ؟ گفت :\r\nنه چندان سخى است كه اسراف كند و نه بخيلى است كه اصلا چيزى به كسى ندهد . پرسيد :\r\nمال چه داريد ؟ گفت چند رأس بز داريم ، گفت : چگونه از آنها استفاده ميكنيد ؟ گفت :\r\nوقتى بچه سال باشند آن را خورش سفره خود قرار ميدهيم . گفت به قدر كفايت مال داريد .\r\nاز آن پس نزد دختر كوچك رفت و پرسيد : دخترم ! شوهرت چطور است گفت : بدترين شوهرهاست ، خود را عزيز و زنش را خوار ميدارد ! پرسيد : مال چه داريد ! گفت : بدترين مالها را داريم . پرسيد چيست ؟ گفت : گوسفندانى چند است كه از آب و علف سير نميشوند و گوش كرى دارند كه حرف نميشنوند . اگر يكى از سر پلى بدود بقيه هم پيروى كرده همه در آب مىافتند « 1 » گفت : پدرت مردى است\r\n\r\n\r\n","description":"","footnote":"\r\n( 1 ) اين كنايه از بلادت و كودنى گوسفندان است كه به نفهمى معروفند . شايد علت اينكه حسين على مازندرانى بهائيان را « اغنام اللَّه » ناميده نظر به نفهمى و حماقت پيروان خود داشته كه كوركورانه و گوسفندوار ، دنبال وى افتاده و او را پيغمبر مازندرانى بلكه خداى محبوس ميدانند !\r\n","page_name":" 558 ","page_number":566},
  {"content":"\r\n\r\nكه در بعضى از دختران خوشبخت و در بعضى ديگر بد شانس است !\r\n\r\nعبد الملك بن مروان و مردان عدوانى\r\nابو الحسين على بن محمد كاتب براى ما نقل كرد كه ابن دريد گفت : ابو - حاتم سيستانى از ابو عبيده از يونس ، و نيز ابن دريد گفته : عكلى از ابن ابو خالد از هيثم بن عدى از مسعر بن كدام نقل كرده كه گفت : سعيد بن خالد جدلى حكايت نمود كه : عبد الملك مروان بعد از قتل مصعب بن زبير بكوفه آمد و مردم را براى اخذ بخششهاى لازم خواند . ما نيز نزد وى رفتيم . عبد الملك پرسيد : شما از چه قبيله‌اى هستيد ؟ گفتيم : از تيرهء جدلى گفت : جدلى عدوانى ؟ گفتيم : آرى . پس عبد الملك به اين اشعار تمثل جست :\r\n عذير الحىّ من عدوان كانوا حيّة الأرض * بغى بعضهم بعضا فلم يرعوا على البعض\r\nو منهم كانت السّادات و الموفون بالقرض * و منهم حكم يقضى فلا ينقض ما يقضى\r\nو منهم من يحيل النّاس بالسنّة و الفرض \r\nيعنى : ياوران قبيلهء عدوان مارهاى زمين بودند ، برخى بر برخى ديگر ستم كردند و حق طرف را رعايت ننمودند . بعضى از آنها بزرگانى بودند كه باداى قرض خود وفا ميكردند ، و برخى چون حكم مينمودند حكم خود را نمىشكستند ، و بعضى ديگر مردم را بفرايض و سنن حواله ميدادند .\r\nسپس عبد الملك جلو آمد و از مرد بزرگ و محترمى كه ما او را جلو انداخته بوديم پرسيد : كدام يك شما ( افراد قبيله جدلى عدوانى ) اين اشعار را گفته‌ايد ؟ مرد ياد شده گفت : نميدانم . من از پشت او گفتم : اين اشعار را « ذو الاصبع » گفته است .\r\nعبد الملك مرا گذاشت و از مرد مزبور پرسيد : نام ذو الاصبع چه بوده ؟ گفت نميدانم باز من از پشت سر وى گفتم : نامش « حرثان » بوده است .\r\nدوباره مرا گذاشت و از مرد مذكور پرسيد : چرا او را « ذو الاصبع » ميگويند ؟\r\nگفت : نميدانم . باز من از پشت سر وى گفتم براى اينكه مارى انگشت او را گزيده\r\n\r\n","description":"","footnote":"","page_name":" 559 ","page_number":567},
  {"content":"\r\n\r\nبود ! اين بار نيز مرا گذاشت و از مرد محترم پرسيد : ذو الاصبع از كدام تيرهء شما بود ؟ گفت : نميدانم ! باز من از پشت سر وى گفتم : وى از « بنى ناج » بود . در اين وقت عبد الملك از مرد مزبور پرسيد : بخششى كه به تو داده شد چقدر بود ؟ گفت :\r\nهفتصد درهم سپس از من پرسيد : مال تو چقدر بود ؟ گفتم : چهار صد درهم .\r\nعبد الملك كسى بنام « ابن زعيزعة » را صدا زد و گفت : سيصد درهم از بخشش اين مرد ( همان مرد بزرگ و محترم ) برادر و روى بخشش اين مرد بگذار . چون از آنجا برگشتم ، بخشش من هفتصد درهم و بخشش مرد محترم چهار صد درهم بود .\r\nبروايتى وقتى عبد الملك از آن مرد پرسيد ذو الاصبع از كدام تيرهء شما بوده و او گفت نميدانم ، سعيد بن خالد جدلى از پشت سر وى جواب داد : از تيرهء بنى ناج بود كه شاعر در باره آنها گفته است :\r\n و امّا بنو ناج فلا تذكرنّهم * و لا تتبعن عينيك من كان هالكا\r\nاذا تلت معروفا لتصلح بينهم * يقول وهيب لا اسالم ذالكا\r\nفأضحى كظهر العود جبّ سنامه * تحوم عليه الطّير احدب باركا \r\nيعنى : اسم بنى ناج را نبريد . و بمردمى كه خود را به هلاكت مياندازند ، نظر نيافكنيد . موقعى كه سخن مفيدى ميگفتم تا ميان آنها را صلح دهم ، « وهيب » ميگفت :\r\nزير بار ذلت تو نميروم . چيزى نگذشت كه وهيب مانند پشت شتر سالخورده‌اى شد كه روى زمين افتاد و پرندگان دورش را گرفته به خوردن گوشت آن مشغول شدند .\r\n( يعنى وهيب در جنگى كشته گشت و بدنش در ميان ميدان افتاد و طمعه پرندگان شد ) ابيات زير نيز از اشعار مشهور ذو الاصبع است :\r\n اكاثر ذو الضغن المبين عنهم * و أضحك حتّى يبدو النّاب اجمع\r\nاهدّنه بالقول هدنا و لو يرى * سريرة ما أخفى لبات يفرغ \r\nيعنى : در نزد حسودان آنها ، چنان تبسم ميكنم و ميخندم كه دندان بزرگ آشكار مىشود ، و از روى خير خواهى ، با سخنانى نرم او را از حسدش باز ميدارم . اگر او آنچه در باطن من ميگذشت ميديد ، با آرامش نخواهد خوابيد .\r\n\r\n","description":"","footnote":"","page_name":" 560 ","page_number":568},
  {"content":"\r\n\r\nنيز از اوست :\r\n اذا ما الدّهر جرّ على اناس * شراشره اناخ بآخرينا\r\nفقل للشّامتين بنا افيقوا * سيلقى الشّامتون كما لقينا \r\nيعنى : وقتى زمانه سنگينيهاى خود را بر مردمى وارد ساخت ، تا آخر آنها را هلاك نمود ، به آنها كه از ما بدگوئى ميكنند بگو : به هوش باشيد كه عنقريب بدگويان هم آنچه بما رسيده است خواهند ديد ! و هم از اوست :\r\n ذهب الّذين اذا رأونى مقبلا * هشّوا الىّ و رحّبوا بالمقبل\r\nو هم الّذين اذا حملت حمالة * فلقيتهم فكأنّني لم أحمل \r\nيعنى : رفتند آنها كه چون مرا ميديدند نزد آنها ميروم ، مسرور ميشدند و جلو مىآمدند و به من مرحبا ميگفتند . آنها كسانى بودند كه هر گاه ناراحتى داشتم و آنها را ملاقات مينمودم ، طورى خوشحال ميگشتم كه گوئى ناراحتى ندارم .\r\nاين اشعار نيز از وى مشهور است :\r\n لى ابن عمّ على ما كان من خلق * مختلفان فأقليه و يقلينى\r\nأزرى بنا انّنا شالت نعامتنا * فخالنى دونه و خلته دونى\r\nلاه ابن عمّك لا أفضلت في نسب * عنّى و لا أنت ديّانى فتخزونى\r\nانّى لعمرك من يأبى بذى خلق * عن الصديق و لا خيرى بمجنون\r\nو لا لسانى على الأدنى بمنطلق * بالفاحشات و لا أغضى على الهون\r\nما ذا علىّ و ان كنتم ذوى رحمى * ان لا احبكم ان لم تحبّونى\r\nيا عمرو ان لا تدع شتمى و منقصتى * أضربك بحيث تقول الهامة اسقونى\r\nو أنتم معشر زيد على مائة * فأجمعوا أمركم طهرا فكيدونى\r\nو لا يخرج القسر منّى غير مأبية * و لا ألين لمن لا ينبغى لينى \r\nيعنى : من پسر عمى دارم كه بواسطه اخلاق بدش ، با هم مخالف هستيم . من او را بد ميدانم و او نيز مرا دشمن ميدارد . مرا بمصيبتى مبتلا كرد كه ناچار از هم جدا\r\n\r\n","description":"","footnote":"","page_name":" 561 ","page_number":569},
  {"content":"\r\n\r\nشده جلاى وطن نمودم او مرا مخالف خود ميداند ، منهم او را مخالف خويش ميدانم اى پسر عمو ! به خدا قسم تو در نسب از من بهتر نيستى ، و بر من حكومتى ندارى كه مرا خوار كنى . بجان تو ، من بواسطهء بد خلقى كسى ، از دوستى با وى دريغ ندارم و اگر كارى براى او انجام دهم ، بر او منت نميگذارم و زبان خود را ببدگوئى پست - ترين مردم نميگشايم ولى از خوار شدن چشم نميپوشم . براى من چه زيانى دارد كه اگر شما خويشان من مرا دوست نداشته باشيد ، منهم شما را دوست نداشته باشم ؟ اى عمرو ! اگر بدگوئى و عيب‌جوئى مرا ترك نكنى ضربتى بر سرت خواهم زد كه به حالت مرگ افتاده از مردم آب طلب كنى . شما مردمى هستيد كه بيش از صد نفر ميباشيد ، همه با هم دست بهم دهيد و بجنگ من بيائيد . سخت گرفتن بر من جز بر استقامت من نميافزايد . من نسبت به كسى كه در باره‌ام ملاحظه ندارد ، سرزنش روا نميدارم .\r\n\r\nمعدى كرب حميرى\r\nمعدى كرب حميرى از خاندان « ذى رعين » نيز يكى از معمرين است . ابن سلام گفته است معدى كرب در وقتى كه عمرش طولانى گشته بود اين دو بيت گفت :\r\n ارانى كلّما افنيت يوما * اتانى بعده يوم جديد\r\nيعود ضيائه في كلّ فجر * و يأبى لى شبابى لا يعود \r\nيعنى : خود را چنان مىبينم كه هر روزى را پشت سر ميگذارم ، روز تازه‌اى دنبال آن خواهم داشت . روشنى آن در هر صبحگاه برمىگردد ، اما جوانى من از بازگشتن امتناع دارد .\r\n\r\nنيز ربيع بن ضبع فزارى\r\nربيع بن ضبع فزارى وى نيز از معمّرين مىباشد . گويند ربيع تا روزگار خلافت بنى اميه زنده بود . آورده‌اند كه روزى بر عبد الملك مروان وارد گشت عبد الملك گفت : اى ربيع آنچه در طول عمر خود و روزگار درك كرده يا از امور\r\n\r\n","description":"","footnote":"","page_name":" 562 ","page_number":570},
  {"content":"\r\n\r\nگذشته ديده‌اى براى من نقل كن . تا آخر خبر كه قبلا از شيخ صدوق نقل كرديم .\r\nولى در اين روايت ميگويد : عبد الملك بوى گفت : بختى خلل ناپذير تو را بپرواز درآورده و عطائى سريع به تو روزى شده و ظرف بزرگ و ضخيمى براى طعام دارى ! سپس سيّد مرتضى فرموده است : اگر اين خبر صحيح باشد ميبايد كه سؤال عبد الملك از ربيع در زمان سلطنت معاويه باشد نه در عصر خلافت خود عبد الملك ، زيرا در اين خبر ربيع مىگويد : من شصت سال در اسلام زندگى كردم ، در صورتى كه عبد - الملك در سال شصت و پنج هجرى بخلافت رسيد و هم گفته‌اند كه ربيع سلطنت معاويه را نيز درك نمود ( بنا بر اين ممكن است عبد الملك در آن اوقات از وى سؤال مزبور را نموده ) ميگويند : چون سن ربيع به دويست سال رسيد گفت :\r\n الا ابلغ بنىّ بنى ربيع * فأشرار البنين لكم فداء\r\nبأنّى قد كبرت و دقّ عظمى * فلا تشغلكم عنّى النّساء\r\nو انّ كنائنى لنساء صدق * و ما آلى بنىّ و لا أساءوا\r\nاذا كان الشتاء فادفئونى * فانّ الشيخ يهدمه الشّتاء\r\nاذا ما حين يذهب كلّ قرّ * فسربال خفيف او رداء\r\nاذا عاش الفتى مأتين عاما * فقد ذهب اللّذاذة و الفتاء \r\nيعنى : به فرزندان من برسانيد ، كه ربيع گفته است : فرزندان بد فداى شما گردند . بگوئيد : من پير شدم و استخوانم فرسوده گشت . از من غفلت نورزيد و بزنان خود مشغول مشويد . همسران من راستگو و فرزندانم در بارهء من بدى نكرده‌اند . چون فصل زمستان فرا رسد مواظب من باشيد ، كه زمستان پير مرد را نابود ميگرداند . ولى وقتى كه هر گونه سرمائى از ميان برود ، يك پيراهن نازك و رداء براى پوشش بدن من كافى است . وقتى شخص جوانى دويست سال عمر كند ، هم لذت و هم جوانى از ميان رفته است ! و چون ربيع پا بسن دويست و چهل سالگى نهاد گفت :\r\n اصبح منّى الشّباب قد خسرا * ان بان عنّى فقد ثوى عصرا \r\n\r\n","description":"","footnote":"","page_name":" 563 ","page_number":571},
  {"content":"\r\n\r\n ودّعنا قبل ان نودّعه * لمّا قضى من جماعنا وطرا\r\nها انا ذا آمل الخلود و قد * ادرك سنّى و مولدى حجرا\r\nايا امرء القيس هل سمعت به * هيهات هيهات طال ذا عمرا\r\nأصبحت لا أحمل السّلاح و لا * أملك رأس البعيران نفرا\r\nو الذئب أخشاه ان مررت به * وحدى و أخشى الرّياح و المطرا\r\nمن بعد ما قوّة انوء بها * أصبحت شيخا أعالج الكبرا \r\nيعنى : ايام جوانى از دست من رفت . اگر رفت چه باك زيرا روزگاران زياد با من بود . پيش از آنكه ما او را وداع كنيم او ما را وداع گفت و مقصود خود را به چنگ آورد .\r\nبدانيد من كسى هستم كه آرزو دارم هميشه در جهان بمانم ، من در روزگار خود « حجر » پدر امرء القيس را ديده‌ام .\r\nاى امرء القيس ! آيا چنين عمر طولانى شنيده‌اى ؟ بسيار بعيد و خيلى دور است كه شنيده باشى ! چه عمر طولانى ؟ ! امروز من از كثرت پيرى قدرت برداشتن سلاح جنگ ندارم و اگر شترى بخواهد فرار كند نميتوانم سر او را نگهدارم ، اگر تنها باشم از گرگ ميترسم و هم از باد و باران وحشت دارم ، بعد از آن توانائى كه ميتوانستم از جا برخاسته حركت نمايم ، طورى پير شده‌ام كه با زيادى سن دست بگريبانم .\r\n\r\nابو طمحان قينى\r\nابو طمحان قينى . نامش حنظلة بن شرقى از اولاد كنانة بن قين است . ابو حاتم سيستانى گفته است : ابو طمحان قينى دويست سال عمر نمود . در سر دويست سال اين اشعار را گفت :\r\n حنتنى حانيات الدّهر حتّى * كأنّى خاتل يدنو لصيد\r\nقصير الخطب يحسب من رآنى * و لست مقيّدا انّى بقيد \r\n\r\n","description":"","footnote":"","page_name":" 564 ","page_number":572},
  {"content":"\r\n\r\nيعنى : پيش آمدهاى روزگار مرا خميده ساخت مانند شكارچى كه در كمين نشسته و به طرف صيد نزديك شود ، يا مانند كسى گشته‌ام كه به نظر كوچك ميرسد ، هر كه مرا مىبيند خيال مىكند مرا در زنجير كرده‌اند ، در صورتى كه در زنجير نيستم .\r\nابو حاتم سيستانى گفته است : جمعى از علماى ما ( اهل سنت ) روايت نموده‌اند كه دو شعر فوق را از يونس بن حبيب شنيده‌اند و هم گفته‌اند كه وى اين شعر را نيز ميخواند :\r\n تقارب خطو رجلك يا دويد * و قيّدك الزّمان بشّر قيد \r\nيعنى : اى دويد ! ( از شدت پيرى ) پاهايت بهم نزديك گشته ، و زمانه تو را به بدترين زنجيرها بسته است . اين اشعار نيز از ابو طمحان است :\r\n و انّى من القوم الّذين هم هم * اذا مات منهم سيّد قام صاحبه\r\nنجوم سماء كلّما غاب كوكب * بدا كوكب تأوى اليه كواكبه\r\nأضاءت لهم احسابهم و وجوههم * دجى اللّيل حتّى نظّم الجزع ثاقبه\r\nو ما زال منهم حيث كان مسوّد * تسير المنايا حيث سارت كتائبه \r\nيعنى : من از قومى هستم كه از رفعت شأن محتاج بمعرفى نيستند . چون بزرگى از آنها بميرد ، بزرگ ديگرى جاى او را ميگيرد . مانند ستارگان آسمان كه هر وقت يكى غروب كند ، ستاره ديگرى طلوع نموده ، و ستارگان ديگر به آن رو ميكنند . ( يعنى ياران و بستگان قومش بدور او جمع هستند ) شخصيت‌ها و صورتها را در شب ظلمانى مانند ستاره روشنى كه ساير ستارگان را به اطراف خود گرد آورد ، براى آنان نور افشانى مىكند هيچ گاه قوم من از داشتن اشخاص سرشناس و شريف خالى نبود ، بهر جا كه لشكر براى جانبازى ميرود ، آنها نيز بدنبال مرگ همراه لشكر ميروند .\r\nمعنى دو بيت نخست شبيه گفتهء اوس بن حجر است كه گفته :\r\n اذا مقرم منّا ذرا حدّنا به * تخمّط فينا ناب آخر مقرم \r\nيعنى : هر گاه يكى از شتران ما براى جفت‌گيرى نگاهداشته شوند ،\r\n\r\n","description":"","footnote":"","page_name":" 565 ","page_number":573},
  {"content":"\r\n\r\nدندان بزرگش مىافتد ، دندان شتر ديگر ما از روئيدن به جوش مىآيد ( يعنى چون بزرگى از ما بميرد بزرگ ديگرى بجاى او مىنشيند ) .\r\nدر شعر طفيل غنوى نيز مضمون اين شعر هست و آن اين شعر است :\r\n كواكب دجن كلّما انقضّ كوكب * بدا و انجلت عند الدّجنة كوكب \r\nيعنى : آنها مانند ستارگان شب تاريك هستند كه هر وقت ستاره‌اى ناپديد شود ، ستاره ديگرى كه ابر آن را پوشيده باشد آشكار گردد . خريمى شاعر ديگر هم اين معنى را در شعر زير آورده است :\r\n اذا قمر منّا ثغور لو خبا * بدا قمر لى جانب الأفق يلمع \r\nيعنى : چون ماهى از ما غروب كند يا پنهان شود : ماه ديگرى كه از طرف افق بدرخشد براى من آشكار ميگردد . شعر زير هم قريب به اين مضمون است :\r\n خلافة اهل الأرض فينا وراثة * اذا مات منّا سيّد قام صاحبه \r\nيعنى : خلافت اهل زمين در ميان ما به ارث برده مىشود بطورى كه چون بزرگى از ما بميرد ديگرى در جاى وى قرار گيرد ، همچنين شعر زير ناظر به اين معنى است :\r\n اذا سيّد منّا مضى لسبيله * اقام عمود الملك آخر سيّد \r\nيعنى : موقعى كه بزرگى از ما بدرود حيات گويد ، بزرگ ديگرى ، ستون سلطنت را استوار دارد ، و نيز « مزاحم عقيلى » در شعر زير بشعر ابو طمحان « أضاءت لهم احسابهم و وجوههم » نظر داشته و از او بهتر گفته است :\r\n وجوه لو انّ المدلجين اعتشوا بها * صدعن الدّجى حتّى ترى اللّيل ينجلى \r\nيعنى : صورتهاى آنها بقدرى نورانى است كه اگر شبروان همراه آنها باشند خواهند ديد كه نور آنها ظلمت شب را بر طرف ساخته و روشنى دميده است :\r\nحجية بن مضرب سعيدى هم قريب به اين مضمون گفته است :\r\n أضاءت لهم أحسابهم فتضاءلت * لنورهم الشّمس المضيئة و البدر \r\nيعنى : شخصيت و حسب آنها چنان براى آنان روشنى بخشيد ، كه آفتاب روشن و ماه تابان ارزش خود را از دست دادند .\r\n\r\n","description":"","footnote":"","page_name":" 566 ","page_number":574},
  {"content":"\r\n\r\nمحمد بن يحيى صولى « 1 » اشعار زير را در معنى شعر ابو طمحان سروده است :\r\n من البيض الوجوه بنى سنان * لو انّك تستضيء بهم أضاءوا\r\nهم حلّوا من الشّرف المعلىّ * و من كرم العشيرة حيث شاءوا \r\nيعنى : او از قبيلهء بنى سنان است كه رخساره‌هاى سپيد دارند . اگر بخواهى بوسيله آنها روشنى گيرى به تو روشنى ميدهند . آنها در شرافت عالى و كرم عشيره‌اى بميزانى كه خواستند قرار گرفتند . اين دو شعر نيز از ابو طمحان است :\r\n فلو انّ السّماء دنت لمجد * و مكرمة دنت لهم السّماء \r\n* * *\r\n اذا كان في صدر ابن عمّك احنة * فلا تستشرها سوف يبدو دفينها \r\n\r\n\r\n","description":"","footnote":"\r\n( 1 ) محمد بن يحيى بن عبد اللَّه بن عباس بن محمد بن صول كاتب معروف به « صولى » از ادبا و فضلاى مشهور است . شاگرد ابو داود سيستانى و ثعلب و مبرّد و ابو العينا ، و استاد دارقطنى و مرزبانى است . كتاب « الوزراء » و « اخبار الشعراء » و « آداب الكاتب » از تصنيفات اوست اطلاعاتش وسيع ، حفظش نيكو ، و در چيز نويسى مهارت داشت . خطيب در تاريخ بغداد مينويسد : نديم عده‌اى از خلفا بود . اخبار و تاريخ و اشعار آنها را گرد آورد . اعتقادش خوب ، و طريقه‌اش پسنديده و گفتارش مورد قبول همه بود .\r\nازهرى از ابو بكر بن شاذان نقل كرده كه گفت : صولى يك خانه مملو از كتاب داشت .\r\nهر رديفى كه چيده بود ، يك رنگ داشت ، سرخ ، سبز ، زرد و هكذا و ميگفت همه اين كتاب‌ها را درس گرفته‌ام ! صولى در سال 335 يا 336 در بصره درگذشت » ابن شهرآشوب در « معالم العلماء » ميگويد : صولى در اشعار خود ، از اهل بيت عصمت مدح و ستايش مينمود .\r\nگاهى عموى پدر صولى يعنى ابو اسحاق ابراهيم بن عباس ، هم صولى خوانده مىشود كه نويسنده‌اى بليغ و شاعرى توانا بود . از حضرت رضا عليه السّلام روايت نموده و در سامره سال 243 درگذشته است .\r\nصول تكين - جد صولى كه بنام وى نسبت مىرساند . يكى از امراى گرگان و از نژاد ترك بوده كه بدست يزيد بن مهلب اسلام آورد . ( الكنى و الألقاب )\r\n","page_name":" 567 ","page_number":575},
  {"content":"\r\n\r\nيعنى : اگر آسمان براى مجد و بزرگوارى كسى فروتنى ميكرد ، براى آنها هم خاضع ميگشت . وقتى كينهء تو در سينه پسر عمويت جاى گرفت ، بر آن نيافزا كه باعث ازدياد كينه خواهد شد . و هم شعر زير از ابو طمحان است :\r\n اذا شاء راعيها استقى من وقيعة * كعين العذاب صفوة لم يكدر \r\nيعنى . اگر شبان آنها بخواهد ميتواند آنها را از وقيعه ، كه مانند چشمهء آب گوارا و زلال است و آلوده نگشته سيراب كند .\r\nسيّد مرتضى ميفرمايد : وقيعه گودى روى تخته سنگ است كه براى آب درست ميكنند . آبى كه از اين سنگها بيرون مىآيد و در سنگ ديگرى ميريزد آن را « وقيعه » مىنامند ، چنان كه ذى الرّمه گفته است :\r\n و نلنا سقاطا من حديث كأنّه * خبا النحل ممزوجا بماء الوقايع \r\nيعنى : رسيديم بپاره‌اى از حكايتى كه مانند خانه زنبور با آب وقيعه آميخته بود .\r\nعرب به آبى كه از روى سنگ جارى ميگردد « آب حشرج » و به آبى كه از ميان سنگريزه و ريگ جارى است « آب مفاصل » ميگويند ، چنان كه شعر « ابو ذويب » را دليل بر اين معنى گرفته‌اند :\r\n مطافيل ابكار حديث نتاجها * تشاب بماء مثل ماء المفاصل \r\nيعنى : بدن شتران جوان تازه زائيده با آب آلوده‌اى كه مانند آب مفاصل است چركين خواهد شد .\r\nابو محلم سعدى اين اشعار را از ابو طمحان نقل كرده است :\r\n بنيّ اذا ما سامك الذّل قاهر * عزيز فبعض الذّل أتقى و احرز\r\nو لا تحرمنّ بعض الأمور تعزّزا * فقد يورث الذّل الطّويل التّعزز \r\nيعنى : اى فرزند ! هر گاه شخص مقتدرى تو را تكليف بذلت نمايد ، ذلتى را اختيار كن كه موجب حفظ و تأمين تو باشد . و از برخى امور كه موجب عزت است خود را محروم مكن ، كه ذلت طولانى باعث عزت ميگردد . دو بيت مذكور بعبد اللَّه بن\r\n\r\n","description":"","footnote":"","page_name":" 568 ","page_number":576},
  {"content":"\r\n\r\nمعاويه « 1 » جعفرى هم نسبت داده شده است :\r\nو نيز در همين معنى دو شعر زير را نيز از ابو طمحان نقل كرده‌اند :\r\n يا ربّ مظلمة يوما لطئت بها * تمضى علىّ اذا ما غاب أنصارى\r\nحتّى اذا ما انجلت عنّى غيابتها * و ثبّت فيها وثوب المخذر الضّارى \r\nيعنى : ظلمهائى به من رسيد كه مرا پايمال كرد . آن ظلمها موقعى بر من ميگذشت كه ياوران من نبودند . چون غيبت آنها بسر رسيد و آنها را ديدم ، مانند شيرى كه در خوابگاه خوابيده و براى شكار از جاى جستن مىكند ، من نيز براى جبران آن ظلمها از جاى خود جستم .\r\n\r\nعبد المسيح غسّانى\r\nاين مرد نيز از معمّرين تاريخ بشمار ميرود . نام وى عبد المسيح بن عمرو بن قيس بن حيان بن بقيله است . و نام بقيله ، ثعلبه يا حارث بوده است . علت اين كه او را بقيله گويند اينست كه روزى وى دو پيراهن سبز پوشيد و بميان قوم خود آمد ، مردم بوى گفتند تو بقيله هستى ، يعنى شبيه باقله ميباشى و از آن روز بدين نام مشهور شد .\r\nهشام كلبى و ابو مخنف و غير اينان گفته‌اند ، كه : عبد المسيح سيصد و - پنجاه سال در جهان زيست ، او اسلام را درك كرد ولى مسلمان نشد ، و همچنان كافر ماند .\r\nگويند چون خالد بن وليد بحيره « 2 » لشكر كشيد و مردم آنجا در شهر خود متحصّن گرديدند ، به آنها پيغام داد كه مردى از عقلا و صاحب نسب خود را بسوى من بفرستيد . اهل شهر عبد المسيح را نزد وى فرستادند . چون عبد المسيح بيامد گفت :\r\n\r\n\r\n","description":"","footnote":"\r\n( 1 ) فرزند عبد اللَّه بن جعفر طيار است .\r\n( 2 ) حيره شهرى واقع در سه فرسخى كوفه و در جاهليت مسكن پادشاهان عرب و پايتخت نعمان بن منذر بوده است .\r\n","page_name":" 569 ","page_number":577},
  {"content":"\r\n\r\nانعم صباحا ايّها الملك ( اى پادشاه صبح بخير ) .\r\nخالد گفت : خداوند مرا از اين گونه تحيت گفتن بىنياز گردانيده . ليكن اى پير مرد ! به من پاسخ ده كه آغاز كار تو از كجا شروع شد ؟ گفت : از پشت پدرم .\r\nپرسيد از كجا بيرون آمدى ؟ گفت از شكم مادرم . پرسيد بر روى چه قرار گرفتى ؟\r\nگفت : بر روى زمين . پرسيد در چه هستى ؟ گفت در لباسهايم . پرسيد عقلت خوب كار مىكند ؟ گفت : آرى و اللَّه ، و نفع هم مىرساند ! خالد گفت : بهترين اين قوم تو هستى .\r\nآنگاه پرسيد فرزند چند ميباشى ؟ گفت : فرزند يك مرد ! خالد گفت : مانند چنين روزى نديده‌ام ، آنچه از وى سؤال ميكنم . او عكس آن را پاسخ ميدهد ! عبد - المسيح گفت : آنچه از من پرسيدى جواب دادم . باز هم بپرس تا جواب دهم ! خالد پرسيد : شما از تيرهء عرب هستيد يا از طايفه « نبط » ؟ « 1 » گفت از تيرهء عرب ، ولى به صورت نبطى در آمده‌ايم و از نبط ميباشيم كه عرب گشته‌اند ! ! گفت : آيا با من مىجنگيد يا صلح ميكنيد ؟ گفت صلح خواهيم كرد پرسيد :\r\nپس اين سنگرها براى چيست گفت : براى اينست كه اگر نادانى بر ما هجوم آورد در آن متحصن گرديم ، تا موقعى كه بردبارى بيايد و نادان را از آن عمل باز دارد .\r\nخالد پرسيد : چند سال دارى گفت : سيصد و پنجاه سال . پرسيد در اين مدت چه چيزها ديده‌اى ؟ گفت : ديدم كه كشتيهاى دريا در سيل‌گاه جهان بسوى ما مىآيند زنهائى از مردم حيره را ديدم كه زنبيل بر سر نهاده و بيش از يك قرص نان توشه بر - نداشته و بدين گونه از حيره بشام ميروند ( يعنى ملك حيره بقدرى پهناور بوده كه تا شام چندان فاصله نداشته است ) .\r\nولى « حيره » امروز ويران شده ، و عادت خدا ميان بلاد و عبادش نيز همين طور جارى بوده است .\r\n\r\n\r\n","description":"","footnote":"\r\n( 1 ) نبط و نبطى تيره‌اى از عجم بودند كه ما بين عراق عرب و عجم سكنى داشتند و با عرب اصيل مخلوط گشتند . ( المنجد )\r\n","page_name":" 570 ","page_number":578},
  {"content":"\r\n\r\nراوى ميگويد : عبد المسيح سمى با خود داشت كه آن را در كف دست مى - گردانيد خالد پرسيد اينكه در كف دست دارى چيست ؟ گفت : سم است . پرسيد براى چه ميخواهى ؟ گفت : اگر تو با مردم شهر بنيكى رفتار كردى خدا را ستايش مىكنم و آن را مىبوسم ، و گر نه من نمىتوانم نخستين كس باشم كه ذلت و گرفتارى آنها را به بينم ، اين سم را ميخورم و خود را از رنج زندگى آسوده ميگردانم ، چه اندكى بيش از عمر من باقى نمانده است .\r\nخالد گفت : اين سم را به من بده ! سپس آن را گرفت و گفت : بسم اللَّه و باللَّه ربّ الأرض و السّماء الّذى لا يضرّ مع اسمه شىء يعنى بنام خداوند فرد يگانه ، خداى زمين و آسمان كه با اداى نام او چيزى زيان بخش نيست . آنگاه سم را خورد و اندكى بيهوش شد . سپس چانهء خود را مدتى روى سينه چسبانيد و عرقى نمود تا به هوش آمد ، مانند شترى كه از قيد رسته باشد .\r\nعبد المسيح چون اين بديد بسوى قوم خود برگشت و گفت : من از نزد شيطانى مىآيم كه سم را خورد و در وى تأثيرى نبخشيد ! كارى كنيد كه خطر اينان متوجه شما نگردد . مردم نيز سخن او را شنيدند و با پرداخت دويست هزار درهم صلح كردند آنگاه اين ابيات را سرود :\r\n أبعد المنذرين أرى سواما * تروّح بالخورنق و السّدير\r\nتحاماه فوارس كلّ قوم * مخافة ضيغم عالى الزّئير\r\nو صرنا بعد هلك ابى قبيس * كمثل الشّاء في اليوم المطير\r\nفقسمنا القبائل من معدّ * علانية كأيسار الجزور\r\nنؤدى الخرج بعد خراج كسرى * و خرج من قريظة و النّضير\r\nكذاك الدّهر دولته سجال * فيوم من مساة او سرور \r\nيعنى : آيا بعد از درگذشت منذر بن محرق و فرزند او نعمان بن منذر مىشود چهارپايان را به بينم كه براى چريدن بجانب خورنق و سدير ميروند ؟ « 1 » بقدرى\r\n\r\n\r\n","description":"","footnote":"\r\n( 1 ) « خورنق » نام قصرى نزديك كوفه بوده كه نعمان بن منذر پادشاه حيره آن را بنا نمود ، و ( سدير ) نام جوئى يا قصرى بوده است . در اين شعر منظور اينست كه بعد از درگذشت منذرها خورنق و سدير بطورى ويران گشتند كه جايگاه شير و درندگان شده و از بيم آنها حيوانات اهلى نميتوانند به آنجا بروند .\r\n","page_name":" 571 ","page_number":579},
  {"content":"\r\n\r\nآنجا . ناأمن شده كه سواران هر قومى از صداى وحشتناك شير ، از رفتن به آنجا خوددارى ميكنند . ما بعد از مردن ابو قبيس ، مانند گوسفندان در روز بارانى ، عاجز و درمانده گشتيم .\r\nقبيله‌هاى او كه از معد بن عدنان ميباشند ، ماها را مانند شتران قمارى كه در جاهليت مشهور بوده است ، ميان خود تقسيم كردند ، روزى بپادشاه ايران ماليات ميداديم و زمانى از يهودان بنى قريظه و بنى نظير ماليات ميگرفتيم ، اوضاع روزگار همين طور است . يك روز انسان گرفتار و پريشان است و روز ديگر شاد و مسرور مىباشد .\r\nگويند : موقعى كه قصر عبد المسيح را كه معروف به « قصر بنى بقيله » بود در حيره بنا كردند ، اين دو شعر را گفت :\r\n لقد بنيّت للحدثان حصنا * لو انّ المرء تنفعه الحصون\r\nطويل الرّأس اقعس مشمخرّا * لأنواع الرّياح به حنين \r\nيعنى : براى حفظ از حوادث روزگار قلعه‌اى بنا كردم ، اگر مرد را در موقع جنگ قلعه‌ها به كار آيد ! قلعه من سر بفلك كشيده ، و سينه و پشت خود را براى انواع بادها كه به آن خواهد وزيد ، آماده ساخته است ! و نيز از جملهء اشعارى كه از عبد المسيح نقل كرده‌اند اين ابيات است :\r\n و النّاس أبناء علات فمن علموا * ان قد اقلّ فمجفو و محقور\r\nو هم بنون لأمّ ان رأوا نشبا * فذاك بالغيب محفوظ و مخفور \r\nيعنى : مردم زمانه مانند فرزندان پدرى هستند كه از مادر جدا باشند ( يعنى باهم مهربان نيستند ) ، پس اگر بدانند كسى بيچاره و مالى اندك دارد او را گرسنه و حقير ميشمارند ، ولى همانها اگر كسى را به بينند كه مال و ثروت دارد ، برادر مادرى\r\n\r\n","description":"","footnote":"","page_name":" 572 ","page_number":580},
  {"content":"\r\n\r\nهم ميشوند ، و در غياب او ، احترامش را مرعى داشته ، با وى عهد و پيمان مىبندند .\r\nاين مضمون شبيه شعر « اوس بن حجر » است :\r\n بنى امّ ذى المال الكثير يرونه * و ان كان عبدا سيّد الأمر جحفلا\r\nو هم القليل المال اولاد علّة * و ان كان محضا في العمومة مخولا \r\nيعنى : فرزندان مادر من ، چشم بمال بسيار دارند ، اگر صاحب آن مال بنده‌اى باشد ، آنها او را بزرگ قوم و سرور آنها ميدانند . ولى همانها نسبت به كسى كه مالى اندك دارد فرزندان پدرى ميباشند ! هر چند عموها و دائىهاى اصيل داشته باشد .\r\nآورده‌اند : كه يكى از پير مردان اهل حيره ، رفت كه در بيرون حيره نقشهء ديرى بريزد . وقتى شالودهء آن را كندند و در كندن آن تلاش نمودند ، محلى مانند خانه در آن يافتند ، پس آن پير مرد اهل حيره وارد خانه شد ، ديد مردى بر تختى از شيشه نشسته و بر بالاى سرش نوشته شده : من عبد المسيح بن بقيله هستم . و اين اشعار هم مسطور است :\r\n حلبت الدّهر أشطره حياتى * و نلت من المنى بلغ المزيد\r\nو كافحت الأمور و كافحتنى * و لم احفل بمعضلة كئود\r\nو كدت انال من شرف الثّريّا * و لكن لا سبيل الى الخلود \r\nيعنى : روزگار را مانند شتر دوشيدم ، نصف زندگى خود را در آن گذراندم .\r\nو بآرزوهايم بيش از آنچه انتظار داشتم رسيدم . با امور جهان مواجه گشتم و آنها هم با من تصادم كردند ، ولى من از كارهاى مشكل روزگار نهراسيدم . چيزى نمانده بود كه از كثرت شرافت سر بستاره پروين بسايم ولى چه سود كه هميشه نميتوان در جهان زيست ! !\r\n\r\nنابغه جعدى\r\nقيس بن عبد اللَّه بن عامر بن ربيعة بن جعده مكنى به ابو ليلى و معروف به\r\n\r\n","description":"","footnote":"","page_name":" 573 ","page_number":581},
  {"content":"\r\n\r\n« نابغهء جعدى » نيز از معمّرين است . ابو حاتم سيستانى روايت نموده كه نابغه جعدى مسن‌تر از نابغه ذبيانى بوده است « 1 » دليل بر اين ، گفته خود اوست كه ميگويد :\r\n تذكّرت و الذّكرى تهيج على الهوى * و من حاجة المحزون ان يتذكرا\r\nنداماى عند المنذر بن محرّق * ارى اليوم منهم ظاهر الأرض مقفرا\r\nكهول و شبّان كأنّ وجوههم * دنانير ممّا شيف في أرض قيصرا \r\nيعنى : روزگار گذشته را به ياد آوردم ، ياد آنها شوق مرا بهيجان مىآورد .\r\nبديهى است كه آنچه در سينهء انسان پنهان گشته محتاج به ياد آورى است . رفقا و نديمان خود را كه روزى نزد منذر بن محرق ( پادشاه حيره ) بودند ، مىبينم كه امروز زمين از وجود آنها هموار و خالى مانده . آنها پيران و جوانانى بودند كه رخسارهاشان مانند اشرفيهاى براق سرزمين قيصر ، سرخ و روشن بود . اين اشعار نابغه جعدى دليل است كه وى با منذر بن محرق همعصر بوده در صورتى كه نابغهء ذبيانى معاصر نعمان بن منذر پسر او بوده است .\r\nگويند : نابغه جعدى در مدت سى سال لب بسخن نگشود ، آنگاه بشعر گفتن پرداخت و سپس مرد ، در حالى كه صد و بيست ساله بود . وى در اصفهان وفات يافت و ديوان شعرش نيز در آنجا بود . اشعار زير از نابغه جعدى است .\r\n فمن يك سائلا عنّى فانّى * من الفتيان ايّام الخنان\r\nمضت مائة لعام ولدت فيه * و عشر بعد ذاك حجّتان\r\nفأبقى الدّهر و الأيّام منّى * كما بقى من السّيف اليمانى\r\nيغلّل و هو مأثور جراز * اذا اجتمعت بقائمه اليدان \r\nيعنى : هر كس ميخواهد احوال مرا بپرسد ، بداند كه من از جوانان ايام خنان هستم ( و آن ايامى بوده كه در قديم ميان عرب بيمارى در بينىها و گلوى آنها پديد آمده آنها را بهيجان آورده بود ) صد سال از ولادتم گذشته است و ده سال با دو سال ديگر بر آن افزوده شده ( يعنى يك صد و دوازده سال دارم ) ايام و روزگار هنوز\r\n\r\n\r\n","description":"","footnote":"\r\n( 1 ) نابغه ذبيانى نيز از شعراى معروف عهد جاهليت است .\r\n","page_name":" 574 ","page_number":582},
  {"content":"\r\n\r\nنيروى مرا باقى گذاشته‌اند ، چنان كه شمشير كهنه با اينكه زنگ زده مىشود ؛ جوهرش باقى ميماند كه اگر زنگار آن را بر طرف كنند و صيقل آن آشكار گردد و دستهء آن را به دست گيرند ، به خوبى كار مىكند .\r\nو هم در بارهء طول عمر خود گفته است :\r\n لبست اناسا فأفنيتهم * و أفنيت بعد اناس اناسا\r\nثلاثة أهلين أفنيتهم * و كان الاله هو المستآسا \r\nيعنى : با گروهى آميزش نمودم و آنان را از دست دادم ( يعنى مردند ) بعد از آنها نيز جماعتى و بعد از آنان هم دستهء ديگر را از دست دادم . پس سه گروه را من ملاقات نمودم كه امروز همه فانى گشته‌اند و بجاى آنها خداوند مردمى ديگر را آورده . زيرا اوست كه عوض هر از دست رفته‌اى را از او ميخواهند .\r\nهشام بن محمد كلبى « 1 » روايت نموده كه نابغه يك صد و هشتاد سال در جهان زيست و ابن دريد از ابو حاتم سيستانى در جاى ديگر نقل كرده كه گفته است ، نابغه جعدى دويست سال زندگى كرد و اسلام را درك نمود .\r\nاين چند شعر را هم بنابغه جعدى نسبت داده‌اند :\r\n قالت امامة كم عمرت زمانة * و ذبحت من عنز على الأوثان\r\nو لقد شهدت عكاظ قبل محلّها * فيها أعدّ كوامل الفتيان\r\nو المنذر بن محرّق في ملكه * و شهدت يوم هجائن النّعمان\r\nو عمرت حتّى جاء أحمد بالهدى * و قوارعا تتلى من القرآن\r\nو لبست في الاسلام ثوبا واسعا * من سيب لا حرم و لا منّان \r\nيعنى : امامه از من پرسيد در زمانه چقدر زندگى نمودى ؟ و چند گوسفند را در جاهليت و ماه رجب نزد بتها ذبح كردى ؟ گفتم : پيش از موسم آمدن مردم به آنجا حاضر گشتم ، در حالى كه از جوانها بشمار مىآمدم و اين بوقتى بود كه منذر بن محرق ( پادشاه حيره ) را بر اريكه سلطنت ديدم و هم در روز « هجاين » نعمان حاضر گرديد\r\n\r\n\r\n","description":"","footnote":"\r\n( 1 ) هشام كلبى سرآمد مورّخين اسلام و تشيع است . شاگرد برومند امام باقر و صادق ( ع ) در تمام رشته‌هاى و سير كتاب نوشته ، پدرش سائب نيز كتابى در تفسير دارد . هشام بسال 206 رحلت كرد . ميتوان بيشتر مواد تاريخ طبرى و ابن عساكر و سائر سنّيان از اين مرد بزرگست .\r\n","page_name":" 575 ","page_number":583},
  {"content":"\r\n\r\nچندان عمر كردم كه پيغمبر اسلام براى هدايت خلق ظهور كرد و آياتى از قرآن را براى ترساندن مردم از عذاب الهى بر آنها خواند . مدتى نيز لباس اسلام را پوشيدم بدون اينكه منتى بر من گذارده شود .\r\nو نيز نابغه در بارهء طول عمر خود گفته است :\r\n المرء يهوى ان يعيش و طول عيش ما يضرّه * تفنى بشاشته و يبقى بعد حلو العيش مرّه\r\nو تتابع الايّام حتّى لا يرى شيئا يسرّه * كم شامت بى ان هلكت و قائل : للَّه درّه \r\nيعنى : آدمى ميخواهد طورى زندگى كند كه طول زندگانى زيانى بوى نرساند ، ولى افسوس كه خوبى و لذت عيش از ميان ميرود ، و پس از شيرينى زندگى ، تلخى آن باقى ميماند ، چنان روزگار از پى روزگار مىآيد كه چيزى نمىيابد او را شاد گرداند ، چون من بميرم بسيارى مرا نكوهش ميكنند و بسيارى هم ميگويند :\r\nيادش بخير .\r\nآورده‌اند كه نابغهء جعدى افتخار ميكرد و ميگفت چون خدمت پيغمبر صلّى اللَّه عليه و إله رسيدم و اين شعر گفتم :\r\n بلغنا السّماء مجدنا و جدودنا * و انّا لنرجو فوق ذلك مظهرا \r\nيعنى : در مجد و عظمت خود سر به آسمان سوديم ، و اميدواريم از اين نيز بالاتر برسيم .\r\nپيغمبر صلى اللَّه عليه و آله و سلم فرمود : بالاتر از آن كدام است ؟ عرضكردم :\r\nيا رسول اللَّه ! بهشت است . حضرت فرمود : آرى ان شاء اللَّه . سپس اين شعر را براى حضرت انشاء نمودم :\r\n فلا خير في حلم اذا لم تكن له * بوادر تحمى صفوه أن يكدّرا\r\nو لا خير في جهل اذا لم يكن له * حليم اذا ما اورد الأمر أصدرا \r\nيعنى : خير و خوبى نيست در حلم و صبرى كه چيز روشنى آن را بغضب آلوده سازد و خيرى نيست در مرد نادانى كه چون بر سر غيظ آيد ، مرد بردبارى نباشد كه او را از اعمال غضب باز دارد .\r\n\r\n","description":"","footnote":"","page_name":" 576 ","page_number":584},
  {"content":"\r\n\r\nحضرت فرمود . خداوند دهان تو را پاره نگرداند ، و بنقلى فرمود : دهانت پاره نشود .\r\nگفته‌اند نابغه يك صد و بيست سال عمر نمود و يك دندانش نيافتاد . و هم آورده‌اند كه شخصى گفت : من نابغه را در سن هشتاد سالگى ديدم در حالى كه دندانهايش براق و لطيف بود ؛ هر وقت يكى از دندانهاى ثناياى وى مىافتاد دندان ديگرى بجاى آن ميروئيد ، او از لحاظ دندان از هر كس نيكوتر بود .\r\nسيّد مرتضى فرموده : اينكه نابغه در جواب پيغمبر ( ص ) گفت « بهشت » است نظير هم دارد و آن گفتهء « اخطل » شاعر معروف است ، در وقتى كه نزد عبد الملك مروان آمد و از « حجاف سلمى » شكايت نمود ؛ هر چند متضمن عكس معناى عبارت نابغه است .\r\nاخطل بعبد الملك گفت :\r\n لقد اوقع الحجّاف بالبشر وقعة * الى اللَّه منها المشتكى و المعوّل\r\nفان لم تغيّرها قريش بحكمها * يكن من قريش مستماز و مزحل \r\nيعنى : حجّاف در بارهء مردم كارى نموده ، كه بايد از آن به خداوند شكايت كرد و به او پناه برد اگر قريش آن واقعه را تغيير ندهد ، من از قريش دورى نموده و در جاى ديگر منزل ميكنم .\r\nعبد الملك گفت در كجا منزل ميكنى گفت : در جهنم ! عبد الملك گفت : اگر جز اين ميگفتى زبانت را قطع مىكردم ! اول قصيدهء نابغهء جعدى كه دو شعر گذشته را از آن نقل كرديم اينست :\r\n خليلىّ غضّا ساعة و تهجّرا * و لوما على ما أحدث الدّهر اوذرا\r\nو لا تسألا انّ الحيوة قصيرة * فطير الروعات الحوادث اوقرا\r\nو ان كان أمر لا تطيقان دفعه * فلا تجزعا ممّا قضى اللَّه و اصبرا\r\nالم تعلما انّ الملامة نفعها * قليل اذا ما الشّىء ولّى فأدبرا\r\nيهيج اللّحا في الملامة ثمّ ما * يقرّب منّا غير ما كان قدّرا \r\n\r\n","description":"","footnote":"","page_name":" 577 ","page_number":585},
  {"content":"\r\n\r\nيعنى : اى دوستان من ! لحظه‌اى چشم بر هم گذاريد و دورى گزينيد و روزگار را در آنچه پديد آورده يا نابود كرده است سرزنش كنيد ، از زندگى كوتاه دنيوى چيزى نپرسيد ، بلكه از ترس حوادث پرواز نموده در جايى ديگر قرار گيريد ، و اگر از چيزى بتنگ آمديد و نتوانستيد آن را بر طرف سازيد ، از آنچه خدا تقدير كرده ناراحت نشويد ، و بر آن صبر كنيد . آيا نشنيده‌ايد كه سرزنش از چيزى كه گذشته است چندان سودبخش نيست ، نكوهش از آنها انسان را تهييج مىكند ولى جز آنچه در بارهء ما تقدير شده ، نصيب ما نخواهد شد .\r\nو هم در اين اشعار ميگويد :\r\n لوى اللَّه علم الغيب عمّن سواه * و يعلم منه ما مضى و تأخّرا\r\nو جاهدت حتّى ما أحسّ و من معى * سهيلا اذا ما لاح ثمّ تغوّرا \r\nيعنى : خداوند علم غيب را از غير خود پوشيده داشته ولى خود گذشته و آينده را ميداند ، چندان راه رفتم كه ديگر ستارهء سهيل را در موقع طلوع و غروبش نميديدم ( مقصود اينست كه در شام بوده و در آنجا سهيل يمنى هيچ ديده نمىشود ) .\r\nو هم در اين قصيده ميگويد :\r\n و نحن اناس لا نعوّد خيلنا * اذا ما التقينا ان تحيد و تنفرا\r\nو تنكر يوم الرّوع ألوان خيلنا * من الطّعن حتّى يحسب الجون أشقرا\r\nو ليس بمعروف لنا ان نردّها * صحاحا و لا مستنكرا ان تعقّرا \r\nيعنى : ما مردمى هستيم كه اسبان خود را عادت نداده‌ايم كه موقع ملاقات دشمن رم كنند و فرار نمايند . در روز جنگ بواسطهء زخمهاى نيزه كه بر بدن اسبان ما ميرسيد رنگ آنها شناخته نميشود .\r\nبطورى كه اسب سفيد رنگ ، سرخ به نظر مىآيد . ما عادت نداريم كه اسبان خود را زخم نخورده از رزمگاه برگردانيم و اگر پاهاى آنها پى شود براى ما ننگ نيست\r\n\r\n","description":"","footnote":"","page_name":" 578 ","page_number":586},
  {"content":"\r\n\r\n\r\nمقام ادبى نابغهء جعدى\r\nسپس سيد مرتضى ميفرمايد : مرزبانى « 1 » ميگفت : على بن سليمان اخفش از احمد بن يحيى و او از محمد بن سلام و غيره نقل كرده كه اين اشعار از نابغهء جعدى است :\r\n تلوم على هلك البعير ظعينتي * و كنت على لوم العواذل زاريا \r\n\r\n\r\n","description":"","footnote":"\r\n( 1 ) ابو عبد اللَّه محمد بن عمران بن موسى بن سعيد بن عبد اللَّه مرزبانى از دانشمندان شيعه است . اصلا خراسانى ولى در بغداد متولد شده است . از تصنيفات مشهور وى كتاب « ما نزل من القرآن في على ( ع ) » يعنى آياتى كه در شأن على ( ع ) نازل شده : و كتاب « المفصل » در علم بيان است . گفته شده كه او نخستين كسى است كه علم بيان را تدوين كرد هر چند عبد القاهر گرگانى را نام مىبرند .\r\nابن خلّكان مينويسد : مرزبانى استاد ادب ، و تاريخ بود و تأليفات بسيار دارد ؛ در حديث موثق و در مذهب متمايل به تشيع است » خطيب در تاريخ بغداد مينويسد : ابو عبيد اللَّه كاتب مرزبانى از ابو القاسم بغوى و احمد بن سليمان طوسى و ابن دريد و نفطويه و ابو بكر انبارى ، روايت مىكند . . . كتابهاى بسيارى نوشته از جمله در اخبار شعراى پيشين و پسين به ترتيب طبقات آنهاست . على بن ايوب قمى ميگفت سليقه و مهارت مرزبانى در تصنيف كتب از « حافظ » بهتر بود ، و گفت : روزى وارد شدم بر ابو على فارسى دانشمند ( نحوى معروف ) پرسيد : از كجا مىآئى ؟ گفتم : از نزد ابو عبيد اللَّه مرزبانى - ابو على گفت : مرزبانى از خوبان روزگار است » .\r\nو هم خطيب از على بن ايوب نقل مىكند كه : عضد الدوله ديلمى وقتى از در خانهء مرزبانى ميگذشت ، ميايستاد تا وى بيرون آيد و به او سلام كند و احوالش را بپرسد .\r\nابن نديم مينويسد : وى آخرين دانشمند بزرگ آشناى بادب و تاريخ و وقايع گذشتگان و نويسندهء نامى اين قسمت و داراى صراحت لهجه و اطلاعات وسيع بود » مرزبانى بسال 384 در بغداد درگذشت . ( الكنى و الالقاب )\r\n","page_name":" 579 ","page_number":587},
  {"content":"\r\n\r\n الم تعلمى انّى رزيت محاربا * فما لك منه اليوم شيئا و لا ليا\r\nو من قبله ما قد رزيت بوحوح * و كان ابن امّى و الخليل المصافيا\r\nفتى كملت خيراته غير انّه * جواد فما يبقى من المال باقيا\r\nفتى تمّ فيه ما يسرّ صديقه * على انّ فيه ما يسوء الأعاديا\r\nاشم طويل السّاعدين سميدع * اذا لم يرح للمجد اصبح غاديا \r\nيعنى : تو مرا بر هلاك شدن شترم سرزنش مىكنى ، و من هم در صددم كه سرزنش‌كنندگان را سرزنش كنم اى زن ! تو نميدانى كه در جنگ براى من اتفاق سوئى افتاد كه امروز نه تو و نه من اثرى از آن نداريم ؟\r\nپيش از آن هم من بواسطه يكفرد مبارز سوگوار گشتم . او فرزند مادرم و دوست پاكباز من بود .\r\nاو جوانى بود كه نيكوئيهايش بسر حد كمال رسيده بود ، جز اين كه از بس سخى بود چيزى از اموالش را باقى نميگذاشت . جوانى بود كه دوست داشت هميشه دوستش را مسرور نگاهدارد . بعلاوه در وى صفاتى بود كه خوش آيند دشمنان نبود . وى جوانى بلند بالا و داراى بازوانى دراز و خود با شخصيت بود . بطورى كه اگر در شب ظلمانى بمجد و بزرگوارى نميرسيد ، صبح به آن نائل ميگشت .\r\nاين اشعار هم از نابغه است :\r\n عقيلة او من هلال بن عامر * بذى الرّمث من وادى المنار خيامها\r\nاذا ابتسمت في البيت و اللّيل دونها * اضاء دجى اللّيل البهيم ابتسامها \r\nيعنى : محبوبهء من از قبيلهء عقيل يا هلال بن عامر است . خيمه‌هاى او در « ذى الرمث » واقع در بيابان منار است . او اگر در خانه و موقع شب تبسم نمايد ، با دندانهاى سفيد و روشنش ، ظلمت شب را بر طرف نموده به كلى نورانى ميگرداند .\r\nاصمعى « 1 » از ابو عمرو بن علا نقل كرده كه گفت : از فرزدق پرسيدند\r\n\r\n\r\n","description":"","footnote":"\r\n( 1 ) اصمعى از ادبا و شعرا و ظرفاى معروف عرب است . نامش عبد الملك بن قريب و از ندماى خلفاى عباسى مخصوصا در دربار منصور و هارون الرشيد موقعيت بسزائى داشت .\r\nاصمعى در سال 216 بسن نود سالگى درگذشت .\r\n","page_name":" 580 ","page_number":588},
  {"content":"\r\n\r\nاشعار نابغهء جعدى چگونه بود ؟ گفت : او داراى دو نوع شعر بود . و مانند لباس - فروشى بود كه رداء خزّ هزار دينارى و روسرى يك درهمى ميفروخت ! سپس اصمعى ميگويد : فرزدق « 1 » راست گفته است چه : سخنان نابغه از يك طرف روان‌تر از آب زلال و از طرفى سخت‌تر از سنگ بود . سپس فرزدق اين اشعار را از نابغه انشاد كرد :\r\n سما لك همّ و لم تطرب * و بتّ ببثّ و لم تنصب\r\nو قالت سليمى ارى رأسه * كناصية الفرس الأشهب\r\nو ذلك من وقعات المنون * ففيئى اليك و لا تعجب \r\nيعنى : رنج و محنت تو برخاست و تو خشنود نشدى ، و با مشقت پى در پى بسر بردى اما تو مشقت نكشيدى . سليمى گفته است : سر او را مانند پيشانى اسب سفيدى كه مايل بسياهى باشد مىبينم . به او گفتم : اين بواسطهء جنگهاى مرگ است كه با من نموده . پس بجاى خود برگرد و تعجب مكن . و بعد از اين ابيات ميگويد :\r\n اتين على اخوة سبعة * و عدن على ربعى الأقرب\r\nفأدخلك اللَّه بردّ الجنان * جذلان في مدخل طيّب \r\nيعنى : مرگها بر هفت برادر من وارد گشتند و آنها را بردند . آنگاه بخانهء من كه به آنها نزديك بود برگشتند ( سپس خود را مخاطب ساخته و ميگويد : ) خداوند\r\n\r\n\r\n","description":"","footnote":"\r\n( 1 ) فرزدق از شعراى بزرگ اسلام است ؛ و همان است كه دعبل خزاعى اشعار مشهور خود را كه در بارهء اهل بيت عصمت گفته بود نزد او خواند و فرزدق ذوق سرشار او را ستود و دستور داد آن را منتشر سازد ، و همان است كه در زمان خلافت عبد الملك مروان با پسر او هشام بن عبد الملك به حج آمد و على رغم هشام كه از ديدار امام زين العابدين ناراحت شد و نتوانست جلالت آن حضرت را ببيند ؛ قصيده‌اى در مدح آن امام همام بالبداهه سرود و في الحال خواند كه شاهكار بىمانند است .\r\n","page_name":" 581 ","page_number":589},
  {"content":"\r\n\r\nتو را در جاى خنكى از بهشت درآورد ، بحالتى مسرور و در جايگاهى مطلوب . ولى با اين وصف سخنان نابغه روان و نرم شد . ( چون موحد بود و بگفتهء خود ايمان داشت و اشعار در خير و خوبى ميگفت ) اگر ابو شمقمق اين بيت ( بيت آخر ) را ميگفت :\r\nخوش آيند نبود و ضعيف شمرده ميشد ( زيرا اهل اين حرفها نبود ) .\r\nاصمعى ميگويد : روش شعر اينست كه اگر آن را در باب خير به كار برى روان و نرم گردد . نمىبينى كه حسان بن ثابت « 1 » از نظر شعر چه مقامى در جاهليت و اسلام يافت . ولى هنگامى كه اشعار خود را در باب خير مانند مراثى پيغمبر و حمزه و جعفر و غيره گفت ، شعرش روان شد و بر زبان همه جارى گشت ؟\r\n\r\nپاسخ سيّد مرتضى بايراد مخالفين\r\nسپس سيد مرتضى رضى اللَّه عنه فرموده است : اگر كسى بپرسد : آنچه را در بارهء عمرهاى طولانى و تطاول آنها نقل كرديد ، چطور ميتواند صحيح باشد با اينكه شما ميدانيد كه بسيارى از اهل تسنن آن را انكار ميكنند و محال ميدانند و ميگويند : قدرت بر اين گونه عمرها نيست و كسى نميتواند اين همه عمرهاى طولانى داشته باشد ؟ .\r\nحتى بعضىها انكار خود را يكدرجه تنزل داده و ميگويند : اين گونه عمرهاى طولانى ، اگر چه از نظر قدرت و امكان جايز است ، ولى يقين داريم كه تحقق نيافته . زيرا كه بر خلاف عادت است ، چه وقتى با دليل محكم دانستيم كه كار مخالف عادت فقط بهنگام امتياز حق از باطل و اثبات صدق ادعاى پيغمبران است ( يعنى\r\n\r\n\r\n","description":"","footnote":"\r\n( 1 ) حسان بن ثابت نخست از شعراى جاهليت بود ، سپس اسلام آورد ، و شاعر رسمى محضر پيغمبر اسلام گرديد . و تمام اشعار هجائيه شعراى مشركين را رد ميكرد ، در غدير خم نيز بعد از آنكه پيغمبر اكرم ( ص ) على عليه السلام را بجانشينى خود منصوب داشت ، اشعارى به همان مناسبت گفت ، ولى بيچاره مانند غالب شعراى متملق و نگون بخت ، بعد از پيغمبر ( ص ) از على ( ع ) روى گردانيد و حتى از بيعت با حضرت مانند عبد اللَّه بن عمر و اسامة بن زيد ، سر باز زد !\r\n","page_name":" 582 ","page_number":590},
  {"content":"\r\n\r\nمعجزات ) خواهيم دانست كه اين گونه حكايات كه راجع به طول عمرها نقل كرده‌اند ساختگى و باطل است و شايسته جواب گفتن نيست ! ! .\r\nدر جواب چنين كسى گفته شده كه : كسى كه عمرهاى طولانى را از راه محال بودن باطل دانسته و از باب امكان بيرون برده است ، فساد گفتارش آشكار است زيرا اگر در حقيقت معلوم شود عمر چيست و مقتضى امتداد و كوتاهى آن چه مىباشد آنچه را ما در بارهء جواز امتداد آن گفتيم ، خواهد دانست . عمر عبارت است از :\r\nدوام عمر صاحب عمر كه زندگى و عدم زندگى او مساوى است . يا اينكه به اين معنى است كه بگوئى عمر عبارت است از استمرار حيات كسى كه از اول داراى حيات بوده است .\r\nعلت اينكه استمرار را در عمر شرط دانستيم اينست كه بعيد به نظر ميرسد بگوئيم انسانى كه در يك آن زنده بوده ، بعدا هم زنده و داراى عمر مىباشد ، بلكه ناچار براى عمر داشتن او بايد نوعى از امتداد و استمرار را مراعات كرد و لو اندك باشد ، و اينكه شرط كرديم كه : هر كس زنده بودن و نبودن برايش يكسان است استمرار حيات دارد ، و از ابتداء ميتوان بوى صاحب حيات گفت ، براى اين بود كه خداوند قديم لا يزال كه دوام حقيقى دارد ، در اين تعريف داخل نگردد ، و با اينكه حياتش استمرار دارد ، از عنوان صاحبان عمر خارج شود . بنا بر اين فعل حيات و ايجاد آن مختص ذات اقدس الهى است . همچنين آنچه محتاج بحيات است مانند بدن آدمى و رطوبت آن ، نيز ايجادش اختصاص به خداوند دارد و داخل در حيز قدرت اوست .\r\nپس وقتى كه خداوند متعال حيات و لوازم آن را مانند بدن آدمى كه جايز البقاء است ، آفريد ، اين حيات منقضى نميگردد ، مگر با ضدى كه بر آن عارض شود يا ضدى كه لوازم حيات را منتفى سازد ، و رأى صائب اينست كه حيات ضدى ندارد جماعتى گفته‌اند : حيات در فناى خود در حقيقت محتاج بضد نيست . ولى اگر واقعا حيات ضدى داشته باشد در اين باب خللى به مقصود ما نميرساند . پس تا موقعى\r\n\r\n","description":"","footnote":"","page_name":" 583 ","page_number":591},
  {"content":"\r\n\r\nكه خداوند قديم ، ضد حيات يا ضد لوازم حيات را ايجاد ننمايد ، و تا وقتى كه ساختمان بدن صاحب حيات فرو نريزد ؛ خواهيم گفت حيات شخص ، ممتد و مستمر است و اگر بنا بمذهب كسى كه ميگويد : حيات استمرار ندارد هم ملاحظه كنيم باز نظر ما صحيح است . زيرا خداوند متعال قادر است هر آن حيات و لوازم آن را ايجاد كند ، پس حيات داشتن ميتواند طولانى و مستمر شود .\r\nاما پيرى و زيادى سن و نقص بنيهء انسان كه بواسطهء طول زمان عارض ميگردد چيزى نيست كه حتما بايد پديد آيد ، جز اينكه خداوند عادت را بر اين جارى نموده كه اين امور در امتداد زمان روى دهد . بنا بر اين ، زمان در اين خصوص به هيچ وجه نه تأثير و نه ايجابى دارد . اين هم بايد دانسته شود كه خداوند قادر است آنچه را كه عادت بر آن جارى گشته ، پديد نياورد ( يعنى سالها به انسان عمر دهد بدون اينكه او را پير كند يا در بنيهء وى نقص پديد آورد ) .\r\nچون اين مقدمات ثابت گرديد ، روشن ميگردد كه درازى عمر امرى ممكن است و محال نمىباشد . كسى كه آن را محال ميداند معتقد است كه استمرار حيات شخص زنده بايد از طبيعت و نيروى خود وى باشد ، و اين دو نيز نسبت بماده حدى دارند كه اگر به آن رسيدند منقطع ميگردند ، و بنا بر اين محال است كه دوام داشته باشند ، ولى به نظر ما اگر اينان امتداد آن را نسبت بفاعل مختارى ميدادند كه دست تصرف وى در همهء امور باز است ديگر آن را محال نميدانستند ( ولى آنها نگاه بطبيعت و نيروى آدمى ميكنند كه قادر نيست و از اين رو آن را محال ميدانند ) .\r\nو اما گفتگو در اينكه آيا پيرى و نقص بدن آدمى داخل در عادت است يا از آن خارج مىباشد ، بايد گفت : ترديد نيست كه عادت چنين است كه عمرهاى زايد از ميزان متعارف ، امرى خارق العاده ، و مقدار آنها بهم نزديك است . جز اينكه مسلم است كه عادت در اوقات و اماكن نيز مختلف مىباشد .\r\nعلى هذا لازم است كه نسبت عادت را به كسى كه براى آنها در زمان و مكان\r\n\r\n","description":"","footnote":"","page_name":" 584 ","page_number":592},
  {"content":"\r\n\r\nعادت گشته است مراعات نمائيم . و البته بىگفتگو اين سخن مانع از اين نيست كه آنچه عادت بر آن جارى گشته ، تدريجا رو بقلت برود تا جايى كه پديد آمدن آن خارق العاده گردد ؛ و هم مانع از اين نيست كه امر خارق عادت چنان شيوع يابد و كثرت بهم رساند كه پديد آمدن ، خارق العاده شمرده نشود . چنان كه نزد دانشمندان مسلم است .\r\nچون اين مطلب روشن شد ميگوئيم : مانعى ندارد كه عادت در زمان پيش جارى شده باشد به امتداد عمرها و استمرار و دوام آنها ، بطورى كه چندان رو به نقص برود كه عادت ما امروز به عكس آن جارى باشد ، و اگر آن عمرهاى عادى معمّرين سابق ميان ما باشد ، آن را خارق العاده بدانيم . اين بود مختصرى كه ميخواستيم در بارهء معمّرين و طول عمر آنان در اينجا بياوريم - و گمان مىكنم كافى باشد .\r\n( پايان سخن سيّد مرتضى ) .\r\n\r\n[ معمّرين در كتاب غيبت شيخ طوسى 
  ]\r\nمؤلف : شيخ طوسى ( در كتاب غيبت نيز از معمّرين سخن بميان آورده و از جمله ) لقمان بن عاد را « 1 » نيز از معمّرين دانسته و ميگويد : وى سه هزار و پانصد سال در جهان زيسته . و هم گفته است كه « اعشى » شاعر معروف در اين باره گفته است ( مضمون آن قبلا گذشت ) .\r\nو هم گويد يكى از معمّرين ربيع بن ضبع بن وهب بن نغيض بن مالك بن سعد بن عبس بن فزاره است كه سيصد و چهل سال زندگانى كرد . سپس قصص و اشعار او را كه ما پيشتر نقل كرديم ، آورده است « 2 » .\r\nسپس شيخ ؛ اكثم بن صيفى « 3 » را نيز از معمّرين دانسته و ميگويد : وى سيصد و سى سال عمر نمود . و ميگويد : پدر او صيفى بن رياح نيز دويست و هفتاد\r\n\r\n\r\n","description":"","footnote":"\r\n( 1 ) در صفحه 518 نيز از وى سخن رفت . اين لقمان غير از لقمان حكيم است كه نامش در قرآن مجيد آمده است . ( شرح قاموس )\r\n( 2 ) در صفحه 457 هم از كمال الدين ذكر شد .\r\n( 3 ) در صفحه 476 نيز بنقل از كمال الدين در بارهء اكثم بن صيفى به تفصيل سخن رفت .\r\n","page_name":" 585 ","page_number":593},
  {"content":"\r\n\r\nسال در جهان زيست . بدون اينكه چيزى از قوهء تفكرش كم شود و هم او معروف به « ذو الحلم » بود « ملتمس يشكرى » شاعر در بارهء او گفته است :\r\n لذى الحلم قبل اليوم ما تقرع العصا * و ما علّم الإنسان الّا ليعلما \r\nيعنى : صيفى بن رياح معروف به ذى الحلم را پيشتر نرمى و ملاطفت بود .\r\nانسان چيزى نميداند مگر اينكه به ديگران تعليم دهد .\r\nضبيرة بن سعيد بن سعد بن سهم بن عمر ، بگفتهء شيخ دويست و بيست سال عمر نمود ، و اصلا پير نشد . او اسلام را درك كرد ولى اسلام نياورد .\r\nابو حاتم سيستانى « 1 » و رياشى از عتبى و او از پدرش نقل كرده كه گفت :\r\n\r\n\r\n","description":"","footnote":"\r\n( 1 ) ابو حاتم سهل بن محمد بن عثمان سيستانى - متولد سال 160 و متوفى در يكى از سالهاى 248 - 250 - 254 هجرى از شاگردان دانشمند نحوى معروف « اخفش » و استاد ابن دريد و مبرّد ، و خود سرآمد دانشمندان بصره بود . در علوم نحو ، لغت ، قرائت و حديث شهرتى بسزا داشته است .\r\nابو حاتم كتابهاى زيادى نوشته كه از جمله كتب جالب زير است : كتاب اعراب قرآن ، كتاب قراءات ، كتاب فصاحت ، كتاب وحوش ، كتاب پرندگان ، كتاب نخله ( درخت خرما ) كتاب تير و كمان ، كتاب شمشير و نيزه و اسب و زره ، كتاب حشرات ، كتاب زمستان و تابستان كتاب زنبور و عسل . كتاب شتر ؛ كتاب گياهان ، كتاب وصايا ، و كتاب معمّرين . كتب ابو حاتم همه به زبان عربى بقلم آمده . معروفترين اثر او كتاب اخير يعنى « المعمّرون » است .\r\n« المعمّرون » نخستين كتاب در بارهء اشخاص طويل العمر است كه نزديك به 1200 سال از عمر آن ميگذرد ! به نقل نجاشى هشام كلبى پيشواى مورّخين نيز « المعمّرون » نوشته است .\r\nبگفتهء « عبد المنعم عامر » در مقدمه طبع جديد المعمرون : خوانندگان معمرين ديگرى را در تاريخ اسلام و عرب نمىبيند كه ابو حاتم نقل نكرده است .\r\nآنچه در كتابهاى ديگر آمده است ، در اين كتاب موجود ، ولى هر چه در اين كتاب آمده ، در كتب ديگر نيست . و اين معنى خود دليل بر قدمت و اهميت تاريخى كتاب « المعمّرون » است ، و مىرساند كه اين كتاب جامعترين اثر ، در بارهء ضبط احوال اشخاص طويل العمر است .\r\nكتاب « المعمّرون » نخست در سال 1899 ميلادى توسط « گلدزيهر » خاورشناس يهودى آلمانى در شهر « ليدن » هلاند به تنهائى چاپ و منتشر شد . و در سال 1961 ميلادى با پيوست كتاب كوچك « الوصايا » با مقدمه و تعليقات عبد المنعم عامر در مصر انتشار يافته است .\r\nقسمت عمدهء اين كتاب را شيخ صدوق در « كمال الدين » و شيخ طوسى در « غيبت » و سيد مرتضى در « الغرر و الدرر » نقل كرده‌اند كه قسمت مهم آن در اين كتاب آمده است .\r\nبقيه نيز براى تكميل اين مطلب در آخر اين باب بطور فهرست ثبت ميگردد .\r\nتذكر اين نكته ضرورى است كه آنچه را دانشمندان ما از ابو حاتم و ساير دانشمندان اهل تسنن ، در اين باب نقل كرده‌اند نه اينست كه صد در صد پذيرفته‌اند ؛ بلكه خواسته‌اند بگويند اهل تسنن چگونه عقيده به اينها دارند ، ولى طول عمر امام زمان را انكار ميكنند ، يا محال ميدانند ؟ ! .\r\n","page_name":" 586 ","page_number":594},
  {"content":"\r\n\r\nوقتى ضبيرهء سهمى مرد ، دويست و بيست سال داشت ، موى سرش سياه و دندان‌هايش سالم بود . پسر عمويش قيس بن عدى او را مرثيه گفت :\r\nو من يأمن الحدثان بعد ضبيرة السّهمىّ ماتا سبقت منيّته المشيب و كان منيّة افلاتا فتزّودوا و لا تهلكوا من دون أهلكم خفاتا يعنى : هر كس بعد از درگذشت ضبيرهء سهمى از حوادث روزگار تأمين داشته باشد حتما خواهد مرد ! چه مرگ ناشى از آمدن حوادث نيست ، چنان كه مرگ ضبيره بر پيرى وى تقدم جست و ناگهان گريبان او را گرفت ، پس توشه راه برگيريد و گر نه ناگهان خواهيد مرد بنوعى كه خويشان شما از مردنتان مطلع نگردند .\r\nدريد بن صمة جشمى او نيز از معمّرين است ، دويست سال در عالم زندگى كرد .\r\nدر يد اسلام را درك كرد ولى مسلمان نشد . وى در جنگ حنين يكى از رؤساى مشركين بود كه بجنگ پيغمبر شتافت و در آن جنگ كشته شد .\r\nمحصن بن عتبان بن ظالم زبيدى . دويست و پنجاه و شش سال در جهان زيست .\r\nعمرو بن حممهء دوسى . چهار صد سال زندگى كرد . ابيات زير از اوست :\r\n\r\n","description":"","footnote":"","page_name":" 587 ","page_number":595},
  {"content":"\r\n\r\n كبرت و طال العمر حتّى كأنّني * سليم افاع ليلة غير مودّع\r\nفما الموت أفنانى و لكن تتابعت * على سنون من مصيف و مربع\r\nثلاث مئات قد مررن كواملا * و ها انا ذا ارتجى منه أربع \r\nيعنى : پير شدم و عمرم چندان طولانى گشت ، كه مانند افعى گزيده‌ام در شبى كه براى وديعه گذاردن مناسب نيست . ( يعنى از آزار آنها ايمن نيستم ) مرگ مرا فانى نگردانيد ، بلكه سالهاى پى در پى تابستان و بهار بر من گذشت . تا كنون سيصد سال تمام از عمر من گذشته است ، و هم اكنون اميد دارم كه به چهار صد سال برسم ! .\r\nحارث بن مضاض جرهمى چهار صد سال در جهان زيست . گوينده اين دو شعر اوست :\r\n كأن لم يكن بين الحجون الى الصّفا * انيس و لم يسمر بمكّة سامر\r\nبلى نحن كنّا أهلنا فأبادنا * صروف اللّيالي و الجدود العواثر \r\nيعنى : مثل اينكه ما بين كوه « حجون » مكه تا « صفا » انيسى نبود ، و بهنگام شب كسى با ما صحبت نكرد .\r\nبلى ما خود اهل مكه بوديم . ناگهان سوانح شبها و بختهاى برگشته و لغزش - خورده ما را از پا در آورد .\r\nعبد المسيح بن بقيلهء غسانى هشام كلبى و ابو عبيده و غير اينان گفته‌اند : وى سيصد و پنجاه سال در جهان زيست . سپس شيخ احوال و اشعار او را همانطور كه نقل كرديم آورده است .\r\nو از آن پس نابغه جعدى و ابو طمحان قينى و ذو الاصبع عدوانى و زهير بن جناب و دويد بن نهد و حرث بن كعب را نام برده و احوال و اقوال آنها را به همان گونه كه ما پيشتر از سيّد مرتضى نقل كرديم ذكر نموده است . سپس فرموده : اين بود قسمتى از اخبار معمرين عرب كه در كتابهاى مربوطه جمع آورى گرديده است .\r\nايرانيان هم معتقدند كه در ميان پادشاهان آنها گروهى طويل العمر بوده‌اند\r\n\r\n","description":"","footnote":"","page_name":" 588 ","page_number":596},
  {"content":"\r\n\r\nمثلا ميگويند ضحاك مار دوش هزار و دويست سال زندگى كرد ، و فريدون عادل بيش از هزار سال در جهان زيست . و ميگويند پادشاهى كه روز « مهرگان » را بوجود آورد هزار و پانصد سال زنده ماند . از اين مقدار ششصد سال آن را از اهل كشورش پنهان بود و كسى او را نميديد و غير اينان كه سرگذشت آنها در تواريخ و كتب ايرانيان موجود است و ما هم سخن را بذكر آن تطويل نميدهيم ، بنا بر اين مخالف ما چگونه به خود حق ميدهد كه بگويد : طول عمرى كه ما در بارهء حضرت صاحب الزمان عليه السّلام نقل كرديم ، بيرون از عادت است .\r\nيعرب بن قحطان - وى نيز يكى از معمّرين است ، نام او ربيعه و نخستين كسى است كه به عربى سخن گفت « 1 » و دويست سال در ميان عرب حكومت نمود . چنان كه ابو الحسن نسابهء اصفهانى در كتاب « القرع و الشجر » آورده است . يعرب بن قحطان اهل يمن و پدر تمام يمنيها است .\r\nعمرو بن عامر مزيقيا - ابو الحسن اصفهانى از عبد المجيد بن ابى عبس انصارى و شرقى بن قطامى روايت نموده‌اند كه و هشتصد سال زندگى نمود و قسمتى از آنچه در گفتار شيخ صدوق گذشت ، در اين باره ذكر كرده . سپس گفته است : علت اينكه او را مزيقيا ميگويند اينست كه بروزگار او قبيله « ازد » پراكنده گرديدند « 2 » و به اطراف زمين كوچيدند .\r\nوى پادشاه سرزمين « سبأ » بود . كاهنان بوى گفتند كه سبأ را « سيل عرم » ويران ميسازد . پس زرنگى كرد و پيش از آمدن سيل املاك خود را فروخت و با فرزندانش كه فرمانش را پذيرفتند از سبأ بيرون رفت و قبيلهء « ازد » از او منتشر گرديد ، و « انصار » هم از نسل اويند .\r\nجلهمة بن ادد بن زيد بن يشحب بن عريب بن مالك بن زيد بن كهلان بن سبأ بن يشحب بن يعرب جلهمه را « طىّ » ميگويند . قبيلهء « طىّ » همه بوى نسبت ميرسانند .\r\n\r\n\r\n","description":"","footnote":"\r\n( 1 ) لفظ عرب و عربى هم از اسم وى « يعرب » گرفته شده است .\r\n( 2 ) مزق يعنى پراكنده شدن .\r\n","page_name":" 589 ","page_number":597},
  {"content":"\r\n\r\nاو راست خبرى كه شرح آن به طول ميانجامد . وى برادرزاده‌اى داشت بنام يجابن مالك بن ادد و هر دو هر يك پانصد سال در جهان زيستند .\r\nميان اين عمو و برادر زاده بر سر چراگاه نزاعى درگرفت . جلهمه از نابودى عشيرهء خود خائف گرديد . پس از نزد برادرزاده‌اش كوچ نمود و منازلى را طى كرد و از اين جهت او و قبيله‌اش را « طىّ » گفتند . و هم « اجا » و « سلمى » دو گروه از قبيلهء طى است و آنها داستانى معروف دارند كه ذكر آن طولانى است .\r\nعمرو بن لحّى نامش ربيعة بن حارثه است چنان كه علماى خزاعه گفته‌اند : وى در جنگ قبيلهء خزاعه و جرهم رئيس خزاعه بود ، و هم اوست كه سنت و آداب « بحيره » و « سائبه » و « وصيله » و « حام » را در روزگار جاهليت ميان مشركين مكه مقرر داشت « 1 » و دو بت\r\n\r\n\r\n","description":"","footnote":"\r\n( 1 ) مفسرين در آيهء :  ما جَعَلَ اللَّهُ مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ وَ أَكْثَرُهُمْ لا يَعْقِلُونَ  ( سورهء مائده آيه 102 - ) گفته‌اند كه : عمرو بن لحى هفت قبيله عرب و از جمله قريش را از دين حضرت اسماعيل منحرف نمود و بت پرست گردانيد و رسوم جاهليت را ميان آنها مقرر داشت . از جمله موقعى كه شتر ميزائيد و بچه پنجمى آن نر بود ، گوش آن را ميشكافتند و آن را « بحيره » ميگفتند ، و از بريدن مو و سوار شدن و بار كردن بر آن منع ميكردند و از هيچ آب و علف دور نمىنمودند ، و آن را « سائبه » ميگفتند و براى شفاى بيماران و آمدن مسافرين خود به آن شتر ميگفتند : هذه سائبة . يعنى اين در چريدن آزاد است .\r\nهمچنين وقتى گوسفندان آنها هفت شكم ميزائيد ؛ اگر بچه هفتم ماده بود ميگفتند به خود ما تعلق دارد و چنانچه نر بود ميگفتند مال خداست و آن را ذبح ميكردند ، و در صورتى كه دو بچه نر و ماده ميزائيد نر را نميكشتند و ميگفتند : وصلت اخاها يعنى اين ماده به برادر خود پيوست و از اين رو آن را « وصيله » ميخواندند . و بشتر نرى كه ده سال شتر ماده‌اى را آبستن مينمود ميگفتند « حمى ظهره » يعنى پشت خود را حمايت كرد و ديگر سوار آن نميشدند و از هيچ آب و علفى منع نميكردند . و آن را « حام » ميگفتند ، و معتقد بودند كه اين آداب و رسوم را خداوند ميان آنها مقرر داشته است . لذا خداوند در آيه فوق آن را از خود نفى كرده و ميفرمايد :\r\nخدا آداب زشت بحيره و سائبه و وصيله و حام را قرار نداده ، و ليكن كافران به خدا افترا بستند و دروغ گفتند و اكثر آنها تعقل نميكنند .\r\n","page_name":" 590 ","page_number":598},
  {"content":"\r\n\r\nمعروف بنام « هبل » و « منات » را از شام به مكه آورد و آنها را براى عبادت قرار داد . وى بت هبل را بخزيمة بن مدركه تسليم نمود و از اين جهت مردم ميگفتند : هبل خزيمه .\r\nو هم بكوه ابو قبيس بالا رفت و بت منات را در محلى بنام « مشلل » گذارد ، و هم او نخستين كسى است كه نرد را به مكه آورد ، و صبح و شب در خانه كعبه با آن بازى نمودند .\r\nاز پيغمبر صلّى اللَّه عليه و آله روايت شده كه فرمود : در شب معراج چون مرا از بالاى آتش دوزخ بالا بردند عمرو بن لحى را ديدم كه مردى كوتاه قد و سرخ روى مايل بكبودى است و ساقهاى خود را در آتش ميكشيد .\r\nمن پرسيدم : اين كيست ؟ گفتند : عمرو بن لحى است - عمرو بن لحى تا هنگام مرگ متولى امور كعبه بود چنان كه پيش از او قوم « جرهم » بودند .\r\n\r\nگفتارى از علامهء كراجكى\r\nكراجكى « 1 » رحمة اللَّه عليه در كتاب « كنز الفوائد » مينويسد : تمام پيروان\r\n\r\n\r\n","description":"","footnote":"\r\n( 1 ) فقيه نامى و دانشمند بزرگوار : ابو الفتح محمد بن على بن عثمان كراجكى متوفى بسال 449 هجرى از شاگردان شيخ مفيد و سيّد مرتضى است ، در شخصيت اين بزرگ مرد عالم تشيع اين بس كه شهيد اول از وى به « علامه » تعبير نموده با اينكه علامهء حلى را « فاضل » ميخواند ! علامهء مجلسى در مقدمه بحار مينويسد : كراجكى از بزرگان علما و فقها و متكلمين است . تمام دانشمندان صاحب اجازه بوى استناد ميجويند . كتاب « كنز الفوائد » تأليف وى از كتابهاى مشهورى است كه غالب دانشمندان بعد از وى ؛ از آن استفاده برده‌اند . ساير كتابهايش نيز در نهايت اتقان است . شيخ منتجب الدين در فهرست مينويسد : « شيخ عالم موثق ابو الفتح محمد بن على كراجكى فقيه شيعه است . . . » بايد دانست كه بحث كراجكى راجع به امام زمان در كتاب كوچكى پيوست كنز الفوائد است بنام « البرهان على صحة طول عمر الامام صاحب الزمان » .\r\n","page_name":" 591 ","page_number":599},
  {"content":"\r\n\r\nاديان آسمانى در اين عقيده متفقند كه عمرهاى زياد و طول آن ، امر جايزى است چنان كه تورات هم متضمن اين معنى هست ، و از اين حيث ميان يهود در گفتهء تورات اختلافى نيست .\r\nدر تورات نوشته است كه : حضرت آدم ابو البشر نهصد و سى سال در جهان زيست شيث نهصد و دوازده سال ، انوش نهصد و پنج سال ، قينان نهصد و ده سال ، مهلائيل هشتصد و نود و پنج سال ، بود نهصد و شصت و دو سال ، اخنوخ كه همان ادريس پيغمبر است نهصد و شصت و پنج سال ، لمك هفتصد و شصت و هفت سال ، نوح نهصد و پنجاه سال سام ششصد سال ، ارفخشاو چهار صد و نود هشت سال ، شالخ چهار صد و نود و سه سال عابر هشتصد و هفتاد سال ، فالغ دويست و نود و نه سال . ارغو دويست و شصت سال ، ياحور صد و چهل و شش سال ، تارخ صد و هشتاد سال . ابراهيم صد و هفتاد و پنج سال اسماعيل صد و سى و هفت سال ، اسحاق صد و هشتاد سال .\r\nسپس كراجكى ميگويد : اين بود آنچه تورات ثبت كرده و نزد تمام يهود و نصارا مسلم است و خلافى نيست ، دين مقدس اسلام هم متضمن اين گونه عمرهاى طولانى هست . ما هيچ يك از علماى اسلام را نيافته‌ايم كه عمرهاى طولانى را انكار كرده باشد بلكه همه اتفاق دارند كه طول عمر امرى جايز الوقوع است . سپس كراجكى جمعى از معمّرين گذشته را نام برده و احوال و اشعار آنها را نقل مىكند .\r\nبه خط شريف بزرگوار سيد رضى ( رضى اللَّه عنه ) « 1 » حاشيه‌اى ديدم كه بر تقويمى كه بتاريخ يك شنبه پانزدهم محرم سال 381 جمع آورى كرده نوشته بود : براى وى نقل كرده‌اند كه پيرمردى در شام بوده كه سنش از صد و چهل سال تجاوز كرده بود .\r\nمن سوار شده نزد وى رفتم و او را با خود آورده و نزديك خانه‌ام در محلهء كرخ جاى دادم . وى مردى اعجوبه بود . او امام حسن عسكرى عليه السّلام را ديده بود و اوصاف آن حضرت را نقل ميكرد و نظير اين عجائب بسيار ديده بود . »\r\nمؤلف : باب اخبار معمّرين تا اينجا پايان مييابد علت اينكه اين باب را با\r\n\r\n\r\n","description":"","footnote":"\r\n( 1 ) رجوع كنيد بصفحه 345 .\r\n","page_name":" 592 ","page_number":600},
  {"content":"\r\n\r\nاين كه كم فائده است طولانى گردانيدم اين است كه خواستم مانند علماى گذشته عمل كرده باشم تا نگويند اين كتاب از فوائدى كه در اين باب آورده‌اند ، خالى است . « 1 »\r\n\r\n\r\n","description":"","footnote":"\r\n( 1 ) بطورى كه در خلال اين باب از نظر خوانندگان گذشت دانشمندان بزرگ شيعه :\r\nشيخ صدوق ، سيد مرتضى ، ابو الفتح كراجكى ، شيخ طوسى ؛ و خود علامهء مجلسى اعلى اللَّه مقامهم سر گذشت اشخاص طويل العمر و اعمار طولانى آنها را اغلب از منابع غير شيعه نقل كرده‌اند .\r\nشكى نيست كه بهمهء آنها نميتوان اطمينان پيدا كرد و مانند ساير موضوعات تاريخى ، بخصوص آنها كه مربوط بقبل از اسلام است ، در نقل و ضبط آن تغييراتى روى داده و در مقدار عمرها حدس و تخمين و مبالغه هم دخالت داشته است .\r\nنكتهء جالب توجه اينست كه در زمان تأليف « كمال الدين » شيخ صدوق متوفى بسال 381 هجرى كه قسمت عمدهء اين باب از آن نقل شده ، سن حضرت قائم ( ع ) كه در سال 255 متولد شده در حدود 130 سال بيشتر نبوده ، و اين مقدار عمر اندك ، همان موقع نيز دستاويز دشمنان شيعه بوده ؛ و صدوق ناگزير شده با نقل سرگذشت اشخاص معمر اشكال و استبعاد مخالفين شيعه را پاسخ دهد ! براى تفصيل و توضيح بيشتر رجوع كنيد بمقدمه كتاب در بحث ما راجع به طول عمر امام زمان ارواحنا فداه .\r\nضمنا براى تكميل باب « معمّرين » قسمت ديگرى از آنها را كه در كتاب « المعمّرون » ابو حاتم سيستانى ذكر شده و وعده داديم بطور فهرست در زير مىآوريم .\r\nاين افراد و بعضى ديگر كه در اصل كتاب از آنها نام برديم ، در كتاب « معمرون » ابو حاتم با اجمال و تفصيل شناخته شده‌اند .\r\nكهمس بن شعيب دوسى 140 سال سويد بن حذاق بن عبد القيس دوسى 200 سال مجمع بن هلال بن مالك 119 سال عمرو بن ثعلبه 200 سال انس بن مدرك خثعمى در جاهليت بزرگ خثعم و دلاور آنها بود . اسلام را درك كرد و مسلمان شد 150 سال ذو جدن حميرى 300 سال عبد اللَّه بن سبيع حميرى 150 سال عدى بن وداع ازدى اسلام آورد و بجنگ كفار رفت 300 سال عامرة بن حوسن 200 سال عباد بن انف الكلب صيداوى 120 سال فالج بن خلاوة 180 سال بحر بن حارث بن امرئ القيس بن زهير بن جناب كلبى 150 سال يزيد بن جابر 150 سال جليلة بن كعب 190 سال كعب بن ردائه 170 سال حارثة بن مرة 150 سال ربيعة بن عبد اللَّه بجلى 190 سال حارث بن حبيب باهلى 160 سال عمر بن مسيح طائى 150 سال جرنفش بن عبده 130 سال مسعود بن مصاد 140 سال عوف بن سبيع 180 سال عامر بن تغلب 520 سال حارثة بن صخر بن مالك اسلام را درك كرد و مسلمان نشد ولى پسرش جناب بن حارثه بمدينه رفت و اسلام آورد . 180 سال همام بن رياح 180 سال اسيد بن اوس تميمى 190 سال ابيرد بن معذر رياحى 120 سال كبير بن ربيعة - مسلمان شد 130 سال نمر بن تولب بن اقيش 200 سال زهير بن مرخه 170 سال ربيعة بن عدوان 170 سال زهير بن ربيعة 120 سال ثوب بن تلدهء اسدى 220 سال خنابة بن كعب عبشمى 140 سال امد بن ابد 360 سال\r\n","page_name":" 593 ","page_number":601},
  {"content":"\r\n\r\n\r\nباب بيستم معجزاتى كه از وجود اقدس امام زمان ( ع ) بظهور رسيده و قسمتى از احوال آن حضرت و سفراى بزرگوارش\r\nشيخ طوسى در كتاب « غيبت » مينويسد : جماعتى از علماء از حسين بن على ابن بابويه ( برادر شيخ صدوق ) نقل كرده‌اند كه گفت : گروهى از مردم شهر ما ( قم ) در\r\n\r\n","description":"","footnote":"","page_name":" 594 ","page_number":602},
  {"content":"\r\n\r\nسال 329 هجرى كه « قرامطه » عليه حجاج بيت اللَّه طغيان نمودند ، براى من نقل كردند كه پدرم رضى اللَّه عنه ( يعنى على بن بابويه پدر شيخ صدوق و پيشواى علماى قم ) نامه‌اى به شيخ ابو القاسم حسين بن روح ( نوبختى ) قدس اللَّه روحه ( سومين نائب خاص امام زمان ) نوشت كه به پيشگاه امام زمان تقديم دارد و از حضرتش براى حج بيت اللَّه كسب اجازه نمايد . پاسخ ناحيهء مقدسه اين بود :\r\nدر اين سال به حج مرو . پدرم مكتوب ديگرى نوشت كه حج من نذر واجب\r\n\r\n","description":"","footnote":"","page_name":" 595 ","page_number":603},
  {"content":"\r\n\r\nاست ، آيا جايز است خوددارى نمايم ؟ جواب آمد كه : اگر ناگزير برفتن هستى با كاروان آخرى حركت كن چون پدرم با كاروان آخرى حركت كرد ، سالم ماند ولى كاروانهائى كه پيش از آن رفته بودند همگى تلف شدند ! نيز شيخ در كتاب غيبت فرموده : شلمغانى « 1 » در كتاب « الاوصياء » از ابو جعفر مروزى روايت نموده كه گفت : جعفر بن محمد بن عمرو با جمعى بعسكر « 2 » رفتند آنها حضرت امام حسن عسكرى عليه السّلام را در زمان حياتش ديده بودند ، على بن احمد بن طنين هم ميان آن جماعت بود .\r\nجعفر بن محمد بن عمر نامه‌اى بناحيهء مقدسه نوشت و اجازه خواست كه براى زيارت وارد حرم مطهر امام عليه السّلام شود . على بن احمد بوى گفت : نام مرا ننويس زيرا من اجازه نميگيرم . او هم نام وى را ننوشت . در جواب مرقوم بود : تو و كسى كه اجازه نخواست هر دو داخل شويد ! و نيز در خرايج راوندى مينويسد : از محمد بن هارون همدانى روايت شده كه گفت : پانصد دينار سهم امام بر ذمه داشتم و از اين جهت دلتنگ بودم . پيش خود گفتم چند باب دكان دارم كه به پانصد و سى دينار خريده‌ام ، آنها را بناحيهء مقدسه امام در عوض پانصد دينار تفويض ميكنم . به خدا قسم اين را به زبان نياوردم و به كسى هم نگفتم . با اين وصف حضرت بمحمد بن جعفر مرقوم فرمود : دكانها را از محمد بن هارون بعوض پانصد دينارى كه در ذمه او داريم تحويل بگير !\r\n\r\nيك داستان جالب\r\nهمچنين در خرايج ميگويد : محمد بن يوسف شاشى روايت نموده كه چون\r\n\r\n\r\n","description":"","footnote":"\r\n( 1 ) شرح حال اين مرد و سوء عاقبت او را در چند مورد همين باب خواهيد خواند .\r\n( 2 ) عسكر محله‌اى در سامره بوده كه امام حسن عسكرى ( ع ) در آن سكونت داشته ، و امروز قبر آن حضرت و پدرش امام على النقى عليهما السّلام در آنجاست . به همين مناسبت آن حضرت را عسكرى و با پدر عاليقدرش « عسكريين » مينامند .\r\n","page_name":" 596 ","page_number":604},
  {"content":"\r\n\r\nاز عراق برگشتم ، در شهر « مرو » مردى نزد ما بود كه او را محمد بن حصين كاتب ميگفتند . وى اموالى براى امام زمان عليه السّلام جمع نموده بود ، او از من در بارهء امام زمان پرسش مينمود و من هم نشانه‌هائى كه از آن حضرت ديده بودم براى او نقل كردم .\r\nمحمد بن حصين گفت : نزد من اموالى براى « غريم » است « 1 » به نظر تو بايد آن را چه كرد ؟ گفتم آن را نزد حاجز « 2 » بفرست . گفت : آيا بالاتر از او كسى نيست ؟ گفتم : چرا شيخ ابو القاسم حسين بن روح نوبختى هست .\r\nگفت : اگر فرداى قيامت خداوند در اين خصوص از من سؤال نمود بگويم كه اين دستور را تو به من دادى ؟ گفتم آرى .\r\nمن از وى جدا گشتم و چند سال بعد كه او را ملاقات نمودم گفت : من همان كسى هستم كه ميخواستم بعراق بروم و اموالى براى امام زمان عليه السّلام داشتم و اكنون به تو خبر مىدهم كه : من دويست دينار توسط عابد بن يعلى فارسى و احمد بن على كلثومى فرستادم و نامه‌اى در اين خصوص به حضرت نوشتم و التماس دعا كردم .\r\nامام در جواب آنچه را فرستاده بودم مرقوم فرموده و نوشته بود : « كه هزار دينار در ذمهء من دارد ولى من دويست دينار فرستادم » ! من در باقى آن شك داشتم ولى مطلب همان بود كه حضرت نوشته بود .\r\nهمچنين در نامهء مزبور مرقوم بود اگر خواستى وجوهات را بپردازى با بو - الحسين اسدى مقيم رى تسليم كن .\r\nگفتم : آيا آنچه نوشته بود درست است ؟ گفت : آرى زيرا من دويست دينار فرستادم و در ما زاد آن شك داشتم و خداوند بدين وسيله شك مرا بر طرف ساخت .\r\nراوى ميگويد : دو يا سه روز بعد خبر فوت حاجز رسيد . من رفتم نزد محمد بن\r\n\r\n\r\n","description":"","footnote":"\r\n( 1 ) غريم يعنى بدهكار يا طلبكار - از القاب امام زمان است . وجه تسميهء حضرت به اين لقب در چند صفحه بعد خواهد آمد .\r\n( 2 ) حاجز بن يزيد و شاء در بغداد از وكلاى امام زمان ( ع ) بوده است .\r\n","page_name":" 597 ","page_number":605},
  {"content":"\r\n\r\nحصين و خبر مرگ حاجز را به او دادم و او اندوهگين شد . گفتم متأثر مباش كه اين خبر در توقيع امام عليه السّلام بود . زيرا دستور فرموده بود كه وجه هزار دينار بوده و امر كرده بود كه به ابو الحسين اسدى تسليم كن . زيرا حضرت ميدانسته كه حاجز به زودى خواهد مرد ( منظور اينست كه اگر حاجز مرده ديگرى را معين فرموده است كه بوى رجوع نمائى ) .\r\nو هم راوندى در خرايج از محمد بن حسين روايت نموده كه گفت : تميمى از مردى از اهل گرگان نقل كرد كه گفت : در حالى كه سى دينار در پارچه‌اى با خود داشتم به عسكر رفتم ، يك دينار آن شامى بود . چون بدر خانهء حضرت رسيدم ، نشستم .\r\nديدم كلفتى يا جوانى ( ترديد از راوى است ) از خانه بيرون آمد و گفت : آنچه آورده‌اى بده ! گفتم : چيزى با من نيست .\r\nپس بدرون خانه رفت و سپس برگشت و گفت : سى دينار نزد تو هست كه در پارچه سبزى بسته‌اى و يك دينار آن شامى است با يك انگشتر كه تو آن را فراموش كرده‌اى . پس من پولها را به حضرت دادم و انگشتر خود را برداشتم .\r\nنيز در آن كتاب از مسرور طباخ روايت مىكند كه گفت : بواسطهء سختى معيشتى كه به من رسيده بود ، روزى بديدن حسن بن راشد رفتم ، ولى او را در خانه نيافتم پس از مراجعت به بغداد نزد عثمان بن سعيد ( اولين نائب حضرت ) رفتم . وقتى بدر شهر رسيدم ، مردى مقابل من آمد كه صورتش را نديدم . او دست مرا گرفت و با احتياط كيسهء سفيدى به من نشان داد . نگاه كردم ديدم روى آن نوشته است : دوازده دينار در آنست و هم روى آن نوشته بود مسرور طباخ ! .\r\nهمچنين در كتاب مزبور از محمد بن شاذان نقل كرده كه گفت : پانصد درهم سهم امام متعلق بشيعيان نزد من جمع شد ، ولى بيست درهم آن كم بود ، من از مال خودم آن را تكميل نمودم و براى محمد بن احمد قمى فرستادم كه به حضرت برساند .\r\nمن در نامهء خود ننوشته بودم چه مقدار آن پول مال خودم هست . محمد بن احمد جواب امام را براى من فرستاد كه نوشته بود : پانصد درهم رسيد كه بيست درهم\r\n\r\n","description":"","footnote":"","page_name":" 598 ","page_number":606},
  {"content":"\r\n\r\nاز آن تو بود ! و نيز در خرايج از ابو سليمان محمودى روايت نموده كه گفت : من و جعفر ابن عبد الغفار والى دينور « 1 » شديم . قبل از حركت بصوب مأموريت حسين بن روح نزد من آمد و گفت : هنگامى كه برى رفتى چنين و چنان كن . چون ما بدينور رسيديم يك ماه بعد فرمان حكومت « رى » براى من رسيد . من بسوى رى شتافتم و بحكومت آنجا رسيدم و همانطور كه او دستور داده بود عمل نمودم .\r\nنيز در كتاب مزبور از غلال بن احمد از ابو الرجاء مصرى كه از نيكان بود روايت نموده كه گفت : بعد از رحلت حضرت امام حسن عسكرى عليه السّلام بجستجوى امام زمان عليه السّلام بيرون آمدم . پيش خود گفتم : اگر چيزى بود ، بعد از سه سال آشكار ميگشت . در اين وقت صدائى شنيدم ولى صاحب صدا را نديدم كه ميگفت :\r\nاى نصر بن عبد ربه ! باهل مصر بگو : آيا شما پيغمبر را ديده‌ايد كه به او ايمان آورده‌ايد ؟\r\nابو الرجاء ميگويد : من تا آن موقع نميدانستم كه نام پدرم عبد ربه است ! زيرا من در مدائن متولد شدم . سپس ابو عبد اللَّه نوفلى مرا كه يتيمى بودم با خود بمصر برد و در آنجا پرورش يافتم . چون آن صدا را شنيدم ديگر به تعقيب منظور نپرداختم و مراجعت نمودم .\r\n\r\nداستان جالب ديگرى\r\nهمچنين در خرايج راوندى از احمد بن ابى روح نقل مىكند كه گفت : زنى از اهل دينور مرا خواست ؛ چون نزد وى رفتم گفت : اى پسر ابى روح ! تو در ديانت و تقوى از تمام مردمى كه در ناحيه ما هستند موثق‌ترى . ميخواهم امانتى نزد تو بگذارم و آن را بذمه بگيرى و به صاحبش برسانى .\r\nگفتم : بخواست خدا چنين ميكنم . گفت : مبلغى درهم در اين كيسهء مهر -\r\n\r\n\r\n","description":"","footnote":"\r\n( 1 ) دينور شهرى نزديك كرمانشاه بوده و تا همدان بيش از بيست فرسخ فاصله داشته است . ( مراصد )\r\n","page_name":" 599 ","page_number":607},
  {"content":"\r\n\r\nكرده است ، آن را باز مكن و در آن منگر تا آنكه به كسى بسپارى كه قبل از باز كردن به تو بگويد : در آن چيست . اين هم گوشوارهء من است كه مساوى با ده دينار است ؛ سه مرواريد در آنست كه آن نيز مساوى با ده دينار مىباشد .\r\nمرا به امام زمان حاجتى است كه ميخواهم پيش از آنكه از وى سؤال كنم به من خبر دهد . گفتم : آن حاجت چيست ؟ گفت : مادرم ده دينار در عروسى من قرض كرده ولى من حالا نمىدانم از كى قرض كرده و بايد بچه كسى بپردازم . پس اگر امام زمان عليه السّلام خبر آن را به تو داد ، اين كيسه را به آن كس كه به تو نشان ميدهد ، تسليم كن .\r\nگفتم : اگر جعفر بن على ( جعفر كذاب پسر امام على النقى ) آن را از من بخواهد چه بگويم ؟ زن گفت : اين خود ميان من و جعفر امتحانى است ( يعنى اگر او امام زمان است ، ناگفته ميداند و محتاج بتوضيح نيست ) .\r\nاحمد ابن ابى روح ميگويد : آن مال را برداشتم و با خود ببغداد آمدم و نزد حاجز بن يزيد و شاء رفته سلام كردم و نشستم . حاجز پرسيد : آيا كارى دارى ؟\r\nگفتم : مالى نزد من است ، آن را تسليم نميكنم مگر اينكه از جانب امام اطلاع دهى مقدار آن چند است و چه كسى آن را به من داده است اگر اطلاع دادى بشما ميسپارم .\r\nحاجز گفت : اى احمد بن ابى روح ! اين مال را بسامره ببر . من گفتم : لا إله الا اللَّه چه كار بزرگى را به عهده گرفته‌ام . پس بتعقيب آن شتافتم تا بسامره رسيدم گفتم : نخست سرى بجعفر كذاب ميزنم ؛ سپس فكرى كردم و گفتم : نه ، اول ميروم بخانهء امام حسن عسكرى ( ع ) اگر بوسيلهء امام زمان ( ع ) امتحان آشكار شد فبها و گر نه بنزد جعفر خواهم رفت .\r\nچون نزديك خانه امام حسن عسكرى عليه السّلام رسيدم ، خادمى از خانه بيرون آمد و گفت : تو احمد بن ابى روح هستى ؟ گفتم : آرى . گفت : اين نامه را بخوان نامه را گرفته خواندم ديدم نوشته است :\r\nبسم الله الرحمن الرحيم : اى پسر ابى روح ! عاتكه دختر ديرانى كيسه‌اى به تو امانت داده كه بر خلاف آنچه تو گمان كرده‌اى ، هزار درهم در آنست ! تو\r\n\r\n","description":"","footnote":"","page_name":" 600 ","page_number":608},
  {"content":"\r\n\r\nامانت را خوب ادا نمودى ، نه سر كيسه را باز كردى و نه فهميدى چه در آنست ولى هم اكنون بدان كه آنچه در كيسه است هزار درهم و پنجاه دينار مىباشد ، و نيز گوشواره‌اى با تو هست كه آن زن گمان كرده مساوى با ده دينار است .\r\nگمان او درست است ولى با دو نگينى كه در آنست . و نيز سه دانه مرواريد در آنست كه او آنها را ده دينار خريده و مساوى با بيش از ده دينار است اين گوشواره را بفلان خدمتكار ما بده كه ما آن را به او بخشيديم سپس ببغداد مراجعت كن و پولها را بحاجز بده و آنچه از آن براى مخارج راهت به تو ميدهد از او بگير .\r\nو اما ده دينارى كه زن گمان نموده مادرش در عروسى او قرض كرده و حالا نميداند صاحب آن كيست ؟ بدان كه او صاحب آن را ميشناسد و مىداند كه مال كلثوم دختر احمد است كه زنى ناصبى مىباشد ولى عاتكه برايش گران بود كه آن پول را به آن زن ناصبى « 1 » بدهد ، اگر او بخواهد اين ده دينار را ميان برادران خود تقسيم كند و از ما اجازه ميخواهد ، مانعى ندارد ، ولى آن را بخواهران تهىدست خود بدهد .\r\nاى پسر ابى روح لازم نيست پيش جعفر به روى و از او نيز امتحان كنى زودتر به وطن خود مراجعت كن كه دشمنت مرده و خداوند زن و مال او را به تو روزى نموده است ؟ ! پس ببغداد برگشتم و كيسه پول را بحاجز سپردم و او پولها را شمرد همانطور كه امام نوشته بود هزار درهم و پنجاه دينار بود . حاجز سى دينار آن را به من داد و گفت : امام به من دستور داده اين مقدار را براى مخارج راه به تو بدهم . من هم سى دينار را گرفتم و به محلى كه منزل نموده بودم برگشتم در آنجا كسى آمد و به من اطلاع داد كه عمويم درگذشته و كسان من مرا خواسته بودند كه نزد آنها بروم . من هم به وطن برگشتم ديدم عمويم مرده است و از او سه هزار دينار و صد هزار درهم به من\r\n\r\n\r\n","description":"","footnote":"\r\n( 1 ) ناصبى به كسى ميگويند كه حضرت امير المؤمنين ( ع ) و ساير ائمه اطهار را دشمن بدارد ؛ يا مناقب و فضائل آنها را انكار كند .\r\n","page_name":" 601 ","page_number":609},
  {"content":"\r\n\r\nارث رسيده ! ! شيخ مفيد در ارشاد از عبد اللَّه سيارى روايت كرده كه گفت : اشيائى براى مرزبانى حارثى فرستادم كه از جمله خلخال طلائى بود . او آن اشياء را قبول كرد ولى خلخال را پس فرستاد و دستور داد كه آن را بشكنم . من هم آن را شكسته ديدم چند مثقال آهن و مس و برنج در آنست ! آنها را بيرون آورده و مجددا خلخال طلائى را فرستادم و آن را قبول كرد .\r\nنيز در كافى و ارشاد از على بن محمد از ابو عبد اللَّه بن صالح نقل كرده كه گفت :\r\nدر يكى از سالها به بغداد رفتم - سپس از ناحيهء مقدسه - اجازهء حركت خواستم ولى اجازه داده نشد .\r\nناچار بيست و دو روز بعد از حركت كاروان بسوى نهروان « 1 » در بغداد ماندم .\r\nآنگاه اجازه صادر گرديد كه روز چهارشنبه حركت كنم . من هم حركت نمودم در حالى كه از رسيدن بكاروان مأيوس بودم ، چون بنهروان رسيدم ديدم كاروان در آنجا توقف نموده ، تا من شتر خود را علف دادم . كاروان حركت كرد و من هم با آنها عزيمت نمودم . چون حضرت براى من دعا كرده بود كه سلامت باشم ، هيچ گونه اتفاق سوئى برايم پديد نيامد و الحمد للَّه .\r\nهمچنين در كافى و خرائج و ارشاد از على بن محمد از نصر بن صباح بلخى از محمد بن يوسف شاشى « 2 » نقل كرده كه گفت : ناسورى « 3 » از من بيرون آمد آن را باطباء نشان دادم و خرج زياد نمودم ولى دوا در روى آن ناسور تأثير نبخشيد . پس نامه\r\n\r\n\r\n","description":"","footnote":"\r\n( 1 ) نهروان - بلوك وسيعى واقع در پائين بغداد از سمت مشرق « تامرا » تا « واسط » و مشتمل بر چند شهر متوسط از قبيل اسكاف ، جرجرايا ، صافيه ، ديرقنى و غيره بوده است . ( مراصد )\r\n( 2 ) شاش - قريه‌اى از رى ، و شهر بزرگ و نزهى در ما وراء النهر بوده است ( مراصد )\r\n( 3 ) نواسير و ناسور - رك شكافته‌ايست كه داخل آن فاسد گرديده و خود يكنوع بيمارى است كه در اطراف تهيگاه انسان ( مقعد ) پديد مىآيد .\r\n","page_name":" 602 ","page_number":610},
  {"content":"\r\n\r\nبحضور امام نوشتم و از حضرت تقاضاى دعا كردم . در جواب مرقوم فرموده بود :\r\nالبسك اللَّه العافية و جعلك معنا في الدّنيا و الآخرة\r\nيعنى : خداوند به تو سلامتى دهد و تو را در دنيا و آخرت با ما قرار دهد .\r\nهنوز جمعه ديگر نرسيده بود كه بهبودى يافتم و جاى آن ناسور مانند كف دستهايم صاف شد . من طبيبى از شيعيان خواستم و ناسور را به او نشان دادم . گفت : از نظر طبى دوائى سراغ نداريم كه آن را بر طرف كرده باشد و مسلما سلامتى تو از جانب خداست !\r\n\r\nماجراى اسناد محمد بن صالح\r\nنيز در كافى و ارشاد از على بن محمد از محمد بن صالح نقل كرده كه گفت :\r\nچون پدرم مرد و من بجاى او نشستم و عهده‌دار كارهاى او شدم ، ديدم پدرم اسنادى راجع باموالى متعلق به « غريم » يعنى صاحب الزمان ( ع ) دارد .\r\nمن نامه‌اى به امام نوشتم و وجود آن اسناد را اعلام داشتم در جواب فرمودند :\r\nاز روى آن نوشته‌ها ، اموال را مطالبه كن ، و در مطالبهء آن كوشش نما ، پس من از مردم اموال را مطالبه كردم و همه را پرداختند ، مگر مردى كه سند چهار صد دينار بنام وى بود و از پرداخت آن خوددارى نمود .\r\nچون نزد وى رفتم كه آن را مطالبه كنم ، از پرداخت آن سر باز زد و پسرش مرا مسخره كرد و سفيه دانست من شكايت او را نزد پدرش بردم او گفت اين طور كه تو ميگوئى نيست ! من هم - طاقتم طاق شد - ريش او را گرفته بوسط خانه آوردم در اين وقت پسرش بيرون رفت و مردم بغداد را بكمك طلبيد و گفت : يكنفر قمى رافضى پدر مرا كشت .\r\nجماعت بسيارى دور مرا گرفتند . من هم سوار مركوب خود شدم و گفتم آفرين بر شما اى اهل بغداد بطرفدارى ظالم برخاستيد و حق غريب مظلوم را زير پا گذاشتيد . من مردى از اهل همدان و سنى ميباشم ولى اين پير مرا به قم نسبت ميدهد\r\n\r\n","description":"","footnote":"","page_name":" 603 ","page_number":611},
  {"content":"\r\n\r\nو رافضى ميداند تا بدين وسيله حق و مال مرا پايمال كند ! مردم بر آن مرد شوريدند و خواستند بدكان او هجوم آورند ، ولى من آنها را آرام گردانيدم ، مرد مديون چون اين وضع را ديد ، مرا طلبيد و گفت : آنچه در سند نوشته از من بگير و به طلاق دادن زنش قسم خورد كه مال را همان وقت بدهد . منهم طلبم را گرفتم ! مؤلف « غريم » در ابتداى روايت از باب تقيه گفته شده و مقصود امام زمان عليه السّلام است . اين لفظ يا بمعنى بدهكار يا طلبكار است : اگر مقصود معنى اول باشد بايد گفت : امام زمان بدهكار مردم است . زيرا مردم او را ميطلبند تا علوم و احكام دين را از وى بگيرند ولى او - روى مصالحى - از ميان جامعه غائب شده پس او غريم و مديون مردم و غائب و پنهان است . و اگر بمعنى دوم باشد ، خيلى روشن است . زيرا اموال امام در دست مردم و به ذمهء آنها است و بنا بر اين امام طلبكار مردم است .\r\nبگفتهء شيخ مفيد در ضمن همين روايت ، غريم كه جزو القاب امام زمان است رمزى بوده كه از قديم شيعيان بدان وسيله امام را مىشناختند .\r\nنيز در ارشاد شيخ مفيد ، از ابن قولويه و او از شيخ كلينى و او از على بن محمد از حسن بن عيسى عريضى نقل كرده كه گفت : چون امام حسن عسكرى عليه السّلام رحلت فرمود ، مردى از اهل مصر مالى را به مكه آورد براى صاحب الامر ، مردم گرد وى اجتماع نمودند جمعى از سنّيان گفتند : حسن عسكرى بلا عقب وفات يافت و عده‌اى گفتند : جانشين وى جعفر ( كذّاب ) است ، گروهى هم گفتند جانشين او پسرش مىباشد ، مرد مصرى يكنفر بنام ابو طالب را به محله « عسكر » واقع در سامره فرستاد تا حقيقت امر را كشف كند ، نامه‌اى هم با آن مرد بود .\r\nفرستاده نخست نزد جعفر ( كذّاب ) رفت و از او دليل بر صدق امامتش خواست جعفر بوى گفت : فعلا دليلى آماده ندارم . سپس آن مرد بدر خانهء امام حسن عسكرى عليه السّلام رفت و نامه را به چند نفر از شيعيان كه معروف بود از جانب سفير حضرت وكيل بودند داد ، جواب نامه بدين گونه از ناحيهء مقدسه امام زمان عليه السّلام صادر گشت : « خداوند\r\n\r\n","description":"","footnote":"","page_name":" 604 ","page_number":612},
  {"content":"\r\n\r\nبه آن كس كه تو را فرستاده پاداش خير دهد ، او وفات نمود و وصيت كرد مالى كه با خود آورده بود ، مرد موثقى در هر كارى كه مناسب ميداند صرف كند » . حضرت جواب نامهء مرد صاحب مال را درست دادند ، زيرا بعد كه مراجعت كردم ديدم آنچه فرموده بود مطابق درآمد .\r\nو هم در ارشاد بسند گذشته از على بن محمد نقل كرده كه گفت : مردى از اهل آبه « 1 » ميخواست چيزى به امام عصر عليه السّلام برساند و فراموش كرد شمشيرى با خود بردارد . چون آن چيز رسيد ، حضرت رسيد آن را به او نوشت و هم نوشته بود : داستان شمشيرى كه فراموش كردى چه بود ؟ !\r\n\r\nداستان احمد دينورى\r\nنيز در آن كتاب از حسن بن محمد اشعرى نقل كرده كه وى گفت : نامه‌هائى از امام حسن عسكرى عليه السّلام در خصوص وكالت جنيد قاتل فارس بن حاتم بن ماهويه و ابو الحسن و شخص ديگرى ميرسيد ؛ ولى بعد از وفات آن حضرت ، نامه‌اى از صاحب الزمان عليه السّلام رسيد كه ابو الحسن و شخص ديگر را وكيل كرده بود . ولى در بارهء جنيد چيزى وارد نشد . من اندوهگين شدم ، اما چيزى نگذشت كه خبر وفات جنيد رسيد ! سيّد بن طاوس در كتاب « فرج المهموم » باسناد خود از محمد بن جرير طبرى نقل كرده كه وى باسناد خود از احمد دينورى سراج مكنى به ابو العباس و ملقب به « استاره » نقل كرده كه گفت : من از اردبيل به قصد حجّ بدينور آمدم و در آن موقع يكى دو سال از درگذشت امام حسن عسكرى عليه السّلام ميگذشت و مردم در خصوص جانشين آن حضرت متحيّر بودند .\r\n\r\n\r\n","description":"","footnote":"\r\n( 1 ) آبه شهرى نزديك ساوه و از شهرهاى شيعه‌نشين قديم ايران بوده . از اين شهر علما و دانشمندان و وزراى بزرگى از شيعيان برخاسته‌اند كه هر كدام از مفاخر شيعه بشمار مىآيند .\r\n","page_name":" 605 ","page_number":613},
  {"content":"\r\n\r\nاهل دينور از آمدن من خشنود گشتند شيعيان آنجا نزد من جمع شدند و گفتند سيزده هزار دينار مال امام نزد ما جمع شده و ميخواهيم كه تو آن را بسامره برسانى و رسيد آن را گرفته براى ما بياورى من گفتم : اين روزها مردم در حيرت بسر مىبرند و ما نميدانيم جانشين امام حسن عسكرى عليه السّلام كيست ؟ آنها گفتند : علت اينكه ما تو را براى اين كار انتخاب كرديم اين است كه تو را موثق و بزرگوار ميدانيم ، آن را با خود ببر و از دست مده تا اينكه دليلى براى پرداخت آن باهلش ، بيابى .\r\nآنها آن مال را به من سپردند و من هم از دينور بيرون آمدم . وقتى به قرميسين « 1 » رسيدم بملاقات احمد بن حسن بن حسن كه در آنجا مقيم بود شتافتم و بوى سلام نمودم . چون مرا ديد مسرور گرديد . او نيز هزار دينار كه در كيسهء و چند بقچه پارچه رنگارنگ كه آن را محكم بسته بودند و من نميدانستم در آن چيست به من داد و گفت :\r\nاينها را با خود داشته باش و از دست مده تا باهلش برسانى .\r\nمن كيسهء پول و بقچه پارچه‌ها را گرفته حركت نمودم - چون ببغداد آمدم تمام همّ خود را مصروف داشتم كه در بارهء نائب امام تحقيق كنم . به من گفتند : مردى در اين جاست كه او را باقطانى ميگويند و مدعى نيابت امام است . و ديگرى كه معروف به اسحق احمر است و سومى كه معروف به ابو جعفر عمرى است نيز ادعاى نيابت دارند .\r\nمن نخست از باقطانى شروع كردم و سرى بوى زدم . ديدم پيرمردى مهيب و سرشناس و با شخصيت است . اسبى عربى و غلامان بسيار دارد . مردم بسيارى دور او را گرفته بگفتگو مىپرداختند . من داخل شده سلام كردم . او هم به من مرحبا گفت و نزد خود جاى داد و از ديدن من مسرور گرديد . چندان نزد وى نشستم كه اكثر مردم بيرون رفتند .\r\nباقطانى از مذهب من جويا شد . گفتم : من مردى از اهل دينور هستم . مقدارى\r\n\r\n\r\n","description":"","footnote":"\r\n( 1 ) قرميسين - عربى كرمانشاه است ، ولى چنان كه مىبينيد هيچ گونه شباهتى با هم ندارند !\r\n","page_name":" 606 ","page_number":614},
  {"content":"\r\n\r\nاموال آورده‌ام كه تسليم كنم ، گفت آنها را بياور ! گفتم : ميخواهم دليلى بر اثبات نيابت شما بيابم . سپس آن را تسليم كنم ، گفت : فردا نزد من برگرد .\r\nچون فردا نزد وى رفتم هيچ گونه دليلى براى اثبات مدعاى خود نياورد روز سوم هم نزد وى رفتم و دليلى نياورد .\r\nسپس سرى به اسحق احمر زدم . ديدم وى جوانى تميز ، وضع او بهتر اسبها و لباسها و نفوذ و غلامانش بيشتر از باقطانى است . مردمى كه دور او بودند نيز از آنها كه در نزد باقطانى بودند فزونتر بود . داخل شده سلام كردم . او نيز مرحبا گفت و مرا نزديك خود نشانيد . من هم چندان صبر كردم كه جمعيت تخفيف يافت . آنگاه پرسيد آيا حاجتى دارى من هم همان جوابى را كه به باقطانى دادم به او نيز گفتم و از وى دليلى بر صدق ادعايش خواستم و سه روز پى در پى نزد او رفتم ولى او نتوانست براى اثبات نيابت خود دليل بياورد .\r\nآنگاه رفتم نزد ابو جعفر عمرى « 1 » . ديدم پيرمردى متواضع ، لباس سفيدى پوشيده و در اطاق كوچكى روى گليم پشمى نشسته ، نه غلامى و نه دم و دستگاهى و نه اسبى دارد . من سلام كردم و او جواب داد و مرا به خود نزديك گردانيد .\r\nسپس از حالم پرسيد . گفتم : من از جبل مىآيم و حامل اموالى هستم . او گفت : اگر ميخواهى اين اموال را به كسى بدهى كه واجب است به او برسد ، برو سامره و خانهء ابن الرضا ( مقصود امام حسن عسكرى است ) و وكيل امام را سراغ بگير . كسانى در خانهء ابن الرضا هستند و آن كس را كه تو ميجوئى آنجا خواهى يافت .\r\nمن از نزد وى بيرون آمدم و بسامره رفته در آنجا آهنگ خانه ابن الرضا نمودم و سراغ وكيل امام را گرفتم . دربان گفت : وى در خانه مشغول كارى است و هم اكنون بيرون مىآيد . من دم درب خانه نشستم و منتظر بيرون آمدن او شدم\r\n\r\n\r\n","description":"","footnote":"\r\n( 1 ) مقصود محمد بن عثمان دومين نائب خاص حضرت امام زمان ( ع ) است .\r\n","page_name":" 607 ","page_number":615},
  {"content":"\r\n\r\nلحظه‌اى بعد آمد . من برخاستم و بوى سلام نمودم و او دست مرا گرفت و به خانه خود آورد و از حالم و آنچه براى او آورده‌ام جويا شد .\r\nبوى اطلاع دادم كه مقدارى مال از ناحيه جبل آورده‌ام كه از هر كس دليلى بر اثبات نيابت وى يافتم به او تسليم كنم . او هم گفت : درست است .\r\nدر اين وقت غذا براى من آوردند و او گفت فعلا غذا تناول كن و كمى استراحت نما كه خسته هستى فعلا يك ساعت بوقت نماز مغرب داريم . سپس به كار تو رسيدگى خواهم كرد . من غذا خوردم و خوابيدم . چون موقع نماز شد برخاستم و نماز گزاردم . آنگاه بكنار شط رفتم و آب تنى كردم . سپس به خانه برگشتم و نشستم تا پاسى از شب گذشت و آن مرد نامه‌اى به من داد كه نوشته بود :\r\nبسم الله الرحمن الرحيم - احمد بن محمد دينورى آمده و شانزده هزار دينار در فلان كيسه و بقچهء آورده كه در آن كيسه‌ايست و فلان مقدار پول در آنست تا آنجا كه تمام كيسه‌ها را نام برده و گفته بود كيسهء فلانى پسر فلانى درّاع « 1 » شانزده دينار در آنست . من پيش خود گفتم : آقاى من اين جريان را بهتر از من ميداند پس نامه را تا آخر خواندم كه تمام كيسه‌ها و صاحبان آنها را نام برده بود .\r\nدر آن نامه نوشته بود : از كرمانشاه نيز يك كيسه كه هزار دينار و فلان و فلان بقچهء پارچه از احمد بن حسن مادرانى كه برادرش پشم فروش است با خود آورده . يكى از اين پارچه‌ها فلان جنس و ديگرى رنگش چنان و همچنين تمام لباسها را با تمام خصوصيات نام برده بود . من حمد الهى به زبان آوردم و شكر نمودم كه بر من منت نهاد و ترديدم را بر طرف كرد .\r\nحضرت در نامهء مزبور مرا مأمور كرده بود كه آنچه با خود آورده‌ام نزد ابو جعفر عمرى ( عثمان بن سعيد نائب اول حضرت ) ببرم و هرطور او دستور ميدهد عمل نمايم . من هم ببغداد مراجعت نمودم و نزد عثمان بن سعيد رفتم . رفتن و برگشتن من جمعا سه روز طول كشيد . چون عثمان بن سعيد مرا ديد پرسيد : چرا نرفتى ؟ گفتم رفتم و هم اكنون از سامره برميگردم .\r\n\r\n\r\n","description":"","footnote":"\r\n( 1 ) دراع - زره ساز - ( 2 ) مادرانا - گويا از توابع بصره بوده . احمد بن حسن همان كسى است كه در سال 275 بر رى مستولى شد و بوسيله او تشيّع در رى رسوخ كرد .\r\n","page_name":" 608 ","page_number":616},
  {"content":"\r\n\r\nدر همين وقت كه من با وى گفتگو ميكردم نامه‌اى از جانب حضرت صاحب الزمان عليه السّلام براى عثمان بن سعيد آمد ، نظير همان نامهء سر بمهرى كه براى من شرف صدور يافت و با من بود . در نامهء او نيز پولها و پارچه‌ها را نام برده و دستور فرموده بود كه همهء آن را به ابو جعفر محمد بن احمد بن جعفر قطان قمى تسليم كن .\r\nعثمان بن سعيد لباسهاى خود را پوشيد و به من گفت : آنچه با خود آورده‌اى بردار و به خانه محمد بن احمد قمى بياور . من نيز آنها را آوردم و بوى تسليم نمودم و به حج بيت اللَّه رفتم .\r\nوقتى بدينور برگشتم مردم نزد من آمدند . من هم نامه‌اى را كه وكيل امام به افتخارم صادر شده و آورده بود ، بيرون آوردم و براى مردم خواندم . چون يكى از حضار نام كيسه‌اى باسم دراع شنيد بيهوش شد و به روى زمين افتاد . ما هم دور او را گرفتيم تا به هوش آمد . آنگاه به زمين افتاده سجدهء شكر بجا آورد و گفت : سپاس خدائى را كه بر ما منت نهاد و ما را بحقيقت و شناخت امام خود راهنمائى كرد . هم اكنون دانستم كه ممكن نيست زمين از وجود حجت خدا خالى بماند . به خدا قسم اين كيسه را اين ؟ ؟ ؟ درّاع به من داد و جز خداوند هيچ كس اطلاع نداشت .\r\nسپس از دينور حركت نمودم بعدا « ابو الحسن مادرانى » را ( در كرمانشاه ) ملاقات نمودم و ماجرا را به او نيز گفتم و نامه‌اى كه از ناحيهء مقدسهء امام زمان عليه السّلام صادر شده بود براى او خواندم . گفت : سبحان اللَّه ! اگر در چيزى شك داشته باشى ، در اين ترديد مكن كه خداوند زمين خود را از حجت خالى نميگذارد . موقعى كه « اذكوتكين » با يزيد بن عبد اللَّه در « شهرزور » « 1 » جنگ نمود و بر شهرهاى وى ظفر يافت و خزينه‌هاى او را ضبط كرد ، مردى نزد من آمد و گفت : يزيد بن عبد اللَّه فلان اسب و فلان شمشير را ، براى امام زمان گذاشته . ما هم بعد از جنگ خزينه يزيد بن عبد اللَّه را به خانه « اذكوتكين » نقل نموديم . ولى نمىگذاشتم كه آن اسب و\r\n\r\n\r\n","description":"","footnote":"\r\n( 1 ) شهرزور - بلوك وسيعى بوده كه از مرز عراق تا همدان امتداد داشته و اهالى آن همه « كرد » بوده‌اند . ( مراصد )\r\n","page_name":" 609 ","page_number":617},
  {"content":"\r\n\r\nشمشير را ببرند ، تا آنكه همه اشيا را بردند و جز اسب و شمشير چيزى نماند . من اميدوار بودم كه آنها را ، براى مولى صاحب الزمان بردارم .\r\nولى چون ديدم « اذكوتكين » سخت آن را مطالبه مىكند و قادر بعدم تسليم آن نيستم ؛ پيش خود اسب و شمشير را هزار دينار قيمت نمودم و وزن كرده بخزينه‌دار سپردم و گفتم : اين پولها را در مطمئن‌ترين جاها بگذار و آن را هيچ وقت نزد من نياور هر چند احتياج مبرم به آن پيدا كنم . سپس اسب و شمشير را باذكوتكين تسليم كردم .\r\nتا اينكه يك روز در جاى خود نشسته بودم و بحل و فصل كارها ميپرداختم ، ناگهان ديدم ابو الحسن اسدى بيامد . او گاه و بيگاه نزد من مىآمد ، و من حوائج او را انجام ميدادم . چون زياد نشست و من هم زياد خسته شدم ، پرسيدم چه كار دارى ؟ گفت :\r\nميخواهم با شما خلوت كنم . بخازن گفتم تا جايى در خزينه براى ما آماده سازد ، سپس به آنجا رفتيم .\r\nابو الحسن اسدى در آنجا نامهء كوچكى از مولى حضرت صاحب الامر عليه السّلام بيرون آورد كه نوشته بود : اى احمد بن حسن ! هزار دينارى را كه نزد تو داريم و پول اسب و شمشير است ، به ابو الحسن اسدى تسليم كن . پس به روى زمين افتادم و خدا را شكر گزاردم كه بر من منت نهاد و دانستم كه او حجّت خداست زيرا هيچ كس غير از خودم از آن مطلب اطلاع نداشت ؛ من از بس مسرور بودم كه خداوند چنين منتى بر من نهاده سه هزار دينار روى آن گذاردم و به او دادم ! سيد بن طاوس در كتاب « فرج المهموم في معرفة النجوم » با اسناد خود از محمد بن جرير طبرى « 1 » در كتاب « دلائل الامامه از ابو المفضل شيبانى و او از شيخ كلينى روايت نموده كه : قاسم بن علا گفت : سه نامه در بارهء حوايج خود به امام - زمان عليه السّلام نوشتم و عرضه داشته بودم كه من مردى مسنّ هستم و هنوز صاحب فرزندى نشده‌ام .\r\nحضرت جواب حوايج مرا دادند ولى در بارهء فرزندم جوابى نداده بود ،\r\n\r\n\r\n","description":"","footnote":"\r\n( 1 ) مقصود محمد بن جرير طبرى شيعى مؤلف كتاب « دلائل الامامه » است .\r\n","page_name":" 610 ","page_number":618},
  {"content":"\r\n\r\nباز نامهء چهارمى نوشتم و استدعا كردم كه در حق من دعا فرمايند تا خداوند فرزندى به من روزى كند ، حضرت در پاسخ ضمن جواب حاجات ديگرم مرقوم فرموده بود :\r\nاللّهم ارزقه ولدا ذكرا تقرّ به عينه و اجعل هذا الحمل الّذى له ولدا ذكرا\r\nيعنى : پروردگارا ! پسرى بوى روزى كن تا چشمش بوى روشن گردد و آنچه را زن وى بدان حامله است ، پسر قرار بده ! .\r\nموقعى كه اين جواب رسيد من نميدانستم كه همسرم حامله است ! از وى پرسيدم و او گفت آرى علت من مرتفع شده و چيزى نگذشت كه پسرى آورد ! اين حديث را حميرى در قرب الاسناد نيز روايت كرده است .\r\n\r\nابو الحسين كاتب\r\nو نيز محمد بن جرير طبرى مزبور در كتاب خود گفته است : ابو جعفر محمد ابن هارون بن موسى تلّعكبرى براى ما نقل كرد كه ابو الحسين بن ابى البغل كاتب براى او نقل كرده بود كه گفت : كارى از ابو منصور بن صالحان به گردن گرفتم ، ولى ميان من و او اتفاقى افتاد كه موجب پنهانى من گشت . او مرا خواست و تهديد نمود . ولى من همچنان پنهان ميزيستم و بر خويشتن مىترسيدم تا آنكه يك شب جمعه به طرف مقابر قريش رفتم و قصد نمودم كه شب را ( در حرم مطهر كاظمين عليهما السلام ) بيتوته كنم .\r\nآن شب ، باد و بارانى بود . لذا از ابو جعفر قيّم - كليددار - خواستم كه درها را به‌بندد ، و سعى كند محلى را خلوت نمايد ، تا من در خلوت بدعا و سؤال از خداوند پرداخته و از داخل شدن آدمى كه از او ايمن نبودم و ميترسيدم مرا به بيند ؛ در امان باشم .\r\nابو جعفر كليددار هم پذيرفت و درها را بست تا آنكه شب به نيمه رسيد و باد و باران راه آمدن مردم را بحرم مطهر بست ، و من با فراغت بال بدعا و زيارت و نماز مشغول گشتم . در همان موقع كه سرگرم كار خود بودم ، صداى پائى از طرف قبر\r\n\r\n","description":"","footnote":"","page_name":" 611 ","page_number":619},
  {"content":"\r\n\r\nمطهر حضرت موسى كاظم ( ع ) شنيدم .\r\nوقتى نگاه كردم ديدم مردى زيارت مىكند و بر حضرت آدم و پيغمبران اولو - العزم درود ميفرستد . سپس بر يك يك امامان درود فرستاد تا به صاحب الزمان عليه السّلام رسيد ولى او را نام نبرد ، من تعجب نمودم و گفتم : شايد فراموش كرد ، يا اينكه امام زمان را نمىشناسد ، يا اينكه مذهب او چنين است كه امام دوازدهم را قبول ندارد .\r\nبعد از زيارت دو ركعت نماز گزارد ، آنگاه آمد بجانب قبر امام محمد تقى عليه السّلام و همانطور زيارت كرد و بر انبياء و ائمه درود فرستاد و دو ركعت نماز خواند من از او وحشت كردم . زيرا او را نمىشناختم .\r\nولى ديدم جوانى كه علائم مردى در وى كامل است لباس سفيدى پوشيده ؛ و عمامه‌اى حنك دار بر سر و ردائى بر دوش دارد . در اين وقت آن جوان مرا مخاطب ساخت و گفت : يا ابا الحسين بن ابى البغل ! چرا دعاى فرج نميخوانى ؟ گفتم : آقاى من دعاى فرج كدام است ؟ گفت : دو ركعت نماز ميخوانى و سپس ميگوئى :\r\nيا من اظهر الجميل و ستر القبيح يا من لم يؤاخذ بالجريرة و لم يهتك السّتر يا عظيم المنّ ، يا كريم الصّفح ، يا حسن التّجاوز ؛ يا باسط اليدين بالرّحمة يا منتهى كلّ نجوى ؛ يا غاية كلّ شكوى . يا عون كلّ مستعين يا مبتدئا بالنّعم قبل استحقاقها .\r\nسپس ده مرتبه بگو :\r\nيا رباه\r\nو ده مرتبه\r\nيا سيداه\r\nو ده مرتبه\r\nيا مولاه\r\nو ده مرتبه\r\nيا غايتاه\r\nو ده مرتبه\r\nيا منتهى غاية رغبتاه\r\nآنگاه بگو :\r\nأسألك بحقّ هذه الأسماء و بحقّ محمّد و آله الطّاهرين عليهم السّلام الّا ما كشفت كربى و نفست همّى و فرّجت غمّى و أصلحت حالى .\r\nآنگاه هر حاجتى دارى از خدا بخواه . سپس گونهء راست را روى زمين بگذار و صد مرتبه بگو\r\nيا محمّد يا علىّ يا على يا محمّد اكفيانى فانّكما كافياى و انصرانى فانّكما ناصراى\r\n« 1 » بعد از آن گونهء چپ را بر زمين بگذار و صد مرتبه بگو ادركنى\r\n\r\n\r\n","description":"","footnote":"\r\n( 1 ) اين توسل و شفاعت ؛ منافات با اين ندارد كه ما تمام امور را بارادهء خداوند بدانيم و حل همه مشكلات و كارهاى خود را فقط از ذات قادر متعال بخواهيم ، و خلاصه توسل و شفاعت بائمه منافاتى با ايكال امور و توكل مطلق به خداوند ندارد .\r\n","page_name":" 612 ","page_number":620},
  {"content":"\r\n\r\nو آن را بسيار تكرار كن ! سپس با يك نفس بگو :\r\nالغوث الغوث\r\nآنگاه سر بردار كه خداوند با كرم خود حاجت تو را روا خواهد نمود .\r\nموقعى كه من مشغول به نماز و دعا شدم ، او از حرم بيرون رفت ، چون فارغ گشتم رفتم كه از ابو جعفر كليددار سراغ آن مرد را بگيرم و سؤال كنم با اينكه در بسته بود چگونه او داخل شد ؟ ديدم درها همچنان قفل است . تعجب كردم و پيش خود گفتم شايد حرم در ديگر دارد كه من نميشناسم . رفتم به طرف ابو جعفر كليددار ؛ ديدم كه از اطاقى كه روغن چراغ در آن گذارده‌اند بيرون مىآيد . من سراغ آن مرد را از او گرفتم كه چگونه داخل حرم شد . ابو جعفر گفت : چنان كه مىبينى درها همه بسته است و من هنوز درها را باز نكرده‌ام .\r\nمن جريان را براى او نقل كردم : ابو جعفر گفت : اين مرد مولى صاحب الزّمان صلوات اللَّه عليه بوده ، مكرر در مثل چنين شبى كه حرم خلوت است حضرتش را ديده‌ام . من بر آنچه از دست داده بودم تأسف خوردم . آنگاه نزديك طلوع فجر از حرم بيرون آمدم و بجانب محلهء « كرخ » و جايى كه در آن پنهان بودم رفتم هنوز آفتاب سر نزده بود كه ديدم اصحاب ابن صالحان سراغ مرا ميگيرند و محل مرا از دوستانم ميپرسند .\r\nآنها از وزير براى من امان آورده بودند و نامه‌اى به خط وى نشان دادند كه نوشته بود : « همه چيز خوب است » من با يكى از دوستان موثقم بنزد ابن صالحان رفتم . او باحترام من برخاست و مرا كنار خود نشانيد و طورى با من رفتار كرد كه نظير آن را از او به ياد نداشتم ، سپس گفت : كار را به جائى رساندى كه شكايت مرا به صاحب الزّمان عليه السّلام نمودى ؟ گفتم : من دعا كردم و از وى سؤال نمودم . گفت :\r\nخوش به حالت . ديشب يعنى شب جمعه در خواب ديدم كه مولى صاحب الزّمان مرا بانجام كارهاى نيك امر مىفرمايد و چندان بر من سخت گرفت كه هراسناك گشتم .\r\n\r\n","description":"","footnote":"","page_name":" 613 ","page_number":621},
  {"content":"\r\n\r\nگفتم : لا إله الا الله گواهى مىدهم كه آنها بر حق و هر حقى به آنها ميپيوندد چه كه ديشب مولى صاحب الزمان را در بيدارى ديدم كه به من چنان و چنين ميفرمود .\r\nسپس ماجراى حرم مطهّر را شرح دادم و او از اين مطلب تعجب كرد . بعدها كارى بزرگ و نيكوى بخاطر اين معنى از وى به عمل آمد و من هم به بركت وجود مبارك امام زمان صلوات اللَّه عليه نزد او به جائى رسيدم كه گمانش را نميكردم .\r\nمؤلف : اين روايت و ساير روايات گذشته را كه از كتاب طبرى نقل شد من در اصل كتاب طبرى موافق آنچه نقل شده ديده‌ام . رحمة اللَّه عليهما .\r\nنيز سيد بن طاوس در كتاب « فرج المهموم » ميگويد : از جمله اخبارى كه با اسناد از شيخ ابو العباس عبد اللَّه بن جعفر حميرى در جزء دوم كتاب « دلائل الأمه » طبرى سابق الذكر روايت شده اينست كه ميگويد : مردى از ربض حميد « 1 » نامه‌اى به حضرت نوشته و براى بچه‌اى كه مادرش به آن حامله بود التماس دعا نموده بود ، جواب نامه او چهار روز قبل از وضع حمل زنش رسيد كه نوشته بود : به زودى همسرت پسرى مىآورد ، و همانطور هم شد .\r\nدر كتاب مزبور است كه حسن بن على بن ابراهيم ، از سيارى روايت نموده كه گفت : على بن محمد سيمرى نامه‌اى بحضور امام نوشت و تقاضاى كفنى نمود . در جواب مرقوم بود كه : تو در سال 80 « 2 » محتاج به آن خواهى شد و او در همان سال درگذشت و اتفاقا دو ماه پيش از وفات وى حضرت كفنى برايش فرستاد ! شيخ كشّى در رجال خود آورده است كه ابو عبد اللَّه بلخى نامه‌اى به من نوشت و از حسين بن روح نام برده و نوشته بود كه احمد بن اسحاق قمى نامه‌اى به او نوشت و اجازهء رفتن بحجّ خواست . حسين بن روح از جانب امام عليه السّلام بوى اجازه داد و پارچه‌اى هم براى او فرستاد ، احمد بن اسحاق وقتى آن را ديد گفت : اين خبر مرگ من است ،\r\n\r\n\r\n","description":"","footnote":"\r\n( 1 ) ربض حميد - محلى واقع در سمت غربى بغداد بوده است .\r\n( 2 ) در صفحات آينده مؤلف آن را توضيح ميدهد .\r\n","page_name":" 614 ","page_number":622},
  {"content":"\r\n\r\nاتفاقا هنگام بازگشت از سفر حج ، در حلوان « 1 » درگذشت .\r\nدر رجال نجاشى است كه على بن بابويه قمى ( پدر شيخ صدوق ) با ابو القاسم حسين بن روح ملاقات نمود و مسائلى چند از وى ( حسين بن روح ) پرسيد . سپس نامه‌اى نوشت و توسط على بن جعفر بن اسود « 2 » براى حسين بن روح فرستاد و از وى خواسته بود كه نامهء او را به حضرت صاحب عليه السّلام برساند .\r\nعلى بن بابويه در نامهء خود از حضرت درخواست فرزندى كرده بود . حضرت در جواب نوشت : ما در اين خصوص براى تو دعا كرديم و عنقريب خداوند دو پسر نيكو به تو ارزانى ميدارد . بعدها محمد ( شيخ صدوق ) و حسين از كنيزى بوى روزى شد . ابو عبد اللَّه حسين بن عبيد اللَّه ( غضائرى ) ميگفت : از ابو جعفر شيخ صدوق شنيدم ميگفت : من با دعاى حضرت صاحب الامر ( ع ) متولد شده‌ام و به اين افتخار ميكرد .\r\n\r\nمحمد بن على علوى حسينى\r\nسيد بن طاوس در كتاب مهج الدعوات از احمد بن محمد علوى عريضى از محمد بن على علوى حسينى كه ساكن مصر بود روايت مىكند كه گفت : يك وقت بطور ناگهانى امر عظيم و محنت سختى از جانب حاكم مصر براى من روى داد . من از آن امر بوحشت افتادم ، زيرا از من نزد احمد بن طولون ( حاكم مصر ) سعايت شده بود .\r\nپس بآهنگ حج بيت اللَّه از مصر خارج شدم و از حجاز بعراق آمدم . سپس به زيارت مرقد منوّر حضرت امام حسين بن على صلوات اللَّه عليهما رفتم . و در آنجا بحضرتش پناه بردم و بقبر شريفش توسل جستم و از قدرت كسى كه از وى ميترسيدم به آن سرور ملتجى گشتم . پانزده روز در كربلا ماندم و شب و روز بدعا و تضرع پرداختم\r\n\r\n\r\n","description":"","footnote":"\r\n( 1 ) حلوان بضم حاء از شهرهاى بزرگ و مرزى عراق در ناحيه خانقين فعلى بوده است . ( مراصد )\r\n( 2 ) گويا همان محمد بن على اسود است كه از مشايخ قم بوده\r\n","page_name":" 615 ","page_number":623},
  {"content":"\r\n\r\nتا آنكه روزى بين خواب و بيدارى حضرت صاحب الزمان و ولى الرحمن را ديدم كه به من ميفرمود : امام حسين ( ع ) به تو ميفرمايد : اى فرزند از فلانى ميترسى ؟\r\nگفتم : آرى . او ميخواهد مرا بقتل رساند ناچار بشما پناه آوردم و از اين پيش آمد بزرگ بشما شكايت ميكنم .\r\nفرمود : چرا خداى خود و پدرانت را با دعاى انبياء گذشته كه آنها در نهايت سختى آن را ميخواندند و خداوند آن سختى را از آنها بر طرف مينمود ، نخواندى ؟\r\nگفتم : آن دعا چيست ؟ فرمود : چون شب جمعه فرا رسد ، غسل كن و نماز شب بخوان . چون سجدهء شكر نمودى در حالى كه روى زانو و انگشتان پاهايت نشسته‌اى اين دعا را بخوان ، سپس دعائى را براى من خواند .\r\nتا پنج شب در همان وقت امام زمان در حالتى بين خواب و بيدارى تشريف مىآورد و آن دعا را براى من تكرار ميفرمود تا آنكه از حفظ كردم و ديگر شب جمعه بعد تشريف نياورد .\r\nمن هم غسل نمودم و لباسم را تغيير دادم ، آنگاه عطر استعمال كردم و نماز شب گزاردم ، سپس سجدهء شكر نموده و بعد نشستم و با آن دعا ، خدا را خواندم .\r\nمجددا حضرت در شب شنبه بديدنم تشريف آورد و فرمود : اى محمد ! دعاى تو مستجاب گرديد و بعد از آنكه از دعا فارغ شدى دشمنت پيش همان كس ( احمد بن طولون ) كه نزد وى از تو سعايت نموده بود ، بقتل رسيد .\r\nصبح آن روز با حضرت ابا عبد اللَّه وداع نمودم و به طرف مصر رهسپار گشتم .\r\nچون به « اردن » رسيدم يكى از همسايگانم را كه مردى مؤمن بود ، ديدم او برايم نقل كرد كه احمد بن طولون ، دشمن تو را گرفت و دستور داد او را از قفا سر ببرند و گفت كه اين واقعه در شب شنبه بود . و اضافه كرد كه احمد بن طولون دستور داد بدن او را برودخانه نيل انداختند .\r\nبعدها نيز جمعى از بستگان و برادران شيعه نقل كردند كه قتل وى درست موقع فراغت من از دعا بوده ، همانطور كه امام فرموده بود !\r\n\r\n","description":"","footnote":"","page_name":" 616 ","page_number":624},
  {"content":"\r\n\r\nشيخ مفيد در ارشاد از ابن قولويه و او از كلينى و او از على بن محمد روايت نموده كه وى گفت : يكى از اصحاب براى من نقل كرد كه خداوند فرزندى به من روزى فرمود من نامه‌اى خدمت امام زمان ( ع ) نوشتم و اجازه خواستم كه روز هفتم او را شستشو دهم . امام در جواب مرقوم فرمود : نه ! اين كار را مكن . بعدا بچه در روز هفتم يا هشتم مرد . من نامهء ديگرى نوشتم و مرگ او را اطلاع دادم . در جواب مرقوم فرمود : خداوند فرزندان ديگرى به تو روزى مىكند . پسر اول را احمد و بعد از او را جعفر نام بگذار . بعدها نيز همانطور شد .\r\nوقتى آهنگ حج بيت اللَّه نمودم و با مردم وداع كرده آماده حركت شدم ديدم نامه‌اى از حضرت رسيد كه نوشته بود : ما اين مسافرت را ناخوش ميداريم ، ديگر بسته به نظر تو است . من دلتنگ و غمگين شدم . سپس نامه‌اى نوشتم كه گوش بفرمان شما دارم و فسخ عزيمت نمودم ولى غمگين هستم كه مبادا از حج بازمانم . جواب آمد : دلتنگ مباش كه سال آينده خواهى رفت ! ان شاء اللَّه .\r\nسال بعد نامه‌اى نوشتم و اجازه خواستم حضرت اجازه صادر فرمود . سپس نامه‌اى بحضورش فرستادم كه من در اين مسافرت با محمد بن عباس همراه هستم .\r\nزيرا بامانت و ديانت وى اطمينان دارم . جواب آمد كه اسدى ( محمد بن عباس ) همسفر خوبى است . اگر او آمد ديگرى را بجاى وى انتخاب مكن . و چون اسدى آمد باتفاق عازم شديم .\r\nدر غيبت شيخ طوسى نظير اين روايت را تا جملهء « بعدها نيز همانطور شد » آورده است .\r\n\r\nحسن بن نضر\r\nكلينى در كافى از على بن محمد از سعد بن عبد اللَّه ( اشعرى ) روايت نموده كه گفت : حسن بن نضر و ابو صدام و جماعتى بعد از رحلت امام حسن عسكرى عليه السّلام در بارهء آنچه در دست وكلاى حضرت بود ، گفتگو ميكردند و ميخواستند تحقيقاتى به عمل\r\n\r\n","description":"","footnote":"","page_name":" 617 ","page_number":625},
  {"content":"\r\n\r\nآورند . پس حسن بن نضر نزد ابو صدام آمد و گفت : من ميخواهم به حج بروم . ابو صدام گفت : آن را امسال بتأخير بيانداز . حسن بن نضر گفت : من بقدرى ناراحت شده‌ام كه خوابم نميبرد و ناچار به حركت هستم . سپس احمد بن يعلى بن حماد را وصى خود گردانيد و وصيت كرد كه وى مقدارى از مالش را بناحيهء مقدسهء امام زمان عليه السّلام تسليم كند و چيزى از آن را بيرون ندهد مگر اين كه بعد از ظاهر شدن حضرت با دست خود بدست او بسپارد ! .\r\nحسن بن نضر ميگويد : هنگامى كه به بغداد رسيدم ؛ خانه‌اى اجاره كرده منزل نمودم . در آن اثنا يكى از وكلاى حضرت نزد من آمد و مقدارى پارچه و پول آورد و نزد من گذارد . گفتم : اينها چيست ؟ گفت اينست كه مىبينى ! سپس وكيلى ديگر آمد و همين كار را كرد . آنگاه چند نفر آمدند تا آنكه خانه را پر كردند .\r\nبعد از آن احمد بن اسحق - قمى - با آنچه با خود داشت نزد من آمد . من در شگفت ماندم و بفكر فرو رفتم . سپس نامه‌اى رسيد كه چون قسمتى از روز بگذرد .\r\nآنچه مال با تو هست بردار و بياور . من نيز همه آن اموال را برداشته به راه افتادم شصت نفر ( از مخالفين ) سر راه را گرفته بودند ولى من از بين آنها گذشتم و خداوند مرا سالم نگاهداشت .\r\nوقتى بمحلهء « عسكر » رسيدم فرود آمدم . در آنجا نامه‌اى به من دادند كه آنچه با خوددارى بياور . من نيز آنچه آورده بودم . در زنبيل دو حمال نهادم و به راه افتادم .\r\nچون بدهليز خانه رسيدم ديدم مردى سياه آنجا ايستاده و از من پرسيد : حسن بن نضر تو هستى ؟ گفتم : آرى . گفت : داخل شو ! من به خانه درآمدم و باطاقى رفتم و زنبيل حمالها را خالى كردم ديدم در گوشهء خانه نان بسيارى هست . دو دانه نان بحمالها دادند و آنها را روانه كردند .\r\nبعد از آن اطاقى را ديدم كه پرده بدر آن آويخته‌اند . از پشت آن پرده كسى صدا زد : اى حسن بن نضر ! خدا را شكر كن كه بر تو منت نهاد و ترديد مكن ، چه كه شيطان ميخواهد تو شك كنى ! پس دو قطعه پارچه از آنجا بيرون آمد و به من دادند\r\n\r\n","description":"","footnote":"","page_name":" 618 ","page_number":626},
  {"content":"\r\n\r\nو گفتند : اينها را بگير كه به آن احتياج پيدا مىكنى . من آنها را گرفتم و بيرون آمدم سعد بن عبد اللَّه ميگويد : حسن بن نضر رفت و ماه رمضان همان سال وفات يافت و او را با همان دو قطعه پارچه كفن كردند ! نيز در كافى از على بن محمد از فضل خزاز مدائنى غلام خديجه دختر ابو - جعفر ( امام محمد تقى ) نقل كرده كه گفت : مردمى از سادات اهل مدينه اعتقاد بائمه دوازده‌گانه داشتند به همين جهت در موقع معين وجوهى از جانب امام حسن عسكرى ( ع ) به آنها ميرسيد . چون آن حضرت رحلت فرمود ، گروهى از آنها منكر شدند كه آن حضرت فرزندى داشته باشد . از آن پس مقررى براى آن دسته‌اى آمد كه معتقد بودند ؛ آن حضرت فرزند دارد ، و از دسته ديگر قطع شده ؛ و نام آنها از رديف شيعيان ثابت حذف گرديد . و الحمد للَّه ربّ العالمين .\r\n\r\nفرزندان قاسم بن علا\r\nنيز در كافى از قاسم بن علا ( يكى از وكلاى حضرت ) روايت كرده كه گفت :\r\nخدا چند فرزند به من عنايت فرمود . موقع ولادت هر يك از آنها نامه‌اى خدمت امام زمان ( ع ) مينوشتم و التماس دعا مينمودم ولى جوابى نمىآمد تا اينكه فرزندم « حسن » متولد گرديد . طبق معمول نامه‌اى نوشتم و خواهش كردم در حق او دعا فرمايد ، از ناحيهء مقدسه جواب آمد كه : ما دعا كرديم و او ميماند . و الحمد لله .\r\n\r\nجواب نيامد ؟\r\nهم در كتاب مزبور از حسن بن فضل بن يزيد همانى نقل كرده كه گفت :\r\nپدرم با خط خود نامه‌اى بحضور امام نوشت ، و جواب آمد . بعد به خط من نامه نوشته ارسال داشت جواب آن نيز آمد سپس به خط يكى از فقهاى خودمان نامه‌اى نوشت ولى جواب آن نيامد . چون تحقيق كرديم معلوم شد آن مرد فقيه ، از عقيدهء حق بيرون رفته « و قرمطى » شده است « 1 »\r\n\r\nعزل خادم\r\nهمچنين در آن كتاب از حسن بن خفيف از پدرش روايت نموده كه گفت :\r\n\r\n\r\n","description":"","footnote":"\r\n( 1 ) در بارهء قرمطىها در آينده سخن خواهيم گفت\r\n","page_name":" 619 ","page_number":627},
  {"content":"\r\n\r\nچند نفر خدمتكار كه دو نفر آنها از جانب امام عصر ( ع ) بود بمدينه فرستاده شدند حضرت نامه‌اى بخفيف نوشتند كه او نيز با آنها حركت كند و او هم عزيمت نمود . موقعى كه بكوفه رسيدند ، يكى از خدام شراب خورد ، هنوز از كوفه خارج نشده بودند كه نامه‌اى از محلهء « عسكر » مبنى بر ارجاع خادم مزبور و عزل وى از خدمت رسيد .\r\n\r\nمحمد بن احمد\r\nو نيز در كافى از حسن بن حسن علوى روايت كرده كه گفت : روزى يكى از نديمان « روز حسنى » با ديگرى نزد وى بودند . مرد به نديم « روز حسنى » گفت « او » همان است كه اموال از اطراف برايش مىآورند ( مقصود امام زمان ( ع ) است ) و وكلائى دارد سپس تمام وكلائى را كه در هر ناحيه بودند ، نام برد ، چون خبر آن به عبيد اللَّه بن سليمان وزير « 1 » رسيد اقدام بگرفتن آنها نمود . خليفه گفت : جستجو كنيد به‌بينيد اين مرد كجاست زيرا اين كار دشوارى است . عبيد اللَّه بن سليمان گفت : وكلايش را ميگيريم : خليفه گفت : نه اين كار را نميكنيم . ولى اموالى بافراد معينى بدهيد كه به نزد آنها ببرند ، هر كدام مال را بعنوان وكالت از آنها گرفت او را جلب ميكنيم .\r\nدر همان موقع توقيعى از ناحيهء مقدسهء امام زمان صادر شد كه هيچ كس از وكلا چيزى از مردم نپذيرند و از آن امتناع ورزند و خود را بىاطلاع نشان دهند .\r\nسپس وزير مالى بوسيله مردى ناشناس نزد محمد بن احمد كه از وكلاى حضرت بود فرستاد و در خلوت به او گفت : من مالى با خود آورده‌ام كه تو آن را به امام برسانى . محمد گفت : غلط كردى ، من از اين مطلب چيزى نمىشناسم .\r\nجاسوس مرتب او را بر سر لطف مىآورد ، ولى محمد بن احمد تجاهل ميكرد . به همين ترتيب هر چه جاسوس نزد وكلاى حضرت فرستادند ، وكلا از پذيرفتن آنها و اموالشان خوددارى كردند ، زيرا كه مطلب قبلا به اطلاع آنها رسيده بود ! .\r\n\r\n\r\n","description":"","footnote":"\r\n( 1 ) در پاورقى صفحهء 216 از وى نام برديم .\r\n","page_name":" 620 ","page_number":628},
  {"content":"\r\n\r\n\r\nمحمد بن ابراهيم مهزيار\r\nشيخ طوسى ( ره ) در كتاب « غيبت » مىنويسد . معجزات وجود اقدس امام زمان عليه السّلام بيش از آنست كه شمرده شود ، ولى ما در اينجا قسمتى از آن را مىآوريم از جمله : جماعتى از علماء براى ما از ابو القاسم جعفر بن محمد بن قولويه از محمد ابن يعقوب كلينى ( ره ) نقل كرده‌اند كه او با سند خود از محمد بن ابراهيم بن مهزيار روايت نموده كه گفت : بعد از رحلت حضرت عسكرى عليه السّلام در خصوص امام بعد از وى ترديد كردم .\r\nاموالى از سهم امام نزد پدرم جمع شده بود ، من آنها را برداشته بكشتى نشستم و او را مشايعت كردم . ناگاه تب شديدى بر وى ( پدرم ) عارض شد . بطورى كه گفت : فرزند ! مرا برگردان ! مرا برگردان ! كه اين تب علامت مرگ است سپس گفت : در خصوص اين مال راه احتياط را پيش گير . آنگاه وصيت نمود و وفات يافت .\r\nمن پيش خود گفتم : پدرم به چيز نادرست وصيت نكرده است . اين اموال را بعراق حمل ميكنم و خانه‌اى كنار شط اجاره كرده ميمانم و هيچ كس را از جريان مطلع نمىگردانم ، اگر مطلب برايم روشن شد و همانطور كه زمان حيات امام حسن عسكرى عليه السّلام روشن بود ، دانستم امام كيست اين اموال را به آن كس كه امام است مىدهم و گر نه به فقرا قسمت ميكنم .\r\nپس بعراق آمدم و كنار شط خانه‌اى اجاره كردم و چند روزى ماندم . روزى ديدم قاصدى آمد و نامه‌اى به من داد كه نوشته بود . اى محمد ؟ فلان مقدار مال در فلان چيز نزد تو هست ! هر چه من آورده بودم و خودم از آن اطلاع نداشتم ، نام برده بود . من آن اموال را بقاصد تسليم نمودم و چند روزى منقلب و غمگين ماندم تا اينكه نامهء ديگرى بافتخار من صادر گشت كه : ما تو را بجاى پدرت وكيل نموده‌ايم پس حمد خداى را بجاى آور .\r\nدر ارشاد مفيد نيز از ابن قولويه از كلينى از على بن محمد از محمد بن جمهور\r\n\r\n","description":"","footnote":"","page_name":" 621 ","page_number":629},
  {"content":"\r\n\r\nاز محمد بن ابراهيم نظير اين روايت آمده است .\r\nدر غيبت شيخ با همين سند از حسن بن فضل بن زيد يمامى نقل كرده كه گفت :\r\nدر بارهء دو مطلب نامه‌اى به حضرت نوشتم و ميخواستم راجع بمطلب سوم هم چيزى بنويسم ، ولى بملاحظه اينكه مبادا خوش آيند نباشد سومى را ننوشتم . جواب آن دو مطلب و تفسير مطلب سوم هر سه صادر گشت ! .\r\n\r\nاحمد بن حسن\r\nنيز در غيبت شيخ بسند مزبور از « بدر » غلام احمد بن حسن نقل كرده كه گفت : بصوب جبل « 1 » آمدم در حالى كه در باره امامت چيزى نميگفتم و آنها را بجملگى دوست داشتم . تا آنكه يزيد بن عبد الملك درگذشت ؛ او در مرض خويش به من وصيت نمود كه اسب سمند و شمشير و كمربند مرا بمولايم بده . من ترسيدم كه اگر اسب او را به « اذكوتكين » ندهم از جانب او سرزنش خواهم شد .\r\nپس اسب و شمشير و كمربند او را پيش خود به هفتصد دينار قيمت كردم و هيچ كس را بر اين مطلب آگاهى ندادم . بعد از چندى نامه‌اى از ناحيهء مقدسه حضرت صاحب ( ع ) از عراق رسيد كه : هفتصد دينار پول اسب و شمشير و كمربند را كه مال ماست بفرست در ارشاد مفيد از ابن قولويه از كلينى از على بن محمد از جمعى از اصحاب از احمد بن حسن و علاء بن رزق اللَّه از بدر مانند آن روايت شده است .\r\nمؤلف : از روايت طولانى كه در همين زمينه سابقا از كتاب « النجوم » و « دلائل الامامه » طبرى نقل كرديم آشكار بود كه صاحب اين داستان احمد بوده نه بدر غلام او .\r\nپس بايد گفت : در اين جا بدر هم مطلب را از آقاى خود احمد نقل كرده است . و در روايت ارشاد ، علاء بن رزق اللَّه عطف است به « جمعى از اصحاب » يعنى جمعى از اصحاب\r\n\r\n\r\n","description":"","footnote":"\r\n( 1 ) جبل يا جبال - منظور سلسله كوهى است كه از الوند تا حدود تهران و قزوين كشيده شده ، شهرهاى واقع در پيچاپيچ اين سلسله جبال عبارت بوده از همدان ، دينور ؛ اصفهان ، قم ، كاشان ، اراك ، نهاوند و غيره كه آنها را « بلاد جبل » ميگفتند » .\r\n","page_name":" 622 ","page_number":630},
  {"content":"\r\n\r\nو علاء بن رزق اللَّه . اين سند ديگرى است كه با حمد منتهى مىشود ، علت اينكه در اين روايت احمد ذكر نشده ؛ يا وضوح مطلب بوده يا اينكه لفظ احمد از قلم ناسخ حذف شده است .\r\nهمچنين در غيبت شيخ از على بن محمد بن ابى عقيل عيسى بن نصر روايت نموده كه گفت : على بن زياد سيمرى نامه‌اى خدمت حضرت نوشت و خواهش كفنى نمود .\r\nدر جواب مرقوم بود : تو در سال 80 محتاج به آن خواهى شد . پس او هم در سال 80 هجرى مرد . حضرت هم پيش از مرگ كفن را براى او فرستادند .\r\nمؤلف : از سال هشتاد ، يا هشتاد سال از عمر وى منظور است . و يا مراد سال 280 هجرى است . و در كافى مينويسد : چند روز پيش از مرگش كفن به او رسيد .\r\nنيز در غيبت شيخ از كلينى و او از على بن محمد روايت نموده كه گفت : توقيعى از ناحيهء مقدسه بيرون آمد كه از زيارت مقابر قريش « 1 » نهى فرموده بود . بعد از چند ماه وزير « باقطانى » را خواست و گفت : طايفهء « بنى فرات » و « برسيها » را ملاقات كن و بگو : نبايد مقابر قريش را زيارت كنيد ، زيرا خليفه امر نموده كه مواظبت كنند هر كس به زيارت آنجا رفت ، او را بگيرند ! مؤلف : بنى فرات قبيلهء وزير ابو الفتح فضل بن جعفر بن فرات است كه از وزراء بنى عباس بوده و هم اوست كه سلسلهء سند خطبهء شقشقيه حضرت امير عليه السّلام را تصحيح نمود .\r\nاحتمال هم دارد كه بنى فرات مردمى باشند كه در كنار شط فرات منزل كردند « برس » قريه‌اى واقع ميان دجله و كوفه است ( از اينجا معلوم مىشود بنى فرات و برسيها شيعه بوده‌اند ) و مقصود از زيارت مقابر قريش ، زيارت كاظمين عليهما السلام است .\r\nشيخ صدوق ( ره ) در كمال الدين از مظفر علوى و او از ابن عياشى از پدرش از على بن احمد رازى نقل مىكند كه گفت : بعد از رحلت امام حسن عسكرى عليه السّلام يكى\r\n\r\n\r\n","description":"","footnote":"\r\n( 1 ) مقابر قريش - قبرستان بنى هاشم و علويان بوده ، و همين جاست كه هم اكنون بارگاه امام موسى كاظم و امام محمد تقى ( كاظمين ) عليهما السلام واقع است .\r\n","page_name":" 623 ","page_number":631},
  {"content":"\r\n\r\nاز برادران دينى اهل رى كه در بارهء جانشين حضرت مردد بود ، به منظور تحقيق در اين امر سفر كرد . پس در وقتى كه او در مسجد كوفه بفكر رفته و با دست خود سنگريزه‌هاى مسجد را بهم ميزد ، ناگهان سنگريزه‌اى پيدا شد كه بر آن نوشته بود « محمد » « 1 » ! چون آن را نگريستم ديدم با خط برجستهء طبيعى نوشته شده و نقاشى نيست .\r\n\r\nماجراى عجيب قاسم بن علا\r\nشيخ الطائفه : در كتاب « غيبت » از شيخ مفيد و حسين بن عبيد اللَّه غضائرى از محمد بن احمد صفوانى نقل مىكند كه گفت : قاسم بن علا « 2 » را ديدم كه صد و هفده سال داشت ، در هشتاد سالگى كه دو چشمش سالم بود ، بشرف ملاقات مولى امام على النقى و امام حسن عسكرى عليهما السلام رسيده ، سپس بعد از هشتاد سالگى نابينا شد ، آنگاه هفت روز پيش از وفاتش دوباره بينا گرديد .\r\nجريان بدين قرار بود كه من در شهر « ران » « 3 » آذربايجان نزد وى اقامت داشتم . مرتب توقيعاتى از جانب امام زمان عليه السّلام بدست محمد بن عثمان و بعد از او بدست حسين بن روح قدس اللَّه روحهما بوى ميرسيد ، ولى بعد از آن قريب دو ماه ، توقيعى نرسيد و او از اين جهت ناراحت شد .\r\nروزى در اثناى اينكه با وى غذا ميخورديم ناگهان دربان خوشحال وارد شد و گفت :\r\nپيكى از جانب عراق آمده . قاسم مسرور گرديده روى بجانب قبله نمود و به سجده افتاد . في الوقت پيرمردى كوتاه قد با علامت قاصدى در حالى كه جامهء دوخته‌اى بتن و كفش مخصوص سفر به پا و خرجينى بدوش داشت ، وارد شد .\r\n\r\n\r\n","description":"","footnote":"\r\n( 1 ) نام مبارك امام زمان است .\r\n( 2 ) وى وكيل امام زمان در آذربايجان بوده است .\r\n( 3 ) ران يا اران - شهرى ميان مراغه و زنجان بوده . گويند در آنجا معدن طلا و سرب است ( مراصد ) .\r\n","page_name":" 624 ","page_number":632},
  {"content":"\r\n\r\nقاسم برخاست و با او معانقه كرد و خرجين را از دوشش برداشت ، آنگاه طشت و آب طلبيد و دست او را شسته پهلوى خود نشانيد . و به خوردن غذا مشغول گشتيم .\r\nسپس دستها را شستيم . در اين موقع پيرمرد برخاست و نامه‌اى كه از نيم ورق بزرگتر بود بيرون آورد و بقاسم داد ، قاسم نامه را گرفت و آن را بوسيد و بكاتب خود ابن ابى سلمه داد .\r\nابو عبد اللَّه « 1 » نامه را گرفت و مهرش را برداشت و خواند . قاسم احساس مطلب حزن آورى از آن نمود . لذا پرسيد : يا ابا عبد اللَّه خير است ! گفت : خير است .\r\nقاسم پرسيد آيا راجع به من دستور آمده ؟ ابو عبد اللَّه گفت : اگر خوش نميدارى تا نگويم . گفت : مگر چيست ؟ گفت خبر مرگ تو است كه نوشته چهل روز ديگر خواهى مرد و اينها هفت قطعه پارچه است كه براى كفن تو آورده‌اند ! گفت : آيا من با دين سالم از دنيا ميروم ؟ گفت : آرى چون بميرى دينت سالم است . قاسم خنديد و گفت : بعد از اين عمر طولانى ديگر آرزوئى ندارم . مجددا مرد تازه وارد برخاست و سه طاقه پارچه و لباس يمنى سرخ رنگى و عمامه‌اى و دو دست لباس و دستمالى بيرون آورد و بقاسم داد . و نيز پيراهنى نزد او بود كه حضرت امام رضا عليه السّلام بوى خلعت داده بود . و هم قاسم دوستى داشت بنام عبد الرحمن بن محمد سنيزى كه با اهل بيت عصمت سخت دشمن بود ولى ميان او و قاسم در امر دنيوى دوستى محكمى برقرار بود .\r\nدر آن موقع عبد الرحمن براى صلح دادن ابو جعفر بن حمدون همدانى و پسر قاسم كه داماد وى بود بخانهء قاسم آمد . قاسم به دو نفر پيرمرد شيعه كه نزد وى ميزيستند و نام يكى از آنها ابو حامد عمران بن مفلس و ديگرى على بن جحدر بود گفت : اين نامه را براى عبد الرحمن بن محمد بخوانيد ، زيرا كه دوست دارم او را هدايت كنم و اميدوارم خداوند با خواندن اين نامه او را بمذهب حق راهنمائى كند .\r\nپيرمردها گفتند : از اين فكر درگذر زيرا مضمون اين نامه را جماعت\r\n\r\n\r\n","description":"","footnote":"\r\n( 1 ) كنيهء ابن ابى سلمه كاتب وى بوده .\r\n","page_name":" 625 ","page_number":633},
  {"content":"\r\n\r\nشيعه نميتوانند تحمل كنند تا چه رسد به عبد الرحمن بن محمد . قاسم گفت : من ميدانم سرى را فاش ميكنم كه نميبايد آن را اظهار بدارم ولى بملاحظه دوستى كه با عبد - الرحمن بن محمد داشته و ميلى كه براهنمائى او بوسيلهء اين موضوع دارم ميخواهم نامه را براى عبد الرحمن بخوانم .\r\nآن روز گذشت . چون روز پنجشنبه سيزدهم ماه رجب فرا رسيد و عبد الرحمن ابن محمد بنزد قاسم آمد و بوى سلام كرد ، قاسم نامه را بيرون آورد و گفت : اين نامه را بخوان ! و در بارهء آن بيانديش ! عبد الرحمن نامه را خواند . چون به آنجا رسيد كه خبر مرگ قاسم را داده بود ، نامه را پرت كرد و بقاسم گفت : اى ابو محمد ! از اين عقيده كه دارى به خدا پناه ببر ، زيرا تو مردى هستى كه از لحاظ ديانت بر ديگران برترى دارى و عقلت را از دست نداده‌اى . خداوند ميفرمايد :\r\n وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ  يعنى : هيچ كس نميداند فردا چه خواهد كرد ، و هيچ كس نميداند در كدام زمين خواهد مرد ( سوره لقمان آيه 34 ) و هم ميفرمايد  عالِمُ الْغَيْبِ فَلا يُظْهِرُ عَلى غَيْبِهِ أَحَداً  خداوند داننده غيب است و هيچ كس را بر غيب خود مطلع نميگرداند ( سوره جن آيه 26 ) قاسم خنديد و گفت : بقيه آيه را بخوان كه خدا مىفرمايد :  إِلَّا مَنِ ارْتَضى مِنْ رَسُولٍ  يعنى مگر فرستاده‌اى كه مورد رضايت خدا باشد و مولاى من هم مورد رضايت خداست ! سپس قاسم بوى گفت : من ميدانستم كه تو چنين خواهى گفت ولى تاريخ امروز را نگاهدار . اگر من بعد از آن تاريخى كه در اين نامه است زنده ماندم ، بدان كه اعتقاد من چيزى نبوده اما اگر وفات يافتم در بارهء معتقدات خود تجديد نظر كن .\r\nعبد الرحمن تاريخ روز مقرر در نامه را يادداشت كرد و از هم جدا گشتند .\r\nچون هفت روز از تاريخ رسيدن نامه گذشت ، در همان روز قاسم سخت بيمار شد و ميان بسترش تكيه به ديوار داد . پسرش حسن بن قاسم دائم الخمر و داماد ابو عبد اللَّه بن حمدون همدانى بود ، حسن در آن هنگام عبا به صورت انداخته و در گوشه خانه نشسته بود\r\n\r\n","description":"","footnote":"","page_name":" 626 ","page_number":634},
  {"content":"\r\n\r\nابو حامد نيز در گوشهء ديگر خانه نشسته بود ، ابو جعفر بن جحدر و من و گروهى از مردم شهر هم گريه ميكرديم .\r\nدر اين وقت قاسم تكيه به دو دست و پشت خود داد و شروع به گفتن اين كلمات كرد : يا محمّد يا علىّ يا حسن يا حسين ! يا موالى كونوا شفعائى الى اللَّه عزّ و جلّ سه بار اين كلمات را تكرار نمود ، چون بار سوم به اين جا رسيد كه گفت : يا علىّ يا موسى مژگانش به حركت آمد ، همانطور كه كودكان لالهء نعمانى را حركت ميدهند . حدقهء چشمش ورم كرد ، آستين خود را روى ديدگان ميكشيد و آبى مانند آبگوشت از چشمانش بيرون آمد ، آنگاه روى بجانب پسرش كرد و گفت : حسن بيا ! ابو حامد بيا ! ابو على بيا ! ما همه نزد وى جمع شديم و نگاه بحدقه‌هاى او كرديم ديديم كه هر دو سالم است ، ابو حامد دست روى هر يك از ما ميگذارد و از وى ميپرسيد : آيا مرا مىبينى ؟\r\nبالاخره خبر وى در ميان خلق شايع شد و دسته دسته از مردم مىآمدند و او را مينگريستند . و قاضى شهر نيز سوار شده نزد وى آمد . نام او ابو سائب عقبة ابن عبيد اللَّه مسعودى ، كه و قاضى القضاة بغداد بود . چون قاضى آمد پرسيد . اى ابو محمد ؟ ! اين چيست كه در دست منست ؟ و در آن انگشترى بود كه يك نگينى فيروزه داشت . پس انگشتر را نزديك آورد و به او نشان داد و گفت : سه سطر بر آن منقوش است قاسم ( ره ) آن را گرفت ولى نتوانست بخواند ، مردم با حالت تعجب بيرون ميرفتند و جريان او را براى ديگران نقل ميكردند .\r\nسپس قاسم متوجه پسرش حسن شد و گفت : اى فرزند ! هر مقام و مرتبه‌اى كه خداوند به تو داده با شكر الهى قبول كن . حسن گفت : اى پدر ! قبول كردم قاسم گفت : چطور قبول ميكنى ؟ .\r\nحسن گفت : هرطور كه تو به من فرمان دهى ! قاسم گفت : من از تو ميخواهم كه از مىخوارى دست بردارى گفت : اى پدر ! به آن كسى كه تو نام او را بردى\r\n\r\n","description":"","footnote":"","page_name":" 627 ","page_number":635},
  {"content":"\r\n\r\nسوگند كه از خوردن شراب و اعمال ديگرى كه تو نميدانى دست برميدارم .\r\nقاسم دست بسوى آسمان برداشت و سه بار گفت : خدايا فرمانبردارى خود را بحسن الهام كن و او را از نافرمانى خود دور گردان . پس كاغذى خواست و با دست خود وصيت نوشت . رحمة اللَّه عليه .\r\nزمينهائى كه در دست او بود متعلق به امام زمان و آن را وقف آن حضرت كرده بود . از جملهء وصيتهاى قاسم به پسرش حسن اين بود كه گفت : اگر شايستگى وكالت امام را پيدا كردى ، مخارج زندگى خود را از نصف ملك من كه معروف به « فرجيده » است تأمين كن ، و بقيهء آن ملك امام زمان عليه السّلام است . ولى اگر بوكالت نرسيدى ، خير خود را از راهى كه مورد قبول حق باشد ، جستجو كن .\r\nحسن نيز وصيت پدر را بدين امر پذيرفت .\r\nچون روز چهلم شد و فجر طالع گرديد ، قاسم وفات يافت ، خدا او را رحمت كند . در آن موقع عبد الرحمن آمد و با سر و پاى برهنه فرياد ميكرد و ميگفت :\r\nوا سيداه ! اى واى كه آقايم از دنيا رفت ! مردم اين وضع را از عبد الرحمن بسيار بزرگ شمردند و ميگفتند : چه شده كه چنين ميكنى ؟ عبد الرحمن ميگفت :\r\nساكت باشيد من چيزى ديدم كه شما نديده‌ايد . سپس قاسم را تشييع كرد و از عقيدهء سابق خود برگشت ( يعنى شيعه شد ) و بسيارى از املاك خود را وقف امام زمان عليه السّلام نمود .\r\nابو على بن جحدر قاسم را غسل داد و ابو حامد آب به روى ميريخت و او را در هشت پارچه كفن نمود و پيراهنى كه از امام رضا ( ع ) خلعت گرفته بود ، نيز بر وى پوشانيدند و آن هفت قطعه پارچه كه از عراق آورده بودند نيز بر وى پوشاندند .\r\nبعد از مدتى كوتاه نامه‌اى كه متضمن تسليت بحسن بود ، از ناحيهء مقدسه امام صادر گشت و در آخر آن به اين عبارت دعا فرموده بود : خداوند فرمانبردارى خود را به تو الهام فرمايد و از نافرمانى خود بازدارد ! . اين همان دعائى بود\r\n\r\n","description":"","footnote":"","page_name":" 628 ","page_number":636},
  {"content":"\r\n\r\nكه پدرش در بارهء او نموده بود ! و در آخر نامهء حضرت مرقوم بود كه : ما پدرت را براى تو پيشوا و اعمال او را مثال و نمونه قرار داديم .\r\nسيّد بن طاوس در كتاب « فرج المهموم » بعد از نقل اين داستان مينويسد :\r\nما آن را از يك نسخه بسيار عتيقه از كتب قديمى علماى خودمان نقل كرديم كه شايد در زمان وكلاء حضرت ( يعنى غيبت صغرى و پيش از سال 329 هجرى ) نوشته شده است .\r\n\r\nفرستادهء اهل قم\r\nو نيز در غيبت شيخ طوسى از حسين بن ابراهيم از احمد بن على بن نوح از ابو نصر هبة اللَّه بن محمد دخترزادهء ام كلثوم دختر ابو جعفر ( محمد بن عثمان نائب دوم امام زمان ) نقل كرده كه گفت : جماعتى از بنى نوبخت كه از جمله ابو الحسن ابن كثير نوبختى بود ، براى من نقل كردند ، و همچنين جده‌ام ام كلثوم نيز آن را نقل كرد و گفت : روزى مقدارى اموال از قم و حوالى آنجا نزد محمد بن عثمان آوردند كه به حضرت صاحب عليه السّلام برساند . موقعى كه فرستادهء آنها به بغداد آمد و بر محمد بن عثمان وارد گشت . سپس آنچه بوسيلهء او فرستاده شده بود بوى تسليم نموده و خداحافظى كرد كه برگردد .\r\nمحمد بن عثمان بوى گفت : چيز ديگرى كه به تو امانت داده‌اند باقى است و آن را نسپردى . آن كجاست ؟ فرستاده گفت : آقا ! چيزى نزد من باقى نمانده . هر چه بود تسليم نمودم ، محمد بن عثمان گفت : نه ! هنوز چيز ديگرى باقى مانده ، برو و آنچه با خوددارى جستجو كن و بخاطر بياور كه چه به تو دادند .\r\nآن مرد رفت و چند روزى فكر كرد و در ميان اثاث خود جستجو نمود ولى چيزى نيافت ، همراهانش هم خبرى به او ندادند .\r\nسپس بنزد محمد بن عثمان برگشت و گفت : سواى آنچه بحضور شما آورده تسليم نمودم ، چيزى نزد من باقى نمانده است . محمد بن عثمان گفت : ميگويد ( يعنى امام عليه السّلام ) دو دست لباس رزم ، كه فلانى پسر فلانى داد بما برسانى چه شد ؟\r\n\r\n","description":"","footnote":"","page_name":" 629 ","page_number":637},
  {"content":"\r\n\r\nفرستاده گفت : آرى ! به خدا قسم هست . ولى من فراموش كردم ، بطورى كه از خاطرم رفته است ، و هم اكنون هم نميدانم آنها را كجا گذاشته‌ام .\r\nسپس به منزل خود برگشت و آنچه را با خود داشت بازرسى كرد و از رفقايش هم خواست كه در ميان اثاث خود جستجو كنند ، آنها هم جستجو كردند ولى چيزى نيافتند . مجددا بنزد محمد بن عثمان برگشت و يأس خود را به اطلاع او رسانيد .\r\nمحمد بن عثمان گفت : گفته مىشود ( يعنى امام ميفرمايد ) برو نزد فلان بن فلان پنبه فروش كه دو عدل پنبه بانبار پنبهء او بردى و يكى از آن بارها را بگشا و آن همان بارى است كه روى آن چنين و چنان نوشته شده ، خواهى ديد و دست لباس مزبور در گوشهء آن بار پنبه است ! مرد بيچاره از گفتهء محمد بن عثمان متحير شد و فورا به محل مزبور رفت و يكى از دو عدل پنبه را گشود و لباس‌ها را كه در ميان پنبه‌ها پنهان شده بود ، پيدا كرد .\r\nپس آنها را برداشت و نزد محمد بن عثمان آورد و بوى تسليم نمود و گفت :\r\nمن آنها را به كلى فراموش كرده بودم . زيرا وقتى كالا را بستم آنها را ميان عدل پنبه گذاشتم كه محفوظ بماند .\r\nتوضيح شيخ طوسى بعد از اين واقعه آن مرد اين موضوع عجيب را كه او فراموش كرده بود و محمد بن عثمان به ياد او آورد و جز پيغمبر و امام منصوب از جانب خداوندى كه عالم باسرار و آنچه در دلها پنهان است ؛ كسى ديگر اطلاع ندارد ، براى ديگران نقل كرد . آن مرد ابو جعفر محمد بن عثمان را نميشناخت . او فقط آن مال را بدست او سپرد ، همانطور كه تجار اموال را بوسيلهء افراد موثق بهمكاران خود تسليم ميكنند . بعلاوه آن مرد نه براتى و نه نامه‌اى همراه خود نداشت كه به محمد بن عثمان بدهد .\r\nزيرا اين واقعه در زمان معتضد عباسى و موقعى بود كه كار شيعيان بسيار سخت\r\n\r\n","description":"","footnote":"","page_name":" 630 ","page_number":638},
  {"content":"\r\n\r\nشده بود ، و چنان كه مىگويند از شمشير دشمن خون ميچكيد ! و اين كارها ميان آشنايان و خواص جزء اسرار بود ، آنچه شيعيان نزد محمد بن عثمان مىآوردند طورى بود كه هيچ كس از حمل و نقل و خبر آن اطلاع نمييافت ، و فقط فرستندگان بفرستادهء خود ميگفتند : برو بفلان جا و اين اموال را تسليم كن ، بدون اينكه توضيحى بدهند ، يا نامه‌اى بوى تسليم كنند ، نكند فرستادگان از ماجرا مطلع گردند ! و نيز در غيبت شيخ از جماعتى از علما و آنها از حسن بن حمزهء علوى از على بن محمد كلينى روايت نموده است كه : گفت : محمد بن زياد صيمرى نامه‌اى بحضور امام زمان ( ع ) نوشت و از آن حضرت كفنى براى تيمن درخواست كرده بود . در جواب مرقوم بود كه تو در سال ( 81 ) به آن احتياج پيدا خواهى كرد . و او هم در همان وقتى كه معين فرموده بود وفات يافت . حضرت هم يك ماه پيش از مرگش كفن را براى او فرستاد .\r\nدر كتاب فرج المهموم با اسناد خود از كتاب « دلائل الامامهء » طبرى شيعى از ابو المفضل شيبانى از كلينى از على بن محمد سيمرى ( نائب سوم امام زمان ) مثل آن را نقل كرده است .\r\n\r\nابو سورهء زيدى\r\nهمچنين در غيبت شيخ از گروهى از علماء و آنها از ابو غالب احمد بن محمد زرارى و او از ابو عبد اللَّه محمد بن زيد بن مروان و او از ابو عيسى محمد بن على جعفرى و ابو الحسين محمد بن على بن رقام و آنها از ابو سوره نقل كرده‌اند كه ابو غالب گفت پسرى از ابو سوره ديدم - ابو سوره يكى از بزرگان « زيديه » و سرشناس بود - او گفت ابو سوره ميگفت : يك روز عرفه به زيارت مرقد منور حضرت ابا عبد اللَّه عليه السّلام رفتم .\r\nچون موقع نماز عشا رسيد ، نماز گزاردم و شروع به خواندن سورهء حمد كردم در آن هنگام جوانى نيكو روى را كه پيراهن تابستانى به تن داشت ، ديدم كه او نيز شروع به خواندن سورهء حمد نمود و پيش از من تمام كرد ، يا اينكه گفت من قبل از او\r\n\r\n","description":"","footnote":"","page_name":" 631 ","page_number":639},
  {"content":"\r\n\r\nتمام كردم .\r\nفردا صبح همهء زوار از كربلا بيرون آمديم و از كنار نهر فرات باوطان خود مراجعت نموديم . همان جوان كه با ما بود از من پرسيد : اگر ميخواهى بكوفه به روى برو ، من از راه فرات حركت نمودم و خود او از راه بيابان عزيمت نمود .\r\nابو سوره ميگويد : من از فراق آن جوان متأسف شدم و همراه او از راه بيابان به راه افتادم . او هم گفت : بيا ، ما هم رفتيم تا بقلعهء « مسناة » رسيديم ، و قدرى خوابيديم و سپس برخاستيم ديدم در بالاى خندق كوفه هستيم . سپس جوان به من گفت : زندگى تو به سختى ميگذرد و عيال بار هستى ، برو نزد ابو طاهر زرارى كه به زودى از خانه بيرون مىآيد در حالى كه دستش به خون گوسفند قربانى رنگين است . به او بگو : جوانى به اين اوصاف به تو ميگويد : كيسهء كه بيست دينار در آنست و يكى از برادرانت نزد تو آورد به من بده . ابو سوره ميگويد : رفتم نزد ابو طاهر زرارى و همانطور كه جوان گفته بود او را توصيف نمودم . او گفت : الحمد للَّه ! سپس كيسه را آورد و من گرفتم و برگشتم .\r\nابو عبد اللَّه محمد بن زيد بن مروان كه او نيز يكى از مشايخ زيديه بود گفت :\r\nاين داستان را موقعى كه در زمين « هر » « 1 » فرود آمده بوديم ، براى ابو الحسين محمد ابن عبيد اللَّه علوى نقل كردم . او گفت : صحيح است و اضافه كرد كه : مرد جوانى نزد من آمد من بدقت او را نگريستم سپس مردم را برگردانيدم و پرسيدم تو كيستى ؟ گفت من فرستادهء امام زمان ( ع ) هستم كه بسوى يكى از برادرانش به بغداد ميروم . پرسيدم : مركوب سوارى دارى ؟ گفت : آرى در خانه « طلحيين » است گفتم : برخيز برو و آن را بياور غلامى هم با او فرستادم و مركوب را آوردند . آن روز را نزد من ماند و از غذاى من هم تناول كرد ؛ و بسيارى از اسرار و ما في الضمير مرا برايم شرح داد .\r\nپرسيدم : از كدام راه خواهى رفت ؟ گفت : از راه نجف و از آنجا به « رمله » و از\r\n\r\n\r\n","description":"","footnote":"\r\n( 1 ) هرّ - بضم هاء و تشديد راء ، تلى در سرزمين « يمامهء » حجاز ، و خود يمامه نيز شهرى بزرگ و داراى دهكده‌ها ، قلعه‌ها ، چشمه‌ها و نخيلات است ( مراصد )\r\n","page_name":" 632 ","page_number":640},
  {"content":"\r\n\r\nآنجا به « فسطاط » ميروم . سپس از آنجا سوار شده و موقع مغرب خدمت خلف مهدى عليه السّلام مشرف ميگردم .\r\nمحمد بن عبيد اللَّه گفت : فرداى آن روز سوار شد و من هم سوار شدم ، تا آنكه به پل « دار صالح » رسيديم . او تنها از خندق عبور كرد و من او را ميديدم كه در نجف فرود آمد و از نظرم غائب شد .\r\n\r\nداستان ابو غالب زرارى\r\nنيز شيخ در غيبت ميفرمايد : اين حكايت را جماعتى از علماء از ابو غالب احمد بن محمد بن سليمان زرارى بطور اجازه براى من نقل كردند كه : ابو الفرج محمد ابن المظفر اين حكايت را در خانهء وى ( زرارى ) واقع در بغداد « بازارچهء غالب » در روز يك شنبه پنجم ذى قعده سال ( 356 ) از او شنيده و نوشته است بدين شرح كه :\r\nابو غالب زرارى گفت : با مادر فرزندم كه نخستين زن من بود ، در اوائل جوانى كه بيست سال كمتر داشتم ازدواج نمودم . مراسم عروسى من در منزل پدر زنم انجام گرفت ، بعدا نيز چندين سال همسرم در خانهء پدرش بود و در اين مدت من سعى مىكردم كه آنها اجازه دهند او را بخانهء خودم منتقل سازم ولى آنها پاسخ مثبت به من نميدادند .\r\nدر اين مدت زنم از من باردار شد و دخترى آورد ، بچه مدتى زنده بود و بعد فوت شد . من نه در وقت ولادت و نه در موقع فوت دخترم حاضر نبودم و حتى او را هم نديدم . زيرا ميان من و كسان همسرم آتش نفاق شعله‌ور بود . بعد از اين واقعه صلح كرديم و آنها حاضر شدند كه زنم را به خانه من بياورند ؛ اما وقتى به منزل آنها رفتم كه زنم را بياورم آنها باز هم از سپردن وى به من خوددارى كردند .\r\nتا بر حسب تقدير زنم در آن گير و دار مجددا باردار شد . من براى چندمين بار از آنها خواستم كه مطابق اصلاحى كه نموده بوديم بگذارند او را بخانهء خود ببرم\r\n\r\n","description":"","footnote":"","page_name":" 633 ","page_number":641},
  {"content":"\r\n\r\nولى آنها امتناع ورزيدند و بدين گونه دوباره آتش نفاق ميان ما زبانه كشيد و من هم ناچار از نزد آنها رفتم ، و در غياب من باز دخترى متولد گرديد و از آن تاريخ تا دو سال همچنان به حالت قهر بسر برديم . سپس ببغداد آمدم .\r\nدر آن موقع رئيس شيعيان كوفه ابو جعفر محمد بن احمد زجوزجى بود كه نسبت به من حكم عمو و پدر داشت . من نزد وى به بغداد رفتم و از وضع خودم و اختلافى كه ميان من و زنم و كسان او بود بوى شكوه نمودم . ابو جعفر گفت : نامه‌اى بحضور امام زمان عليه السّلام بنويس و از حضرتش بخواه كه براى كارت دعا فرمايد .\r\nمن هم نامه‌اى نوشتم و شرح حالم و آنچه ميان من و دشمنانم گذشته بود و امتناعى كه آنها از سپردن زنم به من نموده بودند ، در آن نگاشتم و آن را برداشته و باتفاق ابو جعفر نزد محمد بن على شلمغانى برديم شلمغانى آن روزها ميان ما شيعيان و حسين بن روح « رضى اللَّه عنه » واسطه بود و حسين بن روح هم آن موقع نائب خاص امام زمان عليه السّلام بود .\r\nما نامه را بوى داديم و خواهش كرديم كه به پيشگاه حضرت تقديم كند . او هم نامه را از من گرفت ولى چند روز جواب آن بتأخير افتاد سپس او را ملاقات نموده و گفتم : تأخير جواب نامه موجب تأثر من شده ولى او گفت : نه ! متأثر مباش كه من تأخير جواب را به نفع تو ميدانم . و با اشاره گفت كه اگر جواب زود بيايد بواسطه حسين بن روح « 1 » است و اگر دير صادر شود بملاحظه‌اى است كه خود صاحب الامر دارد .\r\nمن هم برگشتم . بعد از اندك مدتى ابو جعفر زجوزجى مرا خواست وقتى نزد وى رفتم برگى از نامه‌اى درآورد و گفت : اين جواب نامه تو است . اگر ميخواهى آن را\r\n\r\n\r\n","description":"","footnote":"\r\n( 1 ) در روايت ديگرى كه شيخ در كتاب غيبت نزديك به همين مضمون نقل مىكند ، نوشته است كه حسين بن روح در آن موقع در زندان مقتدر خليفهء عباسى بوده و كارهاى او را شلمغانى انجام ميداده است . چنان كه در صفحه بعد ميخوانيد ، شلمغانى از موقعيت خود در غياب حسين بن روح سوء استفاده كرد ، و سرانجام از جاده حقيقت منحرف گرديد .\r\n","page_name":" 634 ","page_number":642},
  {"content":"\r\n\r\nاستنساخ كنى ، استنساخ كن و آن را برگردان . چون آن را گرفتم و خواندم ديدم نوشته است : كار مرد و زن را خداوند اصلاح فرمود . من آن را يادداشت كردم و ورقه را بوى پس دادم . سپس بكوفه برگشتيم و خداوند آن زن را به بهترين وجه فرمانبردار من گردانيد . سالها با هم بوديم . خداوند از وى فرزندانى به من موهبت كرد . با اينكه پيشامدهاى ناگوارى برايش روى داد ، بطورى كه زنان ديگر تحمل آن را ندارند بر خود هموار نمود و از آن روز ميان من و او و بستگانش يك كلمه بد رد و بدل نشد تا آنكه زمانه ميان ما جدائى انداخت ( يعنى او مرد ) .\r\n\r\nداستان ديگر\r\nو هم آن جماعت براى من ( شيخ طوسى ) نقل كردند كه ابو غالب گفت : مدتى قبل از اين ماجرا نامه‌اى بحضور امام عليه السّلام نوشته و از حضرت خواسته بودم كه حضرت قطعه ملك مرا بپذيرد . آن موقع مقصودم از اين كار تقرب به خداوند نبود بلكه ميل داشتم بدين وسيله با نوبختيها آميزش پيدا كنم و از نظر عنوان و ثروت دنيا در سلك آنها درآيم ، ولى جواب نامه‌ام نرسيد . بعد كه اصرار زياد نمودم ، نامه‌اى برايم نوشته شد كه : شخص موثقى را پيدا نموده و املاك خود را بنام او ثبت كن زيرا به آن محتاج خواهى شد .\r\nمن آن را بنام ابو القاسم موسى بن حسن زجوزجى برادر زاده ابو جعفر سابق - الذكر كه مورد وثوق من و از لحاظ ديانت دارى و نعمت دنيوى معتبر بود ثبت كردم .\r\nچند روزى نگذشت كه اعراب مرا اسير كردند و محصول املاكى كه هنوز در ملك من بود ، غارت نمودند ، و غلات و چهار پايان و آلات - كشاورزى - كه در آن بود ، و هزار دينار ارزش داشت همه را بتاراج بردند ، خودم نيز مدتى در اسارت آنها بسر بردم تا اينكه صد دينار و هزار و پانصد درهم دادم و خود را خلاص گردانيدم ، بعلاوه هفتصد درهم براى خاطر قاصدها كه به اطراف فرستاده بودم\r\n\r\n","description":"","footnote":"","page_name":" 635 ","page_number":643},
  {"content":"\r\n\r\nمتضرر شدم . موقعى كه از چنگ آنها بيرون آمدم محتاج باملاكى شدم كه بنام ابو القاسم زجوزجى ثبت كرده بودم ، ناچار آن را فروختم .\r\nنيز شيخ الطائفه در كتاب « غيبت » مينويسد : حسين بن عبيد اللَّه غضائرى از ابو الحسن محمد بن احمد بن داود قمى از على بن همام براى من روايت نمود كه على بن همام گفت : محمد بن على شلمغانى عزاقرى كسى نزد حسين بن روح فرستاد كه بيا با هم مباهله كنيم .\r\nنائب امام زمان من هستم كه مأمور باظهار علم گشته‌ام ولى تو بطور آشكار و نهان ، آن را ظاهر گردانيدى . پس بيا تا با هم مباهله « 1 » نمائيم شيخ ابو القاسم حسين بن روح در جواب او پيغام فرستاد كه هر يك از ما براى مباهله پيشى گيرد ، دشمن امام خواهد بود . شلمغانى پيشى گرفت و به همين جهت كشته شد و بدار آويخته گرديد و ابن ابى عون را هم با وى گرفتند . اين واقعه در سال ( 323 ) اتفاق افتاد .\r\nمحمد بن نوح ميگويد : جدم محمد بن احمد بن عباس بن نوح رضى اللَّه عنه به من خبر داد و گفت : ابو محمد حسن بن جعفر بن اسماعيل بن صالح صيمرى به من خبر داد كه در ماه ذى الحجهء سال ( 312 ) هجرى توقيعى از ناحيهء مقدسه در بارهء لعن شلمغانى ، توسط حسين بن روح در خانهء مقتدر خليفهء عباسى براى شيخ ابو على بن همام فرستاده شده ، ابو على آن را براى من خواند و گفت : وقتى اين توقيع صادر شد ، حسين بن روح از حضرت خواست كه آن را آشكار نسازد ، زيرا آن موقع حسين بن روح در دست دشمن گرفتار و در خانهء مقتدر عباسى محبوس بود ، حضرت امر فرمود كه آن را آشكار كن و نترس كه از شر آنها ايمن خواهى بود . بعد از آشكار ساختن توقيع لعن شلمغانى ، حسين بن روح در اندك مدتى از زندان آزاد شد و الحمد للَّه .\r\n\r\n\r\n","description":"","footnote":"\r\n( 1 ) مباهله يعنى به نفرين كردن يك ديگر تا هر كس بر باطل بوده مورد غضب الهى قرار گيرد و آن كس كه بر حق بود شناخته شود و بدين گونه حق از باطل امتياز يابد .\r\n","page_name":" 636 ","page_number":644},
  {"content":"\r\n\r\n\r\nمردى كه فرزندش را نفى ميكرد\r\nشيخ طوسى سپس ميفرمايد : در يك كتاب اصل « 1 » قديمى كه در محرم سال 317 هجرى در اهواز نوشته شده ، ديدم كه نوشته است : ابو عبد اللَّه روايت نموده از ابو محمد حسن بن على بن اسماعيل بن جعفر بن محمد بن عبد اللَّه بن محمد بن على بن ابى طالب گرگانى كه گفت وقتى در شهر قم ميان برادران شيعه در بارهء مردى كه فرزندش را از خود نفى مىكرد ، اتفاقى روى داد . مردم شخصى نزد شيخ صيانة اللَّه كه من نيز پيش او بودم فرستادند .\r\nفرستاده نامهء بوى داد ولى او نامه را نخواند و دستور داد كه آن را نزد ابو عبد اللَّه بزوفرى - اعزه اللَّه - ببرد تا او جواب نامه را بدهد . فرستاده موقعى كه من در مجلس ابو عبد اللَّه نشسته بودم وارد شد .\r\nابو عبد اللَّه در جواب گفت : اين بچه فرزند همين مرد است كه در فلان روز و فلان جا نزديكى نمود و نطفه اين بچه بسته شد . به اين مرد بگو نام بچه را محمد بگذار . فرستاده به شهر برگشت و جريان را به آنها اطلاع داد و مطلب روشن شد وقتى هم كه بچه متولد گرديد نام او را « محمد » گذاردند .\r\n\r\nشيخ صدوق و برادرش\r\nو نيز محمد بن نوح گفت : هنگامى كه ابو عبد اللَّه حسين بن محمد بن سورهء قمى از سفر حج مراجعت ميكرد . از على بن حسن بن يوسف صائغ ( زرگر ) قمى و محمد بن احمد بن محمد صيرفى معروف به « ابن دلائل » و غير اينان از بزرگان علماى قم نقل كرد كه : على بن حسين بن موسى بن بابويه با دختر عمويش محمد\r\n\r\n\r\n","description":"","footnote":"\r\n( 1 ) كتابهائى كه اصحاب ائمهء اطهار و ناقلان آثار شيعه قبل از غيبت امام زمان ( ع ) در حديث و احكام نوشته‌اند معروف به « اصل » است و بطورى كه نوشته‌اند اين اصل‌ها چهار صد كتاب بوده است معروف به اصول اربعمائة يعنى اصلهاى چهارصدگانه .\r\n","page_name":" 637 ","page_number":645},
  {"content":"\r\n\r\nبن موسى بن بابويه ازدواج كرد ولى از آن زن صاحب فرزند نشد .\r\nپس نامه‌اى براى شيخ ابو القاسم حسين بن روح رضى اللَّه عنه نوشت كه از حضرت صاحب عليه السّلام مسألت دارد تا در بارهء او دعا كند و خداوند اولاد فقيهى بوى روزى فرمايد . در جواب او مرقوم بود : عنقريب كنيزى ديلمى خواهى گرفت ، و از او صاحب دو فرزند فقيه ميشوى .\r\nو هم ابن نوح گفت : ابو عبد اللَّه بن سوره حفظه اللَّه به من گفت : على بن بابويه سه پسر داشت . محمد ( شيخ صدوق ) و حسين كه هر دو فقيهى ماهر در حفظ حديث بودند . احاديثى كه آنها حفظ داشتند ، هيچ كس از دانشمندان قم حافظ نبودند اين دو ، برادرى بنام حسن داشتند كه نفر وسط و بعبادت و زهد اشتغال داشت و با مردم آميزش نميكرد و از فقه بىبهره بود .\r\nابن سوره ميگفت : هر وقت ابو جعفر ( صدوق ) و ابو عبد اللَّه ( حسين برادر او ) شروع بنقل روايت ميكردند ، مردم از قوهء حافظه آنها متعجب ميشدند ، و به آنها ميگفتند : « اين مقام اختصاصى را شما بر اثر دعاى امام زمان عليه السّلام يافته‌ايد » اين مطلب در ميان اهل قم مشهور است .\r\n\r\nباز شدن زبان سرور\r\nهمچنين ابن نوح گفت : شنيدم ابو عبد اللَّه بن سورهء قمى ميگفت : از « سرور » كه مردى عابد و متهجد بود و من در اهواز او را ديدم ولى حالا نسبش را فراموش كرده‌ام ، شنيدم كه ميگفت : من لال بودم و سخن نميگفتم پدر و عمويم مرا در بچگى كه سيزده يا چهارده سال داشتم نزد حسين بن روح بردند و از او خواستند كه از حضرت خواهش كند در بارهء من دعا فرمايد تا خداوند زبان مرا بگشايد .\r\nحسين بن روح گفت : دستور رسيده كه براى تأمين اين منظور بكربلا برويد . « سرور » گفت من و پدر و عمويم بكربلا رفتيم و غسل نموده به زيارت پرداختيم در اثناى زيارت پدر و عمويم صدا زدند : اى سرور ! با زبان فصيح گفتم : بله !\r\n\r\n","description":"","footnote":"","page_name":" 638 ","page_number":646},
  {"content":"\r\n\r\nگفتند : آفرين ! حرف زدى ؟ گفتم : بله ! ابو عبد اللَّه بن سوره گفت : اين « سرور » مردى بود كه صدايش بلند نبود .\r\nمؤلف : از اين روايت پيداست كه بزوفرى از سفراى حضرت صاحب عليه السّلام بوده ولى در كتاب نقل نشده . ممكن است واسطهء در سفارت بوده يعنى سفير سفير امام بوده است ، يا اينكه در خصوص همين مورد بىواسطه سفارت داشته است .\r\n\r\nمحمد بن شاذان\r\nصدوق ( ره ) در كمال الدين از استادش ابن وليد قمى از سعد بن عبد اللَّه اشعرى و او از علان كلينى و او از محمد بن شاذان بن نعيم روايت نموده كه گفت :\r\nاموالى نزد من براى غريم ( امام زمان ) به مبلغ چهار صد و هشتاد درهم جمع شد . نخواستم اين مبلغ ناتمام را خدمت حضرت بفرستم ، لذا از مال خودم بيست درهم روى آن گذاردم و آن را براى محمد بن جعفر ( يكى از وكلاى امام زمان ) فرستادم ولى از اضافه خودم چيزى ننوشتم محمد بن جعفر رسيد آن را فرستاد و در آن نوشته بود ، پانصد درهم رسيد و بيست درهم آن مال تو بود ! شيخ مفيد در ارشاد و قطب راوندى در خرايج نيز بطرق ديگر آن را نقل كرده‌اند .\r\n\r\nمردى از اهل سواد\r\nنيز صدوق در كمال الدين از سعد بن عبد اللَّه از اسحاق بن يعقوب نقل مىكند كه گفت : از عثمان بن سعيد ( نائب اول امام زمان ) شنيدم ميگفت : مردى از اهل سواد عراق نزد من آمد و مالى براى امام آورد . حضرت آن را پس داد و فرموده بود :\r\nحق پسر عمويت را كه چهار صد درهم است ، از آن بيرون كن . آن مرد مبهوت و متعجب ماند و به حساب اموال خود نظر كرد .\r\nمعلوم شد زمين زراعتى پسر عمويش در دست او بوده كه قسمتى را به او برگردانده و قسمتى هنوز رد نكرده بود ، وقتى كاملا حساب كرد معلوم شد ، سهم پسر عمويش از آن زمين ، چهار صد درهم مىشود ، همانطور كه حضرت فرموده بود پس\r\n\r\n","description":"","footnote":"","page_name":" 639 ","page_number":647},
  {"content":"\r\n\r\nآن مبلغ را بيرون نموده و بقيه را تسليم كرد و مورد قبول واقع شد . در ارشاد مفيد اين روايت را از ابن قولويه از كلينى از على بن محمد نقل كرده است .\r\n\r\nكم بود قيمت غلام\r\nصدوق در كمال الدين از پدرش از سعد بن عبد اللَّه از على بن محمد رازى از گروهى از علماى شيعه ، روايت نموده كه : حضرت صاحب عليه السّلام غلامى نزد ابو عبد اللَّه بن جنيد كه در « واسط » بود ، فرستادند كه آن را بفروشد « ابن جنيد » هم غلام را فروخت و وجه او را گرفت ، وقتى دينارها را وزن كرد ديد كه هيجده قيراط و يك حبه كم بود ، از مال خود اين مقدار را كشيد و روى آن نهاد و براى امام فرستاد .\r\nحضرت يك دينار براى او فرستاد كه وزن آن ، هيجده قيراط و يك حبه بود ! در خرايج ميگويد اين خبر را شيخ كلينى هم نقل كرده است .\r\n\r\nنيز محمد بن ابراهيم مهزيار\r\nنيز در كمال الدين با اسناد خود از محمد بن ابراهيم بن مهزيار نقل مىكند كه گفت : به قصد زيارت امام حسن عسكرى و امام على النقى عليهما السلام بمحلهء « عسكر » رفتم . سپس قصد ناحيه مقدسه نمودم ، زنى مرا ملاقات كرد و پرسيد تو محمد بن ابراهيم هستى ؟ گفتم : آرى . گفت : برگرد ، زيرا در اين وقت نميتوانى بيائى ، موقع شب بيا كه در خانه براى تو باز مىشود و داخل شو و يك راست باطاقى كه چراغ در آنست برو . من هم رفتم و چون شب هنگام برگشتم ديدم در باز است داخل خانه شدم و به طرف اطاقى كه توصيف كرده بود رفتم .\r\nدر همان موقع كه ميان دو قبر با صداى بلند گريه ميكردم ، ناگهان صدائى شنيدم كه ميگفت : اى محمد از خدا بترس و از آنچه مرتكب ميشوى توبه كن ، زيرا كار بزرگى را به گردن گرفته‌اى .\r\n\r\nكاتب خوزستانى\r\nهمچنين در كمال الدين از ابن وليد قمى از سعد بن عبد اللَّه از على بن محمد\r\n\r\n","description":"","footnote":"","page_name":" 640 ","page_number":648},
  {"content":"\r\n\r\nرازى از نصر بن صباح بلخى روايت مىكند كه گفت : « كاتبى در شهر « مرو » بود كه او را خوزستانى مىناميدند . هزار دينار براى ناحيهء مقدسهء امام عليه السّلام نزد وى جمع شد . او با من در خصوص آن مشورت كرد . من گفتم : آن را نزد حاجز ( وكيل امام زمان ) در رى بفرست گفت : مسئوليت آن را اگر فرداى قيامت خداوند از من خواست به گردن ميگيرى ؟ گفتم : آرى .\r\nنصر ميگويد : ما با همين قرار از وى جدا گشتيم ، آنگاه دو سال بعد مراجعت نمودم و از آن پول جويا شدم ، گفت : دويست دينار آن را براى « حاجر » فرستادم . رسيد آن با دعا در بارهء من رسيد و نوشته بود كه پولها هزار دينار بوده است ! ولى تو دويست دينار فرستاده‌اى ! اگر بخواهى بقيه آن را به كسى بسپارى آن را در رى به « اسدى » بسپار ! نصر گفت : در آن اوقات خبر وفات حاجز بوى رسيد سخت ناراحت و محزون گرديد . من گفتم : چرا ناراحت و محزون شدى با اينكه خداوند بر تو منت نهاد و در نامه‌اى كه از ناحيهء مقدسه برايت آمده به دو چيز راهنمائىشده‌اى : يكى اينكه امام مبلغ پولها را معلوم فرموده و ديگر تعيين وكيلى در « رى » است و بعدا خبر وفات حاجز را به تو اعلام فرمود .\r\nنيز در كمال الدين ميگويد ؛ پدرم از سعد بن عبد اللَّه اشعرى و او از علان رازى از نصر بن صباح نقل مىكند كه مردى از اهل بلخ پنج دينار سهم امام براى « حاجز » فرستاد و نامه‌اى همراه آن ارسال داشته نام خود را تغيير داد ولى جواب آن مشتمل بر رسيد پول و نام و نسب صاحب پول و دعا براى او بود .\r\n\r\nفرستادهء مرد بلخى\r\nو نيز در كتاب مزبور مينويسد : پدرم از سعد بن عبد اللَّه از ابو حامد مراغه‌اى از محمد بن شاذان بن نعيم روايت مىكند كه : مردى از اهل بلخ مالى همراه نامه‌اى كه چيزى در آن نوشته نبود و فقط با انگشت روى آن بدون حروف گردانيده بود ؛ براى امام عليه السّلام فرستاد و بفرستاده گفت : اين اموال را ببر هر كس داستان آن را با\r\n\r\n","description":"","footnote":"","page_name":" 641 ","page_number":649},
  {"content":"\r\n\r\nجواب نامه بدون نوشته به تو داد ، به او تسليم كن .\r\nپس فرستاده اموال را برداشت و بمحله « عسكر » در سامره رفت و سرى بجعفر - كذاب - زد و بوى گفت : مالى با من است و صاحب آن گفته هر كس جريان را درست بيان داشت آن را به دو بسپار اكنون بگو تا به تو بسپارم .\r\nجعفر گفت تو عقيده به « بداء » دارى ؟ گفت : آرى . گفت : پس بدان كه صاحب اين مال بدابرايش حاصل شد ، و تو را مأمور كرده كه بدون تحقيق اين اموال را به من بدهى ! فرستاده گفت : اين جواب مرا قانع نميسازد . پس از نزد او بيرون آمد و در خانه بزرگان شيعه آمد و رفت ميكرد و مترصد وقت بود . در آن ميان نامه‌اى بدست او رسيد كه نوشته بود :\r\nاين مالى است كه ديگرى ميخواست با نيرنگ آن را تصاحب كند ( يعنى جعفر كذاب ) اين مال روى صندوق بود ، دزدها بخانه‌اى كه صندوق در آنجا بود دستبرد زده آنچه در صندوق بود به يغما بردند ولى اين مال سالم ماند . نامهء صاحب مال هم برگشت و در آن مرقوم بود : انگشت خود را در روى آن گرداندى و از ما خواهش دعا نمودى خدا حاجت تو را برآورد .\r\nهمچنين در كمال الدين ميگويد : پدرم از سعد بن عبد اللَّه و او از محمد بن صالح نقل كرده كه گفت : نامه‌اى بناحيهء مقدسه نوشتم و از حضرت خواستم كه براى رهائى مردى كه پسر عبد العزيز او را حبس كرده بود ، دعا فرمايد . و نيز براى وصلت با كنيزى به منظور بچه دار شدن ، اجازه خواستم . در جواب مرقوم بود با كنيز نزديكى كن ، آنچه خدا خواهد انجام ميپذيرد ، محبوس را هم خدا آزاد مىكند ، كنيز بچه‌اى زائيد . سپس خودش مرد و همان روز كه توقيع بافتخار من صادر گشت محبوس هم آزاد شد .\r\nو نيز پدرم از ابو جعفر مروزى نقل كرد كه مولودى خدا به من روزى نمود .\r\nنامه‌اى به حضرت نوشتم كه اجازه فرمايد روز هفتم يا هشتم او را شستشو كنم جوابى نيامد . بچه هم روز هشتم درگذشت . مجددا نامه‌اى مبنى بر مرگ بچه تقديم داشتم .\r\n\r\n","description":"","footnote":"","page_name":" 642 ","page_number":650},
  {"content":"\r\n\r\nدر جواب مرقوم فرمود : از اين پس صاحب دو فرزند خواهى شد . نام اولى را احمد و دومى را جعفر بگذار . و همانطور كه فرموده بود نيز واقع شد .\r\n\r\nاحمد بن هلال صوفى\r\nهمچنين او گفت : موقعى كه خبر فوت احمد بن هلال ملعون از ناحيه مقدسه رسيد . پيرى نزد من آمد و گفت : كيسه‌اى را كه نزد توست بيرون بياور . آن را بيرون آورده گشودم ديدم نامه‌اى بدين مضمون بنام من صادر گشته . آنچه راجع بصوفى بدعت كار يعنى « هلالى » گفته بودى خداوند پيوند عمر او را بريد . پس از مرگ احمد ابن هلال نيز ، نامه‌اى بدين مضمون آمد : او قصد كشتن ما كرد . ما هم صبر كرديم تا خداوند با نفرين ما پيوند عمر او را بريد .\r\n\r\nفضل بن حسن يمنى\r\nو نيز صدوق عليه الرحمه در كمال الدين از پدرش از سعد بن عبد اللَّه از علان رازى از حسن بن فضل يمنى نقل كرده است كه گفت : چون آهنگ سامره كردم ، كيسه‌اى كه چند دينار و دو دست لباس در آن بود برايم فرستاده شد .\r\nمن آن را برگردانيدم و پيش خود گفتم : من در نزد ائمه چنين مقامى دارم ؟ ! مغرور شدم و قبول آن را كسر شأن خود دانستم ، سپس پشيمان شدم ناچار نامه‌اى نوشتم و معذرت خواستم و از اين عمل استغفار نمودم .\r\nسپس با خود گفتم : اگر آن كيسه برگردانيده شود . آن را باز نمىكنم و پول آن را خرج نمىنمايم ، بلكه آن را پيش پدرم ميبرم ، چه كه او از من داناتر است .\r\nپس قاصدى از ناحيهء امام نزد من آمد و گفت : اشتباه كردى زيرا يقين بمطلب نداشتى ، بسيار اتفاق مىافتد كه ما براى دوستان خود چنين كنيم و هم بسيار شده كه آنها خود بعنوان تبرك اين خواهشها را از ما نموده‌اند .\r\n\r\n","description":"","footnote":"","page_name":" 643 ","page_number":651},
  {"content":"\r\n\r\nپس فرستادن آنها اشتباه بود ، ولى حالا استغفار نمودى خداوند ، تو را بخشيد چون قصد دارى پولها را در راه سفر خود مصرف نكنى ، ما نيز آن را به تو نميدهيم ولى لباسها را بايد بردارى و با آن در حج محرم شوى .\r\nهمين راوى ميگويد : آنگاه نامه‌اى در خصوص دو مطلب نوشتم و خواستم مطلب ديگر بنويسم ، پيش خود گفتم : شايد زياد باشد و خوش آيند امام نباشد جواب دو مطلب آمد ، و راجع بمطلب سوم كه آن را پوشيده داشتم و ننوشته بودم . مرقوم بود كه خواهش عطر كرده بودى . پس مقدارى عطر در پارچهء سفيدى برايم فرستاده شد و در محمل با خود داشتم ، در منزل عسفان « 1 » شتر من رم كرد ، و محملم افتاد و آنچه داشتم به اطراف پرت شد .\r\nسپس اثاث خود را جمع كردم و در آن ميان كيسه عطر را گم نمودم ، چندان گشتم كه يكى از همراهان پرسيد چه ميجوئى ! گفتم : كيسه‌اى كه با خود داشتم .\r\nگفت : چه در آن بود ؟ گفتم : مخارج را هم . آن مرد گفت : ديدم كسى آن را برداشت ولى من از هر كسى پرسيدم از يافتن آن مأيوس شدم . موقعى كه به مكه رسيدم و خورجين خود را گشودم اول چيزى كه در آن ديدم ، همان كيسه بود ! با اينكه كيسهء مزبور بيرون خورجين و در محل بود و موقعى كه اثاث من به اطراف پخش شد .\r\nآن هم افتاد ! همين شخص ميگويد : وقتى در بغداد بودم بر اثر ماندن در آنجا دلتنگ شدم و با خود گفتم : ميترسم امسال به حج نروم و به منزل خود برنگردم . پس رفتم پيش محمد ابن عثمان و جواب نامه‌اى كه در اين خصوص نوشته بودم خواستم . محمد بن عثمان گفت بفلان مسجد برو ، مردى در آنجاست كه جواب تو را ميدهد و آنچه احتياج دارى به تو اطلاع خواهد داد . من هم به آن مسجد رفتم و در موقعى كه نشسته بودم ، ناگاه مردى آمد و مرا نگريست و سلام كرد و خنديد و گفت : مژده باد ! زيرا امسال به حج خواهى رفت و ان شاء اللَّه بسلامت نزد كسانت مراجعت ميكنى .\r\n\r\n\r\n","description":"","footnote":"\r\n( 1 ) عسفان - محلى واقع در بين جحفه و مكه است . ( مراصد )\r\n","page_name":" 644 ","page_number":652},
  {"content":"\r\n\r\nمن هم رفتم نزد « ابن وجناتا » محملى و كجاوه‌اى برايم كرايه كند ، ديدم چهره‌اش درهم فرو رفت . آنگاه چند روز بعد او را ديدم كه به من گفت : من چند روز است كه سراغ تو را ميگيرم امام به من نوشته است محملى و كجاوه‌اى براى تو كرايه و مهيا سازم . علان رازى ميگويد : حسن بن فضل كه اين اخبار را نقل كرده است براى من نقل كرد كه در اين سفر ده معجزه از امام ديدم و الحمد للَّه ربّ العالمين .\r\n\r\nعلى بن محمد شمشاطى\r\nنيز در كمال الدين ميگويد : پدرم از سعد بن عبد اللَّه اشعرى از على بن محمد شمشاطى فرستادهء جعفر بن ابراهيم يمنى نقل كرد كه گفت : من در بغداد اقامت داشتم روزى ديدم كاروان يمنىها آماده حركت است . نامه‌اى نوشتم و از حضرت اجازه خواستم كه با آنها حركت كنم . جواب آمد كه با اين كاروان حركت مكن كه خيرى براى تو ندارد و در كوفه توقف كن .\r\nكاروان حركت كرد . در ميان راه طايفهء « بنى حنظله » بر سر آنها ريختند و آنها را غارت و هلاك نمودند ! باز نامه‌اى نوشتم كه اجازه فرمايد با كشتى حركت كنم . جواب آمد : اين كار را هم مكن . اتفاقا در آن سال هر كشتى كه به حج رفت طايفه « بوارج » راه را بر آنها بستند . پس به قصد زيارت امام حسن عسكرى عليه السّلام بسامره رفتم .\r\nموقع مغرب كه در مسجد بودم ، غلامى نزد من آمد و گفت : برخيز ! پرسيدم من كيستم و بكجا بروم ؟ گفت تو على بن محمد فرستادهء جعفر بن ابراهيم يمنى هستى برخيز و به خانه بيا ! در آن موقع كسى از شيعيان از آمدن من بسامره اطلاع نداشت من برخاستم و به خانه رفتم و اجازه گرفتم كه امام على النقى و امام حسن عسكرى عليهما السلام را از داخل زيارت كنم و او هم به من اجازه داد .\r\nدر ارشاد مفيد اين روايت را از ابن قولويه از كلينى از على بن محمد بن على بن حسين يمنى نقل كرده است .\r\n\r\n","description":"","footnote":"","page_name":" 645 ","page_number":653},
  {"content":"\r\n\r\n\r\nابو رجاء مصرى\r\nو نيز صدوق در كمال الدين مينويسد : پدرم از سعد بن عبد اللَّه اشعرى از علان رازى از اعلم بصرى و او از ابو رجاء مصرى روايت نموده كه گفت : دو سال بعد از رحلت حضرت امام حسن عسكرى عليه السّلام براى تحقيق در بارهء جانشين آن حضرت سفر كردم ، ولى چيزى دستگيرم نشد . سال سوم كه در مدينه در جستجوى پسر امام حسن عسكرى عليه السّلام بودم ابو غانم دعوت كرد كه شام را نزد او باشم . در آن هنگام نشسته بودم و در انديشه فرو رفته و با خود ميگفتم : اگر امام پسرى داشت لا بد بعد از سه سال ظاهر ميشد . ناگاه صداى هاتفى را شنيدم ولى خود او را نديدم كه مىگفت :\r\nاى نصر بن عبد اللَّه ( نام ابو رجاء بوده ) باهل مصر بگو : شما كه به پيغمبر ايمان آورده‌ايد او را ديده‌ايد ؟ نصر ميگويد : من تا آن موقع نام پدرم را نميدانستم .\r\nزيرا من در مدائن متولد شده بودم ، و نوفلى مرا بمصر آورد ، و بعد از مرگ پدرم در آنجا پرورش يافتم . بعد از شنيدن آن برخاستم و حركت كردم و ديگر پيش ابو - غانم نرفتم و راه مصر را گرفته عازم شدم .\r\nو هم ابو رجاء مصرى گفت : دو نفر از اهل مصر نامه‌اى در باره دو فرزندشان بحضور امام نوشتند . جواب آمد كه اى فلانى خداوند به تو پاداش دهد ، و در بارهء دومى دعا كرد . پس از چندى پسر اولى كه به او تسليت گفته بود وفات يافت .\r\nو نيز ابو رجاء گفت : ابو محمد وجنائى براى من نقل كرد كه اوضاع شهر ما بهم خورد و آشوبى پديد آمد . من ببغداد آمدم و هشتاد روز در آنجا ماندم ، روزى پيرمردى آمد و به من گفت : برگرد به شهر خود .\r\nمن هم با بىميلى از بغداد بيرون آمدم . وقتى بسامره رسيدم خواستم در آنجا منزل كنم ، زيرا اخبارى از وضع آشفتهء وطن به من ميرسيد ، هنوز در سامره به منزل نرسيده بودم كه ديدم پيرمردى نزد من آمد و نامه‌اى از خانواده‌ام آورد كه از آرامش اوضاع شهر خبر داده و از من خواسته بودند برگردم .\r\n\r\n","description":"","footnote":"","page_name":" 646 ","page_number":654},
  {"content":"\r\n\r\nهمچنين در كمال الدين مينويسد : پدرم از سعد بن عبد اللَّه از محمد بن هارون روايت مىكند كه گفت پانصد دينار مال امام عليه السّلام را بذمه داشتم يك شب كه در بغداد بودم و شبى تاريك و بادهاى شديد ميوزيد ، و من هم سخت ترسيده بودم ؛ و در بارهء مال امام كه بذمه داشتم ميانديشيدم ، پيش خود گفتم : چند باب دكان دارم كه آن را به پانصد و سى دينار خريده‌ام . همهء آنها را در عوض پانصد دينار مال امام عليه السّلام مىدهم .\r\nهمان موقع شخصى آمد كه آن را در عوض پانصد دينار بگيرد ، با اينكه هنوز قباله آن را ننوشته و به كسى هم خبر نداده بودم .\r\n\r\nابو القاسم بن ابى حابس\r\nو نيز در كمال الدين از پدرش از سعد بن عبد اللَّه از ابو القاسم بن ابى حابس روايت نموده كه گفت : من در شب نيمه شعبان به زيارت حضرت امام حسين عليه السّلام ميرفتم ؛ در يكى از سالها قبل از ماه شعبان بسامره رفتم و سعى داشتم كه پيش از دخول ماه شعبان زيارت نكنم . چون ماه شعبان آمد گفتم زيارتى را كه همه وقت ميخواندم ترك نخواهم كرد . پس به زيارت رفتم . من هر وقت بسامره مىآمدم بوسيلهء نامه‌اى آمدنم را به حضرت اطلاع ميدادم ، در اين دفعه به ابو القاسم حسن بن احمد وكيل آن حضرت گفتم : آمدن مرا اطلاع مده زيرا ميخواهم زيارتم در اين مرتبه زيارتى خالص باشد .\r\nبعدا ابو القاسم در حالى كه تبسمى بر لب داشت نزد من آمد و گفت : اين دو دينار براى من فرستاده شده كه آن را به « حابسى » بده و بگو : هر كس در فكر خدا باشد خدا هم به ياد اوست ! .\r\nحابسى ميگويد : من در سامره سخت مريض شدم ، و از بهبودى خود مأيوس گرديده آماده مرگ گشتم . در آن موقع دو ظرف كه دو شاخهء بنفشه در آن بود براى من فرستاده شد و به من دستور دادند كه آن را ببويم ، مشغول بوئيدن آن بودم كه بهبودى يافتم - و الحمد للَّه رب العالمين .\r\nو هم حابسى گفت : يكى از بدهكاران من مرد ، نامه‌اى نوشتم كه حضرت\r\n\r\n","description":"","footnote":"","page_name":" 647 ","page_number":655},
  {"content":"\r\n\r\nاجازه بدهند به شهر واسط بروم و ورثه او را ببينم ، و با خود گفتم : اوائل مرگ او ميروم شايد بتوانم حق خود را بگيرم . ولى حضرت اجازهء رفتن ندادند . مجددا نامه‌اى نوشتم كه اجازه صادر فرمايد ؛ باز اجازه ندادند . چون چند سال گذشت نامه‌اى آمد كه اكنون بسوى آنها برو . من هم رفتم و طلب خود را گرفتم .\r\nو هم ابو القاسم حابسى گفت : پسر رئيس ده دينار سهم امام براى حاجز ( يكى از وكلاى امام ) فرستاد ، ولى حاجز فراموش كرد آن را به امام برساند ؛ نامه‌اى براى حاجز آمد كه نوشته بود : دينارهاى پسر رئيس را بفرست ! و هم او گفت : هارون بن موسى بن فرات طى نامهء درخواست امورى چند كرد از جمله با قلم بىمركب براى دو پسر برادرش كه در زندان بودند ، خواهش دعا كرده بود ، جواب نامه او آمد كه براى آنها باسم دعا فرموده است .\r\nو هم حابسى گفت : مردى از اهل « ربض حميد » نامه‌اى بحضور امام نوشت و براى وضع حمل زنش خواهش دعا كرد ، چهار روز پيش از وضع حمل جواب آن آمد كه دعا كرديم و زنت دختر ميزايد ، همانطور هم شد .\r\nو هم او گفت : محمد بن محمد قصرى نامه‌اى خدمت امام نوشت كه : از شر دختران خود آسوده گردد و حجّ بيت اللَّه بوى روزى شود ، و اموالى كه از دستش رفته دوباره به او برگردد . جواب خواهشهاى او رسيد : همان سال بحجّ رفت .\r\nو از شش دخترى كه داشت چهار نفرشان مردند و اموال از دست رفته‌اش را باز يافت ! ! و هم او گفت : محمد بن يزداد نامه‌اى نوشت و از حضرت طلب دعا براى پدر و مادر خود نمود ، جواب آمد كه : خداوند تو و پدر و مادر و خواهر متوفايت را كه نامش « كلكى » بود ، آمرزيد . اين زن ، زنى صالحه بود .\r\nو نيز حابسى گفت : نامه‌اى بحضور امام عليه السّلام نوشتم و پنجاه دينار كه از جمعى مؤمنين نزد من بود براى آن حضرت فرستادم . از جمله ده دينار آن از پسر عموى من بود كه ايمان درستى نداشت . لذا من هم نام او را در آخر نامه نوشتم و خواهش نمودم\r\n\r\n","description":"","footnote":"","page_name":" 648 ","page_number":656},
  {"content":"\r\n\r\nكه براى او دعا نفرمايد . در فصل اسامى جواب نامه مرقوم بود : خداوند از آنها قبول فرمايد و به تو و به آنان احسان كند ، ولى براى پسر عمويم دعائى نفرموده بود .\r\nهمچنين حابسى گفت : چند دينار از عده‌اى از مؤمنين و نيز مبلغى را مردى بنام محمد بن سعيد به من داد كه براى حضرت بفرستم . من هم آنها را فرستادم و پول محمد بن سعيد را عمدا بنام پدرش سعيد فرستادم زيرا خود وى اهل ديانت نبود ، جواب وصول آن بنام « محمد » كه من اسم آن را تغيير داده بودم رسيد .\r\nو هم حابسى گفت : در همين سال كه اين علائم از ناحيه مقدسه براى من آشكار گشت ، هزار دينارى را كه ابو جعفر مروزى فرستاده بود ، باتفاق ابو الحسين محمد ابن محمد بن خلف و اسحاق بن جنيد ، براى امام بردم . ابو الحسين خورجين‌ها را به دور برد « 1 » تا سه راس الاغ كرايه كرديم ، چون به قاطول « 2 » رسيديم الاغى نديديم .\r\nمن به ابو الحسين گفتم اين خورجين‌هاى اموال را بردار و با قافله حركت كن تا من بمانم و الاغى براى اسحاق بن جنيد پيدا كنم تا بر آن سوار شود ، كه وى پير است . سپس الاغى براى او كرايه نمودم و در حير « 3 » سامراء به ابو الحسين ملحق شديم .\r\nميان راه با ابو الحسين صحبت ميكردم و ميگفتم خدا را شكر كن كه اين اموال را در اين راه حمل ميكنى . گفت : من دوست دارم اين كار را هميشه ميكردم موقعى كه به « سامره » رسيديم آنچه با خود داشتيم به وكيل امام تسليم نموديم و او در حضور من آن را گرفت و در دستمالى بست و بوسيلهء غلام سياهى ارسال داشت . چون عصر شد ابو - الحسين بقچه سبكى نزد من آورد .\r\n\r\n\r\n","description":"","footnote":"\r\n( 1 ) دور - بضم دال ، نام هفت موضع سرزمين عراق از نواحى بغداد است . يكى از آنها « دورتكريت » واقع در بين سره و تكريت است ( مراصد ) .\r\n( 2 ) قاطول - اسم نهرى بوده كه هارون الرشيد در محل فعلى شهر سامره بنا كرده بود ( مراصد ) .\r\n( 3 ) حير - بفتح حاء نام قصرى است كه متوكل عباسى در سامره ساخت و بعد از او خراب شد . ( مراصد )\r\n","page_name":" 649 ","page_number":657},
  {"content":"\r\n\r\nفردا صبح ابو القاسم ( وكيل امام ) با من خلوت نمود . ابو الحسين و اسحاق هم آمدند . ابو القاسم گفت غلامى كه بقچه را برد ، اين درهم‌ها را آورد و به من گفت :\r\nاين درهم‌ها را بفرستاده‌اى كه بقچه را آورد بده . من هم بقچه را از وى گرفتم و همين كه از در خانه بيرون آمدم ، پيش از آنكه من صحبت كنم ، ابو الحسين بدون اينكه بداند چيزى نزد من است ، گفت : موقعى كه در « حير » بودم آرزو داشتم كه حضرت چند درهمى به من عطا فرمايد تا به آن تبرك جويم . اين آرزو را از سال اول كه با تو در « عسكر » بودم هم داشتم - من به او گفتم : اين درهم‌ها را بگير كه خداوند براى تو رسانيده است . و الحمد للَّه ربّ العالمين .\r\nو هم حابسى گفت : محمد بن كشمرد ، نامه‌اى براى امام زمان عليه السّلام نوشت و خواهش كرد كه دعا فرمايد پسرش احمد در خصوص ام ولدش « 1 » آزاد باشد جواب آمد كه : خداوند او را براى « صقرى » حلال گردانيد » حضرت بدين وسيله خبر داد كه كنيهء او ابو الصقر است .\r\n\r\nزنى كه حامله نبود\r\nشيخ صدوق در كمال الدين از على بن محمد بن اسحاق اشعرى نقل كرده كه گفت : من كنيزى داشتم كه مدت مديدى از وى دورى نموده بودم . روزى نزد من آمد و گفت : اگر مرا طلاق گفته‌اى به من اطلاع بده . من گفتم نه ! طلاق نداده‌ام ، و در همان روز با وى نزديكى نمودم . سپس او بعد از يك ماه نامه‌اى براى من نوشت كه از تو حامله شده‌ام .\r\nمن نامه‌اى در خصوص حامله شدن اين زن و هم در بارهء خانه‌اى كه دامادم طبق وصيت آن را به امام زمان عليه السّلام داده بود ، خدمت حضرت نوشتم كه آن خانه را بخودم بفروشد و پولش را بمرور و با مهلت بپردازم . جواب آمد كه راجع به خانه همانطور كه ميخواهى اجازه داديم ، و از گفتگو در باره زن و حامله بودنش خوددارى كن .\r\n\r\n\r\n","description":"","footnote":"\r\n( 1 ) ام ولد - كنيزى بوده كه از صاحب خود بچه‌دار بوده است .\r\n","page_name":" 650 ","page_number":658},
  {"content":"\r\n\r\nچيزى نگذشت كه زن نامه‌اى به من نوشت كه آنچه نوشته بودم بى خود بود و حامله نيستم ! و الحمد للَّه ربّ العالمين .\r\n\r\nخبر از حوادث آينده\r\nنيز صدوق در كمال الدين از پدرش از سعد بن عبد اللَّه اشعرى از ابو على نيلى روايت نموده كه : ابو جعفر ( گويا محمد بن عثمان بوده ) نزد من آمد و مرا با خود به « عباسيه » برد و بخرابه‌اى درآمديم سپس نامه‌اى را درآورد و براى من خواند ، ديدم آنچه در خانه‌ام پديد آمده بود ، شرح داده شده و هم نوشته بود كه فلان زن يعنى مادر عبد اللَّه گيسويش را ميگيرند و از خانه بيرون كشيده ببغداد مىبرند و نزد خليفه مىنشانند ، و هم چيزهاى ديگرى پديد مىآمد . آنگاه به من گفت : اين‌ها را از حفظ كن ، سپس نامه را پاره كرد ، اين واقعه مدتى پيش از پديد آمدن آن حوادث بود .\r\n\r\nروايات سعد بن عبد اللَّه اشعرى\r\nو هم گفت كه : ابو جعفر مروزى « 1 » از جعفر بن عمر براى من نقل كرد و گفت : در زمانى كه هنوز مادر امام حسن عسكرى عليه السّلام زنده بود ، سفرى باتفاق جماعتى بمحلهء « عسكر » رفتيم ، پس همراهان نامه‌اى نوشتند و اجازه خواستند كه بيايند باندرون خانهء حضرت و از نزديك امامان خود را زيارت كنند : اين نامه را باسم يك يك همراهان نوشتند . من به آنها گفتم اسم و هويت مرا ننويسيد ، زيرا كه من اجازه نميگيرم ، آنها نام مرا ننوشتند ، جواب آمد كه همهء شما و آن كس كه اجازه نگرفت داخل شويد « 2 » .\r\nو هم او گفت : ابو الحسن جعفر بن احمد براى من روايت نمود كه ابراهيم بن محمد بن فرج رخجى نامه‌اى در خصوص بعضى امور به پيشگاه امام عليه السّلام نوشت و\r\n\r\n\r\n","description":"","footnote":"\r\n( 1 ) هنگامى كه در عربى كسى به « مرو » شهر تاريخى ايران نسبت ميدهند « مروزى » ميگويند\r\n( 2 ) شايد جعفر بن عمر از محارم مادر حضرت عسكرى و آن بانوى عاليقدر بوده است .\r\n","page_name":" 651 ","page_number":659},
  {"content":"\r\n\r\nاز جمله تقاضا كرده بود امام عليه السّلام اسمى براى نوزاد او بگذارد . جوابى بافتخار او صادر گشت كه پاسخ همه خواسته‌هاى او بود ، ولى اسمى براى پسرش نگذاشته بود . سپس بعد از چندى بچه مرد ! .\r\nو هم سعد بن عبد اللَّه گفت ؛ در مجلسى ميان جمعى از شيعيان گفتگوئى شد امام نامه‌اى براى يكى از آنها نوشت كه مشتمل بر شرح گفتگوى مجلس آنها بود .\r\nو هم گفت : عاصمى براى من نقل كرد كه يكى از شيعيان مالى متعلق به امام عليه السّلام بذمه داشت ، روزى در بارهء اينكه چه كسى بايد آن را به امام برساند فكر ميكرد و دلتنگ بود ، ناگاه صداى هاتفى شنيد كه ميگفت آن را بحاجز برسان .\r\nو هم او گفت . ابو محمد سروى « 1 » مالى با خود بسامره حمل نمود ، بدون مقدمه توقيعى براى او صادر شد كه : در بودن ما و نواب ما شكى نيست . آنچه با خود آورده‌اى به « حاجز » تسليم كن .\r\nو هم او گفت : ابو جعفر مروزى براى من نقل كرد كه چيزى بوسيلهء يكى از موثقين شيعيان بمحله « عسكر » فرستاديم آن مرد بدون اينكه بما اطلاع دهد نامه‌اى هم نوشت و با آنچه با وى بود فرستاد . پس نامهء او بدون جواب برگردانده شد .\r\nو نيز سعد بن عبد اللَّه گفت : ابو عبد اللَّه حسين بن اسماعيل كندى نقل كرد كه : ابو طاهر بلالى به من گفت توقيع امام حسن عسكرى عليه السّلام كه در باره جانشين آن حضرت ، بافتخار من ( يعنى ابو طاهر ) صادر گشته است با اشياء ديگرى در خانهء تو امانت باشد . من بحسين گفتم : از شما تقاضا مىكنم كه از روى آن توقيع نسخه‌اى هم براى من بنويسى . حسين درخواست مرا به اطلاع ابو طاهر رسانيد و او گفت حسين سعد را نزد من بياور تا مطلب توقيع را بدون واسطه از خود من بشنود .\r\nچون نزد وى حاضر گشتم ابو طاهر مطلب توقيع را به اطلاع من رسانيد و گفت دو سال پيش از مرگ امام حسن عسكرى عليه السّلام توقيعى كه در آن از جانشين خود به من اطلاع داده بود ، براى من صادر شد . سه روز بعد از رحلت آن حضرت نيز توقيعى\r\n\r\n\r\n","description":"","footnote":"\r\n( 1 ) سروى - منسوب به « سارى » شهر معروف مازندران است .\r\n","page_name":" 652 ","page_number":660},
  {"content":"\r\n\r\nدر همين خصوص آمد . خدا لعنت كند كسى را كه حقوق اولياء خدا را انكار مىكند و مردم را بجان هم مياندازد . و الحمد للَّه كثيرا .\r\nمؤلف : كلينى در كافى اين توقيع را از خود ابو طاهر بلالى روايت كرده است .\r\nنيز صدوق در كمال الدين آورده است كه : على بن محمد صيمرى نامه‌اى خدمت آن حضرت نوشت و درخواست كفنى نمود . جواب آمد كه تو در سال 80 يا 81 بدان احتياج پيدا خواهى كرد ، او هم در همان سال وفات يافت و كفنش يك ماه قبل از مرگش به او رسيد !\r\n\r\nمحمد بن على اسود\r\nو نيز در كتاب مزبور است كه : محمد بن على اسود رضى اللَّه عنه گفت : سالى از سالها زنى پارچه‌اى به من داد و گفت آن را به عثمان بن سعيد ( نائب اول حضرت ) برسان . من آن را با پارچه‌هاى بسيارى ديگر با خود آوردم ، چون به بغداد رسيدم عثمان بن سعيد دستور داد كه همهء آن را به محمد بن عباس قمى بدهم ، من هم تمام آنها را غير از پارچه آن زن بوى سپردم .\r\nپس از آن عثمان بن سعيد پيام فرستاد كه پارچهء پيرزن را نيز بوى تسليم كن در آن موقع به ياد آوردم كه زنى هم پارچه‌اى از مال امام به من داده است . چندان كه آن را جستجو نمودم نيافتم ، عثمان بن سعيد به من فرمود : غمگين مباش كه عنقريب پيدا ميكنى سپس آن را پيدا كردم ، در صورتى كه صورت آنچه با من بود نزد عثمان ابن سعيد نبود .\r\n\r\nشيخ صدوق محمد بن بابويه\r\nهمچنين در كمال الدين از محمد بن على اسود رضى اللَّه عنه نقل كرده كه گفت بعد از رحلت محمد بن عثمان على بن حسين بن موسى بن بابويه از من خواست كه از ابو القاسم\r\n\r\n","description":"","footnote":"","page_name":" 653 ","page_number":661},
  {"content":"\r\n\r\nحسين بن روح استدعا كنم و او از مولى صاحب الزمان ( ع ) خواهش كند كه براى او ( على بن بابويه ) دعا نمايد تا خداوند پسرى بوى مرحمت فرمايد . حسين بن روح هم به حضرت رسانيد . سه روز بعد به من اطلاع داد كه امام براى على بن بابويه دعا فرمود و عنقريب پسرى با بركت كه خداوند از وجود او بمردم نفع رساند براى او متولد ميگردد و بعد از او هم فرزندانى ديگر خواهد آمد « 1 » ابو جعفر محمد بن على اسود ميگويد : از حسين بن روح خواستم كه در بارهء خودم نيز چنين استدعائى از حضرت بنمايد كه خداوند پسرى به من روزى فرمايد ولى او خواهش مرا نپذيرفت و گفت راهى براى اين خواهش نيست . پس براى على بن بابويه همان سال فرزندش محمد ( شيخ صدوق ) و بعد از او اولاد ديگرى متولد گرديد ، اما فرزندى روزى من نشد .\r\nشيخ صدوق رحمة اللَّه عليه سپس ميفرمايد : هر وقت ابو جعفر محمد بن على اسود رضى اللَّه عنه مرا ميديد كه بمجلس درس استادم محمد بن حسن بن احمد بن وليد - قمى - رضى اللَّه عنه ميروم ، و ميديد كه بمطالعه كتب علمى و حفظ آنها رغبتى زياد دارم ميگفت : براى تو عجب نيست كه چنين رغبتى بعلم داشته باشى . زيرا تو بدعاى امام زمان ( ع ) متولد گشته‌اى .\r\nدر غيبت شيخ مينويسد : جماعتى از علما اين روايت را از خود صدوق نقل كرده‌اند كه گفته است : موقعى كه هنوز بيست سال نداشتم ، مجلس درس تشكيل دادم ، بسيار ميشد كه ابو جعفر محمد بن على اسود در مجلس درس من حاضر ميگشت چون سرعت انتقال مرا در جواب دادن بمسائل حلال و حرام ميديد ، از كمى سن من بسيار تعجب مينمود ؛ و ميگفت عجبى نيست ! زيرا تو بدعاى امام زمان عليه السّلام متولدشده‌اى !\r\n\r\nزنى از اهل آبه\r\nنيز در كمال الدين از محمد بن على بن متيل روايت نموده كه زنى بنام « زينب »\r\n\r\n\r\n","description":"","footnote":"\r\n( 1 ) تفصيل اين مطلب در صفحه 637 بروايت ابن نوح از كتاب « غيبت » شيخ طوسى گذشت\r\n","page_name":" 654 ","page_number":662},
  {"content":"\r\n\r\nاز اهل آبه « 1 » زوجهء محمد بن عبديل آبى ، سيصد دينار سهم امام داشت . آن را نزد عموى من جعفر بن محمد بن متيل آورد و گفت ميخواهم كه اين مال را از دست من گرفته بدست ابو القاسم حسين بن روح ( ره ) بسپارى .\r\nسپس عمويم مرا با آن زن نزد حسين بن روح فرستاد تا درخواست او را براى وى ترجمه كنم . چون به خدمت حسين بن روح رسيديم ، با زبان فصيح اهل آبه با زن سخن گفت و پرسيد « چونا ، چونا ، بدا كوليه چونسته ؟ » يعنى چطورى و قبلا در چه حالى بودى و از بچه‌هايت چه خبر دارى ؟ چون من ديدم حسين بن روح به زبان آن زن آشنائى كامل دارد دينارها را به او سپرده برگشتم ؛ و از ترجمه خود - دارى كردم . در غيبت شيخ مانند اين روايت را از جماعتى از علما از صدوق نيز روايت كرده است .\r\n\r\nجعفر بن محمد بن متيل\r\nو نيز در كمال الدين از محمد بن على بن متيل روايت مىكند كه عمويم جعفر بن محمد بن متيل گفت : ابو جعفر محمد بن عثمان عمرى مرا خواست و چند طاقهء پارچه و كيسه‌اى كه مبلغى درهم در آن بود بيرون آورد و گفت : لازم است كه همين موقع به روى به واسط « 2 » و آنچه به تو مىدهم به كسى كه قبل از همه موقع سوار شدن بر مركب و رفتن به طرف شط تو را ملاقات مىكند بدهى . من ازين جهت سخت غمگين شدم و پيش خود گفتم آيا كسى مانند من براى اين كار اعزام مىشود كه اين اموال ناچيز را ببرد ؟ .\r\n\r\n\r\n","description":"","footnote":"\r\n( 1 ) در صفحه 605 گذشت .\r\n( 2 ) واسط - نام چندين موضع در عراق و حجاز و سوريه و ايران بوده - در اينجا منظور واسط عراق شهرى واقع در ميان راه كوفه و بصره بوده كه حجاج بن يوسف ثقفى آن را تعمير كرد و به همين جهت « واسط حجاج » هم ميگويند واسط چون درست در وسط بصره و كوفه بود با هر يك از اين دو شهر پنجاه فرسخ فاصله داشته است . ( مراصد )\r\n","page_name":" 655 ","page_number":663},
  {"content":"\r\n\r\nپس بجانب « واسط » حركت نمودم و سوار مركب شدم اول مردى كه با من ملاقات نمود ، از حسن بن محمد بن قطاة صيدلانى كه در واسط وكيل موقوفات بود جويا شدم . آن مرد گفت : من هستم ! تو كيستى ؟ گفتم : من جعفر بن محمد بن متيل هستم . او مرا باسم شناخت و به من سلام كرد و من هم به او سلام نمودم و با هم معانقه كرديم .\r\nآنگاه بوى گفتم ابو جعفر عمرى ( محمد بن عثمان ) بشما سلام رسانده و اين پارچه و كيسهء پول را به من داده كه بشما تسليم كنم . سپس گفت الحمد للَّه ( كه تو را ديدم ) زيرا محمد بن عبد اللَّه عامرى وفات يافت و من حالا ميروم كه كفنى براى او تهيه كنم . آنگاه پارچه‌ها را باز كرد ديديم ما يحتاج دفن ميت در آنست مانند كفن و كافور ، و آنچه در كيسه بود مزد مرده كش و گور كن بود . پس ما جنازه را تشييع كرده دفن نموديم و سپس مراجعت كرديم .\r\n\r\nابو الحسن عقيقى\r\nنيز در كتاب مزبور از ابو محمد حسن بن محمد بن يحيى علوى برادرزادهء طاهر در بغداد در خانهء خود واقع در سمت بازار پنبه فروشان ، به من خبر داد و گفت :\r\nابو الحسن على بن احمد بن على عقيقى در سال ( 298 ) به بغداد آمد و بر على بن عيسى ابن جراح كه آن موقع وزير بود وارد گشت ، تا از املاك خود سركشى كند و حاجت خود را از وزير بخواهد .\r\nوزير گفت : بستگان تو در اين شهر بسيارند . اگر هر چه آنها بخواهند ، به آنها بدهيم كار بدرازا ميكشيد ، و نميتوانيم از عهدهء آن برآئيم . عقيقى گفت : من حاجت خود را از كسى مىطلبم كه مشكل آن بدست وى گشوده مىشود . على بن عيسى پرسيد او كيست ؟ گفت : خداوند عز و جل . اين را گفت و با خشم بيرون رفت . عقيقى ميگفت : با حالتى خشمگين بيرون آمدم و ميگفتم : خداوند صبر هر هر هلاك‌شده‌اى را مىدهد ، و جبران هر مصيبتى را مىنمايد . اين را گفتم و از نزد وى\r\n\r\n","description":"","footnote":"","page_name":" 656 ","page_number":664},
  {"content":"\r\n\r\nبيرون رفتم .\r\nسپس فرستاده‌اى از جانب حسين بن روح رضى اللَّه عنه نزد من آمد . من شكايت وزير را به او نمودم . او هم رفت و بحسين بن روح گفت . آنگاه همان فرستاده نزد من آمد و صد درهم براى من آورد همه را شمرد و وزن كرد و دستمالى و مقدارى حنوط و چند كفن به من داد و گفت : آقايت به تو سلام مىرساند و ميفرمايد هر وقت مشكلى يا اندوهى به تو روى آورد ، اين دستمال را به صورت خود بمال ، كه دستمال آقايت مىباشد . اين درهم‌ها و حنوط و كفن‌ها را بردار ، و بدان كه امشب حاجتت برآورده مىشود .\r\nچون بمصر برسى ، محمد بن اسماعيل ده روز پيش از تو ميميرد . سپس تو نيز خواهى مرد . اين كفن و حنوط مال تو است . من آنها را برداشتم و آن را نگاه داشتم و قاصد برگشت . ناگاه خود را در كنار چراغ در خانهء خود ديدم ! در اين وقت كوبنده‌اى در زد . من بغلام خود گفتم : خير است ! خير است ! ببين كوبنده كيست ؟\r\nاو رفت و گفت : خير است ! غلام حميد بن محمد كاتب پسر عموى وزير است . او را نزد من آورد گفت : وزير شما را مىطلبد و آقاى من حميد ميگويد سوار شو و نزد من بيا ! من هم سوار شدم و راه‌ها را گشودم تا بخيابان قپان داران رسيدم ، ناگاه حميد را ديدم كه نشسته منتظر من است . چون او مرا ديد دستم را گرفت و سوار شديم و بخانهء وزير آمديم . وزير به من گفت : اى پيرمرد ! خداوند حاجت تو را برآورد . سپس از من معذرت خواست و چند قبالهء مهر كرده به من داد . من هم آن‌ها را گرفتم و بيرون آمدم .\r\nابو محمد حسن بن محمد گفت : ابو الحسن على بن احمد عقيقى در شهر « نصيبين » « 1 » اين حكايت را براى من نقل كرد و گفت : اول حنوط براى عمه‌ام آمد\r\n\r\n\r\n","description":"","footnote":"\r\n( 1 ) نصيبين - به صورت جمع ، شهر آبادى واقع در جادهء موصل بشام بوده ، و به صورت تثنيه ، دهكده‌اى از حلب واقع در كشور سوريه و هم شهرى در كنار شط فرات بوده است كه آن را نصيبين روم ميگفتند ( مراصد )\r\n","page_name":" 657 ","page_number":665},
  {"content":"\r\n\r\nمن هم براى خود خواستم . حسين بن روح رضى اللَّه عنه به من گفت املاك خود را بدست خواهى آورد و در اين خصوص نامه بحضور امام نوشت .\r\nمن هم برخاستم و سر و ديدگان او ( عقيقى ) را بوسيدم و گفتم : اى آقاى من ! كفنها و حنوط و درهمها را به من نشان بده . او هم كفنها را بيرون آورد ديدم يك طاقه پارچه مخطط يمنى و سه طاقه پارچه بافتهء « مرو » و يك عمامه است . حنوط هم در يك ظرف بود . درهمها را بيرون آورد و من آنها را شمردم صد درهم بود . من گفتم : آقاى من ! يك درهم آن را به من بده تا از آن انگشترى بسازم .\r\nعقيقى گفت : از مال خودم هر چه ميخواهى بردار ، گفتم : من از اينها ميخواهم و اصرار نموده سر و ديدگانش را بوسيدم ؛ او هم يك درهم به من داد و من آن را در دستمالى بستم و در آستينم گذاشتم .\r\nموقعى كه بكاروانسرا برگشتم زنبيل خود را گشودم و دستمال را كه چند درهم در آن بسته بود . در آن نهادم . كتاب‌ها و دفترهايم را نيز در بالاى آن گذاشتم و چند روزى در آنجا ماندم . سپس آمدم كه آن درهم را بردارم ديدم كيسه بسته است ولى چيزى در آن نيست ! از اين موضوع تقريبا وسواسى پيدا كردم . پس لذا خانه عقيقى رفتم و بغلام او گفتم : ميخواهم خدمت آقا برسم . او هم مرا نزد وى برد . گفت : چه شده ؟\r\nگفتم آقا آن درهم كه به من دادى ميان دستمال نيافتم . عقيقى زنبيل را خواست و درهمها را بيرون آورد و شمرد . از لحاظ عدد و وزن صد درهم بود ! كسى هم نزد من نبود كه در برداشتن آن مورد سوء ظن من قرار گيرد ، پس من از وى خواستم آن را به من بدهد ولى او نپذيرفت .\r\nعقيقى سپس بجانب مصر رفت و املاك خود را تصاحب كرد . ده روز قبل از او محمد بن اسماعيل درگذشت ، و بعد هم او رحلت كرد و در همان كفن كه بوى داده شده بود كفن شد . در غيبت شيخ از جماعتى از صدوق مانند اين نيز روايت شده است .\r\n\r\n","description":"","footnote":"","page_name":" 658 ","page_number":666},
  {"content":"\r\n\r\n\r\nمحمد بن شاذان\r\nهمچنين در كمال الدين از عطار و او از پدرش از محمد بن شاذان بن نعيم شاذانى نقل كرده كه گفت : چهار صد و هشتاد درهم سهم مبارك امام عليه السّلام نزد من جمع شد ؛ من بيست درهم از مال خودم وزن كرده روى آن گذاشتم و به ابو - الحسين اسدى رحمة اللَّه عليه ( وكيل حضرت ) دادم و در بارهء بيست درهم اضافى آن چيزى بوى نگفتم . در جواب آن مرقوم بود : پانصد درهمى كه بيست درهم آن مال خودت بود ، رسيد .\r\nمحمد بن شاذان گفت : بعد از آن نيز اموالى را براى حضرت فرستادم و توضيح ندادم كه مال كيست . در جواب نوشته بود كه : فلان مبلغ رسيد فلان مبلغ از فلان و فلان مبلغ از به همان است .\r\nو هم محمد بن شاذان گفت ابو العباس كوفى نقل كرد كه : مردى مالى را برد كه به امام برساند و ميخواست بر معجزه‌اى اطلاع يابد . پس توقيعى صادر گشت كه اگر حقيقت را بجوئى به آن ميرسى و اگر طالب چيزى باشى ؛ خواهى يافت . آقايت به تو ميگويد : آنچه آورده‌اى بياور . مرد گفت : من شش درهم از پولهائى كه آورده بودم برداشتم و باقى را فرستادم . توقيعى آمد كه فلانى ! آن شش درهم كه وزن نكرده برداشتى ، وزن كن خواهى ديد شش دينار و پنج دانگ و يك حبه و نصف است . مرد گفت : من هم دينارها را وزن كردم ديدم همانطور است كه امام فرموده بود !\r\n\r\nشخصى از مرجئه\r\nدر كمال الدين از احمد بن هارون از محمد حميرى از پدرش از اسحق بن حامد كاتب روايت نموده كه گفت : مرد بزاز مؤمنى در قم بود كه يكنفر شريك مرجئى « 1 » داشت روزى طاقه پارچه‌اى بدست آنها افتاد . مرد مؤمن گفت : اين\r\n\r\n\r\n","description":"","footnote":"\r\n( 1 ) مرجئه گروهى هستند كه تمام اعمال محرمه را تجويز ميكنند براى اطلاع كامل از معنى حقيقى مرجئه و وجه تسميه آنها به اين اسم ؛ رجوع كنيد به « مجمع البحرين » و « ملل و نحل » شهرستانى و المقالات و الفرق سعد بن عبد إله اشعرى و ساير كتب مربوطه .\r\n","page_name":" 659 ","page_number":667},
  {"content":"\r\n\r\nپارچه لايق آقاى من است . شريك وى گفت : آقاى تو را نميشناسم ولى پارچه را بردار و هرطور ميخواهى عمل كن . چون پارچه به امام رسيد . آن را از درازى دو نصف كرد ، يك نصف را برداشت و نصف ديگر را برگردانيد و فرمود : ما احتياجى بمال مرجئى نداريم !\r\n\r\nمحمد بن حسن صيرفى\r\nو نيز در كتاب مزبور از محمد بن على بن احمد بن روح بن عبد اللَّه بن منصور بن يونس بن روح از ياران صاحب الزمان عليه السّلام روايت نموده كه گفت : از محمد بن حسن صيرفى كه در سرزمين بلخ اقامت داشت شنيدم كه ميگفت : قصد رفتن حج داشتم ، وجوهى با من بود كه نصف آن طلا و نصف ديگر نقره بود . طلاها را ذوب نموده به صورت شمش و نقره‌ها را چند پاره نمودم .\r\nاين وجوه را به من داده بودند كه بشيخ ابو القاسم حسين بن روح قدس اللَّه روحه بسپارم . چون به شهر « سرخس » رسيدم ، خيمه خود را در ريگستانى بر سر پا نموده ، بملاحظهء طلاها و نقره‌ها پرداختم ، در آن اثنا يك شمش طلا از دستم افتاد و در ريگها فرو رفت ولى من متوجه نشدم . موقعى كه بهمدان رسيدم ، دوباره آنها را ملاحظه كردم ، چه سعى داشتم آنها را حفظ كنم ، در آنجا متوجه شدم كه يك شمش طلا را به وزن صد و سه مثقال يا نود و سه مثقال ( ترديد از راوى است ) گم كرده‌ام .\r\nناچار در همان جا يك شمش به همان وزن از مال خودم ساخته بجاى آن گذاردم . وقتى وارد بغداد شدم ، بسراغ ابو القاسم حسين بن روح رفتم و آنچه آورده بودم بوى تسليم نمودم . او در ميان شمش‌هاى طلا دستى به همان شمش كه من در همدان از مال خودم ريخته بودم ماليد و آن را پيش من انداخت و گفت : اين شمش\r\n\r\n","description":"","footnote":"","page_name":" 660 ","page_number":668},
  {"content":"\r\n\r\nمال ما نيست آن شمش را كه جزو مال ما بود ، در سرخس موقعى كه ميان ريگستان خيمه زدى گم كردى . برگرد به همان محل و آن را جستجو كن كه آن را خواهى يافت و بعد باينجا مراجعت كن ولى مرا ديگر نميبينى .\r\nمن هم بسرخس مراجعت نموده و به همان جايى كه منزل كرده بودم رفتم و شمش طلا را پيدا كرده به شهر خود برگشتم ، سال بعد نيز آهنگ حج بيت اللَّه نمودم و شمش طلا را با خود به بغداد آوردم . حسين بن روح رحلت نموده بود ، پس شيخ ابو الحسن سيمرى را ملاقات كردم و آن را بوى سپردم .\r\n\r\nابو على بغدادى\r\nهمچنين در كتاب مزبور مينويسد : خبر داد بما حسين بن على بن محمد قمى معروف به ابو على بغدادى و گفت : شخصى معروف به « ابن جاوشير » در شهر « بخارا » هشت شمش طلا به من داد و امر نمود كه آن را در بغداد بشيخ ابو القاسم حسين بن روح قدس اللَّه روحه تسليم كنم . پس آن را با خود آوردم . چون به آمويه « 1 » رسيدم يكى از آنها را گم كردم و متوجه آن نشدم ؛ تا آنكه به بغداد آمده و آنها را بيرون آوردم تا تسليم كنم . ديدم يكى از آنها كم است . پس شمشى از طلا به همان وزن خريدم و اضافه بر نه شمش ديگر نمودم و سپس بنزد حسين بن روح رفتم و شمشهاى طلا را پيش روى وى نهادم .\r\nحسين بن روح ( ره ) با دست اشاره به همان شمشى كه خريده بودم نمود و گفت :\r\nاين را كه خودت خريده‌اى بردار چه آن شمش را كه گم كردى بما رسيد و آن همين است ! پس آن را بيرون آورد و به من نشان داد ديدم همان است كه در آمويه گم كرده بودم .\r\n\r\nيكى از بانوان شيعه\r\nراوى : حسين بن على بن محمد قمى معروف به ابو على بغدادى گفت : در همان\r\n\r\n\r\n","description":"","footnote":"\r\n( 1 ) آمويه - همان آمل مازندران است كه « آمو » هم خوانده مىشود ( مراصد )\r\n","page_name":" 661 ","page_number":669},
  {"content":"\r\n\r\nسال زنى را در بغداد ديدم كه از من پرسيد وكيل امام زمان عليه السّلام كيست ؟ بعضى از قميها بوى اطلاع دادند كه وكيل حضرت حسين بن روح است و به آن زن اشاره كردند كه اين مرد او را ميشناسد .\r\nوقتى من به خدمت حسين بن روح رسيدم زن هم در آنجا بود . زن به حسين بن روح گفت اى شيخ ! در نزد من چيست ؟ حسين بن روح گفت : آنچه نزد توست در دجله « 1 » بينداز سپس بيا تا خبر آن را به تو بدهم . زن رفت و آنچه با خود آورده بود در دجله انداخت آنگاه بنزد حسين بن روح بازگشت . حسين بن روح بكنيزش گفت : برو و آن حقه « 2 » را بيرون بياور . كنيز هم حقه را براى او آورد .\r\nحسين بن روح بزن گفت اين همان حقه است كه نزد تو بود و آن را در دجله انداختى ، اكنون بگويم چه در آنست ، يا خودت ميگوئى ؟ ! زن گفت شما بفرمائيد ! گفت : يك جفت خلخال طلا و حلقه بزرگى است كه گوهرى در آنست و هم دو حلقهء كوچك است كه در هر كدام يك دانه گوهر است . و نيز دو انگشتر فيروزه و يك انگشتر عقيق است ! ! آنچه در حقه بود همان بود كه حسين بن روح گفته بود ، بدون كم و كاست .\r\nسپس سر حقه را باز كرد و آنچه در آن بود به من نشان داد ، زن هم نگاهى به من كرد و گفت درست همان چيزهائى است كه من آورده بودم و در دجله انداختم من و آن زن با مشاهدهء آنچه از حسين بن روح ديديم ، چنان شاد شديم كه نزديك بود هوش از سر ما برود ! شيخ صدوق سپس ميفرمايد : حسين بن على بن محمد قمى بعد از نقل اين حديث به من گفت : خدا را گواه ميگيرم كه اين حديث درست همين است كه بيان كردم بدون اينكه زياده و نقصانى در آن پديد آمده باشد . و هم بامامان دوازده‌گانه صلوات اللَّه عليهم قسم خورد . آنگاه صدوق ميگويد : آنچه وى گفت مسلما راست است . نه\r\n\r\n\r\n","description":"","footnote":"\r\n( 1 ) نهر دجله واقع در شهر بغداد است كه امروز بغداد را به دو قسمت نموده است .\r\n( 2 ) حقه بضم حاء و تشديد قاف ، ظرف چوبين كوچكى بوده كه مرواريد يا لعل يا ساير اشياء قيمتى و آلات طلا و نقره در آن مينهاده‌اند .\r\n","page_name":" 662 ","page_number":670},
  {"content":"\r\n\r\nچيزى بر آن افزود و نه چيزى كم كرد .\r\n\r\nجوانى از بنى عباس\r\nنيز : در كمال الدين از محمد بن على بن احمد زرجى روايت نموده كه گفت :\r\nمرد جوانى را در سامره در مسجد معروف به « مسجد زبيد » ديدم كه ميگفت : من از بنى هاشم ( يعنى بنى عباس ) و از اولاد موسى بن عيسى عباسى هستم .\r\nموقعى كه با من سخن گفت صدا زد : يا غزال ! يا زلال ! ناگهان ديدم كنيز پيرى آمد و او گفت : اى كنيز ! داستان ميل و مولود را براى آقاى خود نقل كن . كنيز گفت :\r\nروزى طفل ما بيمار شد ؛ خانم به من گفت : برو به خانه حسن بن على عليه السّلام ( امام حسن عسكرى ) و بحكيمه ( عمهء آن حضرت ) بگو : چيزى بما مرحمت كن تا بوسيلهء آن شفاى مولود خود را از خدا بگيريم من هم به خدمت حكيمه خاتون رفتم و از وى مسألت نمودم .\r\nحكيمه بيكى از اهل خانه فرمود : آن ميلى كه چشم نوزاد ديشب ( يعنى امام زمان عليه السّلام ) را با آن سرمه كشيديم ، بياوريد ، آن ميل را آوردند و به من داد و من هم بخانم خود دادم و با آن چشم طفل خودمان را سرمه كشيديم و همان باعث شفاى طفل شد آن ميل نزد ما بود ولى بعدها گم شد . « 1 »\r\n\r\n\r\n","description":"","footnote":"\r\n( 1 ) چنان كه ملاحظه مىشود با اينكه در اخبار پيغمبر و اهل بيت عليهم السلام آمده است كه ولادت صاحب الأمر پنهان و در وضع خوفناكى اتفاق مىافتد ، مع هذا در همين باب و در خلال سائر ابواب ميخوانيد كه عده‌اى بالغ بر بيست نفر از ولادت آن موعود جهان بعنوان فرزند امام حسن عسكرى ( ع ) در شهر سامره اطلاع داده‌اند جمعى از آنان از مخالفين شيعه يعنى اهل تسنن بوده‌اند كه از جمله همين مورد است . علت خفاء ولادت آن حضرت در روايات بيان شده ، زيرا امام ميفرمايد ، ولادت او از جهاتى مانند موسى بن عمران است كه از ترس فرعونيان تا لحظه تولد اثر حمل در مادرش معلوم نبود ، و خدا او را با وجود آن همه دشمن از آسيب آنان حفظ كرد ، تا آشكار شد و بسرنوشت بيدادگران خاتمه داد .\r\n","page_name":" 663 ","page_number":671},
  {"content":"\r\n\r\n\r\nباب بيست و يكم سفراى امام زمان كه در غيبت صغرى ميان شيعيان و آن حضرت واسطه بودند\r\nشيخ طوسى در كتاب « غيبت » مينويسد : در برخى از روايات آمده است كه :\r\n« خدمتكاران و كسانى كه اقدام بخدمتگزارى ما ميكنند ، بدترين خلق خدا هستند » اين روايت بمعنى عام خود نيست كه شامل عموم خدمتگزاران ائمه طاهرين گردد بلكه اين را بدين سبب فرموده‌اند كه گاهى در ميان شيعيان افرادى پيدا ميشوند كه ( بواسطه نزديكى با آن ذوات مقدسه ) دست بتغيير و تبديل گفتار آنها زده و چنان كه خواهيم گفت ؛ نسبت به آنان خيانت ميورزند .\r\nمحمد بن عبد اللَّه بن جعفر حميرى از پدرش ، و او از محمد بن صالح همدانى روايت نموده كه گفت : نامه‌اى خدمت حضرت امام زمان عليه السّلام نوشتم كه خانوادهء من ، به من آزار ميرسانند و از روايتى كه از پدران بزرگوار شما وارد شده :\r\nخدّامنا و قوامنا شرار خلق اللَّه\r\nبه من سرزنش ميكنند .\r\nحضرت در جواب نوشت : خوش به حال شما ! آيا اين آيهء شريفه را در قرآن مجيد نخوانده‌ايد :  وَ جَعَلْنا بَيْنَهُمْ وَ بَيْنَ الْقُرَى الَّتِي بارَكْنا فِيها قُرىً ظاهِرَةً  « 1 » يعنى : ميان آن‌ها و قريه‌هائى كه در آن بركت داده‌ايم قريه‌هائى ظاهره قرار داديم .\r\nبه خدا سوگند قريه‌اى كه خداوند در آن بركت قرار داده مائيم و قريه‌هاى ظاهره شما هستيد .\r\nصدوق : در كمال الدين اين حديث را با همان سند روايت نموده و سپس فرموده است : عبد اللَّه بن جعفر ( حميرى ) گفته : اين حديث را على بن محمد كلينى از محمد\r\n\r\n\r\n","description":"","footnote":"\r\n( 1 ) سوره سبأ - آيه 17\r\n","page_name":" 664 ","page_number":672},
  {"content":"\r\n\r\nابن صالح ( همدانى ) از حضرت صاحب الامر عليه السّلام براى من روايت كرد .\r\n\r\nنواب امام زمان\r\n\r\n( 1 ) ابو عمر و عثمان بن سعيد عمرى\r\nمؤلف : شيخ طوسى بعد از نقل اين مطالب ، جمعى از اصحاب ائمه را كه مدح شده‌اند نام برده ، آنگاه ميگويد : سفرائى كه از جانب ائمه بنيكى ياد شده‌اند نخستين آنها مرد جليل القدرى است كه امام على النقى و امام حسن عسكرى عليهما السلام او را توثيق فرموده‌اند ، و او شيخ موثق ابو عمر و عثمان بن سعيد عمرى است .\r\nوى از تيرهء عرب بنى اسد بوده و علت اينكه او را « عمرى » ميگويند اينست كه ابو نصر هبة اللَّه بن احمد كاتب دختر دخترزادهء ام كلثوم دختر محمد بن عثمان گفته است :\r\nوى اصلا اسدى است ولى او را بجدش منسوب داشتند و بدين نام شهرت يافت .\r\nگروهى از شيعيان گفته‌اند : حضرت امام حسن عسكرى عليه السّلام فرمود : كنيهء « ابن عثمان » و « ابو عمرو » در يك شخص جمع نميشود و دستور دادند كه كنيه او را كه « ابو عمرو » بود برهم زنند و از آن وقت « عمرى » خوانده شد . عثمان بن سعيد را عسكرى نيز گويند ، زيرا وى از قريهء « عسكر » سامره بوده است ، و او را « سمّان » هم ميگويند زيرا بخاطر پنهان داشتن منصب سفارتى كه از جانب امام زمان ( ع ) داشت ، روغن فروشى ميكرد .\r\nرسم وى چنين بود كه شيعيان اموالى را كه براى امام حسن عسكرى عليه السّلام مىآوردند بوى ميدادند و او از ترس آنها را ميان خيك روغن پنهان نموده و بدين گونه بخانهء امام ميرسانيد ! جمعى از راويان حديث ، از هارون بن موسى تلعكبرى براى ما ( شيخ طوسى ) بسند خود از احمد بن اسحاق قمى روايت نموده‌اند كه وى گفت : روزى به خدمت حضرت امام على النقى عليه السّلام رسيدم و عرضكردم : آقا ! من گاهى سعادت درك حضورتان را دارم و گاهى از اين فيض بىنصيب ميمانم و در اينجا همهء اوقات اين فيض برايم ميسر نميگردد .\r\n\r\n","description":"","footnote":"","page_name":" 665 ","page_number":673},
  {"content":"\r\n\r\nسخن چه كسى را بپذيريم و از چه كسى پيروى نمائيم ؟ فرمود : اين ابو عمرو ( عثمان بن سعيد ) مردى موثق و امين است . آنچه وى براى شما نقل كند ، از طرف من ميگويد . و آنچه بشما مىرساند از جانب من مىرساند .\r\nاحمد بن اسحق ميگويد : بعد از رحلت آن حضرت روزى به خدمت امام حسن عسكرى عليه السّلام شرفياب شدم و همان سؤال را از آن حضرت نيز كردم . آن حضرت هم فرمود : اين ابو عمرو مردى موثق و امين است ، هم مورد وثوق امام گذشته ( امام على النقى ) بود و هم نزد من در زمان حيات و ممات موثق مىباشد . آنچه بشما برساند از جانب من ميگويد و از طرف من مىرساند .\r\nهارون بن موسى از ابو على ابن همام و او از ابو العباس حميرى نقل مىكند كه ما اغلب اوقات در بارهء اين حديث با هم مذاكره ميكنيم و مقام والاى عثمان بن سعيد را ميستائيم .\r\nو نيز جماعتى از هارون بن موسى از محمد بن همام از عبد اللَّه بن جعفر حميرى روايت نموده‌اند كه : بعد از رحلت امام حسن عسكرى عليه السّلام سالى بعزم حج بيت اللَّه در بغداد به خانه احمد بن اسحاق رفتيم ، ديديم عثمان بن سعيد نيز نزد وى است . من به عثمان بن سعيد گفتم : اين شيخ ( و اشاره باحمد بن اسحاق نمودم ) كه نزد ما ثقه‌اى پسنديده است در باره شما چنين و چنان ميگويد ، سپس حديث گذشته را كه در باره مقام والاى او رسيده بود بازگو كردم و گفتم : اكنون شما كسى هستيد كه در راستگوئى شما ترديدى نيست . شما را به خداوند و دو امام بزرگوارى كه تو را بوثاقت ستوده‌اند قسم مىدهم آيا پسر امام حسن عسكرى عليه السّلام را كه صاحب الزمان است ديده‌اى ؟ .\r\nعثمان بن سعيد گريست ، سپس گفت : جواب تو را مىدهم به شرطى كه تا من زنده‌ام به كسى نگوئى گفتم : تعهد ميكنم كه به كسى نگويم . آنگاه گفت : آرى او را ديده‌ام و گردنش چنين بود مقصودش اين بود كه از ساير گردنها ضخيمتر و زيباتر و مناسبتر بود . عرض كردم : نام وى چيست ؟ گفت : از بردن نام او\r\n\r\n","description":"","footnote":"","page_name":" 666 ","page_number":674},
  {"content":"\r\n\r\nنهى شده‌ايد .\r\nابو العباس احمد بن على بن نوح سيرافى بسند خود از محمد بن اسماعيل و على ابن عبد اللَّه حسينان روايت نمودند كه گفتند : در سامره خدمت حضرت امام حسن عسكرى رسيديم ، ديديم گروهى از شيعيان و دوستان حضرت نيز در حضورش شرفياب هستند در آن وقت « بدر » خادم حضرت آمد و عرضكرد : آقا ! جمعى با حالت افسرده و غبارآلود ، آمده‌اند در خانه . حضرت فرمود : اينان عده‌اى از شيعيان ما در « يمن » هستند . . . تا آنجا كه حضرت بخادم فرمود : برو و عثمان بن سعيد را نزد من بياور ! چيزى نگذشت كه عثمان بن سعيد آمد . حضرت بوى فرمود : اى عثمان تو وكيل من و بر ضبط مال خدا موثق و امين هستى برو و اموالى را كه اين چند نفر يمنى آورده‌اند بگير .\r\nراوى ميگويد : ما حضار عرض كرديم : آقا ! به خدا قسم ما عثمان بن سعيد را از شيعيان برگزيده ميدانيم و امروز با اين فرمايش مقام او را در خدمتگزارى حضرتت آشكارتر فرمودى و به خوبى ميدانيم كه او وكيل شما و در ضبط اموال خدا مورد وثوق شماست . فرمود : آرى گواه باشيد كه عثمان بن سعيد عمرى وكيل من است و فرزندش محمد بن عثمان وكيل فرزند من مهدى شماست .\r\nهم در غيبت شيخ از ابو نصر هبة اللَّه بن محمد بن احمد كاتب دخترزادهء ام كلثوم دختر ابو جعفر محمد بن عثمان عمرى قدس اللَّه روحه و او از استادان خود روايت نموده كه چون امام حسن عسكرى عليه السّلام رحلت فرمود ، عثمان بن سعيد حضرت را غسل داد و كفن و حنوط و دفن نمود . او شخصا ( از جانب امام ) مأمور به اين كار شد كه در ظاهر به اين كار پردازد ، و ما هم حكم به ظاهر ميكنيم اگر كسى آن را نپذيرد ظواهر حقايق را نپذيرفته و زير پا گذارده است . توقيعات حضرت صاحب عليه السّلام بدست عثمان بن سعيد و فرزندش محمد بن عثمان براى شيعيان و خواص پدر امام زمان عليهما السلام صادر ميگشت .\r\nآن توقيعات متضمن امر و نهى و جواب سؤالات شيعيان از حضرتش و به همان\r\n\r\n","description":"","footnote":"","page_name":" 667 ","page_number":675},
  {"content":"\r\n\r\nخطى بود كه در زمان امام حسن عسكرى عليه السّلام نوشته ميشد . شيعيان نيز بالاتفاق عدالت آن‌ها را مىشناختند تا اين كه عثمان بن سعيد رحلت نمود ، و پسرش ابو - جعفر محمد بن عثمان او را غسل داد و پس از وى بجاى او منصوب گشت ، و همهء امورى را كه پدرش متكفل بود بوى تفويض شد ، تمام شيعيان عدالت و وثاقت و امانت - دارى او را ستودند .\r\nزيرا پيشتر گفتيم كه از جانب امام حسن عسكرى عليه السّلام تصريح بر امانت - دارى و عدالت او شد و دستور دادند كه مردم در حال حيات حضرت و بعد از رحلت وى و زمان پدرش عثمان بن سعيد ، در امور دينى خود بوى مراجعه كنند .\r\nو هم صدوق عليه الرحمه فرموده است جعفر بن محمد بن مالك فزارى بزاز از جماعتى از شيعه منجمله على بن هلال و محمد بن معاوية بن حكيم و حسن بن ايوب بن نوح در خبرى طولانى مشهور نقل كرده كه همهء آنها گفتند : به خدمت حضرت امام حسن عسكرى عليه السّلام رفتيم تا در خصوص امام بعد از وى از حضرت جويا شويم چهل نفر ديگر غير از ما نيز در مجلس حضرت بودند .\r\nدر اين وقت عثمان بن سعيد عمرى برخاست و عرض كرد : يا ابن رسول اللَّه ! ميخواهم مطلبى را از حضرتت سؤال كنيم كه خود داناتر ميباشيد . حضرت فرمود :\r\nاى عثمان بنشين ! سپس حضرت با حالتى خشمگين برخاست كه بيرون رود و فرمود :\r\nهيچ كس بيرون نيايد . كسى از ما هم بيرون نرفت ، بعد از لحظه‌اى حضرت ، عثمان بن سعيد را صدا زد و او برخاست و ايستاد ، حضرت فرمود : بگويم براى چه نزد من آمده‌ايد ؟\r\nحضار گفتند بفرمائيد يا ابن رسول اللَّه ! فرمود : آمده‌ايد از من بپرسيد امام بعد از من كيست ؟ عرضكردند : آرى يا ابن رسول اللَّه ! در اين وقت جوانى را كه مانند پارهء ماه بود و از هر كس بپدرش امام حسن عسكرى عليه السّلام بيشتر شباهت داشت در برابر خود ديديم . حضرت فرمود : بعد از من اين امام شما و جانشين من مىباشد از وى پيروى كنيد و پراكنده نگرديد كه در امر دين خود به هلاكت ميرسيد . بدانيد كه بعد از امروز ديگر او را نخواهيد ديد تا عمر\r\n\r\n","description":"","footnote":"","page_name":" 668 ","page_number":676},
  {"content":"\r\n\r\nاو كامل شود . پس هر چه عثمان بن سعيد از جانب او بشما خبر ميدهد ، بپذيريد . او نمايندهء امام شماست و نيابت بوى تفويض ميگردد .\r\nدر حديث ديگر ابو نصر هبة اللَّه بن محمد گفت : قبر عثمان بن سعيد در شارع ميدان ( خيابان ميدان ) سمت غربى بغداد ، در اول محل معروف جنب دروازه « حبله » و مسجد دروازهء طرف راست كسى كه داخل مىشود واقع است ، و قبر در خود قبله مسجد مىباشد .\r\nشيخ طوسى ميگويد : من قبر او را در همين محلى كه ابو نصر هبة اللَّه بن محمد ذكر كرده ديدم ديوارى بر روى قبر بنا كرده بودند كه محراب مسجد هم در آن ديوار بود . از يك قسمت محراب درى به محل قبر كه در جاى تنگ و تاريك واقع بود باز ميشد ما به آنجا ميرفتيم و بطور آشكار زيارت ميكرديم . قبر وى از موقع آمدن من ببغداد يعنى سال 408 تا سنهء 430 و اندى به همين صورت باقى بود بعد از آن رئيس ابو منصور محمد بن فرج آن ديوار را فرو ريخت و قبر را بيرون گذاشت و صندوقى روى آن نهاد . قبر در زير سقفى بود كه هر كس ميخواست وارد ميشد و زيارت ميكرد .\r\nتمام همسايگان محله « 1 » به زيارت او تبرك مىجستند و ميگفتند : او مردى صالح است و گاهى هم ميگويند : وى پسر دايهء امام حسين عليه السّلام است ؛ و حقيقت امر بر آنها پوشيده است ، و تا امروز كه سال 447 است ، به همان حالت مىباشد .\r\n\r\n( 2 ) ابو جعفر : محمد بن عثمان عمرى\r\nچون ابو عمر و عثمان بن سعيد رحلت نمود ، پسر او ابو جعفر محمد بن عثمان طبق دستور حضرت امام حسن عسكرى عليه السّلام و نص پدرش عثمان بن سعيد از جانب امام قائم عليه السّلام بجاى پدر نشست .\r\nجماعتى از علماء از ابو القاسم جعفر بن محمد بن قولويه و ابو غالب زرارى و ابو - محمد تلّعكبرى براى من ( شيخ طوسى ) روايت نموده‌اند كه همه از محمد بن يعقوب\r\n\r\n\r\n","description":"","footnote":"\r\n( 1 ) اينان همه از اهل تسنن بوده‌اند .\r\n","page_name":" 669 ","page_number":677},
  {"content":"\r\n\r\nكلينى و او از محمد بن عبد اللَّه و محمد بن يحيى از عبد اللَّه بن جعفر حميرى نقل كرده‌اند كه گفت : من و شيخ ابو عمرو ( عثمان بن سعيد ) نزد احمد بن اسحاق قمى بوديم .\r\nاحمد بن اسحاق با چشم به من اشاره كرد كه از عثمان بن سعيد در بارهء جانشين امام عسكرى عليه السّلام سؤال كنم . من هم گفتم : اى ابو عمرو ! مىخواستم سؤالى از شما بنمايم .\r\nقبلا بگويم كه من در آنچه ميپرسم شك ندارم زيرا اعتقاد دينى من اينست كه زمين نميتواند از وجود حجت خدا خالى بماند ، مگر چهل روز پيش از قيامت ، كه آن موقع حجت برداشته مىشود و در توبه بسته ميگردد ، و كسى كه تا آن زمان ايمان نياورده يا در زمان ايمان داشتن كار خيرى نكرده ، اگر ايمان بياورد ايمانش سودى نخواهد داشت و آنها بدترين خلق خدايند ، و آنها هستند كه قيامت در زمان آنان روى ميدهد . ولى با اينوصف ميخواهم سؤالى كنم كه بر يقينم افزوده گردد .\r\nهمانطور كه حضرت ابراهيم از خداوند خواست كه به او نشان دهد چگونه مردگان را زنده مىكند ، و خداوند فرمود : مگر ايمان نياورده‌اى ؟ عرضكرد :\r\nچرا ، ولى ميخواهم دلم آرام گيرد .\r\nابو على احمد بن اسحق از امام على النقى عليه السّلام براى من روايت نمود كه از آن حضرت پرسيدم : با كى طرف سخن شوم ، و احكام دين خود را از چه كسى بگيرم ، و گفتهء چه كسى را بپذيرم ؟ حضرت فرمود : عثمان بن سعيد عمرى مردى موثق است ؛ آنچه او به تو برساند ، از جانب من مىرساند و هر چه به تو بگويد از جانب من ميگويد ، از او بشنو و اطاعت كن ، كه او ثقهء امين است .\r\nنيز ابو على روايت نموده كه از امام حسن عسكرى عليه السّلام همين سؤال را نمودم فرمود :\r\nالعمرىّ و ابنه ثقتان فما ادّيا اليك فعنّى يؤدّيان ؛ و ما قالا لك فعنّى يقولان و اسمع لهما و اطعهما فانّهما الثقتان المأمونان .\r\nيعنى : عثمان بن سعيد و فرزندش دو نفر موثق‌اند . هر چه آنها به تو برسانند\r\n\r\n","description":"","footnote":"","page_name":" 670 ","page_number":678},
  {"content":"\r\n\r\nاز من ميرسانند و آنچه به تو بگويند از جانب من ميگويند . پس از آنها بشنو و اطاعت كن ، كه آنها موثق و امين هستند .\r\nسپس عثمان بن سعيد به من گفت : اين فرمودهء دو امام گذشته ، در خصوص تعيين وظيفهء توست . عثمان بن سعيد اين را گفت و سپس به سجده رفت و گريست آنگاه سر برداشت و گفت : هر چه ميخواهى سؤال كن ! پرسيدم : شما جانشين امام حسن عسكرى عليه السّلام را ديده‌ايد ؟ گفت : آرى و اللَّه ! گردن او مثل اينست و با دست خود اشاره نمود « 1 » گفتم : يك سؤال ديگر دارم گفت : بگو ! گفتم : نام آن حضرت چيست ؟ گفت : براى شما حرام است كه نام او را سؤال كنيد . من اين را از پيش خود نميگويم و مرا نميرسد كه چيزى را حرام يا حلال كنم و اين گفتهء خود آن حضرت است .\r\nعلت آن اينست كه خليفه اين طور فهميده كه امام حسن عسكرى عليه السّلام وفات كرده و پسرى از او نمانده و ارث آن حضرت تقسيم شده و جعفر كذّاب آن را برده است . اينك كسان او را مورد بازپرسى قرار ميدهند و هيچ كس جرأت نميكند خود را به آنها بشناساند يا چيزى به آنها برساند . اگر نام حضرت افشا شود بتعقيب وى خواهند پرداخت . پس از خدا بترسيد و از پرسيدن نام وى خوددارى كنيد ! كلينى فرموده : شيخى از اصحاب ما ( شيعه ) كه نامش فراموشم شده براى من روايت نمود كه در حضور احمد بن اسحق از عثمان بن سعيد اين مطلب را پرسيدند ، و همين جواب را داد .\r\nو هم كلينى ميگويد : جمعى از علماء از محمد بن على بن بابويه ( شيخ صدوق ) و او از احمد بن هارون فامى ، براى ما روايت نمودند كه وى گفت : محمد بن عبد اللَّه بن جعفر حميرى از پدرش عبد اللَّه بن جعفر نقل كرد كه : توقيعى از ناحيهء مقدسهء امام زمان عليه السّلام براى ابو جعفر محمد بن عثمان قدس اللَّه روحه در تعزيت پدرش رضى اللَّه عنه صادر گشت و از جمله مرقوم بود :\r\n إِنَّا لِلَّهِ وَ إِنَّا إِلَيْهِ راجِعُونَ \r\n.\r\n\r\n\r\n","description":"","footnote":"\r\n( 1 ) يعنى اشاره به گردن خود نمود كه ضخيم و زيبا و متناسب بود .\r\n","page_name":" 671 ","page_number":679},
  {"content":"\r\n\r\nتسليم فرمان و راضى به قضاى الهى هستيم . پدرت با سعادت زيست و با افتخار مرد ، خدا او را رحمت كند ، و باولياء خدا و سروران خود عليهم السلام ملحق سازد . او پيوسته در آنچه او را به خدا و مواليان خود نزديك مينمود تلاش و كوشش داشت ، خداوند روى او را تر و تازه گرداند و او را بيامرزد .\r\nو در فصل ديگر توقيع نوشته بود : خداوند ثواب تو را زياد گرداند و در اين مصيبت صبر نيكو مرحمت فرمايد . تو مصيبت زده‌اى و ما هم اندوهناك هستيم فراق پدرت براى تو و ما هر دو وحشتناك است خداوند او را در جايى كه دارد شاد گرداند از كمال سعادت او اين بود كه مثل تو فرزندى داشت كه بعد از او بماند و بدستور وى جانشين او گردد و براى او طلب رحمت و مغفرت كند ! من هم ميگويم : الحمد للَّه ، زيرا شيعيان بوجود تو و آنچه خداوند در تو و نزد تو قرار داده است ، مسرورند پروردگار عالم تو را يارى كند و نيرو بخشد و پشتيبانى نمايد و در كار خود توفيق دهد خداوند دوست و نگهبان تو باشد » اين حديث در خرايج راوندى نيز آمده است .\r\nو در كمال الدين نيز از احمد بن هارون تلّعكبرى آن را روايت كرده است ، در غيبت شيخ مينويسد : جماعتى از هارون بن موسى تلّعكبرى از محمد بن همام روايت نموده‌اند كه عبد اللَّه بن جعفر حميرى گفت : چون عثمان بن سعيد رضى اللَّه عنه وفات يافت مكتوبى به همان خطى كه ماها مينويسيم در خصوص انتصاب فرزندش محمد بن عثمان رضى اللَّه عنه بجاى او صادر گشت در كتاب مذكور با همين سند از محمد بن همام روايت نموده كه گفت : محمد بن حمويه بن عبد العزيز رازى در سال 280 ( هجرى ) براى من روايت نمود و گفت : محمد بن ابراهيم بن مهزيار اهوازى براى ما نقل كرد كه : بعد از وفات عثمان بن سعيد توقيعى بدين مضمون براى من آمد : خداوند پسر او را حفظ كند . او در زمان پدرش مورد اعتماد ما بود ، خدا از او و پدرش خشنود باشد ، و روح پدرش را شاد گرداند ، پسرش در نزد ما مانند اوست و در جاى وى نشسته است آنچه از ما بگويد گفتهء ماست و بفرمان ما عمل مىكند\r\n\r\n","description":"","footnote":"","page_name":" 672 ","page_number":680},
  {"content":"\r\n\r\nخداوند او را تأييد كند . پس گفتهء او را قبول كن و نظر ما را در بارهء او بدان .\r\nو هم در كتاب ياد شده ميگويد : جماعتى از علماء از ابو القاسم جعفر بن محمد ابن قولويه و ابو غالب زرارى و ابو محمد تلعكبرى روايت نموده‌اند كه همهء آنها از محمد بن يعقوب كلينى از اسحاق بن يعقوب روايت كرده‌اند كه گفت : از محمد ابن عثمان خواهش نمودم ، نامه‌اى كه در آن مسائل مشكله خود را نوشته بودم بحضور امام عليه السّلام تقديم بدارد - او هم پذيرفت .\r\nدر جواب من توقيعى به خط امام زمان عليه السّلام به اين عبارت صادر گشت : « محمد ابن عثمان كه خداوند از او و پيش از وى از پدرش خشنود باشد ، مورد وثوق من است و نامهء او نامه من مىباشد » در خرايج اين روايت را از كلينى نيز آورده است .\r\nهمچنين در غيبت شيخ است كه : ابو العباس ابن نوح گفت : خبر داد به من هبة اللَّه بن محمد دخترزاده‌ام كلثوم دختر محمد بن عثمان رضى اللَّه عنه ، از مشايخ خودش كه آنها گفتند : طايفه شيعه هميشه عثمان بن سعيد را به عدالت قبول داشتند موقعى كه وفات يافت فرزندش محمد بن عثمان او را غسل داد و بر جاى او نشست و تمام امور مربوط بسفارت و نيابت امام زمان عليه السّلام بوى تفويض شد . شيعيان نيز اتفاق به عدالت و وثاقت و امانت دارى او داشتند . چه كه در زمان امام حسن عسكرى ( ع ) از طرف حضرت تصريح بامانت و عدالت او شده بود و مردم را امر برجوع به او فرمود . بعد از رحلت امام حسن عسكرى و زمان حيات پدرش عثمان بن سعيد نيز كسى در بارهء عدالت او اختلاف نظر نداشت و در خصوص امانت وى ترديد نمىنمود .\r\nتوقيعات امام زمان عليه السّلام در امور مهم دينى ، در طول حيات وى با همان خطى كه در زمان پدرش عثمان بن سعيد صادر ميشد ، بدست او صادر ميگشت و بشيعيان ميرسيد . شيعيان جز او كسى را بنيابت نمىشناختند . و به ديگرى مراجعه نمىنمودند علائم و كرامات زيادى از وى ظاهر شد . معجزات امام زمان عليه السّلام بدست او آشكار ميگرديد ؛ و امور بسيارى را از جانب امام بشيعيان خبر داد كه همه باعث بصيرت شيعيان در خصوص وجود امام دوازدهم گرديد . اين مطلب در نزد شيعه مشهور است .\r\n\r\n","description":"","footnote":"","page_name":" 673 ","page_number":681},
  {"content":"\r\n\r\nچون پيشتر قسمتى از آنها را نقل كرديم ( در كتاب غيبت ) ديگر در اينجا بتكرار آن نمىپردازيم و همين اندازه براى شخص با انصاف كافى است .\r\nابن نوح ميگويد : ابو نصر مذكور گفت : ابو جعفر محمد بن عثمان كتاب‌هائى داشت كه در فقه تصنيف كرده و همه را از امام حسن عسكرى و امام زمان عليهما السلام و پدرش عثمان بن سعيد كه او نيز از امام على النقى و امام حسن عسكرى عليه السّلام روايت نموده بود ، شنيده بود . از جمله آن كتابها كتاب « الاشربة » بود ام كلثوم دختر وى ( مادر ابو نصر ) رضى اللَّه عنها ميگفت : اين كتاب موقع وصيت محمد بن عثمان بحسين ابن روح رسيد و در دست او بود . ابو نصر ميگويد : گمان ميكنم بعد از آن بشيخ ابو الحسن سيمرى رضى اللَّه عنه رسيد .\r\nابو جعفر بن بابويه ( صدوق ) فرمود : محمد بن عثمان قدس اللَّه روحه روايت نموده كه به خدا قسم حضرت صاحب الامر عليه السّلام هر سال در موسم حج در مكه است او مردم را مىبيند و همه را مىشناسد و مردم هم او را مىبينند ولى نمىشناسند .\r\nو هم جماعتى از علماء از شيخ صدوق براى من ( شيخ طوسى ) روايت نمودند كه گفت : پدرم ( على بن بابويه ) . و محمد بن حسن و محمد بن موسى بن متوكل از عبد اللَّه بن جعفر حميرى روايت نموده‌اند كه گفت : از محمد بن عثمان رضى اللَّه عنه پرسيدم : آيا صاحب الامر را ديده‌اى ؟ گفت : آرى . آخرين بار كه آن حضرت را ديدم در خانه خدا بود ( يعنى مسجد الحرام ) و ميفرمود :\r\n« اللّهم انجز لى ما وعدتنى\r\nخداوندا آنچه را به من وعده فرمودى عملى گردان ! » و هم محمد بن عثمان رضى اللَّه عنه گفت : آن حضرت صلوات اللَّه عليه را ديدم كه در « باب المستجار » پرده خانهء خدا را گرفته و ميفرمايد :\r\nاللّهم انتقم بى من اعدائك\r\nيعنى پروردگارا ! بوسيلهء من از دشمنانت انتقام بگير ! .\r\nو بسند مذكور از شيخ صدوق از پدرش از على بن سليمان زرارى و او از على بن صدقهء قمى روايت نموده كه گفت : محمد بن عثمان رضى اللَّه عنه بىمقدمه و بدون اينكه سؤالى از وى بكنم بنزد من آمد تا به آنها كه نام حضرت را پرسيده بودند خبر\r\n\r\n","description":"","footnote":"","page_name":" 674 ","page_number":682},
  {"content":"\r\n\r\nدهد و گفت : يا بايد از بردن نام حضرت سكوت كنند تا به بهشت بروند و يا در بارهء او گفتگو كنند تا در آتش بيفتند . زيرا اگر آنها بر نام امام مطلع گردند ، آن را شهرت ميدهند و چنانچه جاى او را بدانند ، مردم را بدان جا راهنمائى مينمايند .\r\nو هم ابن نوح گفت : ابو نصر هبة اللَّه بن محمد به من خبر داد و گفت : ابو على ابن ابى جيد قمى ( ره ) به من خبر داد و گفت : ابو الحسن على بن احمد دلال قمى نقل كرد كه گفت : روزى بر ابو جعفر محمد بن عثمان وارد شدم تا بوى سلام كنم .\r\nديدم لوحى پيش روى او نهاده و نقاش بر آن نقش ميكشد و آياتى از قرآن در آن مينويسد ؛ و اسامى ائمه را در حواشى آن مينگارد .\r\nمن گفتم : آقا ! اين لوح چيست ؟ فرمود : اين براى قبرم مىباشد و مرا روى آن خواهند گذاشت ، يا اينكه گفت : بر آن تكيه مىدهم . و هم فرمود : هر روز داخل قبرم ميشوم و يك جزو قرآن ميخوانم سپس بيرون مىآيم .\r\nابو على راوى اين خبر ميگويد : گمان ميكنم ابو الحسن على بن احمد گفت :\r\nمحمد بن عثمان دست مرا گرفت و قبر خود را به من نشان داد و گفت : چون فلان روز و فلان ماه و فلان سال فرا رسد ، بسوى خدا ميروم و در آن مدفون ميشوم و اين لوح هم با من خواهد بود .\r\nچون از نزد او خارج شدم ، آنچه فرموده بود يادداشت كردم و همواره مراقب آن اوقات بودم . چيزى نگذشت كه او بيمار شد و بالاخره در همان روز و ماه و سالى كه گفته بود وفات يافت و در همان قبر نيز دفن شد .\r\nابو نصر هبة اللَّه گفت : اين روايت را از ديگرى غير از ابو على نيز شنيدم ، همچنين اين حديث را ( مادرم ) ام كلثوم دختر محمد بن عثمان رضى اللَّه عنهما هم براى من نقل كرد . و هم جماعتى از علماء از شيخ صدوق ( ره ) و او از محمد بن على اسود قمى به من خبر دادند كه : محمد بن عثمان قدس اللَّه روحه قبرى براى خود حفر نمود و آن را با چند قطعه تخته آماده ساخت .\r\nوقتى علت آن را پرسيدم گفت : براى مردن اسبابى هست ! بعد از آن نيز از\r\n\r\n","description":"","footnote":"","page_name":" 675 ","page_number":683},
  {"content":"\r\n\r\nوى پرسيدم ، گفت : مأمور شدم كه خود را جمع و جور كنم . سپس دو ماه بعد وفات يافت . رضى اللَّه عنه و ارضاه . در كمال الدين هم اين روايت آمده است .\r\nو نيز در غيبت شيخ از ابو نصر هبة اللَّه روايت مىكند كه گفت : ديدم به خط ابو - غالب زرارى نوشته بود : ابو جعفر محمد بن عثمان ( ره ) در آخر ماه جمادى الاولى سال سيصد و پنج وفات يافت .\r\nو هم ابو نصر ذكر نموده كه : محمد بن عثمان در سال سيصد و چهار رحلت فرمود و مدت پنجاه سال نيابت حضرت امام زمان عليه السّلام را داشت . مردم اموال خود را بوسيلهء او به امام ميرسانيدند ، و توقيعاتى به همان خطى كه در زمان امام حسن عسكرى عليه السّلام براى شيعيان ، در امور مهمهء دين و دنياى آنان ميرسيد ، و مسائلى كه ميپرسيدند جوابهاى عجيب آنها بوسيلهء او صادر ميگشت .\r\nو هم ابو نصر گفت : قبر محمد بن عثمان ( در بغداد ) پيش قبر مادرش در سر راه دروازهء كوفه در محلى كه خانه‌اش آنجا بود ، واقع است ، و فعلا در وسط بيابان است .\r\n\r\n( 3 ) : ابو القاسم حسين بن روح نوبختى\r\nشيخ طوسى در كتاب « غيبت » مينويسد : حسين بن ابراهيم قمى به من خبر داد و گفت : ابو العباس احمد بن على بن نوح از ابو على احمد بن جعفر بن سفيان بزوفرى روايت نموده كه گفت : ابو عبد اللَّه جعفر بن محمد مدائنى معروف به « ابن قزدا » در مقابر قريش نقل كرد و گفت : رسم من اين بود ، هر وقت اموالى كه در دست من بود براى محمد بن عثمان ميبردم ، با زبانى با وى سخن ميگفتم كه هيچ كس نميگفت .\r\nميگفتم : آيا اين مال كه مبلغ آن فلان مقدار است مال امام عليه السّلام است ؟ او هم ميگفت آرى ، آن را بگذار . سپس ميپرسيدم : به من ميگوئيد كه اين اموال مال امام است ؟\r\nميگفت : آرى ، مال امام است . آنگاه آن را از من ميگرفت .\r\nآخرين بارى كه نزد وى رفتم و چهار صد دينار برده بودم ؛ طبق معمولى\r\n\r\n","description":"","footnote":"","page_name":" 676 ","page_number":684},
  {"content":"\r\n\r\nكه داشتم همان سؤال را كردم ، محمد بن عثمان گفت : آن را براى حسين بن روح ببر ! من اندكى تأمل نمودم و سپس گفتم : شما مانند هميشه آن را از من تحويل بگيريد . حرف مرا نپذيرفت و گفت : برخيز ! خدا به تو سلامتى بدهد ؛ آن را بحسين بن روح تسليم كن ! چون اثر خشم در صورت وى مشاهده نمودم ، بيرون آمدم و سوار الاغم شده عازم رفتن شدم ، وقتى مقدارى راه رفتم به شك افتادم و مراجعت نمودم و درب خانهء محمد بن عثمان را كوفتم .\r\nخادم وى آمد پشت در و پرسيد : كيست ؟ گفتم من فلانى هستم . اجازه بگير داخل شوم . مثل اينكه اطمينان به من و برگشتنم نداشت و لذا باز پرسيد تو كيستى ؟\r\nگفتم : برو و براى من اجازه بگير كه لازم است ملاقات كنم . او هم رفت و خبر بازگشت مرا بوى اطلاع داد ، او ( محمد بن عثمان ) باندرون رفته بود . در اين وقت بيرون آمد و روى تختى نشست ، پاهايش روى زمين بود و نعلينى به پا داشت كه رنگ آن رفته بود .\r\nآنگاه پرسيد چرا برگشتى و چرا آنچه را به تو گفتم امتثال نكردى ؟ گفتم :\r\nنسبت به آنچه به من امر فرمودى جسارت نورزيده‌ام . ولى او در خشم فرو رفت و گفت :\r\nبرخيز ! خداوند به تو سلامتى بدهد . من ابو القاسم حسين بن روح را بجاى خود منصوب داشته‌ام و او فعلا منصب مرا دارد . گفتم : آيا بامر امام او را جانشين خود فرموده‌اى ؟\r\nگفت : برخيز خداوند به تو سلامتى بدهد چنان است كه به تو ميگويم . ديدم چاره ندارم جز اينكه نزد ابو القاسم حسين بن روح بروم چون بنزد او رفتم ، ديدم در خانه تنگى نشسته است . ماجراى خودم و محمد بن عثمان را بوى اطلاع دادم او هم مسرور شد و شكر خدا را بجا آورد . من هم پولها را بوى تسليم نمودم و از آن روز پيوسته آنچه مال امام بدست من مىآمد به او ميسپردم .\r\nو از ابو الحسن على بن بلال بن معاويه مهلبى شنيدم كه گفت : از ابو القاسم بن قولويه شنيدم كه ميگفت : از جعفر بن احمد بن متيل قمى شنيدم كه گفت : محمد بن\r\n\r\n","description":"","footnote":"","page_name":" 677 ","page_number":685},
  {"content":"\r\n\r\nعثمان رضى اللَّه عنه ده نفر وكيل در بغداد داشت كه ابو القاسم حسين بن روح رضى اللَّه عنه هم در ميان آنها بود ، و همهء آنها از حسين بن روح بوى نزديك‌تر و خصوصىتر بودند .\r\nتا آنجا كه هر وقت محمد بن عثمان كارى داشت يا محتاج بواسطه‌اى بود .\r\nآن كار را بدست ديگرى غير از حسين بن روح انجام ميداد ، زيرا او چنين خصوصيتى با محمد بن عثمان نداشت ولى با اين وصف محمد بن عثمان در موقع رحلت او را براى جانشينى خود انتخاب كرد ! مشايخ ما ميگفتند : ما شكى نداشتيم كه چون محمد بن عثمان بميرد كسى جز جعفر بن احمد بن متيل يا پدر او جاى وى را نخواهد گرفت ، چه كه خصوصيت او را با محمد بن عثمان ديده بوديم و ميدانستيم كه چقدر در منزل وى ميزيست ، تا جايى كه محمد بن عثمان در آخر عمر بعلتى فقط غذائى كه در منزل جعفر بن متيل و پدرش تهيه ميشد مىخورد ، يا اينكه بخانهء جعفر يا پدرش ميرفت و در آنجا غذا مىخورد .\r\nخواص شيعيان ترديد نداشتند ، كه اگر براى محمد بن عثمان حادثه‌اى پديد آيد ( يعنى وفات كند ) فقط بجعفر بن متيل وصيت خواهد كرد . ولى وقتى ديدند او وصيت به ابو القاسم حسين بن روح نمود ، تسليم شدند و او را بجانشينى محمد بن عثمان پذيرفتند ، و مانند محمد بن عثمان با وى رفتار كردند ، جعفر بن متيل هم تا زنده بود مانند زمان محمد بن عثمان در دستگاه حسين بن روح كار ميكرد رضى اللَّه عنه .\r\nپس هر كس از حسين بن روح نكوهش نمايد ، از محمد بن عثمان نكوهش كرده و هر كس از وى نكوهش كند ، در حقيقت نكوهش و سرزنش امام زمان نموده است .\r\nو هم در غيبت شيخ ميگويد : جماعتى از علما از شيخ صدوق ، براى من نقل كرده‌اند كه ابو جعفر محمد بن على اسود گفت : من اموالى را كه از موقوفات بدست مىآمد نزد محمد بن عثمان ميبردم و او هم از من ميگرفت دو يا سه سال قبل از آنكه وفات كند ، در يكى از روزهاى آخر عمرش ، چيزى از اين گونه اموال را پيش او بردم ، دستور داد كه آن را بحسين بن روح تسليم نمايم . من هم تسليم كردم و رسيد آن را\r\n\r\n","description":"","footnote":"","page_name":" 678 ","page_number":686},
  {"content":"\r\n\r\nاز وى خواستم .\r\nحسين بن روح در اين باره بمحمد بن عثمان شكوه نمود ، و او هم دستور داد كه قبض رسيد مال را از وى ( حسين بن روح ) مطالبه نكنم ، و اضافه كرد كه آنچه بدست حسين بن روح ميرسد مثل اينست كه بدست من ميرسد . بعد از آن هر وقت اموالى نزد حسين بن روح بردم مطالبهء رسيد نكردم در كمال الدين هم مانند آن را نقل كرده است .\r\nنيز در غيبت شيخ به همين سند از على بن محمد بن متيل از عمويش جعفر بن احمد ابن متيل نقل كرده كه گفت : موقع وفات محمد بن عثمان رضى اللَّه عنه من در جنب سر وى نشسته بودم و از او سؤال ميكردم و گفتگو مينمودم حسين بن روح هم در سمت پائين پاى او نشسته بود . در آن هنگام محمد بن عثمان رو كرد بجانب من و فرمود : مأمور هستم كه وصيت خود را بحسين بن روح نمايم .\r\nپس من از جانب سر او برخاستم و دست ابو القاسم حسين بن روح را گرفته در جاى خود نشاندم و خود در پائين پاى او نشستم ! . اين روايت در كمال الدين نيز نقل شده .\r\nهمچنين در غيبت شيخ است كه ابن نوح گفت : حسين بن على بن بابويه ( برادر شيخ صدوق ) كه در ماه ربيع الاول سال 378 وارد بصره شد و نزد ما آمده بود براى من نقل كرد كه : از علويه صفار و حسين بن احمد بن ادريس شنيدم كه هر دو اين روايت را نقل ميكردند ، و ميگفتند : ما آن موقع در بغداد حاضر بوديم و اين واقعه را مشاهده كرديم .\r\nنيز در كتاب نامبرده از ابو محمد هارون بن موسى تلعكبرى و او از ابو على محمد بن همام براى من روايت نمود كه : محمد بن عثمان قدس اللَّه روحه پيش از رحلتش رؤساى شيعه را جمع كرد و گفت : اگر حادثهء رحلت من بوقوع پيوست جانشين من حسين بن روح نوبختى است . چه كه مأمور شده‌ام او را بجاى خويش تعيين نمايم . پس شما هم به او مراجعه كنيد و در كارهاى خود بوى اعتماد نمائيد .\r\nنيز در كتاب مذكور مينويسد : حسين بن ابراهيم از ابن نوح از ابو نصر\r\n\r\n","description":"","footnote":"","page_name":" 679 ","page_number":687},
  {"content":"\r\n\r\nهبة اللَّه بن محمد نقل كرده كه گفت : دائى من جعفر بن احمد نوبختى ميگفت : پدرم احمد بن ابراهيم و عمويم عبد اللَّه بن ابراهيم و گروهى از بستگان ما يعنى اولاد نوبخت ، نقل كردند كه : چون حال احتضار محمد بن عثمان شدت گرفت ، جماعتى از معروفين شيعه مثل ابو على بن همام و ابو عبد اللَّه بن محمد كاتب و ابو عبد اللَّه باقطانى و ابو سهيل اسماعيل بن على نوبختى و ابو عبد اللَّه بن وجنا و ساير سرشناسان و بزرگان ، اجتماع نموده بنزد محمد بن عثمان رفتند و پرسيدند : اگر براى شما اتفاقى افتاد جانشين شما كيست ؟ .\r\nمحمد بن عثمان گفت : اين حسين بن روح بن ابو جعفر نوبختى جانشين من و ميان شما و حضرت صاحب الامر سفير و وكيل و مورد وثوق و طرف اطمينان اوست . پس شما در امور خود بوى مراجعه نمائيد و در كارهاى مهم خود اعتماد به او داشته باشيد . من اين مأموريت را داشتم و آن را ابلاغ نمودم .\r\nو هم در كتاب غيبت شيخ بسند مذكور از هبة اللَّه بن محمد دختر دخترزادهء ام كلثوم دختر محمد بن عثمان روايت مىكند كه گفت ام كلثوم دختر محمد بن عثمان براى وى نقل كرد كه : حسين بن روح رضى اللَّه عنه سالهاى درازى وكيل محمد بن عثمان و ناظر املاك او بود و اسرار او را برؤساى شيعه مىرساند . و هم از مخصوصين وى بود . بطورى كه بواسطهء نزديكى و مؤانستى كه با هم داشتند ، اسرار خانه‌اش را براى او نقل ميكرد .\r\nپدرم ماهيانه سى دينار بعنوان حقوق بوى ميداد ، و اين مبلغ غير از وجوهى بود كه از طرف وزراء و رؤساى شيعه مانند آل فرات و غيرهم ، به علت مقام و احترام و جلالتى كه نزد آنها داشت ؛ به او ميرسيد .\r\nاز اين رو حسين بن روح در دلهاى شيعيان جايگاه بزرگى پيدا كرد . زيرا آنها ميدانستند كه او از خواص پدرم مىباشد و نزد شيعيان از وى توثيق نموده بود و فضل و امانتش همه جا منتشر گشت ، و هم بواسطهء لياقتى كه از خود نشان داد در تمام زمان حيات پدرم آماده اين كار بود ، تا آنكه پدرم بدستور حضرت ولى\r\n\r\n","description":"","footnote":"","page_name":" 680 ","page_number":688},
  {"content":"\r\n\r\nعصر عليه السّلام مأمور شد او را بجانشينى خود برگزيند و از هيچ كس جز آنها كه از روز نخست پدرم را نمىشناختند ؛ در خصوص وكالت وى اختلافى پديد نيامد و كسى ترديد ننمود ، و من يكنفر از شيعه را نمىشناسم كه در بارهء وكالت او شك داشته باشد .\r\nراوى ميگويد : اين مطلب را من از بسيارى از نوبختيان رحمة اللَّه عليهم مانند ابو الحسين بن كبريا و غيرهم شنيدم « 1 » .\r\nو هم در كتاب نامبرده ميگويد : جمعى از دانشمندان از ابو العباس ابن نوح نقل كردند كه وى گفت : به خط محمد بن نفيس كه در اهواز نوشته بود ، ديدم كه نوشته است : نخستين توقيعى كه بدست حسين بن روح از ناحيهء مقدسه شرف صدور يافته بود اينست : ما او ( حسين بن روح ) را ميشناسيم .\r\nخدا همهء خوبيها و رضاى خود را به او بشناساند و او را با توفيق خود سعادتمند گرداند . از نامهء او اطلاع يافتيم و بوثوق او اطمينان داريم . وى در نزد ما مقام و جايگاهى دارد كه او را مسرور ميگرداند خداوند احسان خود را در بارهء او افزون گرداند\r\nانّه ولىّ قدير و الحمد للَّه لا شريك له و صلى اللَّه على رسوله محمّد و آله و سلّم تسليما\r\nاين توقيع در روز يك شنبه كه شش شب از ماه شوال گذشته بود بسال 305 هجرى رسيده بود .\r\nمؤلف : شيخ طوسى سپس توقيعاتى را كه براى حميرى بيرون آمده همانطور كه ما در « باب توقيعات » مىآوريم ، ذكر نموده و سپس گفته است :\r\nابو القاسم حسين بن روح نزد دوست و دشمن داناترين مردم بود و از مخالفين تقيه ميكرد .\r\n\r\n\r\n","description":"","footnote":"\r\n( 1 ) اين روايات با آنچه قبلا گذشت كه تا روز وفات محمد بن عثمان كسى باور نميكرد كه حسين بن روح وكيل او باشد منافات ندارد ، زيرا بزرگان شيعه كه از وصيت محمد بن عثمان و انتصاب حسين بن روح بجاى وى مطلع شدند ؛ يك دل آن را پذيرفتند و بقيه شيعيان نيز پيروى نمودند . و از اين رو بعد از محمد بن عثمان ، موضوع كاملا روشن بود و اختلافى پديد نيامد .\r\n","page_name":" 681 ","page_number":689},
  {"content":"\r\n\r\nابو نصر هبة اللَّه بن محمد گفت : ابو عبد اللَّه بن غالب و ابو الحسن بن ابى الطيب براى من نقل كردند كه : خردمندتر از شيخ ابو القاسم حسين بن روح نديديم .\r\nروزى او را در خانهء « ابن يسار » وزير ديدم . او در نزد بزرگان مملكت و شخص المقتدر باللَّه خليفهء عباسى داراى مقام بزرگى بود . اهل سنت هم او را بزرگ ميداشتند .\r\nحسين بن روح از روى تقيه و ترس در خانهء « ابن يسار » حاضر ميگشت .\r\nروزى در آنجا دو نفر از دانشمندان بگفتگو پرداختند و حسين بن روح هم حاضر بود . يكى از آن دو نفر معتقد بود كه ابو بكر بعد از پيغمبر صلّى اللَّه عليه و آله افضل مردم است و بعد از او عمر و پس از وى على عليه السّلام دومى گفت : على از عمر افضل بود و در اين باره ميان ايشان گفتگوى زياد درگرفت .\r\nدر آن ميان ابو القاسم حسين بن روح رضى اللَّه عنه گفت : آنچه مورد اتفاق اصحاب پيغمبر عليه السّلام مىباشد اينست كه صديق را مقدم ميدارند : بعد از او فاروق و پس از وى عثمان ذو النورين آنگاه على وصى ! اهل حديث هم بر اين عقيده‌اند و در نزد ما شيعه هم صحيح همين است . آنها كه در مجلس حضور داشتند ازين سخن در شگفت ماندند و او را روى سر خود برداشتند و براى او دعاى بسيار نمودند و به كسانى كه او را رافضى ميدانستند بد گفتند .\r\nمن از اين منظره خنده‌ام گرفت ولى خوددارى ميكردم و آستين خود را در دهان فرو ميبردم مبادا مفتضح شوم سپس برخاستم كه از مجلس بيرون بيايم .\r\nحسين بن روح نگاهى به من نمود و متوجه وضع من گرديد . چون به خانه آمدم ديدم كسى در مىزند وقتى در را باز كردم ديدم ابو القاسم حسين بن روح سواره پيش از آنكه به خانه خود برود نزد من آمده است .\r\nاو مرا مخاطب ساخت و گفت : اى بندهء خدا چرا در مجلس خنديدى و ميخواستى مرا بمخاطره بياندازى ؟ ! آيا آنچه گفتم به نظر تو مناسب آنجا نبود ؟\r\nگفتم : چرا مناسبت داشت . گفت : پس از خدا بترس من تو را حلال نمىگردانم اگر اين سخن را در چنين شرايط و مجلسى از من بزرگ شمارى . گفتم : اى آقاى\r\n\r\n","description":"","footnote":"","page_name":" 682 ","page_number":690},
  {"content":"\r\n\r\nمن ! مردى كه خود را نمايندهء امام ميداند اگر اين چنين سخنى بگويد نبايد از وى تعجب نمود و بگفتهء او بخندند ! گفت : اگر بار ديگر اين سخن را بگوئى با تو قطع علاقه ميكنم سپس خداحافظى كرد و رفت .\r\nابو نصر هبة اللَّه بن محمد گفت : ابو الحسن بن كبرياء نوبختى براى من نقل كرد كه بشيخ ابو القاسم حسين بن روح رضى اللَّه عنه خبر رسيد كه يكى از دربانهاى شما معاويه را لعنت مىكند و بوى ناسزا ميگويد .\r\nحسين بن روح هم دستور داد او را راندند و از خدمت معزول كردند دربان مدتى طولانى بيكار بود و التماس ميكرد او را به كار سابق برگردانند ولى به خدا قسم حسين بن روح او را ديگر بسر خدمت خود نياورد ، تا آنكه يكى از بستگان حسين بن روح او را استخدام كرد كه با وى در جايى كار كند . حسين بن روح همه اين كارها را از روى تقيه انجام ميداد « 1 » .\r\nو هم ابو نصر گفت : ابو احمد بن درانويه ابرص كه خانه‌اش واقع در « باب القراطيس » بود براى من نقل كرد كه : من و برادرانم نزد حسين بن روح ميرفتيم و با وى گفتگو مينموديم . موقع رفتن مثلا اگر ده نفر بوديم نه نفر ما او را لعن مىكردند و يكنفر در بارهء او ترديد مينمود .\r\nولى با اين وصف وقتى كه از نزد او ميرفتيم نه نفر از ما بدوستى او تقرب به خداوند مىجستيم و يكنفر متوقف ميبود . زيرا وى احاديثى در فضيلت اصحاب پيغمبر ( ص ) براى ما نقل ميكرد . برخى از آن را شنيده بوديم و برخى را كه نشنيده بوديم از وى يادداشت ميكرديم ، چه كه او خوش مجلس بود . رضى اللَّه عنه .\r\nو هم شيخ طوسى ميگويد : حسين بن ابراهيم از احمد بن على بن نوح از ابو نصر\r\n\r\n\r\n","description":"","footnote":"\r\n( 1 ) شايد بعضى در اين عصر كه تقيه موضوع خود را از دست داده است ، نتوانند پى به حكمت تقيه حسين بن روح ببرند و از كار او در دل خورده بگيرند . ولى اگر شرائط آن عصر و طرز زندگى شيعه و سختگيرى كه عليه آنها به عمل مىآمد ؛ مخصوصا نسبت به نواب امام زمان در نظر گرفته شود مطلب خيلى آسان خواهد شد .\r\n","page_name":" 683 ","page_number":691},
  {"content":"\r\n\r\nهبة اللَّه بن محمد كاتب دخترزادهء ام كلثوم دختر محمد بن عثمان رضى اللَّه عنه براى من نقل كرد كه قبر ابو القاسم حسين بن روح نوبختى در « بغداد » جنب دروازه‌ايست كه خانهء على بن احمد نوبختى در آنجا واقع است و از آنجا بتل و دروازه ديگر و پل شوك ميروند . رضى اللَّه عنه .\r\nو هم ابو نصر گفت : ابو القاسم حسين بن روح در ماه شعبان سال 326 هجرى وفات يافت و من اخبار بسيارى از وى روايت نمودم .\r\nهمچنين شيخ در غيبت مينويسد : ابو محمد محمدى رضى اللَّه عنه از ابو الحسين محمد بن فضل بن تمام براى من نقل كرد كه گفت : از ابو جعفر محمد بن احمد زكوزكى در وقتى كه از كتاب « التكليف » سخن بميان آورديم و بعقيده ما اسناد روايات آن همه عالى بود - زيرا كه آن نخستين كتابى بود كه ما در حديث نوشته بوديم - شنيدم كه ميگفت : ابن ابى عزاقر ( شلمغانى ) در تأليف كتاب « التكليف » كارى نكرده بود . او فقط ابواب آن را مرتب ميكرد و نزد حسين بن روح ميبرد و بوى نشان ميداد و آن را حك و اصلاح مينمود . و پس از اصلاح بيرون مىآمد سپس براى ما نقل ميكرد و بامر حسين بن روح دستور ميداد كه نسخه‌اى از روى آن برداريم . ابو جعفر زكوزكى گفت : من كتاب مزبور را به خط خود در بغداد در چند طومار نوشتم .\r\nابن تمام ميگويد : بوى گفتم : آقا ! به من افتخار دهيد تا من هم از روى خط شما استنساخ كنم ! ابو جعفر گفت : كتاب از دست من بيرون آمده است پس رفتم و از ديگرى گرفتم ، و بعد از شنيدن حكايت نسخه‌اى از آن برداشتم .\r\nابن تمام گفت : عبد اللَّه كوفى خادم حسين بن روح رضى اللَّه عنه براى من نقل كرد و گفت : بعد از صدور توقيع در مذمت و لعن محمد بن على شلمغانى در باره كتابهاى او از حسين بن روح سؤال شد كه چگونه عمل بكتاب‌هاى او نمائيم زيرا خانه‌هاى ما پر از آن است ؟ گفت : من همان جوابى را بشما مىدهم كه امام حسن عسكرى عليه السّلام به كسانى كه از حضرتش پرسيدند : چگونه عمل كنيم بكتب بنى فضال\r\n\r\n","description":"","footnote":"","page_name":" 684 ","page_number":692},
  {"content":"\r\n\r\nكه خانه‌هاى ما پر از آنست ، داد حضرت به آنها فرمود :\r\nخذوا ما رووا و ذروا ما رأوا\r\nيعنى هر چه آنها از راويان ديگر نقل كرده‌اند ، عمل كنيد و آنچه را خودشان نقل كرده و در آن اظهار نظر نموده‌اند ترك نمائيد . و هم در غيبت شيخ است كه : ابو الحسن ايادى از ابو القاسم حسين بن روح پرسيد : چرا متعهء دختر باكره مكروه است ؟ در جواب گفت : پيغمبر صلّى اللَّه عليه و آله فرمود : حياء از ايمان است . شرط اين كار هم ميان تو و اوست ، وقتى دخترى را واداشتى كه قبول كند از او لذت ببرى از حياء بيرون رفته و ايمانش از ميان ميرود . پرسيد : اگر با اينفرض از دختر لذت ببرد زنا كرده ؟ گفت : نه .\r\nو هم در كتاب « غيبت » است كه : حسين بن عبيد اللَّه غضائرى « 1 » از ابو الحسن محمد ابن احمد بن داود قمى نقل كرد كه سلامة بن محمد گفت : حسين بن روح رضى اللَّه عنه كتاب « التأديب » را بقم فرستاد و بجمعى از فقهاء آنجا نوشت كه : اين كتاب را مطالعه كنيد و ببينيد آيا چيزى بر خلاف نظر شما در آن هست ؟ فقهاى قم هم پس از ملاحظه نوشتند كه : تمام مسائل آن صحيح است و چيزى مخالف رأى ما در آن نيست ؛ جز اينكه مسأله‌اى راجع بزكاة فطره در آن بود كه « مقدار فطرهء يكنفر نصف صاع از گندم است » در صورتى كه نظر ما اين بود كه گندم هم مانند جو ، هر كسى بايد يك صاع ( هر صاع تقريبا سه كيلو است ) بدهد : « 2 » ابن نوح گفت : در مصر از جماعتى از علماى شيعه شنيدم كه ميگفتند : از\r\n\r\n\r\n","description":"","footnote":"\r\n( 1 ) مقصود « غضائرى » فقيه عاليقدر معاصر شيخ مفيد و استاد شيخ طوسى و نجاشى و ديگران است . وى پيشواى علماى شيعه و از مشاهير فقهاى عصر خود بوده و بسال 411 درگذشته است .\r\nفرزند او ابو الحسن احمد نيز از بزرگان علما و مفاخر دانشمندان بوده كه در كتب رجال و فقه و حديث معروف به « ابن الغضائرى » است .\r\n( 2 ) از اينجا ميزان علم و فقه و احاطه شيخ بزرگوار حسين بن روح به خوبى معلوم مى - گردد زيرا قم مركز فقهاء و محدثين شيعه بوده ، و با اين وصف كتاب او مورد تصويب كامل آنها قرار گرفته است .\r\n","page_name":" 685 ","page_number":693},
  {"content":"\r\n\r\nابو سهل نوبختى پرسيدند . چطور شد كه حسين بن روح نائب امام زمان شد و تو نشدى ؟\r\nدر جواب گفت : ائمهء طاهرين عليهم السلام بهتر ميدانند چه كسى را به اين سمت برگزينند . من مردى هستم كه دشمنان شيعه ( اهل تسنن ) را ملاقات نموده و با آنها در امور اعتقادى مناظره ميكنم .\r\nاگر من مانند ابو القاسم ( حسين بن روح ) مكان امام زمان عليه السّلام را ميشناختم شايد در موقع مناظره كه درآوردن دليلى معطل ميشدم براى اثبات مدعا جاى او را به ديگران نشان ميدادم ! ولى ابو القاسم اگر في المثل امام در زير دامنش باشد و او را با قيچى پاره پاره كنند ، دامنش را نمىگشايد كه دشمنان او را ببينند ! ! .\r\nشلمغانى در اول كتاب « غيبت » كه خود تصنيف كرده نوشته است : در باره اختلافى كه ميان من و آن مرد ( يعنى حسين بن روح ) كه خدا توفيقات او را افزون گرداند پديد آمده من دخالتى در آن نداشته‌ام ، بلكه جنايتى « 1 » به من رسيده بود كه ناچار بودم بگويم به من جنايت شده است .\r\nو در فصل آخر همان كتاب مىنويسد : « كسى كه منت خداوند بر وى بزرگ باشد ، حجت بر او زياد ميگردد و همواره در خوشيها و بديها راستگوئى پيش ميگيرد . ميان من و خدا سزاوار نيست كه جز راستگوئى از امر او چيزى بگويم با اينكه جنايت او نسبت به من بزرگ است اين مرد ( حسين بن روح ) از جانب امام زمان عليه السّلام براى كارى از كارها منصوب گشته و شيعه را نميرسد كه از وى روى بگردانند با اينكه او به من جنايت نموده مع الوصف حكم اسلام مانند ساير مؤمنين بر او جارى است .\r\n\r\n( 4 ) ابو الحسن على بن محمد سيمرى آخرين نائب حضرت امام زمان عليه السلام\r\nشيخ طوسى قدس اللَّه اسراره در كتاب « غيبت » از جمعى از علماء از شيخ صدوق\r\n\r\n\r\n","description":"","footnote":"\r\n( 1 ) اين جنايت را در چند صفحه بعد تحت عنوان « شلمغانى » بخوانيد .\r\n","page_name":" 686 ","page_number":694},
  {"content":"\r\n\r\nو او از محمد بن ابراهيم بن اسحاق و او از حسن بن على بن زكريا از ابو عبد اللَّه محمد ابن خليلان و او از پدرش از جدش عتاب كه از اولاد عتاب بن اسيد بود روايت نموده است كه گفت : مهدى صلوات اللَّه عليه در روز جمعه متولد شد . نام مادرش « ريحانه » بود كه نرجس و صيقل و سوسن هم ميگفتند . جز اين كه بواسطه حملى كه داشت او را بيشتر صيقل مىناميدند . ميلاد آن حضرت روز هشتم ماه شعبان سال 256 هجرى بود . وكيلش عثمان بن سعيد بود و او بعد از خود بدستور حضرت فرزندش محمد ابن عثمان را بجاى خود منصوب داشت و او حسين بن روح و او ابو الحسن على بن محمد سيمرى را انتخاب نمود .\r\nچون عمر سيمرى بسر رسيد از او خواستند كه كسى را بجانشينى خود برگزيند ولى او گفت : خدا را امرى است كه خود آن را باهلش مىرساند .\r\nبنا بر اين غيبت تامه همان است كه بعد از درگذشت سيمرى بوقوع پيوست .\r\nو هم شيخ در كتاب مزبور مينويسد : شيخ مفيد و غضائرى از ابو عبد اللَّه صفوانى نقل كرده‌اند كه گفت : شيخ ابو القاسم ( حسين بن روح ) رضى اللَّه عنه ابو الحسن على ابن محمد سيمرى را بجاى خود منصوب داشت و او هم قيام كرد به آنچه حسين بن روح انجام ميداد . هنگامى كه وفات او نيز فرا رسيد ، شيعيان نزد وى اجتماع نمودند . من از وى پرسيدم : وكيل بعد از شما كيست ، و چه كسى بايد جانشين شما باشد ؟ او سخنى در اين باره اظهار نداشت و گفت : مأمور نيستم كه كسى را بعد از خود بعنوان نائب امام بمردم معرفى كنم .\r\nو نيز جماعتى از دانشمندان از شيخ صدوق نقل كرده‌اند كه گفت : ابو الحسن صالح بن شعيب طالقانى رحمه اللَّه در ذى القعدهء سال 339 براى من نقل كرد كه : احمد ابن ابراهيم بن مخلد گفت : من در بغداد بحضور مشايخ شيعه رحمة اللَّه عليهم حضور يافتم .\r\nدر آن محفل شيخ ابو الحسن على بن محمد سمرى قدس اللَّه روحه بدون مقدمه فرمود :\r\n« خدا على بن بابويه قمى ( پدر شيخ صدوق ) را رحمت كند » مشايخ حاضر در مجلس تاريخ آن روز را نوشتند تا آنكه خبر رسيد كه على\r\n\r\n","description":"","footnote":"","page_name":" 687 ","page_number":695},
  {"content":"\r\n\r\nابن بابويه همان روز وفات يافته است ! خود ابو الحسن سمرى هم بعد از اين خبر در نيمهء شعبان همان سال ( 329 ) رحلت كرد . اين روايت در كمال الدين با همين سند ذكر شده است .\r\nنيز شيخ در غيبت ميفرمايد : جماعتى از علماء از شيخ صدوق روايت نمودند كه حسن بن احمد بن مكتب گفت در همان سالى كه ابو الحسن على بن محمد سمرى وفات يافت من در بغداد بودم . چند روز پيش از رحلتش به خدمت وى رسيدم . آن بزرگوار توقيعى كه از ناحيهء مقدسه صادر شده بود به اين عبارت براى مردم خواند .\r\nبسم اللَّه الرحمن الرحيم اى على بن محمد سمرى ! خداوند پاداش برادرانت را در مرگ تو بزرگ گرداند ، چه كه تو تا شش روز ديگر خواهى مرد ، پس به كارهاى خود رسيدگى كن و به هيچ كس بعنوان جانشين خود وصيت منما كه غيبت كامل واقع شده است .\r\nمن آشكار نميشوم مگر بعد از اجازهء پروردگار عالم ؛ و اين بعد از گذشت زمانها و قساوت دلها و پر شدن زمين از ستم خواهد بود . عنقريب در ميان شيعيان كسانى پيدا ميشوند كه ادعا ميكنند مرا ديده‌اند . آگاه باش كه هر كس پيش از خروج سفيانى و صيحهء آسمانى ادعا كند كه مرا ديده است ، دروغ‌گو است و افترا مىبندد ، و لا حول و لا قوة الا باللَّه العلى العظيم » .\r\nراوى حسن بن احمد بن مكتب ميگويد : از روى اين توقيع نسخه‌ها نوشتيم و از نزد وى بيرون آمديم چون روز ششم شد ، نزد وى بازگشتيم ، ديديم نزديك است جان بدهد . به او گفتند جانشين شما كيست ؟ گفت : خدا را امرى است كه خود رساننده آنست . اين را گفت و جان بجان آفرين تسليم كرد ، و اين آخرين كلامى بود كه از وى شنيده شد . رضى اللَّه عنه . اين روايت در كمال الدين هم نقل شده است .\r\nهمچنين در غيبت شيخ است كه : جماعتى از علما از حسين بن على بن بابويه قمى براى من روايت نمودند كه گفت : جماعتى از علماى قم از جمله على بن احمد\r\n\r\n","description":"","footnote":"","page_name":" 688 ","page_number":696},
  {"content":"\r\n\r\nابن عمران صفار و حسين بن احمد بن ادريس رحمة اللَّه عليهم نقل ميكردند كه : در همان سال كه پدر من ( على بن بابويه ) وفات يافت به بغداد آمدند . ابو الحسن على بن محمد سمرى از هر كدام كه نزديك بوديم ميپرسيد از على بن بابويه چه خبر داريد ؟\r\nما هم ميگفتيم : نامه رسيده كه حالش خوب است .\r\nتا آن روز كه وفات يافت باز احوال او را از ما پرسيد ، ما هم همان جواب را داديم . ولى او گفت : خداوند در مرگ على بن بابويه بشما اجر دهد . چه در همين موقع وى بجهان باقى شتافت ، ما هم تاريخ آن لحظه و روز و ماه را يادداشت كرديم چون هفده يا هيجده روز گذشت ، خبر رسيد كه على بن بابويه در همان ساعتى كه شيخ ابو الحسن سمرى فرموده بود وفات يافته است ! و هم شيخ طوسى ميگويد : حسين بن ابراهيم از ابو العباس محمد بن نوح از ابو نصر هبة اللَّه بن محمد كاتب براى من نقل كرد كه گفت : مقبرهء ابو الحسن سمرى رضى اللَّه عنه در جادهء معروف به « شارع خلنجى » جنب « باب المحول » نزديك نهر آب « ابو عتاب » واقع است ، و هم او گفت كه آن بزرگوار در سال 329 ( هجرى ) وفات يافت .\r\nقطب الدين راوندى در كتاب « خرايج » مينويسد : دربانان و سفرائى كه در غيبت صغرى ( از طرف امامان عاليمقام ) مدح بسيارى از آنها شده است ، نخست : شيخ موثق ابو عمر و عثمان بن سعيد عمرى است . كه ابتداء حضرت امام على النقى عليه السّلام او را به اين سمت منصوب داشت و سپس فرزندش امام حسن عسكرى عليه السّلام او را ابقاء نمود و آن مرد بزرگ هم كارهاى آن دو امام عليهما السلام را در زمان حيات آنها به عهده گرفت و بعد از آن دو بزرگوار قيام بانجام كارهاى امام زمان عليه السّلام نمود ؛ توقيعات و جواب مسائل شيعيان هم بدست او صادر ميگشت .\r\nچون عثمان بن سعيد بجوار رحمت حق شتافت ، فرزندش محمد بن عثمان بجاى وى نشست و رسيدگى بهمهء كارهاى او را به عهده گرفت . وقتى او هم وفات يافت ، أبو القاسم حسين بن روح نوبختى جانشين وى گرديد ، و بعد از درگذشت\r\n\r\n","description":"","footnote":"","page_name":" 689 ","page_number":697},
  {"content":"\r\n\r\nاو ابو الحسن على بن محمد سمرى بجاى او نشست هيچ يك از اينان بدين منصب بزرگ نرسيدند مگر اينكه قبلا از طرف حضرت صاحب الامر ( ع ) فرمان انتصاب آنها صادر ميگشت و شخص قبل از او جانشين خود را تعيين مينمود . شيعيان هم تا معجزهء حضرت صاحب الامر كه دليل براستگوئى و صحت نيابت آنها بود ، از آنها آشكار نمىگرديد گفتار آنها را نمىپذيرفتند .\r\nچون هنگام رحلت ابو الحسن سمرى فرا رسيد و مرگ وى نزديك گرديد بوى گفتند : چه كسى را جانشين خودتان قرار ميدهيد ؟ او در جواب توقيعى درآورد كه نوشته بود . . . ( مقصود همان توقيع سابق الذكر است ) .\r\n\r\nنمايندگان نواب امام زمان ( ع )\r\nشيخ الطائفه در كتاب « غيبت » مينويسد : در زمان سفراى بزرگوار امام زمان ( ع ) عده‌اى از مردم موثق بودند ، كه از طرف سفراء توقيعاتى براى آنها ميرسيد ، از جمله اينان ابو الحسين محمد بن جعفر اسدى بود « 1 » ابو الحسين بن ابى جيد قمى از محمد بن حسن بن وليد و او از محمد بن يحيى عطار و او از محمد بن احمد بن يحيى از صالح بن ابى صالح براى من روايت كرد كه صالح بن ابى صالح گفت : در سال 290 هجرى عده‌اى از من خواستند كه چيزى را بعنوان مال امام از آنها بپذيرم ولى نپذيرفتم نامه‌اى نوشتم و كسب تكليف كردم جوابى براى من آمد كه : محمد بن جعفر اسدى در رى است . مال به او داده شود كه او از موثقين ماست .\r\nكلينى از احمد بن شاشى روايت نموده كه گفت : محمد بن حسن كاتب مروزى گفت دويست دينار پيش حاجز بن يزيد و شاء ( يكى از نمايندگان نائب امام زمان )\r\n\r\n\r\n","description":"","footnote":"\r\n( 1 ) اين روايات ، در باب بيستم هم ذكر شد ، و در ضمن آنها چگونگى ارتباط شيعيان با اين اشخاص كه در شهرها سمت وكالت امام زمان ( ع ) را داشتند ، شناخته شد . در اين باب نيز بمناسبت تكرار شده است .\r\n","page_name":" 690 ","page_number":698},
  {"content":"\r\n\r\nفرستادم و نامه‌اى هم در اين خصوص خدمت حضرت نوشتم ، در جواب نوشته بود كه :\r\nتو هزار دينار بذمه دارى . دويست دينار آن را بحاجز دادى ! و نوشته بود كه اگر بخواهى به كسى در اين خصوص مراجعه نمائى در رى به ابو الحسين اسدى مراجعه كن ، دو روز يا سه روز بعد از آن كه خبر وفات حاجز رسيد ، من مطلب را بوى اطلاع دادم و او غمگين شد من به او گفتم : غمگين مباش ! زيرا در توقيع مزبور تو را به دو چيز راهنمائى كرده بود : يكى اينكه حضرت به تو اعلام فرمود كه هزار دينار سهم امام بذمه دارى ، و دوم اينكه تو را به ابو الحسين اسدى حوالت داد ، چه كه حضرت ميدانست عنقريب حاجز خواهد مرد .\r\nبه همين سند از ابو جعفر محمد بن على بن نوبخت روايت شده كه گفت : موقعى كه خود را آماده ساخته عازم حج بيت اللَّه بودم ، توقيعى بافتخارم صادر شد كه : ما اين سفر را خوش نداريم من دلتنگ شدم و غمگين گشتم . نامه‌اى به خدمت حضرت نوشتم كه من گوش بفرمان دارم ولى فقط از اين غمگين هستم كه از حج باز ميمانم .\r\nجواب آمد كه دل‌تنگ مباش كه سال آينده به حج خواهى رفت .\r\nچون سال ديگر فرا رسيد ؛ نامه‌اى نوشته اجازه حركت خواستم . جواب مساعد آمد باز نوشتم كه ميخواهم با محمد بن جعفر ( اسدى ) كه بديانت و خويشتن‌داريش اعتماد دارم مسافرت كنم ، در جواب مرقوم بود كه : اسدى ( محمد بن جعفر ) خوب همسفرى است . اگر او آمد ديگرى را انتخاب مكن راوى گفت : اسدى بموقع آمد ، و من هم باتفاق وى حركت كردم .\r\nكلينى از على بن محمد و او از محمد بن شاذان نيشابورى نقل كرده كه گفت :\r\nچهار صد و هشتاد درهم مال امام عليه السّلام پيش من جمع شده بود . دوست نداشتم اين مبلغ ناقص را خدمت حضرت بفرستم پس آنها را وزن كردم و بيست درهم از مال خودم بر آن افزودم و آن را به « اسدى » سپردم و در نامهء خود از كمبود آن و بيست درهم خودم چيزى ننوشتم . در جواب مرقوم بود كه : پانصد درهم رسيد بيست درهم از مال تو هم در آن بود . اسدى در ماه ربيع الثانى سال 312 در حالى كه مردم او را به عدالت\r\n\r\n","description":"","footnote":"","page_name":" 691 ","page_number":699},
  {"content":"\r\n\r\nميستودند ، بدون تغيير عقيده بدرود حيات گفت .\r\nو از جملهء نمايندگان سفراء امام زمان احمد بن اسحق قمى و جماعت ديگر هستند كه توقيع در مدح آنها وارد گشته است . احمد بن ادريس از احمد بن محمد بن عيسى از ابو محمد رازى نقل كرده كه گفت : من با احمد بن ابى عبد اللَّه در محله « عسكر » بوديم كه قاصدى از جانب امام زمان آمد و گفت : احمد بن اسحق اشعرى ، و ابراهيم بن محمد همدانى ، و احمد بن حمزة بن اليسع ، همه نزد ما از موثقين بشمار مىآيند .\r\nدر كمال الدين از محمد بن الحسين بن شاذويه از محمد حميرى از پدرش از محمد بن جعفر از احمد بن ابراهيم روايت كرده كه گفت : در سال 262 به خدمت حكيمه خاتون دختر امام محمد تقى و خواهر امام على النقى عليهما السلام رسيدم و از پشت پرده با وى سخن گفتم ، و از عقيدهء وى در باره امامت استفسار نمودم . او هم يكايك ائمه را شمرد و از جمله حجة بن الحسن را نام برد . من گفتم : خدا مرا فداى شما گرداند :\r\nآيا ! حجة بن الحسن را ديده‌ايد و از وى خبر داريد ؟ گفت : پدرش نامه‌اى در بارهء او بمادرش نوشته بود و من از مادرش پرسيدم بچّه كجاست ؟ گفت : پنهان است « 1 » .\r\nمن از حكيمه پرسيدم در غياب او شيعيان بچه كسى پناه برند و مشكلات خود را نزد كى حل نمايند ؟ گفت : نزد مادر امام حسن عسكرى عليه السّلام بروند و از وى جويا شوند من گفتم : امام حسن عسكرى عليه السّلام در اين وصيت كه بزنى نموده ، بكى اقتدا كرده است ؟ گفت : به حسين بن على عليهما السلام اقتدا نموده است . چه آن حضرت روز عاشورا در ظاهر امر به خواهرش زينب دختر امير المؤمنين عليه السّلام وصيت نمود .\r\n\r\n\r\n","description":"","footnote":"\r\n( 1 ) اين روايت با روايات سابق كه گفتيم حكيمه خود موقع تولد حضرت حاضر بوده و مكرر او را ديده است منافات ندارد . چه ممكن است حكيمه خاتون در اينجا از بيان اطلاع كامل خود ملاحظه داشته است ، يا اينكه منظور سائل سالهاى بعد از ولادت بوده ؛ و حكيمه نيز نظر به آن ايام داشته كه آن حضرت را نمىديده است .\r\n","page_name":" 692 ","page_number":700},
  {"content":"\r\n\r\nبطورى كه علومى كه از امام زين العابدين عليه السّلام ظاهر ميگشت ، به حضرت زينب نسبت ميرسانيد ، و امام حسين عليه السّلام براى حفظ جان فرزندش زين العابدين ، آن علوم را بخواهرش وصيت كرده بود كه بعدها به امام زين العابدين بدهد .\r\nسپس حكيمه گفت : شما مردمى هستيد كه اهل روايت ميباشيد آيا براى شما نقل نكرده‌اند كه : نهمين فرزند حسين بن على ارثش در حال حيات خودش تقسيم مىشود ؟ ! در كمال الدين اين روايت از على بن احمد بن مهزيار از محمد بن جعفر اسدى و در غيبت شيخ از محمد بن جعفر هم نقل شده است .\r\nنيز در خرايج راوندى ميگويد : از محمد بن ابراهيم بن مهزيار روايت شده كه گفت : بعد از رحلت امام حسن عسكرى ( ع ) در خصوص امام بعد از وى ترديد نمودم « 1 » .\r\nسخن امين الدين طبرسى امين الدين طبرسى « 2 » در كتاب « اعلام الورى » مينويسد : « از جمله امورى كه\r\n\r\n\r\n","description":"","footnote":"\r\n( 1 ) در صفحه 621 گذشت به آنجا رجوع شود .\r\n( 2 ) امين الدين ابو على فضل بن حسن طبرسى از علما و مفسرين نامى شيعه متوفى بسال 545 و از دانشمندان مشهور قرن ششم هجرى است . وى تأليفات بسيارى دارد كه از جمله « اعلام الورى » و تفسير « مجمع البيان » و تفسير « جامع الجوامع » مىباشد .\r\nبراى درك مقام علمى و پايهء فضل امين الدين طبرسى كافى است كه تفسير بزرگ او « مجمع البيان » را مورد مطالعه قرار دهيم ، تا كاملا پى بمقام شامخ علمى مؤلف عاليمقام آن ببريم .\r\nزيرا بشهادت اين كتاب طبرسى ، فقيهى متبحر و محدثى بزرگ و متكلمى دانا و اديبى خوش ذوق و توانا و عالمى نحوى ، لغوى ، صرفى و عروضى و مخصوصا نويسنده‌اى مقتدر و با سليقه و به تمام معنى علامه بوده است . با همين جامعيت و مزايا بود كه تفسير « مجمع البيان » او شاهكارى بشمار آمده و مورد توجه خاص كليهء دانشمندان خودى و بيگانه قرار گرفته است . براى اطلاع بيشتر بشرح حال نسبتا كامل او بقلم نويسندهء اين سطور در شمارهء هشتم سال اول مجلهء « مكتب اسلام » رجوع كنيد . و نيز دو مقالهء « شلتوت و مجمع البيان » بقلم شيخ محمود شلتوت رئيس متوفاى دانشگاه الازهر مصر ؛ ترجمه نويسندهء اين سطور در شمارهء سال پنجم آن مجله را بخوانيد .\r\n","page_name":" 693 ","page_number":701},
  {"content":"\r\n\r\nدليل بر صحت امامت وجود اقدس امام زمان ( ارواحنا فداه ) است اينست كه از پيغمبر صلّى اللَّه عليه و آله در خصوص وى و غيبتش و كيفيت مخصوص به آن تنصيص شده ( يعنى با صراحت در بارهء آن سخن گفته‌اند ) و بدون اختلاف هم واقع شده و چيزى از آن فروگذار نشده است . بر حسب عادت نميشود باور كرد كه جماعت بسيارى به دروغ از موضوعى خبر دهند ، و همانطور كه آنها گفته و وصف نموده‌اند هم مصداق پيدا كند ! .\r\nپس وقتى كه اخبار غيبت امام زمان پيش از ميلاد وى بلكه قبل از زمان پدر و جدش رسيده و در دسترس مسلمانان قرار گرفته باشد ، بطورى كه فرقهء كيسانيه و ناووسيه و واقفيه آن را دستاويز اصلاح عقايد خود قرار دهند ، و محدثين شيعه و اصول مؤلفه آنها در عصر حضرت امام محمد باقر و امام جعفر صادق عليهما السلام ثبت نموده و آن را از پيغمبر صلّى اللَّه عليه و آله و يك يك ائمه طاهرين عليهم السلام نقل كرده باشند ، اعتقاد بامامت حضرت صاحب الزمان عليه السّلام بدليل اين صفت و غيبت مزبور كه در دلائل و اعلام امامت آن سرور ذكر شده ، صحيح مىباشد و هيچ كس را نميرسد كه آن را انكار كند .\r\nيكى از محدثين موثق شيعه « حسن بن محبوب زراد » است كه كتاب « مشيخه » را كه در ميان اصول شيعه مشهورتر از كتاب مزنى « 1 » و امثال آنست ، افزون\r\n\r\n\r\n","description":"","footnote":"\r\n( 1 ) اسماعيل بن يحيى بن عمر بن اسحاق مزنى شافعى متوفى در مصر بسال 264 و مؤلف كتاب « المختصر » در فروع مذهب شافعى ؛ از فقهاى فرقهء شافعى ، و علماى نحو است .\r\nابن نديم در فهرست مينويسد : مزنى از « مزينه » است كه قبيله‌اى در يمن بوده‌اند .\r\nفقه را از شافعى اخذ كرد و در ميان اصحاب شافعى كسى از او فقيه‌تر نبود .\r\n","page_name":" 694 ","page_number":702},
  {"content":"\r\n\r\nاز صد سال پيش از زمان غيبت امام زمان عليه السّلام تصنيف كرده است . حسن بن محبوب قسمتى از اخبار غيبت حضرت را در آن كتاب ذكر كرده و بدون تفاوت همانطور كه خبر داده نيز واقع شده است .\r\nاز جملهء رواياتى كه وى نقل كرده ، حديثى است كه از ابراهيم خارقى از ابو بصير از حضرت صادق عليه السّلام روايت نموده كه گفت : به حضرت عرضكردم : امام محمد باقر عليه السّلام ميفرمود : آل محمد را دو غيبت است : يكى طولانى و ديگرى كوتاه . حضرت صادق فرمود : « آرى اى ابو بصير ! يكى از ديگرى طولانىتر است ، چون غيبت طولانى شروع شود ديگر كسى او را نمىبيند تا اينكه اولاد فلانى بخلافت رسد و حلقه جمعيت شيعه تنگ شود و سفيانى ظاهر گردد و بلا شدت يابد و مرگ و قتل مردم را فرا گيرد ، و از ترس كشته شدن بخانهء خدا و حرم پيغمبر پناه برند » سپس طبرسى ميگويد : نگاه كن كه چگونه اين دو غيبت بر حسب آنچه اخبار سابقه متضمن آن بود و از پدران و جد امام زمان رسيده مطابق درآمده است .\r\nغيبت كوتاه حضرت همان بود كه سفراى امام زمان و دربانان حضرت وجود داشتند و ميان شيعيان معروف بودند و شيعهء اماميه كه معتقد بامامت امام حسن عسكرى عليه السّلام بودند در بارهء آنها اختلاف نظر ندارند .\r\nاز جملهء سفرا و دربانان او ابو هاشم داود بن قاسم جعفرى و محمد بن على بن بلال و ابو عمر و عثمان بن سعيد روغن فروش و فرزندش ابو جعفر محمد بن عثمان رضى اللَّه عنهما و عمر اهوازى و احمد بن اسحاق ( قمى ) و ابو محمد وجنائى و ابراهيم بن مهزيار و محمد بن ابراهيم بن مهزيار فرزند او ، و گروه ديگرى كه شايد بموقع در جاى خود از آنها نام ببريم ، مدت اين غيبت هفتاد و چهار سال بود .\r\nپايان سخن طبرسى در كتاب « اعلام الورى » .\r\nمؤلف : سپس طبرسى عليه الرحمه احوال سفراى چهارگانه را به همان\r\n\r\n","description":"","footnote":"","page_name":" 695 ","page_number":703},
  {"content":"\r\n\r\nنحو كه گذشت نقل مىكند « 1 » بايد دانست كه ظاهرا مدت غيبت صغراى امام زمان از ابتداء امامت حضرت تا وفات ابو الحسن سمرى است كه از هفتاد سال كمتر مىباشد .\r\nزيرا بنا بر مشهور ابتداء امامت حضرت روز هشتم ماه ربيع الاول سال 260 هجرى و وفات سمرى در نيمه شعبان 328 اتفاق افتاده است و اين طور كه طبرسى وفات سمرى را نقل كرده يك سال هم كمتر مىشود زيرا ميگويد : وفات سمرى در نيمهء شعبان سال 328 روى داد .\r\nشايد او ابتداء غيبت صغرى را موقع ولادت امام قرار داده . او ولادت حضرت را سال 255 ميداند و بنا بر اين با آنچه شيخ طوسى در بارهء وفات سمرى نوشته ( 329 ) وفق ميدهد ( يعنى مدت غيبت صغرى هفتاد و چهار سال خواهد بود ) ولى بگفتهء طبرسى كه وفات او را ( 328 ) دانسته يك سال كم مىشود . شايد اين تاريخ سهو القلمى از طبرسى ( يا كاتب ) باشد .\r\n\r\n\r\n","description":"","footnote":"\r\n( 1 ) احمد كسروى مدير روزنامه « پرچم » كه مردى تندخو و نسبت بروحانيون سخت دشمن بود ، تا جايى كه پا را فراتر نهاد و گستاخى بساحت مقدس ائمه اطهار حتى شخص پيغمبر اكرم ( ص ) نمود ؛ و جسارتها بمذهب شيعه و اعتقاد بامامت مهدى موعود ( ع ) و غيبت آن حضرت نمود ؛ در يكى از كتابهايش مينويسد : عثمان بن سعيد ؛ محمد بن عثمان ، حسين بن روح و ابو الحسن سيمرى ، كه ادعاى نيابت امام ناپيدا كردند ، افرادى گمنام بوده ، و كسى آنها را نمىشناخته و خواسته‌اند ؛ از اين راه برياست برسند ، و نيابت آنها و شخص امام ناپيدا ! دروغ بوده است ! » در صورتى كه در اين باب و ساير ابواب گذشته و آينده خوانندگان اين اشخاص را به خوبى از زبان بزرگان دين و علماى عاليمقام شيعه ، شناخته‌اند كه حتى در زمان امام على النقى و امام حسن عسكرى ( ع ) هم معروف و جزو خواص آن حضرت بوده و همه از دانشمندان پاكدل و علماى موثق شيعه ميباشند .\r\n","page_name":" 696 ","page_number":704},
  {"content":"\r\n\r\n\r\nباب بيست و دوم كسانى كه بدروغ ادعاى بابيت و سفارت كردند\r\n\r\nابو محمد حسن شريعى\r\n- شيخ الطائفه در كتاب « غيبت » فرموده : نخستين كسى كه بدروغ و افتراء ، ادعاى بابيت و سفارت از جانب امام زمان عليه السّلام كرد شخصى معروف به « شريعى » بود .\r\nجماعتى از علماء از ابو محمد تلعكبرى از ابو على محمد بن همام نقل كردند كه :\r\nكنيهء شريعى ابو محمد بود . تلعكبرى گفت : گمان دارم نام وى حسن بود . او از اصحاب امام على النقى و بعد از آن حضرت از ياران امام حسن عسكرى عليهما السلام بشمار مىآمد .\r\nاو اول كسى است كه مدعى مقامى شد كه خداوند براى او قرار نداده و شايسته آن هم نبود . و هم او نخستين كسى است كه در اين خصوص بر خدا و حجتهاى پروردگار دروغ بست ، و چيزهائى به آنها نسبت داد كه شايستهء مقام والاى آنان نبود و آنها از آن بيزار بودند .\r\nاز اين رو شيعيان هم او را ملعون دانسته و از وى دورى جستند ، و توقيعى از امام - زمان عليه السّلام در خصوص لعن او و دورى از وى از ناحيهء مقدسهء آن حضرت بيرون آمد .\r\nابو محمد تلعكبرى گفت : بعد از آن عقيدهء بكفر و الحاد از او آشكار گشت .\r\nاين مدعيان نخست بر امام دروغ ميبستند و ميگفتند : ما وكلاى آن حضرت هستيم .\r\nجمعى از مردم ضعيف الايمان هم با اين ادعا ، نسبت به آنها اظهار دوستى ميكردند .\r\nسپس كارشان بالا ميگرفت و بعقيدهء حلاج « 1 » منتهى گشت . چنان كه از ابو جعفر\r\n\r\n\r\n","description":"","footnote":"\r\n( 1 ) مقصود حسين بن منصور حلاج صوفى معروف است كه عقائد خرافى مخالف شريعت داشت ، و از جمله قائل بوحدة وجود بود .\r\n","page_name":" 697 ","page_number":705},
  {"content":"\r\n\r\nشلمغانى و امثال او لعنة اللَّه عليهم اجمعين بظهور رسيد .\r\n\r\nمحمد بن نصير نميرى\r\n- ابن نوح گفت : ابو نصر هبة اللَّه بن محمد به من خبر داد كه محمد بن نصير نميرى از اصحاب امام حسن عسكرى عليه السّلام بود . چون آن حضرت وفات يافت مدعى منصب محمد بن عثمان شد ؛ و گفت : نائب امام زمان عليه السّلام من هستم ولى خداوند او را رسوا گردانيد . زيرا كه الحاد و نادانى وى آشكار گشت . محمد بن عثمان هم او را لعنت كرد و از وى دورى نمود و خود را از او پنهان نگاه داشت . نميرى بعد از شريعى ادعا كرد . ابو طالب گفت : چون اين گونه اعتقادات از نميرى ظاهر شد ؛ محمد بن عثمان او را لعنت كرد و از وى دورى جست ، چون اين خبر بوى رساندند آمد نزد محمد بن عثمان تا او را بر سر مهر آورد ، و از وى معذرت بخواهد ، ولى محمد بن عثمان اجازهء ورود به او نداد ، و خود را پنهان كرد ، و او را با افتضاح برگردانيد .\r\nسعد بن عبد اللَّه ( اشعرى ) گفت : محمد بن نصير نميرى مدعى بود كه پيغمبر است و امام على النقى عليه السّلام او را فرستاده است ، و عقيده به تناسخ داشت ، و معتقد بخدائى امام على النقى عليه السّلام بود . نزديكى با زنان محارم را جايز ميدانست و عمل ( لواط ) را حلال كرده بود ! نميرى اين را موجب تواضع و فروتنى و تذلل مفعول و لذت و كامرانى فاعل محسوب ميداشت و ميگفت خدا هيچ يك از اينها را براى بندگانش حرام نكرده است ! محمد بن موسى بن حسن بن فرات « 1 » اسباب كار او را آماده ميساخت و او را تقويت ميكرد .\r\nسعد بن عبد اللَّه ميگويد : ابو زكريا يحيى بن عبد الرحمن بن خاقان نقل كرد كه وى نميرى را بالعيان ديده بود كه جوانى بر پشت او قرار گرفته است ! ابو زكريا گفت : بعد از آن نميرى را ملاقات كرده و او را از اين كار سرزنش نمودم ، ولى او جواب داد كه : اين عمل لذت دارد و باعث فروتنى انسان ( مفعول ) در نزد خداوند و ترك نخوت است !\r\n\r\n\r\n","description":"","footnote":"\r\n( 1 ) ابو الحسن بن فرات وزير المقتدر باللَّه عباسى است . كه در زمان او سه بار عزل و نصب شد .\r\n","page_name":" 698 ","page_number":706},
  {"content":"\r\n\r\nسعد بن عبد اللَّه ميگويد : نميرى در آخر عمر بيمار شد و در آن حال مرد . در مرض فوتش از وى پرسيدند : جانشين تو كيست ؟ با زبان ضعيف و گرفته‌اى گفت :\r\nاحمد ! ولى كسى نفهميد احمد كيست . به همين جهت اين حرف موجب انشعاب پيروان او شد بطورى كه سه دسته گرديدند . عده‌اى گفتند : مقصود نميرى ، احمد فرزندش بوده ، جمعى هم گفتند مقصود احمد بن محمد بن موسى بن فرات است ، و فرقه‌اى گفتند : منظور وى احمد بن ابو الحسين بن بشر بن يزيد مىباشد ، و اين انشعاب باعث پراكندگى اتباع او گرديد .\r\n\r\nاحمد بن هلال كرخى\r\n- اين شخص نيز يكى از مدعيان بابيت است . ابو على بن همام ميگفت : احمد بن هلال از اصحاب امام حسن عسكرى عليه السّلام بود . در زمان آن حضرت شيعيان اتفاق داشتند كه وكيل امام بفرمان خود حضرت محمد بن عثمان است .\r\nبعد از رحلت حضرت شيعيان از احمد بن هلال پرسيدند چرا وكالت محمد بن عثمان را قبول نميكنى و در امور دينى خود بوى مراجعه نمىنمائى ، با اينكه امام مفترض الطاعه او را به اين سمت تعيين فرموده است ؟ احمد بن هلال گفت : من از امام حسن عسكرى عليه السّلام چيزى راجع بوكالت محمد بن عثمان نشنيدم وكالت پدرش عثمان بن سعيد را انكار نميكنم اگر بدانم محمد بن عثمان وكيل صاحب الزمان است بوى جسارت نمىورزم .\r\nگفتند : ديگران از امام شنيده‌اند كه محمد بن عثمان وكيل آن حضرت و بعد از وى وكيل امام زمان است ، گفت : اگر شما شنيده‌ايد ، اطاعت از محمد بن عثمان بر شما فرض است ، نه بر من ، از اين رو در بارهء وكالت محمد بن عثمان خوددارى كرد ، و او را به اين سمت نپذيرفت . شيعيان هم او را ملعون دانسته از وى دورى جستند .\r\nسپس توقيعى بدست حسين بن روح صادر شد كه از جمله حضرت او را لعنت نموده ، بشيعيان امر كرده بود كه از او دورى جويند .\r\n\r\nمحمد بن على بن بلال\r\n- ابو طاهر محمد بن على بن بلال نيز از كسانى\r\n\r\n","description":"","footnote":"","page_name":" 699 ","page_number":707},
  {"content":"\r\n\r\nاست كه مدعى وكالت و بابيت امام زمان شد . ماجراى او با محمد بن عثمان كه بادعاى نيابت حضرت اموالى را ضبط كرد و از تسليم آن بوى خوددارى نمود و ادعا كرد كه از طرف امام زمان در اخذ آنها وكالت دارد ، و دورى شيعيان از وى و لعن او كه از ناحيهء مقدسه توقيع مبنى بر لعنت وى بيرون آمد ، معروف است .\r\nابو غالب زرارى « 1 » گفت : ابو الحسن محمد بن محمد بن يحيى معاذى نقل كرد كه : يكى از شيعيان بعد از وفات امام حسن عسكرى عليه السّلام و تفرقه شيعه و انحراف ابو طاهر بن بلال بوى پيوست . سپس او برگشت و در سلك ما درآمد ، ما جهت اين پيوستن و گسستن را از او پرسيديم . گفت : روزى نزد ابو طاهر بودم برادرش ابو الطيب و ابن خزر و جمعى از پيروانش هم بودند .\r\nدر آن وقت پيشخدمت آمد و گفت : ابو جعفر عمرى ( محمد بن عثمان ) درب خانه است ! از شنيدن اين خبر پيروان ابو طاهر مضطرب شدند ، و آمدن او را ناخوش داشتند . ابو طاهر گفت : بگو بيايد . محمد بن عثمان هم وارد شد . ابو - طاهر و پيروانش باحترام او برخاستند محمد بن عثمان در صدر مجلس و ابو طاهر پيش روى او نشست .\r\nسپس صبر كرد تا حضار ساكت شدند . آنگاه گفت : اى ابو طاهر ! تو را به خدا سوگند مىدهم آيا امام زمان به تو فرمان نداد اموالى كه نزد تو است به من\r\n\r\n\r\n","description":"","footnote":"\r\n( 1 ) ابو غالب زرارى نامش احمد و نسبش بدين گونه است : احمد بن محمد بن سليمان بن حسن بن جهم بن بكير بن اعين ؛ كه پدر در پدر از اصحاب نامدار و فقهاى عاليمقدار ائمه اطهار بوده‌اند . زرارى بواسطه تقيه از دشمنان شيعه ، بنام مرد بزرگ دودمان خود « زرارة بن اعين » عموى جد خود كه بزرگترين شاگرد امام صادق ( ع ) بود ، مشهور به « زرارى » شد .\r\nابو غالب زرارى شاگرد شيخ كلينى و از افاضل ناقلان آثار اهل بيت است . كتاب‌هاى سودمندى نوشته كه از جمله رساله‌اى در احوال رجال خاندان خود است . در بسيارى از موارد اين كتاب ( مهدى موعود ) نام وى برده شده و از جمله در صفحه 633 داستان جالب و خواندنى او مذكور افتاد . ابو غالب در سال 268 در كوفه رحلت نمود و در نجف اشرف مدفون گشت .\r\n","page_name":" 700 ","page_number":708},
  {"content":"\r\n\r\nتسليم كنى ؟ گفت : چرا حضرت اين را فرمود ! محمد بن عثمان هم برخاست و بيرون رفت . از اين جريان حاضران مجلس سراسيمه شدند و چون به خود آمدند ، ابو - الطيب از برادرش ابو طاهر پرسيد : صاحب الزمان را در كجا ديدى ؟ گفت ابو - جعفر ( محمد بن عثمان ) مرا بيكى از خانه‌هاى خود وارد ساخت ، ناگهان ديدم حضرت در بالا خانهء وى مرا نگريست و امر كرد اموالى كه نزد من بود ، بوى بدهم . ابو الطيب پرسيد : از كجا دانستى كه او امام زمان است ؟ گفت وقتى او را ديدم مهابتش مرا گرفت و سخت مرعوب گرديدم ، و دانستم كه صاحب الزمان است علت جدائى من از محمد بن عثمان نيز همين مطلب است ( كه امام فرمان داد اموال را به دو بدهم ! )\r\n\r\nحسين بن منصور حلاج\r\nحسين بن ابراهيم از ابو العباس احمد بن على بن نوح از ابو نصر هبة اللَّه بن محمد كاتب دخترزادهء ام كلثوم دختر محمد بن عثمان ، براى من ( شيخ طوسى ) نقل كرد كه : چون خداوند خواست اعمال « حلّاج » را آشكار سازد و او را رسوا و خوار گرداند ، اين طور پيشامد كرد كه « حلّاج » خيال كرد ابو سهل بن اسماعيل بن على نوبختى رضى اللَّه عنه هم از كسانى است كه فريب دوز و كلك او را مىخورد و نيرنگ او در وى مؤثر واقع مىشود ؛ لذا فرستاد نزد وى و او را باطاعت خود دعوت نمود .\r\nاو با كمال نادانى چنين پنداشته بود كه ابو سهل « 1 » هم در اين خصوص مانند\r\n\r\n\r\n","description":"","footnote":"\r\n( 1 ) ابو سهل بن على بن اسحاق بن ابى سهل بن نوبخت ، رئيس متكلمين شيعه و پيشواى آنها در بغداد و سرآمد دانشمندان آل نوبخت بود .\r\nدر امور دينى و دنيوى مقامى تالى تلو وزارت داشته است . كتابهاى بسيارى نوشته كه قسمتى از آنها در رد عقائد فاسده مخالفين اسلام و تشيع است . كتاب « الانوار » در تاريخ ائمه اطهار از اوست . ابو سهل امام زمان ( ع ) را هنگام رحلت پدر بزرگوارش ديده است .\r\nخواهرزادهء وى : ابو محمد حسن بن موسى نوبختى مؤلف كتاب « المقالات و الفرق » از متكلمين و فلاسفهء شيعه بود ، و تأليفات و تصانيف بسيارى در كلام و فلاسفه نوشته است .\r\nابو اسحاق ابراهيم بن اسحاق بن ابى سهيل مؤلف كتاب « الياقوت » است كه علامهء حلى آن را شرح كرده بنام « انوار الملكوت في شرح الياقوت » و او را « استاد اقدم و پيشواى اعظم » خوانده است ! آل نوبخت اصلا ايرانى و طائفه بزرگى بودند ، كه بسيارى از دانشمندان ، ادبا ، منجمين ؛ فلاسفه ، متكلمين ، نويسندگان ، حكام و امرا از ميان آنان برخاستند ، و در دولت بنى عباس جايگاهى بزرگ داشتند . از جمله مردان بزرگ اين سلسله جليله شيخ اجل ابو القاسم حسين بن روح نوبختى يكى از سفراى امام زمان ( ع ) بوده است . ( الكنى و الالقاب )\r\n","page_name":" 701 ","page_number":709},
  {"content":"\r\n\r\nساير افراد ضعيف الايمان است ، و فريفتهء وى مىشود ، از اين رو پيوسته او را بسوى خود دعوت ميكرد و به آرامى نيرنگهاى خود را براى جلب وى برخ او ميكشيد ، زيرا موقعيت علم و ادب ابو سهل در ميان مردم مشهور بود .\r\nحلاج در نامه‌هاى خود به ابو سهل مينوشت : من وكيل صاحب الزمان عليه السّلام هستم . او نخست با اين مطلب ميخواست ابو سهل را بسوى خود بكشاند ، سپس ادعاى خود را بالا برد و نوشت كه : من مأمورم به تو بنويسم كه هر گونه نصرت و يارى خواسته باشى برايت آشكار سازم تا دلت قوت گيرد و در نيابت من ترديد نكنى ! ابو سهل هم بوى پيغام داد كه من در مقابل آن همه معجزات و كرامات كه ( بادعاى تو ) از تو بظهور رسيده ، فقط موضوع مختصرى را پيشنهاد كرده از تو ميخواهم ! و آن اينست كه من مردى زن دوست هستم ، و مايل بمعاشرت با آنها ميباشم . چندين كنيز دارم كه پيرى مرا از نزديكى با ايشان دور كرده است و ناچارم هر جمعه محاسن خود را حنا بگيرم و متحمل رنج زياد شوم تا موهاى سفيدم را بپوشانم و گر نه كنيزان خواهند دانست كه من پير شده‌ام و به من رغبت نشان نخواهند داد و نزديكى ما بدورى ميگرايد و وصال بجدائى ميكشد .\r\nاز اين رو از تو ميخواهم كارى كنى كه مرا از حنا بستن بىنياز نمائى و زحمت آن را از من بر طرف سازى و موى ريشم را سياه گردانى . اگر چنين كنى هر چه بگوئى\r\n\r\n","description":"","footnote":"","page_name":" 702 ","page_number":710},
  {"content":"\r\n\r\nاطاعت ميكنم و گفتهء تو را ميپذيرم و بطريقهء تو ميگروم . زيرا كه اين معنى موجب بصيرت من مىشود و از كمك به تو دريغ نخواهم داشت ! چون حلاج سخن او را شنيد و نتيجه دسيسه‌ها و جواب خود را بدين گونه شنيد دانست در نامه‌هاى خود كه پر از ادعا و اظهار كرامات و معجزات بوده ، خطا كرده و طريقهء خود را بنادانى برخ او كشيده است . بدين لحاظ خوددارى كرد و جواب ابو سهل را نداد و ديگر كسى نزد وى نفرستاد .\r\nابو سهل هم اين ماجرا را اتفاقى خوش و باعث تفريح و خنده قرار داده بود و نزد همه كس بازگو ميكرد ، و حلاج را ريشخند مينمود . بدين گونه نزد بزرگ و كوچك شهرت يافت و همين باعث شد كه كار حلاج برملا گردد ، و مردم از دور وى پراكنده شوند .\r\nجمعى از دانشمندان از حسين بن على بن بابويه قمى ( برادر شيخ صدوق ) نقل كرده‌اند كه وى گفت : پسر حلاج بقم آمد و نامه‌اى بخويشان ابو الحسن « 1 » نوشت و آنها و ابو الحسن را بسوى خود دعوت نمود و ميگفت : من فرستادهء امام زمان و وكيل او هستم . چون نامهء او بدست پدرم ( على بن بابويه ) رسيد ، آن را پاره كرد و بآورندهء نامه فرمود : چه چيز تو را بنادانى واداشته است ؟ آورندهء نامه - كه گمان ميكنم ، گفت : پسر عمه يا پسر عموى حلاج هستم - بپدرم گفت : حلاج نامه‌اى بما نوشته و ما را دعوت كرده است ، چرا نامهء او را پاره كردى ؟ حضار بوى خنديدند و او را مسخره كردند .\r\nسپس پدرم برخاست و در حالى كه جماعتى از اصحابش و غلامانش همراه او بودند ، به حجرهء تجارت خود رفت . موقعى كه بدر خانه‌اى رسيد كه حجره‌اش در آنجا واقع بود ، كسانى كه آن جا نشسته بودند ، باحترامش برخاستند ، فقط يكنفر كه پدرم او را نميشناخت از جا برخاست . موقعى كه پدرم در حجره نشست و دفتر حساب و قلم و دوات خود را چنان كه معمول تجار است درآورد ، رو كرد بجانب شخصى كه\r\n\r\n\r\n","description":"","footnote":"\r\n( 1 ) كنيهء على بن بابويه است .\r\n","page_name":" 703 ","page_number":711},
  {"content":"\r\n\r\nحاضر بود و پرسيد : اين مرد ناشناس كيست ؟ آن شخص هم جواب پدرم را گفت . مرد ناشناس كه شنيد از هويت وى سؤال مىكند ، برخاست و نزد پدرم آمد و گفت با اينكه من حاضر هستم احوال مرا از ديگرى ميپرسى ؟ .\r\nپدرم فرمود : اى مرد ! احترام تو را نگاه داشتم و تو را بزرگ شمردم و از خودت نپرسيدم . گفت : وقتى تو نامهء مرا پاره ميكردى من ميديدم .\r\nپدرم فرمود : تو پسر حلاج هستى ؟ خدا ترا لعنت كند ، ادعاى اظهار معجزه ميكنى ؟ سپس پدرم بغلام خود گفت : پاها و گردن او را بگير و از خانه بيرون كن ! و از آن روز ديگر او را در قم نديديم . « 1 »\r\n\r\nمحمد بن على شلمغانى\r\nيكى ديگر از كسانى كه ادعاى بابيت نمودند « ابن ابى العزاقر » است . حسين بن ابراهيم از احمد بن نوح و او از ابو نصر كاتب براى من ( شيخ طوسى ) نقل كرد و گفت : ام كلثوم دختر محمد بن عثمان كه زنى بزرگوار بود گفت : ابو جعفر ابن ابى العزاقر ( شلمغانى ) نزد بنى بسطام محترم و موجه بود . زيرا شيخ ابو القاسم ( حسين بن روح ) رضى اللَّه عنه مقام او را در نزد مردم محترم و بزرگ ميداشت .\r\nاو هم از اين سابقه سوء استفاده كرد ، و موقعى كه از طريقهء حق برگشت همه گونه دروغ و كفرى را بنام حسين بن روح براى بنى بسطام نقل ميكرد . بنى بسطام هم سخنان او را ميپذيرفتند . چون خبر آن بحسين بن روح رسيد . نسبت آن سخنان را از خود انكار كرد و آن را بهتان بزرگ شمرد و بنى بسطام را از شنيدن كلام شلمغانى نهى فرمود . آنگاه دستور داد كه او را لعنت كنند و از وى دورى جويند . ولى بنى - بسطام سخن حسين بن روح را نشنيدند و در ارادت بشلمغانى ثابت ماندند .\r\n\r\n\r\n","description":"","footnote":"\r\n( 1 ) حسين بن منصور حلاج از مردم بيضاء فارس بوده و در واسط عراق نشو و نما يافته است بايد دانست كه بگفتهء عطار در « تذكرة الاولياء » و جامى در « نفحات الانس » و ساير منابع ، اكثر مشايخ صوفيه حسين بن منصور حلاج را از سلك تصوف خارج دانسته‌اند و نيز در تمام تذكره‌ها و كتب صوفيه حلاج را سنى ميدانند . ولى در اين مورد كه از غيبت شيخ نقل مىشود ، به نظر ميرسد كه وى ادعاى تشيع داشته ، كه بدروغ مدعى نيابت امام زمان ( ع ) و بابيت بوده است . نكتهء ديگر اينكه گروهى از صوفيه نظر به حالات عجيب و ادعاهاى غريب او ، گفته‌اند دو حسين بن منصور بوده ؛ يكى حلاج كه مردى ربانى بوده و ديگرى حسين بن منصور ملحد ! كه در سحر و شعبده دست داشته است ! بهر صورت كه باشد آن حسين بن منصور حلاج كه در سال 309 هجرى در زمان خلافت مقتدر عباسى بجرم ادعاى خدائى و « انا الحق » گفتن و ساير ادعاهاى خلاف شرع بقتل رسيد ، همان است كه در اينجا معرفى ميگردد ، و او چه سنى و چه شيعى ؛ خواه صوفيه او را از خود بدانند ، يا برانند ؛ از نظر شيعه مطرود و ملعون و ساحرى شعبده‌باز و مرتاضى افسونكار بوده است كه با اين فوت و فن‌ها مردم ساده را بدام ميانداخته و سرانجام نيز جان خود را در اين راه باخته و سپس مريدانش او را ولى خدا بلكه بعقيدهء حلول و اتحاد با خدا يكى دانسته و معجزات و كراماتى برايش نقل كرده‌اند كه براى هيچ پيغمبر مرسل و امام معصومى نقل نشده است . نمونهء كامل آن را شيخ عطار در جنگ الخرافات خود بنام « تذكرة الاولياء » و جامى در جنگل مولايش موسوم به « نفحات الانس » كه پر از اكاذيب و جعليات و شطحيات و خرافات است ، نقل كرده‌اند و فقط به درد خرقه پوشان خانقاه الحاد و خراباتيان آلوده بمعاصى مىخورد . از اين رو ؛ صوفيان يا شعرائى مانند مولوى و شبسترى و حافظ و غيرهم كه حلاج را صاحب اسرار و مقام فناى في اللَّه دانسته‌اند ، از طريقه شيعه بدورند ؛ و گر نه او را بدين گونه نمىستودند .\r\nشبسترى به پيروى از گفته عطار در تذكرة الاولياء ميگويد :\r\n روا باشد انا الحق از درختى * چرا نبود روا از نيكبختى \r\nو مولوى گفته است :\r\n چون قلم در دست غدارى فتاد * لا جرم منصور بردارى فتاد\r\nگفت فرعونى انا الحق گشت پست * گفت منصورى انا الحق و برست !\r\nآن انا را لعنة اللَّه در عقب * وين انا را رحمت اللَّه اى محب ؟\r\nزانكه او سنگ سيه بود اين عقيق * او عدوى نور بود و اين عشيق !\r\nاو انا هو بود در سراى فضول * زاتحاد نور نز رأى حلول ! ! \r\nحافظ هم سروده است :\r\n گفت آن يار كزو گشت سر دار بلند * جرمش آن بود كه اسرار هويدا ميكرد ! \r\nبايد از اينان پرسيد كدام اسرار ؟ آيا ادعاى خدائى كردن و قائل بحلول و اتحاد ؛ و وحدت وجود شدن و تمام اشيا را نظر باينكه سه مفهوم وجود به آنها سرايت كرده و همه موجودند ، خدا دانستن « اسرار » است ؟ آيا اگر حافظان شريعت اسلام و پاسداران دين خدا يعنى فقهاء و مجتهدين كه نمايندگان امام و پيغمبرند ؛ صاحبان اين كفريات و الحاد را محكوم كردند ، بايد آنها را از روى خيره سرى و فرومايگى ، قشرى ، و اهل ظاهر و غدار خواند ؟ ! زهى نادانى و خرافاتى و بىبند و بارى كه تصوف آن را با خرقهء خود براى مردم بارمغان مىآورد ! تعجب در اين است كه بعضى سرسپردگان تصوف با زحمت زياد و تكلف ، اينان را شيعه ميدانند ، در صورتى كه بزرگترين دانشمندان شيعه كه معاصر حلاج بوده‌اند يعنى : ابو سهل نوبختى و على بن بابويه پدر شيخ صدوق و دانشمند بزرگ ديگر ، شيخ صدوق و قطب راوندى چهار تن از پيشوايان ما ؛ حلاج را ساحر و ملعون و مطرود خدا و رسول و امام دانسته‌اند .\r\n","page_name":" 704 ","page_number":712},
  {"content":"\r\n\r\nعلت آن هم اين بود كه شلمغانى به بنى بسطام گفت : آنچه من بشما گفته‌ام سرّى بود كه آن را فاش ساختم . حسين بن روح از من پيمان گرفته بود كه آن سرّ را كتمان كنم و به كسى نگويم . ولى اكنون كه آن را فاش نموده‌ام ، با همهء خصوصيتى كه با وى\r\n\r\n","description":"","footnote":"","page_name":" 705 ","page_number":713},
  {"content":"\r\n\r\nداشته‌ام مرا از خود دور مىكند . آن « سرّ » امرى عظيم بود كه كسى جز فرشتهء مقرب و پيغمبر مرسل يا مؤمنى كه امتحان داده قادر بنگاهدارى آن نيست .\r\nشلمغانى با اين سخنان بىاساس سابقه خود را نزد آنها محكمتر نمود و كارش بالا گرفت و مقامى بزرگ يافت . چون اين خبر بحسين بن روح رسيد ، مكتوبى مبنى بر لعن او و دورى از وى و كسانى كه از سخنان او پيروى مىنمايند ، و در دوستى او باقى مانده‌اند براى بنى بسطام فرستاد . آنها هم نامه را بشلمغانى نشان دادند و او سخت ناراحت و منقلب گرديد .\r\n\r\n","description":"","footnote":"","page_name":" 706 ","page_number":714},
  {"content":"\r\n\r\nسپس گفت : اينكه حسين بن روح گفته است : مرا لعن كنيد ، در معنى خيلى بزرگ است ! به اين معنى كه : لعنت بمعنى دور گردانيدن است . و « لعنة اللَّه » يعنى خدا او را از عذاب و آتش دوزخ دور گردانيد و بنا بر اين من هم اكنون مقام خود را شناختم ! آنگاه صورتش را به خاك نهاد و گفت : اين سخن را كتمان كنيد و به كسى نگوئيد .\r\nام كلثوم گفت : من بشيخ ابو القاسم ( حسين بن روح ) خبر دادم كه روزى به خانه مادر ابو جعفر بن بسطام رفتم . او هم از من استقبال نمود و مرا بسيار بزرگ داشت بطورى كه خم شد پاى مرا ببوسد . ولى من نگذاشتم و گفتم : اى بانوى من ! نميگذارم . زيرا پابوسى كارى بس بزرگ است . او گريست و گفت چرا اين طور از تو احترام ننمايم با اينكه تو فاطمهء زهرا عليها السلام هستى ! ! گفتم : اى بانوى من ! چطور من فاطمه زهرا عليها السلام هستم ؟ گفت شيخ يعنى محمد بن على ( شلمغانى ) در اين باره سرّى بما سپرده است . پرسيدم : چه سرّى بشما سپرده ؟ گفت : او از من پيمان گرفته كه آن را افشا نسازم ، مىترسم اگر آن را بازگو كنم خدا مرا عذاب كند من بوى اطمينان دادم كه آن را به كسى نخواهم گفت ولى پيش خود ، شيخ ابو القاسم حسين بن روح را استثناء كردم .\r\nآنگاه گفت : شيخ ابو جعفر ( شلمغانى ) بما گفته است كه : روح پيغمبر صلّى اللَّه عليه و آله به پدر شما محمد بن عثمان و روح امير المؤمنين عليه السّلام به بدن شيخ ابو القاسم حسين ابن روح و روح فاطمه زهراء عليها السلام به تو منتقل شده است ! ! بنا بر اين اى بانوى ما چرا تو را بزرگ ندانم ؟ ! .\r\nمن گفتم ؛ اين چه حرفى است ؟ مبادا آن را باور كنى كه همه دروغ است .\r\nگفت : اين سرى عظيم است ، شلمغانى از ما پيمان گرفته كه براى هيچ كس نقل نكنيم . اى بانوى من خدا نكند كه در اين خصوص من عذاب شوم . اگر شما مرا وانمىداشتيد كه آن را افشاء كنم نه براى شما و نه براى احدى بازگو نمىكردم !\r\n\r\n","description":"","footnote":"","page_name":" 707 ","page_number":715},
  {"content":"\r\n\r\nام كلثوم گفت : چون از نزد آن زن بيرون آمدم ، به خدمت شيخ ابو القاسم حسين بن روح رضى اللَّه عنه رسيدم و داستان را به اطلاع وى رساندم . شيخ ابو القاسم به من وثوق داشت و بگفتهء من اعتماد ميكرد . در اين وقت فرمود : اى دختر من ! بعد از اين ماجرا ديگر بخانهء اين زن مرو ، اگر نامه يا قاصدى نزد تو فرستاد قبول مكن و بعد از اين بديدن او مرو .\r\nاين حرفها كفر به خدا و الحادى است كه اين مرد ملعون ( شلمغانى ) در دلهاى اين مردم وارد نموده ، تا از اين راه بتواند به آنها بگويد : خدا او ( يعنى خود شلمغانى ) را برگزيده و در وى حلول كرده است . چنان كه نصارى همين عقيده را در بارهء عيسى عليه السلام دارند ، او مىخواهد بقول « حلاج » عليه اللعنه معتقد شود .\r\nپس من از بنى بسطام دورى نمودم و ديگر پيش آنها نرفتم و عذر آنها را نپذيرفتم و ديگر مادر آنها را ملاقات نكردم . اين حكايت در ميان طايفهء بنى - نوبخت شيوع يافت . شيخ ابو القاسم هم به تمام شيعيان نامه نوشت و ابو جعفر شلمغانى را لعنت كرد و مردم را از معاشرت با وى و دوستداران او و كسانى كه گفتهء او را قبول مىكردند يا با وى سخن مىگفتند ، بر حذر داشت ، تا چه رسد كه او را دوست بدارند .\r\nآنگاه توقيعى از حضرت صاحب الزمان ( ع ) در لعن شلمغانى و دورى از او و پيروان او و كسانى كه بگفتهء او رضايت داده و بعد از اين توقيع بدوستى او باقى ميمانند صادر شد .\r\nسپس شيخ طوسى مينويسد : شلمغانى حكايات زشتى دارد و كارهاى مفتضح نموده من كتاب خود ( غيبت ) را پاكيزه‌تر از آن ميدانم كه آنها را در آن بياورم ، احمد بن نوح و غيره آنها را نوشته‌اند .\r\nعلت كشته شدن شلمغانى اين بود كه چون ابو القاسم حسين بن روح لعن او را آشكار ساخت و در همه جا شهرت يافت و مردم از وى دورى جستند و تمام شيعيان را از او\r\n\r\n","description":"","footnote":"","page_name":" 708 ","page_number":716},
  {"content":"\r\n\r\nبرحذر داشت ، بطورى كه ديگر نتوانست نيرنگ بازى كند . روزى در محفلى كه رؤساى شيعه حاضر بودند و همه لعن شلمغانى و دورى از او را از ابو القاسم حسين بن روح نقل ميكردند ، شلمغانى بحضار گفت : من و او را در جايى بخواهيد تا من دست او و او هم دست مرا بگيرد و در حق يك ديگر نفرين كنيم اگر آتشى نيامد و او را نسوزانيد هر چه او در بارهء من گفته است ، درست است . اين خبر در خانهء ابن مقله « 1 » اتفاق افتاد و از آنجا به گوش « الراضى باللَّه » خليفهء عباسى رسيد « راضى » هم دستور داد او را گرفته بقتل رساندند و بدين گونه شيعيان از شرّ او راحت شدند . « 2 »\r\nابو الحسن محمد بن احمد بن داود ميگفت : محمد بن على شلمغانى\r\n\r\n\r\n","description":"","footnote":"\r\n( 1 ) ابن مقله وزير المستكفى باللَّه و الراضى و القاهر باللَّه عباسى و خشنويس معروف عرب است .\r\n( 2 ) ابن اثير جزرى در جلد 6 « كامل التواريخ » ماجراى شلمغانى و عقائد و ادعاهاى او و چگونگى قتل وى را به تفصيل شرح داده كه خلاصه آن بدين قرار است : و هم در اين سال ( 322 ) ابو جعفر محمد بن على شلمغانى معروف به ابن ابى عزاقر كشته شد . شلمغان قريه‌اى از نواحى « واسط » بوده است . علت قتل وى اين بود كه مذهبى در تناسخ و حلول و غلو در تشيع و چيزهاى ديگر درست كرد ، و ابو القاسم حسين بن روح كه شيعه اماميه او را « باب » مينامند ؛ در زمان وزارت حامد بن عباس ، اسرار او را آشكار ساخت .\r\nشلمغانى به محسن بن ابى الحسن فرات در دورهء سوم وزارت پدرش ابو الحسن بن فرات پيوست و از خطر جست . سپس كه ابن فرات عزل شد ، بموصل گريخت و چند سال در آنجا ماند ؛ آنگاه به بغداد آمد و مخفى گرديد ، و مشهور گشت كه وى ادعاى خدائى دارد ، و گفته شد كه حسين بن قاسم وزير مقتدر باللَّه عباسى و ابو جعفر و ابو على بن بسطام و ابراهيم بن محمد بن ابى عون و ابن شبيب زيات و احمد بن محمد بن عبدوس ؛ بوى گرويدند . در زمان وزارت ابن مقله اين عده مورد تعقيب قرار گرفتند ، ولى دستگير نشدند تا اينكه در سال 322 نخست شلمغانى و سپس ابن عبدوس و ابن ابى عون دستگير و زندانى گرديدند . و سپس در زمان خلافت الراضى باللَّه فقهاى ( اهل تسنن ) آنها را مهدور الدم دانسته و شلمغانى و ابن ابى عون را نخست بدار زده و سپس سوزاندند »\r\n","page_name":" 709 ","page_number":717},
  {"content":"\r\n\r\nمعروف به ابن ابى عزاقر لعنه اللَّه معتقد بود : آن كس كه در منصب امامت با امام رقيب است و باصطلاح ايشان « ضد » امام است از امام افضل مىباشد - معنى اين عبارت اينست كه هيچ فضيلتى براى ولى خدا متحقق نميشود ، مگر اين كه ضد او و رقيب او مورد سرزنش قرار گيرد . چه كه وقتى مردم سرزنش ضد و مخالف ولى خدا را شنيدند ، بفكر يافتن فضيلتى براى ولى مىافتند . بنا بر اين ضد و رقيب ولى خدا از خود وى افضل مىباشد ، زيرا بوسيلهء سرزنش و طعن اوست ، كه ولى فضيلت پيدا مىكند ! پيروان شلمغانى ميگويند : اين مذهب از زمان آدم اول تا آدم هفتم جريان داشته است ! چه آنها معتقد بهفت عالم و هفت آدم هستند و ميگويند : فرعون از موسى و ابو بكر از محمد و معاويه از على افضل است .\r\nو اما : خود ضد يعنى چه ؟ بعضى از اين فرقه گفته‌اند : ولى خدا ، ضد ( و رقيب ) خود را منصوب مىكند ، چنان كه جمعى از اصحاب حديث اهل سنت ميگويند : على ابن ابى طالب خود ابو بكر را بمنصب خلافت منصوب داشت ، و بعضى ديگر گفته‌اند :\r\n« ضد » هر ولى قديم است ، يعنى همه وقت و پيش از به دنيا آمدن او با وى بوده است .\r\nآنها ميگويند : قائمى كه اصحاب ظاهر ميگويند از اولاد امام يازدهم است و قيام مىكند ، همان شيطان است ( نعوذ باللَّه ) زيرا خداوند فرمود :   فَسَجَدَ الْمَلائِكَةُ كُلُّهُمْ أَجْمَعُونَ إِلَّا إِبْلِيسَ   ، يعنى همه فرشتگان آدم را سجده كردند جز ابليس كه سجده نكرد . سپس خدا ميفرمايد : شيطان گفت :  لَأَقْعُدَنَّ لَهُمْ صِراطَكَ الْمُسْتَقِيمَ  يعنى : در راه راست تو در كمين بندگانت مينشينم .\r\nاين آيه دلالت دارد كه شيطان موقع سجدهء فرشتگان ايستاده بود كه گفت در راه راست در كمين بندگانت خواهم نشست . و با اين دليل ميگويند : قيام قائم يعنى آن قائمى كه مأمور به سجده شد و سجده نكرد و او ابليس بود . شاعر ملعون اين فرقه اشعار زير را در اين معنى سروده است :\r\n يا لاعنا بالضّد من عدى * ما الضّد الّا ظاهر الولىّ \r\n\r\n","description":"","footnote":"","page_name":" 710 ","page_number":718},
  {"content":"\r\n\r\n و الحمد للمهيمن الوفىّ * لست على حال كحمّامى\r\nو لا حجّامىّ و لا جغدىّ * قد فقت من قول على الفهديّ\r\nنعم و جاوزت مدى العبدىّ * فوق عظيم ليس بالمجوسىّ\r\nلأنّه الفرد بلا كيفىّ * متّحد بكلّ اوحديّ\r\nمخالط للنّور و الظلمىّ * يا طالبا من بيت هاشمىّ\r\nو جاحدا من بيت كسروى * قد غاب في نسبة أعجمىّ\r\nفي الفارسىّ الحسب الرّضى * كما التوى في العرب من لؤىّ \r\nيعنى : اى لعن‌كنندهء ضد كه از طايفه عدى است ( مقصود عمر بن الخطاب ضد و رقيب امير المؤمنين است ) او را لعن مكن كه ضد ، چيزى جز ظاهر ولى نيست ( يعنى عمر در ظاهر همان على است ! ) خدا را ستايش ميكنم كه حال من چون حجامت‌كننده و حمامى و جغدى نيست من در گفتهء خود بر « فهدى » فائق شدم آرى و از منتهاى فضل و علم عبدى هم گذشتم و بمقام بلندى رسيدم و مذهب مجوس ندارم . زيرا خداوند فرد بدون كيفيت است و با هر موحدى متحد مىشود و با نور و ظلمت درآميخته است .\r\nاى طالب خاندان هاشمى و منكر دودمان ساسانى كه در نسب عجمى و فارسى پسنديده پنهان شده ؛ چنان كه « لوى » در ميان عرب ناپديد شده است ! » صفوانى ميگفت : از ابو على بن همام شنيدم كه ميگفت : از محمد بن على عزاقرى شلمغانى شنيدم كه ميگفت : حق يكى است و پيراهنهاى آن گوناگون است .\r\nروزى حق در لباس سفيد و روزى در لباس سرخ و روز ديگر در لباس سياه است . ابن همام ميگفت : اين نخستين كلام زشتى بود كه از شلمغانى شنيده شد .\r\nچه كه اين گفتهء اهل « حلول » است « 1 » .\r\n\r\n\r\n","description":"","footnote":"\r\n( 1 ) اهل حلول - كسانى هستند كه عقيده دارند خداوند در افراد بشر حلول مىكند ، و در آن موقع هر بنده‌اى خداست . چنان كه حلاج گفت : ليس في جبتى الا الله !\r\n","page_name":" 711 ","page_number":719},
  {"content":"\r\n\r\nو هم جماعتى از علماء از هارون بن موسى تلعكبرى و او از ابن همام نقل كرده كه گفت : محمد بن على شلمغانى باب و طريق يعنى در و راهى نبود كه مردم بوسيلهء آن به ابو القاسم حسين بن روح راه يابند و حسين بن روح هم او را به اين سمتها منصوب نداشته بود ، و بين او و مردم هم واسطه نبود . هر كس اين عقيده را داشته باشد ، اشتباه كرده او فقط فقيهى از فقهاء ما بود كه فكرش آشفته شد و چيزهاى ناهنجارى از او سر زد و كفر و الحادش منتشر گشت . سپس بوسيلهء حسين بن روح توقيع مبنى بر لعن و دورى از وى و پيروان او صادر شد .\r\nو نيز حسين بن ابراهيم از محمد بن نوح از ابو نصر بن احمد كاتب نقل كرده كه گفت : ابو عبد اللَّه حسين بن احمد حامدى بزاز معروف بغلام ابو على بن جعفر معروف به « ابن رهومه » نوبختى كه پيرمردى گوشه گير ( مستور ) بود روايت نموده كه گفت : از روح پسر ابو القاسم حسين بن روح شنيدم كه گفت : موقعى كه محمد بن على شلمغانى كتاب « التكليف » را تصنيف كرد ، شيخ يعنى ابو القاسم حسين بن روح گفت : آن كتاب را بياوريد تا آن را ببينم . كتاب را آوردند و او از اول تا آخر آن را خواند سپس گفت : چيزى بر خلاف روش اهل بيت در آن نيست مگر در دو يا سه جا كه بر ائمه طاهرين دروغ بسته ، خدا او را لعنت كند .\r\nنيز جماعتى از علماء از ابو الحسن محمد بن احمد بن داود و حسين بن على بن بابويه قمى روايت كردند كه آنها گفتند : از جمله خطاهائى كه از شلمغانى در خصوص مذهب ( فروع فقهيه ) سر زد اينست كه وى در باب « شهادت » از عالم ( يعنى امام موسى بن جعفر كه بخاطر تقيه از دشمنان در برخى از روايات از آن حضرت تعبير بعالم شده ) روايت كرده كه حضرت فرمود :\r\n« اگر برادر مؤمن تو در گردن مردى حقى داشته باشد ، و طرف آن حق را انكار كند ، و برادر تو هم جز يكشاهد عادل و موثق نداشته باشد ، نزد شاهد ميروى و شهادت او را ميپرسى ، وقتى نزد تو گواهى داد ، با وى نزد حاكم برو و مانند او شهادت بده بلكه حق مرد مسلمانى ضايع نشود » سپس شلمغانى گفته است : «\r\n\r\n","description":"","footnote":"","page_name":" 712 ","page_number":720},
  {"content":"\r\n\r\nاين عبارت ابن بابويه است » ولى ابن بابويه گفت : او دروغ گفته ، ما از چنين حكمى اطلاع نداريم ابن بابويه در جاى ديگر گفته است : « شلمغانى در اين حكم دروغ گفته است » .\r\nنيز جماعتى از دانشمندان از هارون بن موسى تلعكبرى روايت كرده‌اند كه گفت : محمد بن همام گفت : در ماه ذى الحجه سال 312 هجرى توقيعى بوسيلهء حسين بن روح در بارهء ابن ابى عزاقر ( شلمغانى ) از ناحيهء مقدسه بيرون آمد كه مركب آن هنوز تر بود و خشك نشده بود .\r\nو هم جماعتى از ابن داود نقل كردند كه گفت : توقيعى بوسيلهء حسين بن روح راجع بشلمغانى صادر گشت . حسين بن روح نسخه‌اى از آن را در ماه ذى الحجهء 312 براى ابو على بن همام فرستاد . ابن نوح گفت : ابو الفتح احمد بن ذكاء غلام على بن محمد بن فرات براى ما نقل كرد كه ابو على بن سهيل ، خبر توقيعى را كه در ذى الحجه سال 312 از ناحيه مقدسه بيرون آمده بود بما داد .\r\nهمچنين محمد بن حسن بن جعفر بن اسماعيل بن صالح صيمرى گفت : حسين بن روح نسخه آن توقيع را در ماه ذى الحجه سنه 312 از زندان خود واقع در خانهء « مقتدر » خليفهء عباسى ، براى ابو على بن همام فرستاد . ابو على هم آن را خواند و به من گفت : چون حسين بن روح در دست دشمن گرفتار و در زندان آنها بود ، نامه‌اى خدمت امام زمان عليه السّلام نوشت و از حضرت خواست كه اجازهء اين توقيع را افشا نسازد ولى حضرت دستور فرمود كه آن را افشا كند و از كسى نترسد و تأمين داشته باشد .\r\nسپس باندك مدتى از زندان آزاد گرديد . و الحمد للَّه .\r\nنسخهء توقيع ( با اختلافى كه محدثين در ضبط بعضى از فقرات آن دارند خطاب به حسين بن روح ) از اين قرار است : « خداوند عمر تو را طولانى گرداند و همهء خوبيها را به تو بشناساند ، و سرانجام تو را بنيكى كامل گرداند و سعادت تو را پيوسته كند به كسانى كه بديانت آنها اطمينان دارى اعلام كن كه محمد بن على معروف بشلمغانى خداوند در عذاب وى تعجيل نموده و ديگر مهلت به او نميدهد . چه او از دين اسلام برگشته و از آن جدا شده و ملحد گرديده و چيزهائى ادعا كرد كه موجب كفر به خالق متعال\r\n\r\n","description":"","footnote":"","page_name":" 713 ","page_number":721},
  {"content":"\r\n\r\nشد . و به خدا دروغ و بهتان بست و گناه بزرگى نمود . آنها كه از خداوند برگشتند سخت گمراه و از رحمت خدا دور شده‌اند و زيانى بس آشكار بردند .\r\nما از طرف خدا و پيغمبر از او بيزارى جسته و او را لعنت ميكنيم : در ظاهر و باطن و پنهان و آشكار و در هر وقت و هر حال و بر كسى كه از وى پيروى و تبعيت كند و بعد از صدور اين توقيع ما ، باز در دوستى او ثابت بماند ، لعنت‌هاى خدا باد و مردم را از اين موضوع مطلع گردان » صيمرى گفت : بعد نوشته بود : « خدا شما را دوست بدارد » و ابن ذكا گفت نوشته بود : « خداوند شما را سرافراز گرداند من نظر خود را از وى باز ميدارم » و ابن داود گفت نوشته بود : « بدان كه ما ديگر از تلطف بوى ، خوددارى ميكنيم » هارون بن موسى تلعكبرى گفت : نوشته بود « بمردم اطلاع بده كه ما از دوستى وى خوددارى نموده از او دورى مىجوئيم » .\r\nابن داود و تلعكبرى و ابن ذكا و صيمرى گفته‌اند : « بعد نوشته بود و از امثال او از كسانى كه قبلا از آنها بيزارى نموديم » و همه گفته‌اند : بعد نوشته بود « مانند شريعى و نميرى و هلالى و بلالى و غيرهم » و در پايان توقيع نوشته بود : « قبل از وى ( شلمغانى ) و بعد از او ما عادت خدا را نيكو دانسته و ميدانيم و به او اعتماد ميكنيم و از وى يارى مىجوئيم و در همهء امور ، او براى ما كافى است و نگهدار خوبى است » .\r\nتلعكبرى گفت : ابو على اين توقيع را گرفت و تمام شيوخ و رؤساى شيعه را دعوت كرد و براى آنها خواند و سپس از روى آن نسخه‌ها نوشته و بشهرها فرستادند تا آنكه در ميان طايفه شيعه شهرت يافت و همه بالاتفاق او را لعن كردند و از وى دورى جستند قتل شلمغانى در سال 323 هجرى روى داد .\r\n\r\nابو بكر بغدادى - ابو دلف مجنون\r\nشيخ مفيد ( ره ) از ابو الحسن على بن بلال مهلبى نقل كرد كه گفت : شنيدم ابو القاسم جعفر بن محمد بن قولويه قمى ميگفت : خداوند ابو دلف كاتب را نگاه ندارد ، ما او را شخص ملحدى ميشناختيم ، سپس اظهار غلو نمود آنگاه ديوانه و بعد از\r\n\r\n","description":"","footnote":"","page_name":" 714 ","page_number":722},
  {"content":"\r\n\r\nآن زنجيرى شد ، پس از آن از مفوضه « 1 » بشمار آمد ، ما اصلا او را نميشناختيم . او بهر مجلسى كه سرميزد مورد سرزنش و خفت قرار ميگرفت شيعيان اندك مدتى با وى آشنا شدند ، سپس از او و همكاران وى دورى جستند .\r\nما به ابو بكر بغدادى پيغام فرستاديم كه تو چنين ادعائى دارى . ولى او منكر شد و قسم خورد اين ادعاها را نكرده است . ما هم انكار او را پذيرفتيم ، ولى موقعى كه وارد بغداد شد ، به طرف ابو دلف رفت و از طايفه شيعه برگشت و هنگام مرگ هم وصيت به ابو - دلف نمود . ما هم يقين كرديم كه وى با ابو دلف هم مذهب است . به همين جهت او را لعن كرديم و از وى دورى جستيم ، چه كه ما عقيده داريم هر كس بعد از شيخ ابو الحسن سمرى ادعاى نيابت و وكالت امام زمان كند ، كافر و نيرنگ بازو گمراه و گمراه‌كننده است و باللَّه التوفيق .\r\nابو عمر محمد بن محمد بن نصر سكرى ( شكرى ) گفت : موقعى كه ابن وليد قمى از جانب پدرش و شيعيان آمد ، شيعيان از وى پرسيدند : آيا راست است كه ميگويند : تو نائب امام هستى ؟ او منكر شد و گفت : موضوع نيابت به اختيار من نيست و چنين ادعائى هم اصلا نكرده‌ام . ابو عمر گفت : من در بصره در مجلس مذاكرهء آنها حاضر بودم .\r\nابن عياش گفت : روزى در جايى با ابو دلف جمع شديم و در بارهء ابو بكر بغدادى گفتگو نموديم . ابو دلف گفت : ميدانى از كجا آقاى ما شيخ ( ابو بكر بغدادى ) بر حسين بن روح فضيلت دارد ؟ گفتم : نه ! نميدانم . گفت : علت اينست كه ابو - جعفر محمد بن عثمان در وصيتش اسم او را بر اسم خود مقدم داشت .\r\n\r\n\r\n","description":"","footnote":"\r\n( 1 ) مفوضه : فرقه‌اى هستند كه ميگويند : خداوند حضرت محمد بن عبد اللَّه صلى اللَّه عليه و آله را خلق كرده و تمام امور آفرينش را بوى تفويض نموده و همه كارهء آفرينش اوست .\r\nبعضى گفته‌اند : مفوضه عقيده دارند كه اين كار بامير المؤمنين ( ع ) واگذار شده . و در حديث است كه هر كس قائل به تفويض شود ، خدا را از اقتدار و سلطنت خود خارج نموده .\r\n( مجمع البحرين )\r\n","page_name":" 715 ","page_number":723},
  {"content":"\r\n\r\nمن گفتم : بنا بر اين بايد منصور خليفهء عباسى از امام موسى كاظم عليه السّلام افضل باشد ؟ ! گفت : چطور ؟ گفتم : براى اينكه امام جعفر صادق عليه السّلام در وصيت خود نام منصور را پيش از نام امام موسى كاظم عليه السّلام برده است ( از روى تقيه و بخاطر مصلحتى ) .\r\nگفت : نسبت به آقاى ما تعصب و دشمنى ميورزى ؟ ! گفتم : نه تنها من بلكه جز تو همهء مردم دشمن ابو بكر بغدادى هستند نزديك بود كه بر سر اين موضوع گريبان يك ديگر را گرفته دعوا كنيم . قلت دانش و نامردى ابو بكر بغدادى و جنون ابو دلف بيش از اينست كه بتوان شمرد . ما هم كتاب خود را به آن مشغول نميداريم ابن نوح قسمتى از آن را نقل كرده است .\r\nنيز ابو محمد هارون بن موسى تلعكبرى از ابو القاسم حسين بن عبد الرحيم « ابرارورى » روايت نموده كه گفت : پدرم عبد الرحيم مرا نزد ابو جعفر محمد بن عثمان عمرى رضى اللَّه عنه براى كارى كه مربوط به من و خودش بود فرستاد . پس بخدمتش رسيدم ديدم جمعى از شيعيان هم حضور دارند و در بارهء بعضى از روايات و گفتار ائمه مذاكره مىكنند . تا اينكه ابو بكر محمد بن احمد بن عثمان معروف به ابو بكر بغدادى ، برادرزادهء ابو جعفر محمد بن عثمان رضى اللَّه عنه آمد . وقتى محمد بن عثمان او را ديد ، بحضار گفت : چيزى نگوئيد كه اين شخص كه مىآيد از جمع شما نيست ! گويند : ابو بكر بغدادى در بصره وكيل يزيدى بود مدتى در آن سمت ماند و اموال بسيارى بچنگ آورد . آنگاه شكايت او را نزد يزيدى بردند يزيدى هم او را گرفت و اموالش را مصادره كرد و ضرباتى چند بر سرش كوفت كه چشمش آب آورد و با حالت كورى درگذشت .\r\nابو نصر هبة اللَّه بن محمد بن احمد كاتب دخترزاده‌ام كلثوم دختر محمد بن عثمان رضى اللَّه عنه گفت : ابو دلف محمد بن مظفر كاتب قبلا كارش جمع آورى خمس اموال شيعيان بود . زيرا وى در ميان شيعيان كرخ تربيت شده و شاگردى آنها را\r\n\r\n","description":"","footnote":"","page_name":" 716 ","page_number":724},
  {"content":"\r\n\r\nكرده بود . مردم كرخ هم خمس مال خود را مىپرداختند و هيچ يك از شيعيان در اين خصوص ترديد نداشتند . ابو دلف هم اين معنى را اعتراف ميكرد و به آن افتخار مينمود . او بعدها كه منحرف شد ميگفت : آقاى من شيخ صالح ( ابو بكر بغدادى ) مرا از مذهب ابو جعفر كرخى ( محمد بن عثمان ) بمذهب خود يعنى مذهب ابو بكر بغدادى منتقل نمود .\r\nسپس شيخ ميگويد : جنون ابو دلف و حكايات فساد مذهب وى بيش از اين است كه شماره شود . به همين جهت ما در اينجا بذكر آن اطاله كلام نميدهيم .\r\nما قسمتى از اخبار سفراء و دربانان امام زمان عليه السّلام را در زمان غيبت از اين جهت ذكر نموديم كه صحت و ثبوت آن مبنى بر ثبوت امامت حضرت صاحب الزمان عليه السّلام است .\r\nپس ثبوت وكالت آنها و ظهور بعضى از معجزات امام بدست آنها دليلى واضح بر اثبات امامت آن حضرت است . به همين جهت هم ما آنها را نقل كرديم . پس كسى را نميرسد كه بگويد : ذكر اخبار سفراء در بخشى كه مربوط به غيبت است ، چه فائده دارد .\r\nزيرا بعد از بيان فائده آن ، اين اعتراض منتفى مىشود ( پايان كلام شيخ الطائفه در كتاب غيبت ) .\r\nقطب الدين راوندى در كتاب « خرايج » ميگويد : علماى ما روايت كرده‌اند كه ابو محمد حسن شريعى نخست از اصحاب امام على النقى بود و بعد از آن حضرت از اصحاب امام حسن عسكرى عليهما السلام بشمار آمد .\r\nاو نخستين كسى است كه مدعى مقامى شد كه خداوند از جانب امام زمان براى او قرار نداده بود . او بر خدا و حجت‌هاى خدا دروغ بست ، و چيزهائى بائمه نسبت داد كه شايستهء مقام آنها نبود و از آن بيزارى ميجستند سپس اقوال كفر آميز و الحاد از وى سر زد .\r\nهمچنين محمد بن نصير نميرى هم نخست از اصحاب امام حسن عسكرى عليه السّلام بود . چون آن حضرت وفات كرد مدعى نيابت امام زمان عليه السّلام شد . خداوند هم او را به علت الحاد و غلو و عقيدهء بتناسخ كه از او بظهور رسيد ، رسوا گردانيد . و هم او\r\n\r\n","description":"","footnote":"","page_name":" 717 ","page_number":725},
  {"content":"\r\n\r\nمدعى بود كه پيغمبر است و امام على النقى عليه السّلام او را برانگيخته و ميگفت آن حضرت خداست . نميرى نزديكى با محارم را جايز ميدانست ! احمد بن هلال كرخى نيز يكى از غلاة است وى اول از اصحاب امام حسن عسكرى عليه السّلام بود . سپس تغيير عقيده داد و منحرف گشت . و منكر وكالت محمد ابن عثمان از جانب امام زمان شد . از ناحيه مقدسه امام زمان عليه السّلام هم توقيعى مبنى بر لعن او و دورى از وى و ساير منحرفين صادر گشت .\r\nهمچنين ابو طاهر محمد بن على بن بلال و حسين بن منصور حلاج و محمد ابن على شلمغانى معروف به ابن ابى عزاقر لعنة اللَّه عليهم همه از كسانى هستند ، كه از راه حق منحرف شدند و از ناحيهء مقدسهء ولى عصر بوسيلهء شيخ ابو القاسم حسين بن روح توقيع در لعن و دورى از آنان صادر گشت . نسخه توقيع اين است ( در صفحه 713 ) گذشت « 1 » .\r\n\r\n\r\n","description":"","footnote":"\r\n( 1 ) اينان عده‌اى از افراد منحرف و فاسد بودند ، كه هر كدام از سادگى و عدم تشخيص مردم سوء استفاده نموده و ادعاى بابيت و نيابت امام زمان ( ع ) كردند . ادعاى واهى اين عده بىاثر هم نبود و هر يك تا مدتى پيروانى داشتند و سپس بمرور زمان كه فساد عقيده و بطلان ادعاى رئيس آنها آشكار شد ، متفرق و منقرض گشتند .\r\nميرزا على محمد شيرازى نيز يكى ديگر از كسانى بوده ، كه به تحريك بيگانه ادعاى بابيت كرد ؛ و خود را « باب » امام زمان ناميد .\r\nولى سيد باب چون كارش بالا گرفت مدعى شد كه خود امام زمان است ؛ و بعد هم ادعاى پيغمبرى و الوهيت و ربوبيت كرد ، تا آنجا كه مانند همكاران پيشين خود جانش را در راه هوس بابيت و كوس خدائى از كف داد !\r\n","page_name":" 718 ","page_number":726},
  {"content":"\r\n\r\n\r\nباب بيست و سوم كسانى كه آن حضرت را ديده‌اند\r\nشيخ اجل : محمد بن حسن طوسى در كتاب « غيبت » مينويسد گروهى از علماء از هارون بن موسى تلعكبرى و او از احمد بن على رازى نقل مىكند كه گفت : وقتى پير مردى در رى بر ابو الحسين محمد بن جعفر اسدى ( يكى از وكلاى امام زمان ) وارد شد و دو حكايت راجع به حضرت صاحب الزمان ( ع ) نقل كرد و من هم شنيدم . گمان ميكنم اين واقعه قبل از سال 300 هجرى يا قريب به آن بود .\r\nپيرمرد از على بن ابراهيم فدكى حكايت كرد كه « أودى » گفت : هنگامى كه در خانهء خدا طواف ميكردم و شش طواف را تمام نموده ميخواستم طواف هفتم كنم ، ناگاه چشمم بجمعى افتاد كه در سمت راست كعبهء شريفه نشسته و جوانى نيكو روى و خوش - بوى با مهابت به آنها نزديك شد و بسخن گفتن پرداخت . سخنى از سخن او بهتر و بيانى از بيان او شيرين‌تر و نشستنى از نشستن وى بهتر نديده‌ام .\r\nمن پيش رفتم كه با وى سخن بگويم ولى ازدحام جمعيت مانع شد . از يكى پرسيدم اين كيست ؟ گفت : اين پسر پيغمبر است ، هر سال يك روز براى خواص خود آشكار ميگردد و با آنها سخن ميگويد .\r\nمن رو كردم بجانب آن شخص و گفتم : من به خدمت شما رسيده‌ام مرا راهنمائى كنيد ، خداوند راهنماى شما باشد .\r\nاو مشتى سنگريزه در كف دست من ريخت ، چون روى خود را برگردانيدم يكى از حضار گفت : فرزند پيغمبر به تو چه عطا فرمود ؟ گفتم : سنگريزه ! سپس\r\n\r\n","description":"","footnote":"","page_name":" 719 ","page_number":727},
  {"content":"\r\n\r\nدست خود را گشودم ديدم پر از طلاى ناب است ! ! چون از آنجا رفتم ديدم همان آقا به من رسيد و فرمود : علامت حقيقت و آثار حق برايت آشكار گشت و نابينائى قلبت بر طرف شد ، مرا ميشناسى ؟ گفتم : نه به خدا .\r\nفرمود : من همان مهدى هستم . من قائم ميباشم كه زمين را پر از عدل ميكنم بعد از آنكه پر از ستم شده باشد ، بدان كه زمين از حجت خدا خالى نميماند ، و مردم بيش از آنچه بنى اسرائيل در « تيه » ماندند ( مدت چهل سال ) نميتوانند در فترت بمانند روزهاى ظهورم آشكار گشته است . اين را كه گفتم امانت من در گردن تو است كه ببرادران شيعه بازگو كنى .\r\nاين روايت در خرايج از فدكى و در كمال الدين از طالقانى از على بن احمد خديجى كوفى از « ازدى » هم روايت شده است .\r\nمؤلف : « روزهاى ظهورم آشكار گشته است » شايد از جمله چيزهائى است كه بداء در آن راه يافته و حضرت از امر غير حتمى معلّق به شرط خبر داده باشد ، و ممكن است منظور از « ظهور » آشكار شدن امر براى اكثر شيعيان بوسيلهء سفراء آن حضرت باشد .\r\n\r\nپير مردى در شهر فسطاط\r\nنيز در غيبت شيخ باسناد مزبور از احمد بن على رازى و او از محمد بن على از على ابن محمد بن احمد بن خلف نقل مىكند كه گفت : در مسجد منزل عباسيه واقع در دو منزلى شهر فسطاط مصر ، فرود آمديم غلامانم هر كدام پى كارى رفتند و فقط غلامى عجمى با من در مسجد ماند .\r\nديدم پير مردى در گوشه مسجد نشسته و پى در پى ذكر ميگويد . چون ظهر شد در اول وقت ، نماز ظهر گزاردم ، سپس غذا طلبيدم و پيرمرد را هم دعوت نمودم كه با من غذا صرف كند او پذيرفت پس از صرف نهار نام او و پدرش و شهر و كارش را جويا شدم . گفت : نامم محمد بن عبيد اللَّه است و از اهل قم ميباشم و اضافه كرد كه مدت\r\n\r\n","description":"","footnote":"","page_name":" 720 ","page_number":728},
  {"content":"\r\n\r\nسى سال است كه در جستجوى « حق » شهرها و سواحل را گشته و سياحت نموده‌ام . بيست سال در مكه و مدينه توطن گزيده و همواره اخبار ظهور حق را سراغ ميگرفتم و در پى آثار آن بودم .\r\nچون سال 293 فرا رسيد خانه خدا را طواف نمودم و به طرف مقام ابراهيم رفتم و نماز گزاردم و در همان جا بخواب رفتم . در عالم خواب صداى دعائى كه تا آن موقع نظير آن را نشنيده بودم از خوابم ربود . چون در صاحب صدا دقيق شدم ديدم جوانى گندم - گون است كه كسى را در حسن صورت و اعتدال قامت چون وى نديده‌ام . جوان مزبور بعد از دعا نماز گذارد و از مسجد خارج شد و به عمل سعى بين صفا و مروه مشغول گشت .\r\nمن پشت سر او مشغول سعى شدم و بخاطرم رسيد كه وى حضرت صاحب الزمان عليه السّلام است . چون از عمل سعى فارغ شد ؛ به طرف دره‌اى رفت ، منهم بدنبال او رفتم وقتى بوى نزديك شدم ، ديدم مرد سياهپوستى جلو راه را گرفته و با صداى مهيبى كه هول انگيزتر از آن نشنيده بودم مرا بنام صدا زد و پرسيد : خدا تو را سلامت بدارد ؛ چه مىخواهى ؟ من لرزيدم و در جاى خود ايستادم و آن مرد از نظرم ناپديد گشت و همان جا متحير ماندم .\r\nمدتى طولانى در آنجا مات و مبهوت ايستادم ، سپس مراجعت كردم در حالى كه خود را ملامت مينمودم و ميگفتم چرا به بانگ مرد سياهپوست برگشتم . آنگاه در خلوت بدرگاه خداوند بىنياز براز و نياز پرداخته ، پيغمبر و آل او را شفيع قرار دادم كه كوشش من ضايع نشود و چيزى كه موجب آرامش دل و ازدياد بصيرتم شود ، براى من ظاهر گرداند .\r\nدو سال بعد از آن به زيارت قبر مطهر پيغمبر صلّى اللَّه عليه و آله توفيق يافتم ، موقعى كه بين قبر و منبر نشسته بودم ، بخواب رفتم . در خواب ديدم كسى مرا تكان ميدهد ، از خواب پريدم ديدم همان مرد سياهپوست است ! سياهپوست پرسيد : چه خبر دارى و حالت چطور است ؟ گفتم : خدا را شكر ميكنم و تو را نكوهش مينمايم . گفت : نه !\r\n\r\n","description":"","footnote":"","page_name":" 721 ","page_number":729},
  {"content":"\r\n\r\nنكوهش مكن كه من مأمور بودم آن طور به تو بانگ زنم ، تو بخير زياد رسيدى ، خوش به حالت از آنچه ديدى و مشاهده نمودى خدا را بسيار شكر كن ! .\r\nسپس پرسيد : فلانى چه كرد ؟ آنگاه بعضى از برادران ايمانى مرا نام برد و از احوال آنها جويا شد . گفتم : آنها در برقه « 1 » هستند . گفت : راست گفتى . بعد نام يكى از دوستان مرا كه در عبادت جهد بليغى داشت و در امر ديانت بصير بود ، پرسيد . جواب دادم كه وى در شهر اسكندريه است .\r\nسپس جمعى ديگر از برادران دينى را نام برد . بعد ، از شخصى ناشناس سخن گفت و پرسيد « نقفور » چه كرد ؟ گفتم : او را نميشناسم . گفت : البته او را نمىشناسى او مردى رومى است خدا او را هدايت مىكند ، و از قسطنطنيه فاتح بيرون مىآيد . آنگاه مرد ديگرى كه او را هم نمىشناختم نام برد و گفت او مردى از اهل « هيت » « 2 » و از ياران مولى امام زمان عليه السّلام است .\r\nبرگرد پيش رفقايت و به آنها بگو : اميدواريم خداوند اجازهء يارى ضعفا و انتقام از ستمگران را بدهد . من جمعى از شيعيان ديگرى را ملاقات كردم و آنچه لازم بود به آنها رسانيدم و اينك بسوى تو برگشته و به تو نيز ابلاغ ميكنم كه خود را بمشقت نياندازى و موجب ناراحتى خود نشوى و اوقات خويش را در عبادت خداوند مصروف دارى و بدان كه بخواست خدا امر نزديك است » .\r\nراوى اين خبر محمد بن احمد بن خلف ميگويد :\r\nسپس بخزينه دار خود دستور دادم پنجاه دينار آورد و از پيرمرد خواهش كردم آن را از من قبول كند . گفت : برادر من ! خداوند چيزى را كه به آن احتياج ندارم بر من حرام نموده ، چنان كه بر من حلال كرده كه اگر به چيزى محتاج باشم از تو\r\n\r\n\r\n","description":"","footnote":"\r\n( 1 ) برقه از دهات قم بوده محمد بن خالد برقى و احمد بن محمد بن خالد برقى پسر او مؤلف كتاب معروف « محاسن » كه از مشاهير محدثين قم ميباشند منسوب بآنجاست .\r\n( 2 ) هيت - بكسر هاء شهرى در سمت غربى نهر فرات بالاى شهر « انبار » بوده كه آن را شخصى بنام هيت بن بندى يا بلندى ساخت ، و داراى نخيلات و مزارع بسيار بوده است ( مراصد ) .\r\n","page_name":" 722 ","page_number":730},
  {"content":"\r\n\r\nاخذ كنم .\r\nپرسيدم : آيا غير از من كسى از اصحاب سلطان هم اين حكايت را از تو شنيده است ؟ گفت : آرى ببرادرت احمد بن حسين همدانى كه در آذربايجان از نعمت و مكنت خود ممنوع گرديد ، هم گفته‌ام ، وى از من اجازهء حج بيت اللَّه خواست به اين آرزو كه آنچه من ديدم او هم ببيند . پس او در همان سال به حج رفت و ركزويه بن مهرويه او را بقتل رسانيد » پس ما از پيرمرد جدا شديم و من بمرز رفتم ، سپس رهسپار حج گشتم و شخصى را در مدينه بنام طاهر از اولاد حسين اصغر كه ميگفتند از اين مطلب ( ارتباط با امام زمان ) چيزى ميداند ، ملاقات نمودم پس بنزد او رفته چندان با وى مربوط گشتم كه به من انس گرفت و اطمينان پيدا كرد و بر صحت پيمانم وقوف يافت .\r\nروزى بوى گفتم : يا ابن رسول اللَّه ! شما را به حق پدران طاهرينت سوگند مىدهم كه مرا مانند خودتان در جريانى كه با امام زمان عليه السّلام دارى ؛ قرار ده ! زيرا افرادى كه مورد وثوق شما هم ميباشند گواهى داده‌اند كه قاسم بن عبيد اللَّه بن سليمان بن وهب « 1 » قصد دارد مرا بكشد زيرا ميداند كه من شيعه هستم و عقيده‌ام چيست ؛ و مكرر او را بريختن خون من ترغيب نموده‌اند ولى خداوند مرا از شر وى نگاهداشته است .\r\nطاهر گفت : اى برادر آنچه از من ميشنوى و اين كوه‌ها پنهان گردان .\r\nكسانى عجائب را ميبينند كه هنگام شب توشه برداشته ، و به جاهائى كه خود ميشناسند مىبرند ! بعلاوه ما را از جستجو و تفتيش اين امر نهى كرده‌اند . محمد بن احمد ميگويد :\r\nچون سخن باينجا كشيد او را وداع كرده مراجعت نمودم .\r\n\r\nيوسف بن احمد جعفرى\r\nنيز در غيبت شيخ از احمد بن عبدون ، از ابو الحسن محمد بن على شجاعى كاتب از ابى عبد اللَّه محمد بن ابراهيم نعمانى و او از يوسف بن احمد جعفرى روايت نموده كه گفت در سال 306 به حج بيت اللَّه رفتم و تا سال 309 مجاورت مكه معظمه را اختيار\r\n\r\n\r\n","description":"","footnote":"\r\n( 1 ) وى وزير معتضد و مكتفى باللَّه عباسى بود .\r\n","page_name":" 723 ","page_number":731},
  {"content":"\r\n\r\nكردم سپس بآهنگ شام از مكه بيرون آمدم . در اثناى راه نماز صبح از من فوت شد پس از محمل به زير آمدم و مهياى نماز شدم .\r\nناگاه ديدم ، چهار نفر در محملى هستند ، من هم از روى تعجب به آنها مينگريستم يكى از آنها پرسيد : از چه تعجب ميكنى ؟ نمازت را ترك نموده و با مذهبت مخالفت كردى ؟ گفتم : از كجا دانستى كه مذهب من چيست ؟ گفت : آيا ميخواهى امام زمان خود را ببينى ؟ گفتم : آرى سپس گوينده بيكى از چهار نفر اشاره كرد .\r\nمن گفتم امام زمان علائم و نشانه‌هائى دارد . گفت : براى ديدن علامت او ، ميخواهى شترى كه سوار است با بارش به آسمان بالا رود يا محمل به تنهائى صعود كند گفتم : هر كدام باشد دليل بر اينست كه وى صاحب الزمان است . پس ديدم كه شتر با بارش بسوى آسمان بالا رفت و همان مرد گوينده اشاره به مردى گندم گون كرد كه رنگ رخسارش مانند طلا و اثر سجده بر جبين داشت در خرايج راوندى اين روايت را از يوسف بن احمد هم نقل كرده است .\r\n\r\nاحمد بن عبد اللَّه هاشمى\r\nهمچنين در غيبت شيخ از احمد بن على رازى از محمد بن على از محمد بن - عبد ربه انصارى همدانى ؛ از احمد بن عبد اللَّه هاشمى ؛ كه از بنى عباس بود نقل مىكند كه گفت : روزى كه حضرت امام حسن عسكرى ( ع ) در سامره وفات يافت ، من در خانه‌اش حاضر بودم جنازه را از خانه بيرون بردند و در محلى نهادند . ما سى و نه مرد بوديم كه منتظر بوديم كسى بيايد بر جنازه نماز گذارد .\r\nديديم پسر بچه‌اى كه ده وجب قد داشت ( غلام عشارى القد ) با پاى برهنه در حالى كه عبا به خود پيچيده بود نزديك آمد بدون اينكه او را بشناسيم باحترامش از جا برخاستيم جوان جلو آمد و به نماز ايستاد مردم پشت سرش صف كشيدند و بر امام نماز گزاردند سپس جوان رفت و داخل خانه شد . آن خانه غير از خانهء اول بود كه از آن بيرون آمده بود .\r\n\r\n","description":"","footnote":"","page_name":" 724 ","page_number":732},
  {"content":"\r\n\r\nابو عبد اللَّه همدانى گفت : مردى از اهل تبريز را در شهر مراغه ديدم كه معروف به ابراهيم بن محمد تبريزى بود ، او هم عين حكايت بالا را كه احمد ابن عبد اللَّه هاشمى نقل كرده ، براى من بيان نمود . من از وى پرسيدم جوان مزبور كه ده وجب قد داشت آيا مقصود اينست كه ده وجب قد اوست يا ده سال عمر او مىباشد ؟ .\r\nچه روايت شده كه ولادت امام زمان عليه السّلام سال 256 و وفات امام حسن عسكرى عليه السّلام سنه 260 ؛ چهار سال بعد از ولادت فرزند دلبندش اتفاق افتاد ؟\r\nابراهيم بن محمد گفت : نميدانم من هم اين طور شنيده‌ام ( يعنى گفته‌اند غلام عشارى ) ولى پيرمردى از اهل شهر ، با وى بود كه خوش فهم و داراى علم و روايت بود .\r\nاو گفت : مقصود اينست كه ده وجب قد اوست .\r\nمؤلف « عشارى القد » يعنى : كسى كه ده وجب قد داشته باشد .\r\n\r\nابو نعيم انصارى\r\nنيز در غيبت شيخ از على بن عائذ رازى و او از حسن بن وجناء نصيبى و او از ابو نعيم محمد بن احمد انصارى نقل مىكند كه گفت : در مكه معظمه جنب « مستجار » « 1 » حضور داشتم و عده‌اى در حدود سى مرد هم بودند ، در ميان آنها جز محمد بن قاسم علوى با اخلاص نبود ، روز ششم ذى الحجه سال 293 در اثناى اينكه بدين گونه اجتماع داشتيم ، ناگاه ديديم جوانى كه دو حولهء احرام پوشيده و نعلين خود را در دست گرفته بنزد ما آمد .\r\nوقتى او را ديديم طورى تحت تأثير مهابت وى قرار گرفتيم كه همه براى او برخاستيم . او بما سلام كرد و در وسط جمع ما نشست و ما نيز در اطراف وى نشستيم . آنگاه به سمت راست و چپ خود نگريست و سپس گفت : آيا ميدانيد حضرت ابا عبد اللَّه در دعاى الحاح چه ميگفت ؟ گفتيم : چه ميفرمود ؟ گفت : ميفرمود :\r\n« اللّهم انّى أسئلك باسمك الّذى تقوم به السّماء و به تقوم الأرض و به تفرّق بين الحقّ\r\n\r\n\r\n","description":"","footnote":"\r\n( 1 ) مستجار - واقع در بين ركن يمانى و در بسته پشت كعبه بوده كه « ملتزم » هم ميگفتند .\r\nدر اين محلّ مردم براى آمرزش گناهان خويش پناه مىآوردند ( شناء الغرام )\r\n","page_name":" 725 ","page_number":733},
  {"content":"\r\n\r\nو الباطل و به تجمع بين المجتمع و به أحصيت عدد الرّمال وزنة الجبال وكيل البحار ان تصلّى على محمّد و آل محمّد و ان تجعل لى من أمرى فرجا .\r\nيعنى : خدايا تو را ميخوانم ، به آن نامت كه آسمان و زمين را به آن بپاى ميدارى و حق و باطل را از هم جدا ميكنى ، و پراكندگان را گرد مىآورى ، و عدد ريگهاى بيابان و وزن كوه‌ها و پيمانهء درياها را ميشمارى ، بر محمد و آل او درود بفرست و فرج مرا نزديك گردان .\r\nسپس برخاست و مشغول طواف شد ما هم با وى برخاستيم تا او رفت و ما فراموش كرديم كه در باره او گفتگو كنيم و از هم بپرسيم كه او كى بود . فردا در همان وقت نيز از طواف فراغت يافت و بنزد ما آمد و مانند روز گشته ما باحترامش برخاستيم و او هم در وسط و ما اطراف او را گرفته نشستيم . مجددا به سمت راست و چپ خود نگاه كرد و گفت : آيا ميدانيد امير المؤمنين عليه السّلام بعد از هر نماز واجب چه دعائى را ميخواند ؟ پرسيديم چه دعائى را ميخواند ؟\r\nگفت : ميفرمود :\r\n« اليك رفعت الأصوات و دعيت الدّعوة و عنت الوجوه و لك خضعت الرّقاب و اليك التّحاكم في الأعمال ، يا خير من سئل ، و يا خير من أعطى ، يا صادق يا بارئ يا من لا يخلف الميعاد ، يا من امر بالدّعاء و وعد بالإجابة يا من قال :\r\n ادْعُونِي أَسْتَجِبْ لَكُمْ  يا من قال :  وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي وَ لْيُؤْمِنُوا بِي لَعَلَّهُمْ يَرْشُدُونَ  و يا من قال :  يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ  لبّيك و سعديك ها انا ذا بين يديك المسرف و انت القائل  لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً  .\r\nسپس نگاهى براست و چپ خود كرد و گفت : آيا ميدانيد امير المؤمنين عليه السّلام در سجدهء شكر چه ميفرمود ؟ گفتيم : نه ! چه ميفرمود ؟ گفت : حضرت ميفرمود :\r\nيا من لا يزيده كثرة العطاء الّا سعة و عطاء يا من لا ينفد خزائنه ، يا من له خزائن السّموات و الأرض يا من له خزائن ما دقّ و جلّ لا يمنعك إساءتي من احسانك انت تفعل بى الّذى\r\n\r\n","description":"","footnote":"","page_name":" 726 ","page_number":734},
  {"content":"\r\n\r\nانت اهله فأنت اهل الجود و الكرم و العفو و التّجاوز .\r\nيا ربّ يا اللَّه لا تفعل بى الّذى انا اهله فانّى اهل العقوبة و قد استحققتها لا حجّة لى و لا عذر لى عندك . أبوء لك بذنوبى كلّها و أعترف بها كى تعفو عنّى و انت اعلم بها منّى ابوء لك بكلّ ذنب اذنبته و كلّ خطيئة احتملتها و كلّ سيّئة عملتها ، ربّ اغفر لى و ارحم و تجاوز عمّا تعلم انّك انت الأعزّ الأكرم » .\r\nسپس برخاست و مشغول طواف شد . ما نيز باحترام او از جا برخاستيم . فردا در همان وقت برگشت و ما نيز مانند روزهاى گذشته باستقبالش شتافتيم . تا اينكه آمد و در وسط نشست و ما هم در اطراف او نشستيم . آنگاه نظرى به سمت راست و چپ خود كرد و گفت : على بن الحسين عليه السّلام وقتى باينجا مىآمد ( در اين وقت با دست اشاره به سنگ زير ناودان كرد ) در سجود خود ميفرمود :\r\n« عبيدك بفنائك مسكينك بفنائك فقيرك بفنائك سائلك بفنائك يسألك ما لا يقدر عليه غيرك » .\r\nآنگاه براست و چپ خود نگريست و در بين ما محمد بن قاسم را مخاطب ساخت و گفت : « اى محمد بن قاسم ؛ تو بر عقيده ثابت استوارى » ! محمد بن قاسم نيز معتقد بوجود صاحب الزمان ( ع ) بود .\r\nسپس برخاست و مشغول طواف شد ، همهء ما اين دعاها را حفظ كرديم ولى هيچ كدام به ياد نياورديم كه راجع به او با هم صحبت كنيم ، جز اينكه در روز آخر يكى از حضار بنام ابو على محمودى بما گفت : اى مردم ! آيا اين شخص را ميشناسيد به خدا قسم اين شخص صاحب الزمان شماست پرسيديم : تو چگونه دانستى كه او امام زمان است ؟ .\r\nاو توضيح داد كه هفت سال تضرع و زارى ميكردم و از خداوند ميخواستم كه حضرت صاحب الزمان عليه السّلام را به من بنماياند . تا اينكه وقتى در عصر روز عرفه ديدم ، اين مرد آمد و همين دعائى را كه شنيديم خواند . من از وى پرسيدم شما كيستيد ؟ او گفت : از مردم هستم . گفتم : از كدام تيرهء مردم ؟ گفت : از تيرهء عرب .\r\nپرسيدم از كدام تيره عرب ؟ گفت از اشراف آنها .\r\n\r\n","description":"","footnote":"","page_name":" 727 ","page_number":735},
  {"content":"\r\n\r\nپرسيدم اشراف طايفه كيستند ؟ گفت بنى هاشم گفتم شما از كدام دسته بنى هاشم ميباشيد ؟ « 1 » گفت از دستهء و الا و بلند قدر آنها . گفتم : از اولاد كدام يك از آنها ؟ گفت :\r\nاز كسى كه سرهاى گردنكشان را ميشكافت و بمردم طعام ميداد و بوقتى كه مردم در خواب بودند ، نماز ميگذارد . من دانستم كه او علوى است سپس ديدم ناپديد گشت و نفهميدم بكجا رفت .\r\nپس از مردمى كه در اطراف او بودند پرسيدم آيا اين مرد را شناختيد ؟ گفتند :\r\nآرى ، هر سال پياده با ما به حج مىآيد ، گفتم : سبحان اللَّه به خدا قسم اثر پياده روى در وى نديدم .\r\nسپس من به مزدلفه « 2 » رفتم در حالى كه از فراق او غمگين و افسرده بودم چون آن شب را خوابيدم ديدم پيغمبر صلّى اللَّه عليه و آله بخوابم آمد و فرمود : اى احمد مطلوب خود را ديدى ؟ گفتم : آقا ! او كيست ؟ فرمود : همان كسى كه ديروز عصر ديدى امام زمان تو بود .\r\nابو نعيم محمد بن احمد انصارى راوى اين حكايت ميگفت : وقتى اين مطلب را از ابو على محمودى شنيديم او را مورد سرزنش قرار داديم كه چرا بموقع بما نگفت . ابو على گفت : من هم فراموش كردم ، تا موقعى كه شما در بارهء او بسخن گفتن پرداختيد ! ! .\r\nنيز شيخ در كتاب « غيبت » ميگويد : هارون بن موسى تلّعكبرى از ابو على محمد بن همام و او از جعفر بن محمد بن مالك كوفى ، از محمد بن جعفر بن عبد اللَّه از ابو - نعيم محمد بن احمد انصارى هم حديث مفصل مزبور را نقل كرده است .\r\n\r\n\r\n","description":"","footnote":"\r\n( 1 ) بايد دانست كه بنى هاشم تنها سادات و اولاد پيغمبر نيست ، بنى عباس و ساير مردمى كه از اولاد هاشم بن عبد مناف جد دوم پيغمبر ميباشند نيز بنى هاشم خوانده ميشوند . در دورهء خلافت بنى عباس ، هر گاه مردى را هاشمى ميخواندند ، منظور اولاد عباس بود ؛ و در مقابل اولاد پيغمبر را نظر باينكه همه به على ( ع ) نسبت ميرساندند « علوى » ميگفتند .\r\n( 2 ) مزدلفه همان مشعر الحرام است كه حاجيان شب عيد قربان در آنجا بسر برند .\r\n","page_name":" 728 ","page_number":736},
  {"content":"\r\n\r\nصدوق ( ره ) در كمال الدين از احمد بن زياد بن جعفر بن همدانى از جعفر بن احمد علوى و او از على بن احمد عقيقى از ابو نعيم انصارى زيدى روايت نموده كه :\r\nدر مكه با جمعى از حاجيان كه تقصير كرده بودند ( يعنى موى سر و شارب خود را زده بودند ) در محل مستجار نشسته بوديم و از جمله محمودى و علان كلينى و ابو الهيثم دينارى و ابو جعفر احول حاضر بودند و ما قريب سى نفر مرد بوديم . در ميان آن جمع ، كسى را كه مىشناختم نسبت به امام زمان اخلاص داشته باشد ، محمد بن قاسم علوى بود . . . » .\r\nسپس اين خبر را به همان گونه كه شيخ روايت نموده است ، نقل كرده و آنگاه گفته است : اين حكايت را عمار بن حسين بن اسحاق از احمد بن خضر از محمد بن عبد اللَّه اسكافى از سليم بن ابى نعيم انصارى هم براى ما روايت نمود . و هم از محمد بن على بن حاتم از عبيد اللَّه بن محمد قضبانى از على بن محمد بن احمد بن حسين از ابو جعفر محمد بن على منقذى حسنى هم شنيدم . و نيز طبرى « 1 » در كتاب « دلائل الامامه » از هارون بن موسى تلعكبرى هم آورده است .\r\n\r\n\r\n","description":"","footnote":"\r\n( 1 ) ابو جعفر محمد بن جرير بن رستم طبرى آملى ؛ از عاظم و بزرگان و موثقين علماى شيعه در قرن چهارم هجرى و مؤلف كتابهاى : دلائل الامامه ، و ايضاح و مسترشد است .\r\nنجاشى مينويسد : ابو جعفر طبرى از بزرگان علماى ماست . داراى علمى بسيار و حسن كلام و در نقل حديث موثق بود » .\r\nبايد دانست كه محمد بن جرير بن رستم طبرى آملى شيعى دو نفر هستند : يكى محمد بن جرير طبرى كبير است كه همعصر محمد بن جرير طبرى مورخ معروف سنى متوفى بسال 310 بوده است ، و شيخ طوسى از او به طبرى كبير تعبير مىكند و ديگر ، طبرى صغير معاصر شيخ طوسى و نجاشى بوده است .\r\nطبرى كبير امام عسكرى را ديده است ، و هر دو از بزرگان و موثقين علماى ما هستند و هر دو در امامت كتاب نوشته‌اند . نفر نخست كتاب مسترشد ، و دومى كتاب « دلائل الامامة » را در امامت نوشته است . ( سفينة البحار در لفظ جرر )\r\n","page_name":" 729 ","page_number":737},
  {"content":"\r\n\r\n\r\nعلى بن مهزيار اهوازى\r\nشيخ الطائفه ( ره ) در كتاب « غيبت » مينويسد جماعتى از دانشمندان از تلّعكبرى و او از احمد بن على رازى و او از على بن حسين و او از مردى كه ميگفت از اهل قزوين است و نام خود را ذكر نكرد و او از حبيب بن محمد بن يونس بن شاذان صنعانى روايت نموده كه گفت : وارد شدم بر على بن ابراهيم بن مهزيار اهوازى ، و از بازماندگان امام حسن عسكرى عليه السّلام سؤال كردم ؛ على بن مهزيار گفت : برادر مطلب بزرگى را پرسيدى .\r\nمن بيست مرتبه به حج بيت اللَّه مشرف گشته‌ام ، در تمام اين سفرها قصدم ديدن امام زمان عليه السّلام بود ولى در اين بيست سفر راه به جائى نبردم تا آنكه شبى در بستر خود ، خوابيده بودم ديدم كسى ميگويد : اى على بن ابراهيم ! خداوند به تو فرمان داده كه امسال نيز حج كنى ! آن شب را هرطور بود بصبح آوردم و صبح در كار خود مىانديشيدم و شب و روز مراقب موسم حج بودم .\r\nچون موسم حج فرا رسيد ، كارم را روبراه كردم و بآهنگ حج بجانب مدينه رهسپار گشتم .\r\nچون به مدينه رسيدم از بازماندگان امام حسن عسكرى عليه السّلام جويا شدم ولى اثرى از او نيافتم و خبرى نگرفتم در آنجا نيز پيوسته در بارهء منظورم فكر ميكردم تا آنكه به قصد مكه از مدينه خارج شدم پس به جحفه رسيدم و يك روز ماندم و بسوى غدير كه در چهار ميلى جحفه بود رهسپار گرديدم وقتى به مسجد جحفه در آمدم نماز گزاردم سپس صورت به خاك نهادم و براى تشرف به خدمت اولاد امام يازدهم در دعا و تضرع بدرگاه خداوند كوشيدم سپس به سمت « عسفان » و از آنجا به مكه رفتم و چند روزى در آنجا ماندم و بطواف خانهء خدا و اعتكاف در مسجد الحرام پرداختم .\r\nشبى در اثناى طواف جوان زيباى خوش بوئى را ديدم كه به آرامى راه ميرود و در اطراف خانه طواف مىكند دلم متوجه او شد برخاستم و بجانب او رفتم و تكانى به او\r\n\r\n","description":"","footnote":"","page_name":" 730 ","page_number":738},
  {"content":"\r\n\r\nدادم تا متوجه من شد ، پرسيد : از مردم كجائى ؟ گفتم : از اهل عراق هستم . پرسيد كدام عراق ؟ گفتم : اهواز پرسيد خصيب ( خضيب ) را ميشناسى ؟ گفتم خدا او را رحمت كند دعوت حق را اجابت كرد ، گفت : خدا او را رحمت فرمايد كه شبها را بيدار بود و بسيار بدرگاه خداوند ميناليد و پيوسته اشكش جارى بود .\r\nسپس پرسيد : على بن ابراهيم مهزيار را ميشناسى ؟ ! گفتم : على بن ابراهيم من هستم . گفت : اى ابو الحسن خدا ترا نگهدارد ، علامتى را كه ميان تو و امام حسن عسكرى ( ع ) بود چه كردى ؟ گفتم : اينك نزد من است . گفت : آن را بيرون بياور من دست در جيب بردم و آن را در آوردم ؛ وقتى آن را ديد نتوانست خوددارى كند و ديدگانش پر از اشك شد و زار زار گريست . بطورى كه لباسهايش از سيلاب اشك تر گشت .\r\nآنگاه فرمود : اى پسر مهزيار ! خداوند به تو اذن ميدهد ! خداوند به تو اذن ميدهد . ( دو بار فرمود ) به جائى كه رحل اقامت افكنده‌اى برو و صبر كن تا شب فرا رسد و تاريكى آن مردم را فراگيرد ، سپس برو بجانب ( شعب بنى عامر ) كه در آنجا مرا خواهى ديد .\r\nمن به منزل خود رفتم . چون احساس كردم وقت فرا رسيده اثاثم را جمع و جور كردم و سپس شتر خود را پيش كشيدم و جهاز آن را محكم بستم ، سپس لوازم خود را بار كرده و سوار شدم و بسرعت راندم تا بشعب بنى عامر رسيدم .\r\nديدم همان جوان ايستاده و بانگ مىزند كه اى ابو الحسن بيا نزد من ! چون نزديك وى رسيدم ، ابتداء سلام نمود و گفت : اى برادر با ما راه بيا . با هم به راه افتاديم و گفتگو ميكرديم تا آنكه كوه‌هاى عرفات را پشت سر گذاشته و به طرف كوه‌هاى منى رفتيم . وقتى از آنجا نيز گذشتيم بميان كوه‌هاى طائف رسيديم .\r\nچون صبح كاذب دميد به من دستور داد كه پياده شوم و نماز شب بخوانم بعد از نماز شب دستور داد كه نماز « وتر » بخوانم ، منهم نماز وتر را خواندم ، و اين فائده‌اى بود كه از وى كسب كردم . سپس امر نمود كه سجود كنم و تعقيب بخوانم . آنگاه\r\n\r\n","description":"","footnote":"","page_name":" 731 ","page_number":739},
  {"content":"\r\n\r\nنمازش را تمام كرد و سوار شد و به من هم دستور داد سوار شده با وى حركت نمودم تا آنكه قلعه كوه طائف پيدا شد .\r\nپرسيد : آيا چيزى مىبينى ؟ گفتم : آرى تل ريگى مىبينم كه خيمه‌اى بر بالاى آنست و نور از داخل آن ميدرخشد . وقتى آن را ديدم خوشحال گشتم گفت : اميد و آرزوى تو در آنجاست . آنگاه گفت برادر با من بيا . او ميرفت و من هم از همان راه ميرفتم تا اينكه از بلندى كوه پائين آمديم سپس گفت : پياده شو كه در اينجا سركشان ذليل و جباران خاضع ميگردند . آنگاه گفت : مهار شتر را رها كن . گفتم : بدست كى بدهم ؟\r\nگفت : اينجا حرم قائم آل محمد است كسى جز افراد با ايمان بدينجا راه نمىيابد و هيچ كس جز مؤمن از اينجا بيرون نميرود . من هم مهار شترم را رها كردم و با او رفتم تا نزديك چادر رسيديم . او نخست بدرون چادر رفت و به من دستور داد كه در بيرون چادر توقف كنم تا او برگردد . سپس گفت : داخل شو كه در اينجا جز سلامتى چيزى نيست . من وارد چادر شدم و آن حضرت را ديدم كه نشسته و دو برد يمانى پوشيده قسمتى از يكى را روى دوش انداخته است .\r\nاندامش در لطافت مانند گل بابونه و رنگ مباركش در سرخى همچون گل ارغوانى است كه قطراتى از عرق مثل شبنم بر آن نشسته باشد ولى چندان سرخ نبود .\r\nقد مباركش مانند شاخه درخت بان « 1 » يا چوبهء ريحان بود . جوانى ذيجود ، پاكيزه و پاكسرشت بود كه نه بسيار بلند و نه خيلى كوتاه بود ، بلكه متوسط القامه بود .\r\nسر مباركش گرد ، پيشانيش گشاده ، ابروانش بلند و كمانى ، بينيش كشيده و ميان برآمده ؛ صورتش كم گوشت و بر گونه راستش خالى مانند پارهء مشكى بود كه بر روى عنبر كوبيده قرار دارد .\r\n\r\n\r\n","description":"","footnote":"\r\n( 1 ) بان - نام درختى است كه تنهء آن راست و نرم مىباشد . برگ آن مانند برگ درخت صفصاف و از تخم آن روغن خوشبو ميگيرند ، و اندام رسا را به آن درخت بلند تشبيه ميكنند ( المنجد ) .\r\n","page_name":" 732 ","page_number":740},
  {"content":"\r\n\r\nهنگامى كه حضرتش را ديدم ، سلام نمودم و جوابى از سلام خود بهتر شنيدم .\r\nسپس مرا مخاطب ساخت و احوال مردم عراق را پرسيد . عرضكردم : آقا ! مردم عراق ( شيعيان ) در كمال ذلت بسر مىبرند و ميان ساير مردم خوارند . فرمود : پسر مهزيار روزى فرا ميرسد كه شما بر آنان مسلط گشته و مالك آنها ( يعنى مردم غير شيعه ) باشيد چنان كه امروز آنها بر شما مسلط شده‌اند ، آنها در آن روز ذليل و خوار خواهند بود .\r\nعرضكردم : آقا ! جاى شما از ما دور و آمدنتان به طول انجاميده ! فرمود :\r\nپسر مهزيار ! پدرم ابو محمد ( امام حسن عسكرى عليه السّلام ) از من پيمان گرفت كه مجاور قومى نباشم كه خداوند بر آنها غضب نموده و در دنيا و آخرت مورد نفرت و مستحق عذاب دردناك هستند . و امر فرمود : كه جز در كوههاى سخت و بيابانهاى هموار نمانم .\r\nبه خدا قسم مولاى شما ( امام حسن عسكرى عليه السّلام ) خود رسم تقيه پيش گرفت و مرا نيز امر به تقيه فرمود ، و من اكنون در تقيه بسر ميبرم تا روزى كه خداوند به من اجازه دهد و قيام كنم . عرضكردم : آقا ! چه وقت قيام ميفرمائى ؟ فرمود : موقعى كه راه حج را به روى شما بستند ، و خورشيد و ماه در يك جا جمع شود ، و نجوم و ستارگان در اطراف آن بگردش درآيند .\r\nعرضكردم : يا ابن رسول اللَّه ! اين علائم كى خواهد بود ؟ فرمود : در فلان سال و فلان سال « دابة الارض » در بين صفا و مروه قيام كند ، در حالى كه عصاى موسى و انگشتر سليمان با او باشد و مردم را بسوى محشر سوق دهد ( دابة الارض يعنى متحرك در روى زمين و مقصود خود آن حضرت است ) .\r\nعلى بن مهزيار افزود كه : چند روز در خدمت حضرت ماندم ، و بعد از آنكه بمنتهاى آرزوى خود رسيدم رخصت گرفته به طرف منزلم برگشتم . به خدا قسم از مكه بكوفه آمدم ، در حالى كه فقط غلام خدمتكار همراه داشتم و هيچ گونه خطرى نديدم و صلى اللَّه على محمد و آله و سلم تسليما « 1 » در كتاب « دلائل الامامة » تأليف محمد بن جرير\r\n\r\n\r\n","description":"","footnote":"\r\n( 1 ) در اين باب ماجراى ملاقات على بن مهزيار با حضرت ولى عصر ( ع ) سه بار بطور مختصر و مفصل ذكر شده است . يكى بنام ابراهيم بن مهزيار و دو حكايت ديگر بنام على ابن ابراهيم مهزيار - براى اطلاع از چگونگى امر پاورقى ما را در ذيل حكايت سوم آن بخوانيد .\r\n","page_name":" 733 ","page_number":741},
  {"content":"\r\n\r\nطبرى نيز اين حديث از محمد بن سهل جلودى از احمد بن محمد بن جعفر طائى از محمد بن حسن بن يحيى حارثى از على بن ابراهيم بن مهزيار ، بر وجهى مبسوطتر از آنچه شيخ نقل كرده ؛ آمده است و مضمون هر دو تقريبا يكى است .\r\nمؤلف : دور نيست كه جمع شدن خورشيد و ماه و ستارگان كنايه از پيغمبر ( ص ) و امير المؤمنين و ائمه صلوات اللَّه عليهم اجمعين باشد ، و هم محتمل است كه مقصود نزديكى قيام امام زمان عليه السّلام با روز رستاخيز باشد كه اوضاع كواكب چنين خواهد شد و هم ممكن است كه معنى آن ظاهر عبارت باشد .\r\n\r\nمأمور سواد عراق\r\nنيز شيخ در كتاب « غيبت » از جمعى از علماء از جعفر بن محمد بن قولويه و غيره از محمد بن يعقوب كلينى از على بن قيس و او از يكى از مأمورين سواد نقل كرده كه آن مأمور گفت : چندى قبل نسيم خادم امام حسن عسكرى عليه السّلام را در سامره ديدم كه مشغول شكستن در خانه حضرت است . در آن موقع جوانى كه تبرى در دست داشت از خانه بيرون آمد و از وى پرسيد در خانه من چه ميكنى ؟ .\r\nنسيم گفت : جعفر ( كذّاب ) ميگويد : پدرت وفات يافت و فرزندى ندارد .\r\nاگر خانهء تو است من بيرون ميروم ، اين را گفت و از خانه بيرون رفت . على بن قيس گفت : يكى از خدام خانهء امام پيش ما آمد و من اينخبر را از وى پرسيدم گفت : چه كسى اين را به تو خبر داد ؟ گفتم : يكى از مأمورين سواد « 1 » نقل كرد . خادم گفت : چيزى بر مردم پوشيده نميماند ! .\r\n\r\n\r\n","description":"","footnote":"\r\n( 1 ) سواد عراق - يا سواد كوفه حافظ ابو بكر احمد بن على خطيب بغدادى متوفى بسال 463 در جلد اول تاريخ بغداد صفحه 11 مينويسد : عمر بن الخطاب ( در زمان خلافتش ) عثمان بن حنيف را مأمور كرد تا « سواد » را مساحت كند . عثمان بن حنيف هم آن را در 36 مليون جريب مساحت كرد . و ميگويد : « طول سواد » از انتهاى موصل تا ساحل شط عبادان ( آبادان ) و عرض آن از مقطع جبل يعنى سرزمين « حلوان » تا انتهاى « قادسيه » متصل به « عذيب » خاك عرب بوده است . و از هشام بن محمد سائب نقل مىكند كه به اين جهت آن را « سواد » گفتند كه : وقتى عربها به آنجا آمدند ، آن را از كشت و زرع و نخيلات و علف و درخت پوشيده و سياه ديدند ، و از اين رو « سواد » يعنى سرزمين سياه ناميدند .\r\nزيرا عرب سبزه را سياه و سياهى را سبزه مينامد ؛ و يكى را بجاى ديگرى استعمال مىكند . چنان كه خداوند در قرآن اشجار سرسبز بهشت را « دهمه » يعنى سياهى ناميده و فرموده است « مدهامتان » .\r\n","page_name":" 734 ","page_number":742},
  {"content":"\r\n\r\n\r\nمحمد بن اسماعيل علوى\r\nو هم در غيبت شيخ با همين سند از على بن محمد از محمد بن اسماعيل بن موسى بن جعفر عليه السّلام كه مسن‌ترين پير مردان اولاد پيغمبر صلّى اللَّه عليه و آله بود نقل كرده كه : « امام زمان را موقعى كه طفل بود ، ما بين دو مسجد ديدم » شيخ مفيد در كتاب ارشاد از كلينى از على بن محمد نيز اين روايت را نقل كرده است .\r\nمؤلف : شايد مقصود از دو مسجد ، مسجد مكه و مدينه باشد .\r\n\r\nخادم ابراهيم بن عبده\r\nنيز در كتاب « غيبت » باسناد مزبور از خادم ابراهيم بن عبده نيشابورى روايت مىكند كه گفت : « من با ابراهيم در صفا ايستاده بوديم ، بچه‌اى آمد و پهلوى ابراهيم ايستاده و كتاب مناسك ( احكام حجّ ) خود را گرفت و چيزهائى براى او نقل كرد » در ارشاد مفيد از ابن قولويه و او از كلينى از على بن محمد از محمد بن شاذان بن نعيم از خادم ابراهيم مزبور روايت مذكور را ذكر نموده با اين فرق كه بجاى طفل ، « صاحب الامر » آمده است .\r\n\r\nابراهيم بن ادريس\r\nو در كتاب « غيبت » به همين سند از ابراهيم بن ادريس نقل مىكند كه گفت :\r\nبعد از درگذشت امام حسن عسكرى عليه السّلام ، امام زمان عليه السّلام را ديدم كه در حدود\r\n\r\n","description":"","footnote":"","page_name":" 735 ","page_number":743},
  {"content":"\r\n\r\nبيست سال داشت ، و دست و سر مباركش را بوسيدم .\r\nدر ارشاد شيخ مفيد اين روايت را از ابن قولويه از كلينى از على بن محمد از احمد بن ابراهيم بن ادريس از پدرش ، نيز نقل كرده است . و به همين سند در غيبت از ابو على بن مطهر نقل مىكند كه گفت : او را ديدم ، سپس اندام حضرت را توصيف مىنمايد .\r\n\r\nابو سورهء زيدى\r\nنيز شيخ در غيبت از احمد بن على رازى از ابو ذر احمد بن ابى سوره محمد بن حسن بن عبد اللَّه تميمى كه زيدى مذهب بود روايت نموده كه احمد بن ابى سوره گفت : اين حكايت را از جماعتى شنيدم كه آنها از پدرم روايت ميكردند و ميگفتند : پدرت ميگفت : وقتى به آهنگ ديدن حير « 1 » سفر كردم .\r\nوقتى وارد حير شدم ، ناگاه جوان خوشروئى را ديدم كه نماز ميگزارد سپس وى آنجا را ترك گفت و من هم آنجا را ترك گفته با هم بيرون آمده به طرف مشرعه آمديم . جوان به من گفت : اى ابو سوره ميخواهى بكجا به روى ؟ گفتم :\r\nميخواهم بكوفه بروم ؟ پرسيد : ميخواهى با چه كسى به روى ؟ گفتم : با مردم .\r\nگفت : نميخواهى همه با هم برويم ؟ گفتم : ديگر چه كسى با ما خواهد بود ؟ گفت : نميخواهيم كسى با ما بيايد . آن شب را با هم به راه افتاديم تا به قبور مسجد سهله رسيديم و او گفت : اينك آن خانه‌ات مىباشد . اگر ميخواهى برو ! سپس گفت : وقتى على بن يحيى پسر زرارى را ملاقات نمودى ، از وى بخواه تا اموالى را كه پيش اوست به تو بدهد . گفتم : او نميدهد . گفت : بفلان نشانى كه فلان مقدار دينار و فلان مبلغ درهم در فلان جا گذارده است ، و فلان چيز بر روى آنست و در فلان چيز پيچيده است ، خواهد داد .\r\n\r\n\r\n","description":"","footnote":"\r\n( 1 ) حير - چنان كه گفتيم حير نام قصر متوكل عباسى نزديك سامره بوده كه بعد از وى خراب شد .\r\n","page_name":" 736 ","page_number":744},
  {"content":"\r\n\r\nپرسيدم : شما كيستيد ؟ فرمود : من محمد بن الحسن هستم . گفتم : اگر اين نشانىها را از من نپذيرد ، و دليلهاى ديگرى بخواهد چه كنم ؟ فرمود : من پشت سر تو هستم . من هم رفتم نزد پسر زرارى و اموال را از وى خواستم و او به من نداد . گفتم :\r\nنشانىهائى كه به من داده همين بود كه به تو گفتم و گفته است كه اگر تو نپذيرفتى من در پشت سرت هستم . گفت : بيش از اين نشانى لازم نيست . زيرا جز خداوند كسى از جريان اين مال اطلاع نداشت ، آنگاه آن مال را به من داد ! در حديث ديگرى اضافه دارد كه : ابو سوره گفت آن مرد حالم را پرسيد و من جواب دادم كه با سختى و عيال بارى ميگذرانم . پس با هم آمديم تا آنكه سحر به « نواويس » « 1 » رسيديم ، و او با دست زمين را كاويد . ناگاه از زمين آب جوشيد ، و وضو گرفت و سيزده ركعت نماز گذارد ، سپس گفت : برو نزد ابو الحسن على بن يحيى و سلام برسان و بگو آن مرد ميگويد : از آن هفتصد دينارى كه در فلان جا گذارده‌اى صد دينار به ابو سوره بده ! من نيز همان موقع به خانه على بن يحيى رفتم و دق الباب نمودم . گفت : كيست ؟\r\nگفتم : به ابو الحسن بگو : ابو سوره است . شنيدم كه گفت : من با ابو سوره چكار دارم ؟\r\nآنگاه از خانه بيرون آمد و من سلام نمودم و بوى دست داده پيغام را به او دادم . او هم بدرون خانه رفت و صد دينار آورد و به من داد .\r\nمن هم گرفتم . سپس پرسيد : با اين مرد مصافحه هم كرده‌اى ؟ گفتم : آرى .\r\nپس او دست مرا روى ديدگان نهاد و بر صورت خويش ماليد . احمد بن على گفت :\r\nاين خبر از محمد بن على جعفرى و عبد اللَّه بن الحسن بن بشير خزاز و غير اينان هم روايت شده و در نزد آنها مشهور است » در خرايج راوندى هم اين حديث از ابو على بن سوره آمده است .\r\n\r\nزهرى\r\nنيز در خرايج و غيبت شيخ از كلينى و او با سلسلهء سند از زهرى روايت نموده\r\n\r\n\r\n","description":"","footnote":"\r\n( 1 ) نواويس - محلى نزديك كربلاى كنونى بوده است .\r\n","page_name":" 737 ","page_number":745},
  {"content":"\r\n\r\nكه گفت : به قدر كافى در جستجوى امام زمان گردش كردم ، و مال زيادى از من در اين راه صرف شد . سپس به خدمت محمد بن عثمان رسيدم ، و به همين منظور مدتى نزد وى بخدمتگزارى پرداختم تا آنكه روزى ، از صاحب الزمان عليه السّلام سراغ گرفتم و او گفت : نمىتوانى حضرت را ببينى .\r\nمن با التماس زياد مقصود خود را تكرار كردم ، گفت : فردا صبح بيا . چون فردا صبح نزد وى رفتم ، ديدم جوانى كه در زيبائى و خوشبوئى از همه كس بهتر و لباس تجار بر تن داشت ؛ با وى است و بهيئت تجار چيزى در آستين دست دارد .\r\nوقتى نظرم به او افتاد ، نزديك محمد بن عثمان رفتم ولى او به من اشاره نمود كه به طرف آن جوان برگردم .\r\nمن هم به طرف جوان برگشتم و سؤالاتى از وى نمودم و هر چه ميخواستم به من جواب داد ، آنگاه رفت كه داخل خانه شود ، و آن خانه ، چندان مورد نظر نبود .\r\nمحمد بن عثمان به من گفت : اگر ميخواهى چيزى بپرسى بپرس كه ديگر بعد از اين او را نميبينى . من هم بدنبال او رفتم كه سؤالاتى بنمايم ولى او گوش نداد و داخل خانه شد ، و جز اين دو جمله : « ملعون است ملعون است كسى كه نماز عشا « 1 » را چندان بتأخير بياندازد كه ستارگان آسمان همچون تير بگذرند ، ملعون است ملعون است كسى كه نماز صبح را چندان بتأخير بياندازد كه ستارگان آسمان ناپديد شود » چيزى نفرمود ، و سپس داخل خانه شد .\r\n\r\nابو سهل نوبختى\r\nهمچنين شيخ در كتاب غيبت از احمد بن على رازى و او از محمد بن على و او از عبيد اللَّه بن محمد بن جابان دهقان از ابو سليمان داود بن غسان بحرانى روايت نموده كه\r\n\r\n\r\n","description":"","footnote":"\r\n( 1 ) عالم بزرگوار مرحوم ميرزا محمد قمى معروف به « ارباب » كه مصحح چاپ دورهء بحار چاپ حاج امين الضرب بوده است ، مينويسد : مقصود نماز مغرب است ، چنان كه در روايات ديگر هم آمده است .\r\n","page_name":" 738 ","page_number":746},
  {"content":"\r\n\r\nگفت : به خدمت ابو سهل اسماعيل بن على نوبختى رسيدم و سلام نمودم ، ابو سهل گفت : ولادت ( م ح م د ) فرزند حسن بن على بن محمد بن على بن موسى بن جعفر بن محمد بن على بن حسين بن على بن ابى طالب صلوات اللَّه عليهم اجمعين در سامره بسال 256 اتفاق افتاد . مادرش صيقل ، و كنيه‌اش ابو القاسم مىباشد ، و همين كنيه است كه پيغمبر خبر داده و فرمود : نام او چون نام من و كنيه‌اش مثل كنيه من است ، لقبش مهدى و حجت و منتظر است و هم او صاحب الزمان مىباشد .\r\nسپس ابو سهل گفت : در مرض مرگ امام حسن ( عسكرى عليه السّلام ) روزى من در خدمتش بودم ، حضرت به عقيد خادم خود كه غلامى سياه چهره و اهل نوبه « 1 » بود و پيش از آن حضرت خدمتكار پدرش امام على النقى بود . و امام حسن عسكرى عليهما السلام را بزرگ كرده بود ، فرمود : اى عقيد ! قدرى آب مصطكى براى من بجوشان عقيد هم آب را روى اجاق نهاد ، و صيقل مادر امام زمان عليه السّلام آن را به خدمت حضرت آورد .\r\nحضرت كاسه را گرفت و خواست بياشامد ولى دست مباركش لرزيد و بدندان نازنينش خورد و سپس آن را به زمين نهاد . آنگاه رو كرد بعقيد و فرمود : برو باندرون كه ميبينى كودكى در سجده است ، او را نزد من بياور .\r\nابو سهل ميگويد : عقيد گفت : وقتى باندرون براى جستجوى او رفتم ، ديدم كودكى سجده مىكند ، و انگشت سبابهء « 2 » خود را بسوى آسمان گرفته است ، من سلام كردم و او نمازش را كوتاه كرد ، سپس گفتم : آقا شما را مىطلبد كه بخدمتش درآئى . در اين وقت مادرش صيقل آمد و دست او را گرفت و او را نزد پدرش آورد .\r\n\r\n\r\n","description":"","footnote":"\r\n( 1 ) نوبه - محلى است كه تا مدينه سه روز راه است ( مراصد )\r\n( 2 ) انگشت سبابه دومين انگشت واقع در بين انگشت ابهام و انگشت وسط است .\r\nچون عرب موقع سب كردن يعنى بدگوئى به اشخاص با آن به طرف مقابل اشاره ميكرد ، آن را « سبابه » گفتند .\r\n","page_name":" 739 ","page_number":747},
  {"content":"\r\n\r\nابو سهل ميگويد : موقعى كه بچه خدمت حضرت رسيد ، سلام كرد . رنگش همچون درّ ( سفيد ) موهاى سرش كوتاه و ميان دندانهايش باز بود . وقتى امام حسن عسكرى عليه السّلام او را ديد ، گريست و فرمود : اى آقاى خاندانم ! اين آب را به من بده كه من اينك بسوى خداى خود ميروم . بچه كاسه آب جوش را برداشت و به دهان پدر بزرگوارش نزديك ساخت تا آن را نوشيد .\r\nآنگاه امام حسن عسكرى عليه السّلام فرمود : مرا آمادهء نماز كنيد . بچه حوله‌اى در دامن امام پهن كرد و بدين گونه حضرت ، يك يك اعضا را شست و سر و پاى را مسح نمود . آنگاه امام حسن عسكرى عليه السّلام فرمود : اى فرزند ! به تو مژده مىدهم كه صاحب الزمان و مهدى و حجت خدا در روى زمين توئى . تو فرزند من و جانشين من ميباشى . از من متولدشده‌اى و تو ( م ح م د ) فرزند حسن بن على بن محمد بن على بن موسى بن جعفر بن محمد بن على بن حسين بن على بن ابى طالب ( عليهم السلام ) ميباشى و هم از نسل پيغمبر صلّى اللَّه عليه و آله و خاتم ائمه طاهرين هستى .\r\nپيغمبر ( ص ) مژده تو را داده و نام و كنيهء تو را تعيين فرموده است . اين را پدرم از پدران پاك سرشتش به من اطلاع داد . صلى اللَّه على اهل بيت ربنا انه حميد مجيد حضرت اين را فرمود و همان موقع رحلت نمود . صلوات اللَّه عليهم اجمعين .\r\n\r\nيعقوب بن يوسف غسانى\r\nو هم در كتاب غيبت از احمد بن على رازى و او از ابو الحسين محمد بن جعفر اسدى و او از محمد بن عامر اشعرى قمى روايت كرده كه گفت : وقتى يعقوب بن يوسف ضرّاب غسانى از اصفهان برميگشت براى من نقل كرد و گفت : در سال 281 هجرى با گروهى از اهل سنت كه همشهرى ما بودند به حج رفتم .\r\nوقتى به مكه معظمه رسيديم ، يكى از همراهان رفت و خانه‌اى سر راه در بين بازار « سوق الليل » اجاره كرد . اين خانه حضرت خديجهء كبرى عليها السلام و معروف به خانه امام رضا عليه السّلام بود . زنى گندم گون در آن خانه بود ، وقتى من\r\n\r\n","description":"","footnote":"","page_name":" 740 ","page_number":748},
  {"content":"\r\n\r\nفهميدم آنجا را خانه امام رضا عليه السّلام ميگويند ، از پير زن پرسيدم تو با اهل اين خانه چه نسبت دارى و چرا اينجا را خانهء امام رضا ميگويند ؟ پير زن گفت : من از دوستان ائمه هستم . اين خانه امام على بن موسى الرضا عليهما السلام است كه امام حسن عسكرى عليه السّلام مرا در آن ساكن گردانيده است ، زيرا من از جملهء خدمتكاران حضرتش بودم . چون اين را از پير زن شنيدم با او انس گرفتم و مطلب را از همراهانم كه در مذهب با من مخالف بودند پنهان داشتم .\r\nمن وقتى شبها از طواف برميگشتم با همراهان در رواق خانه ميخوابيدم و در خانه را بسته سنگ بزرگى را غلطانده پشت در ميگذاشتيم . چند شب پى در - پى ديدم نور چراغى شبيه نور مشعل ، رواقى را كه ما ميخوابيديم روشن كرده است ؛ و ميديدم در گشوده ميشد ، بدون اينكه كسى از اهل خانه آن را بگشايد .\r\nسپس مردى معتدل القامه و گندم‌گون مايل بزردى را ديدم . صورتش كم گوشت و در پيشانيش علامت سجده نمودار بود .\r\nدو پيراهن بتن و سر و گردن خود را با پارچهء نازكى پيچيده و كفش بىجوراب به پا كرده بود ، و بغرفه‌اى كه محل سكونت پير زن بود بالا ميرفت . قبلا هم پير زن بما گفته بود كه دخترى در آن غرفه سكونت دارد و نميگذاشت كسى به آنجا برود .\r\nنورى را كه موقع عبور آن مرد در رواق پرتو افكنده بود ، به همان درجه موقع بالا رفتن به طرف غرفه هم ميديدم و سپس در خود غرفه ميديدم بدون اينكه چراغى در آنجا به بينم . آنچه من ميديدم ، آنها كه با من بودند هم ميديدند . آنها گمان ميكردند اين مرد با دختر پير زن آمد و رفت و سر و سرى دارد . به همين جهت ميگفتند اين شيعيان متعه « 1 » را حلال ميدانند ولى بعقيده آنها ( اهل تسنن و همراهان او )\r\n\r\n\r\n","description":"","footnote":"\r\n( 1 ) متعه - در لغت بمعنى تمتع بردن است ؛ و در اصطلاح فقها ازدواج موقت است ، كه به آن « صيغه » هم ميگويند . شيعه و سنى روايت كرده‌اند كه عمر بن الخطاب گفت : متعتان محلّلتان كانتا على عهد رسول اللَّه ، انا احرّمهما و اعاقب من يفعلهما : متعة الحجّ و متعة النّساء . يعنى : دو متعه در زمان پيغمبر حلال بود ، ولى من آنها را حرام ميكنم ! و مرتكب آن را مجازات مينمايم : و آن دو ، حج تمتّع ، و متعه زنان است ! بخارى و مسلم دو تن از بزرگترين محدثين اهل سنت در « صحيح » و احمد حنبل در « مسند » خود نقل كرده‌اند كه عمر « متعه » را حرام كرد . احمد حنبل از ابن عباس روايت مىكند كه گفت : متعه ترحمى از جانب خدا بر امت محمد ( ص ) بود ، اگر عمر آن را منع نميكرد ، جز افراد شقى ، كسى محتاج به زنا نميشد » .\r\nترمذى از بزرگان علماى سنى در « صحيح » نقل مىكند كه : يكنفر شامى از عبد اللَّه بن عمر راجع به « متعه » سؤال كرد عبد اللَّه گفت : حلال است . شامى پرسيد : مگر پدرت آن را منع نكرده ؟ گفت : مگر نميدانى پيغمبر ( ص ) آن را حلال ؛ و پدرم حرام كرد ؟ آيا سنت پيغمبر را ترك ميكنى و از پدرم پيروى مينمائى » ؟ ! ! .\r\nبا اين وصف جاى بسى تعجب است كه اهل تسنن و بسيارى از نادانان شيعه ، بر خلاف دستور خدا و پيغمبر و فقط به تقليد از عمر ؛ يك حكم مسلم الهى را ، زير پا نهاده ؛ و فكر نميكنند كه اگر در مواقع ضرورت و ناچارى از « متعه » و نكاح موقت استفاده ميشد ، جامعه اسلامى دچار اين همه فحشا و منكر نميگرديد .\r\nبراى اطلاع بيشتر خوانندگان شرح مختصر و جامع زير را از كتاب « الزواج و الطلاق » تأليف شيخ محمد جواد مغنيه دانشمند شيعى لبنانى ، كه مورد استفاده علماى سنى و شيعه است ، و خلاصه نظريات شيعه در باب « متعه » است ترجمه ميكنيم :\r\n« شيعه و سنى متفق هستند كه نكاح متعه ( ازدواج موقت ) به حكم پيغمبر اكرم ( ص ) حلال بوده ، و صحابه در زمان آن حضرت از « متعه » استفاده ميكردند . ولى در اينكه آيا بعد از پيغمبر ( ص ) اين حكم نسخ شده يا نه اختلاف نظر دارند .\r\nدانشمندان اهل تسنن ميگويند : اين حكم بعد از پيغمبر نسخ شد و حرام گرديد ! ولى علماى شيعه ميگويند : نسخ حكم ثابت نشده ، متعه در زمان پيغمبر ( ص ) حلال بوده ، و تا روز قيامت هم مانند ساير محللات اسلامى ، حلال خواهد بود .\r\nاز جملهء ادله‌اى كه شيعه براى مشروع بودن ، متعه ذكر ميكنند ، آيه 33 سورهء نساء است كه ميفرمايد :  فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ  يعنى : هر قدر كه از زنان ؛ تمتع برديد ، واجب است كه مهر آنها را به آنان بدهيد .\r\nو از جمله اينكه مسلم ( دانشمند بزرگ سنى ) در « صحيح » خود روايت كرده كه اصحاب ، در زمان پيغمبر و ابو بكر و عمر ، از « متعه » استفاده ميكردند ؛ ولى بعدا عمر آن را حرام كرد .\r\nنكاح متعه مدت معين دارد ؛ و مثل ازدواج دائم است كه جز با عقد صحيح متحقق نميشود ، و رضايت طرفين كافى نيست .\r\nمانند ازدواج دائم ، مهر دارد و اولاد او ؛ ارث ميبرد ، و زن بايد عده نگاه دارد ، با اين فرق كه عدهء آن دو طهر يعنى 45 روز است .\r\nزنى كه « متعه » شده از شوهر خود ارث نميبرد ، و واجب النفقه نيست و بدون اجازهء او ميتواند ، از خانه خارج شود ؛ ولى اگر اينها را نيز در ضمن عقد شرط كنند ؛ مانند ازدواج دائمى است ، و فقط مدت آن محدود است .\r\n","page_name":" 741 ","page_number":749},
  {"content":"\r\n\r\nحرام بود .\r\nما ميديديم مرد ناشناس داخل و خارج مىشود . مىآمديم پشت در خانه ميديديم\r\n\r\n","description":"","footnote":"","page_name":" 742 ","page_number":750},
  {"content":"\r\n\r\nسنگ همانطور است كه گذاشته‌ايم ما براى حفظ اثاث و لوازم خود ، در خانه را مىبستيم و كسى را نميديديم كه آن را باز كند يا ببندد مگر موقع بيرون رفتن كه خودمان آن را بكنار ميزديم .\r\nوقتى اين ماجرا را ديدم غافل بودم و دلم پريشان گشته بود . ناگزير رفتم نزد پير زن تا از آن مرد اطلاعى كسب كنم . به پير زن گفتم : من ميخواهم دو به دو با هم صحبت كنيم و پرسشى از تو بنمايم ، ولى وجود رفقا مانع مىشود . خواهش دارم وقتى مرا در خانه تنها ديدى ، از غرفهء پائين بيا تا مطلبى دارم از تو بپرسم . پير زن فورا گفت : منهم ميخواهم رازى را با تو در ميان بگذارم ولى همين وجود رفقايت تاكنون مانع بوده است .\r\nپرسيدم : مىخواهى چه بگوئى ؟ گفت : به تو دستور ميدهد ( پير زن نام كسى را نبرد ) با رفقا و شركاء خود دشمنى مكن و دعوا منما كه آنها دشمنان تو ميباشند ، بلكه با آنان طريق رفق و مدارا پيش گير ! پرسيدم اين حرفها را كه ميگويد ؟ گفت :\r\nمن ميگويم . از هيبتى كه بدلم راه يافته بود جرات نكردم كه مجددا بپرسم اين حرف را چه كسى گفته است ! ولى پرسيدم : مقصودت كدام رفقاى من است ؟ زيرا من گمان كردم كه\r\n\r\n","description":"","footnote":"","page_name":" 743 ","page_number":751},
  {"content":"\r\n\r\nمقصود او رفقاى حاجى من است كه در آن خانه با هم بوديم گفت : مقصود كسانى است كه در وطن شريك تو هستند و فعلا در اين خانه با تو ميباشند اتفاقا در سابق بين من و كسانى كه در آن خانه بودند گفتگوئى بر سر مذهب در گرفته بود و آنها در بارهء من نزد حكومت سعايت كردند تا جايى كه فرار نموده پنهان گشتم ، و از اينجا فهميدم مقصود پير زن همانهاست .\r\nآنگاه پرسيدم : تو از كجا با امام رضا ( ع ) مربوط هستى ؟ گفت : من خادمهء امام حسن عسكرى عليه السّلام بودم ، وقتى يقين كردم پير زن از دوستان اهل بيت است پيش خود گفتم : احوال امام غائب را از وى ميپرسم ، لذا گفتم تو را به خدا قسم ! آيا با چشم خود امام زمان را ديده‌اى ؟ .\r\nگفت : اى برادر ! نه ! با چشم خود نديده‌ام زيرا وقتى من از نزد امام حسن عسكرى عليه السّلام بيرون آمدم ، خواهرم ( مقصود مادر امام زمان است كه روى علاقه او را خواهر خوانده است ) آبستن بود و امام حسن عسكرى عليه السّلام به من مژده داد كه در آخر عمر ، او را خواهى ديد و فرمود : تو براى او چنان هستى كه نزد من ميباشى .\r\nراوى اين خبر ( يعقوب غسانى ) ميگويد : من مدتى در مصر بودم و علت اين كه به حج مشرف شدم اين بود كه امام زمان عليه السّلام نامه و سى دينار مخارج را هم را بوسيلهء مردى خراسانى كه درست عربى نميدانست براى من فرستاد و امر نموده بود كه آن سال را به حج بيت اللَّه بروم . من هم بشوق اينكه حضرتش را ببينم به آن مسافرت مبادرت ورزيدم .\r\nوقتى در آن موقع با پير زن صحبت ميكردم بدلم گذشت كه نكند مردى را كه شبها مىبينم خود امام زمان ( ع ) باشد .\r\nمن پيشتر ده درهم كه سكه شش درهم آن بنام حضرت رضا عليه السّلام بود ، و آن را پنهان كرده بودم نذر كرده بودم كه در مقام ابراهيم بياندازم ، پيش خود گفتم : آن را بپير زن مىدهم كه بسادات ذريهء حضرت زهرا ( ع ) بدهد ، زيرا بهتر از اين است كه آن را در\r\n\r\n","description":"","footnote":"","page_name":" 744 ","page_number":752},
  {"content":"\r\n\r\nمقام ابراهيم بياندازم ، ثواب آن هم بيشتر است . بدين جهت آن را بپير زن دادم و گفتم : اين ده درهم را بسادات مستحق بده من فكر ميكردم آن مرد ناشناس همان امام زمان است ؛ و پير زن هم اين وجه را به او خواهد داد .\r\nپير زن درهم را از من گرفت و به طرف غرفه خود بالا رفت و ساعتى ماند و سپس پائين آمد و گفت : ميفرمايد : ما ، در اين حقى نداريم ، چون نذر است آن را در همان جا كه نذر كرده اى بيانداز ولى آن شش درهم را كه سكه امام رضا عليه السلام دارد بما بده و عوض آن را بگير ! و به همان جا كه نيت كرده‌اى بيانداز . من همچنين كردم و پيش خود گفتم كسى كه پير زن اين دستورات را از جانب او به من ميدهد ، مسلما همان مردى است كه شبها او را مىبينم .\r\nيك نسخه از توقيع امام زمان عليه السّلام نزد من بود كه از ناحيهء مقدسه در آذربايجان براى قاسم بن علا بيرون آمده بود . بپير زن گفتم : اين نسخه را بآدمى كه توقيعات قائم آل محمد را ديده باشد نشان بده . گفت : بده به من كه آن را ميشناسم . نسخه را بوى نشان دادم و گمان ميكردم ميتواند بخواند .\r\nولى پير زن گفت : نمىتوانم آن را در اينجا بخوانم ، پس بغرفهء خود رفت و از آن پس آن را آورد و گفت : عبارات آن صحيح است عبارت نسخه اين بود :\r\nابشركم به بشرى ما بشرت به و غيره\r\nيعنى : شما را به چيزى كه تاكنون مژده نداده‌ام مژده مىدهم و به غير آن هم مژده خواهم داد .\r\nآنگاه پير زن گفت : ميفرمايد : وقتى درود بر پيغمبرت ميفرستى ، چه ميگوئى ؟ گفتم : ميگويم : اللّهم صلّ على محمّد و آل محمّد و بارك على محمّد و آل محمّد كافضل ما صلّيت و باركت و ترحّمت على ابراهيم و آل ابراهيم انك حميد مجيد گفت : نه ! وقتى خواستى بر آنها درود بفرستى بر همهء آنها درود بفرست و يك يك را نام ببر . گفتم : بسيار خوب .\r\nفرداى آن روز نيز پير زن در حالى كه دفتر كوچكى در دست داشت از غرفه به زير آمد و گفت : ميفرمايد : وقتى خواستى درود بر پيغمبر صلّى اللَّه عليه و آله بفرستى\r\n\r\n","description":"","footnote":"","page_name":" 745 ","page_number":753},
  {"content":"\r\n\r\nاين طور كه در اين نسخه نوشته است بر آن حضرت و جانشينانش درود بفرست .\r\nمن دفترچه را گرفتم و از روى آن ميخواندم . بعد از آن هم چندين شب ، همان مرد را ميديدم كه از غرفه پائين آمد و نور چراغ پشت سر او باقى است . من در خانه را باز كرده و از پى آن روشنى ميرفتم ولى در آن روشنائى كسى را نميديدم تا آنكه به مسجد الحرام رفت .\r\nجماعتى از مردم را كه از شهرهاى متفرقه آمده بودند ميديدم كه بدر آن خانه مىآمدند و بعضى نامه‌هائى كه با خود داشتند بپير زن ميدادند و پير زن هم نامه را برميگردانيد و به آنها ميداد . آنها با پير زن صحبت ميكردند و پير زن هم با آنها گفتگو مينمود . من آنها را نمىشناختم ، ولى بعضى از آنها را موقع برگشتن در راه بغداد ديدم .\r\nصورت صلواتى كه در دفترچه مزبور بود اينست :\r\nبسم اللَّه الرّحمن الرّحيم اللّهم صلّ على محمّد سيّد المرسلين و خاتم النّبيين و حجّة ربّ العالمين ، المنتجب في الميثاق ، المصطفى ، في الظّلال ، المطهر من كلّ آفة ، البرىء من كلّ عيب ، المؤمّل للنّجاة ، المرتجى للشّفاعة ، المفوّض اليه دين اللَّه . اللّهم شرّف بنيانه و عظّم برهانه و افلج حجّته و ارفع درجته ، و أضئ نوره و بيّض وجهه ، و أعطه الفضل و الفضيلة و الدّرجة الوسيلة الرّفيعة ؛ و ابعثه مقاما محمودا يغبطه الأوّلون و الآخرون .\r\nو صلّ على أمير المؤمنين و وارث المرسلين و قائد الغرّ المحجّلين ، و سيّد الوصيّين و حجّة ربّ العالمين و صلّ على الحسن بن علىّ ، امام المؤمنين و وارث المرسلين و حجّة ربّ العالمين و صلّ على الحسين بن على امام المؤمنين و وارث المرسلين و حجّة ربّ العالمين و صلّ على علىّ بن الحسين امام المؤمنين و وارث المرسلين ، و حجّة ربّ العالمين و صلّ على محمّد بن علىّ امام المؤمنين ، و وارث المرسلين و حجّة ربّ العالمين و صلّ على جعفر بن محمّد امام المؤمنين ، و وارث المرسلين و حجّة ربّ العالمين ، و صلّ على موسى بن جعفر ، امام المؤمنين و وارث المرسلين و حجّة ربّ العالمين . و صلّ على علىّ بن موسى امام المؤمنين و وارث المرسلين و حجّة ربّ\r\n\r\n","description":"","footnote":"","page_name":" 746 ","page_number":754},
  {"content":"\r\n\r\nالعالمين .\r\nو صلّ على محمّد بن علىّ امام المؤمنين و وارث المرسلين ، و حجّة ربّ العالمين و صلّ على علىّ بن محمّد امام المؤمنين و وارث المرسلين و حجّة ربّ العالمين و صلّ على الحسن بن علىّ امام المؤمنين ، و وارث المرسلين و حجّة ربّ العالمين . و صلّ على الخلف الصّالح الهادى المهدىّ امام المؤمنين و وارث المرسلين و حجّة ربّ العالمين .\r\nاللّهم صلّ على محمّد و اهل بيته الائمّة الهادين المهديّين ، العلماء الصّادقين الأبرار المتّقين ، دعائم دينك و اركان توحيدك ، و تراجمة وحيك و حججك على خلقك و خلفائك في ارضك ، الّذين اخترتهم لنفسك و اصطفيتهم على عبادك و ارتضيتهم لدينك و خصصتهم بمعرفتك ، و جلّلتهم بكرامتك و غشيتهم برحمتك ، و ربّيتهم بنعمتك و غذيتهم بحكمتك و البستهم نورك ، و رفعتهم في ملكوتك ، و حففتهم بملائكتك و شرّفتهم بنبيّك .\r\nاللّهم صلّ على محمّد و عليهم صلوات كثيرة دائمة طيّبة ، لا يحيط بها الّا انت و لا يسعها الّا علمك و لا يحصيها احد غيرك . اللّهم و صلّ على وليّك المحيى سنّتك القائم بأمرك الدّاعى اليك ، الدّليل عليك و حجّتك على خلقك و خليفتك في ارضك و شاهدك على عبادك .\r\nاللّهم اعزّ نصره و مدّ في عمره و زيّن الأرض به طول بقائه . اللّهم اكفه بغى الحاسدين و أعذه من شرّ الكائدين ، و ازجر عنه ارادة الظالمين و خلّصه من ايدى الجبّارين اللّهم اعطه في نفسه و ذرّيته و شيعته و رعيّته و خاصّته و عامّته و عدوّه و جميع اهله ما تقرّ به عينه و تسرّ به نفسه و بلّغه افضل امله في الدّنيا و الآخرة انّك على كلّ شىء قدير .\r\nاللّهم جدّد به ما محى من دينك و أحي به ما بدّل من كتابك و أظهر به ما غيّر من حكمك حتّى يعود دينك به و على يديه غضّا جديدا خالصا مخلصا لا شكّ فيه و لا شبهة معه و لا باطل عنه و لا بدعة لديه .\r\nاللّهم نوّر بنوره كلّ ظلمة و هدّ بركنه كلّ بدعة و اهدم بعزّته كلّ ضلالة و اقصم\r\n\r\n","description":"","footnote":"","page_name":" 747 ","page_number":755},
  {"content":"\r\n\r\nبه كلّ جبّار و اخمد بسيفه كلّ نار و اهلك بعدله كلّ جائر و اجر حكمه على كلّ حاكم و اذلّ بسلطانه كلّ سلطان ! اللّهم اذلّ كلّ من ناواه و اهلك كلّ من عاداه و امكره به من كاداه و استأصل به من جحد حقّه و استهان بأمره و سعى في اطفاء نوره و اراد اخماد ذكره .\r\nاللّهم صلّ على محمّد المصطفى و علىّ المرتضى و فاطمة الزّهراء و الحسن الرّضى و الحسين المصطفى ، و جميع الأوصياء ؛ مصابيح الدّجى و اعلام الهدى و منار التّقى و العروة الوثقى و الحبل المتين و الصّراط المستقيم و صلّ على وليّك و ولاة عهده و الائمّة من ولده و مدّ في أعمارهم و زد في آجالهم و بلّغهم أقصى آمالهم دينا و دنيا و آخرة انّك على كلّ شىء قدير .\r\nمحمد بن جرير طبرى در كتاب « دلائل الامامة » مينويسد : اين روايت را من از روى نسخه اصل به خط استاد ابو عبد اللَّه حسين بن عبيد اللَّه غضائرى كه نوشته بود :\r\nخبر داد بما ابو الحسن على بن عبد اللَّه كاشانى از حسين بن محمد از يعقوب بن يوسف نقل ميكنم .\r\nشيخ طوسى در كتاب « امالى » از ابو محمد فحام و او از ابو الطيب احمد بن محمد بن بطه كه عادت داشت هنگام زيارت داخل مرقد منور نميشد و از بيرون ضريح زيارت ميكرد روايت نموده كه ابن بطه گفت : روز عاشورا موقع ظهر كه آفتاب در منتهاى شدت گرمى و راه‌ها از راهگذر خلوت بود و از مردم نااهل و بد كار شهر وحشت داشتم ، قصد زيارت امام حسن عسكرى عليه السّلام نمودم ، تا بديوارى كه سابقا از آنجا ببستان ميرفتم رسيدم . در آنجا ديدم مردى پشت سر من دم در نشسته و گوئى در دفترى نگاه مىكند .\r\nاو با لحنى كه شبيه آهنگ حسين بن على بن ابى جعفر بن الرضا بود به من گفت :\r\nابو طيب ! كجا ميروى ؟ من پيش خود گفتم : اين همان حسين است كه به زيارت برادرش ( امام حسن عسكرى ) آمده است . لذا گفتم : آقا ! ميروم از بيرون ضريح زيارت ميكنم سپس خدمت شما ميرسم و شرائط ادب و احترام به عمل مىآورم .\r\n\r\n","description":"","footnote":"","page_name":" 748 ","page_number":756},
  {"content":"\r\n\r\nگفت : اى ابو طيب ! چرا داخل حرم نميشوى ؟ گفتم : خانه مالك دارد و من بدون اجازه صاحب خانه داخل نميشوم . گفت : اى ابو طيب ! با اينكه تو از دوستان حقيقى ما هستى چطور ممكن است تو را از آمدن به خانه منع كنيم ؟ ! با اينوصف من پيش خود گفتم ميروم و از بيرون ضريح زيارت ميكنم و اين حرف را از وى نمىپذيرم .\r\nسپس نزديك در حرم مطهّر آمدم ديدم هيچ كس نيست . كار بر من مشكل شد ، ناچار رفتم نزد مردى از اهل بصره كه خادم حرم بود و او در حرم را گشود و داخل شدم .\r\nراوى خبر ابو محمد فحّام ميگويد از ابو طيب پرسيدم : مگر رسم شما اين نبود كه داخل حرم نميشدى پس چطور اين بار رفتى ؟ گفت : به من اجازه دادند ولى شما بىاجازه ميرويد .\r\n\r\nاحمد بن اسحاق قمى\r\nصدوق ( ره ) در كمال الدين از على بن عبد اللَّه وراق از سعد بن عبد اللَّه اشعرى و او از احمد بن اسحاق قمى روايت نموده كه گفت : خدمت حضرت امام حسن عسكرى عليه السّلام شرفياب شدم تا در بارهء جانشين حضرتش سؤال كنم .\r\nحضرت ابتداء بسخن نمود و فرمود : اى احمد بن اسحاق ! خداوند متعال از روزى كه آدم را آفريد تا روز قيامت زمين را از وجود حجت خود كه گرفتارىها را از اهل زمين بر طرف كند و بوسيلهء او باران ببارد و مواهب زمين بيرون بيايد ، هيچ گاه خالى نگذارده و نخواهد گذارد .\r\nعرضكردم : يا ابن رسول اللَّه امام و جانشين بعد از شما كيست ؟ حضرت برخاست و تشريف برد بدرون خانه ، سپس در حالى كه بچه سه ساله‌اى را كه رخسارى همچون ماه شب چهارده داشت روى دوش گرفته بود ، برگشت . آنگاه فرمود :\r\nاى احمد بن اسحاق ! اگر پيش خدا و سفراى الهى قرب و منزلت نداشتى فرزندم را به تو نشان نميدادم . اين همنام و هم كنيهء پيغمبر صلّى اللَّه عليه و آله است كه زمين را پر از عدل\r\n\r\n","description":"","footnote":"","page_name":" 749 ","page_number":757},
  {"content":"\r\n\r\nو داد كند ، چنان كه پر از ظلم و جور شده باشد .\r\nاى احمد بن اسحاق اين طفل در اين امت ، مانند خضر و ذو القرنين است به خدا قسم غيبتى مىكند كه كسى از مهلكه ( بىدينى و گمراهى ) نجات نمىيابد جز آنان كه خداوند آنها را در عقيدهء بامامتش ثابت قدم داشته و موفق نموده است كه دعا كنند خداوند زودتر او را ظاهر گرداند .\r\nاحمد بن اسحاق ميگويد : عرضكردم : آقا علامتى در اين طفل هست كه قلبا اطمينان پيدا كنم اين همان قائم به حق است ؟ ناگهان طفل بسخن آمد و با زبان فصيح عربى گفت :\r\n« انا بقيّة اللَّه في ارضه و المنتقم من اعدائه فلا تطلب اثرا بعد عين يا احمد بن اسحاق »\r\nيعنى : من آخرين سفير الهى در روى زمين و انتقام‌گيرندهء از دشمنان اويم . اى احمد بن اسحاق بعد از آنكه با چشم ، حقيقت را ديدى ، ديگر دليلى مخواه ! احمد بن اسحاق گفت : آن روز دلشاد و مسرور از حضرت امام حسن عسكرى ( ع ) رخصت طلبيده برگشتم . فرداى آن روز كه بحضورش شرفياب شدم ، عرضكردم يا ابن رسول اللَّه از مرحمتى كه ديروز در بارهء من فرموديد ( و آقازاده را به من نشان داديد ) بسى مسرور گشتم . ولى نفرمودى علامتى كه از خضر و ذو القرنين در اوست چيست ؟ فرمود : مقصود غيبت طولانى اوست ! عرضكردم : يا ابن رسول اللَّه ! مگر غيبت او به طول ميانجامد ؟ فرمود : آرى به خدا قسم بقدرى طولانى ميگردد كه اكثر معتقدين بوى منحرف مىشوند و جز آنها كه خداوند در خصوص دوستى ما از آنان پيمان گرفته و ايمان را در لوح دلشان ترسيم نموده و با تأييدات خود مؤيد داشته است ، كسى بر عقيدهء حق باقى نمىماند .\r\nاى احمد بن اسحاق غيبت او شاهكار الهى و سرّى از اسرار خدا و غيبى از غيبتهاى پروردگار است ، پس آنچه ميگويم قبول كن و از غير اهلش مكتوم بدار و بر اين نعمت شكر كن تا فرداى قيامت در بهشت برين با ما باشى » .\r\nشيخ صدوق عليه الرحمه سپس ميفرمايد : من اين حديث را از على بن عبد اللَّه\r\n\r\n","description":"","footnote":"","page_name":" 750 ","page_number":758},
  {"content":"\r\n\r\nوراق شنيده‌ام . او اين حديث را به خط خود نوشته بود ، من از خود وى پرسيدم و او هم آن را از سعد بن عبد اللَّه از احمد بن اسحاق رضى اللَّه عنه همانطور كه نقل كرديم بيان كرد .\r\n\r\nيعقوب بن منفوس\r\nنيز صدوق در كمال الدين از مظفر علوى از ابن عياشى از پدرش از آدم بن محمد بلخى و او از على بن الحسين بن هارون از جعفر بن محمد بن عبد اللَّه بن قاسم از يعقوب بن منفوس روايت كرده كه گفت : روزى به خدمت امام حسن عسكرى عليه السّلام رسيدم ديدم در دكانى كه جلو خانه‌اش بود نشسته است در سمت راست حضرت خانه‌اى بود كه پرده‌اى بر در آن آويخته بود .\r\nعرضكردم : آقا ! صاحب الامر كيست ؟ فرمود : پرده را بالا بزن چون پرده را بالا زدم ديدم طفل پنجساله‌اى كه تقريبا ده يا هشت وجب قد داشت و پيشانيش روشن ، روى مباركش سرخ و سفيد ، ديدگانش درخشنده ، كف دست‌ها و زانوهايش سخت و نيرومند بود ، خالى در گونه راست داشت ، و قسمتى از موى سرش باقى بود ، از خانه بيرون آمد و روى زانوى امام حسن عسكرى عليه السّلام نشست .\r\nحضرت فرمود : اين صاحب شماست ، سپس طفل برخاست امام فرمود :\r\nفرزند ! برو به خانه تا وقتى كه معلوم است ! او ميرفت باندرون و من بوى مينگريستم آنگاه امام فرمود : اى يعقوب ! ببين كيست در خانه ، وقتى وارد خانه شدم هيچ كس را نديدم .\r\n\r\nابو هارون\r\nنيز در كمال الدين است كه : على بن الحسين بن فرج از محمد بن حسن كرخى روايت كرده كه گفت : از ابو هارون كه مردى از اصحاب ما بود شنيدم كه ميگفت :\r\nمن صاحب الزمان عليه السّلام را ديدم . رويش مانند ماه شب چهارده ميدرخشيد و خط موئى\r\n\r\n","description":"","footnote":"","page_name":" 751 ","page_number":759},
  {"content":"\r\n\r\nاز روى ناف مباركش ميگذشت . لباس او را كنار زدم ديدم ختنه كرده است . وقتى از امام حسن عسكرى جريان را پرسيدم ، فرمود : « او ختنه كرده متولد شده ، و ما ائمه همه همين طور متولد ميشويم . ولى با اين وصف بخاطر اجراى سنت ، تيغ بر روى آن مىكشيم » اين روايت در غيبت شيخ از جمعى از علماء بنقل از صدوق هم آمده است .\r\nهمچنين در كمال الدين از ماجيلويه از محمد بن عطار از جعفر فزارى از محمد بن معاوية بن حكيم و محمد بن ايوب بن نوح و محمد بن عثمان عمرى روايت مىكند كه همه گفتند : حضرت امام حسن عسكرى عليه السّلام در خانهء خود فرزندش را بما نشان داد و در آن موقع ما چهل نفر مرد بوديم .\r\nحضرت فرمود : بعد از من اين امام شما و جانشين من است ، از وى پيروى كنيد و بعد از من پراكنده مشويد كه در اعتقادات دينى خود به هلاكت ميرسيد .\r\nآگاه باشيد كه او را بعد از اين نميبينيد ، راويان خبر گفتند : از خدمت حضرت مرخص شديم ، چند روزى نگذشت كه امام حسن عسكرى عليه السلام وفات يافت .\r\nمؤلف : اينكه امام عليه السّلام فرمود : « بعد از اين ديگر او را نمىبينيد » يعنى بيشتر شما حضار او را نمىبينيد . يا مقصود اين باشد كه همه شما حضار به اين زودى او را نمىبينيد زيرا محمد بن عثمان كه يكى از حاضران محضر امام بوده ، امام زمان عليه السّلام را در ايام سفارت خود مىديده چنان كه روايت آينده گواه بر اين است . البته اين احتمال هم هست كه او نيز در ايام سفارتش حضرت را نمىديده و نامه‌ها را از پشت پرده يا بوسيلهء كسى دريافت مىداشته و اين كه در خبر آينده ميگويد : محمد بن عثمان حضرت را ديده است مربوط به همين دفعه باشد . ولى اين دو احتمال بعيد به نظر ميرسد .\r\n\r\nمحمد بن عثمان\r\nنيز در كمال الدين از ابن وليد ( قمى ) از حميرى روايت نموده كه گفت :\r\nبمحمد بن عثمان عمرى رضى اللَّه عنه گفتم : من ميخواهم همان سؤالى را از شما بكنم كه\r\n\r\n","description":"","footnote":"","page_name":" 752 ","page_number":760},
  {"content":"\r\n\r\nابراهيم از خداوند عز و جل نمود ، آنجا كه گفت : « پروردگارا به من بنما كه چگونه مرده‌ها را زنده ميگردانى ؟ ندا رسيد مگر ايمان نياورده‌اى ؟ گفت : ايمان آورده‌ام ولى مىخواهم قلبم مطمئن شود » شما هم به من بگوئيد : آيا صاحب الامر عليه السّلام را ديده‌ايد ؟ گفت : آرى ديده‌ام و گردنش مثل اينست ، و اشاره به گردن خود نمود !\r\n\r\nمرد فارسى\r\nهم در آن كتاب از ( ابو على ) دقاق و ابن عصام و وراق نقل مىكند كه همه از كلينى و او از على بن محمد بن محمد و محمد و حسين فرزندان على بن ابراهيم در سال ( 279 ) روايت كرده‌اند كه دو نفر اخير گفتند : محمد بن على بن عبد الرحمن عبدى از عبد قيس از ضوء بن على عجلى و او از مردى از اهل فارس كه نامش را برد نقل كرده است كه گفت : در يكى از سالها رفتم بسامره و در خانه امام حسن عسكرى عليه السّلام توقف نمودم . بدون اينكه اجازه ورود بخواهم .\r\nحضرت خود مرا طلبيدند . وقتى داخل شدم و سلام نمودم فرمود : فلانى حالت چطور است ؟ سپس فرمود : فلانى بنشين ! آنگاه احوال مردان و زنان فاميلم را جويا شد ، بعد از آن فرمود : چه شد كه باينجا آمدى ؟ عرض كردم : شوق خدمتگزارى شما مرا باينجا آورد ، فرمود : در اين خانه باش . از آن روز من در خانهء حضرت با خدمتكاران ماندم و ما يحتاج خانه را براى حضرت از بازار ميخريدم .\r\nمن اين طور عادت كرده بودم كه هر وقت مردم در خانه بودند بدون اجازه وارد ميگشتم ، روزى به همين منوال وارد خانه شدم كه ناگاه صداى تكان چيزى از داخل خانه شنيدم . حضرت به من بانگ زد كه در جاى خود بايست و حركت مكن ! من هم نه جرأت كردم بروم و نه توانستم برگردم .\r\nسپس ديدم كنيزى كه چيز سرپوشيده‌اى در دست داشت آمد و به من گفت بيا تو ، من هم داخل شدم ، بعدا بكنيز فرمود : روپوش از روى آنچه در دست دارى بردار . پس روپوش را از روى بچهء سفيد رنگ زيبائى برداشت و شكمش را نشان داد ؛ ديدم خط موئى\r\n\r\n","description":"","footnote":"","page_name":" 753 ","page_number":761},
  {"content":"\r\n\r\nكه چندان سياه نبود از سينه تا نافش امتداد دارد ، آنگاه فرمود : اين صاحب الزمان شماست ، سپس بكنيز فرمود : او را بگير . كنيز هم او را گرفت و ديگر بعد از آن تا زمانى كه امام حسن عسكرى عليه السّلام رحلت فرمود او را نديدم .\r\nضوء بن على ميگويد : از مرد فارسى پرسيدم : بنظرت بچه در آن موقع چند ساله بود ؟ گفت : دو ساله بود . عبدى ميگويد : بضوء گفتم : ميتوانى حدس بزنى كه فعلا بچه چند ساله است ؟ گفت : چهارده ساله . ابو على و ابو عبد اللَّه وراق گفتند : ما او را بيست و يك ساله ميدانيم » « 1 » اين روايت در غيبت شيخ نيز آمده است .\r\n\r\nابو سعيد غانم بن سعيد هندى\r\nو نيز در كمال الدين از محمد بن على بن محمد بن حاتم از عبد اللَّه بن محمد بن جعفر از محمد بن جعفر فارسى و او از محمد بن اسماعيل بن بلال و او از ازهرى مسرور ابن عاص از مسلم بن فضل روايت نموده كه گفت : در كوفه بملاقات ابو سعيد غانم بن سعيد هندى رفتم و مدتى نزد وى نشستم ، سپس احوالش را كه قبلا چيزى شنيده بودم جويا شدم . گفت : من از اهل هندوستان و شهرى بنام كشمير داخلى هستم و ما چهل نفر مرد بوديم . . .\r\nو هم صدوق ( ره ) در كتاب مزبور مينويسد : پدرم از سعد بن عبد اللَّه اشعرى و او از علان كلينى و او از على بن قيس و او از غانم بن سعيد هندى نقل نموده كه بگفتهء علان جماعتى از محمد بن محمد اشعرى از غانم نقل كردند كه گفت : ما چهل نفر مرد بوديم كه در حضور پادشاه هند بسر ميبرديم ، ما در اطراف تخت او مىنشستيم همه ما تورات و انجيل و زبور خوانده بوديم هر وقت مسأله‌اى براى سلطان پيشآمد ميكرد بما رجوع مينمود . روزى با ما در بارهء محمد ( ص ) گفتگو نمود . ما گفتيم : نام وى در كتب آسمانى ما آمده است . آنگاه همه نظر دادند كه من براى پيدا كردن او و تحقيق در بارهء وى\r\n\r\n\r\n","description":"","footnote":"\r\n( 1 ) البته مطابق تاريخ نقل اين روايت يعنى سال 279 امام زمان كه در سال 255 متولد شده ، در آن موقع 24 سال داشته و مرد فارسى در حديث اشتباه نموده است .\r\n","page_name":" 754 ","page_number":762},
  {"content":"\r\n\r\nبه مسافرت اقدام كند .\r\nپس بار سفر بسته و اموالى هم با خود برداشته از هند بيرون آمدم ، در بين راه جمعى از تركان راهزن راه را بر من گرفتند و آنچه داشتم بتاراج بردند سپس بكابل آمدم و از آنجا به بلخ رفتم . حكمران بلخ در آن موقع ابن ابى شور بود . علت مسافرت و مقصدى را كه داشتم به اطلاع وى رساندم و او هم فقهاء و علماى شهر را براى مناظره و گفتگوى با من احضار نمود .\r\nمن از دانشمندان مجلس پرسيدم : محمد ( ص ) كيست ؟ گفتند : او محمد بن عبد اللَّه ( ص ) پيغمبر ما است كه رحلت فرموده . گفتم : از كدام طايفه است ؟ گفتند از طايفه قريش . پرسيدم : جانشين او كيست ؟ گفتند : ابو بكر است . گفتم : آنچه ما در كتابهاى آسمانى خود يافته‌ايم موضوع جانشينى و خلافت پسر عموى او و شوهر دختر او و پدر فرزندان او مىباشد ! دانشمندان مجلس ( كه همه از اهل تسنن بودند ) به حاكم گفتند : اين مرد از شرك بيرون آمده و بكفر گرويده است ، فرمان ده تا گردنش را بزنند ! گفتم : من بدينى چنگ زده‌ام و بدون دليل از آن دست بر نميدارم . در اين موقع حاكم حسين بن شكيب را خواست و بوى گفت : اى حسين با اين مرد مناظره كن ! حسين گفت : علما و فقهاء در اطراف مجلس نشسته‌اند ، به آنها فرمان ده تا با وى مناظره نمايند حاكم گفت : چنان كه به تو ميگويم با وى مناظره كن و در جاى خلوت و با لطف و مهربانى گفتگو نما .\r\nغانم بن سعيد گفت : با حسين بجاى خلوتى رفتيم و من از وى پرسيدم : محمد كيست ؟ گفت : همان است كه علماء گفتند جز اينكه جانشين وى پسر عمش على بن ابى طالب ( ع ) است ! كه شوهر دخترش فاطمه و پدر فرزندانش حسن و حسين مىباشد .\r\nمن هم گفتم : گواهى مىدهم كه جز خداى يكتا خالقى نيست و محمد فرستادهء اوست سپس رفتم نزد حاكم و اسلام آوردم و او هم مرا بحسين سپرد و او احكام دينى را به من ياد داد .\r\n\r\n","description":"","footnote":"","page_name":" 755 ","page_number":763},
  {"content":"\r\n\r\nمن بحسين گفتم : ما در كتابهاى خود خوانده‌ايم كه هيچ جانشين پيغمبرى نميميرد ، مگر اينكه قبلا جانشين او تعيين گردد بنا بر اين جانشين على كيست ؟\r\nگفت : جانشين وى فرزندش حسن و جانشين او حسين و يك يك ائمه را نام برد تا به امام حسن عسكرى عليه السّلام رسيد ، سپس گفت : براى شناسائى جانشين او لازم است بر وى و فحص و تحقيق نمائى و اينك من در پى اين مطلب آمده‌ام .\r\nراوى خبر محمد بن محمد گفت : غانم بن سعيد با ما ببغداد آمد . او نقل كرد كه قبلا باتفاق رفيقى بجستجوى اين مطلب پرداخته بود ، ولى بعضى از اخلاق او را نپسنديده و به همين جهت از وى جدا گشته بود .\r\nغانم بن سعيد ميگفت : روزى تنها از راهى ميگذشتيم و در بارهء مقصد خود ميانديشيدم ، ناگاه ديدم كسى نزد من آمد و گفت : دعوت آقايت را اجابت كن ! سپس مرا از راههائى عبور داد تا به خانه و باغى رسيديم . ديدم آقايم نشسته است . چون نظر مباركش به من افتاد به زبان هندى با من سخن گفت و به من سلام نمود .\r\nحضرت مرا باسم صدا كرد و از احوال چهل نفر رفقايم كه در مجلس پادشاه هند بوديم جويا شد ، و يك يك را نام برد . آنگاه فرمود : قصد دارى امسال با اهل قم به حج به روى ، ولى امسال به حج مرو و بخراسان برگرد و سال آينده حج كن . بعد كيسهء پولى به من داد و فرمود : اين را صرف مخارج راه خود كن ، و در بغداد بخانهء كسى مرو و آنچه ديدى به كسى مگو ! محمد راوى خبر گفت : آن سال نتوانستم به مكه برسم و از منزل عقبه ( واقع در سرزمين حجاز ) برگشتيم و غانم بن سعيد هم بجانب خراسان رفت و سال بعد به قصد حج مراجعت نمود ، در آن سفر بالطاف حضرت ولى عصر ( عجّل اللَّه فرجه ) نائل گشت . او ديگر بقم نيامد و بعد از حج بخراسان رفت و سپس وفات كرد .\r\nرحمة اللَّه عليه .\r\nمحمد بن شاذان از كابلى نقل ميكرد كه او گفت : من ابو سعيد ( غانم ) را ديدم كه ميگفت : حقيقت اين دين ( اسلام ) را در انجيل يافته بودم ، و از كابل بجستجوى\r\n\r\n","description":"","footnote":"","page_name":" 756 ","page_number":764},
  {"content":"\r\n\r\nآن پرداختم تا بدان رسيدم .\r\nسپس صدوق ( ره ) ميگويد : محمد بن شاذان در نيشابور براى من نقل كرد كه خبر تشرف غانم به خدمت امام زمان ( ع ) به من رسيد ، از اين جهت مترصد او بودم تا اينكه او را ديدم و جريان را از وى پرسيدم و او گفت : همواره در جستجوى حضرت بودم ، و مدتى در مدينه اقامت نمودم و مطلب را بهر كس اظهار ميداشتم مرا منع ميكردند ، تا اينكه پير مردى از بنى هاشم را بنام يحيى بن محمد عريضى ديدم و او گفت : آنچه تو ميخواهى در صرياء « 1 » است .\r\nمن بصرياء رفتم و بدهليزى كه جاروب كرده بودند آمدم و خود را بدكانى كه در آنجا بود انداختم . در آن وقت غلام سياهى بيرون آمد و به من گفت : برخيز و از اينجا برو ! گفتم : نميروم . غلام بدرون خانه رفت و سپس برگشت و گفت بيا تو ، من وارد خانه شدم ديدم مولايم در وسط خانه نشسته است . چون نظرش به من افتاد ، مرا با اسمى كه هيچ كس جز بستگانم در كابل نميدانستند ، نام برد و چيزهائى به من اطلاع داد .\r\nمن عرضكردم : خرجى را هم تمام شده بفرما كه خرجى به من بدهند ! فرمود :\r\nبدان كه بواسطهء اين دروغى كه گفتى به زودى آنچه دارى از دست ميدهى ، سپس مقدارى خرجى به من عطا فرمود ، چيزى نگذشت كه آنچه با خود داشتم گم شد و فقط آنچه حضرت لطف فرموده بود برايم ماند ! سال بعد كه بمدينه برگشتم كسى را در آن خانه نديدم .\r\n\r\nنيز محمد بن عثمان\r\nو نيز شيخ صدوق ( ره ) در كمال الدين از محمد بن موسى متوكل از حميرى « 2 » روايت\r\n\r\n\r\n","description":"","footnote":"\r\n( 1 ) نام محلى است\r\n( 2 ) شيخ طوسى در كتاب فهرست « قرب الاسناد » را تأليف ابو العباس عبد اللَّه بن جعفر بن حسين بن مالك بن جامع حميرى قمى دانسته ، و در كتاب رجال حميرى را از اصحاب امام على النقى و امام حسن عسكرى عليهما السلام بشمار آورده .\r\nنجاشى مينويسد : او از مشايخ و رؤساى علماى قم بود در سال دويست و نود و اندى بكوفه آمد و دانشمندان احاديث بسيار از وى شنيدند . كتابهاى بسيارى نوشته از جمله كتاب امامت ، كتاب دلائل ، كتاب عظمت و توحيد ، كتاب غيبت و حيرت ، كتاب قرب الاسناد الى الرضا ، كتاب قرب الاسناد الى ابى جعفر بن الرضا عليهما السلام ، كتاب قرب الاسناد الى صاحب الامر ؛ كتاب مسائل امام حسن عسكرى ( ع ) و توقيعات آن حضرت و كتاب « طب » ابو العباس حميرى از : ابو غالب زرارى ، احمد بن محمد بن اسحاق ، ابن ابى حمزه ايوب بن نوح ؛ حسن بن جهم ، ريان بن صلت ، محمد بن على بن خلف عطار ، ابراهيم بن مهزيار و محدثين بسيارى ديگر كه همه از اصحاب ائمه بوده‌اند روايت مىكند .\r\nو نيز اين عده از بزرگان هم از وى حديث نقل كرده‌اند : احمد بن محمد بن يحيى عطار ؛ سعد بن عبد اللَّه اشعرى قمى ؛ على بن بابويه ، محمد بن حسن صفار ، محمد بن حسن بن وليد ، محمد بن قولويه ، محمد بن يحيى عطار ، محمد بن موسى بن متوكل و فرزندش محمد بن عبد اللَّه : حميرى .\r\nمؤلف در فصل اول مقدمهء بحار ضمن نقل مصادر ، كتاب قرب الاسناد را تأليف فرزند او : ابو جعفر محمد بن عبد اللَّه حميرى ميداند ، ولى اضافه مىكند كه به گمان من آن كتاب تأليف پدرش عبد اللَّه بن جعفر است و حميرى آن را روايت نموده ، چنان كه نجاشى تصريح كرده است و اگر بگفتهء ابن ادريس ، تأليف ابو جعفر باشد ، پدرش ميان او و اسناد كتاب واسطه بوده است .\r\nبايد دانست كه ابو جعفر محمد بن عبد اللَّه حميرى از بزرگان مشايخ حديث و رؤساى شيعه است . نجاشى مينويسد : « وى از مفاخر ثقات و كاتب حضرت صاحب الامر عليه السلام بود ؛ و از آن حضرت مسائلى در ابواب احكام دين پرسيد ، او راست برادرانى بنامهاى جعفر و حسين و احمد كه همه از محدثين و علما بودند » .\r\nشيخ كلينى ، احمد بن داود قمى ؛ جعفر بن حسين ؛ ابو القاسم جعفر بن محمد بن قولويه قمى و سعد بن عبد اللَّه اشعرى از شاگردان او بشمار مىآيند و هم كتاب حقوق ؛ كتاب اوائل ، كتاب آسمان ، كتاب زمين ، كتاب مساحت ، كتاب بلدان ؛ كتاب شيطان و لشكر او ، و كتاب احتجاج از تصنيفات او يعنى ابو جعفر محمد بن عبد اللَّه حميرى است .\r\n","page_name":" 757 ","page_number":765},
  {"content":"\r\n\r\nنموده كه گفت : از محمد بن عثمان پرسيدم . آيا حضرت صاحب الامر عليه السّلام را ديده‌اى گفت : آرى ، آخرين بار آن حضرت را در مسجد الحرام ديدم كه ميفرمود : خدايا\r\n\r\n","description":"","footnote":"","page_name":" 758 ","page_number":766},
  {"content":"\r\n\r\nآنچه به من وعده داده‌اى ، به من مرحمت فرما ! و نيز بسند مزبور حميرى از محمد بن عثمان رضى اللَّه عنه نقل كرده كه گفت :\r\nآن حضرت عليه السّلام را در « مستجار » ديدم كه بپرده‌هاى كعبه آويخته و عرض مىكند :\r\nخداوندا انتقام مرا از دشمنانم بگير ! .\r\nدر غيبت شيخ از گروهى از علما و آنها از صدوق ( ره ) و او از پدرش و ابن متوكل و ابن وليد قمى دو روايت گذشته را از حميرى نقل مىكند .\r\n\r\nنسيم خادم\r\nو هم در كمال الدين از مظفر علوى از ابن عياشى از پدرش از آدم بن محمد بلخى از على بن حسن دقاق « 1 » از ابراهيم بن محمد علوى نقل كرده كه : نسيم خادم امام حسن عسكرى عليه السّلام گفت : يك شب بعد از ولادت صاحب الامر نزد وى رفتم و ناگهان عطسه‌ام گرفت . فرمود : يرحمك اللَّه ( من از حرف زدن آن نوزاد نازنين خشنود شدم ) اى نسيم در بارهء عطسه مژده‌اى به تو ندهم ؟ گفتم : بفرما . گفت :\r\nعطسه تا سه روز آدمى را از مردن حفظ مىكند .\r\n\r\nابو نصر طريف\r\nنيز در كمال الدين بسند مزبور از ابراهيم بن محمد علوى روايت مىكند كه ابو نصر طريف گفت : به خدمت صاحب الزمان ( ع ) رسيدم و آن حضرت فرمود : اى طريف ! قدرى صندل سرخ « 2 » براى من بياور ! وقتى آوردم فرمود : مرا ميشناسى ؟\r\nعرضكردم : آرى فرمود : من كيستم ؟ عرضكردم : شما آقا و پسر آقاى من هستيد ، فرمود : مقصودم سؤال از اين نبود ؛ طريف ميگويد : عرضكردم : فدايت شوم پس بفرما تا خشنود گردم ! فرمود : من خاتم اوصياء هستم كه خداوند گرفتاريها را\r\n\r\n\r\n","description":"","footnote":"\r\n( 1 ) نام دقاق حسن بن على است .\r\n( 2 ) صندل نام درختى است كه در هند ميرويد ، و بوى خوشى دارد - شايد مقصود حضرت عطرى بوده كه از آن ميگرفته‌اند .\r\n","page_name":" 759 ","page_number":767},
  {"content":"\r\n\r\nبوسيلهء من از بستگان و شيعيانم بر طرف مىكند .\r\nاين روايت در غيبت شيخ و « دعوات » راوندى از علان رازى از طريف ابو نصر خادم نيز آمده است .\r\n\r\nفهرست اسامى كسانى كه حضرت را ديده‌اند\r\nو نيز در كمال الدين از محمد بن محمد خزاعى از ابو على اسدى از پدرش از محمد بن ابى عبد اللَّه كوفى روايت نموده كه وى كسانى را كه واقف بمعجزات صاحب الزمان شده و آن حضرت را ديده‌اند بدين شرح نام برد و گفت :\r\nاز وكلاى آن حضرت « 1 » كه در بغداد ميزيستند عثمان بن سعيد پسرش ( محمد بن عثمان ) ؛ حاجز ، هلالى ، عطار .\r\nاز كوفه : عاصمى از اهواز : محمد بن ابراهيم بن مهزيار .\r\nاز قم : احمد بن اسحاق .\r\nاز همدان : محمد بن صالح .\r\nاز رى : بسامى و اسدى ( مقصود ابو على اسدى است كه خود راوى اين خبر است ) از آذربايجان : قاسم بن علا از نيشابور : محمد بن شاذان غير وكلا : از بغداد ابو القاسم بن حابس ، ابو عبد اللَّه كندى ، ابو عبد اللَّه جنيدى ، هارون قزاز ، نيلى ، ابو القاسم بن دبيس ، ابو عبد اللَّه بن فروخ ، مسرور طباخ خادم امام على النقى عليه السّلام ، احمد و محمد بن الحسن اسحق كاتب نوبختى ، صاحب فرك ؛ صاحب\r\n\r\n\r\n","description":"","footnote":"\r\n( 1 ) وكلاى حضرت دو دسته بوده‌اند : دسته اول همان نواب چهارگانه‌اند ؛ و دسته دوم وكلائى هستند كه از جانب اين عده در شهرها وكالت داشته و حوائج شيعيان را به اطلاع نواب يا خود حضرت ميرسانيده‌اند .\r\n","page_name":" 760 ","page_number":768},
  {"content":"\r\n\r\nكيسه مهر شده « 1 » .\r\nاز همدان : محمد بن كشمرد ، جعفر بن حمدان ، محمد بن هارون بن عمران ، از دينور حسن بن هارون ، برادرزاده‌اش احمد و ابو الحسن .\r\nاز اصفهان : ابن بادشاله .\r\nاز صيمره : زيدان .\r\nاز قم : حسن بن نضر ، محمد بن محمد ، على بن محمد بن اسحاق ، پدرش محمد بن اسحق ، حسن بن يعقوب .\r\nاز اهل رى : قاسم بن موسى و فرزندش ، ابو محمد بن هارون ، و صاحب سنگريزه « 2 » و على بن محمد كلينى ، و ابو جعفر رفاء .\r\nاز قزوين : مرداس ، و على بن احمد .\r\nاز قابس : « 3 » دو نفر .\r\nاز شهرزور : ابن خال .\r\nاز فارس : مجروح .\r\nاز مرو : مردى كه هزار دينار داشت ، و شخصى كه اموال و نامهء سفيدى آورده بود و ابو ثابت .\r\nاز نيشابور : محمد بن شعيب بن صالح .\r\nاز يمن : فضل بن يزيد و فرزندش حسن ، جعفرى ، و ابن عجمى ، شمشاطى ، از مصر : شخصى كه دو بچه داشت ، و مردى كه مالى با خود به مكه آورده بود و ابو رجاء .\r\nاز كاشان : ابو محمد بن وجناء .\r\nاز اهواز : حصينى .\r\n\r\n\r\n","description":"","footnote":"\r\n( 1 ) در باب بيستم گذشت .\r\n( 2 ) نيز در آن باب گذشت .\r\n( 3 ) قابس شهرى واقع در كنار درياى مغرب افريقا نزديك طرابلس بوده .\r\n","page_name":" 761 ","page_number":769},
  {"content":"\r\n\r\n\r\nحسن بن وجناء\r\nنيز در كمال الدين از طالقانى از على بن احمد كوفى ؛ از سلمان بن ابراهيم رقى ، از حسن بن وجناء نصيبى روايت مىكند كه در اثناء حج پنجاه و چهارمى خود موقعى كه پاسى از شب گذشته بود ، در زير ناودان ( مسجد الحرام ) سجده ميكردم و دعا و تضرع مينمودم كه ناگاه كسى مرا تكان داد و گفت : اى حسن بن وجناء برخيز وقتى برخاستم ديدم كنيزى زرد رنگ و لاغر اندام است كه تقريبا بيش از چهل سال داشت . او از جلو ميرفت و من از دنبال او ، بدون اينكه چيزى از وى بپرسم . تا اينكه مرا به خانه خديجهء كبرى عليها السلام آورد .\r\nدر حياط خانه مزبور ، خانه‌اى بود كه درش در وسط خانه نصب شده بود ، و با نردبانى از چوب ساج از آن بالا ميرفتند ، كنيز از نردبان بالا رفت و سپس بانگى شنيدم كه ميگفت : اى حسن بيا بالا ! من هم بالا رفتم و دم در ايستادم . في الحال صداى امام زمان عليه السّلام را شنيدم كه ميفرمود : اى حسن گمان ميكنى كه از من پنهانى ؟ ! به خدا قسم من در همه حجهائى كه نموده‌اى با تو بودم . سپس اوقاتى را كه در مكانهاى مختلف بكارى مشغول بودم شمرد .\r\nمن از شنيدن آن تعجب نموده ، به زمين افتادم و آن حضرت دست روى دوش من گذاشت و من برخاستم . آنگاه فرمود : اى حسن ! برو بمدينه و در خانهء جعفر ابن محمد ( امام ششم ) اقامت كن و از خوردنى و نوشيدنى و مخارج و لباس خود انديشه مكن ! سپس دفترى به من داد كه مشتمل بر دعاى فرج و درود بر آن حضرت بود و فرمود : بدين گونه خدا را بخوان و بر من درود بفرست . آن را به كسى جز دوستان حق‌جوى من مده كه خداوند تو را موفق ميدارد .\r\nعرضكردم : آقا ! بعد از اين ديگر شما را نمىبينم ؟ فرمود : اى حسن اگر خدا بخواهد خواهى ديد . سپس من از حج برگشتم و به خانه امام جعفر صادق عليه السّلام\r\n\r\n","description":"","footnote":"","page_name":" 762 ","page_number":770},
  {"content":"\r\n\r\nآمده توقف نمودم . هر وقت از خانه بيرون ميرفتم ديگر برنمىگشتم مگر براى تجديد وضوء ، يا خواب و يا افطار كردن .\r\nموقع افطار كه وارد اطاق خود ميشدم ، كاسهء چهار گوشى را پر از آب ميديدم كه يك دانه نان بالاى آن گذارده و آنچه در روز ميل داشتم روى آن نان بود ! من هم از غذاى مزبور به قدر كافى ميخوردم . لباسهاى زمستانى و تابستانى من هم بموقع به من ميرسيد روزها آب مىآوردم و اطراف خانه را جاروب ميكردم و كوزهء آب را خالى مينهادم . وقتى غذا برايم مىآوردند ، احتياج نداشتم در عين حال آن را نگاه داشته شبانه به فقراء ميدادم ، مبادا كسانى كه با من بودند باسرار من پى برند .\r\n\r\nابراهيم بن مهزيار\r\nصدوق ( ره ) در « كمال الدين » از موسى بن متوكل و او از حميرى ، از ابراهيم بن مهزيار روايت نموده كه گفت : « در يكى از سالها سفرى بمدينه كردم و در بارهء اولاد امام حسن عسكرى عليه السّلام تحقيقاتى نمودم ، ولى چيزى دستگيرم نشد . آنگاه به مكه رفتم تا مگر در آنجا اطلاعى بدست آورم روزى در اثناى طواف جوانى گندم - گون و زيبا روى ديدم كه داشت به من نگاه ميكرد . من بآرزوى اينكه شايد مقصود خود را يافته باشم به طرف او رفتم . وقتى بوى نزديك شدم سلام نمودم و او جوابى از سلام من بهتر داد .\r\nسپس پرسيد : اهل كجائى ؟ گفتم : از مردم عراق ميباشم . گفت : كدام عراق ؟\r\nگفتم : اهواز . گفت : از ديدنت خوشوقتم . آيا در اهواز جعفر بن حمدان خصيبى را ميشناسى ؟ گفتم : او نداى حق را لبيك گفت . فرمود : خدا او را رحمت كند . شبهاى درازى را بعبادت گذرانيد و خداوند پاداش بسيار بوى عطا فرمود . سپس فرمود : ابراهيم ابن مهزيار را ميشناسى ؟ گفتم : ابراهيم بن مهزيار من هستم . پس با من معانقه طولانى نمود ، آنگاه پرسيد : اى ابو اسحاق ! مرحبا به تو ! آن علامتى كه بواسطه آشنائى كه با امام حسن عسكرى عليه السّلام داشتى نزد تو بود ، چه كردى ؟ گفتم ؛ شايد مقصودت\r\n\r\n","description":"","footnote":"","page_name":" 763 ","page_number":771},
  {"content":"\r\n\r\nانگشترى است كه امام حسن عسكرى عليه السّلام به من لطف فرمود ؟ ! .\r\nگفت : آرى ، مقصودم همانست . وقتى آن را بيرون آوردم و نظرش به آن افتاد از دست من گرفت و بوسيد و سپس نقش آن را كه نوشته بود : « يا الله يا محمد يا على » خواند . آنگاه فرمود : قربان پدرم گردم ! كه جواب مسائل بسيارى را براى امروز كه به آن احتياج دارم از وى گرفتم و همه نوع احاديث و اخبار از او استفاده نمودم .\r\nتا آنجا كه فرمود : اى ابو اسحاق ! مطلب مهمى را كه بعد از حج قصد كرده‌اى به من اطلاع بده ! گفتم : آنچه در نظر داشتم هم اكنون به تو ميگويم . گفت : هر چه ميخواهى بپرس تا بخواست خدا برايت شرح دهم .\r\nگفتم : آيا از اولاد امام حسن عسكرى صلوات اللَّه عليه خبرى دارى ؟ گفت :\r\nآرى و اللَّه ! من نور حقيقت را در جبين محمد و موسى « 1 » پسران آن حضرت ميبينم و از طرف آنهاست كه نزد تو آمده‌ام تا از آنها براى تو خبر آورم . اگر ميخواهى بشرف ملاقات آنها فائز شوى و ديدگانت بنور جمال آنان روشن گردد ، با من بطائف بيا « 2 » ولى از رفقايت پوشيده دار تا مطلب بر آنها مكتوم بماند .\r\nابراهيم بن مهزيار گفت : با وى بطائف رفتم و از ريگستانى گذشته از دور چادرى ديديم كه بر سينهء تل ريگى نصب كرده‌اند و از نور آن صحنه بيابان روشن گشته است . او نخست بدرون چادر رفت تا براى ورود من اجازه بگيرد ، پس به آنها سلام كردم و اطلاع داد كه من بيرون منتظرم . يكى از آنها ( كه ميان چادر بود ) و بزرگتر بود و نامش ( م ح م د ) بود بيرون آمد .\r\nديدم رنگ صورتش باز ، پيشانيش روشن ، ميان ابروانش گشاده ، رخسارش\r\n\r\n\r\n","description":"","footnote":"\r\n( 1 ) نگاه كنيد به توضيحات ما در پاورقى آينده ذيل حكايت « على بن مهزيار » .\r\n( 2 ) طائف محلى واقع در 12 فرسخى مكه معظمه است كه از روزگار پيش از اسلام تا كنون باقى است .\r\n","page_name":" 764 ","page_number":772},
  {"content":"\r\n\r\nصاف ، بينيش كشيده و ميان برآمده ، و در طراوت همچون شاخهء بان بود و گوئى صفحهء پيشانيش ستارهء درخشانى است ، كه ميدرخشد بر گونهء راستش خالى مانند پارهء مشكى بر روى نقره خام ، نمايان بود و موى سر مباركش نتابيده و تا نرمى گوشش ميرسيد . قيافه نورانى او را هيچ چشمى نديده ، و زيبائى و وقار و حجب و حياى بىنظيرش را نميتوان توصيف كرد .\r\nچون نظرم بوى افتاد بسويش شتافتم و دست و پايش را بوسيدم . فرمود : اى ابو اسحاق ! خوش آمدى ! روزگار قبل از اين ، پيوسته وعدهء ملاقات را به من ميداد ، و رابطهء قلبى كه ميان من و تو برقرار است ، با وجود بعد منزل و تأخير ملاقات ، همواره تو را در نظرم مجسم مينمود ، بطورى كه هيچ گاه از لذت صحبت و خيال مشاهده يك ديگر بىخبر نبوديم . خدا را شكر كه ملاقات ما صورت گرفت و از انتظار و فراق بيرون آورد .\r\nسپس از تمام برادران سابق و لاحق من ؛ پرسش فرمود . عرضكردم : پدر و مادرم قربانت شود ، من از موقع رحلت مولايم امام حسن عسكرى ( ع ) تا كنون همواره شهر به شهر در جستجوى شما هستم ، و همه جا درهاى اميد برويم بسته ميشد ، تا اينكه خدا بر من منت نهاد و كسى آمد و مرا به خدمت شما آورد . خدا را شكر ميكنم كه بزرگوارى و احسان حضرتت را به من الهام نمود . حضرت خود و برادرش موسى را معرفى كرد و از آن پس مرا بگوشهء خلوتى برد و فرمود :\r\nپدرم با من پيمان بست كه جز در پنهان‌ترين و دورترين نقاط زمين مسكن نكنم تا اسرار وجودم مخفى شود ، و جايم از نقشه‌هاى گمراهان محفوظ بماند و از خطرات مردم سركش و بد انديش در امان باشم از اين رو مرا به طرف تلهاى شنزار و بيابانهاى خشك و ريگزار انداخت ، و پايانى كه فرياد مردم روى زمين را بر طرف سازد ، در انتظار من است . پدرم صلوات اللَّه عليه از حكمتهاى مخزون و علوم مكتوم چيز گوارا بىنيازهائى به من آموخت كه اگر شمه‌اى را به تو بگويم ترداند .\r\nاى ابو اسحاق ! پدرم صلوات اللَّه عليه به من فرمود : اى فرزند ! خداوند اقطار\r\n\r\n","description":"","footnote":"","page_name":" 765 ","page_number":773},
  {"content":"\r\n\r\nزمين و آنها را كه سعى در عبادت و اطاعت او دارند بدون حجتى كه مقام آنها را بالا برد و بدون امامى كه مردم بوى اقتدا نمايند و بروش او روند و منظور او را دنبال كنند ، نميگذارد . و فرمود : اى فرزند ! اميدوارم تو از كسانى باشى كه خداوند آنها را براى نشر حق و برچيدن اساس باطل و اعلاء دين و خاموش ساختن آتش گمراهى آماده ساخته است .\r\nاى فرزند ! هميشه در جاهاى پنهان و دور بگذران زيرا كه هر يك از دوستان خدا دشمنى خطرناك و مخالفى مزاحم دارند ، خداوند جهان جهاد با اهل نفاق و خلاف ؛ يعنى ملحدان و دشمنان را واجب ميداند ؛ پس زيادى دشمن تو را بوحشت نياندازد .\r\nاى فرزند ! بدان كه دلهاى مردم ديندار و با اخلاص مانند پرندگانى كه ميل بآشيان دارند مشتاق لقاى تو مىباشد . آنها در ميان خلق با ذلت بسر برند ولى در نزد خدا نيكوكار و عزيزند ، و در ظاهر مردمى بيچاره و محتاج ميباشند ، در صورتى كه قناعت و خويشتن دارى آنها را بدان گونه درآورده است .\r\nدين خود را بوسيلهء مبارزه با آنچه ضد دين است كامل نگاه ميدارند . خداوند آنها را با استقامت در برابر ظلم امتياز داده تا در سراى باقى مشمول عزت وسيع خود گرداند . آنها را طورى قرار داده كه در پيشامدهاى ناگوار بردبارى زياد نشان دهند تا عاقبت نيكى داشته باشند .\r\nاى فرزند ! در هر كارى از نور استقامت و پايدارى استضائه كن تا بدرك صنع خدا و امداد غيبى فائز شوى . هر گونه گرفتارى و مصيبت كه پيدا كنى بالاخره باعث سرفرازى تو خواهد بود و ان شاء اللَّه تو را بعزت و سعادت مىرساند .\r\nاى فرزند ! چنان مىبينم كه زمان تأييد تو با امداد خداوند نزديك و به زودى مجد و شرافت تو آشكار گردد . روزى را مىبينم كه پرچمهاى زرد و سفيد بين حطيم و زمزم « 1 » در اطراف تو برافراشته باشد ، و دسته دسته با تو بيعت ميكنند و در دوستى\r\n\r\n\r\n","description":"","footnote":"\r\n( 1 ) زمزم و حطيم دو محل در مسجد الحرام نزديك خانهء « كعبه » است .\r\n","page_name":" 766 ","page_number":774},
  {"content":"\r\n\r\nتو صفا نشان ميدهند ، و مانند دانه‌هاى درّ كه يك رشته گردن بند را تشكيل دهد ، دور تو را احاطه كرده باشند ! در اطراف « حجر الاسود » دستهاشان براى رسيدن به تو بهم مىخورد خداوند آنها را از دوستى پاك و سرشت پاكيزه آفريده . دلهاشان از آلودگى نفاق و پليدى شقاق پاك و پوست بدنشان براى ديندارى نرم است ( يعنى تن بانجام وظايف دينى ميدهند ) دلهاى آنان با پذيرش حق از ستمگرى پيراسته ، و رخسارشان بواسطه فضل و كمال خرم است ، و متدين بدين حق و پيروان آنند .\r\nوقتى كه كارهاى آنها سخت محكم شد ، و ستون نفرات آنان نيرومند گرديد با حملات آنها اجتماع ملتهاى ( باطل ) متلاشى گردد . در وقتى كه آنها در سايهء درخت بزرگى كه شاخ و برگ آن بر اطراف درياچهء طبريه « 1 » سر كشيده با تو بيعت ميكنند ؛ آنگاه صبح حقيقت دميده شود و تيرگى باطل از ميان برود و خداوند بوسيلهء تو پشت طغيان را در هم بشكند و راه و رسم ايمان را ( به صورت نخست ) بازگرداند . و بيماريهاى عمومى آفاق ( بىدينى ) و سلامتى دوستان ( ثبات و ديندارى آنها ) را آشكار گرداند . « 2 »\r\n\r\n\r\n","description":"","footnote":"\r\n( 1 ) طبريه شهر كوچكى از كشور اردن در كنار درياچه طبريه بوده كه تا شام و بيت المقدس هر يك سه روز راه است . درياچه طبريه بنام آن شهر معروف است ( مراصد ) طبرانى دانشمند معروف اهل تسنن نيز از آن شهر بوده است .\r\n( 2 ) اين قسمت از حكايت ابراهيم بن مهزيار نيز دستاويز خوبى براى سران حزب ( بهائى ) شده و آن را با لطائف الحيل تطبيق بسكونت ميرزا حسين على مازندرانى در « عكا » واقع در فلسطين كرده و بطور فوق العاده از آن بهره بردارى نموده و اذهان ساده لوحان را مشوب ساخته‌اند . ابو الفضل گلپايگانى مبلغ كهنه كار بهائى در كتاب « فرائد » كه بهترين كتب بهائى است ، طبق معمول از ميان تمام مطالب حكايت مفصل ابراهيم بن مهزيار كه در اينجا از نظر خوانندگان گذشت فقط اين قسمت را كه به گمان وى ميتواند با منظورش تطبيق كند ، نقل كرده و ميگويد : « و از احاديث مشهوره كه محل و موقع ظهور از آن بصراحت مستفاد مىشود ، حديث على بن مهزيار است ، و آن حديث مفصلى است و از جمله عبارات آن اينست . . . در كتاب « بهائى چه ميگويد » جلد 1 صفحه 107 » به تفصيل پاسخ آن را داده كه خلاصهء آن بدين قرار است : اولا راوى اين حديث ابراهيم بن مهزيار است نه على بن مهزيار چنان كه گلپايگانى ميگويد . ثانيا گلپايگانى صدر حديث را كه صريحا بزيان مدعاى اوست اسقاط نموده و در ترجمهء آن مقدار از حديث كه نقل كرده نيز مختصر تحريفى نموده است .\r\nثالثا غير از دو جملهء اول حديث ، بقيه را خود امام زمان ( م ح م د ) پسر امام حسن عسكرى ( ع ) نقل كرده است ، و آن حضرت در آن موقع زنده بوده و بعدها هم زنده ولى از نظر مردم پنهان است ، تا آنكه با تأييدات الهى و امداد غيبى پرچمهاى زرد و سفيد در مسجد الحرام در پيرامونش باهتزاز درآيد .\r\nو از همان جا پى در پى با او بيعت كنند تا آنكه اركان حضرت قوت گيرند ، و همان ( م ح م د ) پسر امام حسن عسكرى در اين حديث ؛ از مكه حركت نموده و بكنار « طبريه » و در سايه يك درخت بزرگى ( با لخصوص ) جمعيتى با وى بيعت كنند ، تا بالاخره در همان موقع بسبب كثرت ياران و مؤمنين به آن حضرت طبقات امم ضاله ( كه اگر فرقهء بهائيه كه در آن حدود تمركز پيدا كرده‌اند و در آن روز باقى بمانند از آن جمله خواهند بود ) پراكنده و مستأصل شوند . پس در آن موقع حق درخشان و باطل زائل شود و پشت طغيان به آن حضرت شكسته و معالم ايمان راجع گردد ؛ تا بالاخره امر آن حضرت منتهى به آن شود كه همهء دشمنان وى بدست آن حضرت خفه و هلاك گردند ؛ و در روى زمين يك جبار ظالم و يك منكر و معاند براى وى باقى نماند .\r\n« و اينك ميگويم : ( اگر بخواهند براى سيد باب به اين حديث استدلال كنند ) آيا سيد باب هيچ به « طبريه » رفته است ؟ ( و اگر بخواهند براى ميرزاى بهاء استدلال كنند چنان كه ظاهرا اين معنى مراد گلپايگانى است ) آيا ميرزاى بهاء كه بعكاء نزديكى طبريه رفته است ، هيچ به مكه هم قبلا يا بعدا رفته ؟ تا چه رسد كه دعوت علنى آنجا نموده و به او در آنجا قسمى بيعت شده باشد كه گفته شود : در اطراف و جوانب وى پرچمها افراشته بوده است ؟ ! آيا دشمنان و نوكران سيد باب و جناب بهاء ، و جباران و ستمكاران در روى زمين ، بدست آنها همه مغلوب و هلاك شده ؛ بقسمى كه احدى از آنها باقى نمانده‌اند ؟ پيداست كه جواب اين سؤالات همه منفى ( نه ) است .\r\nبالاتر از همه آيا سيد عليمحمد پسر ميرزا رضاى شيرازى متولد سنهء 1235 هجرى يا حسين على پسر ميرزا عباس نورى متولد سنهء 1233 همان شخص م ح م د پسر امام حسن عسكرى موجود در متجاوز از هزار سال قبل است ( كه در اين حديث آمده است ؟ ) البته صد البته جواب خردمندان منصف منفى خواهد بود » .\r\nاصولا بايد دانست كه اين حكايت هزار سال پيش ؛ از ابراهيم بن مهزيار نقل شده و او خود گوينده اين سخنان را كه همان امام زمان ( م ح م د ) باشد ديده است ؛ ما نميدانيم كجاى اين حديث با سيد باب ، يا ميرزا بها كه هزار سال بعد پيدا شده‌اند تطبيق مىكند ؟ !\r\n","page_name":" 767 ","page_number":775},
  {"content":"\r\n\r\nكودكان كه در گهواره‌اند ، دوست دارند كه كاش ميتوانستند حركت نموده بسوى تو آيند ، و وحوش صحرا مايلند كه كاش راهى از كنار تو داشتند . اطراف\r\n\r\n","description":"","footnote":"","page_name":" 768 ","page_number":776},
  {"content":"\r\n\r\nجهان نزهت گيرد ، و هر شاخهء شكسته و خشكيده‌اى سرسبز گردد و اساس عزت و شرف در جاى خود قرار گيرد ، و آنها كه از دين ( اسلام ) روى برتافته‌اند . به محل خود برگردند ، و ابرهاى فتح و پيروزى بر تو ببارد .\r\nآنگاه تو تمام دشمنان خود را نابود ميكنى و دوستانت را يارى مىنمائى بطورى كه نه ستمگر متجاوز و نه منكرى كه حق حق‌جويان را زير پا مىنهد و نه عيبجو و كينه‌توز و دشمن و بدخواه تو ، به هيچ وجه در روى زمين باقى نمىماند :  وَ مَنْ يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بالِغُ أَمْرِهِ  « 1 » سپس فرمود : اى ابو اسحاق ! اين گفتگو را پنهان بدار ، مگر از برادران دينى و افراد با صداقت هر گاه علامات ظهور و اقتدار مرا ديدى ، خود و برادران دينى خود كه همواره سعى در رسيدن بمركز نور يقين و روشنى چراغهاى دين دارند كوتاهى مكن ، و بسوى من بيا تا بحقيقت نائل گردى .\r\nابراهيم مهزيار گفت : مدتى در خدمت حضرت توقف نمودم و از آن حضرت\r\n\r\n\r\n","description":"","footnote":"\r\n( 1 ) سورهء طلاق آيه 3 .\r\n","page_name":" 769 ","page_number":777},
  {"content":"\r\n\r\nحقايق روشن و احكام نورانى و لطائف و حكمت و نكات ممتازى كه خداوند در سينهء گهربارش بوديعت نهاده بود ، استفاده مينمودم . تا اينكه ترسيدم مبادا كسانى را كه در اهواز بجاى گذارده‌ام ؛ بواسطهء تأخير ديدار آنها ، از كف بدهم . از اين رو از حضرت اجازه حركت خواستم و بعرض رسانيدم كه از دورى حضرتش ، ناراحتى بسيار خواهم داشت و از محروميت درك حضورش ، اندوهگين ميشوم .\r\nحضرت دعاى خيرى كه ان شاء اللَّه براى من و فرزندان و بستگانم ذخيره و حرزى خواهد بود ، نمود . موقعى كه آماده حركت شدم و عزمم جزم شد بخدمتش رسيدم كه با حضرتش وداع كنم و تجديد عهد نمايم ، و پولى كه با خود داشتم و قريب پنجاه هزار درهم بود ، تقديم نمودم و خواهش كردم كه بر من منت بگذارد و آن را بپذيرد ، ولى او تبسمى كرد و فرمود :\r\nاى ابو اسحاق ! اين وجه را هنگام مراجعت به وطن مصرف كن ! زيرا سفرى طولانى و بيابانى وسيع در پيش دارى . از اينكه ما اين وجه را نپذيرفتيم دلتنگ مباش زيرا ما از تو قدردانى نموديم ، و يادآورى و قبول منتى را كه با فرض نگاهدارى در نزد ما ، ميبايد از تو بنمائيم ، كرديم . ( يعنى منتى كه خواستى با قبول پولها بر تو بگذاريم و بعدها نيز از تو يادآورى بنمائيم ، بدون پذيرفتن آن هم ، خواهيم نمود ) .\r\nخداوند آنچه را به تو ارزانى فرمود ، مبارك گرداند ، و هر چه عطا كرده باقى بدارد و بهترين ثواب احسان‌كنندگان و ارجدارترين آثار فرمانبرداران را براى تو بنويسد چه كه هر زيادتى مال اوست و بايد از او گرفت . اميدوارم خداوند تو را با بهرهء كافى و سلامتى و خوشحالى بسوى دوستانت برگرداند ، و راه را براى تو دشوار نسازد ، و دريافتن راه سراسيمه ننمايد . تو را به خدا ميسپارم كه ان شاء اللَّه در سايهء لطف او هيچ گونه خطرى متوجه تو نگردد .\r\nاى ابو اسحاق ! خداوند متعال ما را با عوائد احسان و فوائد امتنان خود قانع گردانيد ، و از كمك بدوستان ، بازداشته مگر بخاطر نيت خالص و به لحاظ نصيحت\r\n\r\n","description":"","footnote":"","page_name":" 770 ","page_number":778},
  {"content":"\r\n\r\nو محافظت آنچه پاكيزه و پايدار و نامش بلند است ( كه در اين صورت بدوستان خود عملا كمك ميكنيم ) .\r\nابراهيم بن مهزيار گفت : با حضرت ، خداحافظى نمودم در حالى كه خدا را سپاسگزار بودم كه مرا راهنمائى و ارشاد كرد تا به مقصود حقيقى نائل گردم . با اينكه ميدانستم كه خداوند زمين خود را تعطيل و از وجود حجت آشكار و امام قائم خالى نخواهد گذاشت . سپس اين ماجرا را براى مزيد بصيرت اهل يقين ( شيعيان ) نقل كردم تا بدانند كه خداوند ذريهء طيبه و سرشت پاك آنها را باقى گذاشته است ، و هم اين امانت را باهلش تسليم كنم تا وقتى آشكار گشت ، خداوند فرقهء ناجيه و طريقهء مرضيه را عزمى قوى و تأييدى بيشتر عطا فرمايد ، و بر اعتقاد راسخشان بيافزايد  وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ  « 1 »\r\n\r\nعبد اللَّه سورى\r\nنيز در كمال الدين از مظفر علوى از ابن عياشى از پدرش از جعفر بن معروف روايت نموده كه گفت : ابو عبد اللَّه بلخى براى من نوشت كه عبد اللَّه سورى براى من نقل كرد كه : روزى رفتم بباغ بنى عامر ديدم چند كودك در گود آبى بازى ميكنند و جوانى در محل نماز نشسته و آستين خود را بر دهن نهاده است . پرسيدم : اين كيست گفتند او ( م ح م د ) بن حسن ( عسكرى عليه السّلام ) است . و آن جوان شبيه پدرش بود .\r\n\r\nراشد همدانى\r\nهمچنين در كتاب مزبور مينويسد : از يكى از بزرگان محدثين بنام احمد بن فارس اديب شنيدم كه ميگفت : حكايتى در همدان شنيدم و سپس براى يكى از برادران دينى نقل كردم و او از من خواست كه آن را به خط خود بنويسم چون نمى - توانستم خواهش او را رد كنم ناچار نوشتم و به نظر كسى كه نخست براى من نقل\r\n\r\n\r\n","description":"","footnote":"\r\n( 1 ) سورهء بقره آيهء 209\r\n","page_name":" 771 ","page_number":779},
  {"content":"\r\n\r\nكرده بود رساندم ( تا اشتباهى در نقل آن روى نداده باشد ) .\r\nحكايت اينست : طايفه‌اى در همدان بنام « بنى راشد » سكونت داشتند كه همه شيعه و پيرو مذهب اماميه بودند من از آنها جويا شدم كه علت اينكه در ميان اهل همدان فقط آنها شيعه ميباشند چيست ؟ يكى از پير مردان آنها كه او را مردى صالح و خير انديش ديدم ، گفت : علت آنست كه جد ما ( راشد ) كه طايفه ما به دو منسوب است ، سالى به زيارت بيت اللَّه رفت .\r\nبعد از مراجعت نقل ميكرد كه هنگام بازگشت از حج كه چند منزل را در بيابان پيموده بوديم ، ميل پيدا كردم كه از شتر فرود آيم و قدرى پياده راه بروم . آنگاه پائين آمدم و چندان پياده راه رفتم كه خسته و كوفته شدم ، ناچار گفتم اندكى مى - خوابم و هنگامى كه دنبالهء كاروان رسيد برميخيزم ، ولى آنقدر خوابيدم كه حرارت آفتاب از خوابم ربود چون برخاستم كسى را نديدم و از اين رو بوحشت افتادم نه راه را ميشناختم و نه اثرى نمايان بود . ناچار توكل به خدا نمودم و گفتم : بهر جا كه خدا بخواهد ميروم .\r\nهنوز چندان نرفته بودم كه خود را در زمين سرسبز و خرمى ديدم مثل اينكه بتازگى باران در آن باريده است ؛ و زمين آن خوش بوترين زمينها بود .\r\nدر وسط آن سرزمين خرم قصرى ديدم كه مانند برق شمشير ميدرخشيد . گفتم :\r\nاى كاش ميدانستم اين قصر كه تاكنون نديده و وصف آن را از كسى نشنيده‌ام چيست ؟\r\nپس به طرف قصر رفتم . وقتى بدر قصر رسيدم ديدم دو پيشخدمت سفيد پوست ايستاده‌اند سلام كردم و آنها به بهترين وجه جواب مرا دادند و گفتند : بنشين كه خداوند خيرى به تو روزى نموده است . سپس يكى از آنها برخاست و بدرون قصر رفت و اندكى ماند آنگاه بيرون آمد و به من گفت : برخيز و بدرون قصر بيا ! وقتى وارد قصر شدم ديدم قصرى است كه بهتر و روشنتر از آن نديده‌ام . در آن وقت پيشخدمت رفت به طرف پرده اطاقى و آن را بالا زد و به من گفت بدرون بيا ، من هم بدرون رفتم ! ديدم جوانى در وسط اتاق نشسته و شمشير بلندى كه نزديك سر وى\r\n\r\n","description":"","footnote":"","page_name":" 772 ","page_number":780},
  {"content":"\r\n\r\nبود بالاى سرش آويخته‌اند . جوان مانند ماه شب چهارده بود كه در تاريكى بدرخشد ! .\r\nمن سلام كردم و او نيز با لطيف‌ترين كلام و بهترين بيان جواب داد ، سپس گفت : ميدانى من كيستم ؟ گفتم : نه به خدا . فرمود : من قائم آل محمد هستم ؟ .\r\nمن همان كسى هستم كه در آخر الزّمان با اين شمشير قيام ميكنم ( اشاره به همان شمشير آويخته نمود ) و زمين را پر از عدل و داد ميكنم همچنان كه پر از ظلم و ستم شده باشد . پس من افتادم و صورت به خاك ماليدم . فرمود : اين كار را مكن و سر بردار .\r\nسپس فرمود : تو فلانى از اهل محال همدان نيستى ؟ گفتم : بلى اى آقاى من ! فرمود : ميل دارى بسوى كسان خود برگردى ؟ گفتم : آرى آقا ! ميل دارم آنها را ببينم و آنچه خدا به من موهبت فرموده به آنها مژده دهم . در اين هنگام با دست مبارك اشاره بپيشخدمت نمود و او هم دست مرا گرفت و كيسه‌اى به من داد و بيرون آمديم . چند قدم كه رفتيم ناگاه چشمم بسايه‌ها و درختها و منارهء مسجدى افتاد .\r\nپيشخدمت گفت : آيا اين شهر را ميشناسى ؟ گفتم : نزديك شهر ما شهرى بنام « استاباد » است كه اين شهر شبيه به آنست . گفت : اين همان استادباد است برو كه به منزل ميرسى ! .\r\nوقتى به اطراف خود نگريستم او را نديدم . پس وارد استاباد شدم و در كيسه را باز كردم ديدم چهل يا پنجاه دينار در آنست سپس بهمدان آمدم و كسان خود را جمع كردم و آنچه ديده بودم براى آنها نقل كردم و تا موقعى كه دينارها را داشتيم همواره خير و بركت بما روى مىآورد .\r\nمؤلف : شايد « استاباد » همان جاست كه امروز معروف به « اسدآباد » مىباشد .\r\nبايد دانست كه قطب الدين راوندى ( ره ) نيز نظير اين حكايت را از جماعتى كه از اهل همدان شنيده بودند ، روايت كرده است .\r\n\r\nخادم حضرت رضا ( ع )\r\nو نيز در كمال الدين از مظفر علوى از ابن عياشى از پدرش از جعفر بن معروف\r\n\r\n","description":"","footnote":"","page_name":" 773 ","page_number":781},
  {"content":"\r\n\r\nاز ابو عبد اللَّه بلخى و او از محمد بن صالح بن على بن محمد بن قنبر كبير خادم حضرت رضا عليه السّلام نقل كرده است كه گفت : موقع رحلت حضرت امام حسن عسكرى عليه السّلام كه برادرش جعفر كذاب بر سر ارث آن حضرت نزاع داشت ، ناگهان امام زمان عليه السّلام از محلى كه شناخته نشد ، بيرون آمد و فرمود : اى جعفر ! براى چه متعرض حق من ميشوى ؟ جعفر كذاب مات و مبهوت شد . سپس حضرت از نظر وى ناپديد گشت .\r\nبعد از آن چندان كه جعفر كذاب در بين خلق جستجو نمود ، اثرى از وى نيافت .\r\nوقتى مادر امام حسن عسكرى عليه السّلام جدهء امام زمان وفات يافت ، من مأمور شدم كه آن مخدره را در خانه حضرت دفن كنم ، باز جعفر كذاب آمد و ميخواست از دفن - كردن آن مخدره جلوگيرى كند و ميگفت : خانه من است او را اينجا دفن نكنيد ، مجددا امام زمان عليه السّلام بيرون آمد و فرمود : اى جعفر ! خانه تو اينجاست ؟ ! سپس ناپديد گرديد و بعد از آن ديگر ديده نشد .\r\n\r\nعلى بن مهزيار\r\nهمچنين در كمال الدين از ابو الحسين على بن موسى نقل كرده كه گفت : ديدم در كتاب پدرم نوشته است : محمد بن احمد طوال از پدرش از حسن بن على طبرى از ابو جعفر محمد بن على بن مهزيار براى من روايت كرد و گفت : از پدرم شنيدم كه ميگفت : جدم على بن مهزيار ميگفت : وقتى در عالم رؤيا ديدم كسى به من ميگويد :\r\nامسال به حج برو كه امام زمان خود را خواهى ديد .\r\nعلى بن مهزيار گفت : فرحناك و مسرور بيدار شدم و به نماز مشغول گشتم تا صبح شد . سپس نماز صبح گزاردم آنگاه رفتم تا از كاروان حجاج سراغى بگيرم .\r\nديدم عده‌اى از رفقا قصد حركت دارند ، من هم با اولين دسته به سمت كوفه حركت نمودم . چون بكوفه رسيدم از مركوب پياده شدم و اثاث خود را به برادران امين خود سپردم سپس رفتم تا از اولاد امام حسن عسكرى عليه السّلام استفسارى بنمايم . ولى نه اثرى از آنها ديدم و نه خبرى شنيدم .\r\n\r\n","description":"","footnote":"","page_name":" 774 ","page_number":782},
  {"content":"\r\n\r\nناچار با نخستين دسته بآهنگ مدينهء منوره عزيمت نمودم ، موقعى كه وارد آنجا شدم ، پياده شده اثاث خود را برفقا سپردم و بسراغ مطلوب رفتم ولى نه خبرى شنيدم و نه اثرى ديدم .\r\nسپس با جمعى كه به مكه ميرفتند حركت نموده وارد آنجا شدم . در آنجا نيز اثاث خود را بهمراهان امين سپردم و به تحقيق مقصود پرداختم . ولى نه خبرى شنيدم و نه اثرى ديدم .\r\nيك شب كه در بين بيم و اميد در بارهء هدفى كه داشتم ميانديشيدم و به خود ميگفتم :\r\nاين چه كارى بود كه من كردم ؟ و منتظر بودم اطراف كعبه خلوت شود تا مشغول طواف شوم و از خداوند بخواهم كه مرا بآرزوى خود برساند ، وقتى اطراف كعبه خلوت شد ، برخاستم و بطواف مشغول گشتم .\r\nدر آن هنگام جوانى ديدم كه رخسارى نمكين و منظرى نيكو داشت . پارچه‌اى از برد يمانى روى لباس پوشيده و قسمتى از رداى خود را روى دوش انداخته بود . من او را تكان دادم نظرى به من افكند و پرسيد : تو كيستى ؟ گفتم : مردى از اهل اهواز هستم . پرسيد : در آنجا پسر خطيب « 1 » را ميشناسى ؟ گفتم : خدا او را بيامرزد ، آرى او برحمت حق و اصل گشت . گفت : خدا او را رحمت كند . روزها را روزه بود و شبها را به نماز ميگذرانيد و پيوسته قرآن ميخواند و از دوستان ما بشمار مىآمد .\r\nسپس پرسيد : على بن مهزيار را هم ميشناسى ؟ گفتم : على بن مهزيار من هستم گفت : اى ابو الحسن خوش آمدى ! آيا دو نفرى را كه از شهر و ديار دورند ميشناسى ؟\r\nگفتم : آرى . پرسيد : آنها كيستند ؟ گفتم : محمد و موسى ! آنگاه پرسيد آن نشانه‌اى كه ميان تو و امام حسن عسكرى ( ع ) بود چه كردى ؟\r\nگفتم : با من است . گفت : آن را درآور ، من هم انگشترى نيكو كه در نگينش نوشته بود : محمد و على درآورده به او نشان دادم وقتى نظرش به آن افتاد گريه‌اى طولانى\r\n\r\n\r\n","description":"","footnote":"\r\n( 1 ) خصيب هم نوشته‌اند .\r\n","page_name":" 775 ","page_number":783},
  {"content":"\r\n\r\nكرد و در آن حال ميگفت : اى ابو محمد « 1 » خدا تو را رحمت كند . تو امام عادل فرزند امامان و پدر امام بودى . خداوند تو را در فردوس اعلى با پدران خود هم‌نشين كرد .\r\nسپس گفت : اى ابو الحسن برگرد به منزل و مهياى سفر شو ! وقتى ثلثى از شب گذشت خود را بما برسان كه نزد ما بآرزوى خود ميرسى . ابن مهزيار گفت : من هم به منزل برگشتم و مدتى بفكر فرو رفتم تا وقت سر رسيد . پس برخاستم و اثاث خود را جمع و جور كرده روى شتر گذاشتم و خود سوار شده حركت نمودم ، تا بدره‌اى رسيدم . ديدم همان جوان در آنجاست و به من ميگويد : خوش آمدى اى ابو الحسن ! خوش به حالت كه اجازهء ملاقات يافتى .\r\nآنگاه او از جلو و من از دنبال او به راه افتاديم و از عرفات و منى « 2 » گذشته بدامنهء طائف رسيديم . جوان همراه گفت : اى ابو الحسن ! پياده شو و خود را آماده كن براى نماز . سپس او پياده شد و من هم فرود آمدم ، بعد از اينكه او نمازش را تمام كرد من نيز از نماز فارغ شدم . گفت : نماز فجر بخوان ولى مختصر كن من هم نماز فجر را با اختصار خواندم . جوان بعد از سلام نماز صورت به خاك نهاد و سپس برخاست و سوار شد و به من هم دستور داد سوار شوم .\r\nمن هم سوار شده باتفاق رانديم تا ببلندى طائف رسيديم . پرسيد نگاه كن ببين چيزى مىبينى ؟ من هم نظرى افكنده دشتى دلگشا پر از گياه و علف ديدم . گفتم :\r\nآقا ! دشتى دلگشا و سبز و خرم مىبينم . گفت : آيا در بالاى آن زمين سرسبز چيزى هست ؟ چون نظر كردم ديدم تل ريگزارى است كه چادرى از مو بر بالاى آن قرار دارد و نور از آن ميدرخشد . پرسيد : آيا چيزى ميبينى ؟ گفتم : آرى چنين و چنان مىبينم .\r\nآنگاه گفت : اى پسر مهزيار ! خوش به حالت و ديدگانت روشن باد . بدان كه آرزوى هر آرزومندى در آنجاست ! سپس گفت : با من بيا . من هم با او رفتم تا بدامنه\r\n\r\n\r\n","description":"","footnote":"\r\n( 1 ) ابو محمد كنيه امام حسن عسكرى ( ع ) است .\r\n( 2 ) منى و عرفات واقع در سه فرسخى و چهار فرسخى مكه است .\r\n","page_name":" 776 ","page_number":784},
  {"content":"\r\n\r\nآن تل رسيديم ، آنگاه گفت : پياده شو كه در اينجا هر دشوارى آسان گردد .\r\nچون پياده شديم گفت : مهار ناقه را رها كن ، گفتم : ناقه را بكى بسپارم ؟ كسى در اينجا نيست .\r\nگفت : اينجا حرم محترمى است كه جز دوست باينجا نميآيد و غير از دوست كسى بيرون نميرود . پس مهار ناقه را رها كرده و همراه او رفتم چون نزديك چادر رسيد پيش از من بدرون آن رفت و به من گفت : صبر كن تا اجازه ورود برسد ، لحظه‌اى نگذشت كه آمد و در حالى كه ميگفت : خوش به حالت كه به مقصود رسيدى ، مرا با خود بدرون چادر برد .\r\nوقتى بحضور امام صلوات اللَّه عليه شرفياب گشتم . ديدم روى تشك پوست سرخ كه روى نمدى پهن كرده‌اند نشسته و ببالشى از پوست سرخ تكيه داده است . من سلام نمودم و حضرت هم جواب داد . سپس كه حضرتش را نگريستم ، رخسارى ديدم مانند پاره ماه ، نه لاغر و نه فربه و نه زياد بلند و نه بسيار كوتاه بود ، بلكه قامتى معتدل و رسا داشت . پيشانيش باز ، ابرويش بلند ، چشمانش سياه ، بينيش كشيده و ميان برآمده صورتش صاف و بر گونه راستش خالى بود . وقتى او را ديدم عقلم در نعت و وصف او حيران گشت ! حضرت فرمود : اى پسر مهزيار ! برادران دينى خود را در عراق بچه حال گذاشتى ؟ عرض كردم : آنها را در مضيقه زندگى و شر و فساد و سختى گذاشتم ، در حالى كه شمشيرهاى اولاد شيطان ( يعنى بنى عباس ) مرتب بر سر آنها فرو مىآيد .\r\nفرمود : خدا آنها ( بنى عباس ) را بكشد .  قاتَلَهُمُ اللَّهُ أَنَّى يُؤْفَكُونَ  « 1 » من ميبينم كه گويا آنها ( بنى عباس ) در خانه خود كشته شده‌اند و شب و روز بغضب الهى گرفتارند .\r\nعرضكردم : يا ابن رسول اللَّه ! اين معنى كى خواهد بود ؟ فرمود : هنگامى كه مردمى بد سيرت كه خدا و رسول از آنها بيزارند راه خانه خدا ( حج ) را به روى شما\r\n\r\n\r\n","description":"","footnote":"\r\n( 1 ) سورهء توبه آيه 30\r\n","page_name":" 777 ","page_number":785},
  {"content":"\r\n\r\nببندند ، و سرخى در آسمان پديد آيد و عمودهائى از نور از آن متلألئ باشد ، و شروسى از ارمنستان و آذربايجان به قصد كوه سياه پشت شهر رى كه متصل بكوه سرخ و جبال طالقان است ، قيام كند و ميان او و « مروزى » جنگ سختى درگيرد كه كودكان را پير و پيران را فرسوده كند و از دو طرف جمعى كشته شوند در آن موقع منتظر او ( قائم آل محمد ) باشيد كه در زوراء « 1 » قيام نمايد و در آنجا درنگ نكرده بماهان « 2 » ميرود ، سپس رهسپار « واسط » عراق ميگردد و يك سال يا كمتر در آنجا مىماند آنگاه بكوفه ميرود .\r\nو ميان آنها جنگى از نجف تا حيره و از آنجا تا غرى در ميگيرد كه عقلها مات مىشود . آنگاه هر دو طرف به هلاكت ميرسند ، و بر خداست كه باقى را نيز درو كند سپس اين آيهء شريفه را قرائت فرمود :\r\n بِسْمِ اللَّهِ الرَّحْمنِ الرَّحِيمِ   أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ  « 3 » يعنى : شب و روز امر ما به آن دهكده رسيد ، سپس آن را طورى از ميان برديم كه گوئى ديروز نبوده است .\r\nعرضكردم : آقا مقصود از « امر خدا » در اين آيه چيست ؟ فرمود امر خداوند عز و جل و لشكر او ما هستيم . عرضكردم : يا ابن رسول اللَّه ! آيا وقت آمدن شما نزديك است ؟ فرمود :   اقْتَرَبَتِ السَّاعَةُ وَ انْشَقَّ الْقَمَرُ   « 4 » يعنى : قيامت نزديك شد و ماه شكافت .\r\nمؤلف : اختلاف اسامى ناقلان اين داستان ، احتمال دارد كه ناشى از اشتباه راويانى باشد كه اين اخبار را روايت كرده‌اند .\r\nيا اينكه تمام اين وقايع نظير هم براى اين افراد واقع شده باشد و مقصود از\r\n\r\n\r\n","description":"","footnote":"\r\n( 1 ) معروف اينست كه زوراء بغداد است و بعضى گفته‌اند « رى » است .\r\n( 2 ) در مراصد ميگويد ، ماهان - نهاوند و دينور است ، و هم شهرى نزديك كرمان است . علامه مجلسى ذيل اين روايت همان نهاوند و دينور دانسته است .\r\n( 3 ) يونس آيه 25\r\n( 4 ) سورهء قمر آيه - 1\r\n","page_name":" 778 ","page_number":786},
  {"content":"\r\n\r\nعلى بن مهزيار ، على بن ابراهيم بن مهزيار است كه او را بجدش نسبت ميدهند ( و على بن مهزيار مىگويند ) و او برادرزادهء على بن مهزيار مشهور است . چه اگر او همان على بن مهزيار باشد بعيد است كه اين زمان را درك كرده باشد . مؤيد اين مطلب اينست كه : در سند اين خبر ، محمد بن على بن مهزيار ، على بن مهزيار را جد خود دانسته . البته اين هم در صورتى است كه كلمه « ابن » در بين لفظ ابو جعفر و محمد حذف شده باشد .\r\nاحتمال دارد خبرى كه پيشتر از على بن ابراهيم بن مهزيار نقل شد با اين روايت يكى باشد هر چند امكان تعدد آن نيز هست ولى ظاهر اينست كه هر دو يكى هستند و نسخه نويسان و راويان آن اشتباه نموده‌اند . « 1 »\r\n\r\n\r\n","description":"","footnote":"\r\n( 1 ) بطورى كه در اين باب از نظر خوانندگان گذشت ، اين روايات كه مضمون آن نزديك بهم است ، از سه تن بنام « ابن مهزيار » نقل شده است : نخست از على بن ابراهيم مهزيار ، دوم از ابراهيم بن مهزيار ، و سوم از على بن مهزيار . اختلاف روايات و راويان آنها ، موجب تحير دانشمندان حديث و علماى رجال شده است .\r\nمحدّث متتبع بصير علامهء نورى در نجم الثاقب باب هفتم ؛ ميگويد : « به نظر حقير اشتباهى در اسم شده و حكايت على را گاهى نسبت به او ميدهند و گاهى بابراهيم و دو واقعه نقل ميكنند ، و ظاهرا يك واقعه باشد و اللَّه العالم ! » محدث قمى نيز در « الكنى و الالقاب » مينويسد : ابو الحسن از على بن مهزيار اهوازى دورقى ؛ پدرش نصرانى بود ، و گويند كه خود على نيز در كوچكى نصرانى بوده است ، ولى بعد مسلمان شد و از فقها بشمار آمد ؛ از شاگردان حضرت امام رضا و امام جواد و امام هادى عليهم السلام ؛ و از اصحاب خاص آن حضرت و نمايندگى وى و امام هادى را داشته است . . .\r\n« و بايد دانست كه وى غير از على بن ابراهيم مهزيار است كه بعد از بيست حج كه براى تشرف بحضور امام زمان نمود ؛ سرانجام بملاقات حضرت شرفياب شد . چنان كه در 13 بحار - الانوار خبر آن آمده است ، ولى آن خبر بعدا مفصلتر از كتاب كمال الدين از ابو اسحاق ابراهيم ابن مهزيار نقل شده است ! و اين ابراهيم بن مهزيار از سفراى مهدى ( ع ) است كه سيد بن طاوس او را از وكلا و ابواب معروف ناحيه مقدسه امام عصر ( ع ) شمرده است كه معتقدين به امام حسن عسكرى ، در بارهء آنها اختلافات نظرى نداشته‌اند » .\r\nدر « قاموس الرجال » جلد اول ميگويد : « خبر ابراهيم بن مهزيار « شاذ » است مانند على بن مهزيار . زيرا مشتمل است بر وجود برادرى بنام موسى براى امام زمان كه با وى در غيبت بسر ميبرد ؛ و اين بر خلاف اجماع علماى اماميه است » .\r\nبه نظر ما ناقلان اين سه واقعه يكنفر بوده ، و او هم چنان كه مؤلف عاليقدر فرموده است :\r\nعلى بن ابراهيم بن مهزيار ، برادرزادهء على بن مهزيار معروف است . زيرا على بن مهزيار آخرين بار وكيل امام على النقى متوفاى سال 254 هجرى بوده ؛ و بنا بر اين ؛ اگر وى بعد از غيبت امام زمان ارواحنا فداه بيست مرتبه به حج رفته تا بالاخره بفيض ملاقات حضرت نائل شده باشد ؛ كاملا مطابقت دارد .\r\nولى ابن مهزيار مدفون در اهواز ؛ كدام يك از اينان است كه نام برديم ؛ درست براى ما روشن نيست .\r\n","page_name":" 779 ","page_number":787},
  {"content":"\r\n\r\nعجب اينست كه محمد بن ابى عبد اللَّه كوفى پيشتر محمد بن ابراهيم مهزيار را يكى از كسانى دانسته بود كه به خدمت حضرت رسيده ، ولى يكنفر از راويان اين خبر را ذكر نكرده است .\r\nبايد دانست كه اين اخبار مشتمل بر اين است كه امام زمان برادرى بنام موسى داشته است ، در صورتى كه اين غريب است . « 1 »\r\n\r\nجد ابو الحسن وجنا\r\nنيز در كمال الدين از على بن حسن بن على بن محمد علوى نقل كرده كه گفت :\r\nاز ابو الحسن وجنا شنيدم ميگفت : پدرم از جدش روايت نموده كه گفت : ( بعد از\r\n\r\n\r\n","description":"","footnote":"\r\n( 1 ) محدث بزرگوار حاج ميرزا حسين نورى در « نجم الثاقب » باب چهارم - از نصر ابن على جهضمى استاد بخارى و مسلم كه ( در صفحه 329 ) از وى نام برديم نقل مىكند كه در كتاب « تاريخ مواليد ائمه عليهم السلام » هنگامى كه نام امام حسن عسكرى ( ع ) را ميبرد ؛ مينويسد :\r\nاولاد او : محمد و موسى و فاطمه و عايشه ميباشند .\r\n","page_name":" 780 ","page_number":788},
  {"content":"\r\n\r\nوفات امام حسن عسكرى ) من در خانه آن حضرت عليه السّلام بودم : گروهى سواره كه از جمله جعفر كذاب بود ما را احاطه كردند و به نهب و غارت اشتغال ورزيدند ، در آن وقت اميد من بمولايم قائم ( ع ) بود ، ناگاه ديدم آن حضرت آمد و به آنها حمله نمود تا از در خانه بيرون راند و من بوى مينگريستم در حالى كه او شش ساله بود . هيچ كس او را نديد تا غائب شد .\r\n\r\nجماعتى از اهل قم و جبل\r\nو نيز در كتاب ياد شده از احمد بن حسين بن عبد اللَّه از زيد بن عبد اللَّه بغدادى و او از على بن سنان موصلى از پدرش روايت نموده كه : چون امام حسن عسكرى عليه السّلام وفات يافت ، جماعتى از قم و جبل با اموال زيادى كه مرسوم بود مىآوردند ، آمدند و از رحلت آن حضرت اطلاع نداشتند ، وقتى بسامره رسيدند جوياى حال امام حسن عسكرى عليه السّلام شدند : به آنها گفته شد كه : حضرت وفات كرده پرسيدند :\r\nوارث او كيست ؟ .\r\nگفتند : وارث او جعفر پسر امام على النقى عليه السّلام است ( جعفر كذّاب ) پرسيدند . فعلا او كجاست ، گفتند : او فعلا رفته براى تفريح و سوار زورقى شده در دجله تفريح مىكند و بميگسارى مشغول و جمعى از خواننده و نوازنده براى او خوانندگى ميكنند . وقتى آنها اين را شنيدند با خود گفتند : اين اعمال اوصاف امام نيست . بعضى از آنها گفتند : اين اموال را برگردانده به صاحبانش مسترد ميداريم .\r\nولى ابو العباس احمد بن جعفر حميرى قمى گفت : نه ! ما صبر ميكنيم تا اين مرد ( جعفر كذاب ) برگردد و كاملا از حال او باخبر شويم ، وقتى جعفر برگشت بوى سلام نموده گفتند : اى آقاى ما ! ما مردمى از اهل قم هستيم و جماعتى از شيعه و غير شيعه نيز با ما هست كه اموالى براى مولى امام حسن عسكرى عليه السّلام آورده‌ايم .\r\nجعفر پرسيد : آن اموال فعلا در كجاست ؟ گفتند : نزد ماست . گفت : آنها را پيش\r\n\r\n","description":"","footnote":"","page_name":" 781 ","page_number":789},
  {"content":"\r\n\r\nمن بياوريد . گفتند : اين اموال كه معمولا ما براى امام مىآورديم خبرى طرفه دارد .\r\nگفت : خبر چيست ؟ .\r\nگفتند : اين اموال بدين گونه جمع مىشود كه از عموم شيعيان يك يا دو دينار در كيسه‌اى نهاده و آن را مهر و موم ميكنند و بما ميدهند . وقتى اين اموال را نزد امام حسن عسكرى عليه السّلام مىآورديم ، آن حضرت ميفرمود كه : تمام آن چقدر است ، چند دينار از كى و كى و كى است . تا آنكه اسامى صاحبان اموال را ذكر ميفرمود و نقش مهرهائى را كه هر كس روى كيسه خود زده بود ، قبل از اينكه به آن حضرت نشان دهيم ، بيان ميكرد .\r\nجعفر ( كذاب ) گفت : شما دروغ ميگوئيد . شما چيزى را ببرادرم نسبت ميدهيد كه در وى نبود . وقتى آنها سخنان جعفر را شنيدند ، به يكديگر نظر افكندند .\r\nباز جعفر گفت : معطل نشويد و اين اموال را براى من بياوريد . آنها گفتند : ما اجير و وكيل صاحبان اين اموال هستيم و آن را جز با نشانه‌هائى كه بوسيله آن امام را ميشناختيم ، به كسى تسليم نمىكنيم . اگر تو امام هستى ، آن نشانه‌ها را بيان كن و گر نه ما آن را به صاحبانش مسترد ميداريم تا هرطور صلاح ديدند عمل كنند .\r\nجعفر رفت بسامره نزد خليفه و از آنها شكايت نمود ، وقتى خليفه آنها را احضار كرد گفت : اموالى كه با خود آورده‌ايد بجعفر بدهيد . آنها گفتند ما مردمى هستيم كه اجير و وكيل صاحبان اين اموال ميباشيم و صاحبان آن هم بما دستور داده‌اند فقط به كسى بدهيد كه با نشانه و دليل استحقاق خود را در اخذ آن ، ثابت نمايد چنان كه با امام حسن عسكرى عليه السّلام نيز ما به همين گونه عمل ميكرديم .\r\nخليفه از آنها پرسيد علامتى كه در حسن عسكرى بود چيست ؟ آنها گفتند :\r\nامام دينارها و صاحبان آن و نوع و مقدار اموال را ( قبل از تسليم و ديدن ) بيان ميداشت وقتى اين نشانه‌ها را ميداد ما هم اموال را بوى تسليم مينموديم . بارها بحضورش ميرسيديم و همين علامت و دليل را از او ميديديم . حالا آن حضرت رحلت فرموده اگر اين مرد جانشين اوست مانند برادرش علائم و نشانه‌هاى اين اموال را بگويد تا به او تسليم\r\n\r\n","description":"","footnote":"","page_name":" 782 ","page_number":790},
  {"content":"\r\n\r\nنمائيم و گر نه به صاحبانش برميگردانيم ! چون جعفر اين را شنيد ، بخليفه گفت : اينان مردمى دروغگو هستند و بر برادرم دروغ مىبندند و آنچه آنها در بارهء او معتقدند علم غيب است ( كه جز خدا نمىداند ) خليفه گفت اينها فرستادگان مردمند  ما عَلَى الرَّسُولِ إِلَّا الْبَلاغُ  ! فرستاده فقط بايد مطلب را ابلاغ كند . جعفر از حرف خليفه مات و مبهوت شد و جوابى نداد ! .\r\nسپس آنها از خليفه خواستند كسى را با آنها بفرستد كه تا بيرون شهر آنها را بدرقه كند ( مبادا كسى به آنها تعرضى نمايد ) خليفه هم راهنمائى همراه آنها كرد كه تا بيرون شهر آنها را مشايعت كند . چون از شهر دور شدند ، ناگاه جوان زيبائى را ديدند كه به نظر خدمتكار ميرسيد . جوان زيبا بانگ زد اى فلانى پسر فلانى و فلانى پسر فلانى دعوت آقاى خودتان را بپذيريد .\r\nآنها پرسيدند : آقاى ما تو هستى ؟ گفت : خير ! من خادم مولاى شما هستم با من بيائيد تا به خدمت او برويم . آنها هم با او رفتند تا وارد خانهء امام حسن عسكرى عليه السّلام شدند . ديدند فرزند آن حضرت قائم عليه السّلام مانند پارهء ماه در حالى كه لباس سبزى پوشيده روى سريرى نشسته است . ما بوى سلام نموديم و او هم جواب ما را داد سپس فرمود : تمام اموالى كه آورده‌ايد فلان مقدار و چند دينار است و چه كسانى آنها را آورده‌اند تا آنكه نشانى همه آنها را داد .\r\nآنگاه لباسها و توشه‌ها و چارپايانى كه داشتيم همه را توصيف فرمود در اين وقت همه بشكرانه شناخت مقصود خدا را سجده نموديم و زمين جلو روى او را بوسه داديم . سپس سؤالاتى كه داشتيم نموديم و اموالى را كه آورده بوديم تسليم كرديم . او بما دستور داد كه بعد از اين ديگر آنچه مىآوريم بسامره نبريم و فرمود : وكيلى را در بغداد تعيين مىكنم كه هر چه داريد به او بدهيد ، و توقيعات ما از پيش او صادر مىگردد سپس از نزد وى خارج شديم .\r\nحضرت مقدارى حنوط و كفن به ابو العباس احمد بن جعفر قمى حميرى مرحمت فرمود و گفت : خدا پاداش تو را بزرگ گرداند همراهان گفتند : ما هنوز\r\n\r\n","description":"","footnote":"","page_name":" 783 ","page_number":791},
  {"content":"\r\n\r\nبگردنهء همدان نرسيده بوديم كه ابو العباس فوت كرد رحمة اللَّه عليه .\r\nما بعد از آن روز ديگر آنچه سهم امام داشتيم ببغداد مىآورديم و بيكى از وكلاى حضرت كه از جانب امام معين شده بود ميسپرديم : و جوابهاى آنها بوسيلهء همان شخص وكيل امام صادر ميگشت .\r\nمؤلف : شيخ صدوق ( ره ) ميفرمايد اين خبر دلالت دارد كه خليفه موضوع وجود امام زمان را اطلاع داشته كه چگونه است و جاى حضرت كجاست به همين جهت متعرض آنها و اموالشان نشد و شر جعفر كذاب را از سر آنها بر طرف كرد ، و دستور نداد كه آنها اموال را بوى تسليم نمايند ، خليفه ميخواست موضوع وجود امام زمان به آن كيفيت پوشيده ماند و آشكار نگردد ، تا مبادا مردم به آن حضرت راه يابند و او را بشناسند ( و براى او ايجاد خطر كنند ) .\r\nجعفر كذاب هنگام وفات امام حسن عسكرى عليه السّلام بيست هزار دينار براى خليفه « 1 » رشوه برد و از او خواست كه او را جانشين برادرش ( امام حسن عسكرى ) كند ولى خليفه به او گفت : مقامى كه برادرت داشت از جانب ما نبود ، بلكه خداوند او را اين طور در نظر مردم بزرگ و محترم كرده بود ما سعى ميكرديم مقام او را پائين بياوريم و در نظر مردم از اعتبار بياندازيم ، ولى خداوند نميگذاشت و هر روز مقام او را بواسطه تقوى و حسن منظر و علم و عبادتش بالا ميبرد اگر تو نزد پيروان برادرت ، در اين جهات مثل او هستى احتياج بما ندارى ، و اگر نزد آنها چنين نيستى و آنچه در او بود در تو نيست ، بفرض اينكه تو را تقويت كنيم چيزى عايدت نميشود !\r\n\r\nكامل بن ابراهيم مدنى\r\nشيخ طوسى در كتاب « غيبت » از جعفر بن محمد بن مالك از محمد بن عبد اللَّه بن جعفر از محمد بن احمد انصارى روايت مىكند كه گفت : گروهى از مفوضه\r\n\r\n\r\n","description":"","footnote":"\r\n( 1 ) خليفه كه هنگام رحلت حضرت عسكرى ( ع ) در سامره حكومت داشته ؛ معتضد خليفه عباسى بوده است .\r\n","page_name":" 784 ","page_number":792},
  {"content":"\r\n\r\nو مقصره « 1 » كامل بن ابراهيم مدنى را نزد امام حسن عسكرى عليه السّلام فرستادند .\r\nكامل ميگويد : من پيش خود گفتم : به امام خواهم گفت هيچ كس داخل بهشت نميشود ، مگر اينكه آنچه من شناخته‌ام او بشناسد و اعتقاد به چيزى داشته باشد كه من معتقدم .\r\nوقتى بخدمتش رسيدم ديدم لباس سفيد و نرمى پوشيده است پيش خود گفتم :\r\nولى اللَّه و حجت خدا لباسهاى نرم و لطيف ميپوشد ولى بما امر مىكند كه در فكر برادران دينى خود باشيم و ما را از پوشيدن اين گونه لباسها منع مىكند در آن موقع كه در اين انديشه بودم ، حضرت تبسمى نمود و آستينهاى مبارك را بالا زد ، و لباس سياه زبرى كه در زير لباس سفيد بتن كرده بود ، نشان داد و فرمود : اى كامل ! اين لباس را براى خدا پوشيده‌ام و آن را براى شما ! من سلام كردم و كنار درى كه پرده‌اى از آن آويزان بود ، نشستم ناگاه باد گوشهء پرده را بالا زد ، و من بچهء ماه پاره‌اى كه تقريبا چهار ساله به نظر مىآمد ، ديدم كه فرمود : اى كامل بن ابراهيم ! از اين حرف چنان تعجب نمودم كه مو بر بدنم راست گرديد ، و مثل اينكه به من الهام شد كه بگويم : بله آقاى من ! فرمود : آمده‌اى از ولى اللَّه و حجت خدا سؤال كنى كه كسى داخل بهشت مىشود كه آنچه تو شناخته‌اى او هم بشناسد و هر چه تو معتقدى او هم معتقد باشد .\r\nگفتم : آرى به خدا قسم براى پرسيدن اين مطلب آمده‌ام . فرمود : به خدا قسم آنها كه داخل بهشت ميشوند تقليل مىيابند : به خدا قسم مردمى داخل بهشت ميشوند كه آنها را « حقيه » ميگويند . گفتم : آقا آنها كيستند ؟ فرمود : آنها كسانى هستند كه از بس على عليه السّلام را دوست دارند ؛ به حق او قسم ميخورند ولى حق او و فضل او را نميدانند . آنگاه لحظه‌اى ساكت شد و سپس فرمود : آمده‌اى كه از عقائد مفوضه سؤال كنى ؟ مفوضه در عقيدهء خود دروغ گفتند . ( نه ! خداوند امور عالم را بما تفويض\r\n\r\n\r\n","description":"","footnote":"\r\n( 1 ) مفوضه و مقصره مردمى از شيعه بودند ، كه ميگفتند : خداوند تمام كارها را به پيغمبر يا امامان ( ع ) تفويض و واگذار نموده ؛ و خودش دخالتى در آنها ندارد ، بلكه از دخل و تصرف در آنها قاصر است !\r\n","page_name":" 785 ","page_number":793},
  {"content":"\r\n\r\nنكرده ) بلكه دلهاى ما ظرفهائى براى تعلق مشيت خداوند است . پس هر وقت خدا چيزى را بخواهد ما نيز ميخواهيم چنان كه خود فرموده :  وَ ما تَشاؤُنَ إِلَّا أَنْ يَشاءَ اللَّهُ  « 1 » يعنى : بمراد خود نميرسيد مگر اينكه خداوند بخواهد . آنگاه پرده مانند اول پائين آمد و من نتوانستم آن را بالا بزنم .\r\nدر اين هنگام امام حسن عسكرى عليه السّلام نظرى به من نمود و تبسمى فرمود و گفت : اى كامل ! ديگر براى چه نشسته‌اى ؟ شنيدى كه امام بعد از من آنچه ميخواستى به تو گفت ؟ من برخاستم و بيرون آمدم و ديگر آن حضرت ( امام زمان ) را نديدم . ابو نعيم گفت : من كامل را ملاقات نمودم و اين حديث را از وى پرسيدم و او نيز ، همين طور براى من نقل كرد .\r\nنيز در غيبت شيخ است كه احمد بن على رازى از محمد بن على و او از على بن عبد اللَّه بن عائذ از حسن بن وجنا نقل كرده كه گفت : اين روايت را از ابو - نعيم محمد بن احمد انصارى شنيدم .\r\nمؤلف : احتمال دارد مقصود از « حقيه » مستضعفين سنى يا شيعه يا هر دو باشند . تحقيق اين مطلب را در كتاب « ايمان و كفر » بحار الانوار خواهيم نمود .\r\n\r\nسه مأمور خليفه\r\nو نيز شيخ طوسى در كتاب غيبت از محمد بن يعقوب كلينى از احمد بن نظر از قنبرى كه از فرزندان قنبر غلام حضرت رضا عليه السّلام بود روايت نموده كه گفت با كسى در بارهء جعفر كذاب صحبت ميكرديم و طرف من جعفر را دشنام داد . من گفتم : غير از جعفر فعلا امامى نيست . آيا تو غير از جعفر را ديده‌اى ؟ گفت :\r\nمن نديده‌ام ، ولى كسى را ميشناسم كه او را ديده است . گفتم : او كيست ؟ گفت :\r\nكسى است كه جعفر او را دو بار ديده است و او داستانى دارد . سپس گفت :\r\n( رشيق ) دوست ( مادرانى ) نقل كرد كه ما سه نفر بوديم . روزى معتضد\r\n\r\n\r\n","description":"","footnote":"\r\n( 1 ) سورهء تكوير آيه 29 .\r\n","page_name":" 786 ","page_number":794},
  {"content":"\r\n\r\nخليفه عباسى ما را خواست و امر كرد كه هر يك سوار اسبى شده و اسبى ديگر با خود ببريم ، و جز توشه مختصرى چيزى حمل نكنيم ، و گفت : ميرويد بسامره سپس نشانى محله و خانه‌اى را داد و گفت : وقتى به آن محله و خانه رسيديد غلام سياهى را مىبينيد كه دم در نشسته است ؛ في الوقت وارد خانه شويد و هر كس را در خانه ديديد بكشيد و سرش بريده براى من بياوريد .\r\nما هم وارد سامره شده و همانطور كه نشانى داده بود خانه‌اى را پيدا كرديم و ديديم كه خادم سياهى در دهليز نشسته و بند شلوارى را مىبافد . پرسيديم اين خانهء كيست و چه كسى در آنست ؟ ! گفت : صاحبش ! به خدا قسم خادم توجهى بما نكرد و از ما چندان نترسيد . ما هم يكباره وارد خانه شديم ديديم مثل اينكه خانهء امير لشكرى است . در جلو اطاق پرده‌اى ديديم كه بهتر و بزرگتر از آن نديده بوديم . گوئى در آن موقع دست كسى به آن نرسيده بود .\r\nكسى در خانه نبود . وقتى پرده را بالا زديم ديديم خانهء بزرگى است كه دريائى در آنست و در انتهاى خانه حصيرى انداخته‌اند كه فهميديم روى آبست و شخصى كه از همه كس زيباتر بود بالاى آن ايستاده نماز ميخواند و توجهى بما ندارد و هم اعتنا به آنچه با خود داشتيم نميكند .\r\nاحمد بن عبد اللَّه بر ما پيشى گرفت و رفت كه وارد خانه شود ولى در آب فرو رفت و چندان مضطرب شد و دست و پا زد تا من توانستم دستش گرفته نجات دهم و او را از آب بيرون آورم . وقتى بيرون آمد ، غش كرد و مدتى به اين حال باقى ماند .\r\nبعد از او رفيق دوم من هم جلو رفت و دچار همان سرنوشت شد . من مبهوت ماندم . ناچار به صاحب خانه گفتم : از شما عذر تقصير به پيشگاه خدا ميبرم .\r\nبه خدا قسم نميدانستم موضوع چيست ؟ و نمىفهميدم براى جلب كى مىآئيم ؟ فعلا بسوى خدا توبه ميكنم .\r\nولى او به آنچه من ميگفتم توجهى ننمود ، و از حالتى كه داشت بيرون نيامد .\r\nاين وضع او ما را بوحشت انداخت ناچار برگشتيم ، خليفه معتضد منتظر ما بود .\r\n\r\n","description":"","footnote":"","page_name":" 787 ","page_number":795},
  {"content":"\r\n\r\nو بدربان سپرده بود هر وقت ما آمديم نزد وى ببرد . دربان هنگام شب ما را نزد او برد . معتضد پرسيد : چه كرديد ؟ ما هم آنچه ديده بوديم براى او نقل كرديم .\r\nگفت : اى واى آيا قبل از من كسى شما را ديده و اين ماجرا را به كسى گفته‌ايد ؟\r\nگفتيم : نه . گفت : من ديگر از سعى خود در بارهء او مأيوسم . سپس قسم‌هاى محكم خورد كه اگر اين مطلب به كسى برسد ، گردن شما را ميزنم . ما هم تا او زنده بود جرأت نكرديم ، جريان را به كسى بگوئيم . « 1 »\r\nدر خرايج راوندى نيز اين حديث را از رشيق نقل كرده و در جاى ديگر آن كتاب مينويسد : آنگاه لشكر بسيارى فرستادند وقتى داخل خانه شدند ، صداى قرائت قرآن را از سرداب خانه شنيدند . سربازان در سرداب را گرفتند تا از بالا رفتن و بيرون آمدن خوانندهء قرآن جلوگيرى نمايند .\r\nامير لشكر هم ايستاد تا همهء لشكر به خانه بريزند و او را بگيرند ، ولى او از راهى كه پهلوى در سرداب بود بيرون آمد و از جلو سربازان گذشت . وقتى ناپديد شد امير لشكر گفت : وارد سرداب شويد و او را دستگير كنيد ! سربازان گفتند : مگر او نبود كه از پهلوى تو گذشت ؟ امير لشكر گفت : من او را نديدم . چرا گذاشتيد برود ؟ ! گفتند : وقتى ما ديديم تو او را مىبينى و چيزى نميگوئى ما هم چيزى نگفتيم ! .\r\n\r\nمرد ناشناس\r\nسيّد رضي الدين على بن طاوس در كتاب « فرج المهموم » مينويسد : من جماعتى را ديدم كه ميگفتند : مهدى صلوات اللَّه عليه را ديده‌ايم . حتى كسانى در ميان آنها بودند كه نامه‌هائى را كه به حضرت تقديم شده بود ، از دست حضرت گرفته بود . از جمله حكايات آنها داستانى است كه صدق آن براى من ثابت شده ولى اجازه نداد كه نام ناقل آن را\r\n\r\n\r\n","description":"","footnote":"\r\n( 1 ) از اين خبر به خوبى استفاده مىشود كه تمام خلفاى بنى عباس مأمورين و جاسوسهائى براى يافتن و كشتن امام زمان گماشته بودند ، حتى خليفه‌اى مثل معتضد باللَّه كه بهترين خلفاى بنى عباس بوده هم از اين فكر بىنصيب نبوده است .\r\n","page_name":" 788 ","page_number":796},
  {"content":"\r\n\r\nذكر كنم . او ميگفت : من از خداوند متعال مسألت مينمودم كه بر من تفضل نموده ملاقات حضرت را به من روزى كند .\r\nوقتى در خواب ميبيند كه فلان وقت او را خواهد ديد . ميگفت : بعد از آنكه از خواب برخاستم و آن وقت كه در خواب ديده بودم ، در حرم مطهر حضرت موسى كاظم عليه السّلام بودم . ناگاه صدائى شنيد كه قبل از آن وقت نيز آن را مىشناخت . صاحب صدا حضرت امام محمد تقى عليه السلام را زيارت ميكرد .\r\nاو نخواست كه در آنجا خود را به او برساند بلكه در پائين پاى ضريح امام موسى كاظم عليه السّلام توقف مىكند در اين وقت كسى از حرم بيرون مىآيد كه يقين مىكند حضرت مهدى صلوات اللَّه عليه است . حضرت يكنفر همراه داشت . او امام را ميديد ولى بخاطر لزوم ادب در پيشگاه حضرت با وى صحبت نكرده بود .\r\n\r\nابو العباس واسطى\r\nو از جمله رشيد ابو العباس بن ميمون واسطى در سفرى كه بسامره ميرفتيم نقل ميكرد كه : چون شيخ يعنى جد من ورام بن ابى فراس « 1 » قدس اللَّه روحه بواسطه\r\n\r\n\r\n","description":"","footnote":"\r\n( 1 ) ورّام بن ابى فراس - شيخ زاهد ، و عالم فقيه ؛ و محدث بزرگوار صاحب كتاب « تنبيه الخاطر » معروف به « مجموعه ورام » در « خاتمه مستدرك » مينويسد : ورام در مجموعه خود اخبار اماميه را با آثار مخالفين ، و مواعظ خلفاء راشدين عليهم السلام را با بافندگيهاى منافقين مخلوط كرده و از حسن بصرى سامرى اين امت زياد نقل كرده است » .\r\nشيخ منتجب الدين رازى ميگويد : وى دانشمندى فقيه و صالح بود . او را در حله ديدم و چنان بود كه شنيده بودم .\r\nشيخ ورام در سال 605 هجرى در شهر حله وفات كرد ( سفينة البحار ) .\r\nعلّامه نورى در باب هفتم « نجم الثاقب » ذيل حكايتى كه از فرج المهموم سيد بن طاوس از ورام بن ابى فراس نقل مىكند ميگويد : « شيخ ورام مذكور از زهاد علما و اعيان فقهاست ، و از اولاد مالك اشتر است و مصنف كتاب « تنبيه الخاطر » است كه معروف به « مجموعه ورام ، و او جد مادرى ابن طاوس است ؛ و مادر او دختر شيخ طوسى است ، و مادر اين دختر ، و دختر ديگر كه مادر ابن ادريس ( مؤلف كتاب سرائر ) است ؛ دختر مسعود ورام است ، و هر سه از فضلا و داخل در اجازاتند . و آن مسعود ورام به اين ابن ورام ، بر جماعتى مشتبه شده بسيارى از كتب مؤلفه در اين باب ؛ اشتباهات عجيبه در ترجمهء « ابن طاوس » و « ابن ادريس » كرده‌اند كه مقام آن نيست ؛ حتى بعضى اين دو عالم را پسر خاله يك ديگر شمرده ، و اين از اغلاط فاحشه است ؛ و مخفى نيست بر آنكه في الجمله معرفتى بطبقات علما دارد » .\r\n","page_name":" 789 ","page_number":797},
  {"content":"\r\n\r\nجنگ و ناامنى از حله خارج شده ، بكاظمين آمد و دو ماه و هفت روز كم در آنجا توقف نمود . من هم همان موقع از واسط بسامره آمدم و ياد دارم كه سرماى سختى بود .\r\nمن با شيخ ( ورام بن ابى فراس ) در حرم مطهر كاظمين عليهما السلام ملاقات نموده و عزم خود را در خصوص زيارت سامره بوى اطلاع دادم . شيخ گفت : مىخواهم نامه‌اى به تو بدهم كه آن را در لباس خود محكم به‌بندى . من هم گرفته در لباس خود محكم بستم ، سپس گفت :\r\nچون بصحن شريف رسيدى ، شب وارد حرم مطهر شو ، وقتى ديدى كسى نزد تو نيست و تو آخرين كسى هستى كه ميخواهى از حرم بيرون به روى ، اين نامه را جنب قبر منور بگذار . وقتى طرف صبح آمدى و آن را نديدى ! به كسى مگو .\r\nابو العباس واسطى گفت : من هم بدستور شيخ عمل كردم و چون طرف صبح آمدم نامه را نديدم . آنگاه بواسط نزد كسانم برگشتم ، شيخ هم قبل از من با ميل خود بحله رفته بود ، چون بار ديگر در راه زيارت در حله به خدمت شيخ رسيدم فرمود :\r\nآن حاجتى كه داشتم ( موضوع نامه ) برآورده شد . ابو العباس به من گفت : پيش از تو اين مطلب را براى كسى نقل نكرده‌ام ، و از موقع رحلت شيخ تاكنون تقريبا سى سال است .\r\nنيز ابو العباس واسطى و از جمله يكنفر كه راستى گفتارش نزد من به تحقيق رسيده ميگفت : من پيوسته\r\n\r\n","description":"","footnote":"","page_name":" 790 ","page_number":798},
  {"content":"\r\n\r\nاز مولى مهدى صلوات اللَّه عليه تمنا مينمودم كه مرا در زمرهء كسانى قرار دهد كه بشرف ملاقات و خدمتگزارى در ايام غيبتش نائل گشته‌اند ، تا بدين وسيله بنوكران و خواص وى تأسى جويم ، و هيچ كس را از ما في الضمير خود باخبر نگردانيدم .\r\nتا آنكه رشيد ابو العباس واسطى در روز پنجشنبه بيست و نهم ماه رجب سال 635 بدون مقدمه گفت : به تو ميگويند ما جز محبت نظرى به تو نداريم . پس اگر خود را با صبر و بردبارى تسكين دهى ، مقصود حاصل ميگردد . من پرسيدم اين را از جانب چه كسى ميگوئى ؟ گفت : از جانب مولانا مهدى صلوات اللَّه عليه ميگويم .\r\n\r\nيكى از موثقين\r\nو از جمله از كسى كه صدق حديث و گفتارش نزد من به تحقيق رسيده شنيدم كه ميگفت : نامه‌اى متضمن پاره‌اى از امور مهمه بحضور مولى مهدى موعود صلوات اللَّه عليه و على آبائه الطاهرين نوشتم و از حضرتش خواستم كه با قلم شريف جواب آن را بنويسند ، و آن را بسرداب سامره برده در آنجا نهادم ولى بعد ترسيدم بدست دشمنان بيافتد ؛ ناچار آن را برداشتم .\r\nآن شب شب جمعه بود ، من هم رفتم باطاقى از صحن مطهر و نشستم . چون شب به نيمه رسيد ، خادمى با شتاب آمد و گفت : نامه را به من بده ! يا اينكه گفت : گفته‌اند : نامه را به من بده ( ترديد از راوى است ) بعد نشستم كه براى نماز وضو بگيرم و آن را طول دادم ، و بعد از آنكه بيرون آمدم نه خادمى ديدم و نه مخدومى .\r\nسپس سيد بن طاوس ميگويد : منظور از ذكر اين حكايت اينست كه : امام زمان عليه السّلام از نامه‌اى اطلاع داشت كه آدميزادى مطلع نبود ، و خادمش را فرستاد تا آن را بگيرد . پس اين آيت خدائى و معجزهء آن امام عليه السّلام است كه هر كس بنگرد آن را ميشناسد .\r\n\r\n","description":"","footnote":"","page_name":" 791 ","page_number":799},
  {"content":"\r\n\r\n\r\nپيرمرد كوفى - شريف عمر بن حمزه\r\nنيز در تنبيه الخاطر مينويسد : سيد اجل على بن ابراهيم عريضى علوى حسينى از على بن على بن نما براى من نقل كرد كه : حسن بن على بن حمزهء اقساسى در خانهء شريف على بن جعفر بن على مدائنى علوى نقل كرد كه پيرمردى رخت‌شوى در كوفه بود ، كه بزهد نام بردار و در سلك اهل سياحت منسلك بود ، و بعبادت و گوشه‌گيرى ميپرداخت و در طلب آثار و اخبار خوب بود . يك روز من در مجلس پدرم بودم ديدم اين پيرمرد با پدرم صحبت مىكند و پدرم گوش ميداد .\r\nپيرمرد ميگفت : شبى در مسجد جعفى بودم كه مسجدى قديمى واقع در بيرون كوفه بودم . شب بنيمه رسيده بود و من هم تنها محلى را براى عبادت خلوت ديدم ، ولى ناگاه سه نفر داخل مسجد شدند . وقتى بوسط حياط مسجد رسيدند يكى از آنها روى زمين نشست و دست راست و چپ خود را بر زمين كشيد و آبى بيرون آمد .\r\nسپس از آن آب وضو گرفت و به آن دو نفر ديگر هم اشاره نمود كه وضو بگيرند آنها هم وضو گرفتند ، سپس جلو ايستاد و آن دو نفر بوى اقتدا نموده نماز گزاردند من هم رفتم و به او اقتدا كردم و نماز خواندم .\r\nبعد از آنكه سلام نماز گفت و نماز را تمام كرد ، وضع او مرا متحير نمود و آب بيرون آوردنش را بزرگ شمردم . من از شخصى كه پهلوى راست من نشسته و يكى از آن دو نفر بود ، پرسيدم اين كيست ؟ گفت : اين حضرت صاحب الامر پسر امام حسن عسكرى عليه السّلام است . من نزديك رفتم و دستهاى مبارك حضرت را بوسيدم و عرضكردم : يا ابن رسول اللَّه ! در خصوص شريف عمر بن حمزه چه ميفرمائى ؟ آيا او بر حق است فرمود : نه ، ولى بالاخره هدايت مىشود و پيش از مرگ مرا مىبيند .\r\nراوى خبر حسن بن على بن حمزهء اقساسى ميگويد : اين حديث ممتاز را ضبط كرديم و مدتى دراز از اين ماجرا گذشت ، تا اينكه شريف عمر بن حمزه وفات كرد و شنيده شد كه او امام زمان عليه السّلام را ديده است .\r\n\r\n","description":"","footnote":"","page_name":" 792 ","page_number":800},
  {"content":"\r\n\r\nروزى با پيرمرد زاهدى در محلى ملاقات نمودم و داستان مزبور را كه گفته بود به ياد او آوردم و بطور ايراد پرسيدم : مگر شما نگفتيد شريف پيش از وفاتش صاحب الامر را كه بوى اشاره نمودى خواهد ديد ؟ پيرمرد گفت : از كجا دانستى كه او حضرت را نديده است ؟ ! بعد از آن با شريف ابو المناقب پسر شريف عمرو - بن حمزه ملاقات نمودم و در بارهء پدرش به گفتگو پرداختم .\r\nشريف ابو المناقب گفت در آخر يكى از شبها كه پدرم در بستر مرض مرگ قرار داشت ، نزد وى بودم . نيروى بدنى پدرم از كار افتاده و صدايش ضعيف شده و درها هم به روى ما بسته بود ، ناگهان ديدم مردى بر ما وارد شد كه از وى وحشت نموديم و آمدنش را با اينكه درها بسته بود ، خيلى مهم و عجيب دانستيم و توجهى نداشتيم كه چگونگى ورودش را جويا شويم .\r\nآن مرد آمد و پهلوى پدرم نشست و مدتى آهسته با وى گفتگو نمود و پدرم ميگريست ، سپس برخاست و رفت ، موقعى كه از نظر ما ناپديد شد پدرم با سختى تكان خورد و گفت مرا بنشانيد ، ما هم او را نشانديم . آنگاه ديدگان گشود و گفت :\r\nاين شخص كه نزد من بود كجاست ؟ گفتيم : از همان جا كه آمده بود بيرون رفت .\r\nگفت : برويد و او را جستجو كنيد . وقتى بدنبال وى رفتيم ديديم درها بسته است و اثرى از وى نيست . ناچار نزد پدرم برگشتيم و گفتيم كه درها بسته است و او را در جايى نديديم . سپس از پدرم پرسيديم اين كى بود ؟ گفت : اين امام زمان عليه السّلام بود بعد از آن سختى مرضش عود كرد و بيهوش گشت .\r\n\r\nابو عبد اللَّه حسين حاكم قم\r\nقطب الدين راوندى در كتاب خرايج از ابو الحسن مسترق ضرير ( نابينا ) روايت كرده كه گفت : روزى در مجلس حسن بن عبد اللَّه بن حمدان ناصر الدوله بودم و در بارهء امام زمان مذاكره مينموديم . من آن را بىاهميت تلقى ميكردم تا اينكه روزى عمويم حسين وارد مجلس گشت . باز من شروع كردم كه در آن باره\r\n\r\n","description":"","footnote":"","page_name":" 793 ","page_number":801},
  {"content":"\r\n\r\nصحبت كنم .\r\nعمويم گفت : فرزند ! من هم سابقا عقيدهء تو را داشتم تا اينكه بحكومت شهر قم رسيدم ، و اين موقعى بود كه اهل آنجا سر بنافرمانى خليفه برداشته بودند .\r\nزيرا هر وقت حاكمى از طرف خلفا به آنجا اعزام ميشد اهل قم سر بنافرمانى برميداشتند و با وى بجنگ و جدال برمىخواستند ، پس لشكرى به من دادند و بدين گونه رهسپار قم شدم .\r\nوقتى بناحيهء « طرز » رسيدم ، بعزم شكار بيرون رفتم ، شكارى را دنبال كردم ولى از نظرم ناپديد شد . ناچار به تعقيب آن پرداختم تا بنهر آبى رسيدم و از كنار آن اسب ميدوانيدم تا جايى كه نهر بنظرم بزرگ و بىانتها آمد . ناگاه سوارى را ديدم كه سوار اسب سفيدى است و به طرف من مىآمد و عمامهء خزّ سبزى بسر نهاده و رويش را گرفته بود ، بطورى كه فقط چشمش پيدا بود ، و دو كفش سرخ هم پوشيده بود .\r\nسوار به من گفت : اى حسين ! و مرا امير نگفت و باسم كنيه ام نخواند ( و فقط نامم را برد ) . گفتم : چه ميخواهى ؟ گفت : چرا از ناحيهء مقدسه ( امام زمان ) انتقاد ميكنى و براى چه خمس اموالت را باصحاب من نمىپردازى ؟ من مردى دلير و شجاع بودم مع الوصف اين هنگام ، بر خويشتن لرزيدم و مهابت او مرا گرفت .\r\nگفتم : آقا ! آنچه امر ميفرمائى اطاعت ميكنم .\r\nگفت : وقتى به محلى كه قصد آنجا را دارى ( قم ) رسيدى و بدون جنگ و ستيز وارد شهر شدى و بمرور اموالى بچنگ آوردى ، خمس آن را بافراد مستحق بده . گفتم : اطاعت ميكنم سپس گفت : برو بسلامت . اين را گفت و عنان اسب بگردانيد و رفت . نفهميدم از كدام راه رفت . هر چه از سمت راست و چپ او را جستجو نمودم پيدا نكردم و اين خود موجب ترس بيشتر من شد .\r\nآنگاه بجانب لشكر خود مراجعت نمودم و جريان را فراموش كردم . وقتى بقم رسيدم و قصد داشتم كه با مردم آنجا جنگ كنم ، اهل قم از شهر خارج شده نزد من\r\n\r\n","description":"","footnote":"","page_name":" 794 ","page_number":802},
  {"content":"\r\n\r\nآمدند و گفتند : پيش از اين هر حاكمى كه براى ما فرستاده ميشد ، چون با ما به عدالت سلوك نميكرد ، بجنگ و ناسازگارى با وى برمىخواستيم ولى اكنون كه تو آمده‌اى حرفى نداريم ، وارد شهر شو و چنان كه ميخواهى به تدبير امور آن بپرداز ! من هم مدتى در قم ماندم و اموال بسيارى بيش از آنچه انتظار داشتم ، اندوختم بعضى از سران لشكر از من نزد خليفه سعايت نمودند و از طول توقف من در قم به عكس حكام سابق و مال بسيارى كه جمع نموده بودم ؛ حسد بردند ، و در نتيجه من معزول شدم و به بغداد برگشتم و يك راست نزد خليفه رفتم و سلام نمودم و سپس به خانه خود رفتم .\r\nاز جملهء كسانى كه از من ديدن كردند محمد بن عثمان عمرى ( نائب دوم امام زمان در زمان غيبت صغرى ) بود او از ميان جمعيت آمد و تكيه ببالش من داد و نشست بطورى كه كار او موجب خشم من گرديد ، او زياد نشست و برنخاست كه برود . مردم دسته دسته مىآمدند و ميرفتند و او همچنان نشسته بود و موجب ازدياد خشم من ميگشت .\r\nوقتى مجلس به كلى خلوت شد محمد بن عثمان نزديكتر آمد و گفت : ميان من و تو رازى است كه ميخواهم گوش دهى . گفتم : بگو ! گفت : صاحب آن اسب سفيد كه جنب آن نهر آب تو را ديد ، ميگويد : ما بوعدهء خود وفا نموديم ( يعنى وعده كرديم كه اهل قم بدون جنگ و ستيز تو را مىپذيرند و اموال زيادى بچنگ خواهى آورد ) من يكباره ماجرا را به ياد آوردم و تكان سختى خوردم .\r\nسپس گفتم : چشم ، اطاعت ميكنم . آنگاه برخاستم و دست محمد بن عثمان را گرفته و اموالم را حساب نموده خمس آن را بيرون كرديم حتى قسمتى را كه من فراموش كرده بودم ، خمس آن را نيز معين كرد و رفت . بعد از اين ماجرا ديگر در بارهء وجود امام زمان عليه السّلام و اينكه نواب او از ناحيهء مقدسه‌اش مأموريتهائى دارند ترديد نكردم ، و حقيقت امر بر من روشن شد .\r\nابو الحسن مسترق راوى اين خبر ميگويد : من هم از وقتى اين واقعه را از عمويم ابو عبد اللَّه ( حسين ) شنيدم شكى كه در اين باره داشتم به كلى بر طرف گرديد .\r\n\r\n","description":"","footnote":"","page_name":" 795 ","page_number":803},
  {"content":"\r\n\r\n\r\nابن هشام نائب ابن قولويه قمى\r\nنيز در « خرايج » راوندى است كه : ابو القاسم جعفر بن محمد بن قولويه روايت نموده كه در سنهء سيصد و هفت ( 307 ) بعزم حج بيت اللَّه وارد بغداد شدم و آن سالى بود كه قرامطه « 1 » حجر الاسود را بجاى خود برگردانيده بودند . بزرگترين سعى من اين بود كه امسال را به حج بروم و به بينم چه كسى حجر الاسود را در جاى خود نصب مىكند .\r\nزيرا در خلال بعضى از كتابها ديده بودم كه نوشته بود : حجر الاسود را ميربايند و مجددا امام آن عصر در جاى خود نصب مىكند ، چنان كه در زمان حجاج بن يوسف امام زين العابدين عليه السّلام آن را در جاى خود نهاد و به همان حال ماند .\r\nولى در بغداد بيمارى سختى پيدا كردم ، بطورى كه جان خود را در معرض خطر ديدم و نتوانستم شخصا به حج بروم . ناچار شخصى بنام ( ابن هشام ) را نائب گرفتم و نامه سربسته‌اى بوى دادم كه به حضرت امام زمان نوشته و از مدت عمر خود و اينكه در اين مرض ميميرم يا نه ، سؤال كرده بودم . بابن هشام نائب خود گفتم : تمام مقصود من اينست كه اين نامه را بدست كسى برسانى كه حجر الاسود را در جاى خود ميگذارد و جواب گرفته بياورى ، و من هم ترا فقط براى اين كار ميفرستم .\r\nوقتى ابن هشام برگشت ، نقل كرد كه چون وارد مكه شدم ، و مردم قصد كردند حجر الاسود را بجاى خود نصب كنند . من مبلغى پول به عده‌اى از خدام حرم دادم تا راه باز كنند و من بتوانم آن كس كه حجر الاسود را در جاى خود ميگذارد به بينم . پس چند نفر از خدام را با خود نگاه داشتم كه ازدحام جمعيت را بيكسو زنند ( و بدين گونه بنزديك محل رسيدم )\r\n\r\n\r\n","description":"","footnote":"\r\n( 1 ) قرامطه همان اسماعيليه بودند كه در آن روزگار سر بشورش برداشتند . رئيس آنها ابو طاهر قرمطى بوده قرامطه حجر الاسود را از جا كنده و به بحرين مسكن خود بردند و مدت بيست و دو سال نزد خود نگاهداشتند .\r\n","page_name":" 796 ","page_number":804},
  {"content":"\r\n\r\nهر كس حجر الاسود را برداشت كه در جاى خود نصب كند قرار نگرفت ، تا اينكه جوانى گندم گون و زيبا روى آمد و آن را برداشت و در جاى خود گذارد ، بطورى كه گوئى اصلا كنده نشده بود .\r\nدر اين موقع صداى شادى حاجيان از هر سو برخاست ، سپس جوان مزبور از يكى از درهاى مسجد خارج شد ، من هم برخاستم و از هر طرف مردم را متفرق ساختم و بدنبال وى شتافتم : مردم هم به من راه ميدادند و مرا ديوانه مىپنداشتند ، ولى من در آن گير و دار چشم از او برنميگرفتم تا اينكه از ميان جمعيت بيرون آمدم .\r\nمن با سرعت پشت سر او ميدويدم ؛ و او آهسته راه ميرفت ، مع هذا به او نميرسيدم وقتى به جائى رسيدم كه جز من كسى او را نميديد ، ايستاد و به من نگريست و گفت : آنچه با خوددارى بياور ! من هم نامه را به او دادم . بدون اينكه در آن بنگرد گفت : بگو از اين بيمارى وحشت مدار كه بعد از سى سال ديگر خواهى مرد ! در اين وقت گريه‌ام گرفت و چندان گريستم كه قدرت هر گونه حركتى از من سلب شد . در همين حال مرا گذاشت و رفت .\r\nابن قولويه گفت : اين داستان را ابن هشام بعد از مراجعت نقل كرد .\r\nچون سال سيصد و شصت و هفت ( 367 ) رسيد ، ابن قولويه مريض شد و بامور خود پرداخت و تهيه لوازم قبر ميديد ، وصيت خود را نوشت و در اين باره سعى بليغ مبذول ميداشت .\r\nبه او ميگفتند اين همه ترس براى چيست ؟ اميد است خداوند سلامتى بدهد ، ترس ندارد . ولى ابن قولويه ميگفت : اين همان سالى است كه قبلا وعدهء مرگ مرا داده‌اند و بالاخره در همان بيمارى رحلت فرمود .\r\nمؤلف : ابن قولويه استاد شيخ مفيد است « 1 » : شيخ طوسى در كتاب رجال\r\n\r\n\r\n","description":"","footnote":"\r\n( 1 ) شيخ اجل اقدم ابو القاسم جعفر بن محمد بن جعفر بن موسى قولويه قمى ، از مفاخر دانشمندان شيعه است . مؤلف در فصل دوم مقدمهء بحار ميگويد : كتاب « كامل الزيارة » تأليف ابن قولويه از اصول معروفه است كه شيخ طوسى در كتاب « تهذيب » و ساير محدثين در آثار خود از آن استفاده كرده‌اند .\r\nنجاشى در رجال مينويسد : « وى در جلالت قدر و وثاقت و تبحر در فقه و حديث مورد اتفاق همه دانشمندان ماست . پدرش محمد بن قولويه ملقب به « مسلمه » از برگزيدگان شاگردان سعد بن عبد اللَّه اشعرى بود . استاد ما شيخ مفيد علم فقه را از وى ( جعفر بن قولويه ) فرا گرفت .\r\nهر چه مردم در بارهء فقه او و خوبيهاى وى بگويند او بالاتر از آنست » .\r\nابن حجر عسقلانى دانشمند سنى در « لسان الميزان » مينويسد : جعفر بن قولويه از بزرگان شيعه و علماى مشهور آنهاست . . . حسين بن عبيد اللَّه غضائرى و محمد بن سليم صابونى در مصر از وى استماع حديث كردند .\r\nشيخ طوسى نيز در « فهرست » مينويسد : ابن قولويه بعدد ابواب فقه كتاب نوشته است » ابن قولويه در حرم كاظمين ( ع ) و پدرش در باغ ملى قم مدفون است .\r\n","page_name":" 797 ","page_number":805},
  {"content":"\r\n\r\nنوشته است : « وى بسال 368 وفات كرد . وفات او در اوائل سال شصت و هشت بوده و در اينخبر ( كه شصت و هفت است ) مقدار كسرى را معتبر ندانسته‌اند ، بخصوص كه اسقاط كمتر از نصف هم در حساب شايع است » .\r\n\r\nابو محمد دعلجى\r\nو نيز قطب الدين راوندى در كتاب ( خرايج ) مينويسد : روايت شده كه ابو محمد دعلجى ، دو پسر داشت . او از برگزيدگان علماى ما بود ، احاديث بسيار از ائمه عليهم السلام شنيده بود . يكى از پسرانش بنام ابو الحسن بود كه مردى متدين و به غسل اموات اشتغال داشت . پسر ديگر راه انحراف و گناه مىپيمود .\r\nيك سال ابو محمد اجير شد كه به نيابت امام زمان عليه السّلام به حج برود . اين كار در آن موقع ميان شيعيان مرسوم بود . ابو محمد مبلغى از پولى را كه براى سفر حج گرفته بود به پسرى كه اهل فساد بود داد و به حج رفت ، بعد از مراجعت نقل كرد كه :\r\nدر اثناى اعمال حج در عرفات ايستاده بودم ، جوانى خوش روى و گندم‌گون را كه موى سرش از دو طرف گوشش ديده ميشد ، پهلوى خود در حال خشوع و دعا\r\n\r\n","description":"","footnote":"","page_name":" 798 ","page_number":806},
  {"content":"\r\n\r\nو زارى ديدم .\r\nوقتى نزديك شد كه مردم متفرق شوند ، متوجه من شد و گفت : اى شيخ حيا نميكنى ؟ گفتم : آقا از چه چيز حيا كنم ؟ گفت : پولى براى نيابت حج كسى كه ميدانى كيست ؛ به تو ميدهند و تو آن را بفاسق شرابخوارى ميدهى ، عنقريب اين چشمت نابينا مىشود ، و اشاره به چشم من نمود ، من از آن موقع تا كنون بيمناك و خائف هستم .\r\n( شيخ مفيد ) ابو عبد اللَّه محمد بن محمد بن نعمان نيز اين را شنيد او گفت :\r\nهنوز چهل روز از مراجعت وى از سفر مكه نگذشته بود كه دملى در همان چشمى كه حضرت اشاره فرموده بود پديد آمد و نابينا شد .\r\n\r\nمردى از اهل مدائن\r\nهمچنين در كتاب مزبور مينويسد : از ابو احمد بن راشد و او از يكى از برادران دينىاش از اهل مدائن روايت كرده كه گفت : با يكى از دوستان مشغول اعمال حج بوديم ، ناگاه ديدم جوانى نشسته و قبا و ردائى بتن دارد كه ما آن را صد و پنجاه دينار قيمت كرديم ، و كفش زردى پوشيده بود كه نه غبار گرفته بود و نه اثر سفر داشت .\r\nدر اين وقت فقيرى بوى نزديك شد و او هم چيزى از زمين برداشت و به او داد فقير هم دعاى زيادى براى او نمود . سپس جوان برخاست و رفت و ناپديد گشت . ما رفتيم پيش فقير و پرسيديم چه به تو داد ؟ گفت : سنگريزه‌هاى طلائى ! ما آن سنگريزه‌ها را بيست مثقال تخمين زديم .\r\nمن برفيقم گفتم : آقاى ما با ماست و او را نمىشناسيم . برويم و او را پيدا كنيم . تمام صحراى عرفات را گشتيم و او را پيدا نكرديم . سپس بجاى اول مراجعت كرديم و از كسانى كه اطراف او بودند پرسيديم اين شخص كى بود ؟ گفتند : جوانى علوى از اهل مدينه است ، كه هر سال پياده به حج مىآيد !\r\n\r\n","description":"","footnote":"","page_name":" 799 ","page_number":807},
  {"content":"\r\n\r\n\r\nحسن بن حسين\r\nنيز در خرايج راوندى است كه : از جعفر بن حمدان از حسن بن حسين روايت شده كه گفت : در حالى كه مشغول طواف بودم ، شك داشتم كه چند بار طواف نموده‌ام ؟ ناگاه ديدم جوانى نيكو روى نزد من آمد و گفت : هفت شوط ديگر طواف كن !\r\n\r\nعثمان بن سعيد\r\nشيخ مفيد « در ارشاد » از ابن قولويه و او از كلينى و او از على بن محمد و او از حمدان قلانسى روايت مىكند كه گفت : به عثمان بن سعيد عمرى ( نائب اول امام زمان ) رحمة اللَّه عليه گفتم امام حسن عسكرى عليه السلام وفات كرد ؟ گفت :\r\nآرى ولى فرزندى را ميان شما گذاشت ، كه گردنش مثل اينست ، و با دست اشاره به گردن خود نمود .\r\nو هم از على بن محمد از فتح خادم ابو غالب زرارى نقل مىكند كه گفت :\r\nاز ابو على بن مطهر شنيدم كه خود وى امام زمان عليه السّلام را ديده بود ، و قد حضرت را براى من وصف نمود .\r\n\r\nعبد اللَّه بن صالح\r\nنيز در ارشاد بسند خود از على بن محمد از ابى عبد اللَّه بن صالح روايت نموده كه وى امام زمان را روبروى حجر الاسود ديده است ؛ و ميگفت : در آن موقع كثرت جمعيت به حدى بود كه بوى نيز صدمه ميرسيد ، و آن حضرت ميفرمود :\r\nكه اين طور نگفته‌اند طواف كنند !\r\n\r\nجعفر كذاب\r\nنيز در ارشاد بسند خود از ابى عبد اللَّه بن صالح و احمد بن نظر از عنبرى\r\n\r\n","description":"","footnote":"","page_name":" 800 ","page_number":808},
  {"content":"\r\n\r\nروايت نموده كه : در مجمعى از جعفر كذاب سخن بميان آمد ، شخصى او را مذمت نمود ، من گفتم : جز او امامى نيست چرا مذمت ميكنى ؟ گفت : چرا ! امامى ديگر هست . گفتم : آيا تو او را ديده‌اى گفت : من او را نديده‌ام ولى ديگرى او را ديده است ، پرسيدم او كيست ؟ گفت : خود جعفر ( كذاب ) دو بار او را ديده است .\r\n\r\nابو عمرو اهوازى\r\nنيز در ارشاد بسند خود از على بن محمد از جعفر بن محمد كوفى و او از جعفر مكفوف و او از ابو عمرو اهوازى روايت نموده كه گفت : امام حسن عسكرى عليه السّلام فرزندش امام زمان را به من نشان داد و فرمود اين صاحب شما است .\r\n\r\nطريف خادم امام حسن عسكرى ( ع )\r\nنيز در كتاب مزبور از استادش ابن قولويه از شيخ كلينى و او از محمد بن حسن بن يحيى از حسن بن على نيشابورى از ابراهيم بن محمد از ابو نصر طريف خادم روايت كرده كه وى امام زمان عليه السّلام را ديده است .\r\nسيد بن طاوس در كتاب « مهج الدعوات » نوشته است : سحرگاهى در سامره صداى دعا خواندن حضرت قائم عليه السّلام را شنيدم و از جمله حضرت براى كسانى كه او را ياد كرده‌اند دعا ميكرد و ميفرمود :\r\nالأحياء و الاموات ابقهم\r\nيا اينكه ميفرمود :\r\nو احيهم في عزّنا و ملكنا و سلطاننا و دولتنا\r\nو اين در شب چهار شنبه سيزدهم ذى القعده سال 638 بود .\r\n\r\nاسماعيل هرقلى\r\nدر كشف الغمه مينويسد : و من هم « 1 » در اين خصوص ( يعنى كسانى كه حضرت را ديده‌اند ) دو حكايت نقل ميكنم كه قريب به زمان ما واقع شده است اين دو حكايت را جماعتى از موثقين برادران دينى براى من هم نقل كردند .\r\n\r\n\r\n","description":"","footnote":"\r\n( 1 ) مقصود على بن عيسى اربلى مؤلف كشف الغمه است كه از ادبا و دانشمندان معروف قرن هشتم هجرى است .\r\n","page_name":" 801 ","page_number":809},
  {"content":"\r\n\r\nحكايت اين است : شخصى در نواحى حله سكونت داشت كه او را اسماعيل بن حسن هرقلى مىگفتند و اهل قريهء « هرقل » بود . وى در زمان من وفات يافت و من او را نديدم ولى پسر او شمس الدين ميگفت : پدرم نقل ميكرد كه در ايام جوانى ، جراحتى به پهنى كف دست آدمى در ران چپم پيدا شد .\r\nاين جراحت در فصل بهار ميشكافت و خون و چرك از آن بيرون مىآمد و درد آن مرا از بسيارى از كارهايم باز ميداشت در آن موقع در « هرقل » بودم « 1 » روزى آمدم بحله و رفتم به خانه سيد رضى الدين على بن طاوس ( ره ) و از ناراحتى خود نزد وى درد دل كردم و گفتم : ميخواهم در شهر آن را مداوا كنم .\r\nسيد اطباء حله را خواست و محل درد را به آنها نشان داد اطباء گفتند : اين زخم در بالاى رك اكحل قرار گرفته و معالجهء آن خطرناك است . اين جراحت را بايد بريد ولى اگر بريدند رگ هم قطع مىشود و شخص ميميرد .\r\nسيّد رضى الدين بن طاوس ، قدس اللَّه روحه ، به من گفت : من ميخواهم به بغداد بروم ، و بسا هست كه اطباى آنجا حاذقتر باشند ؛ بهتر اينست كه تو هم بيائى .\r\nسيد عليه الرحمه مرا با خود برد و وارد بغداد شديم . در آنجا نيز اطباء را خواست و موضع درد را به آنها نشان داد . آنها هم همان جوابى را دادند كه اطباء حله گفته بودند ؛ و از اين حيث دلتنگ شدم .\r\nدر اين موقع سيد بن طاوس فرمود : شرع تو را از لحاظ نماز گزاردن در اين لباس در وسعت گذارده فقط بايد سعى كنى حتى الامكان از خون و نجاست دورى جوئى و بىجهت خود را ناراحت مكن كه خدا و رسولش تو را از اين عمل نهى فرموده‌اند ( يعنى حالا كه اطباء چنين ميگويند ، به همين حال باش و از حيث لباس براى نماز گزاردن در زحمت مباش ) .\r\nمن گفتم : حالا كه چنين است و به بغداد آمده‌ام از همين جا ميروم سامره براى زيارت و از آنجا به وطن باز ميگردم ، سيد بن طاوس اين فكر را تحسين\r\n\r\n\r\n","description":"","footnote":"\r\n( 1 ) هرقل دهكده‌اى نزديك حله بوده است .\r\n","page_name":" 802 ","page_number":810},
  {"content":"\r\n\r\nكرد سپس اثاث خود را نزد سيد گذاردم و حركت نمودم .\r\nچون وارد سامره شدم ائمه را زيارت كردم سپس از سرداب پائين رفتم پاسى از شب را در سرداب گذراندم و خدا و امام را بكمك طلبيدم و تا روز پنجشنبه در سامره ماندم آنگاه رفتم كنار شط دجله و غسل كردم و لباس تميزى پوشيدم و آبخورى كه با خود داشتم پر كردم و بيرون آمدم كه به شهر برگردم .\r\nدر آن حال ديدم چهار نفر سوار از در حصار شهر بيرون مىآيند در اطراف شط عده‌اى از سادات هم گوسفندان خود را مىچرانيدند ، لذا گمان كردم كه سواران از آنها هستند .\r\nوقتى بهم رسيديم ، ديدم يكى از آنها جوانى است كه تازه خط محاسن بر صورتش نقش بسته و هر چهار نفر شمشيرى حمايل دارند . يك نفرشان پير مردى بود كه نيزه‌اى در دست داشت ، و ديگرى شمشيرى حمايل نموده و نقاب به صورت و قبائى روى شمشير پوشيده و گوشهء آن را از زير بغل گذرانيده بود .\r\nپير مرد نيزه‌دار در سمت راست جاده ايستاد و ته نيزهء خود را به زمين زد آن دو جوان هم در سمت چپ ايستادند و شخص قبا پوش هم در وسط راه مقابل من ايستاد . آنها به من سلام كردند و من هم جواب آنها را دادم . مرد قباپوش به من گفت :\r\nتو فردا ميخواهى نزد كسانت به روى ؟ گفتم : آرى . گفت : بيا جلو تا جراحتى كه تو را رنج ميدهد به‌بينم .\r\nمن نمىخواستم كه آنها با من تماس پيدا كنند و پيش خود گفتم مردم بيابان - گرد ، از نجاست پرهيزى ندارند ، و من هم از آب بيرون آمده و لباسم تر است ، با اين وصف نزد وى رفتم و او دست مرا گرفت و به طرف خود كشيد و با دست دوشم را تا پائين لمس نمود تا آنكه دستش بجراحت خورد و آن را طورى فشار داد كه دردم گرفت .\r\nسپس مانند اول سوار اسب شد اين هنگام پير مرد نيزه بدست گفت : اسماعيل ! راحت شدى ؟ من تعجب كردم كه از كجا اسم مرا ميداند . گفتم : ما و شما ان شاء اللَّه راحت و رستگار هستيم .\r\n\r\n","description":"","footnote":"","page_name":" 803 ","page_number":811},
  {"content":"\r\n\r\nبعد پير مرد گفت : اين آقا امام زمان عليه السّلام است . با شنيدن اين كلام پيش رفتم و همانطور كه سوار بود پاى حضرتش را بوسيدم . سپس به راه افتادند و من با آنها ميرفتم ! امام عليه السّلام فرمود : برگرد ! گفتم : من ابدا از شما جدا نميشوم . فرمود صلاح در اينست كه برگردى ! ولى من همان جواب را دادم ، پير مرد گفت اى اسماعيل شرم نميكنى دو بار امام به تو ميگويد برگرد و گوش نمىگيرى ؟ ناچار توقف نمودم .\r\nامام چند قدم رفت و سپس متوجه من شد و فرمود : وقتى به بغداد رسيدى حتما ابو جعفر ( يعنى المستنصر باللَّه خليفه عباسى ) تو را ميطلبد . وقتى نزد او رفتى و چيزى به تو داد قبول مكن و به فرزند ما رضى ( سيد بن طاوس ) بگو كه توصيه‌اى براى تو به على بن عوض بنويسد ، من بوى سفارش ميكنم چيزى كه ميخواهى به تو بدهد . آنگاه با همراهانش حركت فرمود : من همچنان ايستاده آنها را مينگريستم تا از نظرم دور شدند ، و من از جدائى آن حضرت متأسف بودم .\r\nپس لحظه‌اى روى زمين نشستم آنگاه برخاستم و وارد شهر شدم و به حرم مطهر رفتم خدام حرم دور مرا گرفتند و گفتند : روى تو را چنان مىبينيم كه با اول تغيير كرده است . آيا هنوز احساس درد ميكنى ؟ گفتم : نه ! گفتند : كسى با تو نزاع كرده ؟ گفتم نه ! .\r\nمن از آنچه شما ميگوئيد خبرى ندارم ولى از شما سؤال ميكنم : آيا سوارانى را كه نزد شما بودند ، ميشناسيد ؟ گفتند : آنها از سادات و صاحبان گوسفندان هستند گفتم نه ! او امام زمان عليه السّلام بود گفتند : امام آن پير مرد بود يا مرد قباپوش ؟ گفتم همان مرد قباپوش امام بود . گفتند جراحتى را كه داشتى به او نشان دادى ؟ گفتم :\r\nخود او با دست آن را فشار داد و مرا به درد آورد .\r\nسپس جلو آنها لباس را بالا زده پايم را بيرون آوردم و از آن بيمارى اثرى نديدم . من از كثرت اضطراب ترديد كردم كه كدام پايم درد ميكرد . به همين جهت پاى چپم را نيز بيرون آورده نگاه كردم و اثرى نديدم .\r\n\r\n","description":"","footnote":"","page_name":" 804 ","page_number":812},
  {"content":"\r\n\r\nوقتى مردم اين را مشاهده كردند شادى كنان بسوى من هجوم آوردند و لباسم را براى تبرك پاره پاره كردند ، خدام مرا بخزانه بردند و جمعيت را از آمدن به طرف من منع كردند . ناظر بين النهرين آن روز در سامره بود ، چون آن سر و صدا را شنيد ، پرسيده بود : چه خبر است ؟ گفته بودند مريضى به بركت امام زمان شفا يافته است . ناظر آمد در خزانه و اسم مرا پرسيد و گفت چند روز است كه از بغداد بيرون آمده‌اى ؟ گفتم : اول هفته از بغداد خارج شدم .\r\nاو رفت و من آن شب را در سامره ماندم و چون نماز صبح خواندم از شهر بيرون آمدم مردم هم متوجه شدند و با من آمدند . ولى وقتى از شهر دور شدم مردم برگشتند .\r\nشب را در « اوانا » « 1 » خوابيدم و صبح آن روز از آنجا عازم بغداد شدم . ديدم جمعيت روى پل عتيق ازدحام نموده و از هر كس وارد مىشود نام و نسبش را ميپرسند و ميگويند كجا بودى ؟ از من هم پرسيدند نامت چيست و از كجا مىآئى ؟ من هم خود را معرفى كردم . ناگهان به طرف من هجوم آوردند و لباسم را پاره پاره نمودند و هر تكهء آن را بعنوان تبرك بردند ، بطورى كه ديگر حالى برايم نماند .\r\nعلت اين بود كه ناظر امور بين النهرين نامه‌اى به بغداد نوشته و ماجراى مرا گزارش داده بود . آنگاه مردم مرا به بغداد بردند ، و چنان ازدحامى شد كه نزديك بود از كثرت جمعيت تلف شوم .\r\nوزير قمى « 2 » سيد رضى الدين ابن طاوس را خواست تا در اين باره تحقيقاتى نموده و صحت خبر مزبور را به اطلاع وى برساند . رضى الدين هم با اصحاب خود نزديك دروازهء « نوبى » به من برخوردند همراهان وى مردم را از اطراف من پراكنده ساختند . وقتى مرا ديد گفت : اين خبر را از تو ميدهند ؟ گفتم : آرى . آنگاه از مركوب خود پياده شد و پاى مرا گشود و اثرى از زخم سابق نديد .\r\n\r\n\r\n","description":"","footnote":"\r\n( 1 ) اوانا - شهر كوچكى واقع در ده فرسخى بالاى بغداد و داراى باغ و درختان بسيار بوده است ( مراصد )\r\n( 2 ) مقصود مؤيد الدين ابن علقمى است كه پيرو مذهب شيعه بوده است .\r\n","page_name":" 805 ","page_number":813},
  {"content":"\r\n\r\nسيد همان جا لحظه‌اى به حالت بيهوشى افتاد ، سپس دست مرا گرفت و نزد وزير آورد و در حالى كه ميگريست گفت : مولانا ! اين برادر من و نزديكترين مردم به من است .\r\nوزير شرح واقعه را جويا شد و من از اول تا آخر براى او حكايت نمودم . وزير اطبائى كه قبلا آن زخم را ديده بودند احضار نمود و گفت : جراحت پاى اين مرد را كه ديده‌ايد معالجه كنيد ! اطبا گفتند : تنها راه علاج اين زخم اينست كه با آهن قطع بشود و اگر قطع شد ميميرد . وزير گفت : بفرض اينكه قطع كنيد و نميرد چقدر طول ميكشد كه بهبود يابد ؟ گفتند : دو ماه طول ميكشد و بعد از بهبودى در جاى آن گودى سفيدى ميماند كه ديگر در جاى آن موى نمىرويد .\r\nوزير پرسيد : شما چه وقت آن را ديده‌ايد ؟ گفتند : ده روز پيش . وزير پاى مرا كه قبلا مجروح بود نشان داد كه مانند پاى ديگر هيچ گونه علامتى كه حاكى از سابقه درد باشد در وى ديده نميشد . يكى از اطباء فرياد كشيد و گفت : اين كار عيسى بن مريم است ! وزير گفت : وقتى معلوم شد كه كار شما نيست ، ما خود ميدانيم كه كار كيست ! سپس خليفه وزير را احضار نمود و ماجرا را از وى پرسيد . وزير هم واقعه را براى خليفه نقل كرد . خليفه مرا احضار نمود و هزار دينار به من داد و گفت اين را بگير و به مصرف خود برسان . گفتم : جرات نمىكنم يك دينار آن را بردارم . خليفه گفت : از كى ميترسى ؟ گفتم : از همان كسى كه مرا مورد عنايت قرار داد . زيرا گفت : چيزى از ابو جعفر قبول مكن . خليفه از شنيدن اين كلام گريست و مكدر شد آنگاه من بدون اينكه چيزى از وى بپذيرم بيرون آمدم .\r\nعلى بن عيسى اربلى ( مؤلف كشف الغمه ) ميگويد : يك روز من اين حكايت را براى جمعى كه نزد من بودند نقل ميكردم . شمس الدين پسر اسماعيل هرقلى « 1 »\r\n\r\n\r\n","description":"","footnote":"\r\n( 1 ) علامهء نورى در ذيل اين حكايت مينويسد شيخ حر عاملى در كتاب امل الامل ميفرمايد :\r\nشيخ محمد بن اسماعيل بن حسن بن ابى الحسن بن على هرقلى فاضل عالم از تلامذه علامه ( حلى ) بود و من كتاب « مختلف » را به خط او ديده‌ام و از آن پيداست كه آن را در زمان مؤلف ( علامهء حلى ) نوشته و نزد وى يا فرزندش فخر المحققين خوانده است » .\r\nسپس علامهء نورى ميگويد : حقير بر دو نسخه از شرايع واقف شدم كه به خط شيخ محمد مذكور است يكى در يك جلد و خوانده شده در نزد محقق اول و محقق ثانى و اجازه به خط هر دو بزرگوار در آن موجود و حال در بلد كاظمين در نزد جناب عالم جليل و سيد نبيل سيّد محمد آل سيد حيدر دام تأييده است و صورت آخر مجلد اول آن چنين است : فرغ من كتابته العبد الفقير الى رحمة اللَّه تعالى : محمد بن اسماعيل بن حسن بن ابى الحسن بن على الهرقلى غفر اللَّه له و لوالدى و للمؤمنين و المؤمنات آخر نهار الخميس خامس عشر شهر رمضان سنة سبعين و ستمائة ( 670 ) حامدا مصليا مستغفرا و الحمد للَّه رب العالمين و حسبنا اللَّه و نعم الوكيل .\r\n","page_name":" 806 ","page_number":814},
  {"content":"\r\n\r\nهم حاضر بود ولى من او را نمىشناختم . وقتى حكايت تمام شد ؛ گفت : من فرزند او هستم .\r\nمن از اين حسن اتفاق تعجب كردم و از وى پرسيدم آيا ران پدرت را در وقتى كه مجروح بود ، ديده بودى ؟ گفت : نه . زيرا من در آن موقع طفل بودم ، ولى وقتى بهبودى يافت ديدم كه اثرى از زخم نداشت . و در جاى آن جراحت مو روئيده بود .\r\nهمچنين من اين حكايت را از سيد صفى الدين محمد بن محمد بن بشير علوى موسوى و نجم الدين حيدر بن ايسر رحمة اللَّه عليهما كه هر دو از مردم سرشناس بودند ، و با من سابقه دوستى داشتند و نزد من بسيار عزيز بودند ، پرسيدم و آنها نيز حكايت را تصديق كردند و گفتند : ما آن جراحت را در حال بيمارى اسماعيل و جاى آن را در موقع بهبوديش در ران وى ديديم .\r\nو نيز شمس الدين فرزند او نقل ميكرد كه اسماعيل بعد از اين واقعه از فراق آن حضرت سخت محزون بود تا جايى كه در فصل زمستان در بغداد توقف نمود . و هر چند روز براى زيارت بسامره ميرفت و باز ببغداد برميگشت حتى در آن سال چهل بار به زيارت عسكريين عليهما السلام رفت ، به اين اميد كه بار ديگر حضرت را ببيند و\r\n\r\n","description":"","footnote":"","page_name":" 807 ","page_number":815},
  {"content":"\r\n\r\nبه مقصود خود برسد و تقدير با وى مساعدت نمايد ، ولى او در حسرت ديدار مجدد حضرت مرد و با غصهء او بجهان باقى انتقال يافت . رحمة اللَّه عليه رحمة واسعة .\r\n\r\nعطوهء حسنى\r\nنيز در كشف الغمه مينويسد : سيد باقى بن عطوهء حسنى براى من حكايت ميكرد كه پدرش عطوه بيضه‌اش ورم كرده بود . او زيدى مذهب بود ، و نميگذاشت كه فرزندانش مايل بمذهب شيعه شوند و ميگفت : من عقيدهء شما را تصديق نمىكنم مگر اينكه صاحب شما مهدى بيايد و مرا از اين مرض شفا دهد . اين سخن را مكرر از وى ميشنيديم .\r\nدر يكى از شبها موقع نماز عشاء كه همه در يك جا جمع بوديم ديديم پدرمان فرياد ميكشد و ما را بكمك ميطلبد . با شتاب بسوى او رفتيم ، وقتى ما را ديد گفت : برسيد به صاحب خودتان كه الساعه از پيش من رفت . ما همه بيرون رفتيم ولى هيچ كس را نديديم .\r\nسپس برگشتيم پيش پدرمان و جريان را از وى پرسيديم . پدرم گفت : شخصى نزد من آمد و گفت : اى عطوه ! گفتم : تو كيستى ؟ گفت : من صاحب فرزندانت ميباشم آمده‌ام كه تو را از اين بيمارى برهانم . آنگاه دست برد بموضع درد و آن را فشار داد و رفت . وقتى دست بردم اثرى از ورم سابق در آن نديدم .\r\nسيد باقى ميگفت : پدرم بعد از اين واقعه همچون آهو سر حال و چابك بود و ديگر از درد بيضه رنج نميبرد ! اين داستان در همه جا مشهور گشت . من از ديگران غير از فرزندش هم پرسيدم ، و آن را اعتراف كردند .\r\nسپس اربلى ميگويد : اين گونه اخبار و اطلاعات از حضرت در اين باب بسيار است مانند جماعتى كه در راه مكه از كاروان وامانده بودند و حضرت آنها را نجات داد و به كاروان و مقصد رسانيد كه اگر به درازا نمىكشيد ، قسمتى از آن را نقل مىكردم ولى همين دو حكايت كه نزديك به زمان ما به وقوع پيوسته كافى است .\r\n\r\n","description":"","footnote":"","page_name":" 808 ","page_number":816},
  {"content":"\r\n\r\n\r\nعلى بن عبد الرحمن\r\nمؤلف : شيخ مفيد و شيخ محمد بن مشهدى مؤلف مزار كبير رحمة اللَّه عليهما در كتاب مزارشان با اسناد خود از على بن محمد بن عبد الرحمن شوشترى روايت كرده‌اند كه گفت : وقتى گذارم بطايفهء « بنى رواس » افتاد . يكى از برادران دينى به من گفت : خوب است با هم به مسجد صعصعه برويم و در آن نماز بگزاريم . چه كه اين ماه ، ماه رجب است و در اين ماه زيارت اين اماكن شريفه كه ائمه در آن قدم نهاده و نماز گزارده‌اند ، مستحب مىباشد ، منهم با او به مسجد صعصعه رفتم .\r\nچون بدر مسجد رسيديم ديدم شترى زانو بسته و در مسجد خوابيده است .\r\nوقتى وارد مسجد شديم ، ديديم مردى در لباس حجازى كه عمامه‌اى مثل آنها بسر گذاشته نشسته و دعائى را ميخواند كه من و رفيقم از حفظ كرديم ، آنگاه سجده‌اى طولانى كرد ، سپس برخاست و سوار شتر شد و رفت . رفيقم گفت كه اين مرد خضر بود . افسوس كه با وى سخن نگفتيم ، مثل اينكه مهر به دهان ما زد . پس از نماز از مسجد بيرون آمديم ، در ميان راه ابن ابى داود رواسى را ملاقات نموديم . پرسيد :\r\nاز كجا مىآئيد ؟ گفتيم : از مسجد صعصعه و سپس آن چه ديده بوديم به اطلاع وى نيز رسانديم .\r\nابن ابى داود گفت : اين مرد در هر دو روز يا سه روزى يك بار به مسجد مىآيد و با كسى هم سخن نميگويد ، پرسيديم : او كيست ؟ گفت : شما گمان كرديد كى بود ؟ گفتيم : به نظر ما او خضر است : ولى او گفت : به خدا قسم او كسى است كه خضر نيازمند بملاقات اوست . پس برويد كه ان شاء اللَّه به حق ميرسيد در اين وقت رفيقم گفت :\r\nو اللَّه او صاحب الزمان عليه السّلام بود .\r\nكلينى در كافى از على بن محمد از ابو محمد وجنائى روايت مىكند كه گفت شخصى كه حضرت صاحب الزمان را ديده بود ميگفت : آن حضرت را ده روز پيش از حادثه رحلت پدرش امام حسن عسكرى عليه السّلام ديده است كه ميگفت : خداوندا\r\n\r\n","description":"","footnote":"","page_name":" 809 ","page_number":817},
  {"content":"\r\n\r\nتو ميدانى كه اينجا ( سامره ) براى توطن من بهترين جاهاست ولى اگر جلوگيرى ننمايند ! !\r\n\r\nابو الاديان خادم\r\nصدوق در كمال الدين ميگويد : ابو الاديان گفت : من خادم امام حسن عسكرى عليه السّلام بودم و نامه‌هاى حضرتش را بشهرها ميبردم . در مرض فوتش بخدمتش رسيدم ، نامه‌هائى نوشت و فرمود : اين را گرفته به اين شهرها برو ، سفرت پانزده روز به طول ميانجامد چون روز آخر وارد سامره شوى صداى شيون از خانهء من ميشنوى و خواهى ديد كه مرا غسل ميدهند .\r\nگفتم : آقا ! بعد از رحلت شما چه كسى جانشين شما خواهد بود ؟ فرمود : آن كس كه پاسخ نامه‌هاى مرا از تو طلب نمايد ، او جانشين من است گفتم : بيشتر توضيح دهيد . فرمود : آن كس كه بر من نماز ميگزارد ، جانشين من است . گفتم : بيشتر بفرمائيد . گفت : هر كس خبر داد كه در انبان چيست . او قائم و جانشين من است ، در اينجا هيبت آقا مرا گرفت كه سؤال كنم در انبان چيست .\r\nبدين گونه نامه‌ها را برداشته بشهرهائى كه فرموده بود بردم ، و جوابهاى آنها را گرفته روز پانزدهم وارد سامره شدم و همانطور كه فرموده بود ، ديدم صداى شيون و ناله از خانهء حضرت بلند است و برادرش جعفر بن على ( جعفر كذاب ) دم در خانه است و شيعيان اطراف او را گرفته و در مرگ آن حضرت تسليت و بخاطر مقام امامتش تهنيت ميگويند .\r\nمن پيش خود گفتم : اگر اين امام باشد ، منصب امامت از ميان رفته است . زيرا من او را ميشناختم كه شراب مىخورد و با قماربازى و ساز و ضرب سر و كار داشت ! ولى براى امتحان پيش او رفتم و مثل ديگران بوى تسليت و تهنيت گفتم . ولى او چيزى از من نخواست . آنگاه عقيد غلام امام حسن عسكرى عليه السّلام آمد و به او گفت : آقا برادرت را كفن كردند برخيز و بر او نماز بگذار . جعفر در حالى كه شيعيان هم اطراف\r\n\r\n","description":"","footnote":"","page_name":" 810 ","page_number":818},
  {"content":"\r\n\r\nاو را گرفته بودند و سمان « 1 » و حسن بن على معروف به سلمه كه بدستور معتصم خليفه او را بقتل رساندند در جلو آنها قرار داشتند وارد خانه شدند .\r\nوقتى آمادهء نماز شديم . ديدم حضرت را كفن كرده گذارده‌اند ، همين كه جعفر خواست تكبير بگويد ، بچهء گندم گونى كه موى سرش سياه و كوتاه و ميان دندانهايش باز بود بيرون آمد و رداى جعفر را كشيد و گفت : عمو ! كنار برو كه من در نماز گزاردن بر پدرم از تو سزاوارترم . جعفر عقب رفت و رنگش تغيير كرد ، بچه هم جلو ايستاد و بر امام نماز گزارد و آن حضرت را پهلوى قبر پدرش امام على النقى عليه السّلام مدفون ساختند .\r\nآنگاه همان بچه رو كرد بجانب من و گفت : جوابهاى نامه‌ها كه آورده - اى بياور ! من هم بوى تسليم نمودم و پيش خود گفتم : اين دو علامت : ( جانشين امام كه يكى نماز گزاردن بر حضرت و ديگر مطالبهء جواب نامه‌ها ) ظاهر شد .\r\nفعلا جريان انبان باقيمانده است آنگاه بسراغ جعفر رفتم ، ديدم در مرگ برادرش ناله مىكند . در آن موقع حاجز و شاء آمد و بجعفر گفت : آقا آن بچه كى بود ؟\r\nاگر ادعا دارد كه پسر امام است لازم بود كه از وى دليل بخواهيد ، جعفر گفت :\r\nبه خدا قسم من تا كنون او را نديده بودم و نشناختم .\r\nدر همان وقت كه ما نشسته بوديم ، جمعى از قم آمدند و سراغ امام حسن عسكرى عليه السّلام را گرفتند ، به آنها گفتند : حضرت رحلت فرمود . پرسيدند : پس جانشين او كيست ؟ مردم اشاره به جعفر كردند و گفتند : اين است .\r\nآنها هم آمدند سلام كرده او را در مرگ برادرش تسليت و امامتش را تبريك گفتند . سپس گفتند : نامه‌ها و اموالى نزد ما هست ، بفرمائيد كه نامه‌ها از كيست و اموال چقدر است ؟ ! جعفر از جا برخاست و در حالى كه دامن خود را مىتكانيد گفت : اينها از ما ميخواهند كه غيب بدانيم !\r\n\r\n\r\n","description":"","footnote":"\r\n( 1 ) منظور عثمان بن سعيد نائب اول امام زمان است . پيشتر گفتيم كه وى بخاطر پنهان نگاه - داشتن كار خود روغن فروشى ميكرده است .\r\n","page_name":" 811 ","page_number":819},
  {"content":"\r\n\r\nدر اين وقت خادمى از اندرون آمد و گفت : شما نامهء فلانى و فلانى را آورده‌ايد و انبانى داريد كه هزار دينار در آنست كه سكهء ده دينار آن صاف شده است . آنها هم نامه‌ها و اموال را به آن خادم دادند و گفتند كسى كه تو را بخاطر اين فرستاده امام است .\r\nچون جعفر اين ماجرا را ديد . رفت پيش معتمد خليفه و جريان را نقل كرد ، معتمد هم خدمتكاران خود را فرستاد صيقل كنيز امام حسن عسكرى را آوردند و بچه را از وى مطالبه كرد ، صيقل وجود بچه را منكر شد و گفت من آبستن هستم و هنوز وضع حمل نكرده‌ام ، اين را بدين جهت گفت تا امر آن بچه را پوشيده دارد .\r\nسپس صيقل را بابن ابى شوارب قاضى سپردند ( كه نزد وى بسر برد تا وضع او روشن شود ) ولى ناگهان از يكطرف عبيد اللَّه بن يحيى بن خاقان ( وزير ) مرد ، و از طرفى صاحب الزنج در بصره قيام كرد و آنها مشغول به اين امور شدند و از نگهدارى صيقل كنيز امام حسن عسكرى ( مادر امام زمان ) غفلت نمودند و او از شر آنها آسوده گشت و الحمد لله رب العالمين لا شريك له .\r\n\r\nعيسى جوهرى\r\nمؤلف : در يكى از كتب علماى ما از حسين بن حمدان از ابو محمد عيسى بن مهدى جوهرى روايت نموده كه گفت : در سال 260 بآهنگ حج بيت اللَّه از وطن بيرون آمدم .\r\nمقصد من مدينه بود ، زيرا بر ما ثابت شده بود كه امام زمان ظهور كرده است ، من بيمار گشتم و وقتى از پرهيز بيرون آمدم ، ميل به خوردن ماهى و خرما پيدا كردم . موقعى كه وارد مدينه شدم و برادران دينى خود ( شيعيان ) را ملاقات نمودم ، آنها نيز مژده دادند كه حضرت در محلى بنام « صابر » ظهور نموده من هم به طرف صابر رفتم .\r\n\r\n","description":"","footnote":"","page_name":" 812 ","page_number":820},
  {"content":"\r\n\r\nوقتى به آن بيابان رسيدم ، چند رأس بزغالهء لاغر ديدم و قصرى هم در آنجا بود ، بزغاله‌ها رفتند ميان قصر و من در آنجا مانده مراقب مطلب بودم ، تا آنكه نماز مغرب و عشا را خواندم و دعا و تضرع نمودم ، ناگاه « بدر » خادم امام حسن عسكرى عليه السّلام را ديدم كه گفت : اى عيسى بن مهدى جوهرى وارد شو ! من از شنيدن اين حرف تكبير و تهليل گفتم و بسيار حمد الهى بجا آوردم .\r\nهنگامى كه وارد حياط قصر شدم سفرهء غذائى را ديدم كه گسترده شده خادم به من دستور داد كه كنار سفره بنشينم . مرا پهلوى سفره نشانيد و گفت : آقايت به تو دستور ميدهد كه هر چه در موقع رفع پرهيز ميخواستى ، فعلا بخور . من گفتم : همين دليل براى من كافى است ، من چگونه غذا بخورم با اينكه هنوز آقاى خود را نديده‌ام ؟ باز او بانگ زد : اى عيسى ! غذا بخور كه مرا خواهى ديد .\r\nمن هم نشستم سر سفره ، ديدم ماهى گرمى كه ميجوشيد در سفره نهاده و كنار آن نيز خرمائى كه شباهت تامى بخرماى ما دارد گذارده‌اند و پهلوى آن هم دوغ است اين هنگام مرا صدا زد و گفت : اى عيسى ! آيا باز هم در امر ما شك دارى آيا تو بهتر ميدانى چه چيزى برايت نافع و چه چيز ضرر دارد يا من ؟ من گريستم و استغفار نمودم و از آنچه در سفره بود خوردم .\r\nهر بار كه دست از آن برميداشتم ، جاى دستم معلوم نبود ، من غذاى آن سفره را لذيذترين غذاى دنيا ديدم و چندان خوردم كه شرم كردم بيشتر تناول كنم . ولى او بانگ زد و گفت : اى عيسى ! شرم نكن كه اين از غذاى بهشتى است و دست مخلوق آن را نپخته است . من هم باز شروع به خوردن كردم ، ديدم دلم نميخواهد دست از آن بردارم و سير نميشوم ولى پيش خود گفتم : كافى است .\r\nدر اين وقت باز مرا صدا زد و گفت : بيا نزد من ! من پيش خود گفتم : آقاى من آمد و من هنوز دستم را نشسته‌ام . حضرت صدا زد و گفت : اى عيسى ! آيا اين غذا كه خورده‌اى محتاج به شستن دست است . من دستم را بوئيدم ديدم از مشك و كافور خوشبوتر است . آنگاه بوى نزديك شدم ، نورى از او آشكار گشت كه ديدگانم را\r\n\r\n","description":"","footnote":"","page_name":" 813 ","page_number":821},
  {"content":"\r\n\r\nخيره كرد و طورى سراسيمه گشتم كه گمان كردم اختلال حواس پيدا كرده‌ام .\r\nفرمود : اگر تكذيب‌كنندگان من نميگفتند او در كجاست و چه وقت بوده و در كجا متولد شده ، و كى او را ديده ، و چه كسى از پيش او آمده است كه بشما اطلاع دهد و چه چيز بشما خبر داده ، و چه معجزه‌اى براى شما آورده است ؟ لزومى نداشت كه مرا به‌بينى .\r\nولى به خدا قسم مردم امير المؤمنين عليه السّلام را با اينكه ميديدند و از وى روايت ميكردند و بخدمتش ميرسيدند عقب زدند و نزديك بود آن حضرت را بقتل رسانند .\r\nهمچنين مقام ساير پدران مرا پائين آوردند ، و آنها را تصديق نكردند ، و معجزات آنها را سحر و تسخير جن شمردند ، تا هنگامى كه حقيقت ادعاى آنها روشن شد .\r\nاى عيسى ! آنچه ديدى بدوستان ما برسان و بدشمنان ما مگو . گفتم : آقا ! دعا كن كه خداوند مرا در اين عقيده ثابت بدارد ! فرمود : اگر خداوند تو را ثابت قدم نميداشت ؛ مرا نمىديدى ! پس برو كه هميشه رستگار و پيروز هستى . من هم بيرون آمدم در حالى كه بىنهايت حمد و شكر خدا مينمودم .\r\n\r\nابو راجح حلى\r\nمؤلف : سيد على بن عبد الحميد نيلى در كتاب « السلطان المفرّج عن اهل الايمان » در ذكر كسانى كه حضرت امام زمان را ديده‌اند مينويسد : و از جمله حكايتى است كه مشهور است ، و در همه جا شايع گرديده و خبر آن به همه جا رسيده است ، و مردم اين زمان بالعيان ديده‌اند ، و آن حكايت ابو راجح حمامى در حله است .\r\nحكايت را جماعتى از دانشمندان سرشناس و افاضل با صدق و صفا ، نقل كرده‌اند ؛ كه از جمله شيخ زاهد عابد ، محقق شمس الدين محمد بن قارون سلمه اللَّه تعالى است .\r\nوى نقل ميكرد كه : روزى به حاكم حله كه شخصى بنام « مرجان صغير » بود گزارش دادند كه اين ابو راجح خلفا را سب مىكند . حاكم هم ابو راجح را احضار نمود و دستور داد او را چندان زدند كه تمام بدنش مجروح گشت و بىحال به زمين افتاد\r\n\r\n","description":"","footnote":"","page_name":" 814 ","page_number":822},
  {"content":"\r\n\r\nو دندانهاى ثنايايش ريخت .\r\nبدستور حاكم زبان او را درآوردند و سوزن آهنى در آن فرو بردند و بينيش را پاره كردند و ريسمانى كه از موى زبر تابيده شده بود در سوراخ آن برد و ريسمان ديگرى به آن بست و بدست غلامان خود داد كه در كوچه و بازار كوفه بگردانند ، وقتى او را ميگردانيدند ، از هر طرف مردم هجوم آورده و او را ميزدند بطورى كه افتاد روى زمين و مرگ را جلو روى خود ديد .\r\nچون خبر به حاكم دادند ، دستور داد او را بقتل رسانند . مردمى كه اطراف او بودند گفتند : او پير مرد سالخورده‌ايست و آنچه بايد ببيند ، ديد و فعلا مرده‌اى بيش نيست ، او را به همين حال بگذاريد تا خود بميرد و خون او را به گردن نگيريد ، مردم چندان در اين خصوص اصرار ورزيدند كه حاكم دستور داد او را آزاد كنند .\r\nدر آن موقع صورت و زبان ابو راجح ورم كرده بود . كسان او آمدند ، و آن نيمه جان را بخانه‌اش بردند ، و هيچ كس ترديد نداشت كه همان شب خواهد مرد . ولى چون فردا مردم بديدن او آمدند ، ديدند ايستاده نماز ميخواند و حالش كاملا رضايت - بخش است . دندانهايش كه افتاده بود به حال اول برگشته و جراحتهاى بدنش به كلى بهبودى يافته و اثرى از آن باقى نمانده ؛ و زخم صورتش هم زايل گشته است ! مردم از مشاهدهء وضع او بشگفت آمدند و ماجرا را از او جويا شدند . ابو راجح گفت : وقتى من مرگ را به چشم ديدم و زبانى نداشتم كه خدا را بخوانم ، ناچار با زبان دل بدعا پرداختم و آقا و مولاى خويش امام زمان عليه السّلام را به يارى طلبيدم . هنگام شب خانه‌ام نورانى شد و در آن ميان امام زمان ( ع ) را ديدم كه دست مبارك را روى صورتم كشيد و فرمود : برخيز و براى نان‌خورانت كار كن كه خداوند تو را شفا داد . چون صبح شد خود را اين طور كه مىبينيد مشاهده نمودم .\r\nشمس الدين محمد بن قارون سابق الذكر ميگفت : به خدا قسم ابو راجح اصولا مردى ضعيف البنيه ، لاغر اندام ، زرد رنگ و زشت‌رو بود و ريش كوتاهى داشت . من همه وقت بحمام او ميرفتم و هميشه او را بدين حالت و شكل ميديدم . ولى چون آن روز\r\n\r\n","description":"","footnote":"","page_name":" 815 ","page_number":823},
  {"content":"\r\n\r\nصبح در ميان جمعيت بديدن او رفتم ديدم ، قوى پى و خوش قامت شده ، محاسنش بلند رويش سرخ و به صورت جوان بيست ساله‌اى گشته بود ، و تا زنده بود به همين شكل و هيئت ماند .\r\nچون اين خبر شيوع يافت حاكم او را طلبيد . حاكم روز قبل او را به آن وضع ديده بود و امروز بدين حالت مىديد كه درست به عكس ديروز بود . حاكم ديد اثرى از زخمها در بدن او نيست و دندانهايش برگشته است ! از مشاهدهء اين وضع ؛ رعب عظيمى بدل حاكم راه يافت .\r\nحاكم قبلا در محلى كه بنام امام زمان ( ع ) معروف بود مينشست و پشت خود را به قبله ميكرد ولى بعد از اين واقعه روى به قبله نشست و با مردم ( حله ) با مدارا و نيكى رفتار ميكرد ! و از تقصير مجرمين آنها ميگذشت و با نيكان آنان نيكى مينمود ، ولى اين كار هم سودى به حال او نبخشيد و بعد از قليل مدتى درگذشت .\r\n\r\nمادر مردى سنى\r\nو نيز در كتاب مزبور مينويسد : شيخ محترم عالم فاضل شمس الدين محمد بن قارون نامبرده نقل ميكرد كه : يكى از نزديكان وى بنام معمر بن شمس كه او را « مذور » ميگفتند قريه‌اى داشت موسوم به « برس » « 1 » و آن را وقف علويين و سادات كرده بود . معمر بن شمس نائبى بنام ابن خطيب و غلامى داشت كه متولى اوقاف او بود و او را عثمان مىناميدند .\r\n( ابن خطيب ) يكنفر شيعهء نيكوكار بود ولى ( عثمان ) به عكس بود . روزى آن دو نفر در مسجد الحرام در مقام حضرت ابراهيم عليه السّلام در حضور جمعى از رعايا و عوام الناس نشسته بودند . ابن خطيب گفت اى عثمان هم اكنون حق آشكار و روشن ميگردد من نام كسانى را كه دوست ميدارم يعنى : على و حسن و حسين ، را كف دستم مينويسم و تو هم نام كسانى را كه دوست ميدارى يعنى ابو بكر و عمر و عثمان را كف دست خود\r\n\r\n\r\n","description":"","footnote":"\r\n( 1 ) در صفحه 395 شناسانديم .\r\n","page_name":" 816 ","page_number":824},
  {"content":"\r\n\r\nبنويس . سپس دستها را با هم مىبنديم ، هر دستى كه آتش گرفت بر باطل و هر كس دستش سالم ماند بر حق است .\r\nعثمان از اين عمل سر باز زد و حاضر نشد اين كار را انجام دهد ؛ حضار هم او را مورد سرزنش قرار دادند .\r\nمادر عثمان در جاى بلندى آنها را مىديد و سخنان آنها را مىشنيد ، وقتى آن منظره را ديد بر حاضران كه زبان بسرزنش فرزندش گشودند ، نفرين كرد و آنها را بباد فحاشى و بدگوئى و تهديد گرفت . في الحال نابينا شد . وقتى احساس كرد كه نابينا شده رفقاى خود را صدا زد . زنهاى دوست او رفتند بالا ، نزد وى و ديدند كه چشمش ظاهرا سالم است ولى چيزى نمىبيند ! .\r\nپس او را كشيده پائين آوردند و بحله بردند و خبر او ميان خويشان و همفكران و دوستانش شايع گشت ، آنها هم چند نفر طبيب از بغداد و حله براى معالجهء او آوردند ولى اطباء نتوانستند كارى براى او انجام دهند .\r\nموقعى كه به كلى از معالجه مأيوس گشتند ، جمعى از زنان شيعه كه با وى سابقه دوستى داشتند ، به او گفتند آن كس كه تو را نابينا گردانيد قائم آل محمد است . اگر شيعه شوى و تولى و تبرى داشته باشى ، ما ضمانت ميكنيم كه خداوند متعال چشم تو را شفا دهد و جز اين راهى براى رهائى از اين بليه ندارى زن نابينا هم گفتهء آنها را تصديق كرد و حاضر شد كه شيعه شود .\r\nزنهاى شيعه در شب جمعه او را برداشته و به داخل قبهء شريفهء مقام امام زمان عليه السّلام بردند ، و خودشان دم در نشستند ، چون پاسى از شب گذشت ، زن نابينا در حالى كه كورى چشمش بر طرف شده بود بميان زنان شيعه آمد ، و يك يك آنها را نشانيد و لباسها و زينت آلات آنها را شرح ميداد .\r\nوقتى زنها يقين كردند او بينا شده مسرور گرديدند و خدا را شكر كردند و بوى گفتند : چطور شد كه بينا شدى ؟ گفت وقتى شما مرا در قبه گذاشتيد و بيرون رفتيد ، حس كردم كه دستى روى دستم گذاشته شد و كسى گفت : برو بيرون كه\r\n\r\n","description":"","footnote":"","page_name":" 817 ","page_number":825},
  {"content":"\r\n\r\nخداوند تو را شفا داد . وقتى متوجه شدم ديدم كوريم بر طرف گرديده و قبه پر نور شده . آن مرد را كه با من حرف زده بود ديدم و از او پرسيدم آقا تو كيستى ؟ گفت :\r\nمن محمد بن الحسن هستم . سپس از نظرم ناپديد شد .\r\nآنگاه زنها برخاستند و بخانه‌هاى خود رفتند . بعد از اين ماجرا ( عثمان ) پسر آن زن نيز شيعه شد و عقيدهء خودش و مادرش خوب و محكم گرديد . حكايت او در ميان اقوامش شهرت گرفت . هر كس آن را شنيد عقيده بوجود امام زمان عليه السّلام پيدا كرد ، اين واقعه در سنهء 744 روى داد .\r\n\r\nدانشمند بزرگ عبد الرحمن عمانى\r\nهمچنين در آن كتاب است كه : از جمله مولاى اجل امجد عالم فاضل ، پيشواى كامل ، محقق مدقق ، مجمع فضائل و مرجع افاضل ، افتخار العلماء في العالمين ، كمال - الملة و الدين : عبد الرحمن عمانى در ماه صفر سال 759 حكايتى براى من نقل كرد و بعد آن را براى من نوشت و هم اكنون دستخط او نزد من موجود است حكايت اينست :\r\n« بنده نيازمند بدرگاه الهى : عبد الرحمن بن ابراهيم قبايقى ميگويد : من در شهر خود ميشنيدم كه مولاى بزرگوار معظم جمال الدين پسر شيخ اجل اوحد فقيه نجم الدين جعفر بن زهدرى سكته ناقص كرده ، و بعد از مرگ پدرش ، جدهء پدريش او را همه گونه معالجه نموده بود ولى تأثير نبخشيده است . بعضى بجده او گفتند طبيب از بغداد بياور . او هم اطباء بغداد را طلبيد و آنها مدتى طولانى به معالجه وى پرداختند ، ولى بهبودى نيافت .\r\nبعدا بجده‌اش گفتند : يك شب او را ببر در قبه شريفه كه در حله و معروف به « مقام صاحب الزمان » است كه تا صبح آنجا باشد ، شايد خداوند او را شفا دهد . جدهء او هم او را برد و در همان جا شفا يافت و بيماريش بر طرف گرديد .\r\nچندى بعد ميان من و او رشته دوستى برقرار شد ، بطورى كه كمتر از هم جدا ميشديم . او خانه‌اى داشت كه محترمين حله و جوانان آنها و فرزندان اشراف در\r\n\r\n","description":"","footnote":"","page_name":" 818 ","page_number":826},
  {"content":"\r\n\r\nآنجا جمع ميشدند و بگفتگو ميپرداختند ، من در آنجا اين حكايت را از او پرسيدم و او گفت : من فلج شده بودم .\r\nاطباء مرا جواب كردند - و حكايت را همانطور كه مكرر در حله از ديگران شنيده بودم نقل كرد تا باينجا رسيد كه گفت : وقتى جده‌ام مرا بقبهء صاحب الزمان عليه السّلام برد كه شب را در آنجا بمانم ناگاه ديدم آن حضرت آمد و فرمود : برخيز ! گفتم : آقا يك سال است كه نمىتوانم برخيزم فرمود بارادهء خدا برخيز ! سپس دستم را گرفت و كمك كرد تا برخاستم و اثر فلج كه داشتم بر طرف گرديد موقعى كه مردم شنيدند و مرا سالم ديدند چنان بسرم ريختند كه نزديك بود كشته شوم .\r\nتمام لباس بدنم را قطعه قطعه كردند ، و برسم تبرك بردند ، و لباس ديگر آوردند و به من پوشانيدند .\r\nسپس در حالى كه اصلا اثرى از سكته و فلج در من نبود به خانه رفتم و لباس خود را عوض كرده لباس مردم را به صاحبانش پس دادم . اين حكايت را مكرر من در موقعى كه او زنده بود از وى شنيدم كه براى مردم نقل ميكرد ، يا براى كسانى كه از وى ميپرسيدند حكايت مينمود .\r\n\r\nحسين مدلل\r\nو از جمله حكايتى است كه از افراد موثق شنيده‌ام . اين حكايت نزد اغلب اهالى نجف اشرف مشهور و معروف است حكايت اينست : اين خانه كه فعلا - يعنى سال 789 - من در آن سكنى دارم ، مال شخصى بود بنام ( حسين مدلل ) كه مردى خيرانديش و نيكوكار بود ، و محلى را در آنجا بنام او « ساباط « 1 » مدلل » ميگفتند اين خانه وصل به ديوار حرم مطهر امير المؤمنين عليه السّلام است ، و در نجف مشهور مىباشد . حسين مدلل مردى عيال‌وار بود .\r\nوقتى مبتلا بسكته ناقص مىشود ، بطورى كه قادر بايستادن نبوده و در موقع\r\n\r\n\r\n","description":"","footnote":"\r\n( 1 ) ساباط بمعنى گذر سرپوشيده است .\r\n","page_name":" 819 ","page_number":827},
  {"content":"\r\n\r\nضرورت عيالش او را بلند ميكرده . او مدت مديدى را بدين منوال گذرانيد و اين موجب شد كه فقر و تنگدستى سختى بزن و فرزندانش روى آورد ، تا جايى كه محتاج بمردم شدند و مردم هم بر آنها سخت گرفتند .\r\nدر يكى از شبهاى سال هفتصد و بيست ( 720 ) هجرى كه يك چهارم از شب گذشته بود ، همسرش را بيدار كرد ، و با بيدار شدن او بقيه هم بيدار شدند ، ناگاه ديدند داخل و بالاى خانه پر نور شده ، بطورى كه چشم را خيره ميكرد زن و فرزندانش پرسيدند چه خبر است ؟ گفت : هم اكنون امام زمان عليه السّلام آمد و فرمود : حسين برخيز ! من گفتم : آقا مىبينى كه نمىتوانم برخيزم . حضرت دست مرا گرفت و بلند كرد ، ديدم ناراحتى كه داشتم بر طرف شده ، و اينك حالم خوب و از هر نظر رضايت‌بخش است .\r\nسپس فرمود : من از اين گذر سرپوشيده به زيارت جدم ميروم و تو هر شب آن را قفل كن ، گفتم : آقا با گوش و دل فرمانبردار خدا و شما هستم آنگاه برخاست و به زيارت حضرت امير المؤمنين عليه السّلام رفت ، من هم خدا را شكر نمودم كه اين نعمت را به من روزى كرد . گذر مذكور تا كنون مورد احترام مردم است و در مواقع نيازمندى براى آن نذر مىكنند و هيچ گاه نذركننده ، از بركت وجود امام زمان عليه السّلام ، نااميد نميشود .\r\n\r\nزن نابينا\r\nو از جمله حكايتى است كه شيخ بزرگوار دانشمند فاضل شمس الدين محمد بن قارون سابق الذكر نقل ميكرد و ميگفت مردى در دهكدهء معروف به « دقوسا » واقع در كنار فرات بزرگ بود بنام « نجم » و ملقب به « اسود » وى مردى خيرخواه و نيكوكار بود و زنى بنام فاطمه داشت . او نيز زنى صالحه بود و دو فرزند يكى پسر بنام على و ديگرى دختر بنام زينب داشت . از سوء اتفاق دو زن هر دو نابينا شدند و سخت ناتوان گشتند و اين قضيه در سال 712 اتفاق افتاد . زن و مرد مدت مديدى را بدين گونه گذرانيدند تا اينكه در يكى از شبها زن حس كرد كه دستى روى صورتش كشيده شد و گوينده‌اى گفت : خداوند نابينائى تو را بر طرف ساخت . برخيز و برو نزد شوهرت ابو على\r\n\r\n","description":"","footnote":"","page_name":" 820 ","page_number":828},
  {"content":"\r\n\r\nو در خدمتگزارى او كوتاهى مكن زن هم ديدگان خود را گشود ، ديد خانه پر از نور است و دانست كه او قائم آل محمد ( ص ) بوده است .\r\n\r\nمردى كه سرش در صفين ضربت ديد !\r\nنيز در كتاب ( كشف الغمه ) مينويسد : و از جمله حكايتى است كه يكى از علماى بزرگ ما نقل كرده و به خط مبارك خود چنين نوشته است : حكايت ميكنم از محيى الدين اربلى كه گفت : روزى در خدمت پدرم بودم . ديدم مردى نزد او نشسته و چرت مىزند . در آن حال عمامه از سرش افتاد و جاى زخم بزرگى در سرش نمايان گشت پدرم پرسيد : اين زخم چه بوده ؟ گفت : اين زخم را در جنگ صفين برداشتم به او گفتند تو كجا و جنگ صفين كجا ؟ .\r\nگفت : وقتى بمصر سفر ميكردم و مردى از اهل « غزّه » « 1 » هم با من همراه گرديد در بين راه در بارهء جنگ صفين بگفتگو پرداختيم همسفر من گفت : اگر من در جنگ صفين بودم شمشير خود را از خون على و ياران او سيراب ميكردم ! من هم گفتم اگر من نيز در جنگ صفين بودم شمشير خود را از خون معاويه و پيروان او سيرآب مينمودم ، اينك من و تو از ياران على عليه السّلام و معاويه ملعون هستيم بيا با هم جنگ كنيم با هم درآويختيم و زد و خورد مفصلى نموديم يكوقت متوجه شدم كه بر اثر زخمى كه برداشته‌ام از هوش ميروم در آن اثنا ديدم شخصى مرا با گوشهء نيزه‌اش بيدار مىكند ، چون چشم گشودم ، از اسب فرود آمد و دست روى زخم سرم كشيد و في الوقت بهبودى يافت .\r\nآنگاه گفت : همين جا بمان و بعد اندكى ناپديد شد و سپس در حالى كه سر بريدهء همسفرم را كه با من به نزاع پرداخته بود ، در دست داشت با چهارپايان او برگشت و گفت : اين سر دشمن تست ، تو به يارى ما برخاستى ما هم تو را يارى كرديم\r\n\r\n\r\n","description":"","footnote":"\r\n( 1 ) غزه شهرى واقع در صحراى سيناست . سابقا جزو شهرهاى معروف فلسطين بوده و اينك جزو كشور مصر است .\r\n","page_name":" 821 ","page_number":829},
  {"content":"\r\n\r\nچنان كه خداوند هر كس كه او را يارى كند ، نصرت ميدهد . پرسيدم شما كيستيد ؟\r\nگفت : من صاحب الامر هستم . سپس فرمود : منبعد هر كس پرسيد : اين زخم چه بوده ؟ بگو : ضربتى است كه در صفين برداشته‌ام !\r\n\r\nجماعتى از عرب\r\nو از جمله حكايتى است كه سيد زاهد فاضل رضى الدين على « 1 » بن محمد بن جعفر بن طاوس حسينى در كتاب « ربيع الالباب » نوشته و نقل آن براى من بدرجه صحت رسيده است . سيد بن طاوس در كتاب مزبور نوشته است : حسن بن محمد بن قاسم براى ما حكايت كرد و گفت : روزى من و شخصى كه از مردم نواحى كوفه بود و او را « عمار » ميگفتند ، در راه ( حماليه ) از توابع كوفه با هم برخورد نموده و در بارهء امام زمان ( ع ) گفتگو كرديم . عمار گفت : ميخواهم داستان عجيبى را برايت نقل كنم . گفتم : هر اطلاعى دارى بيان كن .\r\nگفت : وقتى كاروانى از قبيلهء ( طىّ ) بكوفه آمد و از ما غله خريدند . مرد بزرگى كه رئيس كاروان بود هم ميان آنها بود .\r\nمن به يكنفر گفتم : برو و ترازو را از خانهء علوى بياور . آن مرد بدوى گفت :\r\nدر ميان شما علوى هم وجود دارد ؟ گفتم : سبحان اللَّه ! بيشتر مردم سادات هستند .\r\nمرد بدوى گفت : به خدا قسم علوى و سيد آن بود كه من او را در يكى از نقاط از دست دادم ؛ پرسيدم موضوع چيست ؟ گفت : ما سيصد تن يا كمتر بوديم و از جايى گريخته سه روز در بيان بدون نان و آب بسر برديم تا اينكه گرسنگى سخت بما فشار آورد .\r\nيكى از ما گفت بگذاريد قرعه بنام اسبهاى خود بزنيم و به هر كدام اصابت كرد آن را كشته سد جوع كنيم ، رأى همه بر اين قرار گرفت . سپس قرعه انداختيم و\r\n\r\n\r\n","description":"","footnote":"\r\n( 1 ) مقصود سيد على بن طاوس است كه در صفحه 325 شناسانديم\r\n","page_name":" 822 ","page_number":830},
  {"content":"\r\n\r\nباسب من اصابت نمود . من گفتم قرعه اشتباه بود ؛ اين بار قبول ندارم ، بنا گذاشتيم بار ديگر قرعه بيندازيم ، بار دوم هم باسب من اصابت كرد ، باز من نپذيرفتم و گفتم :\r\nبايد براى سومين بار قرعه بياندازيم .\r\nبار سوم نيز قرعه باسب من اصابت نمود ، اسب من مساوى با هزار دينار بود و آن را از پسرم بيشتر دوست داشتم ، وقتى ديدم بايد او را بكشيم گفتم : اجازه دهيد كه من سوارى مفصلى از آن بگيرم زيرا تا كنون بيابانى به اين هموارى براى اسب - سوارى نيافته‌ام . آنگاه سوار شدم و تا حدود تل دورى كه يك فرسخ از ما دور بود دواندم ، چون بدامنه تل رسيدم ديدم زنى هيزم مىچيند .\r\nپرسيدم : تو كيستى ؟ و كسانت كيستند ؟ گفت : من كنيز يك مرد علوى هستم كه در اين بيابان است . سپس از جلو من گذشت . من عباى خود را بر سر نيزه كرده و آمدم نزد رفقايم و گفتم : مژده باد كه مردمى در نزديكى شما سكونت دارند . پس همگى حركت كرده به آن سمت آمديم ، ديديم چادرى در وسط بيابان بر سر پاست و مرد خوش سيمائى كه از همه كس زيباتر و موى سرش آويزان بود ، در حالى كه مىخنديد ، بيرون آمد كه بما خوش آمد بگويد .\r\nمن به او گفتم : اى آبروى عرب ! آب بما برسان ! و او كنيزش را صدا زد و گفت :\r\nآب بياور ! كنيز دو ظرف آب آورد و به او داد ، او نخست قدرى از آن را نوشيد و بعد دستى در آن برد و بما داد و ما هم آشاميديم . يكى مينوشيد و به ديگرى ميداد و همچنين تا نفر آخر آشاميد . وقتى ظرفها را پيش ما برگردانيدند ؛ ديديم اصلا آب آن كم نشده بود .\r\nوقتى سير آب شديم باز به آن مرد گفتيم : اى آبروى عرب ! ما گرسنه‌ايم ، اين بار خودش بچادر برگشت و طبق كوچكى كه غذا در آن بود بدست گرفته بيرون آمد و دست در آن گذاشت و گفت : ده نفر ده نفر بيائيد و تناول كنيد ، ما همه از آن غذا خورديم ، به خدا قسم آن غذا نه تغيير كرد و نه كم شد ! بعد به او گفتيم : ميخواهيم از فلان راه برويم ، گفت : مقصود شما آن را هست و با\r\n\r\n","description":"","footnote":"","page_name":" 823 ","page_number":831},
  {"content":"\r\n\r\nدست اشاره بشاهراهى نمود و ما به راه افتاديم وقتى از او دور شديم ، يكى از ما گفت : شما از منزل خود براى تأمين معيشت خارج شده‌ايد ، با اينكه روزى بدست شما آمد ولى آن را از دست داديد ( يعنى برويم و اثاث آن مرد را غارت كنيم ! ) يكى از ما او را از اين عمل برحذر داشت و ديگرى گفت : برويم و غارت كنيم ! سرانجام همه بنا گذاشتيم كه او را غارت كنيم .\r\nپس برگشتيم ، چون او ديد كه ما برميگرديم كمربند خود را محكم بست و شمشيرى برداشت و حمايل كرد و نيزهء خود را بدست گرفت و سوار اسب اشهب شد ، و جلو آمد و گفت : نفس زشتكار شما عمل زشتى براى شما باقى نگذارد ! گفتيم اتفاقا چنين قصدى داريم ، سپس حرفهاى درشتى بوى گفتيم ، و او طورى خشمگين شد كه از خشم و صداى او همه بوحشت افتاديم و از پيش رويش گريختيم . آنگاه روى زمين خطى ميان خود و ما كشيد و گفت :\r\nبجدم پيغمبر قسم كه اگر يكنفر از شما از اين خط بگذرد ، گردنش را ميزنم . پس ما با رسوائى مراجعت كرديم . به خدا قسم علوى حقيقى او بود نه امثال اينان كه در كوفه هستند » اين بود آنچه ما از كتاب « السلطان المفرج عن اهل الايمان » در اينجا نقل نموديم .\r\nشيخ منتجب الدين « 1 » در كتاب « فهرست » مينويسد : ثار باللَّه مهدى بن ثار\r\n\r\n\r\n","description":"","footnote":"\r\n( 1 ) شيخ منتجب الدين رازى از مشاهير دانشمندان قرن ششم هجرى است . وى نوادهء محدث نامى حسين بن على بن بابويه قمى است و شيخ صدوق عموى جد اوست . شيخ منتجب الدين مانند معاصر خود « ابن شهر آشوب مازندرانى » بفيض ملاقات بسيارى از مردان با فضيلت و فقهاء و محدثين بزرگ رسيده و از آنان بدريافت اجازات نائل گشته است . و هم بسيارى از دانشمندان شيعه و سنى از وى اجازه گرفته و نزد او مراسم شاگردى به عمل آورده‌اند . دانشمندانى كه جزء اساتيد شيخ منتجب الدين بشمار آمده‌اند ، بيش از صد نفر مىباشند ! اغلب ايشان در شهرهاى دور دست و نواحى مختلف ميزيستند . او براى ديدن آنها به تمام نقاطى كه سراغ داشته سفر نموده و از علم و فضل و كتابهاى آنها استفاده كرده است .\r\nمؤلف در مقدمه جلد يكم بحار مىنويسد : « شيخ منتجب الدين از مشاهير محدثين است كتاب « فهرست » او در منتهاى شهرت مىباشد .\r\nشهيد دوم مىگويد : « وى در ضبط حديث دقيق بود و از استادان بسيار روايات بيشمارى نقل كرده » تمام علماى ما و جمعى از دانشمندان اهل سنت او را از بزرگان ثقات و فحول محدثين دانسته ، مهارت و امانت و حفظش را به بهترين وجه ستوده‌اند .\r\nرافعى قزوينى كه از دانشمندان معروف اهل تسنن و شاگرد اوست در كتاب « التدوين في اخبار قزوين » شيخ منتجب الدين استاد خود را به نيكى ستوده و ميگويد : « وى به حد اكمل از شنيدن و ضبط و حفظ و جمع حديث بهره‌مند بود . آنچه مىيافت يادداشت مىكرد و از هر دانشمندى و محدثى كه ميديد استماع حديث مىنمود او از لحاظ جمع حديث و استماع از استادان فن ، در اين زمانها كم نظير است » .\r\nشيخ منتجب الدين بيشتر بمطالعه و استفادهء علوم از محضر استادان مىپرداخته و كمتر بتأليف و تصنيف نظر داشته است . او يادداشت‌ها و تعليقات بسيارى داشته ولى امروز جز چند كتاب چيزى از وى نمانده و در جايى از آن نام نمىبرند .\r\nيكى از تأليفات او تاريخ بزرگى بوده كه بگفتهء رافعى مسوده مانده و مىگويد : گمانم مسودهء آن نيز از ميان رفته است . گويا اين همان تاريخ رى است كه ابن حجر عسقلانى در ( لسان - الميزان ) از وى زياد نام ميبرد و مكرر ميگويد : « ابن بابويه در تاريخ رى گفته . . . » كه البته اين ابن بابويه همان شيخ منتجب الدين است .\r\nو ديگر كتاب « الاربعين عن الاربعين من الاربعين في فضائل امير المؤمنين » مشتمل بر چهل روايت از چهل استاد بنقل از چهل نفر از صحابه پيغمبر است ! و ديگر كتاب نفيس « فهرست » اوست كه از مشهورترين كتب فهرست شيعه است و همين كتاب است كه بيشتر نام او را مشهور گردانيده است . فهرست شيخ منتجب الدين كتاب كوچكى است ولى محكم و پر مغز و مورد اعتماد و استناد تمام دانشمندان ماست .\r\nاين كتاب بضميمهء جلد بيست و پنجم بحار الانوار چاپ شده و طبق نوشته علامهء مفضال آقاى شيخ آقا بزرگ تهرانى در « مصفى المقال » يكى از تأليفات رجالى حضرت آيت اللَّه العظمى آقاى بروجردى دامت بركاته ، كتابى در ترتيب همين فهرست شيخ منتجب الدين و مستدرك آنست .\r\n","page_name":" 824 ","page_number":832},
  {"content":"\r\n\r\nباللَّه حسينى جيلى نخست زيدى مذهب و مدعى پيشوائى زيديه بود و در گيلان خروج كرد . سپس برگشت بمذهب اثنى عشرى . او احاديثى روايت نموده و مدعى بود كه حضرت صاحب الامر را ديده است و چيزها از آن حضرت روايت ميكرد .\r\nو نيز در كتاب مزبور ميگويد : ابو الحسن على بن محمد بن على بن ابو - القاسم علوى شعرانى عالمى صالح است و بشرف ملاقات امام زمان عليه السّلام فايز گشته است .\r\nو هم گويد : ابو الفرج مظفر بن على بن حسين حمدانى مردى موثق و مورد اطمينان است . او از سفراى امام صاحب الزمان عليه السّلام است شيخ مفيد را درك كرد ، و در محضر درس سيد مرتضى و شيخ ابو جعفر طوسى قدس اللَّه ارواحهم ، نشسته است .\r\n\r\n","description":"","footnote":"","page_name":" 825 ","page_number":833},
  {"content":"\r\n\r\n\r\nباب بيست و چهارم خبر سعد بن عبد اللَّه اشعرى و تشرف وى بحضور امام زمان و پرسشهائى كه از آن حضرت نموده است\r\nصدوق در كمال الدين از محمد بن على بن محمد بن حاتم نوفلى از احمد بن عيسى وشاء و او از احمد بن طاهر قمى و او از محمد بن بحر بن سهل شيبانى و او از احمد بن مسرور از سعد بن عبد اللَّه قمى روايت كرده كه گفت : من شوق زيادى براى جمع آورى كتاب‌هائى داشتم كه مشتمل بر علوم مشكله و دقايق آنها باشد .\r\nميخواستم كه با مطالعه آنها حقايق ( مذهب شيعه ) را به خوبى آشكار كنم ، و از آنچه موجب اشتباه مردم مىشود سخن نگويم . تا اگر با مخالفين طرف صحبت شدم ، با مطالعه غوامض و مشكلات آن ، بر وى غلبه يابم .\r\nمن سخت پابند مذهب شيعه اثنى عشرى بوده و هنگام مناظرات با اهل تسنن از تأمين جانى و سلامتى خود چشم پوشيده ، منتظر مناظره و هر گونه دعوا و دشمنى بودم ، تا جايى كه كار مناظرهء ما بدشمنى و ناسزا گفتن ميكشيد .\r\nعيب‌هاى آنها را ميگفتم و از روى اعمال پيشوايان آنان پرده برميداشتم ،\r\n\r\n","description":"","footnote":"","page_name":" 826 ","page_number":834},
  {"content":"\r\n\r\nتا اينكه وقتى دچار يكنفر دانشمند ناصبى شدم كه در كشمكش عقيده سختگير و در دشمنى بسيار كينه‌توز و در جدل و پيروى از باطل از همه متعصب‌تر ، و در سؤال از موضوعات دينى و علمى ، از ديگران بدزبان‌تر ، و در امور باطل از همه ثابت‌قدم‌تر بود .\r\nايراد يكى از متعصبين مخالف شيعه يك روز ناصبى مزبور در اثناى مناظره به من گفت : اى سعد و اى بر تو و همفكرانت كه شما جماعت رافضىها « 1 » مهاجرين و انصار ( خلفا ) را سرزنش ميكنيد و خلافت آنها را انكار مىنمائيد . اين صديق ( ابو بكر ) كسى است كه بواسطهء سابقهء اسلامش بر تمام اصحاب پيغمبر فائق گرديد آيا نميدانيد كه پيغمبر صلّى اللَّه عليه و آله او را به اين منظور با خود بغار برد كه ميدانست او خليفه بعد از وى است و اوست كه از قرآن پيروى مىكند و زمام امور مسلمين را بدست ميگيرد و دفاع از ملت اسلام به او واگذار مىشود ؟ پراكندگيها را سامان مىبخشد ، و از درهم ريختن كارها جلوگيرى به عمل مىآورد ، و حدود الهى را جارى ميسازد ، و دسته دسته سپاه براى فتح بلاد شرك گسيل ميدارد ، و همانطور كه بنبوت خود اهميت ميداد ، براى منصب جانشين خود هم اهميت قائل بود .\r\nميدانيم كه هر گاه كسى در جايى پنهان مىشود يا از كسى فرار مىكند قصدش اين نيست كه جلب مساعدت و يارى كسى را نمايد ( يعنى پيغمبر احتياج بمساعدت و يارى على عليه السّلام نداشت ! ) بنا بر اين وقتى ما ميبينيم پيغمبر پناه بغار بر دو چشم بمساعدت و كمك كسى هم نداشت ، براى ما روشن ميگردد كه مقصود پيغمبر اين بود كه ابو بكر را بعللى كه شرح داديم با خود بغار ببرد . و از اين نظر على را در بستر خود خوابانيد كه از كشته شدن او باك نداشت ! به همين جهت على را با خود نبرد و بردن او برايش دشوار بود . مضافا به اين كه مىدانست اگر على كشته شود ، براى پيغمبر مشكل نيست كه ديگرى را بجاى وى تعيين كند تا در كارهاى مشكل جاى على را بگيرد !\r\n\r\n\r\n","description":"","footnote":"\r\n( 1 ) متأسفانه اين لفظى است كه از قديم الامام متعصبين اهل تسنن ، شيعيان يعنى پيروان اهل بيت پيغمبرشان را بدان نام مىخواندند ؛ و در قبال آن هم شيعيان آنها را « ناصبى » ميگفتند . ولى خوشبختانه فعلا به ميزان زيادى اين طرز فكر جاهلانه از ميان رفته است .\r\n","page_name":" 827 ","page_number":835},
  {"content":"\r\n\r\nسعد بن عبد اللَّه گفت : من در رد او پاسخهاى گوناگونى دادم ولى او هر يك از آنها را نقض و رد مىكرد ، بعد گفت : اى سعد بگذار ايراد ديگرى از شما بگيرم تا بينى شما رافضىها به خاك ماليده شود ! آيا شما عقيده نداريد كه ابو بكر صديق كه از پليدى اوهام پيراسته است و عمر فاروق كه مدافع ملت اسلام بود ، نفاق خود را پنهان ميداشتند و استدلال بشب عقبه « 1 » مىكنيد ؟ .\r\nاى سعد ! بگو بدانم ابو بكر و عمر از روى ميل اسلام آوردند يا بطور اجبار بود ؟ سعد گفت : براى بر طرف ساختن اين ايراد چاره‌اى انديشيدم كه تسليم آن اشكال نشوم و بيم آن داشتم كه اگر بگويم ابو بكر و عمر از روى ميل اسلام آوردند ، او بگويد : با اين وصف ديگر پيدايش نفاق در دل آنها معنى ندارد ، چه كه نفاق هنگامى بقلب آدمى راه مىيابد كه هيبت و هجوم و غلبه و فشار سختى انسان را ناچار سازد كه بر خلاف ميل قلبى خود تظاهر كند . چنان كه خداوند در اين آيه فرموده :\r\n  فَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكِينَ فَلَمْ يَكُ يَنْفَعُهُمْ إِيمانُهُمْ . لَمَّا رَأَوْا بَأْسَنا   يعنى : وقتى آنها از طرف ما فشار ديدند گفتند : ايمان بخداى يگانه آورديم و از آنچه قبل ازين شرك ميورزيديم ، دست برداشتيم . ولى ايمان آنها هنگامى كه فشار ما را مشاهده كردند ، به حال آنها سودى ندارد . و اگر بگويم : آنها با بىميلى و اجبار اسلام آوردند ، مرا مورد سرزنش قرار ميداد و ميگفت موقع اسلام آوردن آنها شمشيرى كشيده نشد كه موجب وحشت آنها شود .\r\nناچار عمدا از وى روى گردانيدم ( و سخن نگفتم ) در حالى كه تمام اعضايم از شدت خشم آماس كرده بود ، و جگرم از غصه ميخواست پاره شود . پيش از اين واقعه من قريب چهل و چند مسأله از مسائل مشكله را كه كسى نيافته بودم به من پاسخ دهد ، در طومارى يادداشت كرده بودم ، تا از احمد بن اسحاق ( قمى ) كه بهترين مردم شهر من ( قم ) و از خواص حضرت امام حسن عسكرى عليه السّلام بود ، سؤال كنم .\r\n\r\n\r\n","description":"","footnote":"\r\n( 1 ) شب عقبه ، شبى بود كه پيغمبر اكرم از جنگ « تبوك » مراجعت ميفرمود ، و در حالى كه عمار ياسر مهار شتر حضرت را بدست گرفته و حذيفهء يمانى آن را ميراند چند نفر نقابدار جلو آمده شتر حضرت را رم دادند و نزديك بود پيغمبر به زمين بخورد : اين چند نفر نقابدار ، در كتب مربوطه شناسانده شده‌اند كه چه كسانى بوده‌اند .\r\n","page_name":" 828 ","page_number":836},
  {"content":"\r\n\r\nپاسخ امام زمان بايراد مزبور در آن موقع احمد بن اسحاق قمى به سفر سامره رفته بود ، من هم پشت سر او حركت كردم تا در سرابى به او رسيدم . وقتى با او مصافحه كردم گفت : خير است ! گفتم : اولا خواستم خدمت شما برسم ، و ثانيا طبق معمول سؤالاتى دارم كه ميخواهم جواب مرحمت كنيد .\r\nاحمد بن اسحاق گفت : تو با من باش زيرا من بشوق ملاقات امام حسن عسكرى عليه السّلام بسامره ميروم و سؤالات مشكلى از تأويل و تنزيل قرآن دارم كه ميخواهم از آن حضرت بپرسم تو هم بيا و فرصت را غنيمت دان و از محضر مبارك آقا استفاده كن . چه وقتى به خدمت آن حضرت رسيدى دريائى خواهى ديد كه عجائب و غرائب آن باتمام نميرسد .\r\nپس وارد سامره شديم و بدر خانهء آقا امام حسن عسكرى ( ع ) رفتيم و اجازهء ورود خواستيم ، خادمى آمد و ما را به خانه برد . احمد بن اسحاق انبانى را كه در پارچه‌اى بسته و صد و شصت كيسه درهم و دينار در آن بود و سر هر كيسه‌اى با مهر صاحبش بسته بود ؛ روى دوش گذاشته و بدين گونه وارد خانه حضرت شديم .\r\nمن نميتوانم مولى امام حسن عسكرى عليه السّلام را در آن لحظه كه ديدم و نور رويش ما را تحت الشعاع قرار داد به چيزى جز اينكه بگويم مثل ماه شب چهارده بود تشبيه كنم .\r\nطفلى كه در خلقت و منظر بستارهء مشترى ميماند و موى سرش از دو سوى تا بگوشش ميرسيد و ميان آن باز بود ، همچون الفى كه در بين دو واو قرار گيرد ، روى زانوى راست امام نشسته بود و يك انار زرينى كه نقشهاى بديعش در ميان حلقه گوناگون و رنگارنگ آن ميدرخشيد ، و يكى از رؤساى اهل بصره به آن حضرت اهداء كرده بود ، جلو امام نهاده بود . امام حسن عسكرى عليه السّلام قلمى در دست داشت و تا ميخواست سطرى در بياضى كه بدست گرفته بود بنويسد ، آن طفل انگشتان حضرت\r\n\r\n","description":"","footnote":"","page_name":" 829 ","page_number":837},
  {"content":"\r\n\r\nرا ميگرفت ، حضرت هم آن انار زرين را ميانداخت روى زمين و طفل را بگرفتن و آوردن آن مشغول مينمود ، تا مانع چيز نوشتن حضرت نشود .\r\nما به حضرت سلام كرديم ، امام عليه السّلام هم با ملاطفت جواب داد و اشاره كرد كه بنشينيم . موقعى كه حضرت از نوشتن نامه فارغ شد ، احمد بن اسحاق ، انبان را از ميان پارچه بيرون آورد و جلو حضرت گذاشت .\r\nحضرت نگاهى به طفل « 1 » نمود و فرمود : فرزند ! مهر از هداياى دوستان و شيعيانت برگير ! طفل گفت : آقا ! آيا سزاوار است كه دستى به اين پاكى به طرف اين هداياى آلوده و اموال پليد كه حلال و حرام آنها با هم مخلوط گشته است ، دراز شود ؟\r\nحضرت باحمد بن اسحاق فرمود : اى پسر اسحاق آنچه در انبان است بيرون بياور تا فرزندم حلال آن را از حرام جدا كند . چون كيسه اول را احمد بن اسحاق درآورد ؛ طفل گفت : اين كيسهء فلانى پسر فلانى از فلان محله قم است ، و شصت و دو دينار در آنست ، چهل و پنج دينار آن از پول زمين سنگلاخى است كه صاحبش فروخته و از برادرش به ارث برده بود ، و چهارده دينارش از پول نه طاقه پارچه است ، و سه دينار هم اجاره دكاكين است . امام حسن عسكرى عليه السّلام فرمود : راست گفتى فرزندم ! حالا به اين مرد نشان بده كه حرام آن چند است .\r\nطفل گفت : يك دينارى كه سكهء رى دارد و در فلان تاريخ ضرب شده ؛ و نقش يك رويش پاك گرديده با قطعه زرى كه وزن آن ربع دينار است درآور و ملاحظه كن ! علت حرام بودن آنها اينست كه صاحب آن در فلان ماه و فلان سال يك من و ربع پنبه ريسيده كشيد و بيك نفر جولا كه همسايه او بود داد ، بعد از مدتى دزد آنها را از جولا دزديد ، جولا هم جريان را به صاحب پنبه اطلاع داد ولى او گفت دروغ ميگوئى .\r\nسپس يك من و نيم پنبه ريسيدهء نازكتر از رشتهء خود كه به او سپرده بود ، عوض آن از جولا گرفت آنگاه آن رشته را پارچه كرد و فروخت . و اين دينار با قطعهء زر پول آنست ! وقتى احمد بن اسحاق در آن كيسه را گشود نامه‌اى ميان دينارها بود كه نام\r\n\r\n\r\n","description":"","footnote":"\r\n( 1 ) ميدانيم كه اين طفل پاكسرشت ، حضرت امام زمان عليه السلام بوده است .\r\n","page_name":" 830 ","page_number":838},
  {"content":"\r\n\r\nفرستنده و مقدار آن را همانطور كه طفل گفت در آن نوشته بود و آن قطعهء زر را با همان نشانى بيرون آورد .\r\nآنگاه احمد بن اسحاق كيسهء ديگرى بيرون آورد ( پيش از آنكه مهر آن را بگشايد ) طفل گفت اين كيسه مال فلانى پسر فلانى ساكن فلان محله قم است و پنجاه دينار در آنست كه براى ما حلال نيست دست به آن بزنيم ؛ حضرت فرمود :\r\nبراى چه ؟ طفل گفت : زيرا اين پول گندمى است كه صاحب آن موقع تقسيم ، با زارعى كه شريك او بود ، حيف و ميل نمود به اين نحو كه وقتى سهم خود را برميداشت پيمانه را پر ميكرد ، و چون نوبت بشريكش ميرسيد ، پيمانه را كم ميگرفت امام حسن عسكرى عليه السّلام فرمود : راست گفتى فرزندم ! .\r\nآنگاه حضرت فرمود : اى پسر اسحاق تمام اين پول‌ها را جمع كن و به صاحبانش برگردان يا سفارش كن كه به آنها برسانند . ما احتياجى به آنها نداريم و فقط پارچهء آن پير زن را بياور ! احمد بن اسحاق گفت آن پارچه را من در خورجين گذاشته بودم و اصلا فراموش كرده بودم .\r\nوقتى او رفت كه آن را بياورد ، امام حسن عسكرى عليه السّلام نگاهى به من نمود و فرمود : اى سعد تو براى چه آمده‌اى ؟ عرضكردم : احمد بن اسحاق مرا تشويق به زيارت آقايم نمود . فرمود : مسائلى را كه ميخواستى بپرسى چه كردى ؟ عرض كردم : آقا همچنان بلا جواب مانده است . فرمود : آنچه بنظرت ميرسد از نور چشم من سؤال كن و با دست مبارك اشاره به همان طفل نمود .\r\nمن روى به آن آقازاده نموده و عرض كردم : آقا و آقازادهء ما ! از اجداد شما براى ما روايت كرده‌اند كه پيغمبر خدا صلّى اللَّه عليه و آله اختيار طلاق زنان خود را بدست امير المؤمنين عليه السّلام داده بود . حتى روايت شده كه على عليه السّلام در جنگ جمل براى عايشه پيغام فرستاد كه اسلام و پيروان آن را گرفتار فتنه خود نمودى و فرزندان خود را از روى نادانى بسراشيب مرگ افكندى ، اگر خود برميگردى فبها و گر نه تو را طلاق مىدهم ؛ با اينكه مرگ پيغمبر ، زنهاى آن حضرت را طلاق داده بود .\r\n\r\n","description":"","footnote":"","page_name":" 831 ","page_number":839},
  {"content":"\r\n\r\nامام زمان عليه السّلام پرسيد : طلاق بمعنى چيست ؟ عرضكردم : يعنى رها كردن زن ( كه اگر بخواهد شوهر كند آزاد باشد ) فرمود : اگر رحلت پيغمبر صلّى اللَّه عليه و آله زنهاى او را يله و رها كرده بود ، پس چرا جايز نبود كه آنها بعد از پيغمبر شوهر كنند ؟ عرضكردم :\r\nزيرا خداوند متعال ازدواج آنها را ( بعد از پيغمبر ) حرام كرده بود . فرمود : پس چگونه رحلت پيغمبر آنها را رها گردانيد ؟\r\nعرضكردم : آقازادهء عزيز ! معنى طلاقى كه پيغمبر ( ص ) حكم آن را واگذار بامير المؤمنين عليه السّلام نمود چيست ؟ فرمود : خداوند متعال مقام زنان پيغمبر ( ص ) را بزرگ داشت و آنها را بشرف مادرى مؤمنين فائز گردانيد ، پيغمبر هم بامير المؤمنين عليه السّلام فرمود : يا على اين شرافت تا وقتى كه اطاعت ميكنند براى آنها خواهد بود ، ولى هر كدام بعد از من نافرمانى خداوند كردند و عليه تو سر بشورش برداشتند ، آنها را آزاد بگذار تا اگر بخواهند با ديگرى ازدواج كنند و از مقام ام المؤمنينى ساقط گردند .\r\nعرضكردم : فاحشهء مبينه كه اگر زن در ايام عده مرتكب آن گردد ، مرد ميتواند او را بيرون كند . چيست ؟ فرمود مقصود از فاحشهء مبينه ، مساحقه است نه زنا دادن . زيرا زنى كه زنا داد و حد بر او جارى شد ، اگر كسى بخواهد با وى ازدواج كند بواسطه حدى كه به او زده‌اند ، مانعى ندارد . ولى اگر مساحقه نمود بايد او را سنگسار كرد . سنگسار كردن براى زن ذلت و خوارى است ؛ چون كسى را كه خداوند دستور سنگسار كردنش داده است ، خوار و رسوا گردانيده و هر كس را خدا خوار كند ، او را از خود دور نموده است ، لذا كسى نميتواند كه او را نزديك گرداند .\r\nعرضكردم : يا ابن رسول اللَّه ! اينكه خداوند به حضرت موسى فرمود :\r\n فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً  ( نعلينت را بيرون بياور كه در سرزمين مقدس قرار گرفته‌اى ) مقصود چه بوده ؟ چه فقهاى فريقين ، عقيده دارند نعلين حضرت موسى از پوست مردار بوده است . فرمود : هر كس اين عقيده را داشته باشد به\r\n\r\n","description":"","footnote":"","page_name":" 832 ","page_number":840},
  {"content":"\r\n\r\nموسى عليه السّلام افترا بسته و آن پيغمبر را جاهل دانسته است .\r\nچون مطلب از دو حال بيرون نيست ، يا نماز خواندن موسى عليه السّلام با آن نعلين جايز بوده يا جايز نبوده ؟ اگر نمازش صحيح بوده پوشيدن آن كفش در آن زمين هم براى او جايز بوده است ، زيرا هر قدر آن زمين مقدس و پاك باشد ، مقدس‌تر و پاكتر از نماز نيست و چنانچه نماز خواندن موسى عليه السّلام با آن نعلين جايز نبوده ، ايراد بموسى وارد مىشود كه حلال و حرام خدا را نميدانسته ، و از آنچه نماز با آن جايز است و آنچه جايز نيست اطلاع نداشته است ، و اين نسبت بپيغمبر خدا كفر است .\r\nعرض كردم : آقا ! تأويل آن چيست ؟ فرمود : ( در آن شبى كه موسى با زن خود در صحراى سينا بود و از دور آتشى ديد و زنش را رها كرد و بدنبال آتش بكوه طور آمد ) موسى عليه السّلام در آن بيابان مقدس با خدا مناجات نمود ، و عرضكرد : پروردگارا - ! من محبت خود را نسبت به تو خالص گردانيده‌ام و دلم را از غير تو شستشو داده‌ام در عين حال علاقهء زيادى بزن خود داشت ( كه او را در بيابان در حال وضع حمل رها كرده بود ) خداوند فرمود :  فَاخْلَعْ نَعْلَيْكَ  ( نعلينت را از پا درآور ! ) يعنى اگر دوستى تو نسبت به من خالص است ، و دلت را از توجه به غير من شستشو داده‌اى ، ريشهء محبت زن و فرزندت را از دل بكن ! « 1 » .\r\n\r\n\r\n","description":"","footnote":"\r\n( 1 ) نعلين كه آن را بجاى كفش مىپوشند مورد علاقه موسى بوده و مىدانيم اغلب مردم به لباس خود و قبل از هر چيز به پاپوش خويش علاقمند هستند . بنا بر اين نعلينى كه تعلق بموسى داشت كنايه از زن و فرزند او بوده ؛ كه موسى در آن وقت شب تعلق خاطر به آنها داشت ؛ خداوند بموسى كه در آن موقع او را بمقام پيغمبرى برگزيد ، دستور مىدهد كه دوست ما بايد جز ما محبت هر كس را از لوح دل بزدايد ، و تمام امور خود را واگذار بما كند - چه نيكو سروده مرحوم عبد الحسين آيتى مؤلف « كشف الحيل » :\r\n شبى تاريكتر از جان فرعون * رهى باريكتر ز احسان فرعون\r\nهوا ز انفاس قدسى سردتر بود * رخ بانو ز سبطى زردتر بود\r\nكواكب روى خود بنهفته در ابر * شكيبائى ز دلها رفته و صبر\r\nبناگه آتش ديرينهء دوست * ز سينا شعله زد بر سينهء دوست\r\nندا آمد كه اى هم صحبت ما * ببين در نار نور طلعت ما\r\nاگر سرد است تن گرمى ز ما جو * خشونت كن رها ، نرمى ز ما جو\r\nبكن نعلين يعنى مهر اولاد * گزين مهر مهين رب ايجاد\r\nكه گردد مهر فرزندان فراموش * نگردد نار عشق دوست خاموش \r\n","page_name":" 833 ","page_number":841},
  {"content":"\r\n\r\nعرضكردم : يا ابن رسول اللَّه ! تأويل   كهيعص   چيست ؟ ! فرمود : اين حروف از اخبار غيبى است كه خداوند به اطلاع زكريا عليه السّلام بنده‌اش رسانيد ، سپس آن را براى محمد صلّى اللَّه عليه و آله نيز حكايت كرد و آن بدين گونه بود : زكريا از خداوند خواست كه اسامى پنج تن را به او بياموزد پس جبرئيل آمد و آن را بوى ياد داد ، از آن روز هر وقت زكريا اسامى محمد و على و فاطمه و حسن را به زبان مىآورد مسرور ميشد و غمهايش بر طرف مىگرديد ، ولى چون نام ( حسين ) را به زبان مىآورد ، چندان ميگريست كه گلويش ميگرفت و نفسش قطع ميشد .\r\nروزى گفت : خداوندا ! مرا چه مىشود كه هر گاه اسامى آن چهار تن را ميبرم غمهايم تسكين مىيابد ولى وقتى نام حسين را ميبرم اشكم جارى ميگردد ! خداوند متعال داستان آن را بوى اطلاع داد و فرمود : كهيعص . كاف اسم كربلا ، و ها هلاك عترت پيغمبر صلّى اللَّه عليه و آله و ياء يزيد پليد ظالم بحسين عليه السّلام و عين عطش آن حضرت و صاد صبر آن بزرگوار است .\r\nچون زكريا اين را شنيد ، تا سه روز از مسجدش خارج نشد ، و مانع شد كه مردم نزد او بيايند . در اين سه روز مرتب گريه و زارى مينمود و در آن حال ميگفت :\r\nخداوندا ! آيا بهترين خلق خود را بمصيبت فرزندش مبتلا ميسازى و امتحان اين واقعه جان گداز را بنابودى او فرود مىآورى ؟\r\nپروردگارا ! آيا لباس اين مصيبت عظمى را بتن على و فاطمه مىپوشانى و غم و اندوه آن را بدل آنها مىاندازى ؟\r\nآنگاه گفت : پروردگارا ! پسرى به من روزى فرما كه در اين سن پيرى\r\n\r\n","description":"","footnote":"","page_name":" 834 ","page_number":842},
  {"content":"\r\n\r\nچشمم به او روشن گردد و او را وارث و جانشين من كن و او را براى من مثل حسين براى محمد صلّى اللَّه عليه و آله قرار بده . وقتى او را به من ارزانى فرمودى ، مرا مفتون محبت او گردان . سپس مرا در مرگ او مبتلا كن چنان كه محمد ( ص ) حبيب خود را در مرگ فرزندش سوگوار ميسازى . خداوند يحيى را به او موهبت فرمود و زكريا را در مرگ او عزادار ساخت » مدت حمل يحيى شش ماه و حسين عليه السّلام نيز چنين بود و اين خود داستانى طولانى دارد .\r\nعرض كردم : آقا ! چه مانع دارد كه مردم خودشان امامى براى خود انتخاب كنند ؟ فرمود : امام مصلح يا مفسد ؟ عرضكردم : البته امام مصلح فرمود :\r\nامكان دارد كه مردم به نظر خود امام مصلحى انتخاب نمايند . ولى در واقع مفسد باشد ؟ گفتم : آرى ! فرمود همين علت است كه مردم نميتوانند امام انتخاب كنند .\r\nاكنون با دليلى كه عقلت وثوق به آن پيدا كند ، براى تو شرح مىدهم :\r\nآيا پيغمبرانى كه خداوند آنها را از ميان خلق برگزيد و كتاب‌هاى آسمانى بر آنها نازل فرمود و با وحى و عصمت تأييد كرد ، مانند موسى و عيسى كه سرآمد مردم عصر خود بودند و در انتخاب ( نمايندهء خدا ) از آنها داناترند ، همه با وفور عقل و كمال ( دانشى كه داشتند ) امكان دارد كه منافقى را به گمان اينكه مؤمن است انتخاب كنند ؟ عرضكردم : نه ، ممكن نيست . فرمود : اين موسى كليم خداست كه با همهء وفور عقل و كمال و علم و نزول وحى بر او ، هفتاد مرد را از ميان اعيان قوم و بزرگان امتش انتخاب كرد تا آنها را بميقات پروردگارش ببرد ، با اينكه شكى در ايمان و اخلاص آنها نداشت ؛ مع هذا آنها منافق از كار درآمدند .\r\nقال اللَّه تعالى :  وَ اخْتارَ مُوسى قَوْمَهُ سَبْعِينَ رَجُلًا لِمِيقاتِنا  تا آنجا كه ميفرمايد :  قالُوا لَنْ نُؤْمِنَ لَكَ حَتَّى   نَرَى اللَّهَ جَهْرَةً   فَأَخَذَتْهُمُ الصَّاعِقَةُ بِظُلْمِهِمْ  يعنى : موسى از ميان قوم خود هفتاد مرد را براى ميقات ما انتخاب كرد - آنها گفتند ما به تو ايمان نمىآوريم مگر اينكه علنا خدا را به‌بينيم . پس صاعقه‌اى آمد و آنها را بكيفر ظلم خود گرفت .\r\n\r\n","description":"","footnote":"","page_name":" 835 ","page_number":843},
  {"content":"\r\n\r\nوقتى ما مىبينيم كسى كه خداوند او را براى پيغمبرى برگزيده ، اشخاص مفسد انتخاب كرد ؛ در حالى كه گمان ميكرده افراد صالح انتخاب نموده است ، يقين ميكنيم كه انتخاب نمايندهء خدا ، حق ذات اقدس الهى است كه از آنچه در سينه‌ها نهفته و در دلها جاى گرفته است ، اطلاع دارد . وقتى پيغمبر برگزيدهء خدا در مقام انتخاب ، افراد فاسد را انتخاب كند ، بطور حتم مهاجرين و انصار هم از اين خطر بر كنار نبودند .\r\nسپس فرمود : اى سعد ! وقتى دشمن به تو گفت كه پيغمبر ، از اين جهت انتخاب‌شدهء اين امت ( ابو بكر ) را با خود بغار برد كه او خليفهء بعد از وى است و اوست كه از قرآن پيروى مىكند و زمام امور مسلمين را بدست ميگيرد ، و دفاع از ملت اسلام به او واگذار مىشود ، و اوست كه پراكندگيها را سامان مىبخشد و از درهم ريختن كارها جلوگيرى به عمل مىآورد ، و حدود الهى را جارى ميسازد ، و دسته دسته سپاه براى فتح بلاد شرك گسيل ميدارد .\r\nپيغمبر همانطور كه به نبوت خود اهميت ميداد ، براى منصب جانشينى خود هم اهميت قائل ميشد ، زيرا هر گاه كسى از چيزى فرار مىكند و در جايى پنهان مىشود ، قصدش اين نيست كه كسى او را مساعدت و يارى كند و از اين نظر على را در بستر خود خوابانيد كه از كشته شدن او باك نداشت ، به همين جهت على را با خود نبرد و بردن او را براى خود دشوار ميدانست ! مضافا باينكه پيغمبر ميدانست اگر على كشته شود ، براى او مشكل نيست كه ديگرى را بجاى على منصوب دارد تا در كارهاى دشوار كه على به درد مىخورد ، به كار آيد .\r\nچرا در جواب او نگفتى : مگر پيغمبر نفرموده است : مدت خلافت بعد از من سى سال است و اين مدت را وقف عمر اين چهار نفر كرد كه بعقيدهء شما خلفاى راشدين هستند ؟ اگر اين را ميگفتى ، ناگزير از اين بود كه بگويد : آرى . فرمود :\r\nآنگاه به او ميگفتى : آيا اين طور نيست كه پيغمبر چنان كه ميدانست ، خلافت را بعد از وى ابو بكر و بعد از ابو بكر عمر و بعد از عمر عثمان تصاحب مىكند و بعد\r\n\r\n","description":"","footnote":"","page_name":" 836 ","page_number":844},
  {"content":"\r\n\r\nاز عثمان از آن على است ؟ باز هم ناچار بود بگويد : آرى . سپس بوى ميگفتى : بنا بر اين بر پيغمبر صلّى اللَّه عليه و آله لازم بود كه اين چهار نفر را به ترتيب با خود بغار ببرد و همانطور كه به ابو بكر مهربانى كرد نسبت به بقيه هم مهربانى كند و با بردن ابو بكر به تنهائى مقام سه نفر ديگر را پائين نمىآورد و آنها را خوار نميكرد ! وقتى ناصبى مزبور پرسيد : آيا اسلام آوردن ابو بكر و عمر بميل انجام گرفت يا بطور اجبار ؟ چرا بوى نگفتى - نه بميل انجام گرفت و نه بطور اجبار - بلكه از روى طمع اسلام آوردند ! زيرا ابو بكر و عمر با قوم يهود مجالست مينمودند و اخبار تورات و ساير كتبى را كه از پيشبينىهاى هر زمان تا ظهور محمد صلّى اللَّه عليه و آله و پايان كار او خبر ميداد ، از آنها ميگرفتند ؛ و يهود گفته بودند كه : محمد بر عرب مسلط ميگردد ، چنان كه بخت نصر بر بنى اسرائيل مسلط گشت و بالاخره بر عرب پيروزى مىيابد ، همانطور كه بخت نصر بر بنى اسرائيل پيروز گرديد .\r\nبا اين فرق كه بخت نصر در دعوى خود دروغ‌گو بود . آنها هم ( ابو بكر و عمر ) آمدند نزد پيغمبر و او را در امر گواهى گرفتن از مردم به گفتن اشهد ان لا آله الا اللَّه كمك كردند ، و بطمع اينكه بعد از بالا گرفتن كار پيغمبر از جانب حضرتش بحكومت شهرى نائل گردند ، با وى بيعت نمودند ، و چون از انجاح مقصد خود مأيوس گشتند نقاب بستند و با عده‌اى از منافقين امثال خود از عقبه بالا رفتند كه پيغمبر ( ص ) را بقتل رسانند ، اما خداوند نيرنگ آنها را بهم زد ؛ و به حال كينه خود واگذاشت و به مقصود خود نرسيدند .\r\nچنان كه طلحه و زبير هم آمدند نزد على عليه السّلام و با او بيعت كردند و هر يك چشم داشتند كه از جانب آن حضرت بحكومت شهرى برسند ، و چون مأيوس گشتند ، نقض بيعت كردند و بر وى شوريدند و خداوند هر يك از آنها را بسرنوشت سايرين كه نقض بيعت كرده بودند ، رسانيد .\r\nدر اين موقع حضرت امام حسن عسكرى عليه السّلام با آقازاده برخاستند و مهياى\r\n\r\n","description":"","footnote":"","page_name":" 837 ","page_number":845},
  {"content":"\r\n\r\nنماز شدند . من از خدمت آنها رخصت طلبيده بيرون آمدم و رفتم ببينم احمد بن اسحق كجا رفت . در ميان راه او را ديدم كه گريه مىكند . پرسيدم : چرا گريه ميكنى ؟\r\nگفت پارچه‌اى كه حضرت آن را خواست ، گم كرده‌ام . گفتم : طورى نيست برو به حضرت بگو . او هم رفت خدمت حضرت و بعد در حالى كه تبسمى بر لب داشت و صلوات ميفرستاد بيرون آمد . پرسيدم ها ! چه شد ؟ گفت : ديدم پارچه كذائى زير پاى حضرت پهن است و امام روى آن نماز ميخواند ما هم خدا را شكر كرديم .\r\nبعد از آن چند روز به منزل آقا آمد و رفت كرديم و طفل را پيش آقا نديديم .\r\nروز آخر كه خواستيم با حضرت وداع كنيم وقتى من به خدمت حضرت رسيدم احمد بن اسحق در مقابل حضرت ايستاد و عرضكرد : يا ابن رسول اللَّه ! وقت حركت ما نزديك و اندوه ما زياد است ، ما از خداوند مسألت ميداريم كه رحمت خود را بر جدت محمد مصطفى و پدرت على مرتضى و مادرت سيدة النساء و بر دو آقاى اهل بهشت عمو و پدرت و ائمه طاهرين بعد از آنها : پدران بزرگوارت و وجود اقدست و فرزند عزيزت ، پى در پى نازل كند ، و اميدواريم كه پيوسته خداوند مقام باعظمت شما را بالا برد و دشمنت را ذليل گرداند ، و اين سفر را آخرين زيارت من قرار ندهد ! وقتى احمد بن اسحاق اين جمله را بر زبان راند ، چشمان آن حضرت ( امام حسن عسكرى ) پر از اشك شد بطورى كه قطرات آن بر رخسار مباركش جارى گشت ، آنگاه فرمود : اى پسر اسحاق ! در اين دعا اصرار مكن كه در مراجعت بلقاى پروردگار نائل ميشوى ! از شنيدن اين سخن احمد بن اسحاق به زمين افتاد و غش كرد ، وقتى به هوش آمد ، عرضكرد : آقا ! شما را به خدا و بجدت قسم مىدهم مرا مفتخر كنيد بپارچه‌اى كه آن را كفن خود كنم ، حضرت دست برد زير فرش و سيزده درهم بيرون آورد و فرمود : اين را بگير و جز اين خرج مكن و آنچه را خواستى ( كفن ) از دست نخواهى داد ، زيرا خداوند پاداش كسانى را كه اعمال نيك كنند ، ضايع نميگرداند .\r\nبعد از آنكه از خدمت حضرت مرخص شديم و بسه فرسخى شهر ( حلوان ) رسيديم\r\n\r\n","description":"","footnote":"","page_name":" 838 ","page_number":846},
  {"content":"\r\n\r\nاحمد بن اسحاق تب كرد و سخت مريض شد ، بطورى كه از بهبودى خود مأيوس گشت موقعى كه بحلوان رسيديم و در يكى از كاروانسراها منزل كرديم ، احمد بن اسحاق مردى از همشهريان خود را كه ساكن آنجا بود ، طلبيد و سپس گفت : امشب از اطراف من متفرق شويد و مرا تنها بگذاريد ، ما هم از او دور شديم و هر كدام بخوابگاه خود برگشتيم .\r\nنزديكهاى صبح كه چشم گشودم ، كافور خادم امام حسن عسكرى عليه السّلام را ديدم كه روبروى من ايستاده و ميگويد : خداوند عزاى شما را نيكو و بعوض مصيبتى كه بشما رسيده پاداش نيك عطا فرمايد ، ما از غسل و كفن همسفر شما فارغ شديم برخيزيد و او را دفن كنيد ، كه او در نزد آقاى شما مقام بزرگى دارد ، سپس از نظر ما غائب گرديد . ما بر بالين احمد بن اسحاق جمع شديم و بگريه و زارى پرداختيم تا آنكه او را دفن نموديم . « 1 »\r\nدر « دلائل الامامه » طبرى نيز اين روايت از عبد الباقى بن يزداد از عبد اللَّه بن محمد ثعالبى از احمد بن محمد عطار از سعد بن عبد اللَّه نقل شده است ، همچنين مختصر آن در احتجاج طبرسى آمده است .\r\nمؤلف : نجاشى « 2 » بعد از توثيق سعد بن عبد اللَّه و حكم بجلالت قدر او\r\n\r\n\r\n","description":"","footnote":"\r\n( 1 ) محدث عاليقدر مرحوم حاج ميرزا حسين نورى در كتاب « نجم الثاقب » باب ششم مينويسد :\r\n« حلوان همين « ذهاب » معروف است كه در راه كرمانشاهان است به بغداد ، و قبر آن معظم در نزديك رودخانهء آن قريه است بفاصلهء هزار قدم تقريبا از طرف جنوب و بر آن قبر ، بناى محقرى است خراب ؛ و از بىهمتى و بىمعرفتى اهل ثروت اهالى ، بلكه اهل كرمانشاه و مترددين چنين بىنام و نشان مانده و از هزار نفر ( بلكه امروز از هر ده هزار نفر ) زوار يكى به زيارت آن بزرگوار نميرود . با آنكه كسى را كه امام ( ع ) خادم خود را بطى الارض با كفن براى تجهيز او بفرستد و مسجد معروف قم را بامر آن جناب بنا كند و سالها وكيل آن حضرت در آن نواحى باشد ، بيشتر و بهتر از اين بايد با او رفتار كرد و قبرش را مزار معتبرى بايد قرار داد كه از بركت صاحب قبر و بتوسط او بفيضهاى الهيه برسند »\r\n( 2 ) احمد بن على بن احمد بن عباس نجاشى از شاگردان شيخ مفيد و حسين بن عبيد اللَّه غضائرى و سيد مرتضى و بسيارى ديگر از فحول محدثين و فقهاء و علماى انساب ؛ و همعصر شيخ الطائفه محمد بن حسن طوسى قدس سره القدوسى است .\r\nنجاشى از علماى متبحر در فن رجال و نسب بوده - كتاب رجال او از معتبرترين كتب رجال شيعه است . مؤلف در فصل دوم مقدمهء بحار مينويسد : كتاب رجال كشى و نجاشى در هر عصر و شهرى مدار افاده و استفاده و استناد و استدلال ما بوده است .\r\nعلماى شيعه بالاتفاق نجاشى را بوثاقت در نقل و امانت در ضبط و صداقت در گفتار و علم و اطلاع بسيار و احاطهء در فن رجال مكتب ائمه اطهار ستوده‌اند . جد ششم وى عبد اللَّه نجاشى والى اهواز بوده و با حضرت صادق ( ع ) مكاتبه داشته ؛ جواب‌هائى كه حضرت بپرسش او داده و براى او فرستاده مشهور و معروف به « رسالهء نجاشى » است ، پدرش ابو العباس احمد نجاشى نيز از اجلهء علما و محدثين بوده است .\r\n","page_name":" 839 ","page_number":847},
  {"content":"\r\n\r\nميگويد : « وى حضرت امام حسن عسكرى عليه السّلام را ديده است . بعضى از علما را ديدم كه ملاقات سعد و امام را تضعيف ميكردند و ميگفتند اين حكايت را ساخته‌اند و به او نسبت داده‌اند » .\r\nولى من ( علامهء مجلسى ) ميگويم : شيخ صدوق از عده‌اى كه نجاشى اشاره كرده و شناخته نشده‌اند ، داناتر به صحت اخبار و اطمينان بآنهاست . اخبارى را كه متن آنها گواهى به صحت آن ميدهد ، نميتوان به مجرد گمان و توهم ، مردود دانست ، بخصوص كه سعد بن عبد اللَّه زمان امام حسن عسكرى عليه السّلام را درك كرده و امكان دارد كه آن حضرت را ديده باشد . زيرا تقريبا او چهل سال بعد از رحلت حضرت ، بدرود حيات گفت .\r\nاين كار به منظور پائين آوردن مقام اخيار و عدم وثوق باخبار و ناشى از قلت معرفت در حق ائمه اطهار است ، زيرا ما ديده‌ايم كه وقتى اخبارى كه مشتمل بر معجزات غريبه است ، چون بدست عده‌اى مجهول الحال ميرسد ، يا خود آن اخبار را مورد انتقاد قرار ميدهند و يا از راويان آن عيبجوئى ميكنند ، بلكه من ميگويم جرم\r\n\r\n","description":"","footnote":"","page_name":" 840 ","page_number":848},
  {"content":"\r\n\r\nاكثر راويانى كه به آنها نسبت قدح و عيب داده‌اند ، چيزى جز نقل اين گونه اخبار نيست . « 1 »\r\n\r\n\r\n","description":"","footnote":"\r\n( 1 ) داستان احمد بن اسحاق و سعد بن عبد اللَّه اشعرى ، چنان كه از لحاظ خوانندگان گذشت متضمن مطالب جالب و سودمند است مع هذا عده‌اى از دانشمندان ما قبل از نجاشى و بعد از وى در صحت آن دچار ترديد شده‌اند آنچه موجب ترديد آنها گشته ، نخست استبعاد ملاقات سعد بن عبد اللَّه با حضرت عسكرى ( ع ) و دوم زنده بودن احمد بن اسحاق در سنوات بعد از رحلت آن حضرت است .\r\nبراى توضيح اين دو مطلب متذكر مىشويم كه : وفات سعد بن عبد اللَّه بگفتهء نجاشى در سال 299 يا 301 هجرى روى داده و در واقع چهل سال بعد از امام حسن عسكرى ( ع ) زنده بوده و بگفتهء مؤلف عاليقدر امكان اينكه وى حضرت را ديده باشد هست .\r\nو در خصوص زنده بودن احمد بن اسحاق بعد از رحلت عسكرى ( ع ) مىگوئيم : از روايت صفحه 434 كه شيخ كشى از ابو عبد اللَّه بلخى نقل مىكند ، و توقيعى كه شيخ طوسى در كتاب « غيبت » از ناحيه مقدسه امام زمان براى احمد بن اسحاق نقل كرده و در صفحات آخر كتاب ذكر مىشود .\r\nو روايتى كه « نجم الثاقب » در باب ششم از « دلائل الامامه » طبرى شيعى به اين مضمون نقل مىكند كه :\r\n« چون امام حسن عسكرى ( ع ) وفات يافت ، احمد بن اسحاق از طرف امام زمان در سمت وكالت خود ابقا شد ، و توقيعات آن حضرت بوى ميرسيد . وقتى رخصت خواست كه از سامره بقم مراجعت كند ، حضرت ضمن توقيعى اجازه داد ؛ ولى نوشته بود كه وى بقم نميرسد ، و در بين راه بيمار شده و وفات مىكند سپس كه بحلوان رسيد مريض شد و همان جا رحلت كرد و مدفون گرديد » از اين سه روايت و قرائن ديگر استفاده مىشود كه :\r\n1 - احمد بن اسحاق سالها بعد از حضرت عسكرى ( ع ) زنده بود و در زمان وكالت حسين بن روح كه در سال 304 بجاى محمد بن عثمان بنيابت رسيد ، رحلت كرده است .\r\n2 - احمد بن اسحاق در سفر سامره از امام تقاضاى كفنى نموده و حضرت هم براى او فرستاده است ، و فرموده كه بقم نميرسى و او چنان كه امام فرموده بود ، در حلوان مريض و همان جا بدرود حيات گفت ، و امام هم ، حضرت ولى عصر بوده ؛ نه امام حسن عسكرى عليهما السلام .\r\n","page_name":" 841 ","page_number":849},
  {"content":"\r\n\r\n\r\n\r\n","description":"","footnote":"\r\n- 3 - سعد بن عبد اللَّه خود توقيع آخر كتاب را از احمد بن اسحاق نقل مىكند كه دليل است ، احمد بن اسحاق در نظر سعد بن عبد اللَّه ، بعد از امام حسن عسكرى عليه السلام زنده بود .\r\nبا در نظر گرفتن اين جهات مىتوان گفت : كه در نقل حديث مفصل سعد بن عبد اللَّه كه بعضى بخاطر زنده بودن احمد بن اسحاق بعد از حضرت عسكرى آن را ساختگى و خلاف واقع دانسته‌اند ، اشتباه و خلطى از ناحيه كاتب يا راوى روى داده باشد . به اين معنى كه حضرت امام حسن عسكرى ( ع ) هنگام وداع احمد بن اسحاق كه عرض كرده بود : « اميدوارم خداوند اين سفر را آخرين زيارت من قرار ندهد » فرمود : « اى احمد بن اسحاق در اين دعا اصرار مكن كه در مراجعت بلقاى پروردگار نائل ميشوى » و با شنيدن آن احمد بن اسحاق نقش بر زمين شد و غش كرد حضرت از مرگ خود خبر داده بود نه وفات احمد بن اسحاق ، و بيهوش شدن احمد بن اسحاق هم با آن مقام علمى و معنوى ، بخاطر اطلاع از مرگ حضرت بوده نه مردن خويش ؛ و تقاضاى كفن هم براى اين بوده كه ميدانسته ديگر حضرت را نمىبيند به نظر ميرسد كه داستان سعد بن عبد اللَّه تا همين جا ختم شده ، ولى راوى و يا كاتب ، دنباله آن را بعنوان پايان كار احمد بن اسحاق از راوى ديگر نقل كرده و به اين داستان ملحق ساخته است ، البته احتمال ، اين هم ميرود كه سعد بن عبد اللَّه دو سفر با احمد بن اسحاق بسامره رفته باشد يكى در زمان حضرت عسكرى كه شرح آن به تفصيل در اينجا مسطور گشت و دوم بعد از رحلت آن حضرت ؛ موضوع كافور خادم هم امكان دارد كه سعد يا راوى ديگر در خواب ديده باشد ، كه خبر مرگ و غسل و كفن احمد بن اسحاق را به آنها داده باشد . بخصوص كه مىگويد : نزديكىهاى صبح كه چشم گشودم كافور را ديدم ، و بعد از نظرم غائب گرديد » بهر حال بسيار مستبعد مىنمايد كه اين داستان اصلى نداشته باشد و شيخ صدوق كه خود در حدود ده سال بعد از احمد بن اسحاق و سعد بن عبد اللَّه متولد شده است ، با آن بصيرت و تسلط و احاطه‌اى كه بحديث و رجال حديث داشته آن را در كتاب پرارزشى مانند « كمال الدين » نقل كرده باشد .\r\n","page_name":" 842 ","page_number":850},
  {"content":"\r\n\r\n\r\nباب بيست و پنجم علت غيبت امام زمان ( ع ) و كيفيت انتفاع مردم از وجود اقدس آن حضرت در طول غيبت\r\nصدوق عليه الرحمه در كتاب « علل الشرائع » بسند خود از حضرت صادق عليه السّلام نقل مىكند كه پيغمبر صلّى اللَّه عليه و آله فرمود :\r\nلا بدّ للغلام من غيبة . فقيل له : و لم يا رسول اللَّه ! قال : يخاف القتل\r\n. يعنى : آن جوان ناچار ميبايد غائب شود . عرض كردند : يا رسول اللَّه براى چه غيبت مىكند ؟ فرمود : ميترسد او را بكشند .\r\nنيز در علل الشرائع از مروان انبارى روايت نموده كه گفت : نامه‌اى از امام محمد باقر رسيد كه نوشته بود : وقتى خداوند همسايگى با مردمى را براى ما ناخوش دانست ، ما را از ميان آنها بيرون ميبرد .\r\nو نيز صدوق در كمال الدين و علل الشرائع از پدرش و او بسند خود از حضرت صادق عليه السّلام روايت نموده كه فرمود : قائم ما را غيبتى است كه مدت آن به طول مىانجامد من گفتم : براى چه غيبت مىكند يا ابن رسول اللَّه ؟ فرمود خداوند عز و جل ميخواهد علائم پيغمبران را در غيبتهاى خود ، در بارهء او نيز جارى گرداند . اى سدير ! او مىبايد باندازهء غيبت‌هاى پيغمبران غيبت نمايد ، قال اللَّه تعالى :  لَتَرْكَبُنَّ طَبَقاً عَنْ طَبَقٍ  يعنى : آثارى از شما بر اساس آثار آنها كه پيشتر بوده‌اند ، در ميان شما نيز جارى است .\r\nنيز در كمال الدين و علل الشرائع از عبد اللَّه بن فضل هاشمى نقل كرده كه گفت :\r\nاز حضرت صادق عليه السّلام شنيدم ميفرمود : صاحب الامر غيبتى دارد كه ناچار از آنست و\r\n\r\n","description":"","footnote":"","page_name":" 843 ","page_number":851},
  {"content":"\r\n\r\nهر پيرو باطل ، در آن ترديد مىكند . من عرضكردم : يا ابن رسول اللَّه چرا غيبت مىكند ؟ فرمود : بعلتى كه بما اجازه نداده‌اند آشكار سازيم عرضكردم چه حكمتى در غيبت اوست ؟ فرمود : همان حكمتى كه در غيبت سفراى الهى پيش از او بوده است ، حكمت غيبت قائم ظاهر نميشود مگر بعد از آمدن خود او ، چنان كه حكمت سوراخ كردن كشتى توسط خضر و كشتن آن بچه و تعمير ديوار ، براى موسى ظاهر نگشت ، مگر موقعى كه خواستند از هم جدا شوند . « 1 »\r\nاى پسر فضل ! اين كار از امور الهى و سرّى از اسرار پروردگارى و غيبى از غيبهاى خداوندى است . وقتى ما دانستيم كه خداى عز و جل حكيم است ، تصديق ميكنيم كه تمام كارهاى او از روى حكمت مىباشد . هر چند علت آن براى ما آشكار نگردد ! نيز در كمال الدين و علل الشرائع از زراره نقل كرده كه گفت : از امام محمد باقر شنيدم ميفرمود : پسر بچهء ما پيش از ظهورش غيبتى دارد . گفتم : براى چه غيبت مىكند ؟ فرمود : ميترسد و با دست به شكم خود اشاره نمود ، يعنى ميترسد او را بكشند اين روايت در كمال الدين و كافى نيز بد و طريق ديگر از زراره نقل شده است .\r\nمؤلف : قسمتى از اخبارى كه مشتمل بر علت غيبت آن حضرت بود در ابواب خبر دادن پدران آن حضرت بقيام وى گذشت .\r\nشيخ صدوق در كتاب « امالى » بسند خود از اعمش « 2 » از امام جعفر صادق عليه السّلام روايت\r\n\r\n\r\n","description":"","footnote":"\r\n( 1 ) داستان آن را خداوند در سورهء كهف از آيهء 8 تا 26 بيان فرموده و به تفصيل در كتب تفاسير آمده است .\r\n( 2 ) سليمان بن مهران كوفى معروف به « اعمش » . از محدثين نامى و رجال بزرگ و با شخصيت شيعه است . اعمش در شب عاشوراى سال شصت و يكم هجرى متولد و در شب پانزدهم ربيع الاول سنهء 148 وفات يافت . اعمش به كسى ميگويند كه پيوسته قطرات آب از چشمش فرو ريزد و سليمان اعمش نيز چنين بود . با اين كه ابو محمد اعمش شيعى است بزرگان اهلسنت هم او را ستوده‌اند .\r\nخطيب بغدادى در تاريخ بغداد مىنويسد : اعمش از موثقين محدثين كوفه است . چهار هزار روايت از وى شنيده شد ، ولى كتابى تأليف نكرد مردى فصيح بود : پدرش از اسراى ديلم بود . وى آشنائى كامل به احكام دين داشت . در زمان او هيچ كس از معاصرينش در كثرت حفظ حديث بپايهء او نميرسيدند ، و او اظهار تشيع مىكرد .\r\nاز هشيم نقل شده كه گفت : در كوفه كسى را نديدم كه در قرائت قرآن از اعمش بهتر و در نقل و حفظ حديث از وى نيكوتر و فهميده‌تر و در جواب سؤالات از او آماده‌تر باشد ، و شعبه گفته : سليمان اعمش نزد من از عاصم ( يكى از قراء هفتگانهء قرآن ) بهتر است .\r\nو از على بن يونس نقل است كه گفت : « نديدم اغنيا و سلاطين نزد هيچ كس جز اعمش آنقدر خود را كوچك بدانند ، با اين كه اعمش فقير و نيازمند بود » ! ابن خلكان در تاريخ خود مينويسد « اعمش دانشمندى فاضل بود ، پدرش از مردم دماوند بود ، او را در كوفه همطراز زهرى در حجاز مىدانستند . انس بن مالك را ديده ولى از وى حديث استماع نكرده او بزرگان تابعين را درك نمود ، سفيان ثورى و شعبة بن الحجاج و حفص بن غياث و بسيارى از مفاخر علماء از وى روايت كرده‌اند اعمش مردى خوش خلق و بذله‌گو بود .\r\nگويند روزى راويان اخبار نزد وى آمدند كه از او استماع حديث كنند ، اعمش هم از اندرون بيرون آمد و گفت : اگر در خانه‌ام كسى كه او را از شما دشمن‌تر مىدارم نميبود ، ( مقصود زنش بوده ) پيش شما نمىآمدم ! اعمش با ابو حنيفه و ابن ابى ليلى و ابن شبرمه و شريك قاضى كه همه از اعيان فقهاء و علماى اهل تسنن بودند مجلسها داشت و همواره با نيروى بيان و خوى نيكو و احاطهء بر فقه و حديث بر آنها غلبه مىيافت و در برابر آنها ستون شيعه بشمار مىآمد .\r\n","page_name":" 844 ","page_number":852},
  {"content":"\r\n\r\nمىكند كه فرمود : از روزى كه خداوند آدم را آفريد زمين از حجت ظاهر و مشهور يا غائب و مستور خدا خالى نمانده و همچنان نيز خالى نمىماند تا قيامت برپا شود ، و اگر جز اين بود خداوند پرستش نميشد . سليمان اعمش گفت : به حضرت صادق عرضكردم :\r\nفكيف ينتفع النّاس بالحجّة الغائب المستور ؟ قال كما ينتفعون بالشّمس اذا سترها السّحاب يعنى چگونه مردم مىتوانند از حجت غائب انتفاع برند ؟ فرمود :\r\nهمانطور كه از آفتابى كه در ابرها پنهان است نفع مىبرند .\r\nقطب الدين راوندى از كلينى و او از اسحاق بن يعقوب نقل مىكند كه اين مطلب از ناحيهء مقدسه امام زمان بوسيلهء محمد بن عثمان وارد شد : « و اما علت غيبت كه واقع\r\n\r\n","description":"","footnote":"","page_name":" 845 ","page_number":853},
  {"content":"\r\n\r\nشده ، خداوند ميفرمايد :  يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ  « 1 » يعنى : اى كسانى كه ايمان آورده‌ايد سؤال نكنيد از چيزهائى كه اگر براى شما ظاهر گردد ، شما را متأثر سازد » .\r\n« هر يك از پدران من ناچار از آن بودند كه بيعت با ظالم زمان خود را به گردن بگيرند ، ولى من موقعى ظهور ميكنم كه بيعت هيچ يك از ستمگران را به گردن نگرفته - ام ، و اما چگونگى انتفاعى كه مردم در غيبت من از وجودم مىبرند مانند استفاده از آفتاب است كه ابر آن را از نظرها مستور ساخته است .\r\nوجود من امان مردم روى زمين است چنان كه ستارگان امان اهل آسمان است . پس درهاى سؤال را از چيزى كه سودى به حال شما ندارد ببنديد ، و براى فهم چيزى كه تكليف به آن نداريد ، خود را ناراحت نكنيد و براى تعجيل در فرج امام زمان عليه السّلام زياد دعا نمائيد كه آزادى شما به اين است و السلام عليك يا اسحاق بن يعقوب و على من اتبع الهدى » در كمال الدين اين روايت از ابن عصام و او از كلينى نيز نقل شده است .\r\nنيز در كمال الدين از جابر بن عبد اللَّه انصارى روايت مىكند كه : وى از پيغمبر صلّى اللَّه عليه و آله پرسيد : آيا شيعه از وجود قائم در مدت غيبتش ، بهره‌مند مىشود ؟\r\nحضرت فرمود :\r\nاى و الّذى بعثنى بالنّبوّة ، انّهم لينتفعون به و يستضيئون بنور ولايته في غيبته كانتفاع النّاس بالشّمس و ان جلّلها السّحاب\r\nيعنى : آرى بخداوندى كه مرا به پيغمبرى مبعوث گردانيده . آنها از وجود او منتفع ميشوند و از نور ولايتش در طول غيبت ؛ استضائه ميكنند . چنان كه از آفتاب پشت ابر استفاده مىبرند .\r\n\r\nعلت تشبيه امام غائب بخورشيد پنهان در ابر\r\nمؤلف : بقيه اين روايت را در باب « اخبارى كه از پيغمبر رسيده » نقل\r\n\r\n\r\n","description":"","footnote":"\r\n( 1 ) سورهء مائده آيهء 101\r\n","page_name":" 846 ","page_number":854},
  {"content":"\r\n\r\nكرديم ضمنا بايد دانست كه تشبيه وجود اقدس امام زمان عليه السّلام بآفتاب پنهان در ابر ، اشاره بامورى چند است :\r\nاول - اينكه نور عالم هستى و علم و هدايت بتوسط آن حضرت بخلق خدا ميرسد ؛ زيرا با اخبار مستفيضه ثابت شده كه ذوات مقدسهء ( ائمه اطهار ) علت غائى ايجاد مخلوق عالمند ؛ و اگر آنها نبودند ، نور عالم ، به غير آنها نميرسيد و هم ثابت شده كه به بركت و وساطت و توسل به آنها ، علوم و معارف حقه براى مردم آشكار ميگردد ، و گرفتاريها از آنها بر طرف مىشود . و اگر آنها نبودند مردم بوسيلهء اعمال زشت مستحق انواع عذاب الهى بودند چنان كه خداوند فرموده است  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ  « 1 » يعنى : مادام كه تو ( پيغمبر ) در ميان آنها هستى ، خدا آنها را عذاب نميكند ! ما پس از تجربهء زياد به اين نتيجه رسيده‌ايم كه در امور پيچيده و مسائل مشكله و هنگام دورى از ذات حق و بسته شدن درهاى فيض الهى به روى خلق ، هر وقت ائمه اطهار عليهم السلام را واسطه قرار داده‌ايم و متوسل به آنها شده‌ايم ، بميزانى كه در آن وقت ارتباط معنوى با آنها پيدا كرده‌ايم ، آن كارهاى پيچيده و مشكل براى ما حل شده و به مقصود رسيده‌ايم . چنان كه اين موضوع براى كسانى كه خداوند چشم دل آنها را بنور ايمان روشن كرده است ، معلوم و مشهود است . توضيح اين مطلب سابقا در كتاب « امامت » گذشت « 2 » .\r\nدوم - اينكه همانطور كه آفتاب پوشيدهء در ابر با همهء انتفاعى كه مردم از آن مىبرند ، در هر آن انتظار دارند ، ابر بر طرف گردد و قرص آن پيدا شود تا بيشتر از آن منتفع گردند ، همين طور در ايام غيبت امام زمان نيز شيعيان با اخلاص در همهء اوقات انتظار آمدن و ظهور او را دارند ، و از اين نظر مأيوس نميگردند .\r\nسوم - اينكه كسانى كه وجود آن حضرت را با همه آثار و علائمى كه دارد ، انكار\r\n\r\n\r\n","description":"","footnote":"\r\n( 1 ) سورهء انفال آيهء 33 .\r\n( 2 ) جلد هفتم بحار الانوار .\r\n","page_name":" 847 ","page_number":855},
  {"content":"\r\n\r\nميكنند ، مثل انكاركنندگان وجود خورشيد بوقت ناپديد شدن در ابرها ، ميباشند .\r\nچهارم - اينكه گاهى پنهان گشتن خورشيد در ميان ابرها ، از آشكار بودنش براى بندگان خدا روى مصالحى بهتر است ، همچنين غيبت امام زمان عليه السّلام براى مردم در طول غيبت ، نظر بمصالحى بهتر است و به همين جهت هم از نظرها غائب گرديد .\r\nپنجم - اينكه هر كس بخورشيد مينگرد ، قادر نيست آن را بيرون از ابرها به بيند بلكه گاهى ممكن است بواسطه ضعف قوهء ديد ، اگر در قرص آفتاب نگاه كند ، بينائى خود را كه نميتواند خورشيد را احاطه كند هم از دست بدهد . همين طور آفتاب وجود مقدس امام زمان عليه السّلام نيز ، بسا هست كه اگر همه او را به بينند ، زيانبخش به حال مردم باشد و موجب كورى دل آنها از ديدن آفتاب حقيقت گردد . در صورتى كه در غيبت آن حضرت چشم بصيرتشان قادر است متحمل ايمان به او گردد . چنان كه انسان ميتواند از لابلاى ابر نگاه بخورشيد كند و ضررى هم نبيند ! ششم - اينكه گاهى آفتاب از ميان ابرها بيرون مىآيد ، يكى به آن مينگرد و ديگرى توجه ندارد همين طور ممكن است آن حضرت در ايام غيبت براى عده‌اى آشكار شود ولى ديگران نه بينند .\r\nهفتم - اينكه اصولا ائمه اطهار از لحاظ نفعى كه براى عالم وجود دارند ، همانند خورشيد ميباشند ، و تنها آنها كه كوردلند نميتوانند از اشعهء جمال آنان بهره‌مند گردند چنان كه در اخبار آيهء شريفهء  مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  « 1 » تفسير به اين معنى شده است .\r\nهشتم - اينكه همانطور كه شعاع خورشيد به ميزان روزنه‌ها و شبكه‌هاى خانه‌ها وارد آن مىشود و به قدر ارتفاع موانع خانه‌ها ، در آن ميتابد ، همچنين مردم نيز باندازهء موانع حواس و مشاعرشان كه عبارتست از شهوات نفسانى و علائق جسمانى و خود روزنه‌ها و شبكه‌هاى دلهاى آنهاست ، و هم بقدرى كه پرده‌هاى كثيف هيولانى را از دلهاى خود بكنار ميزنند از انوار هدايت و راهنمائى ائمه طاهرين عليهم السلام\r\n\r\n\r\n","description":"","footnote":"\r\n( 1 ) سورهء طه آيهء 123 .\r\n","page_name":" 848 ","page_number":856},
  {"content":"\r\n\r\nاستفاده ميكنند .\r\n( وقتى پرده‌هاى هواپرستى و موانع را از پيش خود بردارد ) مانند كسى مىشود كه در زير آسمان قرار گرفته و نور آفتاب بدون مانع از هر سو او را احاطه كرده باشد .\r\nاى خواننده ! من با اين بيان ، هشت در از اين بهشت روحانى را به روى تو گشودم ، خداوند با تفضل خود هشت در ديگر هم به روى من گشوده است ؛ ولى اگر ذكر كنم سخن بدرازا ميكشد ، اميدوارم خداوند متعال در راه شناسائى و معرفت ائمه اطهار هزار در به روى ما و شما بگشايد كه از هر درى هزار در ديگر گشوده گردد .\r\nصدوق عليه الرحمه در كمال الدين از شيخ مفيد روايت نموده كه حضرت صادق عليه السّلام فرمود : بهترين وقتى كه خداوند به بندگانش نزديك و از آنها خشنود است هنگامى است كه مردم حجت خدا را از دست بدهند ؛ و او براى آنها آشكار نشود و از نظر آنها غائب گردد ، و آنها ندانند جاى او كجاست ، و با اينوصف ميدانند كه سفراى الهى و نشانه‌هاى حق ، از ميان نرفته است . در آن موقع صبح و شام منتظر فرج و ظهور باشيد .\r\nهمچنين سخت‌ترين موقعى كه خداوند بر دشمنانش غضب مىكند ، هنگامى است ، كه خداوند حجت خود را از ميان آنها بيرون برد و براى آنها آشكار نگردد ، و اين در موقعى است كه خداوند ميداند دوستانش ( در بارهء حجت خدا ) ترديد ندارند ،\r\nو لو علم انّهم يرتابون ما افقدهم حجّته طرفة عين\r\nيعنى اگر بداند كه در بودن و نبودن وى شك دارند به مقدار يك چشم بهم زدن او را غائب نميكند ! در غيبت نعمانى از كلينى از مفضل بن عمر نيز اين روايت از حضرت صادق عليه السّلام نقل شده است .\r\nهمچنين در كمال الدين از زرارة بن اعين روايت مىكند كه گفت : از حضرت صادق عليه السّلام شنيدم ميفرمود : آن جوان پيش از آنكه قيام كند غيبت مىكند . عرض كردم : براى چه غيبت مىكند ؟ فرمود : ميترسد ، و در اين وقت اشاره به شكم و گردن\r\n\r\n","description":"","footnote":"","page_name":" 849 ","page_number":857},
  {"content":"\r\n\r\nخود نمود . سپس فرمود : او همان منتظرى است كه مردم در باره ولادت او شك ميكنند : بعضى ميگويند . بعد از پدرش مرد و نسل پدرش قطع شد و بعضى ديگر خواهند گفت : او دو سال پيش از وفات پدرش متولد گرديد . بر خداوند لازم است كه بندگانش را بدين گونه ؛ امتحان كند ، و در آن موقع است كه اهل باطل ترديد خواهند كرد .\r\nنيز در آن كتاب روايت مىكند كه ابو بصير گفت حضرت صادق عليه السلام فرمود : ولادت صاحب الامر بر مردم پوشيده مىماند ، تا چون ظهور كند بيعت هيچ كس در گردن وى نباشد .\r\nنيز در كافى از جميل بن صالح از آن حضرت نقل كرده كه فرمود :\r\nيبعث القائم و ليس في عنقه لاحد بيعة\r\nخداوند قائم ما را برانگيخته ميگرداند در حالى كه بيعت هيچ كس در گردن او نيست .\r\nهم در كتاب مزبور از حسن بن فضال از پدرش امام رضا عليه السّلام روايت مىكند كه فرمود : گوئى شيعيان را بهنگامى كه چهارمى از فرزندان مرا از دست ميدهند مىبينم كه دشت و دمن را ميگردند و او را نمىيابند . عرضكردم : يا ابن رسول اللَّه چرا چنين مىشود ؟ فرمود : براى اينكه امام آنها از نظرشان غائب ميگردد . عرضكردم :\r\nچرا غائب مىشود ؟ فرمود : براى اينكه وقتى با شمشير قيام كرد ، بيعت هيچ كس در گردن وى نباشد .\r\nهمچنين در كتاب ياد شده از ابو بصير روايت كرده كه گفت : امام ششم فرمود :\r\nصاحب الامر ولادتش بر مردم پوشيده ميماند ، تا هنگامى كه ظهور مىكند ، بيعت كسى در گردنش نباشد ، خداوند كار او را در يك شب اصلاح مىفرمايد .\r\nنيز در كمال الدين از زراره روايت مىكند كه گفت : حضرت صادق ( ع ) به من فرمود : اى زراره ! قائم ما ناچار از اينست كه غيبت كند . عرضكردم : براى چه ؟\r\nفرمود : از جان خود بيم دارد . سپس حضرت با دست اشاره به شكم خود فرمود .\r\nنيز در آن كتاب ، اين حديث را از امام محمد باقر عليه السّلام روايت كرده است\r\n\r\n","description":"","footnote":"","page_name":" 850 ","page_number":858},
  {"content":"\r\n\r\nو هم در كمال الدين از زراره روايت نموده كه حضرت صادق عليه السّلام فرمود :\r\nآن جوان را قبل از قيامش غيبتى خواهد بود . عرض كردم : براى چه ؟ فرمود :\r\nمىترسد كشته شود .\r\nهمچنين صدوق در معانى الاخبار و كمال الدين از ابن ابى عمير و او با يك واسطه روايت نموده كه گفت : از حضرت صادق عليه السّلام پرسيدم ، چرا امير المؤمنين عليه السّلام در اول كار با مخالفين خود جنگ ننمود ؟ فرمود : بخاطر اين آيه شريفه بود كه خدا مىفرمايد :  لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً  يعنى : اگر آنها جدا شده بودند ، كافران آنها را به عذاب دردناكى معذب مينموديم .\r\nعرضكردم مقصود از « جدا شدن » در اين آيه چيست ؟ فرمود : مقصود مؤمنينى هستند كه خداوند نطفه آنها را در صلبهاى پدرانى كافر بوديعت نهاده « 1 » همين طور قائم هم مادام كه ودايع الهى آشكار نشده ؛ ظهور نخواهد كرد . پس وقتى آن مردان مؤمن و ثابت قدم و فداكار پيدا شدند ، او نيز ظهور مىكند و بر دشمنان خدا غلبه يافته همه را از دم شمشير ميگذراند .\r\nو هم صدوق در دو كتاب مزبور اين روايت را بسند ديگر از ابراهيم كرخى از حضرت صادق ( ع ) نقل كرده است .\r\nشيخ الطائفه در كتاب « غيبت » از زراره روايت نموده كه فرمود : قائم ما را پيش از ظهورش غيبتى خواهد بود . عرضكردم : چرا غائب مىشود ؟ فرمود ؟ از كشته شدن مىترسد « 2 » و هم در آن كتاب مينويسد : ابو خالد كابلى روايت مفصلى نقل كرده كه ما\r\n\r\n\r\n","description":"","footnote":"\r\n( 1 ) بنا بر اين تأويل آيه اينست كه اگر آن نطفه‌ها از صلبهاى پدران كافرشان جدا ميشدند كافران آنها را بعذابى دردناك كيفر مىداديم . پس امير المؤمنين كه در اول كار با بيدينان جنگ نكرد نظر بمفاد اين آيه شريفه داشته است .\r\n( 2 ) البته اين ترس با عدم اراده خداوند بظهور آن حضرت توأم است و گر نه او نيز مانند پدران بزرگوارش از كشته شدن در راه خدا بيم ندارد .\r\n","page_name":" 851 ","page_number":859},
  {"content":"\r\n\r\nمختصر آن را مىآوريم ميگويد : از حضرت امام محمد باقر عليه السّلام خواستم كه قائم عليه السّلام را نام ببرد تا او را بنام بشناسم : فرمود : اى ابو خالد چيزى از من پرسيدى كه اگر اولاد فاطمه مطلع شوند او را قطعه قطعه خواهند كرد . « 1 »\r\nنعمانى در كتاب « غيبت » از زراره روايت مىكند كه گفت : شنيدم امام محمد باقر ( ع ) ميفرمود : قائم ما را پيش از قيامش غيبتى خواهد بود . و اوست كه ارثش را طلب ميكنند « 2 » عرضكردم براى چه غيبت مىكند ؟ فرمود : ميترسد . بعد اشاره به شكم خود نمود ، يعنى ميترسد او را بكشند .\r\n\r\nفلسفه غيبت امام زمان ( ع )\r\nمؤلف : شيخ طوسى ( در كتاب غيبت ) مينويسد : هيچ علتى مانع از ظهور آن حضرت جز اينكه مىترسد كشته شود ، نيست . زيرا اگر جز اين بود ، جايز نبود كه پنهان شود . بلكه ظاهر مىگشت و هر گونه ناراحتى و آزارى را محتمل ميشد . زيرا مقام رفيع ائمه و همچنين انبياء عظام و بزرگوارى آنها ، بواسطهء ناملايماتى بود كه در راه دين خدا متحمل ميگشتند .\r\nسؤال اگر گفته شود : چرا خداوند از كشته شدن آن حضرت جلوگيرى نميكند و ميان او و كسى كه ميخواهد آن حضرت را بقتل رساند مانعى ايجاد نمينمايد ؟ .\r\nجواب ميگوئيم : ممانعتى كه با تكليف داشتن بندگان خدا منافات ندارد ، اينست\r\n\r\n\r\n","description":"","footnote":"\r\n( 1 ) چنان كه جعفر كذاب عموى آن حضرت ، وجود او را تكذيب كرد و در مقام سعايت به منظور نابودى وى برآمد .\r\n( 2 ) در صفحات پيش مكرر مسطور گشت كه جعفر كذاب ارث آن حضرت را طلب مىكرد و مدعى بود كه تنها وارث برادرش امام حسن عسكرى ( ع ) اوست .\r\n","page_name":" 852 ","page_number":860},
  {"content":"\r\n\r\nكه خداوند مردم را از مخالفت فرمان او برحذر دارد و دستور دهد كه از او پيروى كنند و او را يارى نمايند و در برابر او تسليم گردند ؛ اينها همه كاريست كه خدا بايد بكند .\r\nاما ايجاد مانع ميان او و مردم ، منافى تكليف داشتن بندگان و نقض غرض است . زيرا مقصود از مكلف داشتن مردم ، اينست كه آنها به ثواب برسند ، و حال آنكه ايجاد مانع و حائل ميان آن حضرت و مردم ، با اين منظور منافات دارد . بعلاوه بسا هست كه ايجاد حائل و مانع براى جلوگيرى از كشته شدن آن حضرت موجب بروز مفسده‌اى براى مردم شود كه البته اين كار از خداوند نيكو نيست .\r\nآنچه گفتيم غير از آنست كه يكى از علماى ما گفته كه : « ممكن است ظهور حضرت داراى مفسده و غيبتش مصلحتى داشته باشد » زيرا آنچه آن عالم فرموده موجب ابطال طريق اثبات رسالت در همه اوقات است به نظر آن عالم رسالت همچون الطاف الهى است كه با تغيير زمانها و اوقات تغيير ميپذيرد ، در صورتى كه ايجاد مانع و حائل براى جلوگيرى از كشته شدن امام زمان ، اين طور نيست و ميتوان گفت : در ايجاد مانع و حائل مفسده است و منجر به نقض وجوب رسالت و رياست دينى هم نميشود .\r\nايراد اگر گفته شود : پدران امام زمان همه آشكار بودند و از دشمن بيم نداشتند و اين طور نبودند كه كسى نتواند به آنها برسد .\r\nپاسخ آن ميگوئيم : وضع آن حضرت عكس وضع پدران بزرگوارش است . زيرا وضع پدران آن حضرت در نظر خلفاى وقت و ديگران طورى بود كه نميدانستند ائمه عليه آنها قيام ميكنند و عقيده نداشتند كه آن ذوات مقدسه با شمشير قيام خواهند كرد و دولتها را نابود ميكنند .\r\n\r\n","description":"","footnote":"","page_name":" 853 ","page_number":861},
  {"content":"\r\n\r\nبلكه همه ميدانستند كه ائمه اطهار منتظر ظهور مهدى خودشان هستند و اعتقاد بامامت آنها هم براى خلفا كه اطمينان بانتظام امور مملكت خود داشتند ، زيان بخش نبود .\r\nولى حضرت صاحب الزمان عليه السّلام اين طور نيست . زيرا همه ميدانستند كه او با شمشير قيام نموده و كشورها را فتح مىكند و هر پادشاهى را مقهور ميگرداند و عدل را گسترش ميدهد و ظلم را از ميان برميدارد . پس كسى كه چنين باشد ، قهرا دشمنان از قدرت و سلطه او خواهند ترسيد و همه جا در تعقيب و كمين او خواهند بود و جاسوسها براى يافتنش ميگمارند و از ترس تسلط وى قصد كشتن او را خواهند كرد . در اين صورت البته او هم از جان خود بيمناك مىشود و ناچار پنهان ميگردد و از نظر تمام كسانى كه اطمينان به آنها ندارد خواه دوست و خواه دشمن تا موقع ظهورش ، غائب مىشود .\r\nو نيز علت اينكه پدران آن حضرت آشكار بودند اين بود كه آنها ميدانستند اگر اتفاق سوئى براى آنها روى دهد ، امام ديگرى هست كه جاى او را بگيرد و شكاف را پر كند ، و حال آنكه امام زمان چنين نيست . زيرا ميدانيم كه كسى بعد از او نيست كه پيش از آن حضرت با شمشير ، قيام كند و جاى او را بگيرد . به همين جهت ميگوئيم : واجب است كه آن حضرت پنهان شود و از نظرها غائب گردد و بايد ميان او و پدران بزرگوارش فرق گذاشت .\r\nاشكال اگر گفته شود : امام زمان از كجا ميداند كه موقع ظهورش از كسى ترس ندارد ؟ اگر بوسيلهء وحى دانسته ، به امام كه وحى نميشود ، و اگر با علم ضرورى فهميده اين معنى با تكليف منافات دارد . و اگر با علائمى كه موجب ظن غالب است ، استنباط كرده اين هم اطمينان بخش نيست .\r\n\r\n","description":"","footnote":"","page_name":" 854 ","page_number":862},
  {"content":"\r\n\r\nپاسخ ميگوئيم : دو جواب به اين سؤال ميدهيم . اول اينكه خداوند ، زمان غيبت خوفناك او و موقع بر طرف شدن اين ترس و خوف را ، بوسيلهء پيغمبر و پدران بزرگوارش به آن حضرت اطلاع داده است . و او هم از آنچه بوى رسيده ، پيروى مىكند . اگر آن را بر ما پنهان داشته‌اند ، بر اساس مصلحتى بوده ، ولى امام زمان يقين به اين مطلب دارد نه ظن و گمان .\r\nدوم اينكه : ممكن است بر حسب عادت از راه امارات و علائم ظن قوى پيدا كند كه كار سلطنتش بالا ميگيرد ، و نيرومند مىشود و در آن موقع ظهور كند . علاوه بر اين پدران بزرگوارش هم بوى اطلاع داده باشند كه هر وقت ظن قوى پيدا كرد كه كار سلطنتش بالا ميگيرد ، واجب است كه خود را آشكار سازد و در حقيقت ظهورش مسلم و ظن قوى او ، شرط آنست .\r\nچنان كه ميگوئيم : وقتى شهود ، گواهى خود را دادند ، حكم در محكمه شرع قطعيت پيدا مىكند ؛ و هم وقتى علائم تعيين قبله معلوم گشت واجب است عمل به جهت قبله كنيم ، هر چند وجوب قطعيت حكم حاكم ، و توجه بسوى قبله هم واقعا معلوم باشند .\r\nو اما اينكه روايت شده كه شيعيان در زمان غيبت حضرت امتحان ميشوند و كار بر آنها مشكل ميگردد و خداوند آنها را امتحان مىكند ، تا ميزان استقامت و پايدارى آنها در آن امور دشوار معلوم شود ، مقصود خبردادن از اين گونه پيش آمدهاى ناگوار است . نه اينكه خداوند امام را غائب كرده تا چنين پيش آمدى بكند .\r\nچطور ممكن است خداوند چنين كار كند با اينكه ميداند آنچه مؤمنين از ستمگران مىبينند ، ظلم و گناهى است كه ظالمان بر آنها روا مىدارند . نه ! خدا اين كار را اراده نمىكند . بلكه علت غيبت ، همانطور كه گفتيم بيمى است كه امام\r\n\r\n","description":"","footnote":"","page_name":" 855 ","page_number":863},
  {"content":"\r\n\r\nبر جان خويش دارد .\r\nپيغمبر و ائمه اطهار هم آنچه را در زمان غيبت روى مىدهد و ثوابهائى كه اهل ايمان در راه پايدارى بر آنچه روى ميدهد مىبرند ، خبر داده‌اند ، كه اهل ايمان بدين حق چنگ زنند ، تا گاهى كك خداوند آن حضرت را ظاهر گرداند و او آنان را از اندوه بىشمار بيرون آورد .\r\n\r\n","description":"","footnote":"","page_name":" 856 ","page_number":864},
  {"content":"\r\n\r\n\r\nباب بيست و ششم امتحان شيعيان در زمان غيبت امام زمان ( ع ) به منظور پاك شدن آنان و منع از تعيين وقت ظهور آن حضرت\r\nشيخ الطائفه بسند خود در كتاب غيبت از فرات بن احنف روايت مىكند كه گفت : امير المؤمنين على عليه السّلام : از قائم آل محمد سخن بميان آورد و فرمود : او چندان از ميان مردم غائب مىشود كه نادانان بگويند : خداوند چه احتياجى به آل محمد دارد ؟ ! نيز در غيبت شيخ از حضرت امام محمد باقر عليه السّلام نقل مىكند كه فرمود :\r\nاى گروه شيعه ! شيعهء آل محمد ! شما همچون سرمه‌اى كه به چشم ميكشند خالص ميشويد . زيرا كسى كه سرمه به چشم ميكشد ميداند سرمه كى وارد چشم مىشود ولى نميداند چه وقت از بين ميرود . شما نيز ( روزگارى خواهيد داشت ) كه يكنفر از شما صبح ، خود را در راه دين حق مىبيند ، ولى شب از دين بيرون رفته است ، و در وقت شب در راه دين حق مىباشد ولى صبح از دين خارج شده است ! اين روايت در غيبت نعمانى بطريق ديگر نيز از آن حضرت روايت شده است .\r\nنيز در غيبت شيخ از ربيع بن محمد مسلى از حضرت صادق عليه السّلام روايت كرده كه فرمود :\r\nو اللَّه لتكسّرنّ كسر الزّجاج و انّ الزّجاج يعاد فيعود كما كان و اللَّه لتكسّرنّ كسر الفخّار و انّ الفخّار لا يعود كما كان و اللَّه لتمحصنّ و اللَّه لتغربلنّ كما يغربل الزّوان من القمح\r\nيعنى : به خدا قسم شما شيعيان همچون شيشه شكسته ميشويد ، و شيشه را بعد از شكستن ميتوان ذوب كرد و به صورت نخست برگرداند !\r\n\r\n","description":"","footnote":"","page_name":" 857 ","page_number":865},
  {"content":"\r\n\r\nبه خدا قسم شما مانند سفال شكسته ميشويد « 1 » سفال بعد از شكسته شدن ديگر به صورت اول برنمىگردد . به خدا قسم شما امتحان ميشويد و غربال خواهيد شد ( تا نيكان در غربال مانده و غير نيكان بيرون بريزند ) چنان كه دانهء تلخ از ميان گندم جدا مىشود .\r\nو هم در غيبت شيخ از على بن يقطين « 2 » روايت نموده كه حضرت موسى بن\r\n\r\n\r\n","description":"","footnote":"\r\n( 1 ) از اين سه تشبيه چنين استفاده مىشود كه شيعيان در زمان غيبت امام زمان جمعى سخت گمراه مىشوند و سپس توبه كرده و مثل شيشه شكسته به صورت نخست برميگردند ، و دسته‌اى وقتى منحرف گشتند مانند سفال شكسته ؛ ديگر به صورت اول در نمىآيند ، و گروهى غربال شده خوبان و بدان از هم جدا مىشوند .\r\n( 2 ) على بن يقطين از مفاخر شيعيان و رجال بلند آوازه است كه در دولت بنى عباس مقامى بزرگ داشت ، و خود و پدرش يقطين مورد توجه كامل آنها بودند .\r\nيقطين پدر على بجرم تشيع مورد تعقيب مروان حمار آخرين خليفهء اموى واقع شد و ناچار از وى گريخت و پنهان گرديد ، و چندان كه تجسس كردند او را نيافتند .\r\nزن وى در كوفه بسال 124 على را بزاد و با فرزند ديگرش عبيد از ترس مروان و جاسوسان او به طرف مدينه رفت و پيوسته در اختفا بسر مىبرد . در آن مدت آن زن و مرد شيعى رنجها بردند و سختيها كشيدند . بعد از قتل مروان و سقوط بنى اميه و روى كار آمدن بنى عباس يقطين و زن و فرزندانش بكوفه برگشتند و در كار دولت بنى عباس وارد گشت . ولى ارتباط خود را با حضرت صادق ( ع ) قطع نكرد و گاهى مخفيانه اموالى به خدمت حضرت مىفرستاد و با احتياط زياد مىزيست تا در سال 185 هجرى رحلت نمود .\r\nعلى بن يقطين فرزند او هم باتفاق پدر در دولت بنى عباس كار مىكرد و از وزراى آنها بود .\r\nدر زمان او شيعيان از حمايت و مساعدت كامل او برخوردار بودند و از اركان مهم شيعه بشمار مىآمد ، على مردى فاضل و خوش قلب ؛ ديندار و دست و دل باز بود .\r\nروايت شده كه يك سال در ( عرفات ) صد و پنجاه نفر را شمردند كه همه به نيابت على بن يقطين تلبيه مىگفتند . آنها كسانى بودند كه على مخارج آنها را داده و روانهء حج كرده بود .\r\nعلى بن يقطين از اصحاب خاص امام هفتم حضرت موسى كاظم ( ع ) بود ، مقام او نزد آن حضرت به جائى رسيد كه فرمود ،\r\nضمنت لعلّي بن يقطين ان لا تمسّه النّار\r\nيعنى ، ضمانت كردم كه آتش دوزخ بدن على بن يقطين را نسوزاند ! و در روايتى فرمود : بهشت را براى او ضمانت مىكنم ! داود رقى مىگويد : روز عيد قربان خدمت آن حضرت شرفياب شدم . حضرت فرمود : در عرفات هيچ كس جز على بن يقطين بدل من نگذشت و همه جا با من بود .\r\nروزى على نزد حضرت از وضع خود و نشست و برخاست و معاشرت با بنى عباس و مخصوصا از مصاحبت و وزارت هارون الرشيد شكوه نمود . حضرت فرمود : اى على ! خدا دوستانى دارد كه با ظلمه مربوط هستند تا از دوستان خدا دفع كنند و تو از آنها هستى ! داستانهاى على بن يقطين و فرمايشات آن حضرت و پدرش حضرت صادق ( ع ) در بارهء او بسيار است كه همه حاكى از جلالت قدر و عظمت نفس و شخصيت نافذ آن وزير با تدبير متدين مىباشد . على بن يقطين در سال 180 يا 182 بدرود حيات گفت .\r\n","page_name":" 858 ","page_number":866},
  {"content":"\r\n\r\nجعفر عليه السّلام به من فرمود : شيعيان مدت دويست سال با آرزو تربيت ميشوند . يقطين به پسرش على گفت : چه شد كه آنچه در باره ما ( مقصود سلطنت بنى عباس است ) گفته بودند ، واقع شد ولى آنچه در بارهء ( ظهور دولت ائمه ) گفته شده انجام نگرفت ؟ على گفت : آنچه در بارهء ظهور دولت شما و ما گفته شده از يك محل سرچشمه گرفته ، با اين فرق كه وعده‌اى كه بشما داده شد ، فعلا بوقوع پيوسته ؛ ولى وعدهء كه بما داده‌اند هنوز بظهور نرسيده است و ما را در آرزوى ظهور آن توصيه كرده‌اند .\r\nاگر بما ميگفتند اين امر تا دويست و سيصد سال ديگر واقع نميشود ، موجب قساوت دلها و برگشتن عموم مردم از دين اسلام ميشد ، ولى گفته‌اند : ظهور دولت ما نزديك است تا دلها را بهم پيوند دهد و فرج آل محمد نزديك شود .\r\nدر غيبت نعمانى نيز اين روايت بسند ديگر از على بن يقطين نقل شده است .\r\nتحقيق مؤلف در حديث على بن يقطين مؤلف : اينكه حضرت فرموده « شيعيان مدت دويست سال با آرزو تربيت\r\n\r\n","description":"","footnote":"","page_name":" 859 ","page_number":867},
  {"content":"\r\n\r\nميشوند » به اين معنى است كه ائمه طاهرين آنها را با تربيت صحيح بار مىآورند و آنها را اصلاح نموده آرزومند تعجيل فرج و نزديك شدن ظهور دولت حق ميكنند ، تا از دين حق برنگردند و مأيوس نشوند .\r\nدويست كه در كلام حضرت است ، مبنى بر گفتهء مقرر در نزد منجمين و اهل حساب است كه هر گاه كسور بيش از نصف باشد آن را تمام و اگر كمتر از نصف باشد ، اسقاط ميكنند .\r\nاين را از اين جهت گفتيم : كه صدور خبر مزبور اگر در اواخر زندگانى حضرت موسى كاظم ( ع ) بوده از دويست سال خيلى كمتر است . زيرا وفات حضرت در سال 183 هجرى روى داده است تا چه رسد كه قبل از اين تاريخ از دنيا رفته باشد ؛ بنا بر اين روى حساب گذشته ذكر دويست سال كه صد سال آن كسر داشته باشد صحيح است . زيرا از نصف تجاوز كرده است و اين طور بذهن من خطور كرده است .\r\nدوم - توجيه ديگرى هم به نظر مىرسد . و آن اينكه ابتداء اين دويست سال اول بعثت پيغمبر ( ص ) باشد . زيرا از اين زمان پيغمبر شروع كرد بخبر دادن از آمدن ائمه و مدت ظهور و پنهان شدن آنها ، پس بنا بر يك تقدير ( با اضافهء سيزده سال قبل از هجرت ) اين مدت نزديك به دويست سال خواهد بود . و اگر در ده سال اخير ( نود سال ) سدهء دوم كسرى باشد ، بنا بر قاعده‌اى كه گفتيم ، اشكالى ندارد .\r\nسوم - اينكه مقصود از تربيت يافتن شيعيان زمان پيش از امام هفتم و بعد از آن حضرت باشد ، به همين جهت تربيت را بلفظ مضارع آورده على هذا اين تربيت از موقع هجرت شروع و تا زمان امام رضا عليه السّلام كه ( بر خلاف گذشته و محدوديت ائمه پيشين ) در سال دويست هجرى وليعهد مسلمين گشت و سكه بنام مباركش زدند ؛ پايان مىپذيرد .\r\nچهارم - اينكه مدت تربيت همانطور باشد كه در وجه سوم گفتيم و شامل قبل و بعد از زمان موسى بن جعفر ( ع ) باشد ، ولى ابتداى آن را بعد از شهادت حضرت امام حسين عليه السّلام فرض كنيم كه امتحان بزرگى براى شيعه بود و در آن موقع شيعه احتياج\r\n\r\n","description":"","footnote":"","page_name":" 860 ","page_number":868},
  {"content":"\r\n\r\nبتربيت داشت كه نكند در آن امتحان لغزش پيدا كنند و انتهاء آن ، اول امامت قائم آل محمد صلّى اللَّه عليه و آله باشد كه بدون كسر با دويست سال مطابق مىباشد و علت اينكه بعد از امام حسين تربيت شيعيان لزوم داشت اين بود كه شيعيان امامى را بعد از خود نمى ديدند كه آنها را آرزومند ظهور دولت حق كند ( زيرا امام زين العابدين عليه السّلام در تقيه ميزيست و نمىتوانست در اين خصوص سخن بگويد ) .\r\nپنجم - آنكه بعد از يقين شيعيان بوجود مهدى موعود ( ع ) اميدوارى آنها بظهور دولت حق قوى مىشد . از اين رو آنها منتظر ظهور آن حضرت بودند تا احتياج بر شد و تربيت نداشته باشند . شايد اين بهترين وجهى باشد كه در اين خصوص به ذهن من خطور كرده است : و اللَّه اعلم بحقيقة الحال .\r\nيقطين از اتباع بنى عباس بود : لذا بپسرش على كه از خواص امام موسى كاظم عليه السّلام بود گفت : از زبان پيغمبر و ائمه بما وعدهء ظهور دولت بنى عباس داده بودند و همانطور كه گفته بودند ، ظاهر شد . وعده دادند كه دولت ائمه شما نيز ظاهر ميگردد تا كنون عملى نشده ؟ جواب على هم محكم بود . آن جواب را چنان كه خواهد آمد از امام موسى بن جعفر گرفته بود .\r\nنيز شيخ طوسى در كتاب غيبت از فضيل بن يسار « 1 » روايت نموده كه گفت : از امام\r\n\r\n\r\n","description":"","footnote":"\r\n( 1 ) فضيل بن يسار از مردم بصره و از شاگردان دانشمند حضرت امام محمد باقر و امام جعفر صادق عليهما السلام است . دانشمندان شيعه او را از فقهاء بلند قدر و راويان موثق و مردى بزرگوار مىدانند .\r\nدر رجال كشى مىنويسد : هر وقت حضرت صادق او را مىديد ميفرمود : هر كس ميخواهد يكى از مردان بهشتى را ببيند : به فضيل بن يسار نگاه كند ! و فرمود : فضيل از اصحاب پدر من است ، و من دوست مىدارم كه آدمى اصحاب پدرش را دوست بدارد . قاسم بن فضيل و علاء بن فضيل پسران او ، و محمد بن قاسم نوهء او همه از بزرگان شاگردان ائمه و راويان ثقات بوده‌اند .\r\n","page_name":" 861 ","page_number":869},
  {"content":"\r\n\r\nمحمد باقر عليه السّلام پرسيدم : آيا ظهور صاحب الزمان وقت معينى دارد ؟ فرمود :\r\nكذب الوقّاتون كذب الوقّاتون كذب الوقّاتون\r\n: آنها كه وقت آن را تعيين مىكنند دروغ گفتند ، دروغ گفتند ، دروغ گفتند ! و هم در آن كتاب از منذر جواز نقل مىكند كه امام ششم فرمود : آنها كه وقت ظهور را تعيين مىكنند دروغ گفتند ، ما نه وقت گذشته را تعيين مىكنيم و نه وقت آينده را .\r\nو هم در كتاب مزبور بسند مذكور از عبد الرحمن بن كثير روايت مىكند كه گفت : من در خدمت امام جعفر صادق عليه السّلام نشسته بودم كه مهزم اسدى آمد و عرضكرد قربانت گردم : ظهور قائم آل محمد كه انتظار آن را ميكشيد كى خواهد بود ؟\r\nفرمود : اى مهزم ! طول ميكشد : اى مهزم !\r\nكذب الوقّاتون و هلك المستعجلون و نجا المسلّمون و الينا يصيرون\r\nآنها كه وقت آن را تعيين ميكنند دروغ ميگويند و آنان كه براى ظهورش شتاب مينمايند به هلاكت ميرسند و آنان كه تسليم قضاى الهى ميباشند نجات مييابند ، و بالاخره بسوى ما باز ميگردند .\r\nدر غيبت نعمانى نيز اين حديث را به دو سند ديگر از آن حضرت نقل مىكند على ابن بابويه در كتاب « امامت و تبصره » بسند ديگر هم آن را روايت كرده است .\r\nدر غيبت شيخ از محمد بن مسلم از حضرت صادق عليه السّلام نقل كرده كه بوى فرمود :\r\nهر كس وقت ظهور را براى تو معين نمود ، از تكذيب آن ملاحظه مكن ، چه كه ما ( در اين خصوص ) براى كسى وقت معين نمىكنيم .\r\nو نيز در كتاب مزبور با سند خود حديث مفصلى از محمد بن حنفيه نقل كرده و سپس آن را مختصر نموده و ميگويد : امير المؤمنين عليه السّلام فرمود : اولاد فلان « 1 » سلطنتى طولانى خواهند داشت ، وقتى مطمئن شدند و گمان كردند كه دولت آنها زوال پذير نيست ، ناگهان چنان به عذاب الهى گرفتار شوند كه بزرگى نداشته\r\n\r\n\r\n","description":"","footnote":"\r\n( 1 ) از سياق حديث پيداست كه مقصود بنى عباس هستند .\r\n","page_name":" 862 ","page_number":870},
  {"content":"\r\n\r\nباشند آنها را جمع كند و بنالهء آنها گوش فرا دهد ، اين است معنى آيه شريفه :\r\n حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ كَذلِكَ نُفَصِّلُ الْآياتِ لِقَوْمٍ يَتَفَكَّرُونَ  عرضكردم : فدايت گردم ، آيا وقت آن را ميتوان تعيين كرد ؟ فرمود : نه ! زيرا علم خداوند بر علم آنها كه اين گونه اوقات را تعيين ميكنند ، غلبه دارد خداوند بموسى بن عمران عليه السّلام وعده داد كه تا سى شب بميقات پروردگار برود ، و بعد ده روز بر آن اضافه كرد در حالى كه نه خود موسى پيشبينى ده روز اضافى را ميكرد و نه بنى اسرائيل .\r\nبه همين جهت هنگامى كه سى شب گذشت و موسى برنگشت بنى اسرائيل گفتند موسى ما را فريب داد و بالنتيجه گمراه گشتند و گوساله سامرى را پرستش كردند ( بنا بر اين من هم نمىتوانم وقت سقوط دولت اولاد فلان را تعيين كنم ) ولى موقعى كه فقر و پريشانى در ميان مردم زياد شد و گروهى عقيدهء گروه ديگر را انكار نمودند ، در آن زمان روز و شب منتظر آمدن امر الهى باشيد .\r\nنيز در غيبت شيخ از ابو بصير روايت مىكند كه گفت : به حضرت عرضكردم :\r\nاين امر ( ظهور ولى عصر ) را وقت معينى هست كه با دانستن آن بدنهاى خود را از غم هجران و درد انتظار آسوده گردانيم ؟ فرمود : آرى ولى چون شما آن را فاش كرديد خداوند بر مدت آن افزود ! و هم در كتاب مزبور از ابو حمزهء ثمالى روايت كرده كه گفت : به امام محمد باقر عليه السّلام عرضكردم : امير المؤمنين عليه السّلام فرموده است تا هفتاد سال بلا پديد مىآيد و ميفرمود بعضى از بلاها آسايش است در صورتى كه هفتاد سال گذشته و ما آسايشى نمىبينيم ؟ حضرت فرمود : خداوند مدت ناراحتى را تا هفتاد سال قرار داده بود ولى چون امام حسين عليه السّلام كشته شد ، غضب الهى بر مردم روى زمين شدت يافت و\r\n\r\n","description":"","footnote":"","page_name":" 863 ","page_number":871},
  {"content":"\r\n\r\nآن مدت را تا سال صد و چهل بتأخير انداخت .\r\nما اين مطلب را بشما گفتيم و شما اين راز را آشكار نموديد ، خداوند هم آن مدت را ( از صد و چهل سال ) هم بتأخير انداخت . و ديگر وقتى براى آن تعيين نكرد .\r\n يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  « 1 » يعنى : خداوند آنچه را بخواهد از ميان ميبرد و آنچه بخواهد باقى ميگذارد و ام كتاب در نزد اوست .\r\nابو حمزه گفت : اين مطلب را ( كه امام محمد باقر فرمود ) به حضرت صادق عليه السّلام نيز گفتم ، فرمود : همين طور است كه آن حضرت فرموده .\r\nنعمانى در كتاب غيبت نيز آن را از ابو حمزهء ثمالى از امام محمد باقر عليه السّلام نقل كرده است .\r\nنظر مؤلف در اين باره مؤلف : گفته شده كه سال هفتاد اشاره بقيام امام حسين عليه السّلام ، و سال صد و چهل اشاره برفتن امام رضا عليه السّلام بخراسان است ولى من ميگويم : اين با تواريخ مشهور وفق نميدهد . زيرا شهادت امام حسين در اول سال شصت و يكم هجرى و رفتن امام رضا عليه السّلام بخراسان در سنهء دويست هجرى روى داده . آنچه به نظر من ميرسد اينست كه ابتداء تاريخ را بعثت پيغمبر صلّى اللَّه عليه و آله و ابتداء نهضت امام حسين عليه السّلام را دو سال پيش از درگذشت معاويه فرض كنيم زيرا اهل كوفه در آن روزها با وى در بارهء خروج و آمدنش بكوفه مكاتبه ميكردند ( بنا بر اين با سال هفتاد ميسازد ) .\r\nو دوم ( يعنى سال صد و چهل ) اشاره بقيام زيد بن على بن الحسين عليه السّلام باشد كه در سال صد و بيست و دو هجرى قيام كرد . پس اگر مدت فاصل بين بعثت و هجرت پيغمبر صلّى اللَّه عليه و آله را كه ( سيزده سال بوده ) به آن منضم كنيم ، با تاريخى كه در روايت بود نزديك مىشود .\r\nيا اينكه مقصود از سال صد و چهل اشاره باشد بانقراض دولت بنى اميه يا ضعف آنها و استيلاء ابو مسلم خراسانى بر خراسان ، چه وى نامه‌هائى خدمت امام جعفر\r\n\r\n\r\n","description":"","footnote":"\r\n( 1 ) سورهء رعد آيهء 40 .\r\n","page_name":" 864 ","page_number":872},
  {"content":"\r\n\r\nصادق عليه السّلام نوشت و آن حضرت را دعوت بقيام كرد ولى حضرت بواسطهء مصالحى نپذيرفت .\r\nاستيلاء ابو مسلم بر خراسان در سال صد و بيست و هشت هجرى اتفاق افتاد و اگر مبدء تاريخ را بعثت پيغمبر ( ص ) قرار دهيم ، با آنچه در روايت است ( صد و چهل سال ) موافقت مىكند .\r\nو بنا بر اينكه مبدء تاريخ هجرت باشد ، ممكن است مقصود از سال هفتاد استيلاء مختار باشد . قتل وى در سنهء شصت و هفت واقع شد و صد و چهل هم اشاره بطلوع حضرت صادق عليه السّلام در اين زمان و پراكنده شدن شيعيان آن حضرت در اطراف باشد ، از اين گذشته اصولا با تصحيح « بداء » ديگر نيازى به اين گونه تكلفات نخواهد بود .\r\nشيخ الطائفة در غيبت از عثمان نوا روايت نموده كه گفت : از امام جعفر صادق ( ع ) شنيدم ميفرمود : اين امر ( ظهور دولت آل محمد ) را خداوند در من قرار داده بود ، ولى آن را بتأخير انداخت و بعد از من هرطور صلاح بداند ، در بارهء ذريه‌ام عملى ميسازد .\r\nحديث ضعيف ابو لبيد مخزومى عياشى در تفسير خود از ابو لبيد مخزومى روايت مىكند كه امام پنجم فرمود :\r\nاى ابو لبيد ! دوازده تن از اولاد عباس بسلطنت ميرسند چهار نفر آنها بعد از هشتمين آنان بقتل ميرسند . يكى از آنها با گلو درد جان ميدهد . عمر آنها كوتاه ، مدت دولتشان قليل ، و سيرتشان پليد مىباشد . يكى از آنها فاسق كوچكى ملقب به « هادى » و ناطق و غاوى است .\r\nاى ابو لبيد در حروف مقطعهء قرآن ، علم سرشارى است ، وقتى خداوند «    الم ذلِكَ الْكِتابُ    » را نازل فرمود : محمد ( ص ) قيام كرد تا آنجا كه نور وجود اقدسش آشكار گشت و سخنانى در دلهاى مردم جاى گرفت . هنگام ولادت او هفت هزار و صد و سه سال از آغاز خلقت آدم ابو البشر ميگذشت .\r\nسپس فرمود : بيان اين در حروف مقطعه قرآن وقتى بدون تكرار آن را\r\n\r\n","description":"","footnote":"","page_name":" 865 ","page_number":873},
  {"content":"\r\n\r\nبشمارى هست . هيچ يك از اين حروف نميگذرد جز اينكه يكى از بنى هاشم در موقع گذشتن آن قيام مىكند . آنگاه فرمود : « الف » يك « ل » سى « م » چهل و « ص » در « المص » نود است كه جمعا صد و شصت و يك مىباشد ، بعد از آن ابتداء قيام امام حسين عليه السّلام «    الم اللَّهُ لا إِلهَ    » بود . وقتى مدت او بسر رسيد ، قائم بنى عباس قيام مىكند و چون آن بگذرد قائم ما در « الر » قيام مىكند . پس آن را بفهم و در خاطر بسپار و از دشمنان پوشيده دار .\r\nمؤلف : آنچه در حل اين روايت كه از اخبار مشكل و اسرار پنهان است ! به نظر من ميرسد اينست كه امام محمد باقر عليه السّلام فرموده حروف مقطعهء اوائل سوره‌هاى قرآن اشاره بظهور دولت گروهى از اهل حق و دولت جماعتى از پيروان باطل است .\r\nآن حضرت ولادت پيغمبر ( ص ) را از عدد اسماء حروف مقطعه باز بر و بينهء آنها « 1 »\r\n\r\n\r\n","description":"","footnote":"\r\n( 1 ) آنها كه عقيده به علم حروف دارند . براى هر يك از حروف تهجى زبر و پينه‌اى قائل هستند . تفصيل آن بدين قرار است : حروف تهجى هنگام تركيب يا دو حروف مىشود مانند « با » و « تا » و يا سه حرف مثل « جيم » « ميم » « لام » و يا بيشتر است . حرف اول اين گونه حروف مركبه را زبر و حروف بعد از آن را بينه مىگويند . مثلا زبر جيم ( ج ) و بينهء آن ( يم ) است . در علم حروف براى زبر و بينهء بعضى از اسماء و الفاظ خواصى قائل هستند ، از جمله اينكه بينهء اسم محمد كه جمعا ( 132 ) مىشود با كلمه اسلام ، و بينهء اسم على كه ( 102 ) است با كلمه ايمان برابر آمده ! چنان كه جلال الدين دوانى حكيم مشهور در رباعيات زير به اين معنى اشاره كرده است .\r\nالبته بايد دانست كه علم حروف و خواص آن ، در نظر علماى شيعه فاقد ارزش است و هيچ گونه اثر عقيدتى و مذهبى بر آن مترتب نمىگردد . علم حروف بيشتر مورد نظر عرفا و متصوفه اهل تسنن بوده و از آنها سرايت به ديگران كرده است . اشعار زير را كه متضمن معنى زبر و بينه است از جلال الدين دوانى كه مشرب عرفان و تصوف داشته و قبلا نيز سنى بوده است فقط بخاطر اينكه يكى از شواهد تشيع آن فيلسوف نامى است كه برخى گمان كرده‌اند وى تا آخر كار ، سنى بوده مىآوريم و گر نه هرگز با تطبيق بينات اسامى على و ايمان و محمد و اسلام ، رسالت پيغمبر و امامت على ( ع ) اثبات نمىشود . اين حسابهاى درويشى براى خراباتيان و خانقاه‌نشينان و كاسه‌ليسان آنها مانند فرقه بهائى و بابى و ازلى خوبست و بس\r\n خورشيد كمال است نبى ماه ولى * اسلام محمد است و ايمان على\r\nگر بينه‌اى بر اين سخن ميطلبى * بنگر كه ز بينات اسماست جلى \r\nو نيز\r\n گر مرد رهى روشنى راه نگر * آيات على ز جان آگاه نگر\r\nگر بينه بر امامتش مىطلبى * در بينهء حروف اللَّه نگر \r\nو هم\r\n از مهر على كسى كه يابد ايمان * نامش همه دم نقش كند بر دل و جان\r\nاين نكته طرفه بين كه ارباب كمال * يابند ز بينات نامش ايمان \r\n","page_name":" 866 ","page_number":874},
  {"content":"\r\n\r\nهمانطور كه موقع قرائت قرآن تلفظ مىشود ، با حذف مكررات آنها ، استخراج فرموده است . به اين معنى كه بايد الف و لام و ميم را نه حرف شمرد و همين حروف را كه در اول پنج سوره ديگر نيز ذكر شده ، بشمار نياورد . وقتى كه حروف مقطعهء اوائل سوره‌هاى قرآن را بدين گونه بشماريم ، صد و سه حرف مىشود و اين موافق با تاريخ ولادت پيغمبر اكرم ( ص ) است . زيرا هنگام تولد پيغمبر بعد از گذشتن هفت هزار و صد و سه سال از ابتداى خلقت حضرت آدم ، گذشته بود . و اينكه فرمود : « و بيان اين در حروف مقطعهء قرآن وقتى بدون تكرار آن را بشمارى هست » همين معنى بود كه ما بيان داشتيم .\r\nو اينكه حضرت فرمود : هر يك از اين حروف مقطعهء اوائل قرآن ( مثلا مجموع الم ) اشاره است بظهور دولتى از بنى هاشم ، كه چون آن حروف بگذرد ، آن دولت هم پديد مىآيد . مثلا «   الم   » كه در اول سورهء « بقره » است اشاره بظهور دولت پيغمبر صلّى اللَّه عليه و آله است .\r\nزيرا نخستين دولتى كه در بنى هاشم پديد آمد . دولت عبد المطلب بود . پس دولت او مبدء تاريخ است . و از موقع ظهور دولت او تا ظهور دولت پيغمبر و بعثت آن سرور نزديك بهفتاد و يك سال بود كه مطابق با عدد « الم » است . ( با حساب ابجد ) پس « الم » اشاره به اين معنى است .\r\n\r\n","description":"","footnote":"","page_name":" 867 ","page_number":875},
  {"content":"\r\n\r\nآنگاه به ترتيب سوره‌هاى قرآن «   الم   » دوم كه در اول سورهء « آل عمران » است اشاره بقيام امام حسين عليه السّلام مىباشد . زيرا قيام آن حضرت در اواخر سال شصت هجرى و بعثت پيغمبر ( كه در اينجا مبدأ تاريخ فرض مىشود ) سيزده سال بود ( كه جمعا هفتاد و سه سال مىباشد ) و ميدانيم كه شيوع دعوت پيغمبر و بالا گرفتن كار آن حضرت از سال دوم بعثت بوده ( و بنا بر اين ، از آن موقع تا قيام امام حسين با هفتاد و يك سالى كه عدد « الم » است وفق ميدهد ) .\r\nسپس به ترتيب سوره‌هاى قرآن نوبت به «   المص   » ميرسد كه در اول سورهء « اعراف » است و با گذشتن آن ( كه 161 سال مىشود ) دولت بنى عباس پديد آمد ، ولى اين تطبيق مشكل مىنمايد . زيرا ظهور دولت بنى عباس و ابتداى بيعت گرفتن آنها در سال 132 هجرى بوده و حال آنكه در آن موقع 145 سال از بعثت ( كه مبدء اين تاريخ است ) مىگذشت و اين موافق با مضمون روايت نيست ! ولى ممكن است اين مشكل را به چند وجه حل كرد : اول اينكه مبدأ اين تاريخ را غير مبدأ « الم » بدانيم به اين معنى كه مبدأ ولادت پيغمبر صلّى اللَّه عليه و آله باشد ! زيرا ابتداى دعوت بنى عباس در سنهء صد هجرى بود و آشكار شدن نهضت آنها در خراسان در سال صد و هفت يا صد و هشت هجرى روى داده على هذا از موقع ولادت پيغمبر تا آن موقع صد و شصت و يك سال مىباشد ( مطابق عدد المص ) .\r\nدوم اينكه منظور از قيام بنى عباس ؛ استقرار دولت و سلطنت آنها باشد كه در اواخر زمان منصور دوانقى انجام گرفت . در اين صورت با اين تاريخ كه مبدأ آن بعثت پيغمبر باشد ميسازد .\r\nسوم اينكه اين حساب مبنى بر اساس حساب ابجد قديم باشد كه آن را « مغاربه » مىنامند . و سعفص ، قرشت ، ثخذ و ضظغ در آنست ، در حساب آنها « صاد » شصت است و بنا بر اين « المص » صد و سى و يك مىشود ، چنان كه در « كتاب القرآن » خواهم گفت حساب « المص » در خبر رحمه بن صدقه مبنى بر همين حساب است ( يعنى ابجد قديم ) و بنا بر اين تاريخ « المص » با تاريخ « الم » موافق مىباشد . زيرا در سال 117\r\n\r\n","description":"","footnote":"","page_name":" 868 ","page_number":876},
  {"content":"\r\n\r\nهجرى دعوت بنى عباس در خراسان آشكار گرديد » و بعضى از آنها را گرفته بقتل رسانيدند ( و چون 13 سال از بعثت تا هجرت را نيز بر آن بيافزائيد ، 130 سال مىشود ) .\r\nاحتمال هم ميرود كه مبدأ اين تاريخ زمان نزول آيهء « المص » باشد . به اين معنى كه اگر در مكه نازل شده چنان كه مشهور است ، نزول آن را نزديك به زمان هجرت فرض كنيم و با اين فرض با بيعت ظاهرى بنى عباس ( 131 ) نزديك است ، و چنانچه در مدينه نازل شده باشد ، امكان دارد نزول آن در زمانى باشد كه بدون تهافت منطبق بر بيعت آنها گردد .\r\nاگر به تحقيقى كه ما در « كتاب القرآن » در پيرامون خبر رحمة بن صدقه ، نموده‌ايم مراجعه كنيد خواهيد ديد كه وجه سوم از وجه ديگر روشنتر و مؤيد مضمون روايت مذكور است . اين گونه تغييرات از نويسندگان نسخه‌ها زياد اتفاق مىافتد . زيرا آنها غالبا آشناى بهدف اخبار و مضمون آنها نيستند و مثلا بنظرشان مىآيد كه شصت با حسابى كه در نظر گرفته‌اند تطبيق نمىشود ، و ناچار آن را بر وفق مراد خود تغيير ميدهند .\r\nو اينكه حضرت فرمود : « وقتى مدت او بسر رسيد » مقصود تكميل مدت متعلق بقيام امام حسين عليه السّلام است زيرا مدت فاصل بين شهادت آن حضرت و قيام بنى عباس نيز جزو مدت قيام آن حضرت بشمار ميرود كه خداوند در آن مدت از بنى اميه انتقام گرفت تا آنكه آنها را مستأصل كرد .\r\nو اينكه فرمود : « قائم مادر « الر » قيام مىكند » چند صورت احتمال ميرود :\r\nاول اينكه اين قسمت از اخبارى باشد كه « بداء » در آن راه دارد و تحقق آن مشروط به شرطى است كه چون آن شرط تحقق نپذيرفته ، معنى خبر هم كه مشروط آن باشد متحقق نگرديده است . چنان كه اخبار اين باب دلالت بر اين دارد .\r\nدوم اينكه « الر » در اصل « المر » بوده و كاتب اشتباها « الر » نوشته باشد و مبدأ تاريخ آن هم موقع آشكار شدن نبوت پيغمبر يعنى نزديك بعثت آن حضرت باشد\r\n\r\n","description":"","footnote":"","page_name":" 869 ","page_number":877},
  {"content":"\r\n\r\nمانند « الم » و مقصود از قيام قائم هم ، قيام امام زمان بامر امامت در پنهانى باشد ، زيرا امامت آن حضرت در سال 260 هجرى بوقوع پيوست . پس هنگامى كه يازده سال قبل از بعثت را نيز بر آن بيافزائيم با عدد «   المر   » موافق خواهد بود .\r\nسوم اينكه مقصود تمام اعداد « الر » باشد كه در قرآن ذكر شده است . زيرا « الر » در ابتداى پنج سورهء قرآن آمده است و جمع كل اعداد آن 1155 است .\r\nمؤيد اين مطلب اينست كه وقتى امام « الم » را ذكر فرمود ، چون مقصودش يكى از آنها بود لفظ اللَّه را هم با آنها آورد تا برساند كه فقط ابتداى يك سوره منظور بود ( و آن هم سورهء آل عمران است كه ابتداى آن «    الم اللَّهُ لا إِلهَ إِلَّا هُوَ الْحَيُّ الْقَيُّومُ    » مىباشد ) ولى « الر » اين طور نيست ؛ چه همه مكررات مقصود بوده است ! چهارم اينكه مقصود حضرت از گذشتن « المر » يا گذشتن تمام حروف مقطعه قرآن باشد كه از « الر » شروع مىشود : ولى منظور اصلى حذف اعداد « المص » يا « الم » باشد . و بنا بر تقدير اول جمع تمام اعداد 1696 عدد مىشود و بنا بر تقدير دوم 1525 مىباشد و بر حسب حساب مغاربه بنا بر تقدير اول 2325 مىشود و بنا بر تقدير دوم 2194 مىباشد و اين گونه حساب كردن با قاعدهء كلى كه حضرت فرمود مناسب‌تر است ؛ زيرا حضرت فرمود : با گذشت مدت هر حرفى از حروف مقطعهء قرآن دولتى از بنى هاشم پديد آيد اما دولت آل محمد آخرين همه دولتها است ولى اين حساب از نظر لفظ دور است و ما هم آن را نمىپسنديم ! اين بود آنچه در حل اين روايت مشكل به نظر ما آمد ! پس آن را از ما بگير و شكر نعمت را بجاى آور ! ! از خداوند ميخواهم كه از لغزش ما در كردار و رفتار درگذرد . « 1 »\r\n\r\n\r\n","description":"","footnote":"\r\n( 1 ) حديث ابو لبيد مخزومى كه مؤلف بدون توجه بضعف سند و صحت و سقم آن ؛ در اينجا به شرح و توضيحات بىفايده آن پرداخته است ، يكى ديگر از دستاويزهاى سران حزب سياسى بهائى است كه از آن بنفع دعوى ميرزا على محمد شيرازى استفاده كرده‌اند ابو الفضل گلپايگانى مبلغ معروف بهائى كه در تحريف حقايق و بزرگ جلوه دادن\r\n","page_name":" 870 ","page_number":878},
  {"content":"\r\n\r\nدر تفسير عياشى از هشام بن سالم و او از يكى از اصحاب نقل مىكند كه گفت\r\n\r\n\r\n","description":"","footnote":"\r\nامور خلاف واقع ، چيره دست بوده ، در فصل ثانى كتاب « فرائد » مىنويسد : « در اين مختصر بذكر بعضى احاديث صحيحه كه فيما بين اهل تسنن و اهل تشيع مفاهيم آن متفق عليه باشد و با قرآن مجيد منطبق آيد اكتفا مىشود » تا آنجا كه مىگويد : « از جمله احاديثى كه داله بر ميعاد ظهور است ، حديث مشهور ابو لبيد مخزومى است » و بعد از نقل و ترجمه حديث مىگويد « و چون بر وفق فرمان حضرت ابى جعفر عليه السلام حروف مقطعه اوائل سور را از    الم ذلِكَ الْكِتابُ    تا المر بشمارى ، 1267 مىشود و اين مطابق است با يوم طلوع نير اعظم از فارس . و اين نكته پوشيده نماند كه حضرت ابى جعفر عليه السلام تواريخ مذكورهء در حديث را از يوم قيام حضرت رسول بر اعلان دعوت اخذ فرموده و چنان كه در جميع كتب سير مذكور است ؛ آن حضرت هفت سال قبل از هجرت بالعلانيه بدعوت قريش قيام فرمود ؛ و چون اين عدد بر سنين هجريه افزوده شود بالتمام با سنهء 1260 كه سنهء ظهور نقطهء اولى عز اسمه الاعلى است مطابق گردد » ! ! گلپايگانى طبق معمول سران بهائى بخاطر فريب دادن مردم ، از حضرت باقر و پيغمبر اكرم با احترام نام مىبرد ، تا در پايان كار بتواند صيد خود را كه مسلمانان ساده دل بىاطلاع هستند ، به آسانى بدام بياندازد . او مىخواهد بگويد ميرزا على محمد باب پسر ميرزا رضاى بزاز شيرازى همان قائم آل محمد و مهدى موعود يا بقول او « نير اعظم » و « نقطه اولى عز اسمه الاعلى » است ! كه در سال 1260 هجرى ادعاى امام زمانى نمود ! غافل از اينكه در اين جا هم كور خوانده و سوراخ دعا را گم كرده است ، و نه تنها تمسك بحديث ابو لبيد كمكى به منظور او نمىكند بلكه بزيان او تمام مىشود : و با دستبرد و تحريف و جعلى كه نموده مشت خود و اهل بها را باز كرده است .\r\nمرحوم شيخ على بوالوردى در كتاب « دزد بگير » صفحه 42 كه در دزديهائى كه بهائيان از قرآن مجيد و اخبار اسلامى نموده‌اند به فارسى نوشته و آقاى نيازمند در آخر آن كتاب و آقاى حاج جواد آقاى تهرانى از علماى محترم مشهد در كتاب « بهائى چه مىگويد » صفحه 57 به تفصيل در رد ادعاى گلپايگانى سخن گفته‌اند كه ما براى رعايت اختصار خلاصهء نظريات آنها و خودمان را ذيلا از لحاظ اهل انصاف مىگذرانيم :\r\n1 - ابو لبيد راوى حديث شخصى مجهول و ناشناس است و در كتب رجال نامى از وى نيست !\r\n","page_name":" 871 ","page_number":879},
  {"content":"\r\n\r\n\r\n\r\n","description":"","footnote":"\r\n2 - اين حديث نخست در تفسير « عياشى » نقل شده و او همعصر شيخ كلينى بوده يعنى بعد از حضرت امام حسن عسكرى ( ع ) ميزيسته ، و مسلما ميان او و ابو لبيد معاصر حضرت باقر چند نفر راوى ديگر بوده‌اند كه نامى از آنها بميان نيامده است . 3 - به همين جهت اين حديث مجهول و ضعيف است ، و به عكس گفتهء گلپايگانى ؛ از احاديث صحيحه و مشهور و متفق عليه ميان شيعه و سنى كه با قرآن مجيد هم تطبيق كند نيست ! 4 - در اين حديث مىگويد : 12 نفر از اولاد عباس بسلطنت ميرسند ؛ در صورتى كه خلفاى بنى عباس مطابق نوشته تاريخ 37 نفر بوده‌اند .\r\n5 - مىگويد : يكى از خلفا فاسقى ناطق و گمراه ملقب به « هادى » است ، در صورتى كه در ميان خلفاى بنى عباس فاسق‌تر و گمراه‌تر از هادى بسيار بوده‌اند مانند هارون الرشيد و متوكل چرا آنها را نام نبرده است ؟\r\n6 - در حديث مىگويد : خدا    الم ذلِكَ الْكِتابُ    را نازل كرد و بعد محمد ( ص ) قيام نمود در صورتى كه اين سوره مسلما بعد از بعثت بوده و از اين گذشته سورهء مزبور در مدينه نازل شده و پيغمبر در مكه قيام نمود ! 7 - ابتداى قيام امام حسين ( ع ) را (    الم اللَّهُ لا إِلهَ    ) مىداند كه به حساب ابجد 71 سال مىشود ، در صورتى كه آن حضرت در سال 60 قيام نمود ، و اگر مبدء بعثت باشد 74 سال خواهد بود .\r\n8 - قيام اولاد عباس را در ( المص ) مىداند كه حساب آن 161 سال مىشود ، در صورتى كه بر حسب نقل تاريخ خلافت سفاح نخستين خليفهء بنى عباس در سال 132 هجرى بود ، و اگر با مبدء جعلى گلپايگانى حساب كنيم كه 7 سال قبل از هجرت باشد 139 سال خواهد شد و باز هم تطبيق نمىكند .\r\nگلپايگانى مىنويسد « و چون 142 سال از قيام سيد رسل منقضى شد قائم آل عباس عبد اللَّه سفاح بامر خلافت هاشميه قيام نمود » نمىدانيم اين ديگر چه صيغه‌ايست كه نه با مبدء تاريخ هجرى تطبيق مىكند و نه با مبدء جعلى خودش ؟ وى بطورى گيج شده كه توجه به خود حديث هم نداشته است ! 9 - در اين روايت وقت ظهور قائم آل محمد را تعيين مىكند ؛ در صورتى كه مخالف روايات معتبر بسيارى است كه اكيدا از آن نهى شده و صريحا فرموده‌اند :\r\nكذب الوقّاتون .\r\nاين نه مطلب كه نزد اهل بهاء عدد مقدسى است ، ايراد ما باصل روايت بود كه بنا بر اين حديث ابو لبيد از درجه اعتبار و استناد ساقط است .\r\n","page_name":" 872 ","page_number":880},
  {"content":"\r\n\r\nاز حضرت صادق عليه السّلام پرسيدم تفسير آيهء   أَتى أَمْرُ اللَّهِ فَلا تَسْتَعْجِلُوهُ   « 1 » چيست ؟ فرمود :\r\nوقتى خداوند چيزى را به پيغمبر خبر داد كه در فلان وقت واقع مىشود ، همان امر خدا ( امر اللَّه ) است   فَلا تَسْتَعْجِلُوهُ   پس در بارهء آن شتاب مكنيد و هم فرمود : چون خداوند خبر دهد كه كارى شد نيست مثل اينست كه شده است .\r\nنعمانى در كتاب غيبت از ابو الجارود روايت مىكند كه از امام محمد باقر عليه السّلام شنيدم ميفرمود : شما چندان در انتظار ( دولت آل محمد ) بسر مىبريد كه همچون بز وحشت زده‌اى از اينكه قصاب دست روى بدنش بگذارد و چاقى و لاغرى آن را براى ذبح كردن امتحان كند ، وحشت ميكنيد . آن روز شما احترامى نداريد كه بدان سربلند باشيد و تكيه گاهى نخواهيد داشت كه كارهاى خود را بوى مستند كنيد ! در قرب الاسناد است كه احمد بن ابى نصر بزنطى گفت : از امام رضا عليه السّلام در بارهء ( خواب ) سؤالى نمودم . حضرت از پاسخ دادن خوددارى كردند . سپس فرمود :\r\n\r\n\r\n","description":"","footnote":"\r\nو اما ايراد به خود گلپايگانى : اولا در حديث مىگويد : قائم ما در ( الر ) قيام مىكند ولى گلپايگانى آن را به ( المر ) تغيير داده ! تا حسابش درست درآيد . و اين بزرگترين خيانت اوست كه عنوان تحريف و دزدى دارد . ثانيا مىنويسد پيغمبر 7 سال قبل از هجرت بالعلانية بدعوت قريش قيام نمود » چون وى از ( الم ) تا ( المر ) را با حذف مكررات حساب كرده و 1267 شده ناچار هفت سال به عقب برگشته است تا با منظورش كه 1260 و زمان ادعاى ميرزاى باب است ، وفق دهد ! در صورتى كه تمام تواريخ اسلامى نوشته‌اند دعوت علنى پيغمبر سه سال بعد از بعثت و ده سال قبل از هجرت بوده است ! اين اولين استدلال گلپايگانى با احاديث صحيحه ! بود كه آن را اقوى و اظهر براهين خود بر اثبات عقيدهء بهائيان قلمداد كرده است ! راستى كه چه حديثى و عجب استدلال محققانه و منصفانه‌ايست ! ! آيا مسلكى كه با اين دوز و كلك‌ها ترويج شود پايدار مىماند . آيا مىتوان نام دين و مذهب بر آن نهاد ؟ !\r\n( 1 ) اين آيه نيز دستاويز فرقهء بهائى شده است ؛ از آن نيز سخن خواهيم گفت .\r\n","page_name":" 873 ","page_number":881},
  {"content":"\r\n\r\nاگر آنچه شما از ما ميخواستيد بشما بدهيم ( يا بگوئيم ) براى شما بد بود . آنگاه در بارهء ( صاحب الامر ) بسخن گفتن پرداخت و فرمود : شما در عراق اعمال اين فرعون‌ها و مهلتى كه خدا بدانها داده است ( از نزديك ) مىبينيد ، پس روى بجانب خداوند بياوريد و دنيا شما را فريب ندهد ، و هم از وضع كسانى كه خداوند به آنها مهلت داده ( تا حجت را بر آنها تمام كند و آنها نيز توجه خود را از خدا به كلى قطع كرده‌اند ) فريب نخوريد چنان مىبينيم كه حقيقت بشما رسيده است .\r\nنيز در قرب الاسناد است كه بسند مزبور بزنطى گفت : به حضرت رضا ( ع ) عرض كردم : فدايت شوم ، راويان ما از شهاب بن ( فرقد ) روايت كرده‌اند كه وى از جدت ( امام جعفر صادق ) روايت نموده كه فرمود : خداوند آنچه را پيغمبر در مدت بيست و سه سال پيدا كرد ( نفوذ سريع و رواج دين مقدس اسلام ) به ديگرى نخواهد داد . فرمود : اگر اين را جدم گفته باشد همين طور خواهد بود . عرضكردم قربانت گردم شما چه ميفرمائيد ؟\r\nقال : ما احسن الصبر و انتظار الفرج\r\nفرمود : چقدر صبر پيشه گرفتن و انتظار فرج كشيدن نيكو است ! آيا نشنيده‌ايد كه پدرم امام موسى كاظم عليه السّلام فرمود چشم به راه باشيد كه من نيز چشم براهم و منتظر باشيد كه من هم با شما منتظر ميباشم ؟ پس صبر پيشه گيريد كه فرج آل محمد ( و ظهور دولت حق ) هنگام يأس و نوميدى خواهد رسيد و اين را بدانيد آنها كه پيش از شما بودند بيش از شما صبر كرده‌اند . امام محمد باقر ( ع ) فرمود : به خدا قسم آنچه در اين امت است ، درست در امتهاى پيشين هم بوده است ، از اين رو مىبايد در ميان شما آن باشد كه در ميان پيشينيان وجود داشته است بطورى كه اگر به طرز خاصى زندگى ميكرديد بر خلاف روش مردم پيشين بوديد .\r\nاگر علماء « 1 » افرادى را مىيافتند كه حقايق دين خدا و رازهاى جهان هستى\r\n\r\n\r\n","description":"","footnote":"\r\n( 1 ) مقصود از علماء در اينجا ائمه طاهرين است ، چنان كه در كافى امام ششم مىفرمايد :\r\nنحن العلماء و شيعتنا المتعلّمون و أعدائنا الغثاء و در تفسير  إِنَّما يَخْشَى اللَّهَ مِنْ عِبادِهِ الْعُلَماءُ \r\nفرمود : نحن العلماء و اخبار بسيار ديگر نيز به همين مضمون وارد شده است . و نيز يكى از القاب امام موسى كاظم ( ع ) عالم است ؛ كه گاهى بخاطر تقيه و احتياط از دشمن آن حضرت را « عالم » مىخواندند .\r\n","page_name":" 874 ","page_number":882},
  {"content":"\r\n\r\nرا به آنها بگويند و ميدانستند كه اين راز هم سربسته ميماند ( و بدشمن نميگويند ) بسيارى از حقايق و اسرار را ميگفتند و حكمت‌ها را منتشر ميساختند ، ولى خداوند شما را طورى آفريده كه اسرار را فاش ميسازيد ، شما مردمى هستيد كه با دل ما را دوست داريد ولى عمل شما مخالف آنست ؛ به خدا قسم اختلاف شيعيان آرام نميگيرد و به همين جهت صاحب شما پنهان ميگردد ، چرا نمىتوانيد جلو خود را بگيريد و صبر كنيد تا خداوند متعال آن كس را كه ميخواهد بياورد ؟ اين كار ( ظهور دولت آل محمد و قيام امام زمان ) بدلخواه مردم انجام نمىپذيرد ، بلكه اين امر خداوند و بسته بمشيت اوست . و بر شماست كه صبر كنيد ( تا آن وقت كه خدا خواهد او بيايد ) همه وقت كسانى كه از فوت شدن كارى وحشت دارند ، در آن شتاب مىكنند آنگاه فرمود : روزى امير المؤمنين عليه السّلام بعيادت صعصعة بن صوحان « 1 » تشريف برد ، و بوى فرمود :\r\nيا صعصعة ! لا تفتخر على اخوانك بعيادتى ايّاك و انظر لنفسك و كأنّ الامر قد وصل اليك و لا يلهينّك الامل\r\nيعنى اى صعصعه از اينكه من بعيادت تو آمده‌ام ، بر برادرانت فخر مكن و خود را نگاه كن گويا آن امر ( وعدهء ظهور دولت آل محمد و قائم منتظر ) به تو رسيده است ، آرزوى آن روز ، تو را به خود مشغول نسازد .\r\n\r\n\r\n","description":"","footnote":"\r\n( 1 ) از بزرگان اصحاب آن حضرت بوده است . صعصعه از خطباى عرب و بزرگان اهل ادب و مردى فصيح و سخنور و شجاع بود . او و برادرش زيد در جنگ جمل شهيد شدند چون معاويه وارد كوفه شد و از وى خواست كه بمنبر رود و على ( ع ) را لعن كند ، صعصعه بمنبر رفت و در حضور معاويه او را بباد لعنت گرفت . معاويه نيز او را از شهر بيرون كرد . روزى مغيرة بن شعبه حاكم كوفه او را مجبور ساخت كه آن حضرت را لعن كند . صعصعه برخاست و خطاب بمردم گفت : انّ اميركم هذا امرنى انّ العن عليّا فالعنوه لعنة اللَّه . يعنى : اين امير شما به من دستور داده على ( ع ) را لعنت كنم ، او را لعنت كنيد ، خدا او را لعنت كند .\r\n","page_name":" 875 ","page_number":883},
  {"content":"\r\n\r\nآنگاه فرمود : ( اى بزنطى ) مگر نديدى مولاى آل يقطين آنچه در نزد فراعنه ديد ؟ چه بر سر شما آمد ، اگر خداوند شر دشمنان را از ساحت صاحب شما بر طرف نگرداند ، و حسن تقديرش در بارهء او و شما نباشد كار دشوار مىگردد . به خدا قسم حفظ جان شما از جانب خداست كه هر گونه خطرى را از دوستانش بر طرف مىسازد .\r\nآيا از ماجراى پدرم موسى كاظم عليه السّلام و آنچه از هشام ديد ، پند نگرفتيد كه چه كارى بر سر آن حضرت آورد ؟ هر چه حضرت بوى فرمود . او بدشمنان گفت و به آنها اطلاع داد ، آيا چنان مىبينى كه خداوند او را از آنچه بر سر ما آورد مىبخشد ؟\r\nآنگاه فرمود : اگر آنچه از ما بخواهيد بشما بدهيم براى شما زيان بخش خواهد بود . اين را بدانيد كه شخص دانا به آنچه ميداند ، عمل مىكند .\r\nصدوق در ( علل الشرائع ) بسند خود از على بن يقطين روايت كرده كه گفت :\r\nبه حضرت امام موسى بن جعفر عليه السّلام عرضكردم : چرا آنچه در بارهء شما پيش بينى شده آن طور كه روايت شده بوقوع نپيوسته ولى هر چه در بارهء دشمنان شما نقل شده درست در آمده است ؟ حضرت فرمود : آنچه در باره دشمنان روايت شده از مصدر حق سرچشمه گرفته و همانطور هم واقع شده ، و بشما هم سفارش كرده‌اند كه آرزوى ظهور دولت حق را داشته باشيد و هم اكنون چنين هستيد ، همانطور كه روايت شده است يعنى در روايات است كه بنى عباس بسلطنت ميرسند آنها هم رسيدند ، و هم در روايت شماست كه بايد شيعيان منتظر ظهور دولت حق و قائم آل محمد باشند شما هم منتظر هستيد .\r\nبنا بر اين آنچه در بارهء هر دو روايت شده درست درآمده ( با اين فرق كه وقت ظهور دولت شما طولانى است ) .\r\nاحمد بن على بن ابى طالب طبرسى در كتاب « احتجاج » از كلينى و او از اسحاق بن يعقوب روايت مىكند كه گفت : توقيعى بدست محمد بن عثمان از ناحيهء مقدسهء امام زمان در جواب سؤالات من صادر گشت كه از جمله نوشته بود : ظهور فرج موكول به خواست خداست . كسانى كه وقت آن را تعيين مىكنند دروغ مىگويند صدوق در كمال الدين بسند خود از منصور بن صيقل روايت مىكند كه امام\r\n\r\n","description":"","footnote":"","page_name":" 876 ","page_number":884},
  {"content":"\r\n\r\nصادق عليه السّلام فرمود :\r\n« يا منصور ان هذا الامر لا يأتيكم ، الا بعد اياس لا و اللَّه حتى تميزوا لا و اللَّه حتى تمحصوا ، لا و اللَّه حتى يشقى من يشقى ، و يسعد من يسعد »\r\nاى منصور صاحب الامر نخواهد آمد مگر بعد از آنكه به كلى مأيوس شويد . نه به خدا نمىآيد مگر بعد از آنكه خوب و بد شما امتياز يابند ، نه به خدا نمىآيد مگر موقعى كه پاك شويد ، نه به خدا او نميآيد مگر هنگامى كه آن كس كه شقى است ، شقاوتش آشكار گردد و آن كس كه سعادتمند است شناخته شود ! نيز در كمال الدين ازهانى تمار ( خرما فروش ) روايت كرده كه امام صادق عليه السّلام فرمود : صاحب الامر را غيبتى است كه هر كس در غيبت او بخواهد بدين خود چنگ زند مثل اينست كه بخواهد با دست شاخه درخت خاردار قتاد « 1 » را از خار صاف گرداند سپس در حالى كه با دست مبارك اشاره مىنمود فرمود : اين طور آنگاه فرمود صاحب - الامر را غيبتى است كه بايد بندگان پناه به خدا برند و چنگ بدين خود زنند . در غيبت شيخ بسند ديگر نيز اين روايت آمده است .\r\nهم در كمال الدين از عبد الرحمن بن سيابه نقل مىكند كه حضرت صادق عليه السّلام فرمود :\r\nچگونه خواهيد بود هنگامى كه نه امامى داريد كه شما را هدايت كند و نه علمى كه بعضى از مردم را از بعضى ديگر جدا سازد ؟ در آن موقع از هم تميز داده مىشويد و امتحان مىدهيد و غربال خواهيد شد .\r\n\r\n\r\n","description":"","footnote":"\r\n( 1 ) قتاد - نام درخت بزرگ خاردارى است كه خارهاى آن مانند سوزن تيز است .\r\nعرب تحمل كارهاى مشكل و طاقت فرسا را بدست زدن بخارهاى اين درخت تشبيه نموده و مثل مىزنند . في المثل مىگويند : تحمل فلان كار براى فلانى مانند اينست كه شاخه درخت قتاد را بدست گرفته و با يك فشار از بالا به پائين شاخه را از خار پيراسته گرداند . بديهى است كه اين كار دست را مجروح و پاره پاره مىكند و جان آدمى را به لب مىرساند ! آرى در آخر - الزمان هم كسى كه بخواهد در ميان طوفان حوادث و امواج مفاسد و هزاران گونه موانع دينش را حفظ كند ، مانند كسى است كه خواسته باشد درخت قتاد را از خارهاى جانكاه صاف گرداند ! !\r\n","page_name":" 877 ","page_number":885},
  {"content":"\r\n\r\nو عند ذلك اختلاف السنين و امارة من اوّل النّهار و قتل و قطع في آخر النّهار\r\nيعنى در آن وقت خشكسالى متناوب پيدا مىشود اول صبح كسى بحكومت و دولت ميرسد كه در آخر همان روز بقتل رسيده و پيوند حكومتش از هم مىگسلد ! ! « 1 » مؤلف : منظور از اختلاف سنين ، قحطى و خشكسالى است ، يا اينكه كنايه از حوادثى است كه در آن سالها پديد مىآيد .\r\nدر غيبت شيخ از محمد بن منصور و او از پدرش روايت نموده كه گفت :\r\nما در خدمت حضرت صادق ( ع ) گفتگو مىكرديم ، حضرت متوجه ما شد و فرمود : در چه موضوعى گفتگو مىكنيد ؟ كجا ! ؟ كى ؟ نه به خدا آنچه شما ديدگان خود را بدان معطوف داشته‌ايد پديد نخواهد آمد مگر بعد از نوميدى ! نه به خدا آنچه شما چشمان خود را بدان دوخته‌ايد ، آشكار نميگردد مگر اينكه غربال شويد ، نه ، به خدا كسى را كه شما چشم بوى داريد نميآيد مگر بعد از آنكه از هم امتياز داده شويد ، نه به خدا امرى كه شما چشم بوى دوخته‌ايد ، بوقوع نمىپيوندد ، تا اينكه آن كس كه شقى است معلوم شود و كسى كه سعادتمند است شناخته گردد .\r\nدر غيبت نعمانى اين حديث را از احمد بن محمد بن سعيد و او در سال 268 از كتاب ابو عبد اللَّه جعفر بن محمد محمدى و او از محمد بن منصور صيقل از حضرت باقر ( ع ) نيز نقل كرده است .\r\nو هم نعمانى از محمد بن منصور و او از پدرش روايت مىكند كه گفت : من و حرث بن مغيره و گروهى از شيعيان دانشمند در خدمت حضرت امام محمد باقر عليه السّلام نشسته بوديم ، حضرت صحبت ما را مىشنيد » سپس بقيه را مانند حديث گذشته آورده است ، با اين اضافه كه هر بار امام ميفرمود : نه به خدا آنچه شما گردنهاى خود را بسوى آن مىكشيد ، در سمت راست شما نيست . نه به خدا آنچه چشم‌هاى خود را بسوى آن\r\n\r\n\r\n","description":"","footnote":"\r\n( 1 ) اين يكى از علامات آخر الزمان است كه هر ماهى بلكه در سنوات اخير گاهى هر هفته‌اى در گوشه‌اى از جهان با يك كودتاى نظامى و غير نظامى فردى بر سر كار مىآيد و روز ديگر كشته مىشود و حكومتش سقوط مىكند ! اين هفته كه مشغول تجديد نظر اين كتاب هستيم سه كودتا در دو روز بوقوع پيوست بطورى كه اين هفته را هفته كودتا خواندند .\r\n","page_name":" 878 ","page_number":886},
  {"content":"\r\n\r\nدوخته‌ايد آشكار نميشود مگر از هم تميز داده شويد .\r\nو هم در كتاب مزبور از احمد بن ابى نصر بزنطى روايت مىكند كه گفت :\r\nامام موسى بن جعفر عليه السّلام فرمود : به خدا قسم آنچه شما چشم بسوى آن دوخته‌ايد واقع نميشود مگر بعد از اينكه تميز داده شويد و امتحان بدهيد و تا هنگامى كه جز دسته‌اى اندك كسى از شما ( شيعيان ) نمىماند سپس اين آيه را تلاوت فرمود :  أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ  يعنى : آيا گمان مىكنيد ، كه شما را به حال خود ميگذارند ، و تا كنون خداوند آنها را كه جهاد ميكنند و ثابت قدم ميمانند نمىشناسد اين حديث در قرب الاسناد بسند ديگر هم آمده است ؛ ولى اين جمله را اضافه دارد : تا موقعى كه امتحان بدهيد آنگاه از هر ده نفر چند نفر ( از دين حق بيرون ) ميروند و به اعتقاد اول نمىمانند .\r\nو هم در غيبت شيخ از على بن جعفر از برادرش امام موسى كاظم عليه السّلام روايت نموده كه گفت : هنگامى كه پنجمين ( امام ) از اولاد هفتمين ( امام ) مفقود گردد ، در خصوص دين خود پناه به خدا بريد ، مبادا كسى شما را از عقيدهء صحيح خود برگرداند ! اى فرزند « 1 » صاحب الامر ناگزير از غيبتى است كه آنها كه ايمان به او داشتند ( از طولانى شدن غيبتش گمراه گشته ) از آن عقيده برمىگردند . غيبت او كارى و امتحانى است از جانب خداوند كه خواسته است بندگان خود را بوسيله آن امتحان كند .\r\nهم در آن كتاب از محمد بن مسلم و ابو بصير نقل كرده كه گفتند : از امام جعفر صادق عليه السّلام شنيديم كه مىفرمود : صاحب الامر نميآيد مگر اينكه دو سوم مردم از ميان بروند . ما عرضكرديم : وقتى دو سوم مردم از بين رفتند ديگر كى مىماند ؟ فرمود :\r\n\r\n\r\n","description":"","footnote":"\r\n( 1 ) مخاطب حضرت و راوى خبر ؛ على بن جعفر فقيه و محدث معروف فرزند امام جعفر صادق ( ع ) و برادر كوچكتر امام موسى بن جعفر است كه آن حضرت در بعضى از روايات او را فرزند مىخوانده است .\r\n","page_name":" 879 ","page_number":887},
  {"content":"\r\n\r\nنمىخواهيد در يكسوم باقيمانده باشيد ؟ « 1 » نيز در كتاب مزبور از جابر جعفى روايت مىكند كه گفت : به امام محمد باقر ( ع ) عرضكردم : فرج شما كى خواهد بود ؟ فرمود : هيهات ! هيهات ! فرج ما تحقق نمىپذيرد مگر اين كه شما آزمايش شويد ! باز هم آزمايش شويد ! باز هم آزمايش شويد ! اين را سه بار فرمود تا آنجا كه آلودگى بر طرف شود ، و پاكى بماند .\r\nنعمانى از ابراهيم بن هليل روايت مىكند كه گفت : به حضرت موسى بن جعفر عليه السّلام عرضكردم : قربانت گردم ! پدرم در آرزوى ديدار صاحب الامر مرد ، من هم به اين سن رسيده‌ام ، آيا راضى ميشويد كه من هم بميرم و در اين باره چيزى به من نفرمائيد ؟\r\nفرمود : اى ابو اسحق ! ( كنيه ابراهيم بوده ) آيا شتاب دارى ؟ عرض كردم : آرى و اللَّه چرا شتاب نكنم با اينكه به اين سن رسيده‌ام كه مىبينيد ؟ ! فرمود : اى ابو اسحاق به خدا قسم صاحب الامر نخواهد آمد مگر اينكه خوب و بد شما از هم امتياز يابند و همه امتحان بدهيد و جز اندكى از شما ( كسى بر اين عقيده ) نماند . در اين وقت حضرت كف دست خود را كوچك كرد ( يعنى جمع نمود و فرمود : به اين كمى ) .\r\nنيز در غيبت نعمانى از صفوان بن يحيى از حضرت امام رضا ( ع ) روايت مىكند كه فرمود :\r\nو اللَّه ما يكون ما تمدّون أعينكم اليه حتّى تمحّصوا و تميّزوا و حتّى لا يبقى منكم الّا الأنذر فالأنذر .\r\nبه خدا آنچه كه شما چشم بسوى او دوخته‌ايد نخواهد آمد ، مگر اينكه پاك شويد و امتحان دهيد و از هم امتياز پيدا كنيد ، تا آنكه بجز اندكى و از آن هم اندك‌تر\r\n\r\n\r\n","description":"","footnote":"\r\n( 1 ) اين موضوع نيز با آيندهء جهان و خطر وقوع جنگ سوم كه يك جنگ اتمى خواهد بود و اوضاع دنياى بعد از جنگ نيز قابل توجه مىباشد . آيا امام زمان بعد از جنگ سوم است كه ظلم و ستم سراسر زمين را طبق خبر متواتر ( كما ملئت ظلما و جورا ) گرفته ، و بر اثر تشعشعات اتمى دو سوم بشر نابود مىگردد ، ظهور مىكند ؟ خدا بهتر مىداند .\r\n","page_name":" 880 ","page_number":888},
  {"content":"\r\n\r\nكسى از شما نماند .\r\nو هم در كتاب مزبور از عبد اللَّه ابن ابى يعفور روايت شده كه گفت : از حضرت صادق عليه السّلام شنيدم كه ميفرمود : واى بر سركشان عرب از شرى كه نزديك است .\r\nعرضكردم : فدايت شوم . آيا كسى از عرب با قائم هست ؟ فرمود : كمى هست . عرض كردم : به خدا قسم بسيارى از عرب را مىبينم كه صاحب الامر را توصيف ميكنند ( يعنى با اينوصف چطور مىشود ؛ كمى از عرب با قائم باشند ؟ ) حضرت فرمود : ( بله فعلا چنين است ) ولى بايد مردم آزمايش شوند و از يك ديگر امتياز يابند و غربال شوند و مردم بسيارى از غربال درآيند .\r\nو نيز در آن كتاب اين روايت بسند ديگر هم از ابن ابى يعفور از آن حضرت روايت شده است . و هم بسند ديگرى در « دلائل الامامهء » طبرى شيعى نقل شده .\r\nهمچنين در غيبت نعمانى از ابو بصير روايت كرده كه گفت : از امام محمد باقر عليه السّلام شنيدم ميفرمود : به خدا قسم تميز داده ميشويد و آزمايش خواهيد شد . به خدا قسم غربال ميشويد ، چنان كه دانهء تلخ با غربال از گندم جدا مىشود .\r\nو هم در كتاب مذكور از امام حسن مجتبى عليه السّلام روايت نموده كه فرمود : اين امر كه مردم انتظار آن را ميكشند پديد نميآيد مگر بعد از آنكه بعضى از شما از بعضى ديگر بيزارى جويند و بعضى آب دهان به صورت ديگران بياندازند ، و يك ديگر را لعنت كنند و بعضى از شما بعضى ديگر را دروغگو بنامند .\r\nهم در آن كتاب از مالك بن حمزه روايت مىكند كه امير المؤمنين عليه السّلام بوى فرمود : اى مالك ، چه حالى خواهى داشت هنگامى كه شيعيان اين طور با هم اختلاف پيدا كنند سپس انگشتان مبارك خود را در هم فرو برد ( يعنى بجان هم بيافتند ) ؟\r\nعرضكردم : يا امير المؤمنين ! در آن موقع خيرى نيست فرمود : تمام خيرها در آن موقع است . اى مالك در آن موقع قائم ما قيام مىكند ، و هفتاد مرد را كه بر خدا و رسول دروغ بسته‌اند ، مىآورد و همه را بقتل مىرساند ،\r\nثمّ يجمعهم اللَّه على امر واحد\r\n\r\n","description":"","footnote":"","page_name":" 881 ","page_number":889},
  {"content":"\r\n\r\nآنگاه خداوند همهء مردم را بر يك عقيده گرد آورد « 1 » .\r\nنيز در غيبت نعمانى از محمد بن خلاد روايت مىكند كه گفت : از حضرت موسى كاظم عليه السّلام شنيدم ميفرمود :    الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ    « 2 » يعنى : آيا مردم گمان كردند كه ( خداوند ) آنها را به حال خود ميگذارد كه بگويند ايمان آورديم و امتحانى هم ندهند ؟ سپس ( حضرت از من پرسيد در اين آيهء شريفه ) مقصود چه امتحانى است ؟ عرضكردم : قربانت گردم به نظر ما مقصود آزمايش در امر دين است . فرمود : مانند طلا امتحان ميشوند و باز فرمود : همچون طلا خالص مىگردند ! و نيز در آن كتاب بسند خود از امام محمد باقر عليه السّلام نقل كرده كه براوى فرمود : اين داستان شما ( انتظار ظهور مهدى موعود ) دلها از آن ميرمد - آن هم دلهاى مردان ! پس شمه‌اى از اين داستان را براى آنها بيان كنيد ، و هر كس اعتقاد پيدا كرد بيشتر بيان كنيد و هر كس منكر شد شما هم او را رها نمائيد . زيرا امتحانى در پيش است كه اهل راز و افراد زيرك از آن سالم نمىمانند . تا جايى كه اشخاص موشكاف هم كه يك مو را دو نصف ميكنند بورطهء آن در مىافتند ، تا آنجا كه جز ما و شيعيان ما كسى ( بعقيده راسخ و صحيح ) باقى نميماند .\r\nنيز در كتاب مزبور از اصبغ بن نباته روايت نموده كه امير المؤمنين عليه السّلام فرمود : چنان باشيد كه زنبور عسل در ميان پرندگان است . تمام پرندگان زنبور عسل را ضعيف ميشمارند ، در صورتى كه اگر پرندگان ميدانستند چه بركتى در شكمهاى آنها است اين طور با آنها معامله نميكردند ، شما با زبان و بدن خود با مردم آميزش كنيد ، ولى با دل و عمل از آنها كناره بگيريد !\r\n\r\n\r\n","description":"","footnote":"\r\n( 1 ) مقصود حكومت واحد جهانى و اعتقاد به تنها دين الهى و قانون آسمانى ، يعنى دين مقدس اسلام است ؛ كه در دولت عالمگير مهدى موعود جهان ، تحقق خواهد يافت ، و معنى\r\nانّ الدّين عند اللَّه الاسلام\r\nمصداق پيدا مىكند .\r\n( 2 ) سورهء عنكبوت آيهء - 1\r\n","page_name":" 882 ","page_number":890},
  {"content":"\r\n\r\nسوگند بخدائى كه جان من در دست اوست آنچه را دوست داريد نمىبينيد ، مگر وقتى كه آب دهان به صورت يك ديگر بياندازيد و بعضى از شما برخى ديگر را دروغگو بنامند . و تا موقعى كه كسى از شما ( يا اينكه فرمود ) از شيعيان من باقى نميماند همچون سرمه در چشم ، و نمك در غذا . ( يعنى همه از بين ميروند و اثرى از شما نميماند ) مثلى براى شما ميزنم و آن اينكه : مردى گندمى دارد . آن را پاك مىكند و ميبرد و مدتى در اطاقى ميگذارد .\r\nسپس ميرود مىبيند سوس به آن زده است ، پس آن را بيرون آورده دوباره پاك و پاكيزه نموده و بجاى اول برميگرداند و همين طور تا گاهى كك مقدار كمى به مقدار ته‌ماندهء خرمن از آن ميماند كه زيان سوس به آن نميرسد . شما همچنين خواهيد شد . چنان از هم تميز داده ميشويد كه جز عدهء قليلى كه فتنه و امتحان ضررى به آنها نميرساند باقى نميماند . در آن كتاب اين حديث بسند ديگر هم از آن حضرت نقل شده است .\r\nمؤلف : فرمايش حضرت : « چنان باشيد كه زنبور عسل در ميان پرندگان است » دستوريست كه ما را امر به تقيه مىكند يعنى آنچه از دين حق در دل خود داريد ، براى دشمنان ظاهر نگردانيد ، ( كه شما را ميكشند ) چنان كه زنبور عسل آنچه در شكم دارد براى پرندگان آشكار نميسازد ، و گر نه او را نابود خواهند ساخت .\r\nو نيز در غيبت نعمانى است كه ابو بصير گفت : امام محمد باقر عليه السّلام فرمود :\r\nمثل شيعيان ما مثل گندمى است كه در خانه‌اى انبار باشد و سپس شپش به آن بزند ، بعد آن را از شپش پاك كنند ، باز شپش بزند و دوباره آن را پاك كنند ، تا جايى كه مقدارى از آن بماند كه شپش آسيبى به آن نرساند ، همچنين شيعيان ما خالص ميشوند و امتحان خواهند شد تا آن كه جز عدهء قليلى كه از فتنه‌ها محفوظ مىمانند باقى نمىماند ! نيز در غيبت نعمانى از امام جعفر صادق عليه السّلام و آن حضرت از پدر بزرگوارش روايت نموده كه فرمود : مؤمنين آزمايش ميشوند . سپس خداوند آنها را از هم تميز\r\n\r\n","description":"","footnote":"","page_name":" 883 ","page_number":891},
  {"content":"\r\n\r\nميدهد . خداوند مؤمنين را از محنت و بلاى دنيا مطمئن نميگرداند ، ولى از كور دلى و شقاوت در آخرت ايمنى مىبخشد . سپس فرمود : حسين بن على عليهما السلام ( در روز عاشورا ) كشتگان خود را روى هم مىنهاد و ميفرمود : ما را همچون پيغمبران و اولاد آنها كشتند ! و هم در آن كتاب از ابو بصير روايت كرده كه گفت : به حضرت صادق عليه السّلام عرض كردم : ظهور صاحب الامر وقت معينى ندارد كه با وقوع آن از اين فكر آرام گيريم ؟\r\nفرمود : چرا بنا بود بپايان برسد ولى شما موضوع را فاش ساختيد و خداوند آن را بتأخير انداخت ! و هم در آن كتاب از محمد بن مسلم « 1 » روايت مىكند كه امام جعفر صادق عليه السّلام\r\n\r\n\r\n","description":"","footnote":"\r\n( 1 ) محمد بن مسلم ثقفى از دانشمندان كوفه و شاگردان عاليقدر حضرت باقر و صادق عليهما السلام بوده ، و نزد آن دو امام والاگهر جايگاهى بزرگ داشته و در فقه و حديث و قداست نفس ميان اصحاب ممتاز بوده است ، و هم از كسانيست كه به بهشت مژده داده شده‌اند .\r\nدر حديث است كه چهار سال در مدينه طيبه اقامت گزيد و از محضر پر فيض امام محمد باقر ( ع ) احكام دينى و معارف يقينى را استفاده كرد ، و بعد از آن حضرت از محضر مبارك حضرت صادق ( ع ) بهره‌مند گشت .\r\nزرارة بن اعين شاگرد عاليمقام حضرت صادق ( ع ) و دوست و همعصر او مىگويد : روزى ابو كريبهء ازدى و محمد بن مسلم ثقفى براى گواهى بنزد شريك قاضى كوفه ( كه از اهل تسنن بود ) رفتند . شريك مدتى در چهرهء آنها خيره شد و چون آثار صلاح و تقوى و عبادت را در سيماى آنها مشاهده كرد ، گفت : جعفريان فاطميان ! يعنى : اينان دو نفر شيعه امام جعفر صادق و فاطمه زهرا دختر پيغمبرند ! محمد بن مسلم و ابو كريبه از شنيدن اين سخن گريستند . شريك پرسيد چرا گريه ميكنيد گفتند : براى اينكه ما را شيعه خواندى و جزء مردمانى شمردى كه بواسطه نادانى و قلت پرهيزكارى ما راضى نمىشوند ما را جزء برادران خود بشمار آورند . و ما را به كسى نسبت دادى ( حضرت صادق ) كه راضى نيست امثال ما را از شيعيان خود محسوب دارد .\r\nاگر تفضلى نمايد و ما را قبول فرمايد بر ما منت نهاده و مورد تفضل خود قرار داده است ! شريك تبسمى كرد و گفت : جا دارد كه اگر مردى در دنيا پيدا شود ؛ مانند شما باشد ! محمد بن مسلم مىگويد : « سى هزار حديث از حضرت باقر ( ع ) و شانزده هزار حديث از حضرت صادق ( ع ) اخذ كردم » .\r\n","page_name":" 884 ","page_number":892},
  {"content":"\r\n\r\nبوى فرمود : اى محمد ! هر كس وقت ظهور دولت ما را ، از طرف ما بشما خبر داد ، از اينكه او را دروغگو بدانى باك مدار ، زيرا ما وقت آن را معين نميكنيم ! نيز در كتاب ياد شده از اسحاق بن عمار روايت كرده كه گفت شنيدم امام جعفر صادق عليه السّلام ميفرمود : ظهور دولت آل محمد وقت معينى داشت كه سال يك صد و چهل بود ، ولى شما آن را بازگو كرديد و منتشر ساختيد خداوند هم آن را بتأخير انداخت .\r\nو نيز در غيبت نعمانى است كه : آن حضرت باسحاق بن عمار فرمود : اى اسحاق ! ظهور دولت ما دو بار بتأخير افتاد .\r\nهمچنين در كتاب نامبرده از ابو بصير روايت كرده كه گفت : به آن حضرت عرض كردم : قائم آل محمد چه وقت قيام مىكند ؟ فرمود : آنها كه وقت آن را تعيين ميكنند دروغگو ميباشند . ما اهل بيتى هستيم كه وقت آن را معين نميكنيم . سپس فرمود : خداوند بر خلاف آن وقتى كه دروغگويان تعيين نموده‌اند ، آن حضرت را ظاهر ميگرداند ! هم در غيبت نعمانى از فضيل بن يسار روايت نموده كه گفت : از حضرت باقر عليه السّلام پرسيدم آيا ظهور صاحب الامر وقت معينى دارد ؟ فرمود : آنها كه وقت آن را تعيين ميكنند دروغ ميگويند ، وقتى حضرت موسى بميقات پروردگار رفت ، بمردم گفت :\r\nمن سى شب از ميان شما ميروم . ولى موقعى كه خداوند ده شب بر آن افزود ، بنى - اسرائيل گفتند : موسى خلف وعده كرد ، و همه گمراه و گوساله پرست شدند . ما نيز هر گاه حديثى براى شما نقل كرديم و همانطور كه گفته‌ايم ، واقع شد ، بگوئيد :\r\nخدا راست گفت . و چنانچه مطلبى بشما گفتيم و به عكس ظاهر شد باز هم بگوئيد خدا راست گفت تا دو بار اجر ببريد .\r\nو هم در آن كتاب از حسن بن على بن ابراهيم و او از برادرش روايت نموده كه\r\n\r\n","description":"","footnote":"","page_name":" 885 ","page_number":893},
  {"content":"\r\n\r\nگفت : در خدمت حضرت صادق عليه السّلام از ملوك بنى فلان ( يعنى سلاطين بنى عباس ) سخن بميان آورديم . حضرت فرمود : عجله در اين امر ( ظهور قائم آل محمد ) ايمان مردم را بباد داد ، خداوند براى خاطر عجله بندگانش ، شتاب نخواهد كرد . اين امر پايانى دارد كه به آخر ميرسد . اگر بندگان خدا به آن رسيدند نميتوانند آن را يك ساعت جلو بياورند و نه بتأخير بياندازند .\r\nنيز در كتاب مزبور از ( حضرمى ) نقل كرده كه گفت : از حضرت صادق عليه السّلام شنيدم ميفرمود : ما اين وقت را تعيين نميكنيم .\r\nو نيز در غيبت نعمانى است كه ابو بصير گفت : از حضرت صادق عليه السّلام پرسيدم :\r\nقربانت گردم قيام قائم كى خواهد بود ؟ فرمود : ما اهل بيتى هستيم كه وقت آن را تعيين نميكنيم ، زيرا پيغمبر فرمود : آنها كه وقت آن را معين ميكنند ، دروغگو هستند .\r\nپيش از ظهور قائم پنج علامت مىباشد .\r\nاول صداى آسمانى كه در ماه رمضان شنيده مىشود . دوم خروج سفيانى سوم خروج مردى از اهل خراسان چهارم كشته شدن نفس الزكيه پنجم فرو رفتن بيابان مكه . آنگاه فرمود : قبل از ظهور وى دو طاعون پديد مىآيد : يكى طاعون سفيد و ديگرى طاعون سرخ . عرضكردم : قربانت شوم ! طاعون سفيد چيست و طاعون سرخ كدام است ؟ فرمود : طاعون سفيد مرگ سريع است و طاعون سرخ شمشير مىباشد « 1 » قائم قيام نميكند مگر بعد از آنكه در شب جمعه و بيست و سوم ماه از وسط آسمان\r\n\r\n\r\n","description":"","footnote":"\r\n( 1 ) شايد كنايه از جنگ و خون ريزى باشد .\r\nشيخ صدوق در معانى الاخبار طبع « مكتبة الصدوق » تهران صفحه 259 روايتى از حضرت صادق ( ع ) نقل مىكند كه به ذريح محاربى فرمود :\r\nالفقر الموت الأحمر فقيل : الفقر من الدّنانير و الدّراهم ؟ قال : لا و لكن من الدّين\r\nيعنى : مرگ سرخ ؛ فقر و پريشانى است . عرض شد منظورتان فقر از دينار و درهم است ؟ فرمود : نه ، بلكه فقر از نداشتن دين است » بنا بر اين تعبير مرگ سرخ بىدينى عمومى است كه همه جا را فرا مىگيرد !\r\n","page_name":" 886 ","page_number":894},
  {"content":"\r\n\r\nاو را بنام صدا زنند عرض كردم : چطور او را صدا ميزنند ؟ فرمود : نام او و نام پدرش را مىبرند ، و ميگويند آگاه باشيد فلانى پسر فلانى قائم آل محمد آشكار شد . بفرمان او گوش فرا دهيد و از وى پيروى كنيد . بعد از اين ندا هيچ ذى روحى نميماند جز اينكه اين صدا را ميشنوند و آنها كه خوابيده‌اند بيدار ميشوند و بحياط خانه خود مىآيند و دوشيزگان از پس پرده بيرون ميدوند و با آن صدا قائم قيام مىكند و آن صدا هم صداى جبرئيل است .\r\nكلينىاز ابو بصير از حضرت صادق عليه السّلام روايت مىكند كه فرمود : خداوند وحى فرستاد براى عمران كه من فرزندى نيكو و با بركت به تو موهبت ميكنم كه كور مادرزاد و افراد پيس را شفا دهد و با اجازهء خدا مرده را زنده گرداند ، و خدا او را بسوى بنى اسرائيل مبعوث گرداند عمران هم بزنش « حنه » كه مادر مريم بود خبر داد وقتى « حنه » باردار شد باور ميداشت كه پسر است ، ولى چون دختر زائيد گفت : « پروردگارا ! من كه دختر زائيدم ؟ ! با اينكه ميدانم پسر مثل دختر نيست » مقصودش اين بود كه دختر پيغمبر نميشود .\r\nخداوند هم فرمود : خدا داناتر است كه مادر مريم چه زائيد . وقتى خداوند عيسى را بمريم موهبت كرد او همان پسرى بود كه خداوند به عمران مژده و وعده داده بود . بنا بر اين ما هم هر گاه در بارهء يكى از مردان خود چيزى گفتيم ممكن است راجع به نواده‌گان او باشد ( پس اگر ديديد در بارهء يكى يا چند نفر از ما مصداق پيدا نكرد ) منكر آن نشويد .\r\n\r\nنظر مؤلف در بارهء بداء\r\nمؤلف : حاصل مضمون اين روايت و امثال آن اينست كه گاهى مصالح بزرگى موجب مىشود كه پيغمبران و جانشينان آنها در بارهء بعضى از امور بطور مجاز و توريه و چنان كه در كتاب ( محو و اثبات ) خواهيم گفت به امورى كه « بداء » در آن راه دارد سخن بگويند ، سپس عكس آنچه مردم از كلام اول فهميده‌اند ؛ براى آنها ظاهر مىشود .\r\n\r\n","description":"","footnote":"","page_name":" 887 ","page_number":895},
  {"content":"\r\n\r\nدر اين موارد بايد متوجه باشند و آن را حمل بر دروغ نكنند ، و بدانند كه آنچه آنها فهميده‌اند معنى حقيقى آن نيست ، بلكه مثل معنى مجازى است ؛ يا اينكه وقوع معنى آن مشروط به شرطى است كه هنوز متحقق نگرديده است .\r\nاز جمله قيام قائم آل محمد و تعيين شخص آن حضرت از ميان ساير ائمه است ( كه بشيعيان وعده داده‌اند ) تا اميدوار باشند و موقعى كه ظلمى از ظالمى ديدند باميد نزديكى گشايش كارشان ، استقامت ورزند .\r\nپس گاهى كه در روايات « قائم » گفته مىشود مقصود كسى است كه قيام بامر امامت مىكند ؛ چنان كه فرموده‌اند\r\nكلّنّا قائمون بأمر اللَّه\r\nيعنى : همهء ما امر خداى را بپاى ميداريم ، ولى ممكن است بعضى خيال كنند كه مقصود قائمى است كه جهاد مىكند و با شمشير قيام مىنمايد .\r\nو گاهى منظور ائمه از « قائم » اينست كه اگر خداوند به آنها اجازه دهد آنها هم با شمشير قيام ميكنند ، و يا مقصود اين است كه اگر شيعيان استقامت و پايدارى نشان دهند و اسرار ائمه را مكتوم بدارند و آن طور كه ميبايد از امام خود پيروى كنند البته امام هم با شمشير قيام خواهد كرد و يا به اين معنى باشد كه حضرت صادق ( ع ) فرمود :\r\nفرزند من قائم است كه مقصود هفتمين فرزند آن حضرت است نه فرزند بلا فصل او ، سپس حضرت مثل زد باينكه خداوند وحى فرستاد براى عمران كه من پسرى به تو موهبت خواهم كرد . و مقصود فرزند فرزند بود . ولى « حنه » زن عمران اين طور فهميد كه منظور فرزند بلا فصل است .\r\nپس مقصود حضرت كه فرمود : « ما هم هر گاه در باره . . . » اينست كه هر گاه بر حسب فهم مردم يا ظاهر لفظ چيزى گفتيم ، يا اينكه اگر گاهى در ظاهر لفظ معنى حقيقى قصد كرديم ؛ مشروط بامرى است كه هنوز واقع نشده و « بداء » در آن راه مييابد ، آن هم به همان معنائى كه ما در باب خودش تحقيق كرده‌ايم و بنا بر اين داستان عيسى را حضرت از باب تنظير نقل فرمود هر چند با مقصود حضرت كاملا مطابقت نداشت .\r\nيا اينكه داستان عيسى حقيقتا همين طور بوده به اين معنى كه اول بنا بوده فرزند\r\n\r\n","description":"","footnote":"","page_name":" 888 ","page_number":896},
  {"content":"\r\n\r\nبلا فصل عمران پيغمبر شود ولى بعد « بداء » حاصل شد و اين منظور در باره فرزند فرزند وى عملى گرديد « 1 »\r\n\r\n\r\n","description":"","footnote":"\r\n( 1 ) بداء از موضوعاتى است كه از دير زمان نخست قوم يهود و سپس متعصبين اهل تسنن و اخيرا ساير بدخواهان شيعه و از جمله فرقهء بهائى دانسته و ندانسته آن را بعنوان حربه برندهء عليه اسلام و شيعه به كار برده‌اند سخن يهود و پاسخ آنها در تفسير اين آيه :  وَ قالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَ لُعِنُوا بِما قالُوا  آمده و گفتار اهل تسنن و پاسخ آنها هم در كتب كلامى ذكر شده و از جمله مؤلف علامه در بحار الانوار جلد 4 چاپ جديد با شرح و بسط زياد از صفحه 92 تا 134 با نقل سخنان دانشمندان بزرگ شيعه و تحقيقات خود در معنى « بداء » آورده است .\r\nاز جمله از ابو بصير و سماعه روايت مىكند كه حضرت صادق ( ع ) فرمود :\r\nمن زعم انّ اللَّه عزّ و جلّ يبدو له في شىء لم يعلمه امس فابرءوا منه\r\nيعنى ( هر كس گمان كند چيزى براى خدا آشكار مىشود كه ديروز نمىدانسته ، از وى بيزارى جوئيد .\r\nبراى روشن شدن اذهان خوانندگان شرح زير از مجله « مكتب اسلام » شماره 4 سال ششم نقل مىشود .\r\n« متأسفانه موضوع « بداء » از موضوعاتى است كه دستاويز عجيبى براى بعضى از مخالفان شيعه و حتى بعضى از دشمنان اسلام شده است آنها بدون اين كه كوچكترين تحقيقى در باره اين مطلب در كتابهاى بزرگان شيعه و دانشمندان « عقائد و مذاهب » اسلام بكنند تنها به همين يك كلمه چسبيده و قلمفرسائيها و تفسيرهائى كه كمترين ارتباط بعقائد شيعه ندارد براى آن كرده‌اند ، و مطالب موهوم و بىاساسى بما نسبت داده‌اند .\r\nاصولا كلمه « بداء » در لغت عرب بمعنى آشكار شدن است . قرآن مجيد در باره ظالمان و ستمگران ميگويد :  وَ بَدا لَهُمْ سَيِّئاتُ ما عَمِلُوا  ( سوره زمر - آيه 49 ) يعنى در روز رستاخيز بديهاى اعمال و رفتار آنان آشكار ميگردد و نتيجه كردار سوء خود را مىبينند . در عبارات عربى گاهى گفته مىشود : « بدا من فلان كلام فصيح » يعنى از فلان شخص سخن فصيحى صادر شد ، و گاهى بجاى كلمه « من » « لام » گذارده مىشود و ميگويند : « بد الفلان كلام فصيح و معنى آن عينا همان معنى جمله اول است ، يعنى سخن فصيحى از او آشكار شد . اكنون كه معنى جمله « بد الفلان » و امثال آن را دانستيم برگرديم باصل مطلب :\r\nبسيار مىشود كه مقدمات كارى در نظر ما از هر جهت مهياست ؛ ولى پيش آمدهاى غير منتظره‌اى رخ ميدهد و آن وضع بهم مىخورد و آن كار انجام نميشود ؛ در اينجا گفته مىشود :\r\nخدا نخواست چنين مطلبى انجام يابد .\r\nحال ببينيم چگونه اين موضوع با عقائد مذهبى ما آميخته شده و رابطه پيدا كرده است ؟\r\nما معتقديم ( و آيات قرآن مجيد و اخبار هم گواهى مىدهد ) كه بسيار مىشود مقدمات بلا و ناراحتيهائى فراهم ميگردد و شايد انتظار آن هم ميرود اما مردم بسوى خدا ميروند ، دعا مىكنند و دست از كارهاى ناروا مىكشند ؛ نسبت به يكديگر خوبى مىكنند و كارهاى نيك انجام ميدهند و خداوند ببركت اين اعمال بلا و بدبختى و ناراحتى را مىگرداند ، اين يكى از موارد بدا است .\r\nگاهى هم به عكس ؛ مقدمات خوشبختى و نعمت فراهم شده و مردم كارهائى انجام مىدهند كه ورق برمىگردد ، اين برگشتن ورق همان « بداء » است .\r\nبسيار مىشود كه سرنوشت انسان بر اثر اعمال او تغيير پيدا مىكند . اين تغيير سرنوشت همان بدا مىباشد . ما به اين موضوع ، عقيده داريم و معتقديم اعمال خوب و بد ما ممكن است مقدرات ما و اجتماع ما را تغيير دهد و اين يكى از افتخارات ماست ، كه سرنوشت خود را مربوط باعمال خود مىدانيم .\r\nدر مورد « اسماعيل » فرزند حضرت امام صادق ( ع ) هم جريان چنين بوده است كه حضرت مىفرمايد : « چنين مقدر بود كه فرزندم اسماعيل بقتل برسد من دعا كردم و از خدا خواستم شر دشمنان را از او بگرداند ، خداوند دعاى مرا اجابت كرد و فرزندم بقتل نرسيد ،\r\nبد اللَّه في اسماعيل\r\nاين مضمون حديثى است كه در بسيارى از كتب شيعه نقل شده و معنى آن با در نظر گرفتن بيانات گذشته بسيار روشن است كه نه مربوط بمسأله امامت اسماعيل بوده و نه پشيمان شدن خداوند ! ولى همانطور كه گفتيم افراد متعصب و لجوجى كه سعى دارند از هر جريانى سوء استفاده و سمپاشى كنند كلمه « بداء » را دستاويز كرده و گفته‌اند : شيعه عقيده دارد كه خداوند گاهى از كار خود پشيمان مىشود و تجديد نظر مىكند ، همانطور كه بنا بود اسماعيل فرزند برومند امام صادق ( ع ) بامامت برسد و بعد پشيمان گرديد ! ( با اينكه از نظر تمام دانشمندان شيعه هر كس چنين عقيده‌اى داشته باشد كافر است ) .\r\n","page_name":" 889 ","page_number":897},
  {"content":"\r\n\r\nدر كتاب « المختصر » تأليف حسن بن سليمان ( شاگرد شهيد اول ) رحمة اللَّه عليه\r\n\r\n","description":"","footnote":"","page_name":" 890 ","page_number":898},
  {"content":"\r\n\r\nروايت شده كه حديثى به خط حضرت امام حسن عسكرى عليه السّلام بدين عبارت يافته‌اند كه نوشته بود : با گامهاى نبوت و ولايت باوج حقايق بالا رفتيم . تا آنجا كه فرمود :\r\nبه زودى چشمه‌هاى آب زندگانى براى آنها ( شيعيان ) بعد از چشيدن عذاب آتشها ظاهر مىشود ، و اين در وقتى است كه سالها به ميزان عدد « الم » و « طه » و « طس » ها برسد .\r\nمؤلف : احتمال دارد كه مقصود حضرت همهء « الم » ها و ساير حروف مقطعه - اى باشد كه « الم » بر سر آنهاست ، مثل « المص » و « المر » زيرا تمام آنها با « طه » و « طس » ها به 1195 ميرسد و اين از بارزترين صورتى است كه در خبر ابو لبيد ذكر كرديم و آن را تأييد مىكند ، چنان كه اشاره نموديم .\r\nضمنا بايد دانست كه اين گونه « وقت » ها ( كه در اين روايات معين شده است ) بر فرض اينكه روايات آن صحيح باشد ، با منع از تعيين وقت ، منافات ندارد ؟ زيرا رواياتى كه از تعيين وقتها نهى كرده ، مقصود تعيين وقت بطور حتم است ، نه تعيين وقتى كه احتمال حصول « بداء » در آن برود . « 1 »\r\n\r\n\r\n","description":"","footnote":"\r\n( 1 ) اين گونه اخبار كه در آن از حروف مقطعه اوائل سوريا از رمز و اشاره به بعضى از سالها سخن رفته است مانند حديث ابو لبيد و على بن يقطين و همين مورد در كتب شيعه بسيار كم و مخالف انبوه اخبار صريح و معتبر ديگرى است كه فرموده‌اند - جز خداوند كسى وقت ظهور امام زمان را نمىداند و گفته‌اند :\r\nكذب الوقّاتون .\r\nمؤلف نيز خود متوجه اين معنى بوده كه فرموده است : « بر فرض اينكه روايات آن صحيح باشد » ولى چون علامه مجلسى همه گونه اخبار صحيح و سقيم ، ضعيف و معتبر را در بحار الانوار گرد آورده است ، ناچار هر جا توانسته شرح و بسطى هم به آن داده بدون اين كه قطع و يقين به آنها داشته باشد .\r\n","page_name":" 891 ","page_number":899},
  {"content":"\r\n\r\n\r\nباب بيست و هفتم فضيلت انتظار فرج و مدح شيعيان در زمان غيبت و آنچه كه شايسته است در آن زمان انجام داده شود\r\nشيخ صدوق ( ره ) در كتاب « خصال » در خبرى كه اعمش از حضرت صادق عليه السّلام روايت نموده نقل مىكند كه حضرت فرمود : دين امامان پرهيزكارى و عفت و صلاح ، تا آنجا كه فرمود : و انتظار فرج با صبر و بردبارى است .\r\nو هم صدوق در « عيون اخبار الرضا » با سه سند از امام رضا عليه السّلام نقل مىكند كه گفت : پيغمبر اكرم صلّى اللَّه عليه و إله فرمود : افضل اعمال امت من انتظار فرج پروردگار است ( كه لطف نموده امام زمان را براى نجات مردم از چنگ ظلم و بدبختى آشكار گرداند ) .\r\nشيخ الطائفه ( ره ) در كتاب « امالى » از سعيد بن مسلم و او از امام زين العابدين عليه السّلام از پدرش از امير المؤمنين ( ع ) روايت نموده كه پيغمبر فرمود : هر كس باندكى از روزى خدا از خداوند راضى باشد ، خدا هم به عمل قليلى از وى خشنود است و انتظار فرج عبادت است .\r\nمؤلف : در باب « مواعظ امير المؤمنين » خواهد آمد ( در جلد هفدهم بحار ) كه مردى از آن حضرت پرسيد : كدام عمل نزد خدا محبوب‌تر است ؟ فرمود انتظار فرج . احمد بن على بن ابى طالب طبرسى در كتاب احتجاج از ابو حمزه ثمالى و او\r\n\r\n","description":"","footnote":"","page_name":" 892 ","page_number":900},
  {"content":"\r\n\r\nاز ابو خالد كابلى روايت مىكند كه امام زين العابدين عليه السّلام فرمود : غيبت بوسيلهء دوازدهمى از جانشينان رسول خدا و امامان بعد از او ممتد مىشود . اى ابو خالد مردم زمان او كه معتقد بامامت وى ميباشند و منتظر ظهور او هستند ، از مردم تمام زمانها بهترند ، زيرا خداوند عقل و فهمى به آنها داده كه غيبت در نزد آنها حكم مشاهده را دارد ! خداوند آنها را در آن زمان مثل كسانى ميداند كه با شمشير در پيش روى پيغمبر ( عليه دشمنان دين ) پيكار كرده‌اند ، آنها مخلصان حقيقى و شيعيان راستگوى ما هستند كه مردم را بطور آشكار و نهان بدين خدا ميخوانند . و هم فرمود : انتظار فرج بزرگترين فرج است .\r\nشيخ طوسى در كتاب « امالى » از جابر جعفى روايت مىكند كه گفت : بعد از خاتمهء اعمال حج ، با جمعى به خدمت امام محمد باقر ( ع ) رسيديم و با حضرتش وداع نموديم و عرضكرديم : يا ابن رسول اللَّه وصيتى بما بفرمائيد ! فرمود : اقوياى شما بضعفا كمك كنند . و اغنياى شما از فقرا دلجوئى نمايند ، و هر مردى از شما برادر دينيش را مانند خود نصيحت كند ( آنچه براى خود ميخواهد براى او نيز بخواهد ) و اسرار ما را از نااهلان مخفى داريد ، و مردم را بر گردنهاى ما مسلط نكنيد ، بگفته‌هاى ما و آنچه از ما بشما ميرسانند توجه كنيد ، اگر ديديد موافق قرآن است ، آن را بپذيريد ، و چنانچه آن را موافق قرآن نيافتيد ، از نظر بياندازيد ( يعنى اگر موافق قرآن بود كلام ماست و گر نه از ما نيست و مجعول است ) .\r\nو اگر مطلب بر شما مشتبه گشت ، در باره آن تصميمى نگيريد و آن را بما عرضه داريد تا همانطور كه براى شما بيان كرده‌اند تشريح كنيم اگر شما چنين بوديد كه بشما سفارش كرده‌ايم و از اين حدود تجاوز نكنيد و پيش از ظهور قائم ما كسى از شما بميرد شهيد از دنيا رفته است . و هر كس قائم ما را درك كند و در ركاب او كشته شود ، ثواب دو شهيد دارد ، و هر كس در ركاب او يكى از دشمنان ما را بقتل رساند ثواب بيست\r\n\r\n","description":"","footnote":"","page_name":" 893 ","page_number":901},
  {"content":"\r\n\r\nشهيد خواهد داشت .\r\nدر كمال الدين و معانى الاخبار از ابو بصير روايت مىكند كه حضرت صادق ( ع ) فرمود : « طوبى لمن تمسك بامر نافى غيبة قائمنا فلم يزغ قلبه بعد الهداية » طوبى براى كسى است كه در غيبت قائم ما چنگ بگفتار ما زند و بعد از آنكه هدايت يافت دلش از دين حق برنگردد . من عرضكردم : فدايت شوم ! « طوبى » چيست ؟ فرمود : طوبى درختى است در بهشت كه ريشه آن در خانهء على بن ابى طالب است و شاخه‌اش در خانه‌هاى مؤمنين مىباشد . اينست معنى آيهء شريفهء  طُوبى لَهُمْ وَ حُسْنُ مَآبٍ  « 1 » .\r\nو هم در خصال صدوق از « اصول اربعمائة » « 2 » روايت نموده كه امير المؤمنين عليه السّلام فرمود : منتظر فرج ( آل محمد ) باشيد و از رحمت خداوند نوميد مشويد . زيرا كه بهترين اعمال در نزد خداوند انتظار فرج است . و هم فرمود : طاقت كندن كوهها آسان‌تر از انتظار دولتى است كه ظهورش بتأخير افتاده است ! از خداوند مدد بخواهيد و صبر پيشه سازيد كه خداوند زمين خود را به بندهء شايسته خود ميسپارد و عاقبت نيك از آن پرهيزكاران است . پيش از رسيدن دولت حق ، شتاب مكنيد كه پشيمان ميشويد و مدت آن را دراز مشماريد كه باعث قساوت دلهاتان ميگردد .\r\nو فرمود : كسى كه عشق بظهور دولت ما را بدل گرفته است ، در حظيرة القدس « 3 » ( مكان مقدس بهشت ) با ما خواهد بود ، و كسى كه منتظر امر ماست ، همچون شهيدى است كه در راه خدا در خون خود غلطيده باشد .\r\nصفار « 4 » در كتاب « بصائر الدرجات » از ابو بصير و او از امام محمد باقر عليه السّلام\r\n\r\n\r\n","description":"","footnote":"\r\n( 1 ) سورهء رعد آيهء 28 .\r\n( 2 ) اصول اربعمائة : يعنى : اصل‌هاى چهار صدگانه كه اصحاب ائمه تأليف كردند .\r\n( 3 ) معلوم مىشود حزب بهائى اسم « حظيرة القدس » خود را از كجا گرفته است !\r\n( 4 ) محمد بن حسن صفار از بزرگان دانشمندان قم و ثقات راويان شيعه است شيخ طوسى در رجال خود او را از اصحاب امام حسن عسكرى عليه السلام بشمار آورده است ، نجاشى در كتاب رجال مىنويسد : وى در ميان علماى قم ؛ رئيسى بزرگ و محدثى موثق و بلند قدر بود . صفار كتاب‌هاى بسيارى در فقه و حديث تأليف كرده است . معروفترين آنها كتاب ذى قيمت « بصائر الدرجات » است . علامه مجلسى در مقدمهء بحار مينويسد : اين كتاب از اصول معتبره‌ايست كه شيخ كلينى و ديگران از آن روايت نموده‌اند .\r\nصفار در حدود يك صد و سى استاد ديده و از آنها روايت كرده و اجازه گرفته و هم جماعت بسيارى كه از جمله سعد بن عبد اللَّه اشعرى ، ابن وليد قمى ، على بن بابويه و محمد بن يحيى عطار مىباشند از محضر وى كسب فيض كرده‌اند .\r\nاين دانشمند عاليقدر بسال 290 هجرى در شهر مذهبى قم بدرود حيات گفت و همان جا مدفون گرديد .\r\n","page_name":" 894 ","page_number":902},
  {"content":"\r\n\r\nروايت نموده كه پيغمبر اكرم صلّى اللَّه عليه و آله روزى در مجمعى از اصحاب دو بار فرمود :\r\nاللّهم لقّنى اخوانى\r\n: خداوندا ! برادران مرا به من بنمايان . اصحاب عرضكردند :\r\nيا رسول اللَّه ! مگر ما برادران شما نيستيم ؟\r\nقال لا انّكم أصحابى و إخوانى قوم في آخر الزّمان آمنوا بى و لم يرونى\r\n. فرمود : نه ! شما اصحاب « 1 » من ميباشيد ، برادران من مردمى در آخر الزمان هستند كه به من ايمان مىآورند ، با اينكه مرا نديده‌اند . خداوند آنها را با نام و نام پدرانشان ، پيش از آنكه از صلب پدران و رحم مادرانشان بيرون بيايند ، به من شناسانده است .\r\nثابت ماندن يكى از آنها بر دين خود ، از صاف كردن درخت خاردار ( قتاد ) با دست در شب ظلمانى ، دشوارتر است . و يا مانند كسى است كه پاره‌اى از آتش چوب درخت « غضا » « 2 » را در دست نگاهدارد . آنها چراغهاى شب تار ميباشند ، پروردگار آنان را از هر فتنهء تيره و تارى نجات ميدهد .\r\nصدوق در كمال الدين از داود بن كثير و او از حضرت صادق عليه السّلام نقل مىكند كه : در تفسير اين آيهء شريفه   هُدىً لِلْمُتَّقِينَ الَّذِينَ يُؤْمِنُونَ بِالْغَيْبِ   فرمود : آنها\r\n\r\n\r\n","description":"","footnote":"\r\n( 1 ) اصحاب به كسانى ميگويند كه پيغمبر را ديده و از محضرش استفاده كرده‌اند .\r\n( 2 ) غضا - درختى است كه چوب آن از سخت‌ترين چوبهاست و آتش آن مدت زمانى ميماند و خاموش نميشود ( المنجد )\r\n","page_name":" 895 ","page_number":903},
  {"content":"\r\n\r\nكه ايمان به غيب مىآورند كسانى هستند كه اعتقاد بقيام قائم آل محمد دارند .\r\nو نيز در آن كتاب از يحيى بن ابو القاسم روايت نموده كه گفت : از حضرت صادق عليه السّلام معنى اين آيه شريفه     الم ذلِكَ الْكِتابُ لا رَيْبَ فِيهِ هُدىً لِلْمُتَّقِينَ ، الَّذِينَ يُؤْمِنُونَ بِالْغَيْبِ     را پرسيدم . فرمود : ( متقين ) شيعيان على عليه السّلام و ( غيب ) حجة غائب است . آنگاه صدوق ميگويد : دليل آن ، اين آيه است :\r\n وَ يَقُولُونَ لَوْ لا أُنْزِلَ عَلَيْهِ آيَةٌ مِنْ رَبِّهِ فَقُلْ إِنَّمَا الْغَيْبُ لِلَّهِ فَانْتَظِرُوا إِنِّي مَعَكُمْ مِنَ الْمُنْتَظِرِينَ  « 1 » يعنى : ميگويند چه ميشد اگر آيه‌اى از خدايش بر او نازل ميگرديد ؟ بگو غيب از آن خداوند است . پس منتظر باشيد كه من نيز با شما منتظرم زيرا خداوند در اينجا خبر ميدهد كه آن آيه ( و علامت كه مردم ميخواستند ) عبارت از « غيب » است و غيب هم « حجت » مىباشد . مصداق آن ، اين آيه است : «  وَ جَعَلْنَا ابْنَ مَرْيَمَ وَ أُمَّهُ آيَةً  » يعنى ما پسر مريم ( حضرت عيسى ) و مادرش را آيتى قرار داديم و آيه در اينجا بمعنى « حجت » است .\r\nهم در كتاب مزبور از صالح بن عقبه و او از پدرش از حضرت امام محمد باقر و آن حضرت از پدران بزرگوارش عليهم السلام نقل كرده كه پيغمبر صلّى اللَّه عليه و آله فرمود :\r\nافضل العبادة انتظار الفرج\r\nيعنى : بهترين عبادتها انتظار فرج ( آل محمد ) است .\r\nو نيز در آن كتاب از حضرت صادق و آن حضرت از پدرانش روايت نموده كه پيغمبر صلّى اللَّه عليه و آله بامير المؤمنين عليه السّلام فرمود : يا على آنها كه بيش از همه در امور دينى يقين دارند ، مردمى در آخر الزمان مىباشند كه پيغمبر را نديده‌اند و حجت خدا هم از نظر آنها پنهان گرديده است ، مع هذا بوسيلهء سياهى كه در سفيدى است ( يعنى سطور كتابهاى دينى خواه قرآن و خواه اخبار ) ايمان مىآورند .\r\nهمچنين در كتاب ياد شده از عمرو ثابت نقل مىكند كه امام زين العابدين عليه السّلام فرمود : هر كس در غيبت قائم ما بر دوستى ما ثابت بماند ، خداوند ثواب هزار شهيد امثال شهداى جنگ بدر و احد بوى عطا ميفرمايد . در « دعوات » راوندى هم اين روايت\r\n\r\n\r\n","description":"","footnote":"\r\n( 1 ) سوره يونس آيه 21\r\n","page_name":" 896 ","page_number":904},
  {"content":"\r\n\r\nآمده است جز اينكه در آنجا ميگويد : « هر كس بر دوستى ما بميرد » .\r\nبرقى در كتاب « محاسن » از سندى و او از جدش نقل مىكند كه به حضرت صادق عليه السّلام عرضكردم : چه ميفرمائيد در بارهء كسى كه در حال انتظار ظهور قائم شما بميرد ؟\r\nفرمود : او مثل كسى است كه با قائم در خيمه‌اش باشد . سپس حضرت لحظه‌اى سكوت كرد . و آنگاه فرمود : او مانند كسى است كه با پيغمبر صلّى اللَّه عليه و آله بوده است .\r\nو نيز در محاسن برقى است كه علاء بن سيابه گفت : حضرت صادق عليه السّلام فرمود :\r\nكسى كه منتظر ظهور قائم باشد و بر اين عقيده بميرد مانند كسى است كه در خيمهء قائم مىباشد . در كمال الدين و غيبت نعمانى هم اين روايت با اسناد ديگر آمده است .\r\nخبر عبد الحميد واسطى نيز در محاسن از عبد الحميد واسطى روايت نموده كه گفت : به امام محمد باقر عليه السّلام عرضكردم : آقا ! به خدا قسم دكانهاى خود را بانتظار ظهور امام زمان رها كرديم تا جايى كه چيزى نمانده كه از فقر و بيچارگى دست تكدى پيش مردم دراز كنيم .\r\nفرمود : اى عبد الحميد ! آيا گمان ميكنى اگر كسى خود را وقف راه خدا كند خداوند راه روزى به روى او نمىگشايد ؟ آرى و اللَّه ! خداوند حتما در رحمت خود را به روى او خواهد گشود . خدا رحمت كند كسى كه خود را در اختيار ما گذاشته است . خدا رحمت كند آن كس كه امر ما را زنده نگاه دارد .\r\nعرضكردم : اگر من پيش از آنكه بشرف ملاقات قائم شما فائز گردم ، بميرم چگونه خواهم بود ؟ فرمود : هر كدام از شما كه ميگويد : اگر قائم آل محمد را ببينم به يارى او برميخيزم ، مانند كسى است كه در ركاب او شمشير بزند و كسى كه در ركاب وى شهيد شود مثل اينست كه دو بار شهيد شده است . اين روايت در كمال الدين بسند ديگر هم نقل شده ، با اين فرق كه ميگويد : مثل كسى است كه در ركاب او شمشير زند بلكه مثل كسى است كه با وى شهيد شود .\r\nهمچنين در محاسن برقى از حضرت صادق عليه السّلام روايت مىكند كه فرمود :\r\n\r\n","description":"","footnote":"","page_name":" 897 ","page_number":905},
  {"content":"\r\n\r\nاگر كسى از شما بر اين عقيده ( انتظار قيام امام زمان ) بميرد ، مانند اينست كه در راه خدا شمشير زده است .\r\nهم در آن كتاب از فيض بن مختار نقل شده كه گفت : از حضرت صادق عليه السّلام شنيدم ميفرمود : هر كس از شما بميرد در حالى كه منتظر ظهور قائم آل محمد باشد مثل كسى است كه با قائم در خيمه‌اش باشد .\r\nسپس لحظه‌اى سكوت نموده و آنگاه فرمود : نه ! بلكه مانند كسى است كه در ركاب او شمشير زده است . بعد از آن فرمود : نه به خدا . بدانيد كه او همچون كسى است كه در ركاب پيغمبر صلّى اللَّه عليه و آله بعزّ شهادت نائل گشته است .\r\nشيخ طوسى در كتاب غيبت از ابو بصير روايت مىكند كه حضرت صادق عليه السّلام فرمود : موقعى كه سلمان رضى اللَّه عنه وارد كوفه شد و به آن شهر نظر افكند ، مصيبتهاى كوفه را كه بعدها ميبايد پديد آيد براى مردم بيان كرد حتى ( فجايع ) سلطنت بنى اميه و خلفاى بعد از آنها را نيز ذكر نمود و آنگاه گفت : چون كار باينجا كشيد با گليمهاى خانهء خود بسر بريد تا وقتى كه پاك نهاد پسر پاكزاد پاكيزه سرشت كه غيبت مىكند و از وطن و بستگانش دور ميماند ، آشكار شود .\r\nخبر عمار ساباطى در كمال الدين از عمار ساباطى « 1 » نقل مىكند كه گفت : به حضرت صادق عليه السّلام عرضكردم : ثواب عبادت پنهانى در دولت باطل با امامى از شما كه مقام امامتش از نظر مردم پوشيده است ، بيشتر است يا عبادتى كه بطور آشكار در ظهور\r\n\r\n\r\n","description":"","footnote":"\r\n( 1 ) عمار ساباطى - از شاگردان نامى و فقهاى اصحاب حضرت صادق و حضرت موسى كاظم ( ع ) است . وى فطحى مذهب بود . يعنى اعتقاد بامامت عبد اللَّه افطح پسر امام جعفر صادق ( ع ) داشت ، با اين وصف مورد وثوق و اعتماد علماى شيعه است . در كتب رجال او و برادرش قيس و صباح از راويان موثق بشمار آمده‌اند . از حضرت امام موسى بن جعفر ( ع ) روايت شده كه فرمود : من از خداوند خواستم كه عمار ساباطى را به من ببخشد ، و خدا هم او را به من بخشيد .\r\n","page_name":" 898 ","page_number":906},
  {"content":"\r\n\r\nدولت حق و حكومت امام ظاهر ميكنند ؟ حضرت فرمود : اى عمار ! بخشش پنهانى بهتر از بخشش آشكار است . همچنين عبادت پنهانى شما در دولت باطل با امامى كه ( از ترس دشمن ) مخفى گرديده ، ثوابش بيشتر از عبادتى است كه در دولت حق با امام ظاهر كرده مىشود . زيرا در دولت باطل شما از دشمنان خود بيمناك هستيد . و مسلم است كه عبادت با ترس و هراس در دولت باطل با عبادت مطمئن در دولت حق قابل مقايسه نيست .\r\nبدانيد ! هر كس از شما كه يك نماز واجبى را از ترس دشمن در پنهانى و بطور تنهائى در اول وقت بگذارد و آن را تمام كند ، خداوند ثواب بيست و پنج نماز واجب منفرد براى او مينويسد . و هر كس يك نماز مستحبى را در وقتش بخواند و آن را تمام كند خداوند ثواب ده نماز مستحبى براى او خواهد نوشت .\r\nو هر كس از شما يك كار نيك انجام دهد خداوند در عوض ثواب بيست كار نيك براى او بنويسد . هر وقت شخص با ايمانى از شما ( شيعيان ) حسن عمل داشته باشد و با تقيه نمودن از دشمنان به خدا نزديك شود و دين و اعتقاد به امام خود و جان و زبانش را از هر گونه خطرى و آلودگى حفظ كند خداوند به ميزان زياد بر ثواب اعمال وى ميافزايد . زيرا خداوند خوان كرم خود را گسترده است .\r\nعرضكردم : قربانت گردم ! شما با اين بيان رغبت و ميل مرا بعبادت افزون فرموديد ولى من ميخواهم بدانم چطور ثواب اعمال ما از ثواب اعمال ياران امام ظاهر شما در دولت حق ، بيشتر است با اينكه ما و آنها يك دين داريم و آن هم دين خداست ؟ حضرت فرمود : شما در پذيرفتن دين خدا و نماز و روزه و حج و هر عمل و عبادتى بطور پنهانى بر آنها پيشى گرفتيد ، با امامى كه امامتش بر مردم پوشيده است بسر ميبريد و از وى پيروى ميكنيد و منتظر ظهور دولت حق هستيد ، در حالى كه از سلاطين جور بر جان امام و خودتان خائف ميباشيد .\r\nنگاه ميكنيد به حق امام خود و حق خودتان كه در دست ستمگران است و نگذاشته‌اند شما به آن برسيد و شما را در امر دنيا و كسب معيشت مستأصل كرده‌اند ، مع هذا شما با صبر و عبادت و اطاعت پروردگار و ترس از دشمنان ميگذرانيد روى\r\n\r\n","description":"","footnote":"","page_name":" 899 ","page_number":907},
  {"content":"\r\n\r\nاين جهات خداوند ثواب اعمال شما را افزون گردانيده است . پس خوش به حال شما ! عرضكردم : قربانت گردم ! بنا بر اين آرزو نمىكنم كه در ظهور دولت حق از اصحاب قائم عليه السّلام باشم ، زيرا ما در روزگار امامت شما بسر ميبريم و با پيروى از شما ( كه با تقيه زندگى مىكنيد ) ثواب اعمال ما از ثواب اعمال آنها كه در دولت حق مىباشند بيشتر است . فرمود : آيا دوست نميداريد حق آشكار شود و عدالت در دنيا گسترش يابد و حال عموم مردم نيكو گردد ، و خداوند هدفها را يكى كند و دلهاى پراكنده را با هم پيوند دهد و كسى در زمين خدا معصيت نكند و حدود الهى در ميان مردم جارى گردد ، و حق باهلش منتقل شود ، و صاحب حق آن را آشكار سازد تا آنكه از ترس كسى چيزى پوشيده نماند ؟ ! اى عمار ! به خدا قسم هر كس از شما با اين عقيده كه شما داريد بميرد ، از بسيارى از آنها كه در جنگ بدر و احد حاضر بودند ، افضل و بهتر است ، پس مژده باد ! و نيز در كمال الدين از حضرت موسى بن جعفر از پدران بزرگوارش روايت نموده كه پيغمبر صلّى اللَّه عليه و آله فرمود : بهترين عملهاى امت من انتظار فرج از جانب خداست .\r\nنيز در كتاب مزبور از محمد بن فضيل نقل مىكند كه گفت : از حضرت رضا عليه السّلام پرسيدم فرج ما كى فرا ميرسد ؟ فرمود : آيا انتظار فرج كشيدن ؛ فرج نيست .\r\nخداوند ميفرمايد : «  فَانْتَظِرُوا إِنِّي مَعَكُمْ مِنَ الْمُنْتَظِرِينَ  » ( يعنى انتظار فرج با توجه بامر الهى در اين آيه شريفه خود يكنوع فرج است ) اين روايت در تفسير عياشى هم آمده است .\r\nخبر ابراهيم كوفى همچنين صدوق در كمال الدين از ابو ابراهيم كوفى روايت نموده كه گفت :\r\nخدمت حضرت امام جعفر صادق عليه السّلام نشسته بودم ديدم موسى بن جعفر كه در آن وقت بچه بود وارد گشت . من از جا برخاستم و سر مبارك او را بوسيدم و سپس نشستم\r\n\r\n","description":"","footnote":"","page_name":" 900 ","page_number":908},
  {"content":"\r\n\r\nحضرت صادق عليه السّلام فرمود : اى ابو ابراهيم ! اين كودك بعد از من امام تو است .\r\nآگاه باش ! كه قومى در بارهء او از دين خود منحرف ميشوند و جمعى ديگر بسعادت ميرسند . خداوند قاتل او را لعنت كند و عذاب او را افزون گرداند .\r\nآگاه باش كه خداوند بعد از كارهاى عجيبى كه از راه حسد بر وى ميگذرد ، كسى را كه در زمان خود بهترين مردم روى زمين باشد از صلب وى پديد آورد .\r\nخداوند آنچه را خواسته است عملى ميسازد ، هر چند اهل شرك ناخوش بدارند .\r\nخداوند بقيهء دوازده امام مهدى را كه ببزرگوارى ممتاز گردانيده و جايگاه مقدسى به آنها روزى نموده از وى بوجود آورد . كسى كه منتظر ظهور امام دوازدهم باشد ، مانند كسى است كه با شمشير برهنه در ركاب پيغمبر ، دشمن را از حضرتش دفع مىكند .\r\nدر اين وقت مردى از دوستان بنى اميه وارد گشت و حضرت هم سخن خود را قطع فرمود بعد از آن پانزده مرتبه خدمت امام جعفر صادق عليه السّلام رسيدم تا سخن آن روز را تكميل فرمايد ولى ميسر نگرديد .\r\nچون سال بعد بخدمتش رسيدم ، ديدم حضرت نشسته است . در آن حال فرمود : اى ابو ابراهيم ! . . . او كسى است كه بعد از تنگى طاقت فرسا و بلا و ظلم طولانى شيعيان خود را از غم نجات ميدهد . پس خوش به حال آنها كه آن زمان را درك كنند . اى ابو ابراهيم همين قدر بس است ! ! ابو ابراهيم گفت : چنان خوشحال شدم كه هيچ گاه بدان گونه از خدمتش برنگشته بودم .\r\nشيخ الطائفة در غيبت از رفاعة بن موسى و معاوية بن وهب از حضرت صادق و آن حضرت از پيغمبر صلّى اللَّه عليه و آله روايت كرده كه فرمود : خوش به حال كسى كه قائم اهل بيت مرا درك مىكند در حالى كه پيش از قيامش از وى پيروى مينموده ، دوست او را دوست ميداشته و از دشمنش بيزارى مىجسته و تمام ائمه قبل از او را دوست داشته است . آنها رفيقان و دوستان من و گرامىترين امت من ميباشند . رفاعه گفت : حضرت فرمود : آنها در نزد من گرامىترين خلق خدا هستند .\r\n\r\n","description":"","footnote":"","page_name":" 901 ","page_number":909},
  {"content":"\r\n\r\nو نيز در غيبت شيخ طوسى از عبد اللَّه بن سنان از حضرت امام جعفر صادق عليه السّلام روايت كرده كه رسول اكرم صلّى اللَّه عليه و آله فرمود :\r\nسياتى قوم من بعدكم الرّجل الواحد منهم له اجر خمسين منكم\r\nيعنى : مردمى بعد از شما خواهند آمد كه يك مرد آنها ثواب پنجاه نفر از شما دارند . اصحاب عرضكردند : يا رسول اللَّه ! ما در جنگ بدر و احد و حنين در ركاب شما پيكار كرده‌ايم و قرآن در ميان ما نازل شده است ( يعنى چطور مىشود كه مردمى بيايند كه يكنفر آنها ثواب پنجاه نفر ما را داشته باشند ؟ ) فرمود آنچه را آنها متحمل ميگردند اگر شما ببينيد ، نمىتوانيد مانند آنها صبر كنيد ! .\r\nبرقى در كتاب « محاسن » از ابو الجارود از « قنو » دختر رشيد هجرى « 1 » روايت كرده كه گفت : بپدرم گفتم چقدر در امر دين جهد و كوشش دارى ! پدرم گفت : دختر جان بعد از ما مردمى مىآيند كه بصيرت آنها در امر دينشان بهتر از جهد و كوشش مردم قبل از آنهاست .\r\nشيخ الطائفه در كتاب غيبت از خالد عاقولى در ضمن حديثى منقول از حضرت صادق عليه السّلام مىفرمايد : چرا چشم به آن دوخته‌ايد و براى چه شتاب مىكنيد ؟ مگر تأمين نداريد ؟ آيا اين طور نيست كه مردى از شما از خانه بيرون ميرود و پس از انجام كارش دوباره به خانه برميگردد ، بدون اينكه خطرى به او رسيده باشد ؟ اگر آنها كه پيش از شما بودند مانند شما ( در رفاه بودند و امنيت داشتند ) هر مردى از آنها\r\n\r\n\r\n","description":"","footnote":"\r\n( 1 ) رشيد هجرى - از اصحاب خاص حضرت امير مؤمنان على ( ع ) است . بعد از رحلت آن حضرت او را بنزد زياد بن ابيه حكمران كوفه آوردند . پرسيد على خبر داده كه ما چگونه با تو رفتار مىكنيم ؟ رشيد گفت او فرمود : دستها و پاهاى مرا قطع مىكنيد و مرا دار مىزنيد .\r\nزياد گفت : به خدا كارى مىكنم كه وى دروغگو از كار درآيد . سپس گفت : رهايش كنيد همين كه رشيد خواست از دار الاماره خارج شود ؛ زياد پشيمان شد و گفت : او را برگردانيد . كيفرى بهتر از آنچه آقايت گفته است براى تو سراغ نداريم ! زيرا اگر تو بمانى دائما رفتار بدى با ما خواهى داشت . آنگاه گفت : دست و پاى او را قطع كنيد ؛ رشيد در آن حال سخن مىگفت . سپس بدنش را دار زند « هجر » كه رشيد منسوب به آنجا است قريه‌اى از بحرين است ( سفينة البحار ) .\r\n","page_name":" 902 ","page_number":910},
  {"content":"\r\n\r\nرا ميگرفتند و دست و پاى او را قطع ميكردند ، سپس بر تنه‌هاى نخل بدار ميزدند و با اره به دو نيم مىكردند و او اين بلاها را براى اصلاح نفس خود و كفاره گناهش بر خويشتن هموار مينمود . آنگاه اين آيه شريفه را تلاوت فرمود :  أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ  « 1 » يعنى آيا گمان كرده‌ايد داخل بهشت ميشويد ، و حكايت مردمى كه قبل از شما بودند بشما نرسيده است كه به آنها سختىها و رنجها رسيد و چنان متزلزل شدند كه پيغمبر و آنها كه به او ايمان آوردند ، گفتند چه وقت نصرت خداوند فرا ميرسد ؟ بدانيد كه نصرت خداوند نزديك است .\r\nهم در آن كتاب از ابن فضال و او از ثعلبة بن ميمون نقل كرده كه گفت : امام خود را بشناس . زيرا شناختن او زيانى به تو نميرساند ، خواه دولت حق قبلا پديد آيد يا ظهور آن بتأخير افتد . هر كس امام خود را بشناسد و پيش از اينكه ظهور دولت حق را به بيند جان دهد ، و سپس قائم آل محمد قيام كند ثواب او مانند كسى است كه با قائم در خيمه‌اش باشد .\r\nو نيز در كتاب مزبور از عبد اللَّه بن عجلان از حضرت صادق روايت كرده كه فرمود : كسى كه عقيده بظهور دولت آل محمد داشته باشد و با اين عقيده پيش از قائم عليه السّلام بميرد ثواب او مثل كسى است كه در ركاب وى كشته شود .\r\nدر محاسن برقى از حكم بن عيينه روايت نموده كه گفت : وقتى در جنگ نهروان امير المؤمنين خوارج را بقتل رسانيد ، مردى به خدمت حضرت رسيد حضرت فرمود : قسم بخداوندى كه دانه را شكافت و آدمى را آفريد ، مردمى در اينجا با ما آمده‌اند كه هنوز خداوند پدران و نياكان آنها را خلق نكرده است ! آن مرد عرضكرد : مردمى كه هنوز خلق نشده‌اند چگونه مىتوانند با ما آمده باشند ؟ ! فرمود :\r\nآرى آنها مردمى هستند كه در آخر الزمان ميباشند و در اين هدف كه ما داريم آنها\r\n\r\n\r\n","description":"","footnote":"\r\n( 1 ) سوره بقره آيهء 210 .\r\n","page_name":" 903 ","page_number":911},
  {"content":"\r\n\r\nنيز شريك هستند و تسليم ما ميباشند : پس آنها در آن راه كه ما گام برميداريم شركاى حقيقى و واقعى ما ميباشند ! .\r\nو نيز در محاسن از حضرت صادق از امير المؤمنين عليهما السلام روايت مىكند كه فرمود : بهترين عبادت شخص با ايمان انتظار فرج است .\r\nعياشى در تفسير خود از فضل بن ابى قره روايت نموده كه گفت : از حضرت صادق عليه السّلام شنيدم ميفرمود : خداوند وحى فرستاد به حضرت ابراهيم كه به زودى فرزندى براى تو متولد خواهد شد ! ابراهيم هم بساره ( همسرش ) خبر داد : ساره گفت :\r\nمن پير زن هستم ! با اين وصف خداوند وحى فرستاد بسوى ابراهيم كه ساره به زودى فرزندى مىآورد و اولادش چهار صد سال گرفتار خواهند بود .\r\nآنگاه حضرت فرمود : چون گرفتارى بنى اسرائيل به طول انجاميد چهل صبح رو بدرگاه الهى آورده بگريه و زارى پرداختند . خدا هم بموسى ( و برادرش ) هارون وحى فرستاد كه ( با امداد غيبى ) آنها را از شر فرعون نجات دهد و صد و هفتاد سال از چهار صد سال گرفتارى آنها را برداشت . سپس امام ششم فرمود : همچنين شما هم اگر مثل بنى اسرائيل در درگاه خداوند بگريه و زارى بپردازيد ؛ خداوند فرج ما را نزديك خواهد كرد . اما اگر چنين نباشيد ، اين سختى تا پايان مدتش خواهد رسيد « 1 » همچنين در تفسير عياشى از محمد بن مسلم و او از امام محمد باقر عليه السّلام روايت نموده كه در تفسير اين آيهء شريفه  أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ وَ أَقِيمُوا الصَّلاةَ وَ آتُوا الزَّكاةَ  « 2 » فرمود : مقصود پيروى امام است . مردم درخواست رفتن\r\n\r\n\r\n","description":"","footnote":"\r\n( 1 ) منظور از گريه و زارى آمادگى افراد شيعه است براى پذيرفتن منويات حضرت مهدى موعود عليه السلام ؛ كه البته نشانه اين علاقه شديد و عشق سرشار و پرشور ، در گريه و زارى از هجران وى به خوبى جلوه مىكند .\r\n( 2 ) يعنى آيا نديدى كسانى را كه به آنها گفتند دستهاى خود را نگهداريد و نماز بخوانيد و زكات بپردازيد ( آيه 79 سورهء نساء )\r\n","page_name":" 904 ","page_number":912},
  {"content":"\r\n\r\nبجهاد نمودند ، ولى وقتى جهاد در ركاب امام حسين عليه السّلام بر آنها واجب گرديد قالوا  رَبَّنا أَخِّرْنا إِلى أَجَلٍ قَرِيبٍ نُجِبْ دَعْوَتَكَ وَ نَتَّبِعِ الرُّسُلَ  يعنى گفتند : خدايا ما را تا مدت نزديكى بتأخير بيانداز تا دعوت تو را اجابت كنيم و از پيغمبرانت پيروى نمائيم .\r\nشيخ مفيد در « مجالس » از عوف بن مالك روايت نموده كه گفت : روزى پيغمبر ( ص ) فرمود اى كاش من برادرانم را ملاقات ميكردم . ابو بكر و عمر گفتند :\r\nمگر ما برادران شما نيستيم كه به تو ايمان آورده و هم با تو مهاجرت نموديم ؟\r\nباز فرمود :\r\nيا ليتنى قد لقيت اخوانى\r\nسپس فرمود :\r\nانتم اصحابى و لكن اخوانى الّذين يأتون من بعدكم يؤمنون بى و يحبّونى و ينصرونى و يصدّقونى و ما رأونى فيا ليتنى قد لقيت اخوانى\r\nيعنى : اى كاش من برادران خود را ميديدم ، آنها هم گفتار خود را تكرار كردند .\r\nحضرت فرمود : شما اصحاب من هستيد « 1 » ولى برادران من كسانى ميباشند كه بعد از شما مىآيند و به من ايمان مىآورند و مرا دوست دارند و يارى ميكنند و تصديق مينمايند و مرا هم نديده‌اند اى كاش من برادران خود را ميديدم ! نعمانى در كتاب غيبت از على بن حرث بن مغيره روايت مىكند كه پدرش گفت : به حضرت صادق عليه السّلام عرضكردم : آيا فترتى در پيش است كه مسلمانان در آن فترت امام خود را نميشناسند ؟ حضرت فرمود : اين طور گفته مىشود . عرضكردم : پس ما چه كنيم ؟ فرمود : هر وقت در آن فترت قرار گرفتيد ، به همان طريقه‌اى كه داريد ( دين اسلام ) چنگ زنيد تا وضع بعدى براى شما روشن گردد .\r\nهم در آن كتاب از عبد اللَّه بن سنان روايت كرده كه گفت : من و پدرم به خدمت حضرت صادق عليه السّلام رسيديم ، حضرت فرمود : چه حالى خواهيد داشت هنگامى كه در وضعى قرار مىگيريد كه نه امامى باشد كه مردم را راهنمائى كند و نه نشانه‌اى از\r\n\r\n\r\n","description":"","footnote":"\r\n( 1 ) پيشتر گفتيم : اصحاب به كسى مىگويند كه از نزديك پيغمبر را ديده باشد ، و اين دليل بر نيكى و سعادت وى نيست . چه بسا كه اصحاب مردمى فاسد و فاسق و گمراه باشند .\r\n","page_name":" 905 ","page_number":913},
  {"content":"\r\n\r\nديانت خدا ديده شود بطورى كه جز كسى كه با دعاى حريق خدا را ميخواند از آن سرگردانى رهائى نمىيابد ، پدرم گفت : به خدا قسم اين بلاست قربانت شوم پس من در آن موقع چه كنم ؟ فرمود : اگر اين روز پديد آيد و امام زمان را هم درك نكردى چنگ زنيد به آنچه در دست داريد تا موقعى كه حقيقت آشكار شود .\r\nو هم در كتاب مذكور بسند مزبور از حرث بن مغيرهء بصرى روايت مىكند كه به حضرت صادق عليه السّلام عرضكردم : براى ما روايت شده كه صاحب الامر مدتى ناپديد ميگردد ، پس ما در آن موقع چه كنيم ؟ فرمود : به همان طريقه كه داريد ( يعنى مذهب تشيع و عقيدهء به دوازده امام ) ثابت بمانيد تا واقع براى شما روشن گردد .\r\nمؤلف : مقصود از اين اخبار اينست كه در شيعيان در غيبت امام زمان عليه السّلام در امر دين و عمل به احكام اسلام متزلزل و پريشان نشوند ، و بعبارت روشنتر بما دستور داده‌اند كه در آن موقع اصول و فروع دين خود را همانطور كه از ائمه اطهار بشما رسيده است محكم گرفته و از دست ندهيد ؛ و از دين اسلام برنگرديد تا آنكه امام شما ظاهر شود .\r\nو احتمال دارد كه معنى روايات مزبور اين باشد كه هر كس مدعى شد كه قائم آل محمد است ، بوى ايمان نياوريد تا آنكه با معجزات ادعاى خود را ثابت كند . پيشتر هم در ادله‌اى كه شيخ طوسى آورده بود نيز در اين باره از سعد بن عبد اللَّه سخن رفت .\r\nدر غيبت نعمانى ابان بن تغلب از حضرت صادق عليه السّلام نقل كرده كه گفت : موقعى كه فترتى بين دو مسجد روى داد ، علم و دانش در آن فترت پوشيده گردد ، چنان كه مار در سوراخ خود پنهان مىشود و در ميان شيعيان اختلاف پديد آيد و يك ديگر را دروغگو بنامند و آب دهان بر وى هم بياندازند . عرضكردم : پس در آن روز خيرى نيست . فرمود :\r\nتمام خير و خوبى در آن روز است . اين را سه بار تكرار نمود ، سپس فرمود : فرج و گشايش كار شما نزديك است .\r\nو هم در آن كتاب اين حديث را بسند ديگر از ابان بن تغلب از آن حضرت روايت\r\n\r\n","description":"","footnote":"","page_name":" 906 ","page_number":914},
  {"content":"\r\n\r\nكرده است .\r\nو نيز در كتاب ياد شده از ابان بن تغلب از آن حضرت نقل كرده كه بوى فرمود :\r\nاى ابان ! عالم دچار سبطه‌اى مىشود كه علم در بين دو مسجد پنهان ميگردد ، چنان كه مار در سوراخ خود پنهان مىشود . عرض كردم : سبطه چيست ؟ فرمود :\r\nپائين‌تر از فترت است . در آن موقع كه مردم در آن حيرت و فترت بسر مىبرند ناگاه ستارهء براى آنها طلوع مىكند عرض كردم : فدايت شوم در آن فترت حال ما چگونه خواهد بود ؟ فرمود : بر همين طريقه كه هم اكنون داريد بمانيد تا خداوند صاحب آن را براى شما بياورد .\r\nمؤلف : در كتاب « كافى » بجاى سبطه در بين دو مسجد « بطشه » آمده است كه اشاره بلشكر سفيانى و استيلاء آنها در بين مكه و مدينه است . ( بطشه بمعنى حمله و هجوم ناگهانى است ) و اصل روايت شايد به اين معنى باشد كه بواسطه حوادثى كه در بين مسجد الحرام و مسجد پيغمبر ( مكه و مدينه ) روى ميدهد علم پنهان ميگردد ، يا اينكه به علت سلطهء ستمگران در اين محل بيشتر علم پنهان مىشود .\r\nابن اثير جزرى ميگويد : معنى روايت اينست كه : در آن موقع اسلام در مدينه پوشيده مىشود ، چنان كه مار در سوراخ پنهان ميگردد . يعنى خود را جمع مىكند و پنهان ميگردد .\r\nنيز در غيبت نعمانى از حضرت صادق عليه السّلام روايت مىكند كه فرمود : صاحب - الامر را غيبتى است كه هر كس در غيبت وى بخواهد دين خود را حفظ كند ، مثل اينست كه درخت خاردار قتاد را با دست خود از خار صاف كند . سپس حضرت با دست اشاره كرد و فرمود : اين طور ! و فرمود : كدام يك از شما با دست خار درخت قتاد را چنگ زده است ؟ ! آنگاه لحظه‌اى سكوت نمود و سپس فرمود : صاحب اين امر ( قائم آل محمد ) غائب مىشود پس بهنگام غيبت او بايد بندگان خدا از خدا بترسند و دين خود را از دست ندهند ! و هم در غيبت نعمانى از صالح بن خالد روايت نموده كه گفت : در خدمت\r\n\r\n","description":"","footnote":"","page_name":" 907 ","page_number":915},
  {"content":"\r\n\r\nحضرت صادق نشسته بوديم حضرت فرمود : صاحب اين امر غيبتى دارد كه بهنگام غيبت او بايد بنده خدا پناه به خدا ببرد و چنگ بدين خود بزند . هم در آن كتاب بسند ديگر اين روايت آمده است .\r\nنيز در غيبت نعمانى از ابو بصير از حضرت صادق عليه السّلام نقل كرده كه گفت : پدرم فرمود : ناچار براى ما است آذربايجان . هيچ چيز نميتواند با آن برابرى كند « 1 » وقتى چنين شد ، همچون گليم پاره‌هاى خانه‌هاى خود باشيد و مانند مادر جاى خود آرام گيريد ، تا موقعى كه شخص متحركى حركت كند آنگاه بسوى او بشتابيد هر چند مانند كودكان با دست و شكم راه برويد . به خدا قسم گويا او را در بين ركن و مقام مىبينم كه از مردم به شرط عمل كردن بكتاب جديدى « 2 » كه بر عرب دشوار است ؛ بيعت مىگيرد سپس حضرت فرمود :\r\nويل لطغاة العرب من شر قد اقترب\r\n\r\n\r\n","description":"","footnote":"\r\n( 1 ) متن عربى اين جمله اينست :\r\n« لا بدّ لنا آذربيجان لا يقوم لها شىء »\r\nعالم خبير متتبع مرحوم حاج ميرزا محمد قمى كه مصحح بحار چاپ امين الضرب بوده در حاشيهء اين روايت مينويسد : نسخه‌هائى كه نزد ما موجود است عبارت همين طور نوشته شده و شك نيست كه تغييرى در عبارت روى داده است . آنچه به نظر ميرسد اينست كه عبارت در اصل چنين بوده : « لا بد لنار امتحان لا يقوم لها شىء » ( يعنى ناچار بايد آتش امتحانى درگيرد كه هيچ چيز با آن برابرى نكند ) و هم اكنون غيبت نعمانى نزد من موجود نيست كه ببينم در آنجا چه نوشته است ؟ » مترجم مىگويد : ما غيبت نعمانى مطبوع را ديديم در آنجا نيز همين طور نوشته بود . با اين فرق كه اولا قبل از « آذربيجان » لفظ « من » بود و ثانيا در يك چاپ آن روى كلمهء آذربايجان نوشته است « نسخه » كه مىرساند اصلا كلمه « آذربايجان » در بعضى از نسخه‌ها نيست . اين جمله از اين روايت نيز وسيلهء خوبى براى سران حزب بهائى شده است .\r\nچون اين قسمتى از روايتى است كه در اواخر « باب سى و يكم » خواهد آمد ، براى اطلاع از چگونگى امر و معنى حديث ، پاورقى ما را در آنجا بخوانيد .\r\n( 2 ) كتاب جديد همان قرآن جمع‌آورىشدهء على ( ع ) است كه با ترتيب قرآن كنونى فرق دارد ، از اين نظر عرب مكه كه سنّى مذهب هستند ، از پذيرش آن سر باز ميزنند ، و عمل بر وفق آن كه همراه با تأويل آن توسط على ( ع ) مىباشد ، براى آنان شديد و دشوار است .\r\n","page_name":" 908 ","page_number":916},
  {"content":"\r\n\r\nواى بر سركشان عرب از شرى كه نزديك است ! همچنين در آن كتاب از ابو الجارود روايت مىكند كه گفت : به حضرت امام محمد باقر عليه السّلام عرض كردم : وصيتى براى من بيان فرمائيد ! فرمود : تو را وصيت ميكنم كه پرهيزكارى پيشه سازى و بهنگام هجوم و تسلط اين مردم در خانه خود قرار گيرى و از قيام‌كنندگان طايفه ما ( مثل زيد بن على و اولاد امام حسن كه بدون كسب اجازه از امام ، عليه بنى اميه قيام ميكردند و بدون اخذ نتيجه كشته مىشدند ) دورى گزين ، زيرا قيام آنها نه اساسى دارد و نه به طرف هدف روشنى ميروند .\r\nبدان كه بنى اميه را سلطنتى است كه مردم نميتوانند از آنها بگيرند ولى ما را دولتى است كه وقتى بيايد خداوند بهر يك از ما اهل بيت بخواهد واگذار مىكند ، هر يك از شما آن دولت را درك كند در نزد ما مقامى عالى خواهد داشت و اگر خداوند پيش از آن روز او را قبض روح كند ، در سراى ديگر كار او را اصلاح گرداند .\r\nبدان كه هيچ قومى براى دفع ظلم و عزت دينى قيام نكردند ، مگر اينكه بلا آنها را كشت . تا آن كه مردمى ديگر قيام كنند كه در جنگ بدر با رسول خدا حاضر بودند . كشتهء آنها دفن نميشود و مردهء آنها از روى زمين برداشته نميشود ، و مجروح آنها مداوا نميگردد . عرض كردم : آنها كيستند ؟ فرمود فرشتگانند .\r\nمؤلف : « كشته آنها دفن نميشود . . . » يا به اين معنى است كه هر كس را فرشتگان بقتل رسانند كشته آنها دفن نميشود . . . و يا اينكه آنها ( فرشتگان ) كسانى هستند كه كشته نميشوند مگر اينكه كشته آنها را دفن كنند ، و به روى زمين نمىافتند مگر اينكه مردهء خود را از روى زمين بردارند . چنان كه روايت آينده معنى اخير را تأييد مىكند .\r\nو نيز در كتاب نامبرده از حارث همدانى نقل كرده كه امير مؤمنان عليه السّلام در منبر ميفرمود : هنگامى كه خاطب ( خطيب ) به هلاكت افتد و صاحب عصر از مردم روى بگرداند و دلهاى مردم منقلب شود بطورى كه بعضى متوجه به حق و برخى بىنصيب\r\n\r\n","description":"","footnote":"","page_name":" 909 ","page_number":917},
  {"content":"\r\n\r\nباشند آنها كه آرزوى ظهور را دارند ( بر اثر شتاب در اين كار ) به هلاكت افتند و از ميان بروند و آنان كه ايمان بآمدن صاحب عصر دارند ( و بدون شتاب تسليم پيشآمدها هستند ) باقى و ثابت مىمانند . ولى اينان اندكى بيش نيستند ، نزديك به سيصد نفر يا بيشتر مىباشند جماعتى كه با پيغمبر در جنگ بدر ( عليه كفار ) جنگيدند و كشته شدند و نمردند ، ( مقصود فرشتگان است ) با آنها ( اصحاب امام زمان - همان سيصد و چند نفر ) در ركاب آن حضرت جهاد خواهند كرد .\r\nمؤلف : شايد مقصود از « هنگامى كه خاطب به هلاكت افتد » طالب و خواستار خلافت باشد ، و يا خطيبى است كه اقدام به كار خلاف حق مىكند . اگر « حاطب » خوانده شود ، بمعنى « هيزم كش » جهنم است و مقصود كسى است كه در خطبه ذكر شده . زيرا بخاطر دارم كه اين خطبهء طولانى را ديده‌ام و بسيارى از حوادث آينده را حضرت در آن خبر داده است .\r\nو نيز در غيبت نعمانى از ابو المرهف از حضرت صادق عليه السّلام روايت مينمايد كه فرمود : محاضير به هلاكت مىافتند . . . عرضكردم : محاضير چيست ؟\r\nفرمود : آنها كه « در بارهء ظهور » شتاب دارند . و مقرّبون نجات مىيابند ، و سنگر بر شالودهء خود ثابت ميماند ؛ شما همچون گليم پاره‌هاى خانه خود باشيد . كه فتنه و آشوب به ضرر عاملين آن تمام مىشود ، هر گاه آنها قصد آزار شما نمايند خداوند آنها را بكارى مشغول مىسازد تا از آن فكر درگذرند .\r\nمؤلف : « محاضير » جمع محضير است و محضير بمعنى اسب بسيار تندرو است ( و شايد مقصود جماعت بسيارى باشد كه همه شتاب دارند كه حضرت زود قيام كند ) و « مقرّبون » اگر بكسر راء باشد ، يعنى كسانى كه مىگويند فرج امام زمان نزديك است و آرزوى نزديك شدن وقت آن را دارند ، يا دعا مىكنند كه خدا تعجيل در فرج آن حضرت كند .\r\nو چنانچه بفتح راء باشد بمعنى صابران و بردبارانى است كه بواسطهء صبر در انتظار ظهور آن حضرت نزد خداوند مقرب گشته‌اند جملهء « سنگر بر شالوده خود ثابت\r\n\r\n","description":"","footnote":"","page_name":" 910 ","page_number":918},
  {"content":"\r\n\r\nميماند » بمعنى استقرار سنگر دولت مخالفين بر اساس خود است ، كه روزبروز كار آنها بالا مىگيرد . و جمله « زيرا فتنه به ضرر عاملين آن تمام مىشود » به اين معنى است كه ضرر فتنه و آشوب دامن برانگيزنده آن را پيش از ديگران مىگيرد ، چنان كه غبار بيشتر به حلق پديد آورنده خود فرو ميرود .\r\nو هم در غيبت نعمانى از ابو بكر حضرمى روايت مىكند كه گفت : من و ابان بن تغلب خدمت حضرت صادق عليه السّلام رسيديم و اين در وقتى بود كه پرچم‌هاى سياه در خراسان برافراشته شده بود « 1 » ما عرضكرديم : آقا ! اوضاع را چگونه مىبينيد فرمود : بنشينيد در خانه‌هاى خود ، هر وقت ديديد ما دور مردى گرد آمده‌ايم با سلاح بسوى ما بشتابيد .\r\nهم در آن كتاب از آن حضرت نقل كرده است كه فرمود : زبانهاى خود را نگاهداريد و از خانه‌هاى خود بيرون نيائيد زيرا آنچه بشما اختصاص دارد ( منظور خلافت و دولت حق است ) به اين زودى بشما نميرسد و بسايرين هم نخواهد رسيد و پيوسته فرقهء « زيديه » جلودار شما هستند .\r\nو نيز در كتاب مزبور از عبد الرحمن بن كثير از حضرت صادق عليه السّلام روايت نموده كه : در تفسير اين آيهء شريفه   أَتى أَمْرُ اللَّهِ فَلا تَسْتَعْجِلُوهُ   « 2 » فرمود « امر اللَّه »\r\n\r\n\r\n","description":"","footnote":"\r\n( 1 ) منظور قيام ابو مسلم خراسانى است چنان كه در پاورقى صفحات 296 و 298 و 305 گفتيم اخبارى كه از آمدن پرچمهاى سياه ( رايات سود ) از جانب مشرق سخن گفته است ، نوعا با قيام ابو مسلم تطبيق مىكند و اينكه در حديث مىگويد : « در خانه‌هاى خود بنشينيد ، و گليم پاره‌هاى خانهء خود باشيد » اشاره به همين روايت دارد كه در اينجا ذكر شده است . ائمه ما خواسته‌اند بفرمايند : شيعه در قيام ابو مسلم سودى نمىبرد ، و مهدى قيام نمىكند ، بلكه سلطنت را مخالفين ما مىبرند ، و اينكه در بعضى از اين گونه روايات فرموده‌اند ، بكمك آنها بشتابيد ، چنانچه تطبيق به قيام بنى عباس شود ؛ فقط به منظور برانداختن حكومت ظالمانه بنى اميه بوده كه خود مژده‌اى براى شيعيان و تسكين خاطر و تسليت دل آنها بوده است .\r\n( 2 ) در « باب علائم ظهور » توضيح خواهيم داد كه اين آيه نيز مورد استفادهء كامل فرقه بهائى واقع شده است .\r\n","page_name":" 911 ","page_number":919},
  {"content":"\r\n\r\nقيام قائم ما است كه نبايد براى آن شتاب نمود ، خداوند قيام او را با سه لشكر .\r\nفرشتگان و مؤمنين و رعب ، كه در دلهاى بيدينان قرار ميگيرد ، تأييد مىكند . قيام او مانند قيام پيغمبر ( ص ) است كه خداوند فرموده :  كَما أَخْرَجَكَ رَبُّكَ مِنْ بَيْتِكَ بِالْحَقِّ  يعنى چنان كه خداوند تو را از خانه‌ات با نيروى حق بيرون آورد .\r\nهمچنين در غيبت نعمانى سماعه از صالح بن نبط و بكر مثنى از امام محمد باقر عليه السّلام روايت مىكند كه فرمود : آنها كه در اين باره ( ظهور امام زمان ) شتاب ميكنند هلاك ميشوند ؛ و آنان كه با ايمان ثابت ( و بدون تزلزل و شتاب ) انتظار آن روز ميكشند نجات مىيابند و اينان همچون سنگرى برجاى خود استوارند و انّ بعد الغمّ فتحا عجيبا يعنى : مسلما بعد از اين اندوه ، پيروزى عجيبى است .\r\nو نيز در كتاب نامبرده از جابر جعفى از آن حضرت روايت نموده كه فرمود كسانى كه از ما اهل بيت پيش از قيام قائم عليه السّلام قيام ميكنند ، مانند جوجه‌هائى هستند كه بپرند و بسوراخ ديوارى درافتند ، و بچه‌ها با آنها بازى كنند « 1 » و هم در آن كتاب از جابر جعفى و او از آن حضرت روايت كرده كه فرمود :\r\nهمانطور كه آسمان و زمين آرام است ، شما نيز آرام بگيريد ، يعنى عليه كسى بنفع ما قيام نكنيد . زيرا امر شما ( اعتقاد باينكه دولت حق از آن آل محمد است ) چيزى نيست كه بر كسى پوشيده باشد ولى بدانيد كه آن از كارهاى خداوند است ( و او بايد دولت ما را ظاهر گرداند ) و بدست مردم نيست ( كه آنها قيام كنند و آن را براى ما بگيرند ) بدانيد كه حق از آفتاب روشنتر است ، و بر مؤمن و فاسق پوشيده نيست صبح را مىبينيد ؟ حق ما هم چون صبح روشن است كه بر كسى پوشيده نيست !\r\n\r\n\r\n","description":"","footnote":"\r\n( 1 ) اين معنى هم تاكنون مطابق گفتهء حضرت باقر ( ع ) تحقق يافته است . زيرا ميدانيم كه تمام قيامهاى سادات و علويان براى بدست گرفتن دولت حقه و خلافت اسلامى و حكومت عادله جهانى بىنتيجه مانده است براى اطلاع بيشتر فارسى زبانان كتاب « قيام سادات علوى براى خلافت » را بخوانند .\r\n","page_name":" 912 ","page_number":920},
  {"content":"\r\n\r\nوظيفه شيعيان در زمان غيبت مؤلف : نعمانى رحمة اللَّه عليه در اينجا ميگويد : « نگاه كنيد بشيوهء ائمه و دستورى كه بما داده‌اند و رسمى كه داشته‌اند ، و ببينيد چگونه در پيشآمدها صبر ميكردند و خود و شيعيان را از خطرها حفظ مينمودند ! و منتظر فرج بودند و ميگفتند آنها كه در اين خصوص شتاب ميكنند به هلاكت ميرسند و گمراه ميگردند و آنها كه آرزوى ( توأم با شتاب ) دارند دروغ ميگويند .\r\nو به بينيد كه چطور از كسانى كه تسليم حوادث و گوش بفرمان ائمه هستند و منتظر فرج آل محمد ميباشند ( كه هر وقت خدا مصلحت ديد آشكار شود ) و بردبار و ثابت ميمانند ، تمجيد نموده و فرموده : آنها رستگارند ، و چگونه اينان را تشبيه كرده به سنگرى كه بر شالوده‌هاى خود پايدار باشد ! پس اى خوانندگان ! شما هم از آنها پيروى كنيد و تسليم فرمان آنها شويد و از شيوهء آنها قدم بيرون ننهيد . . . »\r\nو نيز نعمانى در كتاب « غيبت » از ابو بصير و او از حضرت صادق عليه السّلام روايت مىكند كه روزى فرمود : آيا شما را از چيزى مطلع نگردانم كه خداوند عمل بندگانش را جز بوسيله آن ؛ نميپذيرد ؟ من گفتم : بفرمائيد بدانيم آن چيست ؟ فرمود : آن گواهى دادن بيگانگى خدا و رسالت محمد صلّى اللَّه عليه و آله و اعتقاد به آنچه خدا فرموده و دوستى ما و بيزارى از دشمنان ما ائمه و تسليم در برابر آنها و پارسائى و كوشش در امر دين و صبر و انتظار براى ظهور قائم ماست .\r\nآنگاه فرمود : ما را دولتى است كه هر گاه خداوند بخواهد آن را مىآورد .\r\nسپس افزود : هر كس مشتاق است كه از ياران قائم ما باشد ، بايد منتظر ظهور او باشد و پرهيز كارى پيشه سازد و داراى اخلاق نيكو باشد و بدين گونه انتظار آن روز كشد .\r\nاگر در اين حالت بميرد و بعد از مرگ او قائم قيام نمايد ، ثواب كسى دارد كه آن حضرت را درك كرده است . پس سعى كنيد و منتظر باشيد ، خوش به حال شما اى مردمى كه\r\n\r\n","description":"","footnote":"","page_name":" 913 ","page_number":921},
  {"content":"\r\n\r\nخداوند شما را مشمول رحمت خود گردانيده است « 1 » ! عقيدهء ثابت شيعيان نيز در آن كتاب از محمد بن مسلم روايت كرده كه گفت : از امام محمد باقر\r\n\r\n\r\n","description":"","footnote":"\r\n( 1 ) انتظار فرج كه اخبار آن را در اين باب مىخوانيد ! يكى از موضوعات بسيار جالب و حساس زندگانى حضرت ولى عصر عجل اللَّه فرجه الشريف است ؛ كه بايد مورد مطالعه دقيق قرار گيرد ممكن است بعضى از خوانندگان سؤال كنند چرا پيشوايان ما تا اين اندازه اهميت بانتظار فرج داده‌اند و آن را بما سفارش كرده‌اند ؟ ! مىگوئيم : انتظار فرج يعنى آماده بودن براى ظهور امام زمان و تشكيل دولت حقه آل محمد و حكومت جهانى آخرين سفير الهى . انتظار فرج يعنى مهيا ساختن روح و جسم خود براى روزى كه با طلوع پيشواى غائب جهان ، گشايشى در كليه شئون زندگى بشريت پديد مىآيد . روزى كه تمام بدبختيها ، ناكاميها ، نابسامانيها ، بيدادگريها ، از ميان ميرود ، و فقر و تنگدستى ، بيكارى و بيمارى ، و بالاخره تمام مصائب و ناراحتىها يكباره و براى هميشه رخت از جهان بر مىبندد ، روزى كه بر اثر اجراى صحيح دستورات دين جاويدان اسلام و احكام حيات بخش و تعاليم خرد پسند قرآن مجيد توسط امام زمان حجت بن الحسن العسكرى ارواحنا فداه ديگر كسى براى مال و جاه دنيا برادر كشى نمىكند ، و خونريزى راه نمىاندازد .\r\nكينه يك ديگر را بدل نمىگيرند ؛ و براى زندگى بهتر اجتماعى را به خاك و خون نمىكشند ، همه با هم متحد ، برادر ، برابر خواهند بود . مرزها برداشته مىشود ، و بوسيله خود آن حضرت حكومت واحد جهانى در سراسر گيتى برقرار مىگردد . آرى براى چنين روزى از حالا و خيلى پيشتر بايد انتظار كشيد و اميدوار بود . اميد براى پيروزى حتمى و كامل حق بر باطل ؛ انتظار براى اجراى حق و عدالت ؛ اميد براى از ميان رفتن ظلم و زور .\r\nاميد است كه انسان را در زندگى فردى و اجتماعى در برابر ناملايمات و ناراحتىها و محروميت ، بيمه مىكند ، و دلگرم و با نشاط نگاه مىدارد . اميد مشعل فروزانى كه هميشه در كانون وجود آدمى روشن است ، و خانه وجود انسان را گرم مىكند . اميد و انتظار روح يأس و بدبينى و حالت شكست و ناكامى را از انسان بر طرف مىسازد ، و دائما آماده كوشش و فعاليت براى نيل بهدف عالى زندگى مىكند . پس بايد تا آن روز پيوسته منتظر بود ، و اميدوار باشيم كه مصلح حقيقى جهان خواهد آمد .\r\n","page_name":" 914 ","page_number":922},
  {"content":"\r\n\r\nعليه السّلام شنيدم ميفرمود : پرهيزكارى پيشه سازيد ، و با تقوى و كوشش در اطاعت خداوند بر اين عقيده كه داريد ؛ كمك بجوئيد . وقتى يكى از شما بسراى ديگر شتافت و درهاى دنيا به روى او بسته شد دين و پرهيزكارى او سخت‌ترين چيزى است كه مورد غبطه و رشك ديگران ( كه از آن بىنصيب هستند ) واقع مىشود . وقتى آدم قدم بسراى ديگر گذاشت ميداند كه باستقبال نعمتها و وعده‌هاى الهى و مژدهء رفتن به بهشت ، ميرود و از كسى كه ميترسيده ايمن است .\r\nو يقين مىكند كه در دنيا بر حق بوده ، و كسى كه در جهت خلاف دين ميرفته بر طريقهء باطل و گمراه است پس شما را ( بر اين عقيده ) مژده مىدهم ، باز هم مژده مىدهم . شما چه مىخواهيد ؟ آيا نمىبينيد كه دشمنان شما در ارتكاب گناهان الهى كشته ميشوند و براى رسيدن بدنياى فانى يك ديگر را بقتل ميرسانند ولى شما چنين نيستيد و از آنها دورى جسته در خانه‌هاى خود با طيب خاطر آسوده‌ايد ؟ بلاى سفيانى كه از دشمنان شماست براى شما كافى است . خروج او براى شما از علامات ظهور است ، مع الوصف آن فاسق وقتى خروج مىكند شما يكى دو ماه آسوده مىمانيد و خطرى از وى نمىبينيد او مردم بسيارى را بقتل مىرساند ولى شما جزو آنها نيستيد .\r\nدر اين موقع يكى از اصحاب حضرت پرسيد : در آن موقع زنان و فرزندان خود را چه كنيم ؟ فرمود : مردان شما بايد پنهان شوند ، زيرا خطر او فقط متوجه ( مردان ) شيعيان ما مىشود . ولى بخواست خدا زنان شما در معرض آسيب وى نخواهند بود .\r\nاز حضرت پرسيده شد : دجال بكجا روى مىآورد و آنها كه از وى مىگريزند بكجا ميروند ؟ فرمود : هر كس مىخواهد از او فرار كند بمدينه و يا به مكه و يا ببعضى از شهرها ميرود . آنگاه فرمود : چگونه در مدينه ميتوانيد بسر بريد ؟ زيرا آنجا مقصد لشكر اين فاسق ( سفيانى ) است . بنا بر اين به مكه برويد . زيرا شما همه در آنجا گرد مىآئيد كه فتنهء او نه ماه باندازهء مدت حاملگى زنان است و از اين مدت تجاوز نمىكند ان شاء اللَّه .\r\nنيز در آن كتاب از زراره روايت مىكند كه حضرت صادق عليه السّلام بوى فرمود : امام\r\n\r\n","description":"","footnote":"","page_name":" 915 ","page_number":923},
  {"content":"\r\n\r\nخود را بشناس زيرا شناختن او ضررى به تو نميرساند ، خواه ظهور صاحب الامر زود واقع شود و خواه بتأخير بيافتد .\r\nو هم در غيبت نعمانى از فضيل بن يسار روايت كرده كه از امام جعفر صادق عليه السّلام پرسيدم مقصود از آيهء  يَوْمَ نَدْعُوا كُلَّ أُناسٍ بِإِمامِهِمْ  « 1 » چيست ؟ فرمود : اى فضيل ! امام خود را بشناس كه شناختن او ضررى به تو نميرساند خواه اين امر زود واقع شود و خواه بتأخير بيافتد . كسى كه امام خود را بشناسد ، و سپس پيش از قيام صاحب الامر بميرد ، مثل كسى است كه در لشكر او نشسته است ، نه ! بلكه مانند كسى است كه در زير پرچم او نشسته باشد ! بعضى از اصحاب اين طور روايت كرده‌اند : مثل كسى است كه در ركاب پيغمبر صلّى اللَّه عليه و آله شهيد شده باشد .\r\nهم در آن كتاب از ابو بصير نقل كرده كه گفت : به آن حضرت گفتم : قربانت گردم ، فرج و گشايش كار شما اهل بيت كى خواهد بود ؟\r\nفرمود : اى ابو بصير ! تو از كسانى هستى كه چشم به دنيا دارند . هر كس صاحب الامر را بشناسد ، انتظار ظهور او ، براى وى گشايش و فرج است ! همچنين در كتاب ياد شده از اسماعيل بن محمد خزاعى روايت نموده كه گفت :\r\nابو بصير از حضرت صادق عليه السّلام سؤالى كرد كه من هم مىشنيدم . وى گفت : آيا من قائم ( ع ) را درك مىكنم ؟ فرمود : اى ابو بصير ! مگر تو امام خود را نمىشناسى ؟\r\nعرضكرد : بلى و اللَّه ، شما امام من هستيد . حضرت دست او را گرفت و فرمود : اى ابو بصير به خدا قسم تو از اينكه در سايهء ايوان قائم شمشيرت را بدست گيرى باك ندارى .\r\nمؤلف : يعنى تو هر گونه آمادگى براى ظهور و جانبازى در راه قائم ما دارى و نيز در غيبت نعمانى از فضيل بن يسار نقل مىكند كه گفت از امام محمد باقر عليه السّلام شنيدم ميفرمود : كسى كه بميرد و امامى نداشته باشد ( امام خود را نشناسد ) همچون مردم عهد جاهليت مرده است . و كسى كه بميرد در حالى كه امام خود را ميشناخته زيانى نبرده ، خواه ظهور امام زمان زود واقع شود و يا بتأخير بيافتد ، و\r\n\r\n\r\n","description":"","footnote":"\r\n( 1 ) سورهء اسراء آيهء 17 .\r\n","page_name":" 916 ","page_number":924},
  {"content":"\r\n\r\nهر كس بميرد و امام خود را بشناسد مانند كسى است كه با مهدى منتظر در خيمه‌اش بوده است .\r\nنيز در آن كتاب از عمرو بن ابان روايت كرده كه گفت : شنيدم امام صادق عليه السّلام ميفرمود : علامت ( ظهور قائم آل محمد ) را بشناس كه اگر آن را بشناسى ضررى به تو نميرساند خواه اين امر زود واقع شود يا بتأخير بيافتد . خداوند عالم ميفرمايد :\r\n يَوْمَ نَدْعُوا كُلَّ أُناسٍ بِإِمامِهِمْ  يعنى : روز قيامت هر دسته‌اى را با امام خودشان ميخوانيم پس هر كس امام خود را بشناسد ، مانند كسى است كه در خيمهء منتظر بوده است .\r\nو نيز در آن كتاب از حمران بن اعين از آن حضرت اين روايت را نقل كرده با اين تفاوت كه در اين روايت ميفرمايد : « امام خود را بشناس » و بجاى خيمهء منتظر « خيمهء قائم » دارد .\r\nكلينى در كافى از ابو بصير از حضرت صادق عليه السّلام روايت نموده كه فرمود :\r\nهر پرچمى پيش از قيام قائم برافراشته شود صاحب آن پرچم بتى است و غير خدا را اطاعت كرده‌اند .\r\nحديث لوح فاطمه ( ع ) مؤلف : سابقا ( در جلد دهم بحار الانوار ) حديث لوح كه با سلسلهء خودم نقل كردم گذشت كه از جمله اين جملات بود : « . . . آنگاه رسالت خود را بوسيلهء فرزند او ( م ح م د ) كه رحمت عالميان ، و داراى كمال موسى و نورانيت عيسى و صبر ايوب است كامل ميگردانم .\r\nدوستان من در زمان ( غيبت ) او خوار ميگردند ، و سرهاى آنها را مانند سرهاى ترك و ديلم به ارمغان مىبرند ، آنها بقتل ميرسند و سوخته ميشوند و بيمناك و مرعوب و هراسان ميباشند ، و زمين از خون آنها رنگين مىشود ، و صداى زنان آنها بآه و ناله بلند ميگردد . آنها دوستان حقيقى من هستند . آشوبهاى سهمگين را بوسيلهء آنها از\r\n\r\n","description":"","footnote":"","page_name":" 917 ","page_number":925},
  {"content":"\r\n\r\nميان برميدارم ، و بوسيله آنها زلزله‌ها و سختيها و گرفتاريها را بر طرف ميسازم .\r\n أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ  يعنى : آنها كسانى هستند كه از جانب خدا به آنها درود ميرسد ، و آنها راه يافتگانند « 1 »\r\n\r\n\r\n","description":"","footnote":"\r\n( 1 ) منظور از حديث لوح ، حديثى است كه كلينى در كافى جلد اول طبع جديد صفحه 528 از جابر بن عبد اللَّه انصارى از حضرت فاطمه زهرا دخت والاگهر پيغمبر ( ص ) نقل مىكند .\r\nدر اين حديث حضرت صادق ( ع ) مىفرمايد : پدرم ( امام باقر ) از جا برخاست لوحى را كه در دست جده‌اش حضرت زهرا ( ع ) ديده و آنچه در آن نوشته بود و بوى فرموده است ، براى آن حضرت نقل كند .\r\nجابر گفت : موقع ولادت امام حسن آمدم كه به آن بانوى عاليمقام تبريك بگويم لوحى از زمرد ديدم . حضرت زهرا فرمود اين را پدرم به من داده و اسامى پدرم و شوهر و فرزندانم و جانشينان آنها در آن مسطور است . من خواهش كردم آن را مرحمت كند تا من هم بخوانم . سپس جابر لوح را از حضرت زهرا گرفته ؛ و مىبيند اسامى پيغمبر و يك يك ائمه معصومين با مقام و موقعيت و سرانجام كار هر يك نوشته شده تا آنجا كه خداوند در بارهء امام حسن عسكرى ( ع ) مىفرمايد :\r\n« و اخرج منه الدّاعى الى سبيلى و الخازن لعلمى الحسن و أكمل ذلك بابنه م ح م د رحمة للعالمين . عليه كمال موسى و بهاء عيسى و صبر ايّوب - فتذل اوليائى في زمانه . . .\r\nيعنى : از على هادى ( ع ) بيرون مىآورم حسن ( عسكرى ) دعوت‌كننده براهم و خازن علم خود را و كامل مىگردانم آن را بفرزندش « م ح م د » كه رحمت عالميان است . . . » حديث لوح نيز مورد دستبرد حسين على مازندرانى واقع شده و در كتاب فارسى خود « ايقان » در صفحه 203 مىنويسد : « در كافى در حديث جابر در لوح فاطمه در وصف قائم مىفرمايد :\r\n« عليه كمال موسى و بهاء عيسى و صبر ايوب فيذل اوليائه في زمانه . . . » يعنى : بر اوست كمال موسى و روشنى عيسى و صبر ايوب دوستان او در زمان وى خوار مىشوند ! سپس تا آخر حديث را نقل كرده و آن را تطبيق به ميرزا عليمحمد باب و اصحاب و ياران او يعنى بابيهاى زمان ناصر الدين شاه نموده است ! ميرزا بها قسمت اول حديث كه از امام حسن عسكرى شروع مىشود و فرزندش قائم را با اسم ( م ح م د ) نامبرده است به كلى انداخته و سپس كلمه « اوليائى » را كه بمعنى دوستان من است ؛ تغيير داده و « اوليائه » نوشته و در حقيقت اين پيغمبر راستگوى قرن نوزدهم ميلادى در اين حديث هم يك خيانت فاحش و يك دروغ شاخدار گفته است .\r\nخوشبختانه در حديث لوح ضمن اوصاف قائم از « سجن يوسف » كه در بعضى از روايات باب هيجدهم بود ؛ سخنى بميان نيامده و اگر بود ميرزا بهاء موضوع زندان رفتن سيد على محمد را هم بميان ميكشيد ، و آن وقت ديگر غوغا ميكرد .\r\nبهر حال حديث لوح نه تنها كوچكترين تناسبى با دعوى سيد باب و ادعاى ميرزا بهاء ندارد ، بلكه درست به عكس نتيجه ميدهد . زيرا با صراحت مىگويد : قائم م ح م د فرزند حسن بن على بن محمد بن على بن موسى بن جعفر بن محمد بن على بن الحسين بن على بن ابى طالب است ، كه اولياء خدا يعنى شيعيان وى از زمان غيبتش تاكنون همواره مورد قتل و حرق و اسارت و شكنجه بوده‌اند ؛ و بسيار اتفاق افتاده كه سرهاى آنها را مانند اسراى ترك و ديلم بارمغان برده و زنانشان صدا بناله و فرياد برداشته‌اند و همه را تاريخ از زمان بنى عباس تا كنون ثبت كرده است ولى ميرزا بهاء حديث را از كلمه « عليه كمال موسى » شروع كرده بدون اين كه بگويد مرجع ضمير « عليه » كيست و راستى كه رسوائى ببار آورده ؛ زيرا اين « عليه » به خوبى مىرساند كه نام طرف در حديث بوده است ، حال چرا ميرزا بهاء ذكر نكرده لا بد مىديده كه در آن صورت نتيجه نمىگيرد ! !\r\n","page_name":" 918 ","page_number":926},
  {"content":"\r\n\r\nخزاز قمى در كفاية الاثر با اسناد سابق در باب رواياتى كه در خصوص امام دوازدهم رسيده است از جابر بن عبد اللَّه انصارى از پيغمبر ( ص ) روايت مىكند كه فرمود : حجت خدا از نظر آنها غائب ميگردد و نام برده نميشود ، تا آنكه خداوند او را ظاهر گرداند . پس وقتى كه خداوند او را آشكار ساخت ، زمين را پر از عدل و داد مىكند ، چنان كه پر از ظلم و ستم شده باشد . سپس فرمود : خوش به حال آنها كه در غيبت وى پايدارند . خوش به حال كسانى كه در راه روشن خود ثابت قدم ميمانند .\r\nاينانند كه خداوند در باره‌شان فرموده است : و  الَّذِينَ يُؤْمِنُونَ بِالْغَيْبِ  « 1 » و فرموده :\r\n\r\n\r\n","description":"","footnote":"\r\n( 1 ) سورهء بقره آيهء 6 .\r\n","page_name":" 919 ","page_number":927},
  {"content":"\r\n\r\n أُولئِكَ حِزْبُ اللَّهِ أَلا إِنَّ حِزْبَ اللَّهِ هُمُ الْمُفْلِحُونَ  « 1 » يعنى : اينان طرفداران خدا هستند ، بدانيد كه طرفداران خداوند رستگارند .\r\nنعمانى در تفسير خود با سند خود ( كه در كتاب « قرآن » بحار نقل خواهيم كرد ) روايت كرده كه : امير المؤمنين عليه السّلام گفت : پيغمبر به من فرمود : يا ابا الحسن شايسته است كه خداوند گمشدگان را وارد بهشت كند . سپس امير المؤمنين عليه السّلام فرمود :\r\nمقصود پيغمبر مؤمنينى هستند كه در زمان غيبت بسر مىبرند و از امامى كه جايش نامعلوم و خودش از نظرها غائب است ، پيروى مينمايند . آنها عقيده بامامت او دارند . و بذيل عنايتش چنگ ميزنند ، و منتظر آمدن او هستند و يقين بوجود او دارند . و شكايتى ندارند ، و بردبار و تسليم خواستهء حقند . و از اين جهت گم شده هستند كه از يافتن مكان امام خود و از شناختن شخص او گم شده‌اند .\r\nدليل بر اين مطلب اينست كه وقتى خداوند خورشيد را كه راهنماى اوقات نماز است ، از نظر بندگانش بپوشاند ، آنها مىتوانند وقت نماز را بتأخير بياندازند تا موقعى كه آشكار مىشود ، وقت براى آنها روشن گردد و يقين كنند كه ظهر شده است .\r\nهمين طور كسى كه منتظر آمدن امام است و چنگ بدامان امامت او زده ، هم تمام واجبات و فرايض الهى را به عهده دارد كه انجام دهد و وقتى انجام داد از او پذيرفته است و ( با غيبت امام ) از معنى واجب بودن ، بيرون نميرود . و اين بنده هم صبر مىكند و نظر برحمت حق دارد و غيبت امامش ضررى بعقيدهء او نميرساند .\r\nشيخ مفيد در كتاب « اختصاص » روايت مىكند كه راوى گفت : به امام جعفر صادق عليه السّلام عرضكردم : ما بهتر هستيم يا اصحاب قائم ؟ فرمود : شما بهتر از اصحاب قائم هستيد ، زيرا شما از دولتهاى ظالم شب و روز بر جان امام خود و خودتان هراسان ميباشيد اگر نماز ميخوانيد ، با حالت تقيه است و اگر روزه مىگيريد ، باز در تقيه است و اگر حج ميكنيد آن هم در تقيه است و اگر ( در محكمه شرع و حضور قاضى ) گواهى بدهيد ( بجرم تشيع ) گواهى شما پذيرفته نيست ، و از اين قبيل چند چيز\r\n\r\n\r\n","description":"","footnote":"\r\n( 1 ) سورهء مجادله آيهء 22 .\r\n","page_name":" 920 ","page_number":928},
  {"content":"\r\n\r\nديگر شمرد . سپس عرضكردم : وقتى اين طور باشد چه آرزوئى بديدن قائم داريم ؟\r\nفرمود : سبحان اللَّه نميخواهى عدالت آشكار گردد و راه‌ها امن شود ، و مظلوم مورد ترحم قرار گيرد ؟ « 1 » و نيز امير المؤمنين عليه السّلام « در نهج البلاغه » ميفرمايد : در جاى خود قرار گيريد ، و بر بلائى كه واقع مىشود صبر كنيد ، و با دست و شمشير و زبان خود ، حركتى نكنيد ، و در باره چيزى كه خداوند شتاب در آن را براى شما نخواسته است ، عجله نكنيد . زيرا هر كس از شما در بستر خود بميرد و خدا و پيغمبر و اهل بيت او را شناخته باشد ، شهيد مرده و ثواب او با خداست كه پاداش نيت و اعمال نيك او را بدهد ، و نيت او ( براى درك امام زمان ) مثل اينست كه شمشير خود را ( براى آن حضرت ) آماده ساخته است . زيرا هر چيز مدت و زمانى دارد .\r\nشيخ طوسى در امالى از يحيى بن علا از امام محمد باقر عليه السّلام روايت كرده كه فرمود : هر مؤمنى شهيد است . و اگر در رختخواب بميرد شهيد است و مانند كسى است كه در لشكر امام عليه السّلام جان بدهد آنگاه فرمود : آيا سزاوار است كه او خود را وقف خدا كند و داخل بهشت نشود ؟ ! .\r\nو در دعوت راوندى روايت كرده كه پيغمبر صلّى اللَّه عليه و آله فرمود :\r\nانتظار الفرج بالصبر عبادة\r\nيعنى : انتظار فرج با صبر و بردبارى عبادت است .\r\nصدوق در كمال الدين از جابر جعفى از امام ششم روايت نموده كه فرمود :\r\nزمانى بر مردم خواهد گذشت كه امام آنها از نظرشان غائب گردد . خوش به حال آنها كه در آن زمان بر عقيدهء خود نسبت بما ثابت ميمانند . كمترين ثوابى كه آنها دارند اينست كه خداوند متعال آنها را با اين كلام صدا زند : بندگان من ! كه ايمان به من آورديد و غيب مرا تصديق كرديد ، شما را به ثواب نيكوى خود مژده\r\n\r\n\r\n","description":"","footnote":"\r\n( 1 ) اصحاب قائم عليه السلام از پرتو حكومت واحد جهانى آن حضرت در امن و آرامش بسر مىبرند و از آزادى مطلق آن طور كه دين اسلام ميخواهد برخوردارند ، و آرزوى مردم نيز براى تحقق يافتن آن زمان و زندگى در آن عصر طلائى مىباشد .\r\n","page_name":" 921 ","page_number":929},
  {"content":"\r\n\r\nمىدهم شما بندگان و كنيزان حقيقى من هستيد عبادت شما را ميپذيرم و از تقصيرات شما ميگذرم و شما را مىآمرزم و بخاطر شما بندگانم را از باران سيرآب ميكنم ، و بلا را از مردم بر طرف ميسازم ، اگر براى خاطر شما نبود عذاب خود را بر آنان ( كه در بيدينى و غفلت و معصيت بسر مىبرند ) فرو ميفرستادم . جابر گفت : عرضكردم يا ابن رسول اللَّه ! بهترين كارى كه شخص باايمان در آن زمان ميتواند انجام دهد چيست ؟ فرمود : حفظ زبان خود و ماندن در خانه ! روايت زرارة بن اعين هم در آن كتاب از زراره « 1 » روايت نموده كه گفت : از حضرت صادق عليه السّلام شنيدم مىفرمود : قائم پيش از قيامش غيبتى دارد ، عرض كردم : براى چه غائب مىشود ؟\r\nفرمود : ميترسد ، در اين وقت با دست اشاره به شكم خود فرمود ( يعنى ميترسد شكمش را پاره كنند ) .\r\n\r\n\r\n","description":"","footnote":"\r\n( 1 ) زرارة بن اعين شيبانى از مردم كوفه و شاگردان عاليمقام حضرت باقر و صادق عليهما السلام است . در فقاهت و ديانت و وثاقت و علم و فضل در ميان انبوه شاگردان ائمه اطهار نظير نداشته است . روايت شده كه امام صادق ( ع ) به فيض بن مختار فرمود : هر وقت طالب حديث ما شدى از اين شخص نشسته اخذ كن و اشاره بزراره فرمود . و هم فرمود :\r\nلولا زرارة لقلت انّ احاديث ابى ستذهب\r\nيعنى : اگر زراره نبود ميگفتم احاديث پدرم عنقريب از ميان ميرود ! » روايت شده كه يونس بن عمار راوى جليل القدر ؛ حديثى از زراره راجع به « ارث » از امام باقر براى حضرت صادق عليهما السلام نقل كرد ، حضرت فرمود : آنچه زراره از پدرم نقل كرده روا نيست كه ما آن را رد كنيم ! ! ابو غالب زرارى كه در پاورقى صفحه 700 شناسانديم در رساله‌اى كه در شرح حال زراره و رجال خاندان خود نوشته ؛ و در « كشكول » شيخ يوسف بحرانى تمام آن آمده است ، در بارهء زراره عموى جد خويش مىنويسد : روايت شده كه زراره مردى خوش سيما و تنومند و سفيد - پوست بود ؛ وقتى به نماز جمعه ميرفت ، عرقچينى بسر مىگذاشت و عصائى بدست ميگرفت ؛ مردم پاس احترام و احتشام او را مىداشتند ؛ و صف كشيده هيئت نيكو و جمال او را مينگريستند .\r\nزراره در مناظره و سخنورى بسيار ممتاز بود هيچ كس قادر نبود در مناظره او را مغلوب سازد . ولى كثرت عبادت او را از سخن گفتن بازداشته بود ، متكلمين شيعه در سلك شاگردان او بودند .\r\nوى هفتاد يا نود سال ( سبعين او تسعين سنة ) در جهان زيست . اولاد اعين فضائل بسيارى دارند آنچه در بارهء آنان گفته شده ؛ بيش از اينست كه بتوانم براى تو خواننده بنويسم » .\r\nزرارة با اين مقام عالى كه او را از اوتاد زمين و اعلام دين و سرآمد اصحاب اجماع ( يعنى كسانى كه هر حديثى با سند صحيح روايت كنند ، علماى شيعه اجماع بر قبول آن نموده‌اند ) بشمار آورده‌اند ، مىگويد : با هر حرفى كه از امام جعفر صادق ميشنوم ايمانم افزون ميگردد ! برادران زراره : بكير ، حمران ، عبد الرحمن و عبد الملك بن اعين و فرزند وى ضريس بن عبد الملك همه از بزرگان اصحاب ائمه اطهار مىباشند . فرزندان زراره : رومى ، عبد اللَّه ، حسن و حسين نيز از راويان موثق و جليل القدر بوده‌اند .\r\n","page_name":" 922 ","page_number":930},
  {"content":"\r\n\r\nسپس فرمود : اى زراره ! او همان منتظر است و همان است كه مردم در بارهء ولادتش ترديد ميكنند ! بعضى مىگويند او هنوز در شكم مادر است . و برخى مىگويند :\r\nاو غائب است ، و عده‌اى هم مىگويند او هنوز متولد نشده است ، و جمعى ميگويند دو سال پيش از وفات پدرش متولد شده است اوست كه مردم همه در انتظار وى ميباشند ولى خداوند دوست دارد شيعيان را بدين وسيله امتحان كند . در آن موقع است كه اهل باطل دچار شك ميشوند .\r\nزراره ميگويد : عرضكردم : قربانت گردم ! اگر من آن زمان را درك نمايم چه كار كنم ؟ فرمود : اى زراره اگر آن روز را درك كردى پيوسته اين دعا را بخوان :\r\nاللّهم عرّفنى نفسك فانّك ان لم تعرّفنى نفسك لم اعرف نبيّك اللّهم عرّفنى نبيّك فانّك ان لم تعرّفنى نبيّك لم اعرف حجّتك اللّهم عرّفنى حجّتك فانّك ان لم تعرّفنى حجّتك ظللت عن دينى »\r\nيعنى پروردگارا ! خود را به من بشناسان كه اگر خود را به من نشناسانى نميتوانم پيغمبرت را بشناسم ، پروردگارا ! پيغمبرت را به من بشناسان كه اگر پيغمبرت را به من نشناسانى نميتوانم حجت تو را بشناسم . پروردگارا ! حجت\r\n\r\n","description":"","footnote":"","page_name":" 923 ","page_number":931},
  {"content":"\r\n\r\nخود را به من بشناسان ، كه اگر حجت خود را به من نشناسانى دين خود را از دست مىدهم ! آنگاه فرمود اى زراره ! جوانى را در مدينه خواهند كشت . عرضكردم :\r\nاين همان نيست كه لشكر سفيانى او را ميكشند ؟ فرمود : نه بلكه لشكر اولاد فلان او را بقتل ميرسانند ، اين لشكر حركت نموده بمدينه مىآيند بطورى كه مردم نميدانند آنها در چه وضعى وارد مدينه شدند . آنگاه آن جوان را گرفته و با بيدادگرى و ظلم و ستم بقتل ميرسانند « 1 » بعد از آن خداوند ديگر به آنها مهلت نميدهد و در آن موقع منتظر فرج و گشايش باشيد .\r\nاين روايت را صدوق در كمال الدين به دو سند ديگر و نيز در غيبت شيخ و نعمانى به دو طريق ديگر و هم كلينى در كافى به دو طريق ديگر ، همه از زراره و او از آن حضرت روايت كرده‌اند .\r\nو هم در كمال الدين از عمر بن عبد العزيز از امام صادق عليه السّلام روايت نموده كه بوى فرمود : هنگامى كه صبح و شام امامى نديدى كه از وى پيروى كنى ، هر كس را دوست ميدارى دوست و كسانى را كه دشمن ميدارى دشمن بدار تا آنكه خداوند آن امام را ظاهر گرداند « 2 » هم در آن كتاب از عيسى بن عبد اللَّه بن عمر بن على بن ابى طالب عليه السّلام و او از دائيش حضرت صادق عليه السّلام روايت مىكند كه گفت : عرضكردم : اگر حادثه‌اى پديد آمد ( يعنى شما بميريد ) كه خدا آن روز را براى من پيش نياورد ؛ از كى پيروى كنم ؟\r\nحضرت اشاره به موسى كاظم عليه السّلام نمود . عرضكردم : اگر او هم درگذشت از كى پيروى نمايم ؟ فرمود : از فرزندش پيروى كن . عرضكردم : اگر فرزند او هم\r\n\r\n\r\n","description":"","footnote":"\r\n( 1 ) اين جوان ( نفس الزكيه ) و جوان هاشمى نيست كه قبل از ظهور حضرت صاحب الزمان ( ع ) در مكه ، به شرحى كه در باب علائم ظهور مىخوانيد بقتل ميرسد .\r\n( 2 ) منظور اينست كه به اعتقاد مذهبى و تشيع سابق خود ثابت باشد و با شتاب و بدون تحقيق و بررسى هر كسى را دوست مدار و امام زمان ندان ، تا آنگاه كه امام زمان واقعى با تمام علائم و نشانها آشكار گردد .\r\n","page_name":" 924 ","page_number":932},
  {"content":"\r\n\r\nدر گذشت و برادر بزرگ و پسر كوچكى بجاى گذاشت از كدام يك پيروى نمايم ؟ فرمود از پسرش و بعد از او نيز همين طور است .\r\nعرضكردم : اگر او را نشناسم و جاى او را هم ندانم كجاست چه كنم ؟ فرمود :\r\nميگوئى : خدايا ! من بازماندهء حجت‌هاى تو را كه از اولاد امام گذشته است دوست ميدارم همين جمله عذر تو را بر طرف ميسازد . اين حديث بسند ديگر هم در كمال الدين آمده است .\r\nهمچنين صدوق در كمال الدين از عبد اللَّه بن سنان روايت مىكند كه حضرت صادق عليه السّلام فرمود : عنقريب شبهه‌اى براى شما پديد مىآيد كه نه علامتى براى يافتن راه ( حق ) هست و نه امامى كه ( شما را ) راهنمائى كند . كسى جز آنها كه دعاى غريق ميخوانند از آن ورطه نجات نمىيابد . عرضكردم : دعاى غريق چگونه است ؟ فرمود : ميگوئى :\r\nيا اللَّه يا رحمان يا رحيم يا مقلّب القلوب ثبّت قلبى على دينك\r\nعرضكردم : « يا مقلب القلوب و الابصار ثبت قلبى على دينك » فرمود :\r\nخداوند مقلب القلوب و الابصار است ، ولى اين طور كه من ميگويم بگو :\r\n« يا مقلب القلوب ثبت قلبى على دينك » .\r\nبر عقيدهء خود ثابت بمانيد و نيز در كتاب مزبور ، از يونس بن يعقوب و او از كسى كه روايت را نوشته از حضرت صادق عليه السّلام روايت نموده كه فرمود : چه حالى خواهيد داشت زمانى كه مدتى از عمرتان بگذرد و امام خود را نشناسيد ؟ عرض شد اگر آن روز فرا رسد چه كنيم ؟ فرمود : چنگ زنيد به همين طريقه‌اى كه داريد تا حقيقت امر روشن شود .\r\nنيز در آن كتاب است كه حضرت صادق عليه السّلام به زراره فرمود : زمانى خواهد آمد كه امام از نظر مردم پنهان شود ، زراره ميگويد : عرضكردم :\r\nدر آن زمان مردم چه ميكنند ؟ فرمود : طريقه‌اى كه دارند از دست ندهند تا آنكه\r\n\r\n","description":"","footnote":"","page_name":" 925 ","page_number":933},
  {"content":"\r\n\r\nمطلب بر آنها روشن گردد « 1 » و هم در كمال الدين از ابو بصير از حضرت صادق عليه السّلام روايت نموده كه در تفسير آيهء  يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً  ، فرمود : آن روز ، روز قيام منتظر ماست ! خوش به حال شيعيان قائم ما كه در غيبت او منتظر ظهور او ميباشند و اطاعت او را گردن مينهند . آنها دوستان خدايند و كسانى ميباشند كه از كسى جز خدا ترس ندارند و غمگين نميباشند « 2 »\r\n\r\n\r\n","description":"","footnote":"\r\n( 1 ) بيچاره آنها كه چشم و گوش بسته بدون تحقيق و مطالعه لازم در اخبار اسلامى و تماس با علماى روشن بين شيعه عقيده مذهبى خود را ترك گفته و دنبال ميرزا على محمد شيرازى افتادند و آن بيچارهء آلت فعل سياستهاى استعمارى را امام زمان دانسته و بر خلاف دستورات امام خود رفتار كردند ، و اينك در بىايمانى كامل بسر مىبرند ، و حتى نگاهى بكتب مذهبى كه علائم مهدى موعود را نوشته‌اند ، يا وظيفه شيعيان را بالتمام تعيين فرموده‌اند نميكنند ، كوركورانه رفتند و با كوردلى ماندند ، و بفكر پايان كار خود و حساب جهان ديگر نيستند ! !\r\n( 2 ) ابو الفضل گلپايگانى مبلغ حيله‌گر بهائى به پيروى از ميرزا بهاء « در ايقان » صفحه 47 كه آيهء 206 سورهء بقره  هَلْ يَنْظُرُونَ إِلَّا أَنْ يَأْتِيَهُمُ اللَّهُ  را تغيير داده و « يأتى اللَّه » نوشته ، او هم در مواردى از « فرائد » آيه فوق را كه در سوره انعام آيه 157 و اول آن چنين است :  هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ يَوْمَ يَأْتِي بَعْضُ آياتِ رَبِّكَ  . . .\r\nرا تحريف كرده و از جمله در صفحه 281 مىنويسد : « و در مقام ديگر مىفرمايد : « يوم  يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ  » و ميفرمايد : «  وَ جاءَ رَبُّكَ وَ الْمَلَكُ صَفًّا صَفًّا  » ( سورهء فجر آيه 22 ) و نيز در جاى ديگر آيه 38 سوره عم  يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَهُ الرَّحْمنُ  را منطبق به « مظهر امر اللَّه » و « قيام روح اللَّه » مىداند كه ميرزا حسين على مازندرانى باشد ! و ميگويد :\r\nوى طبق اين آيات بايد دين تازه و شريعت جديدى بر خلاف اسلام بياورد . در صورتى كه اولاد اين آيات مربوط بانقراض جهان و آشكار شدن علائم قيامت و مردن بندگان و ساكنان كره زمين است و مطابق تفاسير شيعه و سنى هيچ گونه ربطى بدين جديد و « مظهر امر اللَّه » و « قيام روح اللَّه » ندارد - از اين گذشته ، مظهر امر اللَّه يا روح اللَّه كه عيسى بن مريم است چه تناسبى با ميرزا حسين على پسر ميرزا عباس نورى مازندرانى دارد ؟ تازه در تمام اخبار ما چيزى كه دلالت كند عيسى دين تازه تشريع مىكند وجود ندارد ، اينها تفسير براى است كه در اخبار شيعه و سنى وارد شده :\r\nمن فسّر القرآن برايه فليتبوّء مقعده من النّار\r\nيعنى هر كس قرآن را با رأى و نظر خود تفسير كند ، جايگاه او آتش دوزخ خواهد بود . صرف نظر از آنچه گفتيم در بعضى از اخبار اهل بيت آيه فوق كه در متن كتاب آمده يعنى قسمت اخير آن «  يَوْمَ يَأْتِي بَعْضُ آياتِ رَبِّكَ  » تفسير به امام منتظر غائب شده چنان كه ابو بصير از حضرت صادق نقل مىكند . بنا بر اين اولا مربوط به ميرزا حسين على نيست و ثانيا سيد على محمد هم در نظر بهائىها غائب نبوده است !\r\n","page_name":" 926 ","page_number":934},
  {"content":"\r\n\r\nهم در آن كتاب از على بن محمد بن زياد روايت مىكند كه گفت : نامه‌اى خدمت امام موسى كاظم عليه السّلام نوشتم و پرسيدم فرج آل محمد كى خواهد بود ؟ در جواب مرقوم فرمود : هنگامى كه صاحب شما از ديار ستمگران پنهان گرديد ، منتظر فرج باشيد . اين روايت در كتاب « امامت و تبصره » تأليف على بن بابويه ( پدر شيخ صدوق ) هم بسند ديگر نقل شده است .\r\n\r\n","description":"","footnote":"","page_name":" 927 ","page_number":935},
  {"content":"\r\n\r\n\r\nباب بيست و هشتم كسانى كه در غيبت كبرى ادعاى ديدن حضرت كرده‌اند و اينكه حضرت بميان مردم مىآيد مردم را مىبيند ولى كسى او را نمىبيند و ساير احوال آن حضرت در غيبت كبرى\r\nطبرسى در كتاب « احتجاج » نقل كرده كه اين توقيع از ناحيهء مقدسهء امام زمان براى ابو الحسن سمرى ( نائب چهارم حضرت ) بيرون آمد : اى على بن محمد سمرى بشنو ! خداوند پاداش برادران ( دينى ) تو را در مرگ تو بزرگ گرداند . تو تا شش روز ديگر خواهى مرد . پس به كارهاى خود رسيدگى كن و به هيچ كس بعنوان جانشينى خود وصيت منما كه غيبت كامل واقع شده و ديگر ظهورى نيست مگر بعد از آنكه خداوند اجازه دهد و آن هم بعد از گذشت زمانها و قساوت دلها و پر شدن زمين از ستم ، خواهد بود . به زودى در ميان شيعيان كسانى پيدا ميشوند كه ادعا مىكنند مرا ديده‌اند . آگاه باش كه هر كس پيش از خروج سفيانى و صيحهء آسمانى ادعا كند كه مرا ديده است ، دروغ ميگويد و بر من افترا مىبندد . و لا حول و لا قوّة الّا باللَّه العلىّ العظيم . اين روايت در كمال الدين هم بسند ديگر ذكر شده است « 1 »\r\n\r\n\r\n","description":"","footnote":"\r\n( 1 ) پس از تنبيه و تأمل به خوبى واضح است كه اين توقيع مبارك در صدد بيان نفى امكان رؤيت آن حضرت در زمان غيبت كبرى نيست . بلكه اين توقيع شريف براى بستن دكانها و جلوگيرى از بدعتها و تكذيب مدعيان نيابت خاصه مانند اقطاب صوفيه و ركن رابع شيخيه و مدعيان مهدويت صادر گرديده است . افسوس كه اين روايت مباركه ، كه مانند روايات ديگر داراى شاهد صدق است و از معدن وحى و مطلع تنزيل صادر شده ، مورد تصديق و توجه و تأمل طوائف اماميه قرار نگرفته است ، و گر نه اين دكانها مطلقا بسته مىشد و اين اختلافات بزرگ كه بدترين دردها است ايجاد نمىگشت ! ! ( بيان الفرقان - غيبت و رجعت - صفحه 168 )\r\n","page_name":" 928 ","page_number":936},
  {"content":"\r\n\r\nمؤلف : اينكه ميفرمايد : « كسانى پيدا ميشوند و ادعا ميكنند مرا ديده‌اند » شايد مقصود كسانى باشند كه ادعا ميكنند حضرت را ديده‌اند و از جانب وى نيابت دارند و بخواهند مانند سفرا اخبار آن حضرت را بشيعيان برسانند ، تا با اخبارى كه سابقا گذشت كه افراد زيادى حضرت را ديده‌اند منافات نداشته باشد . عنقريب هم در باب كسانى كه آن حضرت را در زمانهاى متأخر ديده‌اند باز خواهد آمد . و اللَّه اعلم « 1 » شيخ صدوق در كمال الدين از زراره روايت مىكند كه گفت : از حضرت صادق عليه السّلام شنيدم مىفرمود : مردم امام خود را گم مىكنند ، او در موسم حج در بين مردم است و آنها را مىبيند ولى آنها او را نمىبينند . در آن كتاب اين روايت به دو سند و در غيبت نعمانى با سه سند و در غيبت شيخ با سند ديگر هم نقل شده است .\r\nو هم در كمال الدين از حسن بن فضّال « 2 » از حضرت رضا عليه السّلام روايت مىكند كه فرمود : چون خضر آب زندگانى نوشيد تا نفخ صور زنده است . او نزد ما مىآيد و بما سلام مىكند ما صداى او را ميشنويم ولى خود او را نمىبينيم . هر جا از وى نام برند حاضر مىشود هر كسى از شما نام او را ميبرد بوى سلام كند . خضر هر سال در موسم حج حاضر مىشود و تمام اعمال حج را انجام ميدهد ، و در عرفه ميايستد و براى استجابت دعاى مؤمنين آمين ميگويد . به زودى خداوند وحشت قائم ما را در طول غيبتش ، بوسيلهء مأنوس گشتن با او بر طرف مىكند و تنهائى او را با رفاقت با وى مبدل ميسازد .\r\nنيز در كمال الدين از محمد بن موسى متوكل و او از حميرى روايت مىكند كه گفت : از محمد بن عثمان شنيدم ميگفت : و اللَّه انّ صاحب هذا الامر يحضر\r\n\r\n\r\n","description":"","footnote":"\r\n( 1 ) در پايان باب بيست و هشتم خواهيم گفت كه منظور از تكذيب كسانى كه ادعاى ديدن امام زمان مىكنند ، مدعيان كاذب مىباشند و گر نه مردان پاكسرشت و نيكان شيعه و دوستان خالص امام زمان هم در غيبت كبرى ممكن است حضرت را به‌بينند ولى براى هر كس بازگو نكنند .\r\n( 2 ) حسن بن فضال از اصحاب خاص حضرت رضا ( ع ) و راويان جليل القدر و عاليمقام و زاهد و پرهيزكار بوده است . در نقل روايات موثق و داراى تأليفاتى در علوم دين بوده - كشى مىگويد : « وى نخست فطحى مذهب بود و سپس برگشت » .\r\n","page_name":" 929 ","page_number":937},
  {"content":"\r\n\r\nالموسم كلّ سنة فيرى النّاس و يعرفهم و يرونه و لا يعرفونه به خدا قسم صاحب الامر هر سال در موسم حج حاضر مىشود و مردم را مىبيند و آنها را ميشناسد ، مردم هم او را مىبينند ولى نميشناسند ! شيخ الطائفه در كتاب غيبت از مفضل بن عمر روايت مىكند كه گفت : شنيدم حضرت صادق عليه السّلام مىفرمود صاحب الامر دو غيبت دارد يكى از آنها به طول ميانجامد تا جايى كه بعضى ميگويند : او مرده است و برخى مىگويند : كشته شده . و عده‌اى ميگويند : رفته است ، تا آنجا كه جز قليلى از يارانش كسى بر اعتقاد بوجود و ظهور وى باقى نمىماند . هيچ كس نه اولاد او و نه ديگران جز خداوندى كه ظهور او بدست وى است . از مكان او اطلاع ندارند . اين حديث در غيبت نعمانى هم بسند ديگر آمده است .\r\nنيز در غيبت شيخ از ابو بصير از امام محمد باقر عليه السّلام روايت مىكند كه فرمود :\r\nصاحب ناگزير است كه از مردم كناره بگيرد و ناچار در كناره‌گيريش بايد نيرومند باشد ، در سى نفر وحشتى نيست ، چه جايگاه خوبى است مدينه ! نيز در غيبت نعمانى از اسحاق بن عمار روايت كرده كه گفت : از امام جعفر صادق عليه السّلام شنيدم ميفرمود : قائم را دو غيبت است : يكى طولانى و ديگر كوتاه . در غيبت اول ( كوتاه ) خواص شيعيانش از مكان او اطلاع دارند ؛ ولى در غيبت دوم ( طولانى ) دوستان مخصوص او هم از جاى او بىاطلاع ميباشند « 1 » .\r\nو نيز در كتاب مزبور از اسحاق بن عمار نقل كرده كه گفت : امام صادق عليه السّلام فرمود : قائم را دو غيبت خواهد بود : يكى كوتاه و ديگر طولانى . در غيبت اول كسى جز دوستان مخصوص او از مكانش اطلاع ندارند .\r\nو هم در آن كتاب از ابراهيم بن عمر كناسى نقل مىكند كه گفت : از حضرت باقر عليه السّلام شنيدم ميفرمود : صاحب الامر را دو غيبت است . و هم شنيدم مىفرمود :\r\n\r\n\r\n","description":"","footnote":"\r\n( 1 ) توضيح آن مىآيد .\r\n","page_name":" 930 ","page_number":938},
  {"content":"\r\n\r\nصاحب الامر در حالى قيام نميكند كه بيعت كسى در گردنش باشد « 1 » نيز در كتاب ياد شده از حازم بن حبيب روايت مىكند كه گفت : به خدمت حضرت صادق عليه السّلام رسيدم و عرضكردم : آقا ! پدر و مادرم وفات كردند و حج ننمودند خداوند مال و مكنت به من روزى فرموده .\r\nدر خصوص حج كردن به نيابت آنها چه ميفرمائيد ؟ فرمود : به نيابت آنها حج كن كه موجب آسايش آنها خواهد بود . سپس فرمود : اى حازم ! صاحب اين امر را دو غيبت است و در غيبت دوم آشكار مىشود . پس اگر كسى نزد تو آمد و گفت هم اكنون دست خود را از خاك قبر او تكانيده است ، باور مكن « 2 » نيز در آن كتاب از علاء بن محمد روايت نموده كه شنيده است آن حضرت ميفرمود : قائم ما دو غيبت دارد كه در يكى از آنها مردم ميگويند : او مرده و نميدانيم بكدام بيابان رفته است ؟ ! و نيز در غيبت نعمانى بسند مزبور از زراره روايت مىكند كه گفت : شنيدم حضرت صادق عليه السّلام ميفرمود : قائم را دو غيبت است ، در يكى از آنها برميگردد و در ديگرى معلوم نميشود كجاست . در موقع حج حضور مييابد و مردم را مىبيند ولى كسى او را نمىبيند .\r\nمؤلف : شايد مقصود از برگشتن حضرت در غيبت صغرى ، برگشتن بنزد دوستان مخصوص و سفرايش يا رسيدن اخبار آن بمردم باشد .\r\nنيز در آن كتاب از ابو بصير نقل كرده كه گفت : به حضرت صادق عليه السّلام عرضكردم :\r\nامام محمد باقر ( ع ) ميفرمود : قائم آل محمد دو غيبت دارد : يكى از آنها از ديگرى\r\n\r\n\r\n","description":"","footnote":"\r\n( 1 ) اين مضمون كه در روايات گذشته و آينده هم مىباشد ، مورد سوء استفاده فرقهء بهائى واقع شده ، در باب علائم ظهور توضيح خواهيم داد .\r\n( 2 ) يعنى غيبت طولانى قائم حتمى است ، تا آنگاه كه در آخر الزمان و تحقق كليه علامات ظاهر گردد ، پس اگر كسى به تو گفت او آمد و مرد و من او را دفن كردم و هم اكنون از سر قبر او مىآيم دروغ ميگويد و گفته او را باور مكن !\r\n","page_name":" 931 ","page_number":939},
  {"content":"\r\n\r\nطولانىتر است . حضرت صادق فرمود : آرى اين طور است ، و او ظهور نميكند تا آنكه شمشير اولاد فلان ( گويا مقصود بنى عباس باشد ) كه از علائم اوائل بوده كشيده شود و دائره ( جمعيت شيعه ) تنگ شود و سفيانى آشكار گردد ، و بلاء شدت يابد ، و مردن و كشته شدن ، مردم را فرا گيرد و مردم از گير و دار آن ، بحرم خدا و حرم پيغمبر صلّى اللَّه عليه و آله ملتجى شوند .\r\nو هم نعمانى در غيبت از مفضل بن عمر نقل كرده كه گفت از حضرت صادق شنيدم كه ميفرمود : صاحب الامر را دو غيبت است : در يكى از آنها برميگردد بسوى كسانش ؛ و در ديگرى مردم ميگويند : بكدام بيابان رفته ، عرضكردم : در آن موقع چه بايد كرد ؟ فرمود : اگر كسى مدعى شد كه از جانب آن حضرت وكالت دارد ، مسائل بزرگ دينى مهمى را كه بايد نمايندهء او پاسخ آنها را بدهد ، از وى بپرسيد ! « 1 » هم در آن كتاب از مفضل بن عمر از آن حضرت روايت كرده كه فرمود :\r\nصاحب الامر را غيبتى است كه در آن غيبت بمردم ميگويد :  فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَ جَعَلَنِي مِنَ الْمُرْسَلِينَ  « 2 » .\r\nنيز در غيبت نعمانى از ابو حمزه از حضرت صادق عليه السّلام روايت كرده كه فرمود : صاحب الامر ناگزير است از نظرها غائب شود . و ناچار است در حال غيبت عزلت پيشه سازد ، چه جاى خوبى است « طيبه » براى منزل كردن ، و از سى\r\n\r\n\r\n","description":"","footnote":"\r\n( 1 ) تا سيه‌روى شود هر كه در او غش باشد !\r\n( 2 ) آيه 20 سورهء شعراء - اين آيه گفتار حضرت موسى در جواب فرعون است ؟ فرعون وقتى حضرت موسى را ديد كه آمده است او را به خداپرستى دعوت كند ، گفت : مگر تو همان نيستى كه ما تو را پرورش داديم و مدتى از عمر خود را ميان ما گذرانيدى . . . ؟ حضرت موسى گفت : بلى همانم ؛ ولى چون از شما ميترسيدم ، از نزد شما فرار كردم و اكنون خداوند مقام پيامبرى به من داده و مرا پيغمبرى مرسل نموده است » البته مناسبت آن هم در اين مورد روشن است .\r\n","page_name":" 932 ","page_number":940},
  {"content":"\r\n\r\nنفر وحشتى نيست .\r\nدر كافى و غيبت نعمانى بسندهاى ديگر هم اين روايت آمده است .\r\nمؤلف : عزلت بضم عين بمعنى گوشه‌گيرى است و « طيبه » اسم مدينهء طيبه است . پس اين حديث مىرساند كه غالبا امام زمان عليه السّلام در مدينه و حوالى آن بسر ميبرد ، و هم مىرساند كه سى نفر از دوستان و خواص آن حضرت با وى هستند كه هر گاه يكى از آنها بميرد ، ديگرى جاى او را مىگيرد .\r\nهمچنين در غيبت نعمانى از مفضل بن عمر روايت شده كه گفت : شنيدم حضرت صادق عليه السّلام ميفرمود : صاحب الامر را خانه‌ايست كه آن را « خانهء حمد » ميگويند در آن خانه چراغى است كه از زمان ولادتش تا روزى كه با شمشير قيام كند ، روشن است و خاموش نميشود ، اين حديث در غيبت شيخ از امام محمد باقر عليه السّلام هم روايت شده است .\r\n\r\n","description":"","footnote":"","page_name":" 933 ","page_number":941},
  {"content":"\r\n\r\n\r\nباب بيست و نهم كسانى كه آن حضرت را در غيبت كبرى و نزديك به زمان ما ديده‌اند\r\nدر اين باب بعضى حكايات از دانشمندانى كه نزديك به زمان ما بوده‌اند نقل ميكنم « 1 »\r\n\r\nمقدس اردبيلى\r\nجماعتى از علماء از سيد فاضل ميرعلام « 2 » براى من ( علامهء مجلسى ) حكايت كردند كه گفت : در يكى از شبها در صحن مطهر حضرت امير المؤمنين عليه السّلام بودم .\r\nآن موقع قسمت عمدهء شب گذشته بود . در اثنائى كه در صحن گردش ميكردم ديدم\r\n\r\n\r\n","description":"","footnote":"\r\n( 1 ) در اين جا علامهء مجلسى داستان مفصل و معروف جزيرهء خضرا را نقل مىكند براى اينكه پى بارزش اين داستان عجيب ببريم كافى است كه همين يك جمله مجلسى را در آغاز اين داستان ترجمه كنيم : مينويسد : « كتابچه‌اى بدست آوردم مشتمل بر داستان مشهور جزيرهء خضرا در درياى سفيد ! من آن را نيز ذكر مىكنم ، زيرا مشتمل بر ذكر كسانى است كه آن حضرت را ديده‌اند ، و هم بخاطر اينكه متضمن امور غريبى است ! آن را در يك باب مستقل قرار دادم . زيرا اين داستان را در كتب معتبرى نيافتم ! ناچار همانطور كه يافته‌ام در اينجا مىآورم » اين داستان در يك كتابچه غير معتبرى نوشته شده ، چون علامه مجلسى بنا داشته هر چه جزئى ارتباطى با اخبار شيعه و پيشوايان ما دارد در بحار بياورد ، لذا با عدم اعتماد آن را آورده است .\r\nولى ما لزومى نمىبينيم كه بالغ بر پانزده صفحه كتاب را صرف ترجمه چنين داستان غير معتبرى كه در كتب معتبر و حتى غير معتبر شيعه هم نيامده است بنمائيم . كسانى كه ميخواهند بدانند جريان آن چه بوده رجوع كنند به « نجم الثاقب » مرحوم حاج ميرزا حسين نورى .\r\n( 2 ) از شاگردان دانشمند معروف ، مقدس اردبيلى بوده است .\r\n","page_name":" 934 ","page_number":942},
  {"content":"\r\n\r\nشخصى از مقابل من به طرف حرم منور امير المؤمنين ميرود . وقتى نزديك رفتم ديدم استاد بزرگوارم مولانا احمد اردبيلى قدس اللَّه روحه است « 1 » من خود را از وى پنهان نگاه داشتم تا اينكه به طرف درب حرم آمد در بسته بود ، ولى به مجرد رسيدن او در باز شد و او داخل حرم گرديد . شنيدم كه سخن ميگويد . مثل اينكه با كسى تو گوشى حرف مىزند ؛ آنگاه از حرم بيرون آمد و در بسته شد من هم از عقب سر او رفتم ، تا از شهر نجف خارج شد و به سمت مسجد كوفه رفت . من دنبال او بودم ولى او مرا نمىديد .\r\nهمين كه وارد مسجد كوفه گرديد . رفت به سمت محرابى كه حضرت امير - المؤمنين عليه السّلام در آنجا شهيد شد ، و مدتى در آنجا ايستاد سپس برگشت و از مسجد بيرون آمد و آهنگ نجف كرد . من همچنان پشت سر او بودم تا اينكه رسيديم نزديك مسجد حنانه . در آنجا سرفه‌ام گرفت ، بطورى كه نتوانستم خوددارى كنم . وقتى صداى سرفهء مرا شنيد برگشت نگاهى به من كرد و مرا شناخت . پرسيد تو ميرعلام هستى ؟ گفتم : آرى . گفت : اينجا چه ميكنى ؟ گفتم : از موقعى كه شما وارد صحن\r\n\r\n\r\n","description":"","footnote":"\r\n( 1 ) ملا احمد اردبيلى نجفى متوفى بسال 993 كه در ميان فقها و دانشمندان ، معروف به ( محقق اردبيلى ) و نزد عموم مردم مشهور به « مقدس اردبيلى » است از مشاهير فقهاء و محققين دانشمندان ماست ، در فقه و اصول و حكمت و كلام استاد مبرز و در زهد و قدس و تقوى يگانهء روزگار بوده . مؤلف در مقدمهء بحار ميگويد : « محقق اردبيلى در قداست نفس و تقوى و زهد و فضل بمقام نهائى رسيد ، در ميان متقدمين و متأخرين علماء شخصيت بزرگى چون او را سراغ ندارم .\r\nخداوند او را با ائمه طاهرين يك جا گردآورد . كتب او داراى بالاترين مراتب دقت نظر و تحقيق است » كتاب شرح ارشاد علامه حلى و آيات الاحكام و حديقة الشيعه به فارسى از كتب معروف محقق اردبيلى است دانشمندان بزرگى مانند ملا عبد اللَّه شوشترى ، شيخ حسن صاحب معالم ، سيد محمد صاحب مدارك و امير فيض اللَّه تفرشى ؛ و مير علام از شاگردان وى ميباشند . محقق اردبيلى در شيراز حكمت و فلسفه را از محضر جمال الدين محمود بزرگترين شاگرد جلال الدين دوانى فرا گرفت و از اين رو از حكما نيز بشمار ميرود بسال 993 رحلت كرد .\r\n","page_name":" 935 ","page_number":943},
  {"content":"\r\n\r\nمطهر شديد تاكنون همه جا با شما بوده‌ام . شما را به صاحب اين قبر مطهر قسم مىدهم آنچه امشب بر شما گذشت از اول تا آخر به من اطلاع دهيد . گفت : ميگويم ولى به اين شرط كه تا من زنده‌ام ، به كسى نگوئى ! وقتى بوى اطمينان دادم فرمود : در پاره‌اى از مسائل علمى فكر ميكردم و حل آن برايم مشكل مينمود . بدلم گذشت كه بروم خدمت امير المؤمنين عليه السّلام و حل آن مشكل را از آن حضرت بخواهم . موقعى كه بدر حرم رسيدم چنان كه ديدى در بسته برويم گشوده شد و داخل حرم گرديدم و از خداوند مسألت نمودم كه شاه ولايت جواب سؤالم را بدهد . ناگهان صدائى از قبر منور شنيدم كه فرمود : برو به مسجد كوفه و از قائم ما سؤال كن ، زيرا او امام زمان تو است ، من هم آمدم پهلوى محراب و آن حضرت را آنجا ديدم . مسأله خود را پرسيدم و حضرت جواب آن را مرحمت فرمود و اينك به منزل برميگردم .\r\n\r\nمردى كه معروف بطى الارض بود\r\nحكايت ديگر اينكه : پدرم ( علامهء مجلسى اول ) رحمة اللَّه عليه برايم نقل كرد و گفت : مرد شريف و نيكوكارى در زمان ما بود كه او را مير اسحاق استرآبادى ميگفتند . وى چهل مرتبه پياده به حج بيت اللَّه رفته بود و ميان مردم مشهور بود كه طى الارض دارد ! نامبرده در يكى از سالها باصفهان آمد . من هم نزد وى رفتم و آنچه در باره او شهرت داشت از خودش جويا شدم .\r\nاو گفت : در يكى از سالها با كاروان حج به زيارت خانه خدا ميرفتم . وقتى به محلى رسيديم كه تا مكه هفت منزل يا نه منزل راه بود بعللى از كاروان بازماندم ، چندان كه كاروان از نظرم ناپديد گشت و راه را گم كردم . در نتيجه سرگردان شدم و تشنگى بر من غلبه كرد . بطورى كه از زندگى خود نااميد گرديدم .\r\nدر آن هنگام صدا زدم : يا صالح ! يا ابا صالح ! راه را به من نشان بده خدا تو را رحمت كند ! ناگاه شبحى در آخر بيابان بنظرم رسيد . چون با دقت نگاه كردم باندك\r\n\r\n","description":"","footnote":"","page_name":" 936 ","page_number":944},
  {"content":"\r\n\r\nمدتى نزد من آمد ، ديدم جوانى خوش سيما و پاكيزه لباس گندم‌گون است كه بهيئت مردمان شريف بر شترى سوار و مشك آبى هم با خود دارد . من بوى سلام نمودم و او هم جواب مرا داد و پرسيد : تشنه هستى ؟ گفتم : آرى ! او هم مشك آب را به من داد و من آب نوشيدم .\r\nآنگاه گفت : ميخواهى بكاروان برسى ؟ گفتم آرى . او هم مرا پشت سر خود سوار كرد و به طرف مكه رهسپار گرديد . من عادت داشتم هر روز حرز يمانى ميخواندم پس شروع به خواندن آن كردم . آن جوان در بعضى جاهاى آن ميگفت : اين طور بخوان ! چيزى نگذشت كه به من گفت : اينجا را مىشناسى ؟ وقتى نگاه كردم ديدم در ابطح « 1 » هستم ! گفت : پياده شو . وقتى پياده شدم او برگشت و از نظرم ناپديد شد .\r\nدر آن موقع متوجه گرديدم كه امام زمان عليه السّلام بود . از گذشته پشيمان شدم و بر مفارقت و نشناختن وى تأسف خوردم . بعد از هفت روز كاروان آمد ، چون آنها از زنده بودن من مأيوس بودند ، لذا وقتى مرا در مكه ديدند ؛ مشهور شدم كه « طى الارض » دارم . پدرم ( ره ) فرمود : من هم حرز يمانى را نزد وى خواندم و آن را تصحيح نمودم و براى قرائت آن از وى اجازه گرفتم و الحمد للَّه .\r\n\r\nميرزا محمد استرآبادى\r\n« 2 » و از جمله حكايتى است كه جماعتى از علما به من خبر دادند و آنها از جماعت ديگر و\r\n\r\n\r\n","description":"","footnote":"\r\n( 1 ) ابطح محلى در بيرون مكه است .\r\n( 2 ) ميرزا محمد استرآبادى مؤلف كتاب « منهج المقال » معروف برجال كبير متوفى بسال 1028 ساكن مكهء معظمه از اعاظم علماى ماست . وى گذشته از رجال كبير « رجال متوسط » و « رجال صغير » هم نوشته است .\r\nرجال كبير او را بهترين كتب رجالى شيعه دانسته‌اند ، به همين جهت استاد كل آقا محمد باقر وحيد بهبهانى متوفى سال 1205 تعليقات سرشار از تحقيقات خود را بر آن نوشته است . ميرزا محمد استاد ملا محمد امين استرآبادى اخبارى معروف مؤلف كتاب « فوائد مدنيه » است .\r\n","page_name":" 937 ","page_number":945},
  {"content":"\r\n\r\nآنها از سيد سند فاضل كامل ميرزا محمد استرآبادى نور اللَّه مرقده نقل كرده‌اند كه گفت : من يك شب دور خانه خدا طواف ميكردم . ناگاه ديدم جوانى خوش سيما آمد و شروع بطواف كرد .\r\nوقتى به من نزديك شد ، يك دسته گل‌سرخ كه موسم آن نبود به من داد . من هم از وى گرفتم و آن را بوئيدم و گفتم آقا ! اين گل از كجاست ؟ گفت : از خرابات « 1 » است . سپس از نظرم غائب شد و من او را نديدم .\r\n\r\nمردى از اهل كاشان\r\nو ديگر حكايتى است كه جماعتى از اهل نجف اشرف براى من نقل كردند .\r\nآنها ميگفتند : مردى از اهل كاشان كه عازم حج بيت اللَّه بود ، بنجف اشرف آمد .\r\nوى در آنجا سخت بيمار شد بطورى كه پاهايش خشك شد و قادر بر راه رفتن نبود .\r\nهمراهان وى او را بيكى از صلحا كه در يكى از اتاقهاى مدرسهء جنب حرم مطهر سكنى داشت ، سپردند و خود به حج رفتند .\r\nصاحب اتاق هم هر روز بيمار را در اتاق ميگذاشت و درب آن را قفل كرده بعزم گردش و طلب روزى به بيابان ميرفت . يك روز بيمار به صاحب اتاق گفت : دلم گرفته و ديگر از ماندن در اين اتاق وحشت ميكنم . امروز مرا بيرون ببر و در جايى رها كن و هر جا ميخواهى برو ! صاحب اتاق هم مرا برد به طرف مقام قائم صلوات اللَّه عليه كه در بيرون نجف اشرف ( در گورستان وادى السلام ) واقع است ، و مرا در آنجا نشانيد . سپس پيراهن\r\n\r\n\r\n","description":"","footnote":"\r\n( 1 ) بطورى كه سمعانى « در انساب » مىنويسد : « خرابات » نام جزيره‌اى واقع در بحر محيط ( اقيانوس اطلس ) است . دانشمندان و محدثين بسيارى از آنجا برخاسته و بدان جا منسوبند » .\r\nبنا بر اين با خرابات صوفيه اشتباه نشود ، و خراباتيان هم با مطالعه اين حكايت مانند فيل ياد هندوستان نكنند !\r\n","page_name":" 938 ","page_number":946},
  {"content":"\r\n\r\nخود را در حوض آنجا شست و روى درختى كه در آنجا بود پهن كرد و رفت به بيابان .\r\nمن هم در آنجا تنها ماندم و در بارهء سرنوشت خود ميانديشيدم . ناگاه ديدم جوانى خوش سيما و گندم‌گون داخل صحن مقام صاحب الزمان شد و به من سلام كرد .\r\nسپس يك راست بمقام قائم رفت و چند ركعت نماز با خشوع و خضوع كه كسى را بدان حالت نديده بودم ، خواند بعد از آن كه از نماز فارغ شد آمد نزد من و احوالم را پرسيد .\r\nمن گفتم : مبتلا به يك بيمارى شده‌ام كه راحتى ندارم . خداوند نه شفا ميدهد كه بهبودى يابم و نه جانم را ميستاند كه آسوده شوم . گفت : غمگين مباش عنقريب خداوند هر دوى آنها را به تو مىدهد اين را گفت و رفت . وقتى او رفت ديدم پيراهن روى زمين افتاده است . برخاستم آن را برداشتم و شستم و دوباره روى درخت پهن كردم . سپس در بارهء خود بفكر فرو رفتم و پيش خود گفتم : من قبلا قادر نبودم از جا برخيزم و حركت كنم ، چطور شد كه اين طور شدم ؟ ! هنگامى كه متوجه شدم ديدم اثرى از آن بيمارى در من نيست آن موقع يقين كردم كه وى امام زمان عليه السّلام بوده است . از آنجا بيرون آمدم و نظرى به بيابان افكندم و كسى را نديدم و بىاندازه پشيمان شدم .\r\nوقتى صاحب اتاق آمد ، احوالم را پرسيد و از وضع من متحير شد . من هم ماجرا را به او خبر دادم و او هم بر آنچه از دست او و من رفته بود ، حسرت خورد . سپس با او باتاق رفتيم . اهل نجف ميگفتند : او همين طور سالم ماند تا موقعى كه حاجيها و رفقاى او آمدند . وقتى آنها را ديد و مدتى اندك با آنها بسر برد ، دوباره مريض شد و از دنيا رفت و در صحن مطهر مدفون گرديد . آنچه حضرت بوى خبر داده بود كه هر دو مقصودت عملى خواهد شد ، آشكار گرديد . اين حكايت نزد اهل نجف مشهور بود ، موثقين و نيكان آنها آن را به من خبر دادند .\r\n\r\n","description":"","footnote":"","page_name":" 939 ","page_number":947},
  {"content":"\r\n\r\n\r\nمحمد بن عيسى بحرينى\r\nو ديگر حكايتى است كه : يكى از افاضل كرام و ثقات اعلام به من خبر داد .\r\nاو ميگفت : شخصى كه من به او اطمينان دارم اين حكايت را از كسى كه او را موثق ميدانست و بسيار ميستود ، نقل كرد و گفت : موقعى كه شهر بحرين در تصرف فرنگيان بود ، شخصى از مسلمين را بحكومت آنجا گماشتند تا موجب آبادى بيشتر آنجا شود و بهتر بتواند به وضع اهالى رسيدگى كند . اين والى مردى ناصبى بود . بعلاوه وزيرى داشت كه تعصبش از وى بيشتر بود وزير نسبت باهل بحرين كه دوست‌دار اهل بيت بودند ، اظهار دشمنى ميكرد ، و براى نابودى و زيان رساندن به آنها حيله‌ها ميانگيخت .\r\nيك روز وزير در حالى كه انارى در دست داشت نزد والى رفت و انار را به او داد .\r\nوالى ديد بر روى پوست انار نوشته است : لا إله الا اللَّه محمد رسول اللَّه ابو بكر و عمر و عثمان و على خلفاء رسول اللَّه . وقتى بدقت آن را نگريست ، ديد كه اين عبارت بطور طبيعى در پوست انار نوشته شده ، بطورى كه گمان نميرفت ساختهء دست بشر باشد و از اين حيث در شگفت ماند ! والى بوزير گفت : اين دليل روشن و برهان محكمى است بر ابطال مذهب رافضىها ( شيعيان ) . نظر تو در بارهء مردم بحرين چيست ؟ .\r\nوزير گفت : اين جماعت متعصب ميباشند و منكر دلائل هستند ، امر كن آنها را حاضر نمايند و اين انار را به آنها نشان بده ، اگر پذيرفتند و بمذهب ما درآمدند شما ثواب فراوان برده‌ايد ، و چنانچه نپذيرفتند و همچنان بر گمراهى خود باقى ماندند ، آنها را در قبول يكى از سه چيز مخير گردان يا حاضر شوند با ذلت و خوارى - مثل يهود و نصارى - جزيه بدهند ، و يا جوابى براى اين دليل روشنى كه نمىتوان آن را ناديده گرفت بياورند ، و يا اينكه مردان آنها كشته شوند و زنان و اولاد ايشان اسير گردند و اموالشان را به غنيمت گيريم .\r\nوالى رأى وزير را مورد تحسين قرار داد و فرستاد علما و افاضل و نيكان و\r\n\r\n","description":"","footnote":"","page_name":" 940 ","page_number":948},
  {"content":"\r\n\r\nو نجبا و بزرگان شيعه بحرين را احضار نمود و انار را به آنها نشان داد و گفت : اگر جواب كافى و قانع‌كننده‌اى نياوريد يا بايد كشته شويد و اسير گرديد و اموالتان ضبط شود ، و يا همچون كفار جزيه بپردازيد . آنها چون انار را ديدند سخت متحير گشتند . و نتوانستند جواب شايسته‌اى بدهند ، رنگ صورتشان پريد و بندهاشان بلرزه افتاد .\r\nسپس بزرگان آنها بوالى گفتند : سه روز بما مهلت بده شايد بتوانيم جوابى كه مورد پسند واقع شود بياوريم و گر نه هرطور ميخواهى ميان ما حكم كن . والى هم به آنها مهلت داد ، رجال بحرين در حالى كه هراسان و مرعوب و متحير بودند ، از نزد والى بيرون آمده مجلس گرفتند و بمشورت پرداختند . آنگاه بنا گذاشتند كه از ميان صلحا و زهاد بحرين ده نفر و از ميان آن ده نفر هم سه نفر را انتخاب كنند . چون چنين كردند بيكى از آن سه نفر گفتند تو امشب را برو بيابان و تا صبح مشغول عبادت باش و از خداوند بوسيلهء امام زمان يارى بخواه ! او هم رفت و شب را بصبح آورد و چيزى نديد ناچار برگشت و جريان را به آنها اطلاع داد .\r\nشب دوم هم نفر دوم را فرستادند و او نيز مانند شخص نخست برگشت و خبرى نياورد و بر اضطراب و پريشانى آنها افزود . آنگاه نفر سومى را كه مردى پاك سرشت و دانشمند بود و نامش محمد بن عيسى بود ، خواستند و او شب سوم را با سر و پاى برهنه روى به بيابان نهاد . آن شب ، شب تاريكى بود . محمد بن عيسى تمام شب را مشغول دعا و گريه و توسل به خدا بود كه شيعيان را از آن بليه رهائى بخشد ، و حقيقت مطلب را براى آنها روشن سازد و براى تأمين منظور متوسل به حضرت صاحب الزمان عليه السّلام گرديد .\r\nدر آخر شب ناگاه ديد مردى او را مخاطب ساخته و ميگويد : اى محمد بن عيسى ! چه شده كه تو را بدين حالت مىبينم ، و براى چه به اين بيابان آمده‌اى ؟ گفت : اى مرد مرا به حال خود واگذار . من براى كار بزرگ و مطلب مهمى بيرون آمده‌ام كه آن را جز براى امام خود نميگويم ، و شكوه آن را نزد كسى ميبرم كه اين راز را بر من\r\n\r\n","description":"","footnote":"","page_name":" 941 ","page_number":949},
  {"content":"\r\n\r\nآشكار سازد .\r\nگفت : اى محمد بن عيسى ! صاحب الامر من هستم . مقصودت را بگو ، گفت :\r\nاگر تو صاحب الامر ميباشى داستان مرا ميدانى و نيازى ندارى كه من آن را شرح بدهم .\r\nفرمود : آرى تو بخاطر مشكلى كه انار براى شما ايجاد كرده و مطلبى كه بر آن نوشته شده ، و تهديدى كه والى نموده است به بيابان آمده‌اى ! محمد بن عيسى وقتى اين را شنيد به طرف او رفت و عرضكرد : آرى اى آقاى من ! شما ميدانيد كه ما چه حالى داريم شما امام و پناهگاه ما ميباشيد و قادر هستيد كه اين خطر را از ما بر طرف سازيد ، بداد ما برس ! حضرت فرمود : اى محمد بن عيسى ! وزير ملعون درخت انارى در خانهء خود دارد . قالبى از گل به شكل انار در دو نصف ساخته و توى هر نصفى از آن قسمتى از آن كلمات را نوشته است ، آنگاه آن قالب گلى را روى انار نهاده و در وقتى كه انار كوچك بود توى آن گذاشته و آن را محكم بسته است . آنگاه بمرور كه انار بزرگ شده آن نوشته در پوست انار تأثير بخشيده تا به اين صورت درآمده است ! فردا ميروى نزد والى و بوى ميگوئى : جواب تو را آورده‌ام ولى حتما بايد در خانه وزير باشد وقتى بخانهء وزير رفتيد به سمت راست خود نگاه كن كه غرفه‌اى مىبينى .\r\nآنگاه بوالى بگو : جواب تو در همين غرفه است . وزير ميخواهد از نزديك شدن بغرفه سر باز زند ولى تو اصرار كن ! و سعى كن كه از آن بالا به روى ، وقتى ديدى وزير خودش بالا رفت تو هم با او بالا برو و او را تنها مگذار مبادا از تو جلو بيافتد ! هنگامى كه وارد غرفه شدى در ديوار آن سوراخى مىبينى كه كيسهء سفيدى در آن است . آن را بردار كه خواهى ديد قالب گلى انار كه براى اين نقشه ساخته است در آن كيسه است . سپس آن را جلو والى نهاده و انار معهود را در آن بگذار تا حقيقت مطلب براى او روشن گردد ! و نيز بوالى بگو : ما معجزهء ديگرى هم داريم و آن اينكه داخل اين انار جز خاكستر و دود چيزى نيست ، اگر ميخواهى صحت آن را بدانى بوزير بگو آن را\r\n\r\n","description":"","footnote":"","page_name":" 942 ","page_number":950},
  {"content":"\r\n\r\nبشكند وقتى وزير آن را شكست دود و خاكستر آن به صورت و ريش او ميپرد .\r\nوقتى محمد بن عيسى اين سخنان را از امام شنيد بسيار مسرور گرديد و دست مبارك امام را بوسيد و با مژده و شادى مراجعت نمود . چون صبح شد رفتند بخانهء والى و همانطور كه امام دستور داده بود عمل كرد ، سپس والى رو كرد بمحمد بن عيسى و پرسيد چه كسى اين را به تو خبر داد ؟ گفت : امام زمان ما و حجت پروردگار . پرسيد امام شما كيست ؟ او هم يك يك ائمه را بوى معرفى كرد تا به امام زمان صلوات اللَّه عليه رسيد .\r\nوالى گفت : دستت را دراز كن تا من گواهى دهم كه نيست خدائى مگر خداوند يگانه و اينكه محمد بنده و پيامبر اوست . خليفه بلا فصل بعد از او امير المؤمنين عليه السّلام است آنگاه اقرار به تمام ائمه تا آخر آنها نمود و ايمانش نيكو گشت . سپس دستور داد وزير را بقتل رساندند و از مردم بحرين معذرت خواست و نسبت به آنها نيكى نمود و آنها را گرامى داشت . ناقل حكايت گفت : اين حكايت نزد اهل بحرين مشهور و قبر محمد بن عيسى در آنجا معروف است و مردم به زيارت آن ميروند . « 1 »\r\n\r\n\r\n","description":"","footnote":"\r\n( 1 ) كسانى كه در زمانهاى متأخر بشرف ملاقات امام زمان رسيده‌اند ، منحصر به اين عده نيستند از دانشمندانى كه در كتب مذهبى نوشته شده خدمت آن حضرت رسيده‌اند : سيد بن طاوس علامهء حلى ؛ وحيد بهبهانى ، علامهء بحر العلوم و غيره مىباشند . و نيز افراد بسيارى ديگر را نام مىبرند و ماجراى آنها را به تفصيل شرح داده‌اند . خواستاران مىتوانند بكتاب « نجم الثاقب » علامهء نورى مراجعه نمايند .\r\nراجع باينكه آيا در غيبت كبرى ( طولانى ) امام زمان ؛ ممكن است كسى خدمت آن حضرت برسد ؛ و في المثل آيا در زمان ما هم كسى او را ديده يا مىبيند ؟ بايد گفت : اگر در بعضى از روايات گذشته ، گفته‌اند مدعيان ديدن حضرت را تكذيب كنيد ؛ منظور كسانى هستند كه ادعاى ديدن حضرت و نيابت ميكنند مانند سيد عليمحمد شيرازى كه نخست ادعاى ملاقات و با بيت حضرت نمود و چون عده‌اى ساده‌لوح را فريب داد پا را فراتر نهاد و گفت خود امام زمانم و به اين هم قانع نشد و ادعاى خدائى كرد ، شرح آن را در مقدمه كتاب بخوانيد .\r\nبطورى كه دانشمندان عاليقدر شيعه سيد مرتضى در « تنزيه الأنبياء » و شيخ طوسى در كتاب « غيبت » و علامه بحر العلوم در « فوائد رجاليه » خود ( ضمن شرح حال شيخ مفيد ) و ديگران نوشته‌اند :\r\nدانشمندان شيعه عقيده ندارند كه امام زمان حتى براى دوستان پاكسرشت خود هم آشكار نمىشود بلكه امكان اينكه حضرت را به‌بينند و او را نشناسند يا بشناسند هست . چنان كه تمام دانشمندان بزرگ ما مانند كلينى و صدوق و غيره داستان آنها را نقل كرده‌اند .\r\n","page_name":" 943 ","page_number":951},
  {"content":"\r\n\r\n\r\nباب سىام علامات ظهور حضرت ولى عصر عجل اللَّه تعالى فرجه مانند آمدن سفيانى و دجال و غير آنها و ذكر بعضى از علامات روز رستخيز\r\nصدوق ( ره ) در كتاب « امالى » بسند خود از عبد اللَّه بن سليمان كه كتب آسمانى را خوانده بود ، نقل كرده كه گفت : در انجيل خواندم . . . سپس اوصاف پيغمبر صلّى اللَّه عليه و آله را ذكر كرد تا آنجا كه خداوند متعال به حضرت عيسى فرمود : تو را بسوى خود بالا ميبرم و سپس در آخر الزمان فرود مىآورم تا آنكه عجائب آن پيغمبر را از امت او ببينى و در مبارزه با دجال ملعون آنها را يارى كنى . من تو را در موقع نماز فرود مىآورم تا با آنها نماز بگزارى . زيرا آنها امتى هستند كه رحمت الهى بر آنها فرود مىآيد .\r\nحميرى در قرب الاسناد از محمد بن صدقه از امام جعفر صادق از پدرش ( امام محمد باقر عليهما السلام ) روايت كرده كه . پيغمبر صلّى اللَّه عليه و آله فرمود :\r\nكيف بكم اذا فسد نسائكم و فسق شبّانكم و لم تأمروا بالمعروف و لم تنهوا عن المنكر\r\nچگونه خواهيد بود ، زمانى كه زنان شما فاسد و جوانان شما فاسق شوند نه امر بمعروف كنيد و نه نهى از منكر نمائيد . عرض كردند : يا رسول اللَّه ! آيا اين چنين خواهد شد ؟ فرمود : آرى از اين هم بدتر خواهد شد . چه حالى خواهيد داشت هنگامى كه امر بمنكر كنيد و نهى از معروف نمائيد ؟ ! عرضكردند : يا رسول اللَّه آيا چنين خواهد شد ؟ فرمود : آرى از اين هم بدتر مىشود . چگونه خواهيد بود در وقتى كه به‌بينيد كار خوب ، زشت و كار زشت ، خوب شمرده شود ؟ ! نيز در قرب الاسناد از حنان بن سدير صيرفى روايت كرده‌اند كه گفت : از حضرت\r\n\r\n","description":"","footnote":"","page_name":" 944 ","page_number":952},
  {"content":"\r\n\r\nصادق عليه السّلام در بارهء فرو رفتن بيابان سؤال كردم ( كه كدام بيابان است موقع خروج سفيانى مردمى را در خود فرو ميبرد ؟ ) فرمود : آنها در دوازده ميلى ذات الجيش « 1 » به زمين فرو ميروند .\r\nعلى بن ابراهيم قمى « 2 » در تفسير خود از ابو الجارود روايت كرده كه امام محمد باقر عليه السّلام در تفسير آيهء  إِنَّ اللَّهَ قادِرٌ عَلى أَنْ يُنَزِّلَ   عَذاباً مِنْ فَوْقِكُمْ  يعنى خداوند قادر است كه عذابى از بالايتان ، فرو فرستند ، بوى فرمود : خداوند در آخر الزمان آياتى ( علاماتى ) را به تو نشان ميدهد كه از جمله « دابة الارض » يعنى جنبندهء روى زمين و خروج دجال و آمدن عيسى بن مريم و طلوع آفتاب از مغرب است .\r\nو هم ابو الجارود از آن حضرت روايت كرده كه در تفسير اين آيه  قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ  يعنى : پيغمبر ! بگو خداوند قادر است كه\r\n\r\n\r\n","description":"","footnote":"\r\n( 1 ) محلى واقع ميان مكه و مدينه است و مقصود همان « بيداء » است .\r\n( 2 ) على بن ابراهيم قمى از بزرگان علما و محدثين شيعه است ابن نديم در فهرست مينويسد :\r\n« وى از علماء و فقهاء بود » نجاشى ميگويد : « على بن ابراهيم در نقل حديث موثق و مورد اطمينان و اعتماد است » كتاب تفسير او كه همه جا در معنى و تفسير آيات بروايات اهل بيت استناد جسته معروف است .\r\nوى از بسيارى از علما و محدثين نامى كسب علم و اخذ حديث نموده كه از جمله اين چند تن ميباشند : پدرش ابراهيم بن هاشم ، احمد بن محمد بن خالد ، برقى ، حسين بن سعيد اهوازى ، ريان بن صلت ، محمد بن ابى اسحاق خفاف ، حسن بن موسى خشاب ، و هم جماعتى از دانشمندان بزرگ ما از شاگردان او ميباشند مانند : حسين بن ابراهيم مكتب ، حسين بن حمدان ، على بن بابويه ، محمد و فرزندش جعفر بن محمد قولويه ، محمد بن حسن صفار ، على بن محمد وراق ، محمد بن على ماجيلويه ، احمد بن محمد علوى ، حسن بن قاسم ، احمد بن على بن زياد ، محمد بن موسى بن متوكل ، و محمد بن يعقوب كلينى مؤلف كتاب بزرگ « كافى » .\r\n","page_name":" 945 ","page_number":953},
  {"content":"\r\n\r\nعذابى از بالايتان بسوى شما بفرستد . فرمود : اين عذاب دجال و صداى آسمانى است و بقيه آيه كه ميگويد :  أَوْ مِنْ تَحْتِ أَرْجُلِكُمْ  يعنى : يا عذابى از زير پاى شما بفرستد ، فرو رفتن در بيابان است  أَوْ يَلْبِسَكُمْ شِيَعاً  يعنى يا شما را گروه‌هاى مختلف بهم ريزد ، اختلافاتى است كه در امور دينى پيدا مىشود و از يك ديگر بدگوئى مينمايند  وَ يُذِيقَ بَعْضَكُمْ بَأْسَ بَعْضٍ  يعنى : سختى بعضى از شما را ببعضى ديگر مىچشاند ؛ اينست كه بعضى از شما بعضى ديگر را بقتل برسانند و تمام اين عذابها در ميان اهل قبله بوقوع ميپيوندد « 1 » نيز در قرب الاسناد از ابن اسباط « 2 » نقل مىكند كه گفت به حضرت امام رضا عليه السّلام عرضكردم : قربانت گردم ثعلبة بن ميمون از على بن مغيره و او از زيد قمى ( زيد العمى ) از امام زين العابدين عليه السّلام براى من نقل كرد كه فرموده است : قائم ما در موسمى كه مردم به حج ميروند قيام مىكند ، امام رضا فرمود : آيا قائم بدون خروج سفيانى قيام مىكند ؟ ! قيام قائم ما از جانب خدا مسلم است و آمدن سفيانى هم حتمى است و قائم ظهور نميكند مگر بعد از خروج سفيانى . عرضكردم : قربانت شوم ! آنچه فرمودى امسال واقع مىشود ؟ فرمود : هر چه خداوند اراده كند خواهد شد . عرضكردم در سال بعد چطور ؟ فرمود : خدا هر كارى را بخواهد مىكند .\r\n\r\nبعضى از علائم اوائل\r\nهم در آن كتاب بسند مزبور روايت مىكند كه بزنطى گفت : شنيدم امام رضا عليه السّلام مىفرمود : ابن ابى حمزه گمان ميكرد كه جعفر « 3 » خيال مىكند ،\r\n\r\n\r\n","description":"","footnote":"\r\n( 1 ) اهل قبله مسلمانان هستند . و در حقيقت مخاطب اين روايت و مشابه آن مسلمانان مىباشند كه بر اثر نافرمانى خداوند و اختلافاتى كه در آخر الزمان و نزديكيهاى ظهور امام زمان در ميانشان پيدا مىشود ، دچار اين گونه عذابها مىگردند .\r\n( 2 ) « على بن اسباط كوفى - اوثق ناس و اصدق ايشانست لكن فطحى مذهب بوده ؛ و ما بين او و ثقهء جليل على بن مهزيار رضوان اللَّه عليه رساله‌اى رد و بدل شده و على بن مهزيار رسالهء كوچكى در رد او نوشته . شيخ كشى گفته كه فائده نكرد و بر فطحيت وفات يافت . و نجاشى فرموده كه رجوع كرد . و از احاديث نيز ظاهر مىشود كه او رجوع بمذهب حق كرده مانند عبد اللَّه بن المغيره و عثمان بن عيسى و امثال ايشان ( تحفة الاحباب )\r\n( 3 ) گويا مقصود جعفر بن بشير است كه از شاگردان آن حضرت بوده است .\r\n","page_name":" 946 ","page_number":954},
  {"content":"\r\n\r\nپدرم قائم آل محمد است ، ولى جعفر از آنچه مىبايد پيش از ظهور قائم پديد آيد ، اطلاع نداشت به خدا قسم ، خداوند از زبان پيغمبرش اين طور حكايت مىكند :  ما أَدْرِي ما يُفْعَلُ بِي وَ لا بِكُمْ إِنْ أَتَّبِعُ إِلَّا ما يُوحى إِلَيَّ  « 1 » يعنى : من نميدانم بر من و شما چه خواهد گذشت . من فقط از آنچه از راه وحى به من فرمود : پيروى ميكنم .\r\nجدم امام محمد باقر عليه السّلام ميفرمود : « چهار حادثه پيش از قائم خواهد بود كه علامت ظهور اوست » آنگاه امام رضا فرمود : سه حادثه بوقوع پيوسته و يك حادثهء ديگر باقى مانده است عرضكرديم : فدايت شويم حوادثى كه گذشته كدام است ؟\r\nفرمود : اول ماه رجب بود كه صاحب خراسان در آن ماه خلع شد . دوم ماه رجبى بود كه بر پسر زبيده شوريدند ، سوم ماه رجبى است كه محمد بن ابراهيم در آن ماه از كوفه قيام كرد . عرضكرديم : آيا رجب چهارم هم به اين سه ماه مىپيوندد ؟ فرمود :\r\nجدم امام باقر عليه السّلام اين طور فرموده است « 2 »\r\n\r\nتوضيحات مؤلف\r\nمؤلف : مقصود از جملهء اخير اينست كه خود امام محمد باقر موضوع را مجمل گذاشته و بيان نفرموده كه آيا ماه رجب چهارم بسوم وصل مىشود يا نه ؟ و « خلع صاحب خراسان » اشاره باينست كه بعد از مرگ هارون كه پسرش محمد امين در بغداد بخلافت رسيد و ايرانيان هم مأمون برادرش را در خراسان بخلافت رساندند امين مامون را از خلافت خلع كرد و دستور داد نام او را از درهم و دينار محو كنند و در خطبه ذكر نكنند ، شورش بر پسر زبيده در ماه رجب دوم اشاره بشورشى است كه\r\n\r\n\r\n","description":"","footnote":"\r\n( 1 ) سورهء احقاف آيهء 9\r\n( 2 ) اين گونه اخبار با معانى كه مؤلف علامه براى آنها مىكند ؛ لزومى ندارد كه از علائم ظهور امام زمان بعد از ولادت و غيبت آن حضرت باشد . زيرا امكان دارد براى جلوگيرى از انحراف امثال فرقهء واقفيه باشد كه مىگفتند موسى بن جعفر امام زمان است .\r\n","page_name":" 947 ","page_number":955},
  {"content":"\r\n\r\nلشكر مأمون بر محمد امين كه از جانب مادر پسر « زبيده » مىباشد نمودند و او را از خلافت خلع كردند . و ماه رجب سوم اشاره است بمحمد بن ابراهيم بن اسماعيل بن ابراهيم بن الحسن بن الحسن المجتبى عليه السّلام معروف به « طباطبا » كه در دهم ماه جمادى الثانيه نزديك بسال دويست هجرى در كوفه قيام كرد و قيام او به ماه رجب كشيد .\r\nاين احتمال هم ميرود كه جملهء اخيرى كه امام رضا فرمود « جدم امام محمد باقر عليه السّلام اين طور فرمود » تصديق اتصال ماه رجب چهارم بسوم باشد و رجب چهارم اشاره بورود خود آن حضرت بخراسان باشد ، زيرا ورود حضرت بخراسان تقريبا يك سال بعد از قيام محمد بن ابراهيم طباطبا بوده است و دور هم نيست كه اصولا ماه رجب وارد خراسان شده باشد .\r\n\r\nبعضى ديگر از علائم اوائل كار\r\nنيز در قرب الاسناد بسند مزبور روايت مىكند كه بزنطى گفت : از حضرت رضا عليه السّلام پرسيدم : آيا ظهور قائم آل محمد نزديك است ؟ فرمود : جدم حضرت صادق عليه السّلام از پدرش امام محمد باقر عليه السّلام نقل كرده كه فرمود : « نخستين علائم فرج آل محمد سال صد و نود و پنج خواهد بود در سال صد و نود و شش عرب خود را از مشقت و ذلت خلع مىكند و در سال صد و نود و هفت ، نابودى مىباشد . و در سال صد و نود و هشت جلاى وطن در كار است .\r\nآيا نمىبينى بنى هاشم با زن و بچه جلاى وطن مىكنند ؟ من عرضكردم فقط بنى هاشم جلاى وطن مىنمايند ؟ فرمود : آنها و غير آنها و در سال صد و نود و نه خداوند گرفتارىها را بر طرف ميسازد و در سال دويست خدا هر چه خواهد مىكند .\r\nراوى مىگويد : عرضكرديم : قربانت شويم ، از آنچه در سال دويست روى مىدهد بما خبر دهيد ، فرمود : اگر بنا باشد به كسى خبر دهم البته بشما خواهم گفت چنان كه از جاى شما اطلاع داشتم ولى مأمور به گفتن نيستم . اين مطلب هم صلاح نيست از طرف من بشما اظهار شود ولى هر وقت خدا بخواهد چيز حقى را آشكار سازد بندگان خدا قادر نيستند آن را پنهان كنند .\r\n\r\n","description":"","footnote":"","page_name":" 948 ","page_number":956},
  {"content":"\r\n\r\nعرضكردم : شما در سال اول از پدر بزرگوارت نقل كرديد كه در سر فلان ماه و فلان سال دولت اولاد فلان منقضى ميگردد و بعد از آن اولاد فلان بسلطنت نميرسند فرمود : آرى اين را من براى تو نقل كردم . عرضكردم : وقتى دولت آنها بپايان رسيد كسى از قريش بسلطنت ميرسد بطورى كه كارش بالا گيرد ؟ فرمود : نه عرضكردم : پس چه مىشود ؟ فرمود : همان مىشود كه تو و ساير شيعيان عقيده داريد : عرضكردم : مقصودتان آمدن سفيانى است . فرمود : نه عرضكردم : قيام قائم است ؟\r\nفرمود : خدا هر چه خواهد مىكند ! عرضكردم : پس شما قائم هستيد ؟ فرمود :\r\nلا حول و لا قوة الا بالله\r\n! ! سپس فرمود : پيش از آمدن قائم ، آثار و حادثه‌اى در بين دو حرم پديد مىآيد عرضكردم : آن حادثه چيست ؟ فرمود : جمعيتى هستند كه فلانى از فرزندان فلان پانزده نفر مرد را بقتل مىرساند .\r\n\r\nتوضيح مؤلف\r\nمؤلف : علائم فرج آل محمد در سال صد و نود و پنج ، اشاره به نزاع امين و مأمون بر سر خلافت است كه سرانجام امين مأمون را از خلافت خلع كرد زيرا اين واقعه آغاز تزلزل دولت بنى عباس بود . سپس در سال صد و نود و شش كشمكش شدت يافت و ميان دو برادر جنگ درگرفت و در سال بعد بسيارى از لشكر آنها نابود گشت . در سال بعد از آن محمد امين كشته شد و بسيارى از بنى عباس جلاى وطن كردند . حضرت در اينجا از روى توريه و تقيه بنى هاشم را نيز نام برد و لذا فرمود آنها و غير آنها ! و در سال صد و نود و نه خداوند گرفتاريهاى اهل بيت عليهم السلام را بر طرف ساخت و دشمنان آنها را منكوب كرد ، و مأمون نامه بحضور آن حضرت ( امام رضا ) نوشت و از وى استمداد نمود و او را بطوس طلبيد .\r\nو اينكه فرمود : « در سال دويست خدا هر چه خواهد مىكند » اشاره باحترام\r\n\r\n","description":"","footnote":"","page_name":" 949 ","page_number":957},
  {"content":"\r\n\r\nفوق العاده‌ايست كه مأمون از آن حضرت نمود و او را بخراسان دعوت كرد ، و در سال بعد يعنى سنهء دويست و يك حضرت وارد خراسان گشت و در ماه رمضان همان سال مأمون از مردم براى حضرتش بولايت عهد خود بيعت گرفت .\r\nو اينكه فرمود : « از جاى شما اطلاع داشتم » يعنى ميدانستم در اين وقت مىآئيد اين سؤال را از من ميكنيد . و مقصود اينست كه من از پيشآمدها اطلاع دارم ولى مصلحت نيست بشما بگويم .\r\nو اينكه فرمود : « فلانى از فرزندان فلان پانزده نفر را بقتل مىرساند » اشاره بحوادثى است كه هنگام انقراض دولت بنى عباس و زمان هجوم هلاكوخان مغول براى آنها روى داد « 1 » على بن ابراهيم قمى در تفسير خود از محمد بن فضيل و او از پدرش روايت مىكند كه به حضرت باقر عليه السّلام عرضكردم : فدايت شوم بما رسيده است كه اولاد جعفر ( بن ابى طالب ) يك پرچم و اولاد عباس دو پرچم دارند . آيا در اين خصوص اطلاعى بشما رسيده است ؟ فرمود : اما اولاد جعفر نخواهند ماند و بمقامى نميرسند ولى اولاد عباس سلطنت دور و درازى خواهند داشت . به نحوى كه در آن مدت افراد دور را به خود نزديك و نزديكان را از خود دور ميكنند . تحمل حكومت آنها بر مردم دشوار است و خير چندانى در آن نيست . موقعى كه از انتقام الهى و كيفر او ايمن گردند ، ناگهان دچار سرنوشتى شوند كه يكنفر از بزرگان آنها نباشد آنان را از پراكندگى جمع كند و بناله‌هاى آنها گوش فرا دهد . اين است معنى آيهء شريفه  حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ  .\r\nعرضكردم : اين معنى كى واقع مىشود ؟ فرمود : اين موضوع در نزد ما وقت معينى ندارد . هر گاه ما چيزى را براى شما نقل كرديم اگر آنچه گفته‌ايم ، درست درآمد بگوئيد : خدا و پيغمبرش راست گفتند . و چنانچه به نظر شما درست در نيامد ، باز هم بگوئيد : خدا و پيغمبر راست گفتند كه دو پاداش بشما داده مىشود . ولى\r\n\r\n\r\n","description":"","footnote":"\r\n( 1 ) پانزده نفر خليفه و شاهزادگان بنى عباس بودند .\r\n","page_name":" 950 ","page_number":958},
  {"content":"\r\n\r\nهنگامى كه فقر و احتياج شدت يافت و مردم يك ديگر را انكار نمودند ، در آن موقع صبح و شام منتظر وقوع اين امر باشيد . عرضكردم : فقر و احتياج را ميدانم چيست ولى مردم يك ديگر را انكار ميكنند چه معنا دارد ؟ فرمود : به اين معنى است كه : شخص در حال تنگدستى و احتياج سر ببرادر دينيش مىزند ولى او با چهره‌اى غير از آنچه اول نشان ميداد ، با او ملاقات مىنمايد ، و با غير آن سخنانى كه قبلا بوى ميگفت .\r\nصحبت مىكند !\r\n\r\nفرو رفتن لشكر دشمن در زمين بيداء\r\nو نيز در تفسير على بن ابراهيم است كه ابو الجارود گفت : امام محمد باقر عليه السّلام در تفسير آيهء :  قُلْ أَ رَأَيْتُمْ إِنْ أَتاكُمْ عَذابُهُ بَياتاً أَوْ نَهاراً  يعنى : بگو : به من بگوئيد اگر عذاب خدا شبى يا روزى براى شما بيايد ؟  ما ذا يَسْتَعْجِلُ مِنْهُ الْمُجْرِمُونَ  ؟ « 1 » گناهكاران براى چه شتاب مىكنند ؟ فرمود : اين عذابى است كه در آخر الزمان بر فاسقان اهل قبله ( يعنى مسلمانان ) فرود مىآيد ، در حالى كه منكر اين هستند كه عذاب بر آنها فرود خواهد آمد .\r\nنيز در تفسير مزبور ابو الجارود از آن حضرت روايت كرده كه در تفسير آيهء  وَ لَوْ تَرى إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ  « 2 » يعنى اگر آنها را در هنگامى كه وحشت ميكنند به‌بينى بدون فوت وقت از جاى نزديكى گرفته مىشوند ، فرمود :\r\nوحشت آنها از صداى آسمانى و گرفته شدن بدين گونه است كه زمين زير پايشان ، آنان را فرو ميبرد .\r\nمؤلف : بيضاوى « 3 » در تفسير خود ميگويد : اين ترس هنگام مردن يا\r\n\r\n\r\n","description":"","footnote":"\r\n( 1 ) سوره يونس آيه 50\r\n( 2 ) سوره سبأ آيه 51\r\n( 3 ) قاضى عبد اللَّه بن عمر بيضاوى اشعرى شافعى از علماى مشهور اهل تسنن است بيضاوى در علوم كلام و اصول و تفسير تسلطى بكمال و مهارتى بسزا داشته است .\r\n« بيضاء » از دهات فارس بوده كتابهاى « لب اللباب » و « طوالع » و « منهاج » و « شرح المصابيح » و « انوار التنزيل » در تفسير قرآن از تأليفات اوست . اثر ارجدار او همان كتاب اخير است كه معروف بتفسير بيضاوى مىباشد و در حقيقت ترتيب و تهذيب كشاف زمخشرى و مورد استفاده دانشمندان اسلام اعم از سنى و شيعه است . بيضاوى در سال 658 هجرى در تبريز بدرود حيات گفت . بيضاوى معاصر علامهء حلى است . نامه‌اى مشتمل بر چند اشكال علمى و اصولى براى علامه فرستاده و علامه جواب منطقى و مقنعى بوى داده كه در كتب مربوطه مظبوط است .\r\n","page_name":" 951 ","page_number":959},
  {"content":"\r\n\r\nموقع برانگيخته شدن از گور است يا مقصود روز جنگ بدر مىباشد . جواب « لو » هم حذف شده . يعنى در آن وقت كار رسوائى خواهى ديد . « فلافوت » يعنى خداوند به آنها مهلت نميدهد كه بگريزند يا به جائى پناه برند  وَ « أُخِذُوا مِنْ مَكانٍ قَرِيبٍ  » يعنى از زمين ، به زير زمين ميروند ، يا اينكه از صحراى قيامت بدوزخ مىافتند ، و يا اينكه از بيابان بدر ، بچاهى ( كه مشركان را در آن ريختند ) ريخته ميشوند .\r\n( و بقيه آيه كه ميگويد ) :  وَ قالُوا آمَنَّا بِهِ وَ أَنَّى لَهُمُ التَّناوُشُ  يعنى : در آن وقت آنها گفتند ايمان آورديم ، ولى كى آنها مىتوانند ايمان بياورند . به اين معنى است كه از كجا آنها مىتوانند به آسانى ايمان آورند ( پايان كلام بيضاوى ) زمخشرى « 1 » « در كشاف » در تفسير اين آيه از ابن عباس روايت نموده كه :\r\n\r\n\r\n","description":"","footnote":"\r\n( 1 ) ابو القاسم محمود بن عمر بن محمد خوارزمى معروف به « زمخشرى » از فحول علماى اهل تسنن و مشاهير مفسرين آنهاست « زمخشر » بر وزن « زبرجد » از دهات خوارزم است .\r\nچون مجاور مكهء معظمه بود « جار اللَّه » نيز خوانده مىشود .\r\nزمخشرى در فن ادبيات عرب و بلاغت استاد بود . بهترين اثر او تفسير مشهور « كشاف » است كه سرشار از تحقيقات دقيق و تدقيقات عميق و نكات و لطائف ادبى است .\r\nزمخشرى با امين الدين طبرسى و ابو الفتوح رازى دو تن از دانشمندان بنام و مفسرين معروف شيعه همعصر بوده است .\r\nوقتى طبرسى از تأليف تفسير « مجمع البيان » خود فارغ گشت و از تأليف كشاف اطلاع يافت تفسير « جامع الجوامع » خود را كه جمع بين زبدهء مطالب مجمع البيان و لطائف كشاف است نوشت چنان كه خود در مقدمهء آن كتاب تصريح نموده است . زمخشرى هنگام مراجعت از مكه در جرجانيهء خوارزم بسال 538 وفات يافت .\r\nزمخشرى گذشته از كشاف تأليفات ذى قيمت ديگرى هم دارد مانند : اساس البلاغه ، انموزج ، اطواق الذهب ، الفائق ، اعجب العجب در شرح لاميهء عرب ؛ و ربيع الابرار .\r\nوى در آثار خود روايات بسيارى در منقبت اهل بيت ( ع ) نقل كرد . از جمله از پيغمبر روايت نموده كه فرمود : فاطمه ميوهء دل من و دو فرزند او ميوهء قلب من و شوهر او نور چشم من و ساير امامان اولاد او امين خداى من و ريسمانى هستند كه خداوند ميان خود و بندگانش قرار داده . هر كس چنگ به آنها زند نجات مييابد و اگر دورى گزيند به هلاكت مىرسد .\r\n","page_name":" 952 ","page_number":960},
  {"content":"\r\n\r\n( خسف بيدا ) يعنى در خصوص فرو رفتن بيابان نازل شده است امين الدين طبرسى روايت نموده كه ابو حمزهء ثمالى گفت : از امام زين العابدين عليه السّلام و حسن مثنى پسر امام حسن مجتبى عليه السّلام شنيدم كه گفتند : آنها لشكرى در سرزمين « بيداء » هستند كه زمين زير پاى آنها فرو ميرود و آنها را در كام خود فرو ميبرد .\r\nو هم ابو حمزه از عمرو بن مره و حمران بن اعين روايت كرده كه آن دو نفر از مهاجر مكى شنيدند كه ميگفت : از ام سلمه ( همسر پيغمبر ) شنيدم ميگفت : پيغمبر صلّى اللَّه عليه و آله فرمود : شخصى از بيم جان خود بخانهء خدا پناه ميبرد . لشكرى براى گرفتن او فرستاده مىشود . موقعى كه لشكر به « بيداء » واقع در بيابان مكه و مدينه ميرسند در زمين فرو ميروند .\r\nو نيز طبرسى ميگويد : از حذيفة بن اليمان روايت شده كه گفت : پيغمبر صلّى اللَّه عليه و آله از آشوبى كه ميان مردم شرق و غرب پديد مىآيد سخن بميان آورد و فرمود : در اثنائى كه آنها سرگرم كشمكش هستند سفيانى از يابس « 1 » بر آنها حمله ميبرد\r\n\r\n\r\n","description":"","footnote":"\r\n( 1 ) يابس - يعنى خشك و نام بيابانى است كه باسم شخصى بنام « يابس » موسوم گشته است .\r\nگفته شده كه سفيانى در آخر الزمان از آنجا خروج مىكند ( معجم البلدان ) چنان كه مكرر گذشت و نيز خواهد آمد لشكر سفيانى در بيابان « بيداء » فرو ميرود ، نه اينكه شخص وى از آنجا خروج مىكند .\r\n","page_name":" 953 ","page_number":961},
  {"content":"\r\n\r\nتا آنكه وارد دمشق مىشود ، آنگاه دو لشكر فراهم نموده يكى را بشرق ميفرستد و ديگرى را بمدينه . چون لشكر اخير به زمين « بابل » كه جزو سرزمين لعنت شده يعنى بغداد است ميرسند بيش از سه هزار نفر را بقتل ميرسانند و افزون از صد زن را مورد تجاوز قرار ميدهند و سيصد جوان رشيد از بنى عباس را ميكشند ، سپس مانند سيل بكوفه ميريزند و حوالى آن را ويران ميسازند سپس از آنجا بيرون آمده روى بشام مىآورند .\r\nدر آن وقت لشكرى با پرچم هدايت بيرون آمده لشكر سفيانى را دنبال ميكنند تا به آنها ميرسند و تمام آنها را بقتل ميرسانند . بطورى كه يك نفر از آنها را باقى نميگذارند كه خبرى از آنها ببرد ! و اسيران و آنچه بغارت برده‌اند ، از آنها ميگيرند .\r\nسپس لشكر دوم بمدينه آمده سه شبانه روز دست بتاراج ميزنند ، آنگاه روى به مكه مىآورند : وقتى به « بيداء » « 1 » رسيدند ، خداوند جبرئيل را ميفرستد و ميفرمايد :\r\nبرو و آنها را نابود گردان ! جبرئيل هم با پاى خود ضربتى به زمين مىزند و با آن ضربت خداوند آنها را در زمين فرو ميبرد و جز دو نفر از قبيله جهينه كسى از آنها باقى نميماند\r\n\r\n\r\n","description":"","footnote":"\r\n( 1 ) بيداء - در لغت بمعنى بيابان نرم و هموار و بىآب و علف و زمينى واقع در بين مكه و مدينه است و به مكه نزديكتر مىباشد ( مراصد ) ابن اثير در « نهايه » مينويسد : لشكرى كه بآهنگ جنگ مكه ميروند ، در اين سرزمين فرود مىآيند خداوند جبرئيل را ميفرستد و او ميگويد : « اى بيداء اينان را در خود فرو بر ! زمين هم آنها را در كام خود فرو برده همه را نابود ميگرداند » .\r\nطريحى در « مجمع البيان » ميگويد : « بيداء » زمين مخصوصى واقع در يك ميلى « ذو الحليفه » به طرف مكه است . بيدا گويا بمعنى « إباده » و هلاك نمودن است .\r\nدر حديث است كه از نماز گزاردن در « بيداء » نهى شده - علت آن را هم گفته‌اند كه : مورد غضب خدا واقع شده است . لشكرى بآهنگ خانهء خدا از آنجا ميگذرد ، خدا هم جبرئيل را ميفرستد و او ميگويد : اى بيابان « ابديهم » يعنى آنها را هلاك كن .\r\nفي الحال زمين آنها را فرو ميبرد و در حديث است كه « بيداء » همان « ذات الجيش است » كه هر وقت امام صادق به آنجا ميرسيد ؛ زود ميگذشت و در آن نماز نمىخواند !\r\n","page_name":" 954 ","page_number":962},
  {"content":"\r\n\r\nو اين است آن وحشتى كه خدا ميفرمايد  وَ لَوْ تَرى إِذْ فَزِعُوا  . . . اين مطلب را ثعلبى هم در تفسير خود آورده است .\r\nو هم ناقلان آثار شيعه در روايات مربوط بمهدى عليه السّلام از امام جعفر صادق و امام محمد باقر مانند اين را نقل كرده و گفته‌اند : دشمنان خدا در آن موقع : روز قيامت يا هنگام ترس و وحشت ، يا موقع فرو رفتن در « بيداء » ميگويند : ما ايمان آورديم و از كجا مىتوانند از اين ايمان برخوردار گردند  قالُوا آمَنَّا بِهِ وَ أَنَّى لَهُمُ التَّناوُشُ  يعنى : ايمانى كه از روى ناچارى است چه سودى به حال آنها دارد ؟ خدا در اين آيه بيان فرموده كه آنها به اين ايمان نائل نميشوند ، چنان كه هيچ كس نميتواند چيزى را از دست كسى كه از وى دور است بگيرد .\r\nو هم در تفسير على بن ابراهيم است كه ابو حمزه گفت : از امام محمد باقر عليه السّلام پرسيدم معنى  وَ أَنَّى لَهُمُ التَّناوُشُ مِنْ مَكانٍ بَعِيدٍ  چيست ؟ فرمود : يعنى آنها مهدى را موقعى ميطلبند كه او را نخواهند ديد . مهدى در دسترس آنها بود . اگر بسوى وى ميرفتند او را ميديدند .\r\nمؤلف : « او را نخواهند ديد » يعنى بعد از سقوط تكليف و آشكار شدن آثار قيامت ، يا بعد از مردن ، و يا بهنگام فرو رفتن در زمين « بيداء » معنى اخير از لحاظ روايت مناسب‌تر است .\r\nكراجكى در « كنز الفوائد » از ابو خالد كابلى از امام محمد باقر عليه السّلام روايت نموده كه فرمود : وقتى قائم ظهور مىكند همه جا را سير نموده تا به « مر » « 1 » ميرسد در آنجا بوى ميگويند حاكمى كه ( در مكه ) معين كرده بودى كشته شد ، قائم از آنجا به مكه برميگردد و با آنها دعوا مىكند و بيش از اين كارى نميكند . سپس به راه مىافتد و مردم را دعوت بدين خدا مينمايد تا آنكه به « بيداء » ميرسد ، در آنجا لشكر سفيانى قصد او ميكنند ولى خداوند به زمين فرمان ميدهد از زير پاى آنها فرو رود و آنها را\r\n\r\n\r\n","description":"","footnote":"\r\n( 1 ) مر - بضم ميم و تشديد راء بر وزن « در » قسمتى از زمين نجد از بلاد مهره واقع در منتهاى كشور يمن است و مر الظهران محلى واقع در يك منزلى شهر مكه است ( مراصد ) .\r\n","page_name":" 955 ","page_number":963},
  {"content":"\r\n\r\nببلعد اينست معنى اين آيهء شريفه :   وَ لَوْ تَرى إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ وَ قالُوا آمَنَّا بِهِ   يعنى ميگويند : ايمان آورديم بقيام قائم  وَ قَدْ كَفَرُوا بِهِ  يعنى قبلا منكر قيام آل محمد بودند و  وَ يَقْذِفُونَ بِالْغَيْبِ مِنْ مَكانٍ بَعِيدٍ  تا  فِي شَكٍّ مُرِيبٍ  مربوط به اين موضوع است .\r\nو نيز در تفسير على بن ابراهيم قمى است كه از امام محمد باقر عليه السّلام معنى آيه   سَأَلَ سائِلٌ بِعَذابٍ واقِعٍ   را پرسيدند كه آن عذاب چيست ؟ فرمود : مقصود آتشى است كه از مغرب بيرون مىآيد و فرشته‌اى از عقب آن را ميراند تا بمحلهء بنى سعد بن همام ميرسد و پهلوى مسجد آنها ميايستد و تمام خانه‌هاى بنى اميه با ساكنين آن را ميسوزاند ، و هيچ خانه‌اى را كه دشمنى از آل محمد در آن باشد ، سالم نميگذارد و همه را مىسوزاند و آن مهدى است .\r\nمؤلف : « و آن مهدى است » يعنى آن واقعه از علامات مهدى است يا در وقت ظهور مهدى خواهد بود .\r\nشيخ صدوق در كمال الدين از ابو الحصين روايت مىكند كه گفت : از حضرت صادق عليه السّلام شنيدم مىفرمود : از پيغمبر صلّى اللَّه عليه و آله و سلم پرسيدند : قيامت كى خواهد بود ؟ فرمود : هنگامى كه مردم معتقد به نجوم شوند و تقدير الهى را تكذيب كنند .\r\nشيخ الطائفه در « امالى » از حسين بن خالد نقل كرده كه گفت : به حضرت امام رضا عليه السّلام عرضكردم : عبد اللَّه بن بكير حديثى را روايت نموده و آن را تأويل ميكرد . و من ميخواهم آن را بشما عرضه دارم . فرمود : حديث چيست ؟ عرضكردم : عبد اللَّه بن بكير ميگفت : عبيد بن زراره براى من نقل كرد : در ايامى كه محمد بن عبد اللَّه ( محض ) پسر امام حسن مجتبى ( معروف بمحمد نفس زكيه ، عليه بنى عباس ) قيام كرده بود ، روزى خدمت حضرت صادق عليه السّلام بودم كه يكى از شيعيان به خدمت حضرت رسيد عرضكرد :\r\nقربانت شوم محمد بن عبد اللَّه قيام كرده و مردم هم دعوت او را براى قيام پذيرفته‌اند .\r\nدر بارهء همكارى با وى چه ميفرمائيد ؟ فرمود : « تا وقتى كه آسمان و زمين آرام است\r\n\r\n","description":"","footnote":"","page_name":" 956 ","page_number":964},
  {"content":"\r\n\r\nتو نيز آرام باش ! » عبد اللَّه بن بكير ميگفت : در اين صورت مادام كه آسمان و زمين آرام است قيامى بوقوع نمىپيوندد و بنا بر اين نه قيامى است و نه قائمى ! حضرت رضا عليه السّلام فرمود : جدم حضرت صادق عليه السّلام راست فرمود : و اين طور كه عبد اللَّه بن بكير تأويل كرده است نيست . منظور جدم اينست كه تا وقتى آسمان از شنيدن صدا و زمين از فرو رفتن با لشكر ( سفيانى ) آرام است ، تو نيز آرام گير « 1 » صدوق در معانى الاخبار از حسين بن خالد روايت مىكند كه گفت به امام رضا عليه السّلام عرضكردم : فدايت شوم عبد اللَّه بن بكير حديثى را از عبيد بن زراره روايت ميكرد حضرت فرمود : چه حديثى ؟ عرضكردم : از عبيد بن زراره نقل ميكرد كه : او در سالى كه ابراهيم بن عبد اللَّه محض قيام كرد « 2 » حضرت صادق ( ع ) را ملاقات كردم و پرسيدم ابراهيم از مردم براى قيام خود بيعت گرفته و مردم هم دسته دسته بوى ميگروند ( و آمادهء قيام هستند ) شما چه دستورى ميدهيد ؟ فرمود : از خدا بترسيد و آرام گيريد ، مادام كه آسمان و زمين آرام است ! عبد اللَّه بن بكير ميگفت : به خدا قسم اگر عبد اللَّه بن زراره اين روايت را درست نقل كرده باشد نه قيامى است و نه قائمى ! امام رضا ( ع ) فرمود : عبيد بن زراره حديث را درست نقل كرده ولى عبد اللَّه بن بكير بد فهميده است : مقصود حضرت صادق عليه السّلام اينست : مادام كه آسمان از صدا - زدن صاحب شما ( امام زمان ) و زمين از فرو بردن لشكر ( سفيانى ) ، آرام است ، شما نيز آرام بگيريد ( كه از قيام خود سودى نميبريد ) .\r\nو نيز در معانى الاخبار و امالى صدوق است كه حضرت صادق عليه السّلام فرمود : ما و اولاد\r\n\r\n\r\n","description":"","footnote":"\r\n( 1 ) در حقيقت حضرت فرموده است : اين قيامهاى سادات ثمربخش نيست و قيام‌كنندگان به منظور تشكيل دولت حقه كارى از پيش نمىبرند . قيام حقيقى و ظهور قائم موعود ، موقعى است كه صداى آسمانى شنيده شود و زمين بيداء لشكر سفيانى را فرو برد .\r\n( 2 ) بايد دانست كه محمد و ابراهيم پسران عبد اللَّه محض و نواده‌گان امام حسن مجتبى با هم قيام كردند بنا بر اين دو روايت تقريبا از نظر معنى يكى است .\r\n","page_name":" 957 ","page_number":965},
  {"content":"\r\n\r\nابو سفيان دو خانواده هستيم كه در بارهء خدا با هم كشمكش داريم ما ميگوئيم : خدا راست گفته ولى آنها ميگويند : خدا دروغ گفته است ابو سفيان با پيغمبر و معاويه با على بن ابى طالب و يزيد با حسين بن على به نزاع و جنگ برخاستند و سفيانى هم با قائم ما ميجنگد .\r\nصفار در بصائر الدرجات از شعيب بن غزوان روايت مىكند كه راوى گفت :\r\nمردى از اهل بلخ به خدمت حضرت امام محمد عليه السّلام باقر رسيد . حضرت بوى فرمود :\r\nاى مرد خراسانى فلان بيابان را ميشناسى ؟ گفت : آرى . فرمود : آيا شكافى به اين اوصاف را در آن بيابان سراغ دارى ؟ گفت : آرى فرمود : دجال از آنجا بيرون مىآيد .\r\nراوى گفت : آنگاه مردى از اهل يمن به خدمت حضرت رسيد . حضرت فرمود :\r\nاى مرد يمنى ! آيا دره‌اى با اين علائم در يمن سراغ دارى ؟ گفت : آرى . فرمود :\r\nآيا درختى به اين اوصاف در آن دره سراغ دارى ؟ گفت : آرى . فرمود : آن صخره را كه در زير درخت است ميشناسى ؟ گفت : آرى فرمود : اين همان صخره بود كه الواح موسى را حفظ كرد تا بمحمد صلّى اللَّه عليه و آله رسيد .\r\nو هم شيخ صدوق در كتاب « ثواب الاعمال » از سكونى از حضرت صادق روايت مىكند كه پيغمبر صلّى اللَّه عليه و آله فرمود : زمانى براى امت من پيش مىآيد كه باطنشان پليد و ظاهرشان بواسطهء طمع به دنيا نيكو خواهد بود . آنها در آن زمان آنچه را نزد خداست نميخواهند و كارشان از روى ريا است و ترسى از خداوند ندارند ، در آن هنگام خداوند آنها را بعذابى مبتلا سازد كه هر چه دعاى غريق بخوانند ، دعاشان مستجاب نشود .\r\n\r\nمسلمانان آخر الزمان\r\nنيز صدوق در « ثواب الاعمال » بسند مزبور از حضرت صادق عليه السّلام روايت مىكند كه : پيغمبر صلّى اللَّه عليه و آله فرمود : زمانى بر اين امت خواهد آمد كه از قرآن جز رسم و از اسلام جز اسم نماند ، آنها خود را مسلمان مينامند ، در حالى كه از هر كس باسلام\r\n\r\n","description":"","footnote":"","page_name":" 958 ","page_number":966},
  {"content":"\r\n\r\nدورترند . مساجد آنها به صورت آباد ولى از لحاظ هدايت و تقوى خراب است .\r\nدانايان آنان بدترين دانايانى هستند كه در زير آسمان زندگى ميكنند ، فتنه و آشوب از آنها سر مىزند و هم بسوى آنها باز ميگردد « 1 »\r\n\r\nغربت اسلام\r\nو در كمال الدين از سكونى از حضرت صادق عليه السّلام روايت مىكند كه : پيغمبر\r\n\r\n\r\n","description":"","footnote":"\r\n( 1 ) ميرزا حسين على مازندرانى كه هم پيغمبر و هم خداى فرقهء بهائى است در كتاب آسمانى خود « ايقان » صفحه 205 جمله آخر حديث را گرفته و مىگويد : « فقهاء ذلك الزمان شر فقهاء تحت ظل السماء منهم خرجت الفتنة و اليهم تعود » و اين طور نتيجه ميگيرد كه وقتى قائم آل محمد و بقول او ميرزا عليمحمد شيرازى آمد ، علماى زمان او بدترين علماى روى زمين هستند ! ! در صورتى كه اولا پيغمبر مىفرمايد : زمانى بر امت من خواهد آمد ، جناب بهاء از كجاى اين « زمانى » فهميد كه منظور 1260 سال بعد از هجرت پيغمبر ( ص ) است ؟\r\nثانيا چرا قسمت اول روايت را كه از سستى مسلمانان و ميل آنها بفساد اخلاق و بىايمانى سخن ميگويد ، و درست به عكس منظور جناب بهاء نتيجه ميدهد ، نقل نكرده است ؟\r\nثالثا از كجا ايشان فهميدند اين فقهاء علماى شيعه و تكفيركنندگان باب و بهاء هستند ؟\r\nشايد منظور علماى ساير فرق مسلمين باشند كه عليه شيعيان و پيروان پيغمبر فتنه‌ها انگيختند و فتواها عليه سادات و علماى شيعه دادند - چنان كه در كتاب « شهداء الفضيله » تأليف علامه امينى 130 نفر از علماى بزرگ شيعه را نام ميبرد كه در طول چند قرن به فتواى علماى معاند اهل بيت پيغمبر ، شربت شهادت نوشيدند .\r\nرابعا پيغمبر ميفرمايد : چنين زمانى بر امت من خواهد آمد - و ميدانيم كه امت پيغمبر تنها صد مليون شيعه نيست بلكه 400 مليون ديگر از سنى ، و زيدى ، و شش امامى و خوارج همه مسلمان و جزء امت پيغمبر بشمار ميروند .\r\nخامسا از كجا ميرزا بها فهميد « فقهاء » علما و مجتهدين هستند ؟ « فقه » يعنى دانائى و « فقيه » يعنى دانا . بنا بر اين معنى روايت اينست كه دانايان امت من بدترين دانايان ساير فرق هستند و اين شامل همه طبقات مطلعين و دانايان مىشود . چه فتنه‌ها كه قانوندانهاى به ظاهر مسلمان عليه السلام و مسلمين بوجود نياورده ، و چه نقشه‌ها كه براى مبارزه با اسلام نكشيده‌اند ؟ !\r\n","page_name":" 959 ","page_number":967},
  {"content":"\r\n\r\nصلّى اللَّه عليه و آله فرمود :\r\nانّ الاسلام بدا غريبا و سيعود غريبا كما بدأ فطوبى للغرباء\r\nيعنى : اسلام با غربت ظاهر شد و عنقريب نيز چنان كه بود به حال غربت برميگردد پس خوش به حال غربا . در غيبت نعمانى نيز اين حديث بسند ديگر آمده است و در كمال الدين آن را بسند ديگر از حضرت رضا هم روايت كرده است .\r\nمؤلف : ابن اثير در نهايه گفته است : معنى اين روايت اينست كه اسلام در اول امر مانند غريب بىكسى بود كه هيچ يك از بستگانش نزد وى نباشند . زيرا مسلمانان در آن روز اندك بودند . و اينكه فرمود : « عنقريب مثل اول غريب مىشود » يعنى مسلمانان در آخر الزمان تقليل مييابند و مانند غربا ميگردند .\r\n« فطوبى للغرباء »\r\nيعنى بهشت از آن مسلمينى است كه در آغاز اسلام و پايان اسلام بوده و ميباشند .\r\nعلت اين امتياز اينست كه آنها در آغاز اسلام و آخر الزمان در برابر آزارهاى كفار استقامت نشان داده و ميدهند و دين اسلام را از دست نميدهند « 1 »\r\n\r\n\r\n","description":"","footnote":"\r\n( 1 ) دانشمند بزرگوار سيد رضى قدس سره گفته است : « اين كلام پيغمبر اكرم ( ص ) از استعارات زيبا و مجازات بديع است زيرا حضرت غربت اسلام را در آغاز كار تشبيه فرموده به مرد غريبى كه ياورانش اندك و دور از وطنش مىباشد . اسلام هنگام ظهورش چنين بود .\r\nتا آنكه بمرور پايه‌هاى آن محكم گشت و كارش بالا گرفت ، و حاميانش ازدياد يافت .\r\nو اينكه پيغمبر ميفرمايد : سيعود غريبا عنقريب نيز غريب مىشود ؛ به اين معنى است كه به زودى از لحاظ قلت طرفداران و عاملين به احكام شرعى و وظائف اسلامى ؛ مانند روز نخست خواهد شد » يكى از دانشمندان معاصر احتمال داده كه معنى روايت چنين باشد : اسلام به صورت غريبى ظهور كرد كه با غرابت خود عقول بشريت را تكان داد . « و سيعود غريبا » يعنى به زودى مجد و عظمت خود را بطور محير العقولى از سر ميگيرد . و بنا بر اين روايت اشاره به نيروى اسلام در موقع ظهور مهدى موعود ( ع ) است كه به صورت تنها دين جهانى درمىآيد .\r\n( منتخب الاثر صفحه 436 ) در آينده نيز راجع به اين موضوع يعنى معنى غربت اسلام سخن خواهيم گفت منتظر باشيد .\r\n","page_name":" 960 ","page_number":968},
  {"content":"\r\n\r\n\r\nتاثير قيام امام زمان و علائم آن\r\nهمچنين صدوق در كمال الدين از محمد بن مسلم روايت مىكند كه گفت :\r\nاز حضرت باقر عليه السّلام شنيدم مىفرمود : خداوند قائم را با رعب نصرت داده و با نصرت مؤيد داشته . زمين در زير پاى او نور ديده مىشود ، و گنجها ( و معادن ) خود را براى او آشكار ميسازد . سلطنتش شرق و غرب عالم را فرا ميگيرد ، و خداوند بوسيلهء او دين خود را بر همهء مسلكها و اديان باطله غالب گرداند ، هر چند مشركان نخواهند ويرانه‌اى در روى زمين نميماند مگر اينكه آن را آباد ميسازد . عيسى روح اللَّه نازل مىشود و پشت سر او نماز مىگزارد .\r\nمن عرضكردم : يا ابن رسول اللَّه قائم شما كى خواهد آمد ؟ فرمود : هنگامى كه مردها مانند زنان و زنها شبيه مردان گردند و مردان بمردها و زنان بزنها اكتفا كنند ، زنها بر زينها سوار شوند ، و شهادتهاى ناحق قبول و گواهى عادلان رد شود و مردم ريختن خون يك ديگر و عمل زنا و خوردن ربا را آسان شمارند ، و از اشرار بواسطهء ترس از زبانشان ملاحظه شود .\r\nهنگامى كه سفيانى از شام و شخص يمنى از يمن خروج كنند ، و فرورفتگى در « بيداء » پديد آيد و جوانى پاك سيرت ( نفس الزكيه ) از آل محمد در بين ركن و مقام بنام محمد بن حسن بقتل رسد ، و صدائى از آسمان بيايد كه : حق در پيروى از قائم آل محمد و شيعيان اوست . در آن وقت قائم ما قيام خواهد كرد .\r\nموقعى كه آشكار مىشود تكيه بكعبه مىدهد و سيصد و سيزده مرد دو روى جمع ميشوند . اول سخنى كه ميگويد اين آيهء شريفه است :  بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ  « 1 » يعنى باقى مانده سفراى الهى در روى زمين براى شما بهتر است . اگر بدانيد ، سپس ميفرمايد :\r\nانا بقيّة اللَّه في ارضه\r\nمنم آن بقيهء سفراى الهى در روى زمين چون ده هزار نفر مرد نزد وى گرد آمدند قيام مىكند .\r\n\r\n\r\n","description":"","footnote":"\r\n( 1 ) سورهء هود آيه 86 .\r\n","page_name":" 961 ","page_number":969},
  {"content":"\r\n\r\nدر آن وقت در تمام روى زمين معبودى جز خداى يگانه نخواهد بود . و هر بتى يا امثال بت آتشى در آن مىافتد و ميسوزد و اين ظهور بعد از غيبت طولانى او خواهد بود . خداوند خواسته معلوم كند كه چه كسانى در غيبت او از وى پيروى ميكنند و چه كسانى بوى ايمان مىآورند .\r\nاحمد بن محمد برقى در كتاب « محاسن » از محمد بن مروان از حضرت صادق عليه السّلام روايت كرده كه پيغمبر فرمود : هر كس ما اهل بيت را دشمن بدارد ، خداوند او را يهودى برانگيخته گرداند . عرضكردند : يا رسول اللَّه هر چند او كلمه شهادتين هم بگويد ؟ فرمود : آرى زيرا او خود را با اداى اين دو كلمه ، در موقع ريختن خونش پنهان ميسازد يا با خوارى جزيه ميدهد باز فرمود : هر كس ما اهل بيت را دشمن بدارد ، خداوند او را يهودى برانگيخته گرداند . عرض شد : يا رسول اللَّه ! براى چه ؟ فرمود : براى اينكه چنين كسى اگر دجال را ببيند بوى ميگرود .\r\nمؤلف : ما در باب رواياتى كه از حضرت صادق در بارهء قائم رسيده ، روايت كرديم كه امام زمان دجال را بقتل مىرساند « 1 »\r\n\r\nخطبه امير المؤمنين ( ع ) و اوضاع آخر الزمان\r\nشيخ صدوق در كمال الدين از نزال بن سبره روايت مىكند كه گفت : على بن ابى طالب عليه السّلام براى ما خطبه خواند و پس از حمد و ثناى الهى سه بار فرمود :\r\nسلونى ايّها النّاس قبل ان تفقدونى\r\nيعنى : اى مردم ! پيش از آنكه مرا از دست بدهيد ، هر چه ميخواهيد از من بپرسيد ! در اين وقت صعصعة بن صوحان از جا برخاست و گفت : يا امير المؤمنين ! دجال كى خواهد آمد ؟ فرمود : بنشين ! خداوند سخن تو را شنيد و دانست كه مقصودت چيست . به خدا قسم در اين باره سائل و مسئول ( تو و من ) يكسان هستيم ( يعنى اين از اسرارى است كه فقط خداوند ميداند ) .\r\n\r\n\r\n","description":"","footnote":"\r\n( 1 ) در صفحه 372 و 376 گذشت .\r\n","page_name":" 962 ","page_number":970},
  {"content":"\r\n\r\nولى اين را بدان كه آمدن دجال علاماتى دارد كه طابق النعل بالنعل متعاقب هم بوقوع مىپيوندد . اگر خواسته باشى اطلاع مىدهم عرضكرد : يا امير المؤمنين بفرمائيد ! .\r\nفرمود : آنچه ميگويم از بر كن ! علامات آن اينست : ( دجال در وقتى مىآيد كه ) مردم نماز را بميرانند ، و امانت را ضايع كنند ، و دروغ گفتن را حلال شمارند .\r\nو ربا بخورند ، و رشوه بگيرند ، و ساختمانها را محكم بسازند ، و دين را به دنيا بفروشند ، و موقعى كه سفيهان را به كار گماشتند ، و با زنان مشورت كردند ، و پيوند خويشان را پاره نمودند ، و هواپرستى پيشه ساختند و خون يك ديگر را بىارزش دانستند .\r\nحلم و بردبارى در ميان آنها نشانهء ضعف و ناتوانى باشد ، و ظلم و ستم باعث فخر گردد ، امراء فاجر ، وزراء ظالم ، و سركردگان دانا خائن و قاريان ( قرآن ) فاسق باشند . شهادت باطل آشكار باشد ، و اعمال زشت و گفتار بهتان آميز و گناه و طغيان و تجاوز علنى گردد ، قرآنها زينت شود ، و مسجدها نقاشى و رنگ آميزى و مناره‌ها بلند گردد ، و اشرار مورد عنايت قرار گيرند ، و صفها در هم بسته شود .\r\nخواهشها مختلف باشد و پيمانها نقض گردد ، و وعده‌اى كه داده شد نزديك شود . زنها بواسطهء ميل شايانى كه بأمور دنيا دارند در امر تجارت با شوهران خود شركت جويند . صداهاى فاسقان بلند گردد و از آنها شنيده شود ! « 1 » بزرگ قوم ، رذل‌ترين آنهاست ، از شخص فاجر بملاحظه شرش تقيه شود ، دروغگو تصديق ، و خائن امين گردد ، زنان نوازنده ، آلات طرب و موسيقى بدست گرفته نوازندگى كنند ! و مردم پيشينيان خود را لعنت نمايند . زنها بر زينها سوار شوند و زنان بمردان و مردان بزنان شباهت پيدا كنند .\r\nشاهد ( در محكمه ) بدون اين كه از وى درخواست شود شهادت ميدهد ،\r\n\r\n\r\n","description":"","footnote":"\r\n( 1 ) آيا مقصود خوانندگان راديو و استماع آهنگ‌هاى آنهاست ؛ يا متينگ دهندگان و ناطقين انتخاباتى است كه هر روز صداى زنده باد و مرده باد آنها در سر هر كوى و برزن بلند است و دسته دسته براى شنيدن آن صداهاى بيهوده اجتماع ميكنند ؟ !\r\n","page_name":" 963 ","page_number":971},
  {"content":"\r\n\r\nو ديگرى بخاطر دوست خود بر خلاف حق گواهى دهد . احكام دين را براى غير دين بياموزند ، و كار دنيا را بر آخرت مقدم دارند ، پوست ميش را بر دلهاى گرگها بپوشند ، در حالى كه دلهاى آنها از مردار متعفن‌تر و از صبر تلخ‌تر است . در آن موقع شتاب و تعجيل كنيد . بهترين جاها در آن روز بيت المقدس است . روزى خواهد آمد كه هر كسى آرزو كند كه از ساكنان آنجا باشد « 1 »\r\n\r\nدجال كيست ؟\r\nدر اين وقت اصبغ بن نباته برخاست و عرضكرد : يا امير المؤمنين ! دجال كيست\r\n\r\n\r\n","description":"","footnote":"\r\n( 1 ) ابو الفضل گلپايگانى در « فرائد » صفحه - 106 - فقط اين قسمت خطبه را گرفته و مورد سوء استفاده قرار داده است . او چون ديده كه ميرزا حسين على مازندرانى از طرف دولت عثمانى به « عكا » واقع در فلسطين تبعيد شده ، و در اين روايت هم ميگويد : خير المساكن يومئذ البيت المقدّس ليأتين على النّاس زمان يتمنّى احد أنّه من سكّانه لذا چنين نتيجه گرفته است كه چون ميرزا بهاء در آنجا بوده ؛ پس بهترين مكان روى زمين است ! ! ولى شما خوانندگان تمام خطبه را بخوانيد ببينيد چه مناسبتى با يك مشت بهائى مرموز ناشناس دارد . چرا گلپايگانى فقط يك قسمت خطبه را نقل كرده ؟ اين خطبه مشتمل بر علائم قبل از ظهور و آمدن دجال است ، مگر اينكه بهائيان قبول كنند كه جمال مبارك همان دجال است ! حضرت ميفرمايد : نخست بايد تمام اين علائم آشكار شود ؛ سپس دجال بيايد تا آنگاه امام زمان قيام كند . ولى بهائى كه عقيده دارد امام زمان ميرزاى باب بوده و آمده و رفته است ، چگونه ميخواهد فقط از يك قسمت علائم ظهور او براى ميرزا بهاء ساكن « عكا » نه بيت المقدس استفاده كند ؟ ! به نظر ما اين علائم امروز با اوضاع فلسطين كه قسمت عمدهء بيت المقدس در دست دولت اسرائيل است ، و با تبليغات وسيع اسرائيل و صهيونيستهاى جهان و عمال آنها يعنى بهائيان ؛ غالب مردم جهان ميل بديدن آنجا دارند ، به خوبى تطبيق مىكند ، با اين فرض من ابدا نميتوانم ادعا كنم ، منظور حضرت امير امروز است ، شايد در آينده بيت المقدس و تمام خاك اسرائيل بدست مسلمانان بيافتد و آنها يهوديان و بهائيان را از آنجا بدور بريزند و چنان شود كه هر مسلمانى شايق بسكونت در بيت المقدس گردد و اللَّه اعلم .\r\n","page_name":" 964 ","page_number":972},
  {"content":"\r\n\r\nفرمود : بدان كه دجال صائد بن صيد است . شقى كسى است كه ادعاى او را تصديق كند و سعادتمند كسى است كه او را تكذيب نمايد : از شهرى كه آن را اصفهان ميگويند و قريه‌اى كه معروف به « يهوديه » است بيرون مىآيد .\r\nچشم راست ندارد و چشم ديگر در پيشانى اوست ، و مانند ستارهء صبح ميدرخشد .\r\nچيزى در چشم اوست كه گوئى آميخته به خون است ، در پيشانى وى نوشته است « اين كافر است » هر شخص باسواد و بىسواد آن را ميخواند . داخل درياها مىشود و آفتاب با او ميگردد . در جلو رويش كوهى از دود است ، و پشت سر او كوه سفيدى است كه مردم آن را طعام ( گندم ) مىبينند .\r\nوى در يك قحطى سختى مىآيد ، و بر الاغ سفيدى سوار است ، يك گام الاغش يك ميل راه است ! زمين در زير پاى او نورديده مىشود . از هيچ آبى نميگذرد مگر اينكه تا روز قيامت خشكيده مىشود . با صداى بلند خود چنان ندا در ميدهد كه از مشرق تا مغرب جن و انس و شياطين صداى او را ميشنوند ، ميگويد : « اى دوستان من بيائيد بسوى من . منم آن كسى كه بشر را آفريدم و اندام آنها را معتدل و متناسب نمودم و روزى هر كسى را تقدير نموده و همه را بيافتن آن راهنمائى ميكنم . من آن خداى بزرگ شما هستم » دجال دشمن خدا دروغ ميگويد ، او يك چشم دارد غذا مىخورد و در بازارها راه ميرود . در صورتى كه خداوند شما نه يك چشمى است « 1 » و نه غذا مىخورد و نه در بازارها راه ميرود و فناپذير نيست .\r\nغالب پيروان او در آن روز اولاد زنا هستند و چيز سبزى بر سر و دوش دارند خداوند او را در شام در تلى معروف به « تل افيق » سه ساعت از روز جمعه برآمده بدست كسى كه عيسى بن مريم پشت سر او نماز ميگزارد ، ميكشد . بدانيد كه بعد از آن حادثه بزرگى روى ميدهد .\r\nعرضكرديم : يا امير المؤمنين آن حادثه چيست ؟ فرمود : آمدن « دابة الارض »\r\n\r\n\r\n","description":"","footnote":"\r\n( 1 ) و نه دو چشمى و اصلا جسم نيست .\r\n","page_name":" 965 ","page_number":973},
  {"content":"\r\n\r\nاز سمت صفا است ، انگشتر سليمان و عصاى موسى با اوست آن انگشتر را بر روى هر مؤمنى كه ميگذارد ، در جاى آن نوشته مىشود : « اين مؤمن حقيقى است » و بر روى هر كافرى بگذارد نوشته مىشود « اين كافر حقيقى است » تا جايى كه مؤمن صدا مىزند اى كافر واى بر تو و كافر صدا مىزند : اى مؤمن خوش به حالت ! دوست داشتم من هم امروز مثل تو بودم و بچنين سعادتى برسم .\r\nسپس دابة الارض سر خود را بلند مىكند و مردمى كه در بين مشرق و مغرب هستند بعد از طلوع خورشيد از جانب مغرب باذن خدا او را مىبينند در آن وقت ديگر توبه برداشته مىشود . نه توبه‌اى قبول و نه عملى بسوى خدا بالا ميرود ، و ايمان كسى كه پيشتر ايمان نياورده يا در حال ايمان خيرى كسب نكرده بود به حال صاحبش سودى ندارد . آنگاه حضرت فرمود : از آنچه بعد از آن روى ميدهد از من نپرسيد . زيرا حبيبم رسول خدا با من عهد بسته كه جز به عترت خود اطلاع ندهم .\r\nنزال بن سبره به صعصعه گفت : مقصود امير المؤمنين از اين حرف چه بود ؟ صعصعه گفت : اى پسر سبره ! آن كسى كه عيسى بن مريم پشت سر او نماز ميگزارد ، دوازدهمى از عترت نهمى از اولاد حسين بن على عليه السّلام است و اوست خورشيدى كه از مغرب خود ( يعنى محلى كه ناپديد شده ) طلوع مىكند و در بين ركن و مقام ظاهر مىشود و زمين را پاك مىكند و ترازوى عدل را برقرار مينمايد ، بطورى كه هيچ كس به ديگرى ظلم نمىكند . امير المؤمنين عليه السّلام هم فرمود : كه حبيبش پيغمبر خدا صلّى اللَّه عليه و إله از وى پيمان گرفته كه آنچه بعد از آن روى خواهد داد جز بعترت وى ائمه طاهرين ، به كسى اطلاع ندهد .\r\nصدوق اين روايت را در كمال الدين از نافع از عبد اللَّه بن عمرو او از پيغمبر صلّى اللَّه عليه و إله هم روايت نموده است .\r\nآيا دجال يهودى است ؟\r\nو هم صدوق در كمال الدين از نافع از عبد اللَّه بن عمر روايت كرده كه گفت : يك روز\r\n\r\n","description":"","footnote":"","page_name":" 966 ","page_number":974},
  {"content":"\r\n\r\nپيغمبر صلّى اللَّه عليه و إله نماز صبح را با اصحاب گزارد ، آنگاه با آنها برخاستند تا بدر خانه‌اى در مدينه رسيده درب خانه را كوبيدند زنى از خانه بيرون آمد و پرسيد : يا ابا القاسم ! چه ميخواهى ؟ پيغمبر صلّى اللَّه عليه و إله فرمود : اى مادر عبد اللَّه ! اجازه ميدهى عبد اللَّه را ببينم ؟\r\nعرضكرد : با عبد اللَّه چكار داريد ؟ به خدا قسم او عقل درستى ندارد و لباس خود را كثيف مىكند و مرا دعوت بامر عظيمى مينمايد .\r\nفرمود : با اين وصف اجازه بده من او را ببينم ! زن گفت : مانعى ندارد ولى اگر بىادبى از او سر زد طورى نيست ؟ فرمود : نه . گفت : داخل شويد وقتى پيغمبر داخل خانه شدند عبد اللَّه پارچه‌اى به خود پيچيده بود و در آن غرولند ميكرد . مادرش گفت :\r\nساكت باش و درست بنشين ! اين محمد است كه براى ديدن تو آمده . عبد اللَّه ساكت شد و نشست و بپيغمبر گفت : اگر مادر ملعونم مرا به حال خودم ميگذاشت بشما خبر ميدادم كه شما قائل بخدائى من هستيد يا نه ؟ ! پيغمبر ( ص ) پرسيد : چه مىبينى ؟ عرضكرد : حق و باطلى مىبينم ، و تختى را بر روى آب مىبينم . پيغمبر صلّى اللَّه عليه و إله فرمود : شهادت بده كه جز خداى يگانه خدائى نيست و اينكه من پيغمبر خدايم . عبد اللَّه گفت : تو شهادت بده كه جز خداى يگانه خدائى نيست و اينكه من پيغمبر خدايم . چه خداوند از اين لحاظ تو را سزاوارتر از من قرار نداده است .\r\nچون روز دوم شد ، و پيغمبر ( ص ) نماز صبح را با اصحاب گزاردند مجددا آمدند درب خانهء عبد اللَّه را كوبيدند ، مادر عبد اللَّه آمد به پيغمبر عرضكرد : داخل شويد ! چون پيغمبر داخل خانه شدند ، ديدند عبد اللَّه بالاى درخت نخلى با صداى بلند آواز ميخواند . مادرش گفت ساكت شو و پائين بيا اينك محمد نزد تو آمده است .\r\nچون فرود آمد به پيغمبر گفت : اگر مادر ملعونم مرا به حال خودم ميگذاشت بشما مىگفتم كه شما قائل بخدائى من هستيد يا نه ! .\r\nچون روز سوم فرا رسيد ، پيغمبر ( ص ) نماز صبح را با اصحاب گزاردند سپس برخاستند و به آنجا آمدند . ديدند او ميان گوسفندان است و بآهنگ\r\n\r\n","description":"","footnote":"","page_name":" 967 ","page_number":975},
  {"content":"\r\n\r\nشبانها آواز ميخواند ، مادرش گفت : ساكت شو و بنشين . اين محمد است كه نزد تو آمده است .\r\nدر آن روز چند آيه از سورهء دخان بر پيغمبر نازل شده بود و پيغمبر در نماز آن روز قرائت فرموده بود . سپس به عبد اللَّه فرمود : شهادت بده كه جز خداى يگانه خدائى نيست و اينكه من پيغمبر خدا هستم . عبد اللَّه هم گفت : تو شهادت بده كه جز خداى يگانه خدائى نيست و من پيغمبر يگانه خدا هستم خداوند از اين لحاظ تو را از من سزاوارتر قرار نداده است . پيغمبر ( ص ) فرمود چيزى را در سينهء خود براى تو پنهان كرده‌ام آن چيست ؟ گفت : دود است دود ! پيغمبر صلّى اللَّه عليه و إله فرمود : خوار باشى كه از آنچه برايت مقرر شده هرگز تجاوز نميكنى و بآرزوى خود نائل نمىگردى و به چيزى بيش از آنچه خداوند تو را بر آن قدرت داده است ، نميرسى ! آنگاه باصحاب خود فرمود : خداوند هيچ پيغمبرى را مبعوث نگردانيد جز اينكه قوم خود را از خطر وجود دجال ترسانيدند . خداوند او را تا امروز بتأخير انداخت ( كه او را به بينيد ) مطلب بر شما مشتبه نگردد ( و اگر شما را به خدائى خود دعوت كرد اعتنا نكنيد ) زيرا خداى شما يك چشمى نيست . « 1 »\r\nاو در حالى كه سوار بر الاغى است كه فاصله ميان دو گوشش يك ميل راه باشد خروج مىكند . بهشت و جهنم با اوست ، و هم كوهى از نان و نهرى پر از آب دارد .\r\nبيشتر پيروان او يهودى و زنان و عربهاى بيابانى هستند . او جز مكه و حومهء آن به همه جاى روى زمين قدم ميگذارد . « 2 »\r\n\r\n\r\n","description":"","footnote":"\r\n( 1 ) گفتيم كه دو چشمى و جسم هم نيست . مقصود پيغمبر فقط معرفى دجال است كه يك چشم دارد .\r\n( 2 ) موضوع آمدن دجال در آخر الزمان و اوصاف و علائم او و الاغش ، بيش از آنچه در روايات شيعه است ، از طرق اهل تسنن نقل شده است . قسمت عمده آن را احمد حنبل پيشواى فرقه حنبلىها در كتاب « مسند » از عبد اللَّه بن عمر نقل كرده است بايد در فرصتهاى مناسب اسناد اين روايات بدقت مورد تحقيق و بررسى قرار گيرد و صحت و سقم آن معلوم گردد ، تا بتوان آنچه را صحيح و معتبر است اخذ كرد و بقيه را حذف نمود .\r\nآنچه مسلم است ؛ موضوع دجال و مبارزه او با دولت حقه در پايان جهان ؛ در اخبار و ادبيات ايرانى و عرب و خارجى آمده است .\r\nبا اين فرق كه بعضى رهبر جبهه مخالف او را حضرت عيسى و بعضى قائم آل محمد مى - دانند ، و در هر صورت تطبيق دجال و اوصاف و علائم او و الاغش با بعضى از اختراعات كنونى و آينده يا رئيس دولتى كه مادى صرف و داراى دستگاه تبليغاتى بسيار نيرومند باشد و غيره چيزى نيست كه بتوان بر آن اعتماد كرد .\r\nقبلا گفتيم كه قاتل دجال خود امام زمان است اگر در بعضى از روايات سنى و شيعه و مسيحى و غيره رسيده كه حضرت عيسى او را مىكشد ، اشتباه در تطبيق است ؛ بخصوص كه مسيحيان منجى عالم را بجاى مهدى موعود ، عيسى بن مريم ميدانند .\r\nدر روايتى كه در « منتخب الاثر » صفحه 480 از اربعين خاتون‌آبادى بنقل از فضل بن شاذان از مفضل بن عمر از حضرت صادق ( ع ) آورده است حضرت صادق از جدش پيغمبر ( ص ) نقل مىكند كه از دجال سخن گفت و قريه‌اى كه از آنجا بيرون مىآيد و بعضى از علائم او را بيان كرد و فرمود : « وى ادعاى خدائى مىكند در اولين روزى كه خروج مىنمايد هزار نفر يهودى و زنازادگان و شرابخواران و نوازندگان و بازيگران و عربهاى بيابانى ، و زنان بوى ميگروند ! تا آنكه فرمود : دجال زنا و لواط و ساير منكرات را مباح مىكند تا جايى كه مردان و زنان و پسران بطور آشكار و عريان در اطراف خيابانها يك ديگر را در آغوش ميگيرند ! ! ياران او در خوردن گوشت خوك و ميگسارى و ارتكاب هر گونه فسق و فجورى افراط ميكنند ، و جز مكه و مدينه و مراقد ائمه تمام نقاط زمين را مىپيمايد وقتى سركشى او از حد گذشت و ظلم او و پيروانش همه جا را گرفت ، كسى كه عيسى بن مريم در پشت سر وى نماز مىگزارد ؛ او را بقتل مىرساند .\r\n","page_name":" 968 ","page_number":976},
  {"content":"\r\n\r\n\r\nگفتار علماى اهل تسنن در بارهء دجال\r\nمؤلف : حسين بن مسعود فراء « 1 » در كتاب « شرح السنه » بسند خود از ابو سعيد\r\n\r\n\r\n","description":"","footnote":"\r\n( 1 ) مقصود ابو محمد حسين بن مسعود بن محمد شافعى متوفى بسال 510 يا 516 هجرى معروف بفراء و مشهور ببغوى و ملقب بمحيى السنه است ، دانشمندى محدث و مفسرى فاضل و فقيهى بزرگ بوده است .\r\nبنا بر اين بافراء دانشمند نحوى معروف كه در سال 207 درگذشته و ابو القاسم عبد اللَّه بن محمد بن عبد العزيز بغوى مؤلف كتاب « معجم كبير » كه او نيز از علماى اهل تسنن و استاد بخارى و متوفى بسال 317 است ؛ اشتباه نشود .\r\n« بغ » كه حسين بن مسعود و جمعى از دانشمندان را بواسطه انتساب به آنجا بغوى ميگويند از شهرهاى قديم خراسان واقع در بين مرو و هرات بوده است . كتاب تهذيب در فقه ، الجمع بين الصحيحين ، مصابيح ، معالم التنزيل ، و شرح السنه از تأليفات حسين بن مسعود فراء بغوى است ، مؤلف در چند مورد اين كتاب از شرح السنه او مطالب نفيسى نقل كرده است .\r\n","page_name":" 969 ","page_number":977},
  {"content":"\r\n\r\nخدرى روايت كرده كه در اين داستان وقتى پيغمبر صلّى اللَّه عليه و إله پرسيد چه ميبينى و دجال گفت : تختى را بر روى آب ميبينم ، حضرت فرمود : تو تخت شيطان را بر روى دريا ميبينى ! سپس پرسيد چه ميبينى ؟ گفت دو خبر راست و يك خبر دروغ يا اينكه دو خبر دروغ و يك خبر راست ميبينم . پيغمبر فرمود : مطلب بر وى مشتبه شده او را رها كنيد .\r\nابن اثير در « نهايه » در باره اين روايت ميگويد : پيغمبر از ابن صياد پرسيد : چه چيزى را در سينه براى تو پنهان كرده‌ام گفت : « دخ » بضم يا فتح دال ، يعنى دود . و مقصود حضرت كه فرمود : چيزى را در سينه براى تو پنهان كرده‌ام ، آيه  يَوْمَ تَأْتِي السَّماءُ بِدُخانٍ مُبِينٍ  « 1 » يعنى : روزى كه آسمان با دود آشكار ، مىآيد بود .\r\nو هم ابن اثير ميگويد : گفته شده كه عيسى بن مريم دجال را در « جبل دخان » يعنى كوه دود بقتل مىرساند . بنا بر اين شايد سؤال پيغمبر اشاره بقتل وى بوده است .\r\nزيرا ابن صياد گمان ميكرد كه خود همان دجال است . و اينكه پيغمبر بوى فرمود « تو از آنچه برايت مقرر شده هرگز تجاوز نميكنى » فراء در شرح السنه ميگويد : خطابى گفته است : اين فقره به دو گونه تصور مىشود : يكى اينكه كار او به آنجا نميرسد كه بوسيلهء وحى از غيب اطلاع پيدا كند ، چنان كه پيغمبران مطلع ميشوند ، و از راه الهام\r\n\r\n\r\n","description":"","footnote":"\r\n( 1 ) سورهء دخان آيه 10 .\r\n","page_name":" 970 ","page_number":978},
  {"content":"\r\n\r\nنيز خبر نمييابد چنان كه ارواح اولياء خدا بدان ملهم ميگردد ، و آنچه بر زبان او جارى گشت شيطان بوى القاء نمود ، و ديگر اينكه آنچه را خداوند در بارهء تو و كارت تقدير فرموده است ، نميتوانى تغيير بدهى .\r\nابو سليمان گفته است : به نظر من اين داستان مربوط بروزگارى است كه پيغمبر با يهودان و هم پيمانهاى آنها پيمان صلح و عدم تعرض مىبست و ابن صياد هم از طائفه يهود و داخل در آن دسته بود خبر او بپيغمبر رسيده بود كه وى از راه كهانت چه ادعائى دارد ، لذا پيغمبر خواست او را امتحان كند ، ولى وقتى با وى سخن گفت دانست كه او بر باطل است و ساحر يا كاهن مىباشد ، يا از كسانى است كه جن به صورت آدمى نزد وى مىآيد يا شيطان با وى آمد و شد دارد و پاره‌اى از آنچه ميگويد بوى القا مينمايد . از اين رو وقتى به پيغمبر گفت آنچه در سينه براى من پنهان كرده‌اى دود است ، او را از خود راند و فرمود : خوار و ذليل باشى كه از آنچه برايت مقرر شده هرگز تجاوز نخواهى كرد .\r\nمقصود حضرت اين بود كه اينها كه وى ميگويد گفته شيطان است و از راه وحى نيست . بلكه او حالاتى دارد كه آنچه ميگويد گاهى درست و زمانى بخطا ميرود و معنى آنچه كه گفت « خبر راست و دروغ براى من روى ميدهد » و پيغمبر فرمود : مطلب بر تو مشتبه گشته است ، نيز همين است .\r\nجملهء كلام امر دجال اينست كه وجود وى امتحانى است كه خدا بوسيلهء او بندگان خود را آزمايش مىكند ، تا آن كس كه راه باطل پيش گرفته يا به راه حقيقت ميرود امتحان خود را بدهد ، چنان كه قوم موسى بوسيله گوسالهء سامرى امتحان شدند ، جمعى گمراه گشتند و گروهى ايمان خود را نگاهداشتند ( پايان گفتار ابن اثير جزرى ) .\r\nمؤلف : علماى اهل تسنن در بارهء اينكه آيا دجال همان ابن صياد است يا ديگرى مىباشد ، دو دسته هستند : جمعى از آنها عقيده دارند كه ابن صياد دجال نيست زيرا روايت شده كه ابن صياد از گفتهء خود توبه كرد و در مدينه مرد و روى مردهء او را برداشتند تا مردم به بينند كه او مرده است . و هم رواياتى از ابو سعيد خدرى نقل كرده‌اند كه\r\n\r\n","description":"","footnote":"","page_name":" 971 ","page_number":979},
  {"content":"\r\n\r\nمىرساند او دجال نيست ولى گروهى ديگر معتقدند كه دجال همان ابن صياد معروف در روايت مفصل سابق است ، و اين معنى را از عبد اللَّه بن عمرو جابر بن عبد اللَّه انصارى روايت كرده‌اند « 1 »\r\n\r\nسخن شيخ صدوق راجع به دجال\r\nشيخ صدوق بعد از نقل خبر مزبور ميگويد : اهل عناد و انكار ( متعصبين اهل تسنن ) اين گونه اخبار را تصديق ميكنند و آن را در بارهء دجال و غيبت وى و زنده بودن او را در اين مدت\r\n\r\n\r\n","description":"","footnote":"\r\n( 1 ) « در كتب لغت ، دجال ، بمعنى كذاب ضبط شده و فعل آن را بمعنى آب طلا و آب نقره دادن نوشته‌اند و گفته‌اند كه دجال ، مسيح كاذب است كه باعتبار تمويه و فريب كارى ، به اين نام خوانده شده است .\r\nدجال را در زبانهاى فرانسه و انگليسى آنتى گريست  Antichrist  ناميده‌اند كه بمعنى دشمن و ضد مسيح است اين عنوان نخستين بار در رسالهء اول يوحنا باب چهارم شمارهء سوم آمده است .\r\nاما يهودان هم بظهور كسى كه با خدا خصومت ورزد و داراى قدرت فوق العاده باشد ؛ معتقد بوده‌اند . در كتاب دانيال باب يازدهم از صفات اين چنين شخصى كه ظاهر خواهد گرديد گفتگو شده و در باب هفتم همين كتاب هم به صورت رمز و اشاره از دشمن خدا ؛ سخن بميان آمده است . او كسى است كه سه پادشاه را از ميان مىبرد و با خدا خصومت و دشمنى ميورزد و دوران تسلط او سه سال و نيم است .\r\nبنا بر تحقيقات مورّخين ، كتاب دانيال در زمان مكابه‌ها نوشته شده و لذا صفات و اشارات اين كتاب را كه حاكى از وضع بد روزگار و ظهور حكومت اشرار است ، نخستين بار بر آنتيوكوس چهارم منطبق كرده‌اند . چه وى بقتل عام يهود دست زد ؛ و بقسمى كه در مقالهء مربوط باصحاب اخدود ، ياد شد ، يهوديان را بشكنجه‌هاى گوناگون مبتلى مىساخت و دسته دسته در آتش ميانداخت و مىسوخت .\r\nپس از گذشتن وقايع ناگوار آنتيوكوس ، چون همه اشارات دانيال تحقق نپذيرفته بود ، يهود مسطورات آن كتاب را بر « پمپئى » و سپس بر « كاليكولا » منطبق كردند و پس از آن بطور كلى امپراطورى روم را دشمن خدا شناختند بتدريج در ميان يهوديان و مسيحيان ؛ اين عقيده بوجود آمد كه دجال موعود دانيال ؛ حاكى از حكومت ظالمانه‌ايست كه در آخر جهان پيدا خواهد شد و پس از دورانى موقت و پر آشوب ، شكست خواهد خورد و جهان پايان خواهد يافت يا حكومت عادله دائم روى كار خواهد آمد .\r\nدر آثار اسلامى نيز راجع بدجال بحث شده است و اصل او را از اصفهان يا سجستان نشان داده‌اند وى داراى قدرت و تأثير عجيبى است . يك چشم او مسح شده و چشم ديگرش در پيشانى است كه مانند ستارهء صبح ميدرخشد ، وى از همه جا مىگذرد و فقط در مكه و مدينه قدم نميگذارد .\r\nاكثر مردم پيرو او مىشوند و دچار بدبختى مىگردند و تنها كسانى سعادتمندند كه بتوانند با مجاهده خود را از پيروى او باز دارند و بدنبال او نروند ميگويند از هر موى خر دجال ؛ نغمه‌اى به گوش ميرسد و آن نغمات موجب انجذاب مردم سست و ناپرهيزكار است .\r\nبهر حال ؛ دجال كه نمودارى از جنگ نور و ظلمت است ، در اقوام و ملل ديگر هم سابقه دارد .\r\nبابليان از جنگ مردوخ با تئومات سخن ميگفتند و تئومات را ظلمت و اژدها معرفى ميكردند در اوستا هم از جنگ اهريمن و اهور مزدا گفتگوها است و آئين مانويان بر اساس منازعهء ؟ ؟ دائم نور و ظلمت پىريزى شده است . در كتب الحاقى تورات هم گاهى دجال موجود فوق العاده‌اى است كه داراى صورت حيوانى عجيب الخلقه مىباشد .\r\nدر نظر نگارنده ، دجال كلمه‌ايست مركب و الف و لام آن همان الف و لامى است كه در نامهاى دانيال و حزقيل هم وجود دارد و بمعنى خدا است . جزء اول آن هر چه باشد . بمعنى ضد و خصم و دشمن است ؛ و دور نيست كه با « دژ » و « دشمن » و « دشوار » همريشه باشد .\r\nظهور دجال از اصفهان يا سجستان هم اصالت ايرانى اين تصور را تأييد مىكند و گويا از دو قرن پيش از ميلاد ؛ يهود با اين تصور آشنا شده باشند ، و بوسيله ايشان به مسيحيان و ملل ديگر رسيده باشد . برخى از علماء مسيحى منجمله صاحب قاموس كتاب مقدس ؛ دجال را اسم عام ميدانند و بتصور ايشان مراد از دجال و دجالان كسانى هستند كه مسيح را تكذيب كنند .\r\nما مسلمانان مانند ملل ديگر حكومت عادلهء كامل را انتظار مىكشيم و ظهور چنين حكومت را پس از يك دوران بىنهايت ظلمانى مىدانيم و دورهء ظلمت را دوران دجال و دورهء نور و سعادت را دوران « قائم » تعبير مىكنيم . ( اعلام قرآن - تأليف دكتر محمد خزائلى )\r\n","page_name":" 972 ","page_number":980},
  {"content":"\r\n\r\nطولانى روايت نموده‌اند كه در آخر الزمان خروج مىكند ، ولى در بارهء قائم باور نميكنند\r\n\r\n","description":"","footnote":"","page_name":" 973 ","page_number":981},
  {"content":"\r\n\r\nكه او مدتى طولانى غائب مىشود ، آنگاه آشكار ميگردد و جهان را پر از عدل و داد مىكند چنان كه از ظلم و جور پر شده باشد ! با اينكه پيغمبر و امامان بعد از آن حضرت صريحا از اين موضوع سخن گفته‌اند و او ( امام زمان ) را بنام و شخص و غيبت طولانى و نسب ، شناسانده‌اند . آنها خواستند بدين وسيله نور خدا را خاموش كنند در صورتى كه  وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ  .\r\nغالب آنچه اينان در مقام انكار وجود و غيبت امام زمان به آن استدلال و احتجاج ميكنند اينست كه : ميگويند اين روايات كه شما طايفهء شيعه راجع بمهدى موعود روايت كرده‌ايد از طريق ما ( اهلسنت ) روايت نشده است . و ما اطلاع نداريم ! سپس صدوق ميگويد : براهمه و يهود و نصارى كه معتقد به نبوت پيغمبر ما نيستند به همين دليل منكر پيغمبر ما ميباشند . آنها ميگويند : چون آنچه شما در بارهء پيغمبرتان نقل ميكنيد و معجزات و دليل‌هائى كه براى اثبات پيغمبرى او مىآوريد مورد ترديد ماست و يقين به آن نداريم ، لذا اعتقاد به بطلان نبوت پيغمبرتان داريم ، پس اگر ما بخواهيم آنچه را كه اهل تسنن در بارهء عقيدهء ما نسبت به امام زمان ميگويند بپذيريم و ملزم به آن شويم ، آنها نيز بايد آنچه را فرقه‌هاى مزبور نسبت به پيغمبر ميگويند بپذيرند و ملزم به آن شوند ، بخصوص كه آنها از لحاظ جمعيت از اهل تسنن بيشتر هستند !\r\nاشكال همچنين بعضى از دانشمندان اهل تسنن ميگويند : عقل ما نميپذيرد كه يكنفر در زمان ما آنقدر زنده بماند كه عمر وى از عمرهاى عادى اهل زمان تجاوز كند ، در حالى كه بعقيدهء شما عمر صاحب شما ( امام زمان ) از عمر اهل زمان تجاوز كرده است « 1 » .\r\n\r\n\r\n","description":"","footnote":"\r\n( 1 ) بايد دانست كه شيخ صدوق متوفى بسال 381 هجرى است و هنگام تأليف كمال الدين كه اين سخن در آن كتاب آمده تقريبا صد و بيست سال از عمر امام زمان گذشته است زيرا گفتيم كه آن حضرت در سال 255 متولد شده است . قبلا هم گفتيم كه مخالين شيعه اشكال طول عمر امام زمان را از همان زمان‌ها كه هنوز حضرت از صد و بيست سال كمتر داشته است برخ دوستان حضرت ميكشيدند و دانشمندان ما نيز از همان زمانها پاسخهاى مناسب و قانع‌كننده به آنها داده‌اند\r\n","page_name":" 974 ","page_number":982},
  {"content":"\r\n\r\nپاسخ ميگوئيم : شما كه قبول داريد دجال غائب است ، و ممكن است عمر او از همهء اهل عصر تجاوز كند ، و در بارهء شيطان نيز همين عقيده را داريد ، چگونه اين معنى را در بارهء قائم آل محمد ( ص ) با آن همه رواياتى كه در بارهء او و غيبت و طول عمر و ظهور وى براى اجراى امر خدا ، و آن همه رواياتى كه ما در اين كتاب ( كمال - الدين ) ذكر كرده‌ايم و آنچه را بطور مسلم پيغمبر فرموده كه : هر چه در امت‌هاى پيشين بوده است ، بعينه و بدون كم و زياد و طابق النعل بالنعل ، در اين امت نيز مىباشد ، باور نميداريد ؟ .\r\nاز اين گذشته در ميان پيغمبران سابق و سفراى الهى ، افرادى كه اين گونه عمرهاى طولانى داشته‌اند ، بسيارند . نوح پيغمبر دو هزار و پانصد سال در جهان زيست . قرآن مجيد ميفرمايد :  فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً  يعنى نوح مدت نهصد و پنجاه سال ( براى دعوت مردم بدين خدا ) در ميان قومش ماند .\r\nو در روايتى كه ما با سند در اين كتاب نقل كرديم « 1 » مذكور بود كه در قائم علامتى از نوح است كه طول عمر باشد ، بنا بر اين چگونه مخالفين طول عمر امام زمان را انكار ميكنند ، ولى نظائر آن را كه عقل در رد و قبول آن دخالتى ندارد ميپذيرند ، بلكه اقرار به آن را بر خود لازم ميشمارند ؟ زيرا كه از پيغمبر روايت شده است . ما ميگوئيم در خصوص امام زمان هم بايد اعتراف كنند . زيرا آن هم از پيغمبر ( ص ) روايت شده است ! ! همچنين لازم است از طريق سمع هم معتقد بوجود قائم شوند . كدام عقل باور مىكند كه اصحاب كهف سيصد و نه سال در غار بسر برند ؟ آيا جز از طريق\r\n\r\n\r\n","description":"","footnote":"\r\n( 1 ) رجوع كنيد بباب 18\r\n","page_name":" 975 ","page_number":983},
  {"content":"\r\n\r\nشنيدنى راه ديگرى براى اعتقاد به آن هست ؟ پس در اين صورت چرا از طريق شنيدن از پيغمبر و ائمه معصومين ، مخالفين ، غيبت و ظهور قائم آل محمد را باور نميدارند ؟ ! چطور اينها به آنچه از ( وهب بن منبه ) و ( كعب الاحبار ) در محالاتى كه اثرى از آن در قول پيغمبر و منطق عقل ديده نميشود اعتقاد پيدا ميكنند ، ولى آنچه را از پيغمبر و ائمه دين در بارهء قائم و غيبت و ظهورش بعد از ترديد اكثر مردم و برگشتن مردم از دين و ايمان خود رسيده است باور نميدارند ؟ چنان كه اخبار صحيح كه از آن ذوات مقدسه رسيده گواه بر آن است . آيا اين معنى جز زير پا گذاشتن عقل براى رد حق و انكار آن ، چيز ديگرى ميتواند باشد ؟ ! چرا آنها نميگويند كه وقتى ما در اين زمان مثالى براى عمر طولانى پيدا نكرديم ، عمر طولانى مشهورترين فرد بشر را در باره مشهورترين فرد بشر نيز جارى ميسازيم تا اينكه تصديق قول صاحب شريعت ( ص ) را كرده باشيم ؟ و ميدانيم كه هيچ فردى از قائم عليه السّلام مشهورتر نيست زيرا كه نام مبارك او در شرق و غرب بر زبانهاى معتقدين و منكرينش جارى است .\r\nوقتى بنا باشد وقوع غيبت امام دوازدهم با آن همه رواياتى كه از پيغمبر رسيده و بوقوع آن خبر داده است باطل گردد ، عقيده به نبوت پيغمبر هم باطل مىشود . زيرا فرض اينست كه اين پيغمبر از وقوع غيبت امام دوازدهم خبر داده و به اعتقاد مخالفين واقع نشده است ، پس وقتى در يك جا دروغ او ثابت شود پيغمبر نخواهد بود .\r\nچطور آنها معتقدند كه پيغمبر در بارهء عمار ياسر « 1 » خبر داد كه گروه ظالمى او را ميكشند ، و در بارهء امير المؤمنين عليه السّلام فرمود : محاسنش از خون سرش رنگين مىشود و در بارهء حسن بن على عليه السّلام فرمود : بوسيله زهر بشهادت ميرسد ، و در بارهء\r\n\r\n\r\n","description":"","footnote":"\r\n( 1 ) قال ( ص ) :\r\nعمّار تقتله الفئة الباغية\r\n- و اين گروه ظالم لشكر معاويه بود كه در جنگ صفين چنان كه پيغمبر خبر داده بود ؛ عمار ياسر صحابى بزرگ و عاليقدر پيغمبر ( ص ) را كه جزو افسران سپاه امير مؤمنان على عليه السلام بود بقتل رسانيدند .\r\n","page_name":" 976 ","page_number":984},
  {"content":"\r\n\r\nحسين بن على عليهما السلام فرمود : با شمشير شهيد مىشود . ولى آنچه را در باره قائم و وقوع غيبت او با تصريح بنام و نسبش خبر داده است تصديق نميكنند ؟ ! نه ! بعقيده ما پيغمبر بزرگ ما در تمام گفتارش راستگو و در همه احوال درست - كردار بوده . موقعى ايمان بنده صحيح خواهد بود كه از آنچه پيغمبر فرموده در خود احساس دلتنگى نكند ، و در همهء امور به تمام معنى تسليم او باشد و هيچ گونه شك و ريبى در ايمانش راه نيابد . معنى اسلام اين است . زيرا كه اسلام بمعنى تسليم و انقياد در برابر خدا و رسول است .\r\n وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ  « 1 » از عجائب اينكه مخالفين ما ( اهل تسنن ) روايت كرده‌اند كه عيسى بن مريم ( ع ) از زمين كربلا گذشت و ديد كه چند آهو در آنجا گرد آمده‌اند . آهوها آمدند بنزد عيسى بن مريم و شروع بگريستن كردند . عيسى هم نشست و با آنها گريست .\r\nحواريون هم نشستند و گريه را سر دادند ، در حالى كه نميدانستند عيسى چرا نشست و براى چه گريه مىكند . بعدا پرسيدند يا روح اللَّه چرا گريه مىكنيد فرمود : آيا ميدانيد اين چه زمينى است ؟ گفتند نه فرمود : اين سرزمينى است كه نور ديدهء احمد مرسل و جگر گوشهء فاطمه زهرا بتول اطهر كه شبيه مادر من است در آن كشته مىشود و همين جا مدفون ميگردد . خاك اين بيابان از مشك خوشبوتر است زيرا تربت آن درّ تابناك شهيد است و تربت انبياء و اولاد انبياء نيز چنين است .\r\nاين آهوها با من حرف زدند و گفتند كه ما بشوق تربت آن نازدانهء با بركت در اين بيابان مىچريم و يقين دارند كه در اين زمين تأمين جانى دارند ، سپس عيسى دست به پشكل‌هاى آهوان زود و آن را بوئيد و فرمود : پروردگارا ! اينها را آنقدر باقى بگذار تا آنكه پدر اين شهيد مظلوم بيايد و آن را ببويد و باعث صبر و تسلى خاطرش گردد . گفته‌اند كه آن پشكلها ماند تا زمان امير المؤمنين عليه السّلام كه از كربلا گذشت و آن را بوئيد و گريست و همراهان را نيز بگريه انداخت و داستان آن را باصحاب خود اطلاع داد .\r\n\r\n\r\n","description":"","footnote":"\r\n( 1 ) سوره آل عمران آيه 85\r\n","page_name":" 977 ","page_number":985},
  {"content":"\r\n\r\nآرى اهل تسنن تصديق ميكنند كه پشكلهاى آهوان بيش از پانصد سال باقى ماند و ابر و باران و گذشت روزها و شبها و سالها آن را تغيير نداد ، ولى تصديق نمى - كنند كه قائم آل محمد باقى بماند تا آنگاه كه با شمشير قيام كند و دشمنان خدا را نابود گرداند و دين خدا را زنده كند ، آن هم با آن همه اخبارى كه از پيغمبر و ائمه صلوات اللَّه عليهم با تعيين نام و نسب و غيبتش در مدت طولانى رسيده است ، و با اينكه روش پيغمبران پيشين در خصوص طول عمر هم در باره وى تجديد شده . آيا اين جز از عناد و انكار حق ، چيز ديگرى هست ؟ !\r\n\r\nعلائم قيام قائم آل محمد ( ص )\r\nو نيز شيخ صدوق در كمال الدين از محمد بن مسلم روايت مىكند كه گفت :\r\nشنيدم امام جعفر صادق عليه السّلام ميفرمود : براى قيام قائم علائمى است كه خداوند براى اهل ايمان پديد مىآورد . من عرضكردم : قربانت گردم آن علائم چيست ؟ فرمود :\r\nاينست كه خدا ميفرمايد « و لنبلونكم » يعنى شما مؤمنين را قبل از آمدن قائم امتحان ميكنيم  بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  « 1 » به چيزى از ترس و گرسنگى و نقص اموال و جانها و ثمرات و بصابران مژده ده .\r\nفرمود : اين ترس از پادشاهان بنى فلان در روزگار آخر آنهاست ، و گرسنگى بواسطهء بالا رفتن اسعار آنهاست ، و نقص اموال ، كسادى تجارتها و قلت فضل است و نقص جانها مرگهاى سريع است ( سكته ) و نقص ثمرات ، كمى ثمرات حاصلى است كه كشت ميكنند و مژده بصابران ، مژده بتعجيل فرج است .\r\nسپس امام صادق عليه السّلام بمحمد بن مسلم فرمود : اى محمد ! تأويل آيهء شريفه‌اى كه خداوند ميفرمايد :  وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  « 2 » اينست .\r\n\r\n\r\n","description":"","footnote":"\r\n( 1 ) سورهء بقره آيه 155 .\r\n( 2 ) سورهء آل عمران آيه 7 .\r\n","page_name":" 978 ","page_number":986},
  {"content":"\r\n\r\nاين روايت در غيبت نعمانى هم بسند ديگر از محمد بن مسلم از آن حضرت روايت شده است .\r\nو هم در كمال الدين از ميمون لبان روايت مىكند كه آن حضرت فرمود : پيش از قيام قائم پنج علامت خواهد بود : آمدن شخص يمنى ، و سفيانى ، و نداكننده‌اى از آسمان ، و فرورفتگى در بيابان « بيداء » و قتل شخص پاكدلى .\r\nهم در آن كتاب روايت كرده كه حضرت صادق عليه السّلام فرمود : ميان قيام قائم و قتل شخص پاكدل بيش از پانزده شب فاصله نيست . در غيبت شيخ و ارشاد مفيد هم اين روايت آمده است .\r\nدر كمال الدين از ميمون لبان روايت نموده كه گفت : من با امام باقر عليه السّلام در خيمهء آن حضرت بودم . حضرت دامن خيمه را بالا زد و فرمود : روزى كه دولت ما آشكار شود ، از اين آفتاب روشنتر است . سپس فرمود : در آن روز صدائى از آسمان شنيده مىشود كه ميگويد : فلانى پسر فلانى همان امام شماست و نام او را ذكر مىكند . آنگاه شيطان از زمين همان صدائى مىزند كه در شب عقبه برسول خدا زد .\r\nنيز در آن كتاب بسند مزبور از معلى بن خنيس روايت نموده كه حضرت صادق عليه السّلام فرمود : آمدن سفيانى حتمى است و خروج او در ماه رجب خواهد بود .\r\nهم در آن كتاب بسند مزبور از حرث بن مغيره از آن حضرت روايت كرده كه فرمود : صداى آسمانى كه در ماه رمضان شنيده مىشود ، در شب جمعه بيست و سوم ماه رمضان خواهد بود .\r\nهمچنين در كمال الدين از زراره روايت نموده كه حضرت صادق عليه السّلام فرمود : ( موقع ظهور ) صدا زننده‌اى قائم را باسم نام ميبرد . عرضكردم : اين صدا براى افراد خاصى است يا عمومى است ؟\r\nقال عامّ يسمع كلّ قوم بلسانهم\r\nفرمود :\r\nعمومى است و هر ملتى به زبان خود آن را ميشنوند . عرضكردم : با اينكه قائم را باسم صدا ميزنند ديگر چه كسانى با او مخالفت مىكنند ؟ فرمود : شيطان آنها را به حال خود نمىگذارد تا آنكه در اواخر همان شب صدائى مىزند و مردم را به شك مياندازد\r\n\r\n","description":"","footnote":"","page_name":" 979 ","page_number":987},
  {"content":"\r\n\r\nمؤلف : ظاهرا بجاى شب « در آخر همان روز » باشد ، چنان كه در اخبار آينده خواهد آمد . گويا اشتباه از كاتب باشد در بعضى نسخه‌ها اصلا آخر شب نيست .\r\n\r\n[ آمدن سفيانى 
  ]\r\nنيز سفيانى و نيز صدوق در كمال الدين از ابن ابى عمير و او از ابن اذينه روايت كرده كه گفت : حضرت صادق فرمود : پدرم فرمود : جدم امير المؤمنين صلوات اللَّه عليه فرمود : پسر هند جگر خوار ( سفيانى ) از بيابان يابس بيرون مىآيد . او مردى متوسط القامه ، صورتش وحشتناك و سرش ضخيم است و رويش آبله دارد . اگر او را ببينى خيال ميكنى يك چشمى است . او از اولاد ابو سفيان مىباشد . او خروج مىكند و به زمين آرام مىآيد و بر منبر آن مىنشيند .\r\nمؤلف : زمين آرام ( ارض ذات قرار ) كوفه يا نجف است ، چنان كه در اخبار به اين دو شهر تفسير شده است .\r\nنيز در آن كتاب از عمر بن يزيد روايت كرده كه حضرت صادق عليه السّلام بوى فرمود :\r\nاگر تو سفيانى را ببينى پليدترين مردم را ديده‌اى ، رنگش سرخ و زرد و چشمش كبود است ، در ظاهر مرتب ذكر خدا ميگويد ، ولى در حقيقت به طرف جهنم ميرود ؛ در خباثت به جائى ميرسد كه زن بچه دارش را از ترس اينكه مبادا مردم را به محل او راهنمائى كند ، زنده بگور مىكند .\r\nو هم در كتاب مزبور از عبد اللَّه بن ابى منصور روايت نموده كه گفت : از حضرت صادق عليه السّلام پرسيدم اسم سفيانى چيست ؟ فرمود : چه كار باسم او دارى ؟ وقتى او گنجهاى پنجگانهء شام يعنى دمشق و حمص و فلسطين و اردن و قنسرين را بچنگ آورد ، در آن وقت منتظر ظهور قائم باشيد ، عرضكردم . او نه ماه سلطنت مىكند ، فرمود نه ! بلكه هشت ماه بدون يك روز زيادتر .\r\nنيز در كمال الدين از معلى بن خنيس از حضرت صادق عليه السّلام روايت مىكند كه فرمود : نخست صداى جبرئيل از آسمان و بعد صداى شيطان از زمين بلند مىشود ، پس\r\n\r\n","description":"","footnote":"","page_name":" 980 ","page_number":988},
  {"content":"\r\n\r\nاز صداى اول پيروى كنيد مبادا مفتون صداى بعدى شويد و دنبال آن برويد ! همچنين در آن كتاب از ابو حمزهء ثمالى نقل مىكند كه گفت : به حضرت صادق عليه السّلام عرضكردم : امام محمد باقر عليه السّلام ميفرمود : آمدن سفيانى حتمى است . فرمود :\r\nآرى اين طور است ، اختلاف ميان اولاد عباس هم حتمى است و كشته شدن مردى پاكدل هم حتمى است و قيام قائم هم حتمى است . عرضكردم : صداى آسمانى چگونه است ؟ فرمود : در اول روز منادى صدا مىزند : آگاه باشيد حق در شخص على عليه السّلام و شيعيان اوست . آنگاه شيطان در آخر روز صدا مىزند : آگاه باشيد حق در شخص سفيانى و پيروان اوست ، در اين وقت آنها كه ايمان ثابتى ندارند به شك مىافتند .\r\nنيز صدوق در كمال الدين از حضرت باقر عليه السّلام روايت مىكند كه فرمود : پيش از ظهور قائم دو علامت پديد مىآيد : يكى گرفتن ماه در پنجم ماه و ديگر گرفتن آفتاب در پانزدهم ماه ! از زمان هبوط حضرت آدم تا آن موقع چنين خسوف و كسوفى روى نداده است . و در آن موقع حساب منجمين بهم مىخورد در غيبت نعمانى نيز روايت مزبور بسند ديگر مذكور است .\r\nهم در كمال الدين از سليمان بن خالد روايت نموده كه گفت : شنيدم حضرت صادق ميفرمود : پيش از آمدن قائم دو گونه مرگ خواهد بود : مرگ سرخ و مرگ سفيد ، بطورى كه از هر هفت نفر پنج نفر جان ميدهند ، مرگ سرخ شمشير « 1 » و مرگ سفيد طاعون است .\r\nو نيز در آن كتاب از ابو بصير روايت كرده كه امام صادق عليه السّلام فرمود : قبل از آمدن قائم در پنجم ماه رمضان آفتاب ميگيرد .\r\nمؤلف : در روايات سابق ميگفت ماه در پنجم ماه ميگيرد و در اينجا آفتاب است .\r\n\r\n\r\n","description":"","footnote":"\r\n( 1 ) پاورقى صفحه 880 را بخوانيد . امكان دارد كه منظور يك جنگ عمومى و اتمى باشد كه در آن با تشعشعات اتمى و بيمارى عمومى دو سوم مردم از ميان ميروند چنان كه در صفحه 886 گذشت ؛ و در روايت بعد هم ذكر شده است .\r\n","page_name":" 981 ","page_number":989},
  {"content":"\r\n\r\nاحتمال دارد هر دو با هم در پنجم گرفته شوند . بنا بر اين منافات ندارد . و شايد هم چيزى از روايت افتاده باشد .\r\nنيز در كمال الدين از ابو بصير و محمد بن مسلم روايت شده كه گفتند : شنيديم حضرت صادق عليه السّلام ميفرمود : اين امر ( ظهور امام زمان ) تحقق نميپذيرد ، مگر اينكه دو سوم مردم از ميان بروند عرض شد وقتى دو سوم مردم از ميان بروند ، ديگر كى ميماند ؟ فرمود : دوست نميداريد كه شما يك سوم باقى مانده باشيد ؟ ! آمدن سفيانى و علائم ديگر شيخ الطائفه در كتاب غيبت از عبد اللَّه بن رزين از عمار ياسر روايت نموده كه گفت : دولت خانوادهء پيغمبر شما در آخر الزمان خواهد بود . و ظهور آن دولت علاماتى دارد . موقعى كه اين علائم را ديديد در جاى خود نشسته و از هر گونه اقدامى خوددارى كنيد تا آن علائم بگذرد : وقتى كه روم و ترك بر شما حمله آوردند و لشكرها آراستند ، و خليفهء شما ( مسلمين ) كه كارش جمع آورى اموال بود ، جان داد و مردى درستكار بجاى او نشست ، و چند سال بعد از بيعتش از خلافت خلع شد ؛ نابودكنندهء دولت آنها از همان جا كه روز نخست دولتشان بوجود آمد مىآيد « 1 » آنگاه روم و ترك بجان هم مىافتند و جنگهاى زياد در زمين روى ميدهد ، در آن موقع كسى از قلعهء دمشق صدا مىزند : ويل لاهل الأرض من شرّ قد اقترب واى بر ساكنان زمين از شرى كه نزديك است ! و سمت غربى مسجد دمشق به زمين فرو ميرود . حتى ديوارش نيز در هم فرو ميريزد .\r\nو سه نفر در شام قد علم ميكنند ، و هر سه طالب سلطنت هستند . يكى از آنها سياه و سفيد است ، و ديگرى سرخ و سفيد است و سومى از خاندان ابو سفيان مىباشد و او از نهر كلب « 2 » و مردم را در دمشق حاضر مىكند ، و غربيان بمصر حمله مىآورند . وقتى\r\n\r\n\r\n","description":"","footnote":"\r\n( 1 ) عبارت اينست يأتى مالك ملكهم و در نسخه بدل ، هالك ملكهم دارد ، كه بنا بر اين معنى آن اينست : زوال دولتشان از آنجا كه روى كار آمدند فرا ميرسيد .\r\n( مقصود آمدن هلاكوخان از سمت خراسان است كه ابو مسلم بانى دولت بنى عباس نيز از همان جا آمد - مؤلف ) .\r\n( 2 ) نهر الكلب محلى واقع ميان بيروت و صيدا است ( مراصد )\r\n","page_name":" 982 ","page_number":990},
  {"content":"\r\n\r\nآنها وارد مصر شدند ، همين علامت آمدن سفيانى است . قبل از آن كسى قيام مىكند كه مردم را دعوت به پيروى از آل محمد صلّى اللَّه عليه و إله مينمايد ، تركها در حيره ( محلى نزديك كوفه بوده ) و روميان در فلسطين فرود مىآيند .\r\nدر آن هنگام عبد اللَّه ( دجال ) قيام مىكند و در سر نهر قرقيساء « 1 » بلشكر ترك و روم ميرسد و جنگ سختى در ميگيرد و پادشاه مغرب همه جا را زير پا ميگذارد مردان را ميكشد و زنان را اسير مىكند آنگاه بقيس « 2 » برميگردد . سفيانى در جزيره « 3 » فرود مىآيد ، و شخص يمنى نيز خروج مىكند . هر چه شخص يمنى و سلطان مغرب بغنيمت برده‌اند ، همه را سفيانى از آنها ميگيرد ، و سپس بكوفه ميرود و ياران آل محمد را بقتل مىرساند و مردى از ناموران آنها را ميكشد .\r\nدر آن موقع مهدى قيام مىكند . امير لشكر او مردى بنام شعيب بن صالح است وقتى اهل شام ديدند مردم شام با پسر ابو سفيان بيعت كردند ؛ همه با او به مكه ميروند در آن وقت مرد پاكدلى از ( بنى هاشم ) بقتل ميرسد ، برادر وى نيز در مكه است ولى دسترسى به او پيدا نميكنند . آنگاه صدائى از آسمان شنيده مىشود كه ميگويد اى مردم امير شما فلانى است و اين همان مهدى است كه زمين را پر از عدل و داد مىكند چنان كه پر از ظلم و ستم شده باشد .\r\nدر غيبت شيخ از عبد اللَّه بن عمر روايت مىكند كه گفت : پيغمبر فرمود قيامت برپا نخواهد شد تا اينكه شصت دروغگو پيدا شوند و همه ادعا كنند كه ما پيغمبريم\r\n\r\n\r\n","description":"","footnote":"\r\n( 1 ) قرقيسا - محلى در كنار نهر فرات بوده ( مراصد ) .\r\n( 2 ) قيس - از قديم بلوكى از مصر واقع در سمت غربى رود نيل بوده است ( مراصد )\r\n( 3 ) جزيره - كه آن را « جزيرهء اقور » هم ميگويند واقع در بين شط دجله و فرات است جزيره در همسايگى شام و مشتمل بر « ديار مضر » و « ديار بكر » است چون در بين دو شط دجله و فرات واقع شده لذا جزيره خوانده مىشود حران ، رها ، رفه ، رأس عين ، نصيبين ، سنجار خابور ، ماردين ، آمد ميافارقين و موصل از شهرهاى مهم جزيره است ( مراصد )\r\n","page_name":" 983 ","page_number":991},
  {"content":"\r\n\r\nاين روايت در ارشاد مفيد هم بطريق ديگر ذكر شده است . در غيبت شيخ از ابو خديجه روايت نموده كه امام جعفر صادق عليه السّلام فرمود : « پيش از آمدن قائم دوازده نفر از بنى هاشم خواهند آمد كه همه مردم را دعوت به پيروى از خود ميكنند . در ارشاد مفيد هم اين روايت آمده است .\r\nنيز در غيبت شيخ از عامر بن واثله از امير المؤمنين عليه السّلام روايت كرده كه گفت : پيغمبر ( ص ) فرمود : ده علامت است كه پيش از قيامت بايد پديد آيد : سفيانى دجال ، دخان ، دابة الارض ، قيام قائم ، طلوع آفتاب از مغرب ، فرود آمدن عيسى از آسمان ، فرو رفتن زمين در شرق ؛ فرو رفتن زمين در جزيرة العرب و آتشى كه در قلب شهر عدن بيرون مىآيد و مردم را بمحشر سوق ميدهد .\r\nو هم در كتاب مزبور از عمر بن حنظله از امام جعفر صادق عليه السّلام روايت نموده كه فرمود : پيش از قيام قائم پنج علامت پديد خواهد آمد . صيحهء ( آسمانى ) آمدن سفيانى ، فرورفتگى بيابان بيداء ، آمدن شخص يمنى و كشته شدن مردى پاكدل .\r\nهمچنين در آن كتاب از جابر جعفى روايت نموده كه از حضرت امام محمد باقر عليه السّلام پرسيد : قيام قائم كى خواهد بود ؟ فرمود : اى جابر چگونه اين امر به اين زودى واقع مىشود ، با اينكه هنوز انبوه مردم در بين كوفه و حيره كشته نشده‌اند ؟\r\nدر ارشاد شيخ مفيد هم اين روايت نقل شده است .\r\nو نيز در غيبت شيخ از حسين بن مختار از حضرت صادق عليه السّلام روايت كرده كه فرمود : هنگامى كه ديوار مسجد كوفه از سمت خانهء عبد اللَّه بن مسعود فرو ريخت در زمان انقراض دولت بنى فلان فرا ميرسد ، بدانيد كه آن كس كه آن را خراب مىكند ديگر آن را بنا نميكند .\r\nدر ارشاد مفيد نيز بسند ديگر آمده است همچنين در غيبت نعمانى بسند ديگر هم از آن حضرت روايت كرده است .\r\nهم در غيبت شيخ است كه بكير بن محمد ازدى از حضرت صادق عليه السّلام روايت نموده كه آمدن اين سه نفر خراسانى و سفيانى و يمنى در يك ماه و يك سال و يك روز\r\n\r\n","description":"","footnote":"","page_name":" 984 ","page_number":992},
  {"content":"\r\n\r\nخواهد بود . پرچم هيچ كدام مانند شخص يمنى نيست ، او مردم را بسوى حق راهنمائى مىكند . در ارشاد مفيد نيز بسند ديگر هم مذكور است .\r\nو هم در آن كتاب از محمد بن مسلم روايت كرده كه گفت : پيش از سفيانى يك مرد مصرى و يكنفر يمنى قيام مىكند ! و نيز در كتاب نامبرده از ابو بصير روايت مىكند كه گفت : شنيدم حضرت صادق عليه السّلام ميفرمود : هر كس مردن عبد اللَّه ( دجال ) را براى من ضمانت كند من هم آمدن قائم را براى او ضمانت ميكنم . بعد از آنكه عبد اللَّه مرد ديگر مردم بر سر كسى اجتماع نميكنند و اين امر ( ظهور دولت حق ) بخواست خدا به صاحب شما منتهى ميگردد و بعد از آن سلطنت سالها از بين ميرود و به سلطنت ماه‌ها و روزها تبديل مىشود عرض كردم : آيا آن زمان طول ميكشد ؟ فرمود : نه ! در ارشاد مفيد و غيبت شيخ از بزنطى نقل مىكند كه امام رضا عليه السّلام فرمود :\r\nيكى از علائم ظهور قائم حادثه‌اى است كه در بين حرمين ( مكه و مدينه ) روى ميدهد . عرضكردم : آن حادثه چيست ؟ فرمود : تعصبى در بين حرمين بوقوع ميپيوندد ؛ و فلانى از اولاد فلان پانزده جوان دلاور را ميكشد .\r\nو نيز در ارشاد مفيد و غيبت نعمانى از ابو بصير از حضرت صادق عليه السّلام روايت مىكند كه فرمود : دولت اينان از بين نميرود تا اينكه روز جمعه مردم را در كوفه با شمشير بقتل رسانند گويا سرهاى مقتولين را مىبينم كه ما بين باب الفيل مسجد و دكان صابون فروشان افتاده است .\r\nو هم در غيبت شيخ از عميره دختر نفيل روايت كرده كه گفت : از دختر امام حسن مجتبى شنيدم ميگفت : اين امر كه شما منتظر آن هستيد واقع نميشود مگر بعد از آنكه بعضى از شما از بعضى ديگر دورى جوئيد و بعضى ، بعضى ديگر را لعنت كند ، و آب دهان به صورت يك ديگر بياندازيد . و بعضى از شما عليه ديگر گواهى بكفر او دهد . عرضكردم : خيرى در زندگى آن روز نيست فرمود تمام خير و خوبى در آن روز است زيرا در آن وقت است كه قائم ما قيام مىكند و تمام اين اعمال زشت را\r\n\r\n","description":"","footnote":"","page_name":" 985 ","page_number":993},
  {"content":"\r\n\r\nاز ميان برميدارد .\r\nنيز در غيبت شيخ از امير المؤمنين عليه السّلام روايت مىكند كه فرمود : پيش از آمدن قائم يك مرگ سرخ است و يك مرگ سفيد ، دوباره ملخ مىآيد : يك بار در وقت ( يعنى موقع كشت و زرع ) و يك بار در غير وقت آن ، رنگ ملخها مانند خون است ! اما مرگ سرخ شمشير و مرگ سفيد طاعون است « 1 » در ارشاد مفيد و غيبت نعمانى نيز بسندهاى ديگر اين روايت نقل شده است .\r\n\r\nقيام زنديقى از قزوين\r\nشيخ طوسى در كتاب غيبت از محمد بن حنفيه روايت كرده كه گفت : از او ( گويا مقصود پدرش امير المؤمنين عليه السّلام باشد ) پرسيدم : اين امر كى واقع مىشود و چه وقت خواهد بود ؟ حضرت سر خود را تكان داد آنگاه فرمود : چگونه اين امر ( به اين زودى ) واقع مىشود و حال آنكه زمانه هنوز فشار و سختى خود را وارد نساخته و بر برادران من جفا ننموده است ؟ چگونه ممكن است آن امر واقع شود و حال آنكه هنوز آن سلطان ظلم و ستم نكرده است ؟\r\nچگونه اين امر بوقوع مىپيوندد و حال آنكه هنوز آن زنديق از قزوين قيام نكرده كه پردهء ناموس مردم آنجا را به درد و سران آنها را تكفير كند و حصار آن را تغيير دهد و بهجت آن را از ميان ببرد ؟\r\nهر كس از آن زنديق فرار كند ، او را بچنگ آورد . و هر كس با او جنگ كند ؛ بقتل رساند ، و هر كس از وى كناره‌گيرى كند فقير شود ، و هر كس از او متابعت كند كافر گردد ! تا آنجا كه مردم دو دسته ميشوند : يك دسته براى از دست رفتن دين خود گريه مىكند ، و دستهء ديگر براى از دست رفتن دنياى خود ميگريند !\r\n\r\n\r\n","description":"","footnote":"\r\n( 1 ) در پاورقى 886 گذشت .\r\n","page_name":" 986 ","page_number":994},
  {"content":"\r\n\r\n\r\nعلائم ديگر\r\nو در ارشاد مفيد و غيبت شيخ از جابر جعفى از امام محمد باقر عليه السّلام روايت نموده كه فرمود : در جاى خود بنشين و حركت مكن تا گاهى كه علائمى را كه براى تو ذكر مىكنم ببينى ! تو را نمىبينم كه اين علائم را ببينى و آن اختلاف بنى فلان ( بنى عباس ) و صداى آسمانى و صدائى از جانب دمشق ميرسد كه آنجا را فتح كرده‌اند و قريه‌اى از شام بنام « جابيه » به زمين فرو ميرود .\r\nبرادران ترك در جزيره فرود مىآيند ، خارجيان رومى هم آمده در رمله « 1 » پياده ميشوند ، در آن سال اختلافات بسيارى در هر سرزمين از ناحيهء غرب روى ميدهد نخستين جايى كه خراب مىشود شام است . سه دسته در آنجا پرچم برافرازند : پرچم مرد سرخ و سفيد ، و پرچم مرد سياه و سفيد ، و پرچم سفيانى .\r\nنيز در غيبت شيخ از عبد الملك بن اسماعيل اسدى و او از پدرش از سعيد بن جبير روايت نموده كه گفت : در آن سال كه مهدى قيام مىكند ، بيست و چهار مرتبه باران مىبارد و اثر و بركت آن ديده مىشود .\r\nشيخ الطائفه در كتاب غيبت . از جذلم بن بشير روايت كرده كه گفت به حضرت امام زين العابدين عليه السّلام عرضكردم : آمدن مهدى و نشانه‌ها و علائم آن را براى من بيان فرمائيد تا بدانم كى ظهور مىكند ، فرمود : پيش از آمدن او ، مردى بنام عوف بن سلمى از جزيره خروج مىكند ، او در كريت « 2 » سكونت دارد و در مسجد دمشق كشته مىشود . آنگاه شعيب بن صالح از سمرقند خروج مىكند و سپس سفيانى ملعون از بيابان يابس مىآيد . سفيانى از اولاد عتبة بن ابى سفيان است ، وقتى او خروج مىكند مهدى پنهان است و بعد از آن قيام مىكند .\r\n\r\n\r\n","description":"","footnote":"\r\n( 1 ) رمله - شهرى يا بلوكى از فلسطين بوده كه تا بيت المقدس دوازده ميل فاصله داشته است . ( مراصد )\r\n( 2 ) نام محلى است ( مراصد )\r\n","page_name":" 987 ","page_number":995},
  {"content":"\r\n\r\nو هم در كتاب مزبور روايت مىكند كه پيغمبر صلّى اللَّه عليه و إله فرمود : مردى از قزوين خروج مىكند كه نامش نام پيغمبرى است . مردم بيدين و با دين بسرعت باطاعتش درآيند و او كوه‌ها را پر از وحشت مىكند .\r\nدر ارشاد مفيد و غيبت شيخ از بدر بن خليل ازدى نقل مىكند كه امام محمد باقر عليه السّلام فرمود : دو علامت پيش از قيام قائم خواهد بود كه از زمان هبوط حضرت آدم تا آن روز سابقه نداشته است و آن اينست كه : آفتاب در نيمه ماه رمضان و ماه در آخر آن گرفته مىشود راوى گفت : يا ابن رسول اللَّه ! همه وقت ماه در نيمهء ماه و آفتاب در آخر ماه ميگيرد ؟\r\nفرمود : ميدانم چه ميگوئى ، ولى اين را بدان كه اين دو از علائمى است كه از زمان هبوط آدم تا آن موقع واقع نشده است . در غيبت نعمانى و كافى هم به دو سند ديگر اين روايت ذكر شده است .\r\nنيز در ارشاد مفيد و غيبت شيخ از حسن بن جهم روايت مىكند كه گفت : مردى از امام موسى بن جعفر عليه السّلام پرسيد : كى فرج آل محمد فرا ميرسد ؟ فرمود : ميخواهى مفصل بيان كنم يا مجمل و سربسته ؟ عرضكردم : « بطور اجمال بفرمائيد ! فرمود : هنگامى كه پرچمهاى شهر قيس در مصر و پرچمهاى كنده در خراسان به حركت آمد موقع فرج است » .\r\nراوى : گويا حضرت بجاى كنده چيزى ديگر فرمود .\r\nهمچنين در غيبت شيخ از ابو بصير از حضرت صادق عليه السّلام روايت مىكند كه فرمود :\r\nپيش از آمدن قائم خشكسالى خواهد بود كه خرما در نخل از بين ميرود پس در اين خصوص شكايت مكنيد ( يا اينكه فرمود شك نكنيد ) .\r\nنيز در آن كتاب از ابو لبيد نقل مىكند كه گفت : مردم حبشه ( كعبه ) خانهء خدا را تغيير ميدهند و آن را ميشكنند و حجر الاسود را مىبرند ، و آن را در مسجد كوفه نصب ميكنند و نيز در آن كتاب از محمد بن مسلم روايت كرده كه گفت : از امام صادق عليه السّلام شنيدم ميفرمود : وقتى سفيانى خروج كرد باندازهء حامله بودن زنى ( يعنى مدت نه ماه ) بر پنج بلوك استيلاء پيدا مىكند . سپس حضرت فرمود : استغفر اللَّه « 1 » بلكه به قدر\r\n\r\n\r\n","description":"","footnote":"\r\n( 1 ) علت اين استغفار را مؤلف در دو صفحهء بعد بيان مىكند .\r\n","page_name":" 988 ","page_number":996},
  {"content":"\r\n\r\nحامله بودن شترى ! آمدن او از امور حتمى است كه بايد واقع شود .\r\nنيز در كتاب مزبور از عمر بن ابان كلبى از حضرت صادق عليه السّلام روايت كرده كه فرمود : گويا سفيانى ( راوى ميگويد يا فرمود رفيق سفيانى ) در كوفه شهر شما فرود آمده و از جانب او صدا ميزنند هر كس سر يك نفر از شيعيان على را بياورد هزار درهم به او خواهيم داد . كار به آنجا ميرسد كه همسايه همسايه را ميگيرد و ميگويد : اين از شيعيان على است . سپس گردن او را مىزند و هزار درهم ميگيرد .\r\nآگاه باشيد آن روز فقط زنازادگان بر شما حكومت ميكنند گويا هم اكنون صاحب نقاب را مىبينم . من عرضكردم : صاحب نقاب كيست ؟ فرمود : مردى از شماست و تظاهر بعقيده شما مىكند و نقاب به صورت مىزند و شما را بوحشت مياندازد .\r\nاو شما را ميشناسد ولى شما او را نميشناسيد ، يك يك شما را با سعايت بدام بدبختى مبتلا ميسازد . آگاه باشيد كه او زنازاده است .\r\nهمچنين در غيبت شيخ روايت كرده كه : حضرت امير مؤمنان عليه السّلام فرمود :\r\nهنگامى كه دو نفر مدعى حكومت در شام بجان هم افتادند علامتى از علائم الهى است .\r\nسپس مردم را امر بسكوت و آرامش ميكنند . آنگاه شام چنان دچار اضطراب و ناامنى ميگردد كه در آن گير و دار صد هزار نفر به هلاكت برسند . خداوند آن شورش و اضطراب را رحمتى براى دينداران و كيفرى براى بيدينان قرار ميدهد . وقتى آن روز فرا رسيد ، خواهى ديد كه سواران ترك با نيروى كافى و پرچمهاى زرد از سمت مغرب مىآيند تا بشام ميرسند . در اين موقع منتظر باشيد كه در يكى از دهات شام بنام « خرسنا » زمين فرو رود ، و چون اين نيز عملى شد منتظر آمدن فرزند هند جگر - خوار ( سفيانى ) باشيد كه از « يابس » بيرون مىآيد .\r\nو نيز در غيبت شيخ از عمار دهنى روايت مىكند كه : امام محمد باقر عليه السّلام بوى فرمود : مدت توقف سفيانى را در ميان خود ( وى از اهل كوفه بوده ) چقدر ميدانيد ؟\r\nعرضكردم : نه ماه باندازهء حامله بودن يك زن فرمود : اى مردم كوفه چه خوب دانا ميباشيد !\r\n\r\n","description":"","footnote":"","page_name":" 989 ","page_number":997},
  {"content":"\r\n\r\nمؤلف : احتمال دارد بعضى روايات كه مدت توقف سفيانى را باختلاف ذكر كرده‌اند در مقام تقيه از ائمه صادر شده . زيرا در روايات اهل تسنن هم ذكر شده يا اينكه از اموريست كه بداء « 1 » در آن واقع مىشود و به اين مقدار ميرسد . يا اينكه\r\n\r\n\r\n","description":"","footnote":"\r\n( 1 ) بطورى كه در پاورقى صفحه 889 گفتيم موضوع « بداء » از دير زمان دستاويز خوبى براى دشمنان اسلام و شيعه بوده است ؛ و دانسته و ندانسته در اين خصوص تهمتهائى بما ميزنند - در اين مورد نيز كه باز از بداء سخن ميرود ؛ نظريهء شيعه را در خصوص « بداء » از كتاب نفيس « اجوبة موسى جار للَّه » بقلم علامهء فقيد سيد عبد الحسين شرف الدين جبل عاملى چاپ دوم صفحه 99 نقل ميكنيم : آن نويسندهء دانشمند بزرگ شيعه مينويسد : بعضى از ناصبىها پنداشته‌اند كه ما شيعيان عقيده داريم خداوند اعتقاد به چيزى دارد و بعد خلاف آن برايش آشكار مىشود ! اين تهمت بسيار بزرگى است كه بما ميزنند ، و ظلم و ستمى است كه باهل بيت پيغمبر روا ميدارند . دامن اهل بيت و دوستان آنها از چنين نسبت محالى بذات پاك خداوند پيراسته است .\r\nشيعه عقيده دارد كه علم خداوند عين ذات مقدس اوست ، و با اين اعتقاد چطور ممكن است تغيير و تبديل در علم خدا راه يابد ؟ آنچه شيعه بنام « بداء » معتقد است اينست كه گاهى خداوند روزى را كم و زمانى زياد ميگرداند ، همچنين مرگ و سلامتى و بيمارى و سعادت و شقاوت و رنج و ناملايمات و ايمان و كفر و ساير چيزها گاهى تغيير و تبديل مييابد و كم و زياد مىشود ، چنان كه خدا فرموده  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  .\r\nاين درست عقيدهء خليفه دوم عمر بن الخطاب و عبد اللَّه بن مسعود بوده . چنان كه فخر رازى دانشمند بزرگ سنى در تفسير همين آيه 210 سورهء رعد در جزء پنجم تفسير خود نقل كرده است و نيز ابو وائل و قتاده دو تن ديگر از فقهاى اهل تسنن همين را در تفسير آيه مزبور گفته‌اند ، چنان كه طبرسى در مجمع البيان چاپ صيدا جلد سوم صفحه 298 نقل كرده ؛ و جابر بن عبد اللَّه انصارى هم آن را از پيغمبر ( ص ) روايت نموده است .\r\nبعلاوه بسيارى از بزرگان گذشته هميشه دعا ميكردند و بدرگاه خدا مىناليدند كه آنها را از سعادتمندان قرار دهد ؛ و جزو اشقيا به حساب نياورد . اين معنى در بسيارى از دعاهاى ائمه اطهار ما رسيده است و در روايات بسيارى فرموده‌اند كه صدقه دادن ؛ و نيكى به پدر و مادر و كردار نيك ، شقاوت آدمى را به سعادت تبديل مىكند . و عمر را زياد ميگرداند ، چنان كه ابن ابى شيبه در صفحه 251 جلد اول كنز العمال از على ( ع ) نقل كرده است .\r\nابن عباس از پيغمبر روايت كرده است كه فرمود : فرار كردن از تقدير الهى سودى ندارد ، ولى خداوند ، با دعا و درخواست بندگانش ، آنچه را تقدير شده بود ، برميدارد ! اين همان معنى « بداء » است كه شيعه بطور مجاز بعلاقه مشابهت به خداوند نسبت ميدهد . . .\r\nاگر مخالفين شيعه ميدانستند كه شيعه لفظ « بداء » را مجارا به خدا نسبت مىدهد ، اعتراف مىكردند ؛ كه با هم در اين معنى اختلافى نداريم ، و اين را همه ميگويند : زيرا باب مجاز در زبان عربى بسيار وسيع است .\r\nبا وجود اين اگر غير شيعه اصرار دارد ، كه اطلاق لفظ بداء را بطور مجاز هم از ما نپذيرد و نگويد نزاع ما لفظى است ، ما هم از گفته خود تنزل نموده و اختيار را به او مىدهيم كه هر نامى ميخواهد روى اين معنى بگذارد ! و از نسبت خلاف واقع دادن به برادر مؤمن خود بپرهيزد .\r\n وَ لا يَبْخَسْ مِنْهُ شَيْئاً  و لا تبخسوا النّاس اشيائهم  وَ لا تَعْثَوْا فِي الْأَرْضِ مُفْسِدِينَ  .\r\n بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ  .\r\n","page_name":" 990 ","page_number":998},
  {"content":"\r\n\r\nمقصود از اين مدت استقرار دولت سفيانى باشد . چه بر حسب اعتبار اختلاف پيدا مىكند خبرى كه عنقريب از موسى ابن اعين نقل مىشود اشاره به همين معنى است . روايت محمد بن مسلم هم در اين خصوص سابقا گذشت .\r\nو نيز در غيبت شيخ از اعمش از بشر بن غالب روايت نموده گفت كه سفيانى بكيش نصرانيت از كشور روم مىآيد و صليبى در گردن دارد و او در آن روز بزرگ مردم است .\r\nو نيز در كتاب نامبرده از امام جعفر صادق عليه السّلام نقل مىكند كه گفت : در سال فتح ( آمدن امام زمان ) نهر فرات شكاف بر مىدارد و آب آن بكوچه و محله‌هاى كوفه ميريزد .\r\nهم در آن كتاب از جابر جعفى از امام باقر عليه السّلام روايت نموده كه فرمود :\r\nپرچمهاى سياه از خراسان آمده در كوفه فرود مىآيند ، وقتى چون مهدى آشكار شد آنها را طلبيده با وى بيعت ميكنند « 1 » و هم در آن كتاب از سفيان بن ابراهيم حريرى روايت كرده كه او از پدرش\r\n\r\n\r\n","description":"","footnote":"\r\n( 1 ) در پاورقى صفحه 911 گفتيم كه روايات پرچمهاى سياه نوعا با قيام ابو مسلم خراسانى تطبيق مىكند ، و در اينجا توضيح ميدهيم كه اگر همه آنها يك موضوع نبوده و بهم مخلوط نگشته است بايد آن را دو قسمت كرد ، برخى از آنها مربوط به زمان ابو مسلم و آمدن آنها از خراسان با پرچم‌هاى سياه كه شعار بنى عباس بوده است ، و قسمتى ديگر مانند همين مورد و موارد ديگر ، مربوط به هنگام ظهور امام زمان است ؛ كه جاى آن را نيز معلوم كرده‌اند يعنى از خراسان مىآيند ، و در كوفه با امام زمان حجة بن الحسن العسكرى ارواحنا فداه بيعت مىكنند و در ركاب حضرت با دشمنان شيعه نبرد مينمايند .\r\n","page_name":" 991 ","page_number":999},
  {"content":"\r\n\r\nشنيده است كه گفت : مرد پاكدل ( كه در بين ركن و مقام كشته مىشود ) جوانى از خاندان پيغمبر و نامش محمد بن حسن است . بدون هيچ جرم و گناهى كشته مىشود وقتى او را كشتند ، ديگر نه در آسمان عذرخواهى و نه در زمين ياورى دارند .\r\nدر آن موقع خداوند قائم آل محمد را با گروهى ميفرستد كه در نظر مردم از سرمه نرم‌ترند ( يعنى چيزى به نظر نمىآيند و مردم آنها را خيلى سبك ميشمارند ) هنگامى كه قائم با ياران خود قيام مىكند ، مردم به حال آنها گريه ميكنند چه آنها را مردمى بىدست و پا مىبينند كه به زودى در دست دشمن نابود مىشوند . ولى خداوند شرق و غرب عالم را براى آنها مىگشايد . آگاه باشيد كه آنها مؤمنين حقيقى هستند . الا ان خير الجهاد في آخر الزمان آگاه باشيد كه بهترين جهادها در آخر الزمان است .\r\nو هم در كتاب مزبور از عبد اللَّه بن عباس روايت مىكند كه گفت . مهدى ظهور نمىكند مگر هنگامى كه علامتى با طلوع خورشيد پديد آيد .\r\n\r\nگفتگوى امير المؤمنين با حباب راهب\r\nسيد رضى الدين على بن طاوس در كتاب كشف اليقين مىنويسد : به خط محدث\r\n\r\n","description":"","footnote":"","page_name":" 992 ","page_number":1000},
  {"content":"\r\n\r\nمشهور محمد بن مشهدى ديدم كه بسند خود از جابر بن عبد اللَّه انصارى روايت كرده كه گفت : انس بن مالك خادم پيغمبر ( ص ) براى من نقل كرد كه وقتى امير المؤمنين على بن ابى طالب عليه السّلام از جنگ نهروان مراجعت نمود ، در « براثا » نزول اجلال فرمود . در آنجا راهبى بنام « حباب » در غارى منزل داشت . همين كه راهب سر و صداى لشكر را شنيد از غار بيرون آمد و لشكر حضرت را نگريست و سپس مضطرب گشت . آنگاه با شتاب از كوه به زير آمد و پرسيد ، رئيس اين لشكر كيست ؟ گفتند اين مرد امير المؤمنين عليه السّلام است كه از جنگ با اهل نهروان بر مىگردد .\r\nحباب با عجله از ميان لشكر گذشت تا به خدمت امير المؤمنين عليه السّلام رسيد و گفت السلام عليك يا امير المؤمنين حقا حقا ! حضرت فرمود : از كجا دانستى كه من به حقيقت امير مؤمنان هستم ؟ حباب گفت : اين را دانشمندان و علماى ما بما اطلاع داده‌اند . حضرت فرمود : اى حباب ! حباب گفت : شما از كجا دانستيد نام من حباب است ؟ حضرت فرمود : حبيبم رسول خدا ( ص ) اين را به من اطلاع داد ! حباب گفت دست خود را دراز كنيد تا بيعت كنم .\r\nمن گواهى مىدهم كه جز خداى يگانه خدائى نيست و محمد فرستاده اوست و تو على بن ابى ابى طالب جانشين وى ميباشى .\r\nحضرت پرسيد : در كجا زندگى ميكنى ؟ گفت در غارى كه در اين بلندى است منزل دارم . حضرت فرمود : از امروز به بعد ديگر ، در آن سكونت مكن . « 1 » در اينجا\r\n\r\n\r\n","description":"","footnote":"\r\n( 1 ) اين روايت و ده‌ها روايت امثال آن نمونه‌اى از نظر وسيع و صريح اسلام نسبت بزندگى و دورى از ديرنشينى و ترك دنيا و رهبانيت و صوفيگرى است .\r\nحضرت اين مرد راهب را از كوه و غار بيرون ميكشد و بورود در اجتماع انسانى ترغيب ميفرمايد و دستور ميدهد كه جاى يك فرد عابد مسلمان مسجد است ، نه دير و غار و همسايگى با وحوش بيابان و حيوانات صحرا ! از اينجا ارزش خانقاه‌ها و خرابات و كوششهاى صوفيه در ايجاد و ازدياد اين اماكن و مدح گوشه‌گيرى از جامعه و دورى از مسجد و اعمال دينى ؛ به خوبى معلوم مىگردد . چه ما مىبينيم صوفيه مساجد را رها كرده ، پناه بخانقاه مىآورند و بجاى احترام و تقديس خانهء خدا بمدح و ستايش خانقاه يعنى يادگار راهب‌ها و ديرنشينان نصارا پرداخته‌اند . و بعناوين مختلف از مساجد و اماكن دينى نكوهش و انتقاد مىكنند چنان كه مولاى آنها ؛ در كتاب مثنوى مسجد را مسخره مىكند و نمازگزاران را ( خران ) مينامد و مسجد حقيقى را درون اقطاب صوفيه و مراشد طاماتى و باصطلاح آنها « اولياء » ميداند ؛ و مىگويد : خدا را در دل مرشد بجوئيد نه در مسجد !\r\n ابلهان تعظيم مسجد مىكنند ! * بر جفاى اهل دل جد مىكنند !\r\nآن مجاز است اين حقيقت اى خران ! * نيست مسجد جز درون سروران !\r\nمسجدى كاندر درون اولياء است ! * سجده‌گاه جمله است آنجا خداست ! \r\n","page_name":" 993 ","page_number":1001},
  {"content":"\r\n\r\nمسجدى بنا كن و بنام بانى آن نامگذارى نما . پس مردى بنام « براثا » آن را ساخت و بنام او معروف گشت آنگاه فرمود : آب از كجا مينوشى ؟ عرضكرد : يا امير المؤمنين از دجله ! فرمود : چرا در همين جا چشمه يا چاهى حفر نميكنى ! عرضكرد : يا امير المؤمنين هر وقت چاه كنديم شور بود .\r\nفرمود : در همين جا چاهى بكن وقتى چاه كندند ، سنگ بزرگى در آن پيدا شد كه نتوانستند آن را بيرون آورند . خود امير المؤمنين عليه السّلام آن را درآورد . چون سنگ از جا كنده شد ، چشمهء آب گوارائى از زير آن جوشيد آنگاه فرمود : اى حباب بعد از اين بايد آب آشاميدنى تو از اين چشمه باشد « 1 » .\r\n\r\n\r\n","description":"","footnote":"\r\n( 1 ) داستان كندن اين سنگ بزرگ از درون چاه توسط امير المؤمنين ( ع ) مورد اعتراف شيعه و سنى است . فيلسوف بزرگ خواجه نصير الدين طوسى در « تجريد الاعتقاد » در مبحث امامت - خاصه يكى از دلائل شايستگى على ( ع ) را نيروى بدنى بىنظير آن حضرت دانسته و ميگويد « و رفع الصّخرة العظيمة عن القليب » دانشمند عاليمقام علامهء حلى در شرح اين جمله مينويسد :\r\nوقتى حضرت امير عازم جنگ صفين بود بنزديك ديرى رسيدند و لشكر دچار تشنگى سختى شدند حضرت دستور داد چاهى حفر كردند ، سنگى عظيم در آن پيدا شده لشكر از بيرون آوردن سنگ عاجز شدند خود امير المؤمنين ( ع ) بميان چاه رفت و سنگ را كند و آن را بمسافت دورى پرتاب كرد آب از زير آن جوشيد راهب هم چون اين را ديد اسلام آورد »\r\n","page_name":" 994 ","page_number":1002},
  {"content":"\r\n\r\nاى حباب ! به زودى شهرى در جنب همين مسجد تو بنا مىشود كه ستمگران بسيارى در آن باشند ، و مردمش بلاى بزرگى در پيش خواهند داشت . تا آنجا كه در هر شب جمعه هفتاد هزار عمل حرام زنا مرتكب ميشوند ! وقتى ظلم و بلاى آنها افزون گرديد ، راه اين مسجد را مىبندند . كسى اين مسجد را خراب نميكند مگر اينكه كافر باشد . سپس آن را دوباره تجديد بنا ميكنند . وقتى مسجد را خراب كردند سه سال مردم را از رفتن به حج منع ميكنند و زراعتهاى آنها ميسوزد ، و خداوند مردى از اهل سفح « 1 » را بر آنها مسلط گرداند ، او به هيچ شهرى وارد نميشود مگر آن شهر را خراب مىكند و مردم آن را ميكشد ، سپس بار ديگر هم بسوى آنها برميگردد .\r\nآنگاه مردم آن تا سه سال مبتلا بقحط و غلا ميشوند و سختى زيادى به آنها ميرسد ! باز آن مرد سفحى بجانب آنها برميگردد . آنگاه وارد « بصره » مىشود و هر خانه كه بيابد ويران ميسازد ، و ساكنين آن را بقتل مىرساند . و اين هنگامى است كه شهر تعمير و مسجد جامعى در آن بنا مىشود ، در آن موقع ، وقت نابودى بصره فرا ميرسد ! آنگاه وارد شهرى مىشود كه حجاج ( بن يوسف ) آن را بنا كرده است و آن را « واسط » ميگويند ، و با آنجا نيز همان كند كه با بصره و مردم آنجا كرد ، سپس متوجه « بغداد » ميگردد و بدون مقاومت مردم وارد آنجا مىشود ، مردم بغداد بكوفه پناه مىبرند و مردم كوفه در آن موقع از وى دچار هراس نشده‌اند .\r\nبعد از آن او و كسانى را كه با خود ببغداد آورده بود ، روانه بجانب قبر من ميشوند تا آن را نبش كنند ، در آن موقع سفيانى به آنها برميخورد و با آنها جنگ مىكند و آنها را شكست ميدهد . سپس همه را ميكشد و لشكرى بكوفه ميفرستد و بعضى از مردم كوفه فرمانبردارى او را گردن مينهند . آنگاه مردى از اهل كوفه بجنگ او بيرون مىآيد و سفيانى او را گرفته و در قلعهء شهر نگاه ميدارد ، هر كس به او پناه برد ، نجات مييابد .\r\n\r\n\r\n","description":"","footnote":"\r\n( 1 ) نام محلى از عراق عرب است ( مراصد )\r\n","page_name":" 995 ","page_number":1003},
  {"content":"\r\n\r\nلشكر سفيانى وارد كوفه ميشوند ، و تمام مردم آنجا را ميكشند و كسى را باقى نميگذارند . يكنفر از آنها از پهلوى درّ بزرگى كه روى زمين افتاده است عبور مىكند و آن را مىبيند ولى اعتناء به آن نميكند ، اما بچه كوچكى را مىبيند و ميرود او را بقتل مىرساند .\r\nاى حباب ! آگاه باش كه در آن موقع كارهاى بزرگى بوقوع مىپيوندد ، و آشوبها همچون پاره‌هاى شب ظلمانى روى ميدهد . اى حباب آنچه را به تو گفتم از حفظ كن !\r\n\r\nعلائم ديگر دوران قبل از ظهور\r\nشيخ مفيد در كتاب « اختصاص » از ابو حمزهء ثمالى روايت مىكند كه گفت به حضرت امام محمد باقر عليه السّلام عرضكردم : امير المؤمنين ميفرمود : هر كس ميخواهد با پيروان دجال جنگ كند با آنها كه بر ريخته شدن خون عثمان و كشتگان نهروان گريه ميكنند كشتار نمايد . هر كس با اين عقيده بميرد كه عثمان مظلوم كشته شده با خشم خداوند مرده است . دجال را نيز نمىبيند . مردى عرضكرد : يا امير المؤمنين اگر كسى پيش از اين ماجرا مرده باشد چه ؟ فرمود : از قبرش بيرون مىآيد تا اينكه بعثمان عقيده پيدا نكند هر چند بر وى سخت دشوار باشد .\r\nو نيز مفيد در كتاب « ارشاد » ميفرمايد : رواياتى بما رسيده كه متضمن ذكر علامات امام زمان و ظهور قائم است ، و مشتمل بر حوادثى است كه پيش از آمدنش واقع مىشود . و هم آيات و علائمى خواهد بود . از جمله : خروج سفيانى ، كشته شدن سيد حسنى ، و نزاع بنى عباس بر سر سلطنت دنيوى و گرفتن قرص آفتاب در نيمه ماه رمضان و گرفتن ماه در آخر آن ماه ، در « بيداء » زمين فرو ميرود و يك فرورفتگى در زمين مغرب و ديگرى در مشرق پديد مىآيد ؛ آفتاب از ظهر تا عصر از حركت ميايستد ، و آفتاب از سمت مغرب طلوع مىكند و مردى پاكدل با هفتاد مرد صالح در بيرون كوفه بقتل ميرسد .\r\n\r\n","description":"","footnote":"","page_name":" 996 ","page_number":1004},
  {"content":"\r\n\r\nو كشته شدن مردى هاشمى در بين ركن و مقام ، و خراب شدن ديوار مسجد كوفه ، و آمدن پرچمهاى سياه از خراسان ؛ و خروج مرد يمنى ، و قيام مردى از اهل مغرب در مصر و تصرف شهر شامات توسط وى ، و فرود آمدن لشكر ترك در جزيره ( موصل ) ، و روميان در رمله ( فلسطين ) و طلوع ستاره‌اى از شرق كه مانند ماه ميدرخشد ، آنگاه گرفته و كمانى مىشود بطورى كه دوسر آن ميخواهد بهم برسد و سرخى در آسمان پديد مىآيد و در اطراف آسمان پخش ميگردد ، و آتشى دراز در مشرق نمايان مىشود ، و سه روز يا هفت روز در هوا ميماند ( شايد مقصود ستارهء دنباله دار بزرگ باشد )\r\nو خلع العرب اعنّتها و تملّكها البلاد و خروجها عن سلطان العجم\r\nيعنى : و عرب از قيد و ذلت آزاد ميگردند و شهرها را تصرف نموده و از فرمان پادشاه عجم بيرون مىآيند . « 1 »\r\nاهل مصر حاكم خود را ميكشند ؛ و شام ويران مىشود . سه لشكر با پرچم‌هاى مشخص در آنجا بجان هم مىافتند پرچمهاى قيس و عرب بمصر درآيند ، و پرچم كنده بحران ميرود ، و لشكرى از جانب عرب مىآيد و در خرابه‌هاى « حيره » منزل مىكند . پرچمهاى سياه از مشرق به طرف حيره مىآيند . و شكافى در نهر فرات پديد مىآيد و آب آن كوچه‌هاى كوفه را فرا ميگيرد . شصت نفر دروغگو كه همه مدعى پيغمبرى هستند ، خواهند آمد و قيام دوازده نفر از نسل ابو طالب كه همه ادعاى امامت دارند .\r\nو سوزاندن مردى از بزرگان بنى عباس در بين جلولا و خانقين ، و بستن پلى در بغداد نزديك محلهء كرخ ، و برخاستن باد سياهى در اول روز در بغداد . و هم زلزله‌اى در آنجا مىآيد كه بسيارى از مردم را در زمين فرو ميبرد . و ترسى بر اهل عراق و مردم بغداد مستولى مىشود ، و مرگهاى سريع آنها را از پا درمياورد ، و آفت بجان و مال و محصول آنها مىافتند . و ملخ‌هاى بموقع و بيموقع مىآيد و غله و كشت و زرع آنها را مىخورد و زراعت آنها تقليل مييابد .\r\nدو دسته از مردم عجم بجان هم افتاده ، خون بسيارى در ميان آنها ريخته مىشود ،\r\n\r\n\r\n","description":"","footnote":"\r\n( 1 ) در اين باره سخن خواهيم گفت .\r\n","page_name":" 997 ","page_number":1005},
  {"content":"\r\n\r\nبردگان از فرمانبردارى آقايان خود سرباز زنند و ارباب خود را بقتل رسانند ، « 1 » و بعضى از بدعت‌گذاران در دين ، از صورت آدمى بيرون مىآيند و به صورت ميمون و خوك ميشوند و بردگان بر شهرهاى بزرگان غلبه يابند ، و صدائى از آسمان مىآيد بطورى كه تمام ساكنان زمين هر كس به زبان خود آن را مىشنود ، و يك صورت و سينه براى مردم در نور آفتاب آشكار ميگردد ، و مردگانى از قبرها بيرون آمده به دنيا بر ميگردند ، و با مردم معاشرت نموده بملاقات يك ديگر ميروند ، آنگاه اين علائم با آمدن بيست و چهار باران ختم مىشود ، سپس زمينهاى مرده زنده و سرسبز شده بركات آن آشكار ميگردد ، و تمام بدبختيها از پيروان حق يعنى شيعيان مهدى عليه السّلام بر طرف مىشود . در آن هنگام متوجه ميشوند كه او از مكه ظهور مىكند ، و براى يارى او به مكه مىروند ، چنان كه در اخبار آمده است .\r\nسپس شيخ مفيد ميگويد : پاره‌اى از اين وقايع حتمى است كه بايد واقع شود و پاره‌اى مشروط بشرائطى است « 2 » خدا بهتر ميداند چه خواهد شد . چون اين مضامين در كتب معتبره و آثار منقوله از پيغمبر و ائمه ثبت است ، ما نيز به همين ملاحظه آنها را در اينجا آورديم .\r\nو نيز در ارشاد مفيد روايت مىكند كه على بن ابى حمزه از حضرت موسى كاظم روايت نموده كه : در تأويل اين آيه شريفه  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  فرمود : آيات آفاقى فتنه‌هائى است كه در اطراف زمين پديد مىآيد و آيات انفسى مسخى است كه در دشمنان حق بوقوع مىپيوندد .\r\nنيز در ارشاد مفيد از ابو بصير روايت نموده كه از حضرت باقر عليه السّلام شنيدم كه در تفسير آيهء «  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  » يعنى\r\n\r\n\r\n","description":"","footnote":"\r\n( 1 ) شايد اشاره باستقلال كشورهاى استعمار زده و قيام مردان ستمديده آن عليه استعمارگران ؛ و آزادى بردگان است البته امكان هم دارد اشاره به تقسيم اراضى در ممالك اسلامى باشد .\r\n( 2 ) كه اگر آن شرائط تحقق يابد ، اين وقايع هم روى مىدهد . اين گفتهء شيخ مفيد در حدود هزار سال پيش است ، ولى امروز بعضى از آنها بوقوع پيوسته است .\r\n","page_name":" 998 ","page_number":1006},
  {"content":"\r\n\r\nاگر بخواهيم علامتى از آسمان بر آنها ميفرستيم تا گردنهاى آنان خم گردد ( يعنى عذابى ميفرستيم كه در برابر آن ناتوان گردند ) مىفرمود : به زودى خداوند اين كار را بسر آنها مىآورد . عرضكردم : آنها كيستند ؟ فرمود : آنها بنى اميه و پيروان آنها ميباشند و اما علامتى كه خدا ميفرستد اينست كه آفتاب از موقع ظهر تا عصر در جاى خود ميايستد و سينه و صورت مردى در نور آفتاب بيرون آيد و مردم او را بحسب و نسب ميشناسند و اين در زمان سفيانى خواهد بود ، و با اين علامت روز نابودى سفيانى و لشكر او فرا رسيده است .\r\nهمچنين در كتاب مزبور از منذر حوزى روايت كرده كه گفت : از حضرت صادق عليه السّلام شنيدم مىفرمود : پيش از قيام قائم مردم از گناهان خود متنبه ميشوند بوسيله آتشى كه در آسمان براى آنها آشكار مىشود . و سرخى كه در آسمان نمودار ميگردد ، و فرو رفتن زمين در بغداد ، و فرو رفتن زمين در بصره و خونهائى كه در بصره ريخته مىشود ، و خرابى خانه‌هاى آن شهر ، و نابودى كه در بين مردم آنجا پديد مىآيد ،\r\nو شمول اهل العراق خوف لا يكون معه قرار\r\nو ترسى كه اهل عراق را فرا ميگيرد . بطورى كه آرامش نخواهند داشت .\r\nعياشى « 1 » در تفسير خود از عجلان بن ابى صالح روايت نموده كه گفت از حضرت\r\n\r\n\r\n","description":"","footnote":"\r\n( 1 ) عياشى - شيخ بزرگوار و محدث عظيم الشأن محمد بن مسعود بن محمد بن عياش سمرقندى معروف به عياشى از رؤساى علماى شيعه اماميه است .\r\nنجاشى در رجال مىنويسد : وى در جوانى سنى بود و بسيارى از احاديث اهل سنت را فرا گرفت ، آنگاه بمذهب حق گرويد و شيعه شد و از راويان بزرگ شيعه كوفه و بغداد و قم استماع حديث نمود .\r\nحسين بن عبيد اللَّه غضائرى ميگفت : از قاضى ابو الحسن على بن محمد شنيدم كه از ابو جعفر زاهد نقل مىكرد كه مىگفت : عياشى سيصد هزار دينار كه از پدرش ارث برده بود ، همه را در راه نشر علم و حديث بذل كرد خانه او مانند مسجد پر از مردم بود جمعى استنساخ مىكردند و و گروهى مقابله مىنمودند ، و دسته‌اى كتاب بر وى ميخواندند .\r\nشيخ الطائفه در كتاب رجال نوشته است : علم و ادب و فضل و فهم و بزرگ منشى عياشى در زمان خود از همه دانشمندان مشرق زمين بيشتر بود . عياشى بيش از دويست جلد كتاب نوشته كه ما در فهرست نقل كرده‌ايم . او يك مجلس براى شيعيان داشت و يك مجلس بسنيان اختصاص داده بود . يكى از تأليفات او تفسير معروف به تفسير عياشى است كه مؤلف در اين كتاب از آن نقل مىكند .\r\n","page_name":" 999 ","page_number":1007},
  {"content":"\r\n\r\nصادق عليه السّلام شنيدم ميفرمود : روزها و شبها بپايان نميرسد تا اينكه صدائى از آسمان شنيده مىشود كه ميگويد : اى پيروان حق ، اى اهل باطل ! از هم جدا شويد پس از هم جدا ميشوند . عرضكردم : بعد از اين اعلام باز هم اهل حق و باطل بهم مخلوط ميشوند ؟\r\nفرمود : نه ! خداوند در قرآن ميفرمايد :\r\n ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ  « 1 » يعنى : خداوند اهل ايمان را به اين حال كه شما هستيد نميگذارد تا اينكه بد را از خوب آنها تميز دهد .\r\n\r\nاوضاع عمومى آخر الزمان قبل از ظهور امام زمان و بعد از آن\r\nنيز در تفسير عياشى از جابر جعفى روايت مىكند كه حضرت امام محمد باقر عليه السّلام بوى فرمود : در جاى خود بنشين و حركتى از خود نشان مده ، تا آنگاه كه علائمى را كه در سال طاق روى ميدهد و من اكنون براى تو ذكر ميكنم به بينى .\r\nو آن اينكه : كسى از دمشق صدائى مىزند ، و در يكى از دهات آن فرورفتگى پديد مىآيد ، و قسمتى از مسجد آن فرو ميريزد ، و ميبينى كه طايفهء ترك از آنجا ( دمشق ) ميگذرند و در جزيره ( موصل ) فرود مىآيند . روميان هم در رمله فرود آيند و آن سالى است كه در تمام سرزمين عرب اختلافات روى ميدهد .\r\n\r\n\r\n","description":"","footnote":"\r\n( 1 ) سورهء آل عمران آيه 179 .\r\n","page_name":" 1000 ","page_number":1008},
  {"content":"\r\n\r\nاهل شام بر گرد سه پرچم مختلف جمع ميشوند ، يكى زرد و سفيد و ديگر سرخ و سفيد و سومى پرچم سفيانى است . سفيانى با دائيانش كه از قبيله كلب ميباشند خروج مىكند و بر قبيلهء بنى ذنب الحمار از قبيله مضر حمله مىآورد و جنگى مىكند كه تا آن روز چنان جنگى بوقوع نپيوسته است .\r\nسپس مردى از بنى ذنب بدمشق مىآيد و با همراهانش طورى كشته مىشود كه كسى را بدان گونه نكشته باشند . اينست معنى آيه شريفه «  فَاخْتَلَفَ الْأَحْزابُ مِنْ بَيْنِهِمْ فَوَيْلٌ لِلَّذِينَ كَفَرُوا مِنْ مَشْهَدِ يَوْمٍ عَظِيمٍ  « 1 » يعنى : طوائفى از ميان مردم بجان هم مىافتند . واى بر كفارى كه آن روز بزرگ در آن جنگ شركت ميجويند .\r\nسفيانى و پيروانش خروج ميكنند و قصدى جز كشتن و آزار اولاد پيغمبر و شيعيان آنها ندارد او يك لشكر بكوفه ميفرستد ، و جمعى از شيعيان آنجا را ميكشد و گروهى را بدار مىزند ، و لشكرى از خراسان آمده در ساحل شط دجله فرود مىآيند .\r\nمرد ضعيفى از شيعيان با طرفدارانش براى مقابله با سفيانى به بيرون كوفه ميرود و مغلوب ميگردد ، سپس سفيانى لشكر ديگرى بمدينه ميفرستد مردى در آنجا كشته مىشود و مهدى و منصور فرار ميكنند سفيانى هم بزرگ و كوچك سادات و ذريهء پيغمبر را گرفته و حبس مىكند . آنگاه لشكرى براى پيدا كردن مهدى و منصور از مدينه بيرون ميرود .\r\nمهدى همچون موسى بن عمران ( كه هراسان از مصر خارج شد ) هراسان و نگران از مدينه بيرون ميرود ، و بدين گونه وارد مكه مىشود . لشكر اعزامى هم بدنبال وى مىآيند ، ولى وقتى به بيابان مكه و مدينه ميرسند ، به زمين فرو ميروند و جز يك نفر كه خبر آنها را ميبرد باقى نمىماند . قائم در بين ركن و مقام ميايستد و نماز ميخواند . وزير او نيز با وى است .\r\nدر آن وقت ( مهدى ) ميگويد اى مردم من از خداوند ميخواهم كه مرا بر آنها\r\n\r\n\r\n","description":"","footnote":"\r\n( 1 ) سورهء مريم آيه 37 .\r\n","page_name":" 1001 ","page_number":1009},
  {"content":"\r\n\r\nكه بر ما آل محمد صلّى اللَّه عليه و إله ظلم كردند و حق ما را گرفتند نصرت دهد ، هر كس در بارهء خدا با من گفتگو دارد ( بيايد و به من بگويد ) زيرا من از هر كس به خداوند نزديكترم ، و هر كس در بارهء آدم گفتگو دارد به من بگويد زيرا من از هر كس بآدم نزديكترم و هر كس در بارهء نوح گفتگو دارد به من بگويد كه من از هر كس بوى نزديكترم ، و هر كس در بارهء ابراهيم گفتگو دارد به من بگويد ، زيرا من از هر كس بابراهيم نزديكترم و هر كس در بارهء محمد گفتگو دارد به من بگويد كه من از هر كس بمحمد ( ص ) نزديكترم و هر كس در باره پيغمبران با ما گفتگو دارد به من بگويد ، زيرا ما از هر كسى به پيغمبران نزديكترم .\r\nو هر كس در خصوص كتاب خدا ( قرآن ) گفتگو دارد به من بگويد زيرا ما در اين خصوص از هر كس سزاوارتريم . ما و هر مسلمانى گواهيم كه بما ( خاندان پيغمبر ) ستم نمودند ، و ما را آواره كردند ، و از خانه و وطن خود بيرون نمودند و اموال ما را ضبط كردند ، و ما را از همه چيز محروم و مقهور نمودند ما هم اكنون از خدا و هر مسلمانى يارى ميطلبيم .\r\nسپس امام محمد باقر عليه السّلام فرمود : به خدا قسم سيصد و سيزده مرد كه پنجاه زن نيز در ميان آنهاست مانند قطعه‌هاى ابر در فصل پائيز ، در غير موسم حج در مكهء معظمه جمع ميشوند . چنان كه خداوند ميفرمايد :  أَيْنَ ما تَكُونُوا يَأْتِ بِكُمُ اللَّهُ جَمِيعاً إِنَّ اللَّهَ عَلى كُلِّ شَيْءٍ قَدِيرٌ  يعنى : هر جا باشيد خداوند تمام شما را گرد آورد ، خداوند بر هر چيز تواناست . در آن موقع مردى از خاندان پيغمبر ميگويد : اين شهر ( مكه ) مردمى ستمگر دارد .\r\nسپس آن سيصد و سيزده نفر بعد از زمان پيغمبر « 1 » در بين ركن و مقام با مهدى بيعت مىكنند : آنگاه با لشكر و سلاح و وزيرش از مكه بيرون مىآيند . در آن وقت منادى در مكه از آسمان او را بنام صدا مىزند و مردم را بظهورش اطلاع ميدهد .\r\nبطورى كه تمام مردم روى زمين آن صدا را ميشنوند .\r\n\r\n\r\n","description":"","footnote":"\r\n( 1 ) كه از مردم مكه براى رسالت خود و قبول دين اسلام بيعت گرفت .\r\n","page_name":" 1002 ","page_number":1010},
  {"content":"\r\n\r\nاى جابر ! نام وى نام پيغمبرى است . اگر اين براى شما مشكل باشد ، پيمان پيغمبر و پرچم و سلاح او و اينكه او ( مهدى ) مردى پاكدل از اولاد حسين عليه السّلام است باعث اشتباه و اشكال نخواهد بود اگر اين هم موجب اشتباه گردد ، آن صداى آسمانى كه او را باسم و ظهورش صدا مىزند باعث اشتباه نخواهد شد .\r\nآنگاه حضرت به جابر جعفى راوى اين حديث فرمود : مبادا بمعدودى از سادات كه مدعى مهدويت ميشوند اعتنا كنى . زيرا دولت پيغمبر و على يك بار است ( و يكوقت ظاهر مىشود ) ولى ديگران دولتها دارند . پس خوددارى كن و اصلا از اين مدعيان پيروى مكن تا آنكه مردى از اولاد امام حسين عليه السّلام را به بينى كه عهد - نامهء پيغمبر و پرچم و سلاح وى با اوست .\r\nزيرا عهد نامهء پيغمبر بعلى بن الحسين رسيد و بعد از او بمحمد بن على ( خود حضرت ) رسيد و بعد هم خدا هر چه خواهد مىكند . پس هميشه با اينان باش و از آنان كه براى تو ذكر كردم جدا بپرهيز « 1 » مگر هنگامى كه مردى از خاندان پيغمبر قيام كند كه سيصد و سيزده نفر مرد و پرچم پيغمبر با اوست ، و آهنگ مدينه نمايد ، و موقعى كه از بيابان « بيداء » عبور كند ميگويد : اينجا جاى كسانى است كه زمين آنها را فرو برد ، چنان كه خدا ميفرمايد :   أَ فَأَمِنَ الَّذِينَ مَكَرُوا السَّيِّئاتِ أَنْ يَخْسِفَ اللَّهُ بِهِمُ الْأَرْضَ أَوْ يَأْتِيَهُمُ الْعَذابُ مِنْ حَيْثُ لا يَشْعُرُونَ أَوْ يَأْخُذَهُمْ فِي تَقَلُّبِهِمْ فَما هُمْ بِمُعْجِزِينَ   « 2 » وقتى وارد مدينه گرديد محمد بن شجرى را مانند يوسف از زندان در مىآورد سپس بكوفه مىآيد و مدتى طولانى در آنجا توقف مىكند و بعد از آن مدت بارادهء\r\n\r\n\r\n","description":"","footnote":"\r\n( 1 ) اين موضوع در زمانى بوده كه عده‌اى از سادات اولاد امام حسن به گمان گرفتن زمام امور از دست بنى اميه و تشكيل دولت حقهء خاندان پيغمبر در صدد قيام و انقلاب بودند سرانجام هم زيد بن على برادر امام باقر و محمد و ابراهيم پسران عبد اللَّه محض نوهء امام حسن قيام كردند ؛ و بدون اخذ نتيجه شهيد شدند !\r\n( 2 ) ترجمه و تفسير آن در صفحه 261 گذشت .\r\n","page_name":" 1003 ","page_number":1011},
  {"content":"\r\n\r\nخداوند بر كوفه غلبه مينمايد . آنگاه با همراهانش به « عذرا » ميرود در آنجا مردم بسيارى بوى مىپيوندد . در آن اوقات سفيانى در بيابان رمله است سپس ، دو لشكر باهم تلاقى ميكنند ، آن روز ، روز تغيير و تبديل است به اين معنى كه جمعى از لشكر سفيانى باصحاب قائم ملحق مىشود ، و جمعى از كسانى كه بقائم پيوسته‌اند ، بسفيانى مىپيوندد ( البته اين عده غير از آن سيصد و سيزده نفر است ) چه آنها در حقيقت از پيروان سفيانى مىباشند ، چنان كه آن عده كه بقائم ملحق مىشوند در باطن شيعه هستند . و در اين وقت هر كسى بصف واقعى خود مىپيوندد . آن روز روز تبديل است .\r\nامير المؤمنين عليه السّلام فرمود : آن روز سفيانى با تمام اتباعش كشته مىشود .\r\nبطورى كه يك نفر نمىماند كه خبر آنها را بياورد . بدبخت كسى كه آن روز از غنيمت قبيلهء كلب « 1 » بىنصيب بماند آنگاه قائم بكوفه مىآيد و آنجا جايگاه او خواهد بود .\r\nسپس هر جا مسلمانى را به بردگى فروخته باشند . قائم او را ميخرد و آزاد مىكند ، و هر جا قرض دارى باشد ، قرض او را ميدهد ، و هر كس مظلمه‌اى به گردن داشته باشد ، آن را رد مىكند اگر يكنفر از آنها كشته شود ديهء مسلمه او را گرفته بولى او ميدهد ، و اگر مقتولى قرض داشته باشد قرض او را ميپردازد ، و بكسان او كمك مىكند ، تا جايى كه زمين پر از عدل و داد مىشود چنان كه پر از ظلم و ستم و تجاوزات شده باشد او ( قائم ) و خانواده‌اش در رحبه « 2 » سكونت ميورزد . رحبه قبلا مسكن حضرت نوح و سرزمين پاكى بوده است ، محل سكونت و شهادت فرزندان پيغمبر هميشه زمين‌هاى پاكيزه بوده است . زيرا آنها جانشينان پاكسرشت پيغمبرند : شيخ مفيد در كتاب مجالس از حذيفهء يمانى روايت مىكند كه گفت : شنيدم\r\n\r\n\r\n","description":"","footnote":"\r\n( 1 ) در همين روايت خوانديم كه دائيان و حاميان سفيانى از قبيلهء « كلب » اند پس اين غنيمت از سفيانى و كسان و لشكر او به شيعيان ميرسد ، پاورقى صفحه 307 را نيز بخوانيد .\r\n( 2 ) رحبه - بضم راء و سكون حاء محلى نزديك قادسيه و تا كوفه يك روز راه بوده است . گويا منظور حوالى مسجد سهله كنونى و نجف اشرف است كه در روايات ديگر نيز تصريح شده است .\r\n","page_name":" 1004 ","page_number":1012},
  {"content":"\r\n\r\nپيغمبر ميفرمود : خداوند دوستان و برگزيدگان خود را امتياز ميدهد ، تا آنكه زمين را از لوث وجود منافقين و گمراهان و فرزندان آنها ، پاك گرداند تا اينكه يك نفر مرد پنجاه زن ( آنها ) را ملاقات مىكند كه يكى ميگويد : اى بنده خدا مرا بخر و ديگرى ميگويد اى بنده خدا به من پناه بده ! نعمانى در كتاب غيبت از كعب الاحبار روايت مىكند كه گفت : در روز قيامت بندگان خدا به چهار دسته برانگيخته ميشوند : يك دسته سواره ، و يك دسته روى پاهاى خود و يك دسته افتان و خيزان و يك دسته روى صورتهاى خود ، در حالى كه كر و گنگ و كور ميباشند ، و عقل خود را از دست داده‌اند ، و با آنها سخن نميگويند ، و به آنها اجازه نميدهند كه از كرده‌هاى خود پوزش بخواهند  تَلْفَحُ وُجُوهَهُمُ النَّارُ وَ هُمْ فِيها كالِحُونَ  « 1 » يعنى : آنها كسانى هستند كه آتش دوزخ صورتهاشان را ميسوزاند و آنها در آنجا ، زشت‌منظرانند .\r\nگفتند : اى كعب ! اينها كيانند كه بر روى برانگيخته ميگردند و اين حالت را دارند ؟ گفت : آنها كسانى هستند كه در گمراهى و انحراف از دين خدا و پيمان‌شكنى بسر بردند . وقتى مردند خواهند ديد بد چيزى پيش از خود فرستاده‌اند ، چه با خليفهء خود و جانشين پيغمبرشان و اول عالم و فاضل خود و پرچمدار پيغمبرشان و صاحب حوض كوثر ، جنگ كردند ، او مايه آرزو و اميد مردم است ، و دانائيست كه نادان نميشود و حجتى است كه هر كس از وى كناره بگيرد . مورد قهر خدا واقع مىشود و به آتش دوزخ درافتد .\r\nبخداى كعبه او على است كه علمش از همهء آنها بيشتر ، و اسلامش پيشتر ، و حلمش افزونتر است . من تعجب ميكنم كه چرا ديگران را بر او مقدم ميدارند و هم تعجب ميكنم از كسى كه در باره قائم مهدى عليه السّلام كه اوضاع زمين را عوض مىكند و بوسيلهء او عيسى بن مريم با نصاراى روم و چين احتجاج مىكند ترديد دارد . قائم از دودمان على است . او از حيث خلقت و سيرت و زيبائى رخسار و هيئت از همه كس\r\n\r\n\r\n","description":"","footnote":"\r\n( 1 ) سورهء مؤمنون آيه 104 .\r\n","page_name":" 1005 ","page_number":1013},
  {"content":"\r\n\r\nبه عيسى بن مريم شبيه‌تر است . خداوند آنچه را به پيغمبران خود عطا فرموده بوى نيز ميدهد و بر آن هم ميافزايد .\r\nقائم از فرزندان على است غيبتى همچون غيبت يوسف و رجعتى مانند رجعت عيسى دارد . آنگاه بعد از غائب‌شدنش همزمان با طلوع ستاره ديگرى و خراب - شدن شهر رى و فرو رفتن بغداد و خروج سفيانى ، و جنگ بنى عباس با جوانان ارمنستان و آذربايجان ، آشكار مىشود و آن جنگى است كه هزاران نفر در آن بقتل ميرسند . و هر كس شمشير خود را از غلاف به حالت آماده باش ميكشد و پرچمهاى سياه در بالاى سرش باهتزاز مىآورند . آن جنگى است كه مژده مرگ سرخ ( شمشير ) و طاعون بزرگ را بمردم ميدهد .\r\n\r\nسخنان امير المؤمنين با عمر بن سعد\r\nنيز در كتاب مزبور از خضر بن عبد الرحمن از پدرش و او از جدش عمر بن سعد روايت نموده كه امير المؤمنين عليه السّلام فرمود : قائم قيام نمىكند تا اينكه چشم دنيا شكافته شود و سرخى در آسمان پديد آيد . و آن اشكهاى حاملان عرش « 1 » است كه بر مردم روى زمين ميگريند .\r\nتا وقتى كه مردمى پيدا شوند كه از مواهب الهى بهره‌اى نبرند ! آنها مردم را دعوت به پيروى از فرزند من مىكنند ولى خودشان از فرزند من بيزارند آنها مردمى پست نهاد و بىنصيب از رحمت حق ميباشند . بر اشرار تسلط دارند و ميان ستمگران فتنه‌انگيزند ، و پادشاهان را نابود كنند . در بيرون كوفه آشكار ميشوند سركردهء آنها مردى است سياه چرده و سياه دل ، بيدين ، از نظر حق افتاده ، و داراى عيوب\r\n\r\n\r\n","description":"","footnote":"\r\n( 1 ) شيخ صدوق در كتاب « اعتقادات » مينويسد : « عرش بعقيدهء ما شيعيان ؛ آنچه غير از خدا است » بنا بر اين عرش يعنى كائنات و موجودات و تمام هستى و آيه شريفه  الرَّحْمنُ عَلَى الْعَرْشِ اسْتَوى  يعنى قدرت خدا بر همه اشياء احاطه كرده است . و حاملان عرش هم منظور فرشتگان و ساكنان كرات آسمانى ميباشند .\r\n","page_name":" 1006 ","page_number":1014},
  {"content":"\r\n\r\nبسيار و لئيم و پرخور است . از مادران زناكار و بدترين نسلها بوجود آمده در آن سال كه فرزند غائب من ظهور مىكند خداوند او را از باران رحمت خود سيراب نميكند ، فرزند من صاحب پرچم سرخ و علم سبز است ، آن روز عجب روزى است براى مردم نااميدى كه در بين شهر انبار و هيت « 1 » زندگى ميكنند ! آن روز ، روزى است كه اكراد و مردم پست نهاد ، به هلاكت ميرسند ، و شهر فراعنه و مسكن جباران ، و جايگاه واليان ستمگر كه سر منشأ همهء بدبختيها و مفاسد است ، ويران مىشود .\r\nاى عمر بن سعد ! بخداى على سوگند ، آن شهر بغداد است . خدا لعنت كند گناهكاران بنى اميه و بنى فلان ( عباس ) را ، آن مردم خيانت بيشه‌اى كه فرزندان پاكسرشت مرا ميكشند ! و حق مرا در باره آنها مراعات نميكنند ، و آنچه ميكنند باحترام من از خداوند نميترسند .\r\nبنى عباس يك روز زوال و نابودى در پيش دارند آنها در آن روز همچون زن آبستن بوقت زائيدن ناله ميكنند واى بر اتباع بنى عباس از سوانحى كه جنگ ما بين نهاوند و دينور بروز آنها مياورد . آن جنگ جنگ تهى دستان شيعهء على است . سركردهء آنها مردى از اهل يكى از اين دو شهر و همنام پيغمبر ، داراى اندامى معتدل و اخلاقى نيكو و رنگى با طراوت مىباشد . صدايش خنده‌دار ، و مژگانش انبوه است .\r\nگردنش قوى ، موهايش شانه كرده و ميان دندانهاى جلوش باز است ، هنگامى كه بر اسب خود سوار مىشود مانند ماه شب چهارده است كه از زير ابر در آمده باشد . جمعيت او بهترين جمعيتهائى ميباشند كه با دلى پاك بدين خدا گرويده‌اند . آن دلاوران از عرب هستند كه با كراهت بجنگ مىپيوندند ، شكست و گريز از آن دشمنان آنهاست كه در آن روز ، جز درماندگى و بدبختى راهى ندارند .\r\nمؤلف : علت نقل اين خبر با همهء تغييرات و اغلاط لفظى كه دارد ، و با اينكه سند آن به پست‌ترين مردم يعنى « عمر سعد » ملعون ميرسد ، اينست كه خبر مزبور\r\n\r\n\r\n","description":"","footnote":"\r\n( 1 ) « انبار » و « هيت » از شهرهاى مرزى عراق و سابقا از شهرهاى معروف ايران بوده است .\r\n","page_name":" 1007 ","page_number":1015},
  {"content":"\r\n\r\nمشتمل بر اخبارى راجع بقائم مىباشد تا معلوم شود كه دوست و دشمن موضوع قائم آل محمد را روايت كرده‌اند « 1 » و نيز در كتاب ياد شده روايت نموده كه گفت : در حضور امام جعفر صادق عليه السّلام از قائم سخن بميان آمد ؛ فرمود : از كجا به اين زودى او ظهور مىكند ، و حال آنكه هنوز دور آسمان نرسيده تا آنجا كه گفته شود : او مرده يا اگر هست بكدام بيابان رفته است ؟ عرضكردم : دور آسمان يعنى چه ؟ فرمود : مقصود اختلافى است كه در اين باره ميان شيعيان روى ميدهد .\r\nهمچنين در كتاب مزبور از اصبغ بن نباته روايت مىكند كه امير المؤمنين عليه السّلام فرمود : پس بعد از سال صد و پنجاه اميرانى كافر و امناى خائن و عرفاى فاسق در ميان شما پيدا شوند بازرگانان زياد و سود تجارت كم و رباخوارى فاش و اولاد زنا بسيار گردند كارهاى خوب را زشت و ماه‌ها را بزرگ شمارند زنها با زنها و مردان با مردان اكتفا نمايند .\r\nدر اين موقع مردى برخاست و عرضكرد : يا امير المؤمنين ! در آن زمان چه كنم ؟ فرمود : فرار ! فرار ! پيوسته سايه عدل خداوند بر سر اين امت گسترش دارد تا آن زمان كه قاريان ( قرآن ) متمايل بامراء خود شوند و تا آن موقع كه نيكان آنها گناهكاران را از ارتكاب معصيت باز دارند . پس اگر گناهكاران گوش ندهند و از خيرخواهان تنفر پيدا كنند و در عين حال گواهى به يگانگى خداوند بدهند ، خداوند در عرش خود ميفرمايد : دروغ ميگويند و در گفته‌هاى خود صادق نيستند .\r\nو هم در كتاب نامبرده از ابو بصير روايت مىكند كه امام ششم ( ع ) فرمود : پيش از قيام قائم ناگزير ميبايد سالى باشد كه در آن سال مردم گرسنه شوند و بواسطه كشته شدن و كاهش اموال و جانها و محصولشان ، سخت بهراس افتند . چه اين در كتاب\r\n\r\n\r\n","description":"","footnote":"\r\n( 1 ) مطابق نقل صحيح عمر سعد در كربلا سى و چهار ساله بوده - اگر حضرت امير در سال آخر زندگانيش يعنى سال 40 هجرى چنين سخنانى به عمر سعد گفته باشد عمر سعد در آن موقع 33 سال داشته است ! !\r\n","page_name":" 1008 ","page_number":1016},
  {"content":"\r\n\r\nخدا بيان شده است . آنگاه حضرت اين آيه را خواند :  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  .\r\nهم در غيبت نعمانى از جابر جعفى نقل كرده كه گفت : از حضرت امام محمد باقر عليه السّلام پرسيدم : منظور از آيه شريفه  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ  . . . چيست ؟ فرمود : اى جابر ! مضمون اين آيه خاص و عام است .\r\nخاص آن ، گرسنگى است كه خداوند در كوفه اختصاص بدشمنان خاندان پيغمبر ميدهد و بدان وسيله آنها را مىكشد و عام آن ، در شام است كه مردم آنجا دچار چنان ترس و گرسنگى ميشوند كه تا آن روز نديده باشند ، گرسنگى اهل شام قبل از قيام قائم و ترس آنها بعد از ظهور اوست . اين روايت در تفسير عياشى بسند ديگر هم ذكر شده .\r\nنيز در غيبت نعمانى از امام محمد باقر عليه السّلام روايت مىكند كه فرمود : از حضرت امير المؤمنين عليه السّلام از اين آيه  فَاخْتَلَفَ الْأَحْزابُ مِنْ بَيْنِهِمْ  « 1 » يعنى : احزاب با هم اختلاف پيدا كردند ، سؤال شد فرمود : با ديدن سه علامت منتظر آمدن مهدى باشيد . راوى عرضكرد : يا امير المؤمنين آنها چيستند ؟ فرمود : اول اختلافى كه در بين اهل شام پديد مىآيد ، و آمدن پرچمهاى سياه از خراسان و وحشتى در ماه رمضان ، عرض شد وحشت ماه رمضان چيست ؟ فرمود :\r\nآيا اين آيه را نشنيده‌اى كه خدا در قرآن ميفرمايد :  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  وحشت صدائى است كه از آسمان شنيده مىشود ، بطورى كه دختران از پرده‌ها بيرون مىدوند و آنها كه خواب هستند بيدار ميشوند ، و آنان كه بيدارند هراسان ميگردند « 2 »\r\n\r\n\r\n","description":"","footnote":"\r\n( 1 ) سورهء مريم آيهء 37 .\r\n( 2 ) آيا اين آيت و علامت و صدا كه از آسمان فرود مىآيد ، حمله هوائى و بمباران نيست ؟ !\r\n","page_name":" 1009 ","page_number":1017},
  {"content":"\r\n\r\n\r\nخبر ابو بصير و علائم ديگرى\r\nو نيز در كتاب مزبور از ابو بصير از حضرت امام محمد باقر عليه السّلام روايت نموده كه فرمود : هر گاه ديديد آتشى مانند هراتى بزرگ سه روز يا هفت روز از مشرق طلوع كرد بخواست خداوند منتظر فرج و ظهور دولت آل محمد باشيد ! ( شايد مقصود از « هراتى بزرگ » لباس مردم هرات باشد كه بزرگ و سفيد است - مؤلف ) زيرا خداوند بر همه چيز غالب و حكيم است .\r\nآنگاه فرمود : صداى آسمانى فقط در ماه رمضان است . يعنى ماه خدا و آن هم صداى جبرئيل به اين مردم است . سپس فرمود : گوينده‌اى از آسمان نام قائم را ميبرد بطورى كه از مشرق تا مغرب آن را ميشنوند . هر كس خواب است بيدار مىشود و هر كس ايستاده مىنشيند و هر كس نشسته از وحشت آن صدا برميخيزد . خدا رحمت كند كسى را كه از آن صدا عبرت ميگيرد . زيرا صداى اول صداى جبرئيل امين است .\r\nو هم فرمود : آن صدا در شب جمعه بيست و سوم ماه رمضان است : از آن شك ننمائيد و آن را بشنويد و پيروى كنيد .\r\nدر آخر آن روز صداى شيطان ملعون به گوش ميرسد كه ميگويد : آگاه باشيد ! فلانى ( مقصود عثمان است - مؤلف ) مظلوم كشته شده است تا بدين وسيله مردم را به شك بياندازد ، و در ميان آنها فتنه انگيزد چه بسيار مردم مردد و متحيرى كه در آن روز بواسطه اين شك به آتش دوزخ درافتند .\r\nولى شما اگر صداى اول را در ماه رمضان شنيديد شك نكنيد كه صداى جبرئيل است ، و علامت آن اينست كه اسم قائم و پدرش را ميبرد ، بطورى كه دختران پرده‌نشين نيز آن را ميشنوند و پدر و برادر خود را تشويق به بيرون آمدن ميكنند .\r\nو هم فرمود : قائم قيام نمىكند مگر گاهى كه ترس شديدى مردم را فرا گيرد و زلزله‌ها پى در پى بيايد ، و مردم در آشوب و بلا و طاعون بسر برند ، و شمشير برنده ميان عرب كارگر باشد . و اختلاف شديدى در بين مردم پديد مىآيد . همه در\r\n\r\n","description":"","footnote":"","page_name":" 1010 ","page_number":1018},
  {"content":"\r\n\r\nامر دين خود متفرق و حالشان متغير باشد تا جايى كه آرزومندان از سختى آنچه از مردم سگ صفت مىبينند كه چگونه يك ديگر را ميدرند ، صبح و شام انتظار قيام او را ميكشند « 1 » آمدن او بهنگامى است كه مردم از ديدن ظهور دولت آل محمد مأيوس و نااميدند ! خوش به حال كسى كه او را مىبيند و از ياران او مىباشد . واى واى بر كسى كه دشمنى و مخالفت مىكند و از دشمنان او مىباشد .\r\nو هم فرمود : و قال ( ع ) يقوم بأمر جديد و كتاب جديد و سنّة جديدة و قضاء على العرب شديد و ليس شانه الّا القتل لا يستبقى احدا و لا يأخذه في اللَّه لومة لائم قائم بامر جديد و كتاب جديد و قضاى جديد كه بر عرب دشوار است ، قيام مىكند كار او جز جنگ و كشتن بيدينان نيست « 2 » يكنفر بيدين را در روى زمين باقى نميگذارد و سرزنش و ملامت‌كنندگان او را و از تعقيب هدفش باز نميدارد .\r\nآنگاه اضافه فرمود كه : هر وقت اولاد فلان با هم اختلاف نمودند موقع فرج است . صبر و بردبارى در اختلاف اولاد فلان است . هنگامى كه با هم اختلاف نمودند ، شما منتظر صيحهء آسمانى در ماه رمضان باشيد كه مژده بآمدن قائم ميدهد .\r\nزيرا خداوند آنچه خواهد مىكند ، قائم خروج نميكند و آنچه را ميخواهيد نمىبينيد مگر هنگامى كه اولاد فلان با هم اختلاف پيدا كردند وقتى چنين شد ، مردم نيز چشم بدولت آنها ميدوزند و از هر طرف گفتگو در ميگيرد ، و سفيانى خروج مىكند .\r\nو هم فرمود : بنى فلان حتما سلطنت ميكنند وقتى سلطنت نمودند و كارشان باختلاف كشيد ، پراكنده ميشوند و دولتشان از كف ميرود ، تا آنگاه كه خراسانى و سفيانى يكى از مشرق و ديگرى از مغرب مانند اسبانى كه مسابقه ميدهند يكى از اين طرف و ديگرى از آن طرف سعى مىكنند زودتر وارد كوفه شوند ! و نابودى بنى فلان بدست آنها خواهد بود . و يكنفر از آنها باقى نميماند .\r\n\r\n\r\n","description":"","footnote":"\r\n( 1 ) تقريبا تمام اين علائم آشكار شده . ممكن است ترس شديد ؛ وحشت عمومى در نتيجه رقابتهاى تسليحاتى شرق و غرب و جنگ عمومى ، و شمشير برندهء ميان عرب ؛ جنگ و كشمكشهاى كنونى ممالك عربى باشد .\r\n( 2 ) در اين باره به تفصيل سخن خواهيم گفت .\r\n","page_name":" 1011 ","page_number":1019},
  {"content":"\r\n\r\nسپس فرمود : آمدن سفيانى و يمنى و خراسانى در يك سال و يك ماه و يك روز مىباشد مانند گردن بندى كه دانه‌هاى آن منظم و يكى از پى ديگرى است . در آن وقت منتظران از هر جهت مأيوس ميگردند . بيچاره كسانى كه با آنها مخالفت كنند ، در ميان آنها پرچم حقى جز پرچم يمنى نيست . جمعيت او در طريق حق گام برميدارند زيرا او مردم را به پيروى از صاحب شما دعوت مىكند .\r\nوقتى يمنى قيام كرد ، فروش اسلحه بر هر مسلمانى حرام است وقتى او خروج كرد به طرف وى برويد . زيرا لشكر او لشكر بر حق است ، و نمىبايد كه مسلمانى از وى سرپيچى كند . هر كس از دعوت وى سرپيچيد ، از اهل دوزخ بشمار ميرود چه وى مردم را دعوت به حق و راه راست مىكند .\r\nابو بصير ميگويد : سپس حضرت فرمود : زوال دولت بنى فلان مانند سركشيدن كوزه آب است كه بدست مردى باشد و ناگهان از دستش بيافتد و بشكند در حالى كه او توجه ندارد ، و فقط موقعى كه از دستش مىافتد تكانى مىخورد ! نابودى دولت آنها نيز به همين مثابه است عيش و نوشى كه دارند آنها را از نابودى ملك و سلطنت غافل مىكند .\r\nامير المؤمنين ( ع ) روى منبر كوفه فرمود : از جملهء مقدرات الهى اينست كه بنى اميه بطور آشكار با شمشير نابود مىگردند ، و بنى فلان ( عباس ) ناگهان گرفتار ميشوند . و هم فرمود بشر ناچار از داشتن آسياست كه پيوسته بگردد وقتى كه آسياى سلطنت آنها بر قطب خود استوار گشت و بر پايه‌هاى خود قرار گرفت ، خداوند بندهء ستمگرى را بر آنان برمىانگيزد كه پيروزى با اوست . اتباع او موى بلند دارند . آنها از مردم سيال « 1 » مىباشند . لباسهاشان سياه و داراى پرچمهاى سياه هستند .\r\nواى بر كسى كه با آنها دشمنى ورزد . آنها دشمنان خود را درگير و دار جنگ بقتل رسانند . به خدا قسم مثل اينكه هم اكنون آنها را مىنگرم و كارهاى آنها و آنچه را از بدكاران آنها و اعراب جفا جو سرميزند ، مىبينم . خداوند بدون\r\n\r\n\r\n","description":"","footnote":"\r\n( 1 ) سيال محلى واقع در خاك حجاز است - ( مراصد )\r\n","page_name":" 1012 ","page_number":1020},
  {"content":"\r\n\r\nاينكه بر آنها ترحم آورد كسانى را بر آنان مسلط گرداند كه آنها را در آن ورطه و شهر خودشان واقع در كنار فرات از دم شمشير بگذرانند ، و بكيفر اعمالشان برسانند  وَ ما رَبُّكَ بِظَلَّامٍ لِلْعَبِيدِ  همچنين در غيبت نعمانى از داود بن سرحان از حضرت صادق عليه السّلام روايت كرده كه فرمود : آن سالى كه در آن صيحهء آسمانى شنيده مىشود ، در ماه رجب پيش از آن علامتى خواهد بود . عرض كردم چيست ؟ فرمود : صورتى است كه در قبر ميتابد و به آن نزديك مىشود .\r\nنيز در آن كتاب از عبد اللَّه بن سنان از امام ششم روايت مىكند كه فرمود : صداى آسمانى از امور حتمى است ، آمدن سفيانى نيز حتمى است ، كشته شدن مردى پاكدل نيز حتمى است و گرفتن خورشيد نيز حتمى است ، آنگاه فرمود : وحشتى در ماه رمضان خواهد بود كه هر كس بخواب رفته باشد بيدار و آنها كه بيدارند هراسان ميشوند و دختران از پرده بيرون مىآيند .\r\nو نيز در آن كتاب از بزنطى از حضرت امام رضا عليه السّلام روايت مىكند كه فرمود :\r\nپيش از ظهور قائم ، سفيانى و يمنى و مروانى و شعيب بن صالح مىآيند . پس اينها چه ميگويند ؟\r\nمؤلف : يعنى با اين وصف چطور محمد بن ابراهيم ( طباطبا ) كه قيام كرده مدعى است كه من همان قائم هستم ؟ ! و هم در كتاب ياد شده از عبد اللَّه بن ابى يعفور روايت نموده كه گفت : حضرت صادق عليه السّلام به من فرمود : نابودى فلانى و آمدن سفيانى و كشته شدن مرد پاكدل و فرو رفتن لشكر در زمين و صدا از آسمان را بعنوان علامت در دست خود نگاهدار عرضكردم : صدا كدام است ؟ همان گوينده است ؟ فرمود : آرى ! به همين صداى آسمانى صاحب الامر شناخته ميگردد ، آنگاه فرمود : ظهور كامل ، نابودى فلانى است .\r\n\r\n","description":"","footnote":"","page_name":" 1013 ","page_number":1021},
  {"content":"\r\n\r\n\r\nروايت عبايهء ربعى\r\nو در آن كتاب به همين سند از عبايهء ربعى روايت مىكند كه گفت :\r\nما پنج نفر بوديم كه به خدمت حضرت امير المؤمنين عليه السّلام رسيديم . من كوچكترين آن پنج نفر بودم شنيدم كه براى من حديث ميكرد و ميفرمود : برادرم رسول خدا ميفرمود من آخرين هزار پيغمبرم و تو آخرين هزار جانشين پيغمبرى و بامورى مكلف‌شده‌اى كه آنها مكلف نبودند . من عرضكردم : پس مردم در بارهء شما بىانصافى كردند . فرمود : برادرزاده ! « 1 » اين طور نيست كه تو پنداشته‌اى به خدا قسم من هزار كلمه ميدانم كه جز من و محمد ( ص ) كسى نميداند و مردم تنها يك آيهء آن را در قرآن ميخوانند و آن اين آيه است  وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ  . يعنى : هنگامى كه آن گفته بر آنها رسيد ، دابة الارض را از زمين براى آنها بيرون مىآوريم ، با آنها سخن بگويد كه مردم به آيات ما ايمان نمىآورند .\r\nآرى مردم در آيات الهى آن طور كه بايد تدبر نمىكنند آيا از اوضاع آخر سلطنت بنى فلان به تو خبر ندهم ؟ عرضكردم : بفرمائيد ! فرمود : انقراض آنها هنگامى است كه قريش شخص محترمى را در روز و ماه محرم بقتل ميرسانند « 2 » سوگند بخدائى كه دانه را شكافت و انسان را آفريد كه بعد از آن بنى فلان جز پانزده شب ديگر سلطنتى ندارند . عرضكرديم : آيا پيش از آن يا بعد از آن اتفاقى روى ميدهد ؟ فرمود : آرى صدائى است كه در ماه رمضان شنيده مىشود بطورى كه مردم بيدار را بوحشت مىاندازد و آنها كه در خوابند بيدار ميشوند ، و دوشيزگان از پرده‌ها بيرون ميدوند .\r\n\r\n\r\n","description":"","footnote":"\r\n( 1 ) براى احترام است نه اينكه حقيقتا او برادرزاده حضرت بوده است .\r\n( 2 ) گويا مقصود همان مرد پاكدل ( نفس زكيه ) باشد و قبلا گذشت كه در روز جمعه و شهر مكه بقتل ميرسد .\r\n","page_name":" 1014 ","page_number":1022},
  {"content":"\r\n\r\nو نيز در غيبت نعمانى است كه حضرمى از امام پنجم شنيد كه ميفرمود : از بنى عباس بسلطنت ميرسند . وقتى سلطنت كردند و با هم اختلاف نمودند و كارشان به پريشانى گرائيد ، خراسانى و سفيانى يكى از شرق و ديگرى از غرب مانند دو اسبى كه مسابقه ميدهند ، هر يك سعى مىكند زودتر خود را بكوفه برساند . نابودى بنى عباس بدست آنهاست . آگاه باشيد كه آنها يكنفر از بنى عباس را باقى نمىگذارند « 1 » همچنين در آن كتاب از محمد بن صامت روايت مىكند كه به حضرت صادق عليه السّلام عرضكردم : آيا پيش از ظهور قائم علامتى هست ؟ فرمود : آرى گفتم : آن چيست ؟\r\nفرمود : نابودى عباسى و آمدن سفيانى و قتل نفس زكيه ( مرد پاكدل ) و فرو رفتن بيابان « بيداء » و صداى آسمانى . عرضكردم : قربانت گردم مىترسم اين امور به طول بيانجامد ، فرمود : نه ! اين امور مانند مهره‌ها يكى پس از ديگرى به ترتيب مىآيد .\r\nو هم در كتاب نامبرده از ابو بصير از حضرت امام محمد باقر عليه السلام روايت نموده كه فرمود : روز قيامت در سال طاق مانند نهم ، يكم ، سوم و پنجم بوقوع مىپيوندد .\r\nو هم فرمود : وقتى بنى اميه با يك ديگر بر سر سلطنت اختلاف پيدا كردند و دولتشان منقرض گشت ، و پس از آنها بنى عباس بسلطنت رسيدند ، پيوسته غرق در شادى ملك و سلطنت خواهند بود .\r\nتا آنگاه كه با هم اختلاف نمايند ، در آن وقت دولت آنها نيز از ميان ميرود . سپس اهل شرق و غرب و اهل قبله ( مسلمانان ) كشمكش خواهند داشت ، و مردم بواسطه\r\n\r\n\r\n","description":"","footnote":"\r\n( 1 ) بايد اين گونه روايات را با دقت مورد مطالعه قرار داد و ديد كه آيا موضوع هلاك و نابودى و انقراض دولت بنى فلان همان بنى عباس است ، يا قوم ديگرى ميباشند ، و آيا منظور سلطنت گذشته بنى عباس است كه توسط هلاكوخان مغول منقرض شد ، يا در آخر الزمان نيز ، دولت ديگرى مانند بنى اميه كه سفيانى دولت آنها را تشكيل ميدهد ، مجددا سلطنت اسلامى را تصاحب ميكنند ؟ .\r\n","page_name":" 1015 ","page_number":1023},
  {"content":"\r\n\r\nترسى كه بر آنها ميگذرد ، كوشش سختى ميكنند . پيوسته بدين حال خواهند بود تا آنگاه كه گوينده‌اى از آسمان صدا زند . وقتى او صدا زد ، دسته دسته به طرف او ( امام زمان ) برويد به خدا قسم گويا او را مىبينم كه در بين ركن و مقام با مردم براى امر جديد و كتاب جديد و سلطنت جديد كه از آسمان آمده بيعت مىگيرد ، آگاه باشيد ! او تا زنده است لشكرش ابدا شكست نميخورد « 1 » نيز در غيبت نعمانى از ابراهيم بن عبد اللَّه بن علا از پدرش از حضرت امام جعفر صادق و او از پدر بزرگوارش و آن حضرت از جدش امير المؤمنين عليهم السلام روايت مىكند كه آن حضرت پاره‌اى از چيزهائى كه بعد از وى تا قيام قائم خواهد بود اطلاع داد .\r\nدر آن ميان امام حسين عليه السّلام عرضكرد : يا امير المؤمنين ! چه وقت خداوند زمين را از لوث وجود بيدادگران پاك ميگرداند ؟ فرمود : خداوند زمين را از لوث وجود بيدادگران پاك نمىگرداند ، مگر بعد از اينكه خون محترمى ريخته شود .\r\nآنگاه از بنى اميه و بنى عباس بتفصيل سخن گفت ؛ سپس فرمود : قيام قائم هنگامى است كه يكنفر در خراسان قيام كند و بر كوفه و ملتان « 2 » غالب گردد . و از جزيرهء « بنى كاوان » بگذرد ، و شخصى از دودمان ما در گيلان قيام نمايد ، و مردم « ابر » « 3 » و گيلان بوى بگروند ، و پرچمهاى ترك براى فرزندم آشكار شود ، در حالى كه در اطراف پراكنده‌اند و پيش از آن در ميان زشتيها قرار داشتند هنگامى كه بصره خراب شود ، و پيشواى امراء قيام نمايد . . .\r\nسپس داستان مفصلى را حضرت حكايت نمود . آنگاه فرمود : هنگامى كه\r\n\r\n\r\n","description":"","footnote":"\r\n( 1 ) در پاورقى آينده توضيح ميدهيم .\r\n( 2 ) ملتان از شهرهاى هند نزديك غزنه بوده و امروز جزو كشور پاكستان است .\r\n( 3 ) ابر شهر - گفته شده كه همان نيشابور است ، و « ابريشتويم » نام كوهى در آذربايجان است ( مراصد )\r\n","page_name":" 1016 ","page_number":1024},
  {"content":"\r\n\r\nهزاران نفر براى جنگ آماده شود ، و صفها بسته گردد و قوچ ، بچه خود را بكشد و بعد ديگرى قيام كند و انتقام خون او را بگيرد و كافر به هلاكت رسد ، آن قائمى كه همه آرزوى آمدن او را دارند و امام ناپيدا كه داراى شرافت و بزرگوارى است قيام مىكند .\r\nاى حسين او از نسل تو است ، پسرى مثل او نيست . در بين دو ركن مسجد الحرام با جمعيت اندك و با دو آلت جنگ ظاهر مىشود و بر جن و انس غلبه مىيابد و يكنفر از افراد فرومايه را در روى زمين باقى نميگذارد ، خوش به حال كسى كه زمان او را درك كند و به آن روزگار برسد و در آن روزها حاضر باشد .\r\nمؤلف : « شخصى كه از خراسان قيام مىكند » هلاكوخان يا چنگيزخان مغول است ، و جزيره « كاوان » در درياى بصره است چنان كه فيروزآبادى در قاموس گفته است « 1 » و « شخصى كه در گيلان قيام مىكند » شاه اسماعيل صفوى است : و « ابر » قريه‌اى نزديك گرگان است .\r\nشايد منظور از « قوچ بچه خود را بكشد » شاه عباس اول باشد كه پسر خود صفى ميرزا را بقتل رسانيد و « قيام ديگران براى انتقام گرفتن از خون وى » شاه صفى پسر صفى ميرزا است كه اولاد شاه عباس را برخى كشت و برخى را نابينا كرد ، و آمدن قائم آل محمد لزومى ندارد كه بلافاصله بعد از اين علائم باشد و امكان هم دارد كه نزديك باشد ! بعلاوه اين روايت مختصرى از كلام طولانى آن حضرت است و از اين رو ممكن است كه وقايعى از روايت حذف شده باشد .\r\n\r\nنيز خبر جابر جعفى و اوضاع عمومى آخر الزمان\r\nو نيز نعمانى در كتاب غيبت و كلينى و كافى از جابر جعفى روايت كرده‌اند « 2 »\r\n\r\n\r\n","description":"","footnote":"\r\n( 1 ) شايد در اصل « كارون » بوده و اشتباها كاوان نوشته شده ، و جزيره متصل بشط كارون هم آبادان يا جزيرهء صلبوخ يا جزائر مجاور آن در شط العرب باشد .\r\n( 2 ) اين روايت با كمى اختصار قبلا هم از تفسير عياشى نقل شد .\r\n","page_name":" 1017 ","page_number":1025},
  {"content":"\r\n\r\nكه گفت : امام محمد باقر عليه السّلام فرمود : اى جابر ! دست و پاى خود را جمع كن و در جاى خود بنشين تا آنگاه كه اين علامات را كه هم اكنون براى تو نقل ميكنم به بينى ! : نخستين علامت كشمكش بنى عباس بر سر ملك است كه گمان نمىكنم آن را به بينى ، ولى بعد از من اينها را نقل كن . علامت ديگر صدائى است كه از آسمان شنيده مىشود ، و صدائى است كه از جانب دمشق بشما ميرسد و نويد فتح ميدهد « 1 » و قريه‌اى از شام بنام جابيه فرو ميرود و قسمت سمت راست مسجد دمشق فرو مىريزد و گروهى از تركستان خروج ميكنند ، و بعد از آن اوضاع روم آشفته خواهد شد .\r\nبرادران ترك شما در جزيره پياده شده ، و جمعى از روم خروج نموده در رمله فرود مىآيند .\r\nاى جابر ! در آن سال در هر نقطه‌اى از مغرب زمين كشمكش زياد روى ميدهد ، نخستين سرزمين غرب كه خراب مىشود ، شام است . در شام سه پرچم مختلف با هم كشمكش خواهند داشت ، يك پرچم رنگش سرخ و سفيد ، و پرچم دوم سياه و سفيد است ، و سومى پرچم سفيانى مىباشد . سفيانى به پرچم سياه و سفيد ميرسد و با هم جنگ مىكنند ، و او و تمام همراهانش را بقتل مىرساند . و بعد از آن پرچم سرخ و سفيد را تار و مار مىكند ، آنگاه هدفى ندارد جز اينكه بجلو عراقى برود .\r\nسپس لشكر او از شام گذشته بقرقيسا ميرسد و در آنجا جنگ در ميگيرد و صد هزار نفر از ستمگران كشته مىشود .\r\nبعد از آن سفيانى هفتاد هزار لشكر بكوفه مىفرستد . آنها مردم كوفه را يا مىكشند يا دار ميزنند و يا اسير ميگيرند . در آن ميان چند لشكر از خراسان حركت كرده و با سرعت برق ، منازل ميان راه را طى مىكنند . چند نفر از ياران قائم در ميان آنهاست . سپس مردى از غلامان اهل كوفه با گروه ضعيفى قيام مىكند ولى سرلشكر سفيانى او را در بين حيره و كوفه بقتل مىرساند .\r\n\r\n\r\n","description":"","footnote":"\r\n( 1 ) در اين باره نيز سخن خواهيم گفت .\r\n","page_name":" 1018 ","page_number":1026},
  {"content":"\r\n\r\nآنگاه سفيانى لشكرى بمدينه ميفرستد ، مهدى از مدينه به مكه ميرود چون خبر بسر لشكر سفيانى ميرسد كه مهدى به مكه رفته است ، لشكرى را بدنبال او ميفرستد ولى او را نمىبيند . مهدى مانند موسى بن عمران ، با ترس و هراس وارد مكه مىشود ، لشكر سفيانى در بيابان « بيداء » فرود مىآيد .\r\nدر آن وقت گوينده‌اى از آسمان صدا مىزند : اى « بيداء » اين قوم را نابود گردان ، و با اين صدا زمين آنها را در كام خود فرو ميبرد . تنها سه نفر از آنها باقى ميماند كه خداوند صورتهاى آنها را به عقب برميگرداند . آن سه نفر از قبيله كلب ميباشند ، در بارهء اينان اين آيه آمده است :  يا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا مُصَدِّقاً لِما مَعَكُمْ مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها  « 1 » يعنى : اى كسانى كه كتاب آسمانى بشما داده شده ! ايمان بياوريد به آنچه ما نازل كرده‌ايم كه آنچه را نزد خود داريد ، تصديق مىكند ، پيش از آنكه بعضى از صورتها را تغيير دهيم و آن را به پشت برگردانيم .\r\nدر آن روز قائم در مكه است . او در آنجا تكيه بخانهء خدا ميدهد و در حالى كه پناه به آن برده است ، ميگويد : اى مردم ! ما از خداوند و هر كس كه دعوت ما را بپذيرد استمداد مىكنيم . من از خانوادهء محمد پيغمبرتان هستم . ما از هر كس به خداوند و محمد نزديكتريم .\r\nهر كس ميخواهد در باره آدم با من گفتگو كند ، بداند كه من از هر كس به آدم نزديكترم . و هر كس مىخواهد در خصوص نوح با من سخن بگويد ، بداند كه من از هر كس بنوح نزديكترم و هر كس ميخواهد با من در باره ابراهيم گفتگو نمايد ، بداند كه من نزديكترين مردم بابراهيم هستم و هر كس مىخواهد با من در باره محمد صلّى اللَّه عليه و آله گفتگو كند بداند كه من از هر كس بمحمد نزديكترم . و هر - كس مىخواهد با من در باره پيغمبران گفتگو كند بداند كه من از هر كس بپيغمبران نزديكترم . مگر خداوند در كتاب محكم خود نفرموده :  إِنَّ اللَّهَ اصْطَفى آدَمَ وَ \r\n\r\n\r\n","description":"","footnote":"\r\n( 1 ) سورهء نساء آيه 47 .\r\n","page_name":" 1019 ","page_number":1027},
  {"content":"\r\n\r\n  نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ   « 1 » يعنى : خداوند آدم و نوح و فرزندان ابراهيم و فرزندان عمران را بر جهانيان تفضيل داد . اينان ذريه‌اى هستند كه بعضى از بعضى ديگر پديد آمده‌اند و خداوند شنوا و داناست » بدانيد كه من بازمانده آدم و ذخيره نوح و برگزيده ابراهيم و منتخب محمد ( ص ) هستم .\r\nآگاه باشيد ! هر كس بخواهد در باره كتاب خدا ( قرآن ) با من سخن بگويد بداند كه من از هر كس بكتاب خدا آشناترم . آگاه باشيد هر كس بخواهد در باره سنت پيغمبر با من گفتگو كند من از هر كس بسنت پيغمبر آشناترم . شما را به خدا سوگند مىدهم كه هر كس سخن مرا شنيد حاضران بغائبان برسانند من شما را به حق خدا و رسول و خودم كه از دودمان رسول خدا ميباشم قسم مىدهم كه ما را يارى نمائيد و ستمگران را از ما دور كنيد ، زيرا ما ( آل محمد ) را ترسانيده و بر ما ستم نموده و ما و فرزندانمان را از خانه‌هامان آواره كردند . بما تعدى نمودند و از رسيدن به حق خود بازداشتند . اهل باطل ما را بوحشت انداختند ، پس خدا را به نظر بياوريد و بما آزار نرسانيد ، بلكه يارى كنيد تا خدا هم شما را يارى نمايد .\r\nامام محمد باقر عليه السّلام فرمود : آنگاه خداوند سيصد و سيزده نفر از ياران او را نزد وى گرد آورد . و در غير موسم حج ؛ مانند پاره‌هاى ابر فصل پائيز ، آنها را در مكه جمع كند .\r\nاى جابر ! اين است معنى آيه‌اى كه خداوند ميفرمايد :  أَيْنَ ما تَكُونُوا يَأْتِ بِكُمُ اللَّهُ جَمِيعاً  يعنى : هر جا باشيد خداوند همهء شما را گرد آورد » . سپس مردم با مهدى در بين ركن و مقام بيعت ميكنند عهدنامهء پيغمبر كه از پدران خود به ارث برده است نيز با او است . قائم مردى از دودمان حسين عليه السّلام است . خداوند كار او را در يك شب اصلاح مىكند .\r\n\r\n\r\n","description":"","footnote":"\r\n( 1 ) سورهء آل عمران آيه 33 - 34\r\n","page_name":" 1020 ","page_number":1028},
  {"content":"\r\n\r\nاى جابر ! اگر شنيدن و ديدن آنچه گفتم بر مردم دشوار باشد ، در اينكه او از نسل پيغمبر و امامان داناست ، نميتوانند ترديد كنند ! اگر اين هم براى آنها دشوار باشد ، صدائى كه از آسمان شنيده مىشود و نام او و پدر و مادرش را مىبرند براى آنها اشكالى وارد نميسازد . اين روايت در كتاب « اختصاص » شيخ مفيد بسند ديگر هم ذكر شده است .\r\nو در تفسير عياشى از جابر جعفى روايت كرده كه گفت : امام محمد باقر عليه السّلام در يك حديث طولانى به من فرمود : اى جابر ! اول زمينى كه از مغرب خراب مىشود ، سرزمين شام است . سه گروه با سه پرچم مختلف در آنجا كشمكش خواهند داشت . . .\r\nاين روايت هم مثل روايت مفصل گذشته است و بتلاوت آيهء  يا أَيُّهَا الَّذِينَ أُوتُوا الْكِتابَ  .\r\nمنتهى مىشود .\r\nنعمانى در كتاب غيبت از آن حضرت روايت نموده كه فرمود : خروج سفيانى و قيام قائم در يك سال خواهد بود .\r\nو نيز در آن كتاب از ابو بصير از امام جعفر صادق عليه السّلام روايت كرده كه فرمود :\r\nموقعى كه مردم در عرفات وقوف دارند ناگاه شتر سوارى بسرعت نزد آنها مىآيد و خبر مرگ خليفه‌اى را به آنها ميدهد ، بهنگام مرگ او روز آزادى آل محمد و آزادى همه مردم فرا ميرسد . و هم فرمود : وقتى علامتى را در آسمان ديديد كه چند شب آتش بزرگى از جانب مشرق طلوع نمود آزادى مردم فرا رسيده و اين علامت اندكى پيش از قيام قائم است .\r\nو نيز در كتاب مزبور از ابى طفيل روايت كرده كه گفت : عبد اللَّه كوّاء از حضرت امير المؤمنين عليه السّلام پرسيد غضب الهى كى بوقوع مىپيوندد ؟ فرمود : خيلى دور است ! پيش از وقوع آن بايد مرگها روى دهد و در آن مرگها ، مرگهاى ديگر است پيش از آن ميبايد مردى كه بر شتر چابك رو سوار است بيايد . آن شتر سوار در حالى كه از بس در راه شتاب كرده شترش لاغر و تنگ تاب داده در شكمش فرو رفته است ، مىآيد و بمردم خبرى ميدهد و مردم او را ميكشند . سپس خداوند بر مردم غضب\r\n\r\n","description":"","footnote":"","page_name":" 1021 ","page_number":1029},
  {"content":"\r\n\r\nخواهد كرد .\r\nنيز در آن كتاب از ابو طفيل روايت مىكند كه حذيفهء يمانى گفت : خليفه‌اى كشته مىشود كه نه در آسمان پناهگاهى دارد و نه در زمين ياورى ! و خليفهء ديگر از خلافت خلع مىشود و روى زمين راه ميرود در حالى كه چيزى از زمين را مالك نيست ! و در همان سال ديگرى بجاى او مينشيند .\r\nابو طفيل گفت : حذيفه براى من نقل كرد كه بالاخره سلطنت به اولاد پيغمبر بازگشت مىكند .\r\nهمچنين در كتاب ياد شده از ابو بصير نقل كرده كه گفت : تفسير آيهء  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 1 » را از حضرت باقر عليه السّلام پرسيدند ، فرمود : علامتى كه خداوند در وجود خود مردم به آنها نشان ميدهد مسخ شدن ( بعضى از آنها ) است ، و آياتى كه در عالم ارائه ميدهد ، اينست كه عالم را بر آنها تنگ ميگيرد ، و آن وقت قدرت نمائى خداوند را در وجود خود و در اطراف عالم خواهند ديد ، و اينكه بعد ميفرمايد  حَتَّى يَتَبَيَّنَ لَهُمْ أَنَّهُ الْحَقُّ  يعنى تا بر آنها روشن شود كه « او » حق است . مقصود آمدن قائم است ، كه حقى از جانب خداست ؛ تا اين مردم كه محتاج باويند ، او را به بينند .\r\nو هم در كتاب نامبرده از ابو بصير روايت نموده كه گفت : از حضرت صادق عليه السّلام پرسيدم مقصود از عذاب خوارى دنيا در آيهء  عَذابَ الْخِزْيِ فِي الْحَياةِ الدُّنْيا  و في الآخرة « 2 » چيست ؟\r\nفرمود : اى ابو بصير خوارى از اين بدتر مىشود كه مرد با زن و فرزند و برادرانش در خانه نشسته باشند ناگاه كسان او يقهء خود را پاره كنند و ناله را سر دهند مردم بپرسند اين سر و صدا چيست ؟ جواب دهند كه فلانى الساعه مسخ شد و از صورت آدمى برگشت من عرضكردم : اين مطلب پيش از آمدن قائم است يا بعد از آن ؟\r\n\r\n\r\n","description":"","footnote":"\r\n( 1 ) سورهء فصلت آيه 53\r\n( 2 ) سوره يونس آيه 98\r\n","page_name":" 1022 ","page_number":1030},
  {"content":"\r\n\r\nفرمود : قبل از آنست « 1 » و نيز در آن كتاب از يعقوب بن سراج روايت مىكند كه گفت : به حضرت صادق عليه السّلام گفتم : فرج شيعيان شما كى خواهد بود ؟ فرمود : هنگامى كه بنى عباس با هم كشمكش داشته باشند و پايه دولتشان سست گردد و كسى كه هيچ گاه در خود احساس طمع بدولت آنها نمىكرد ، چشم بدولتشان بدوزد ، و عرب هم از زير بار زور و مشقت آزاد گردند ، و شوكت هر صاحب شوكتى بر طرف شود ، و سفيانى و يمنى ظاهر گردند و حسنى هم حركت كند ، صاحب الامر با ميراث پيغمبر از مدينه به مكه ميرود . عرضكردم : ميراث پيغمبر چيست ؟ فرمود : شمشير و زره و عمامه و پيراهن و عصا و اسب آن حضرت با لوازم و زينش .\r\nهم در آن كتاب از بزنطى روايت كرده كه گفت : از حضرت رضا عليه السّلام شنيدم ميفرمود : پيش از ظهور قائم بيوح « 2 » خواهد بود . بزنطى مىگويد : در آن موقع من نميدانستم « بيوح » چيست تا اينكه در سفر حج شنيدم كه يكنفر عرب بيابانى ميگفت : اين روز « بيوح » است . من از وى پرسيدم بيوح چيست ؟ گفت يعنى : گرماى سخت ! و هم در آن كتاب از ابو بصير از حضرت صادق عليه السّلام روايت كرده كه فرمود :\r\nعلامت آمدن مهدى گرفتن آفتاب در ماه رمضان شب سيزدهم و چهاردهم آن ماه است .\r\nو نيز در كتاب مزبور از صالح بن سهل نقل كرده كه حضرت صادق عليه السّلام در بارهء آيهء   سَأَلَ سائِلٌ بِعَذابٍ واقِعٍ   ، فرمود : تأويل آن اينست كه عذابى در ثويه واقع مىشود . يعنى آتشى كه منتهى مىشود بمزبله بنى اسد تا از قبيله ثقيف ميگذرد\r\n\r\n\r\n","description":"","footnote":"\r\n( 1 ) اين معنى در احاديث گذشته هم بود آيا مقصود تغيير جنسيت نيست ؟ چنان كه خوانندگان اطلاع دارند در سنوات اخير در سراسر جهان و از جمله در كشور ما ايران عده‌اى از زنان و مردان با يك عمل جراحى تغيير جنسيت داده‌اند ، يعنى مرد زن و زن مرد شده و بعد از مدتها زن و شوهرى ؛ با رسوائى از هم جدا شده‌اند !\r\n( 2 ) در صفحات پيش نيز از بيوح سخن بميان آمد .\r\n","page_name":" 1023 ","page_number":1031},
  {"content":"\r\n\r\nو هر جا يكى از ظالمين آل محمد باشد ، او را مىسوزاند و اين پيش از آمدن قائم است .\r\nاين روايت از جابر جعفى از امام پنجم نيز در آن كتاب مذكور است .\r\nو نيز در غيبت نعمانى از ابو خالد كابلى از امام محمد باقر عليه السّلام روايت مينمايد كه فرمود : گويا مردمى را مىبينم كه در شرق براى طلب نمودن حق ( خلافت ) قيام كرده‌اند ولى اين حق را به آنها نمىدهند . باز آنها قيام مىكنند ولى بان نمى - رسند وقتى كه چنين ديدند شمشيرهاى خود را حمايل مىكنند و آنگاه آنچه را كه مىخواهند به آنها مىدهند ولى آنها نمىپذيرند تا آنكه كارشان سامان پيدا كند ، اما باز اين حق ( دولت جهانى آل محمد ) را به آنها نميدهند جز به صاحب شما ، مقتولين آنها از جمله شهيدانند ، آگاه باشيد ! اگر من آن روز را درك ميكردم خود را براى صاحب الامر ذخيره ميكردم .\r\nمؤلف : دور نيست كه مضمون اين روايت اشاره بدولت ، صفويه « شيدها اللَّه » باشد ، و اتصال آن بقيام قائم باشد « 1 » نيز در كتاب مذكور از معروف بن خربوذ روايت مىكند كه گفت : هر وقت ما به خدمت حضرت باقر عليه السّلام ميرسيديم ميفرمود : خراسان ! خراسان ! سيستان ! سيستان ! مثل اينكه با اين كلام بما مژده مىداد ! و هم در آن كتاب از ابو الجارود نقل كرده كه گفت : از حضرت صادق عليه السّلام شنيدم ميفرمود : هر وقت بيعت آن بچه آشكار گشت ، هر صاحب شوكتى ( بطمع خلافت ) با شوكت خود سربلند مىكند .\r\n\r\n\r\n","description":"","footnote":"\r\n( 1 ) اين همان قيامهائى است كه نزديك بظهور امام زمان ؛ جمعى از خراسان و عراق بكوفه مىآيند و كشته ميشوند تا اينكه امام زمان بدنبال آن آشكار شده ؛ و سرانجام بر بيداد - گران غلبه يافته پرچم حكومت جهانى و دولت عالمگير محمدى ( ص ) را در سراسر گيتى باهتزاز در مىآورد .\r\n","page_name":" 1024 ","page_number":1032},
  {"content":"\r\n\r\nو هم در آن كتاب از هشام بن سالم از حضرت صادق عليه السّلام روايت كرده كه فرمود :\r\nما يكون هذا الامر حتّى لا يبقى صنف من النّاس الّاولوا على النّاس ، حتّى لا يقولوا انّا لو ولينا لعدلنا ثمّ يقوم القائم بالحقّ و العدل ظهور صاحب الامر تحقق نمىپذيرد ، تا اينكه هر صنفى از مردم بحكومت بر مردم برسند ، تا نگويند اگر ما بحكومت ميرسيديم با عدالت رفتار ميكرديم ! سپس قائم قيام مىكند و با حق و عدالت حكومت مىنمايد « 1 » .\r\nنيز در كتاب مزبور بسند مذكور از زراره روايت كرده كه گفت : از حضرت صادق عليه السّلام پرسيدم آن صداى آسمانى راست است ؟ فرمود : آرى به خدا قسم حتى هر طايفه‌اى آن را به زبان خودشان ميشنوند ! و هم آن حضرت فرمود : اين امر واقع نميشود مگر اينكه نه دهم مردم از بين بروند ! و نيز در كتاب مزبور از آن حضرت نقل كرده كه فرمود : قائم نميآيد مگر بعد از آنكه دوازده مرد قيام كنند كه همه مدعيند او را ديده‌اند و مردم هم آنها را تكذيب كنند .\r\nنيز در آن كتاب از آن حضرت روايت كرده كه فرمود : پيش از قيام قائم جنگ مردم قيس بوقوع پيوندد ( پيشتر گفتيم كه قيس محلى واقع در مصر است ) .\r\nهمچنين در كتاب مزبور از عبيد بن زراره روايت نموده كه گفت : در خدمت آن حضرت از سفيانى گفتگو بميان آمد . حضرت فرمود : از كجا به اين زودى او خروج مىكند و حال آنكه هنوز شكافندهء چشم وى از « صنعا » خروج نكرده است ؟ و نيز در كتاب ياد شده از اصبغ بن نباته روايت مىكند كه امير المؤمنين عليه السّلام فرمود : پيش از قيام قائم چند سال ، قحطى و خشكسالى خواهد بود كه در آن راستگو\r\n\r\n\r\n","description":"","footnote":"\r\n( 1 ) اين موضوع در دنياى ما بسيار جالب است ، زيرا سران احزاب و زعماى هر قوم پيوسته برنامه ميدهند و ميگويند چنانچه ما زمامدار شديم ، در رفاه حال مردم و اجراى قانون و بسط عدالت چنين و چنان خواهيم كرد ، ولى هنگامى كه بحكومت مردم بر مردم ميرسند ، اگر از سلف خود بدتر نباشند بهتر نخواهند بود !\r\n","page_name":" 1025 ","page_number":1033},
  {"content":"\r\n\r\nرا دروغگو و دروغگو را راستگو بدانند . در آن وقت افراد حيله‌گر مقرب ( ماحل ) گردند و « رويبضه » به آن دل بندند .\r\nعرضكردم : « رويبضه » چيست « ماحل » و حيله‌گر كدام است ؟ فرمود : آيا قرآن نميخوانيد كه خداوند ميفرمايد :  وَ هُوَ شَدِيدُ الْمِحالِ  عرضكردم : محال و ماحل چيست ؟ فرمود : مقصود نيرنگ است .\r\nمؤلف : گويا چيزى از روايت افتاده است ، ابن اثير در نهايه در حديث علائم قيامت ميگويد : پيغمبر فرمود : يكى از علائم قيامت اينست كه : رويبضه در كارهاى عمومى مردم صحبت ميكنند . عرض شد يا رسول اللَّه رويبضه كيست ؟ فرمود : مرد پست و فرومايه است كه در امور عمومى مردم سخن گويد . رويبض مصغر « رابضه » است . و مقصود شخص درمانده‌اى است كه از رسيدن بمقامات عالى عاجز و از طلب آن فرو ماند .\r\nهم در آن كتاب از حذيفة بن منصور روايت مىكند كه حضرت صادق عليه السّلام فرمود :\r\nخداوند را در قرقيساء سفرهء پر غذائى است ، و در غير اين روايت فرمود : غذائى براى پذيرائى مهمانان\r\nانّ للَّه مائدة او مأدبة بقرقيسا\r\nكسى از آسمان طلوع مىكند و صدا مىزند اى پرندگان آسمان و اى درندگان زمين ! بشتابيد و خود را از گوشت ستمگران سير كنيد « 1 » نيز در آن كتاب از ابو بصير نقل كرده كه امام ششم فرمود : گويندهء آسمانى قائم را بنام صدا مىزند .\r\nهمچنين در كتاب مزبور از محمد بن بشير روايت مىكند كه گفت : از محمد بن حنفيه شنيدم كه ميگفت : پيش از آمدن لشكر ما لشكرى از اولاد جعفر است ، و لشكر ديگرى هم از اولاد مرداس مىباشد .\r\nلشكر اولاد جعفر چندان مهم نيست و به جائى نميرسند ، من با اينكه از هر كس به او نزديك‌تر بودم ، مع الوصف از اين حرف خشمگين شدم - سپس گفتم : قربانت شوم ! آنچه گفتى پيش از آمدن لشكر شماست ؟ گفت : آرى و اللَّه ! بنى مرداس دولت\r\n\r\n\r\n","description":"","footnote":"\r\n( 1 ) اين همان مضمونى است كه در روايت شعرانى راجع بمرج عكاء هم آمده است ، و عباس افندى و گلپايگانى آن را بمعنى خوان نعمت الهى يعنى دستگاه بهائيگرى در آن نواهى معنى كرده‌اند . در صورتى كه در آنجا و اينجا\r\n","page_name":" 1026 ","page_number":1034},
  {"content":"\r\n\r\nنيرومندى خواهند داشت . ولى در طول سلطنت خود كار نيكى انجام نميدهند .\r\nحكومت آنها براى مردم طاقت فرسا است و آسايشى در آن ديده نميشود ، افراد دور را به خود نزديك و نزديكان را از خود دور ميكنند .\r\nهنگامى كه از انتقام الهى و كيفر او غافل ماندند ، ناگهان با يك صيحه چنان دمار از روزگار آنها برآورند كه يكنفر نماند آنها را صدا زند ، و جمعيتى باقى نخواهد ماند كه بدور آنها جمع شوند ؛ چنان كه خداوند در قرآن به آنها مثل زده و فرموده است :  حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ  . . .\r\nآنگاه محمد حنفيه سوگند ياد كرد كه اين آيه در باره آنها ( بنى مرداس ) نازل شده است ، من عرضكردم : قربانت شوم ! با اين فرمايش خودتان امر عظيمى را در بارهء آنها به من اطلاع داديد ؛ آنها كى نابود ميشوند ؟ فرمود : واى بر تو اى محمد ! آنچه خداوند ميداند ، پيش بينى كسانى را كه وقت اين گونه وقايع را تعيين مىكنند برهم مىزند .\r\nموسى بن عمران بقوم خود وعده داد كه بعد از سى شب نزد آنها برگردد ولى در علم خداوند گذشته بود كه ده شب بايد بر آن افزوده شود و آن را بموسى اطلاع نداد ، چون قوم ديدند سى شب گذشت و موسى برنگشت ، وعده او را دروغ پنداشتند و كافر شدند و در غياب او گوساله پرست گشتند . يونس هم بقومش اعلان كرد كه عذاب بر آنها فرود مىآيد ولى در علم خداوند چنين گذشته بود كه گناهكاران را مورد عفو قرار دهد و ميدانى كه بالاخره چه شد « 1 »\r\n\r\n\r\n","description":"","footnote":"\r\n( 1 ) يونس پيغمبر قوم را نفرين كرد و خود از ميان قوم بيرون رفت . قوم گناهكار چون آثار عذاب را ديدند ، توبه كردند و خداوند توبه آنها را پذيرفت و عذاب را از آنها بر طرف ساخت ؛ و يونس را به آنها بازگردانيد .\r\nاين معنى نيز ، موضوع « بداء » را از نظر شيعه به خوبى بيان مىكند زيرا چنان كه در پاورقى صفحه 889 گفتيم ، ممكن است كارى به نظر ما مخلوق به دو صورت تحقق پذيرد ؛ در حالى كه در علم خداوند چنين نبوده است مثلا موضوع ميعاد موسى با خدا يا نزول عذاب بر قوم يونس كه يكى اول سى شب از طرف موسى اعلام شد بعد چهل شب شد ، و ديگرى عذابى كه يونس وعده داده بود بر طرف گرديد ، هر كدام مصلحتى داشته و امتحانى بوده است .\r\n","page_name":" 1027 ","page_number":1035},
  {"content":"\r\n\r\nولى وقتى ديدى كه فقر و احتياج آشكار شد ، بطورى كه شخصى بگويد ديشب را بدون شام بسر آوردم ، و هنگامى كه مردى ديگر باروى ديگرى تو را ملاقات كند ، موقع نابودى آنها فرا رسيده است ، گفتم معنى احتياج را دانستم ولى مقصود از « روى ديگرى » چيست ؟ محمد بن حنفيه گفت : مقصود اينست كه شخصى تو را با روى گشاده ملاقات مىكند ، ولى وقتى رفتى كه از وى چيزى قرض كنى با قيافه ديگرى تو را ميپذيرد ! ( يعنى روى خود را در هم ميكشد ) در آن موقع صيحه‌اى از نزديك ميرسد ( و آنها را نابود ميگرداند ) .\r\nمؤلف : بنى مرداس كنايه از بنى عباس است . زيرا مردى در ميان صحابه بود كه او را عباس بن مرداس ميگفتند .\r\nو هم در غيبت نعمانى روايت مىكند كه : مردى به خدمت امير المؤمنين ( ع ) رسيد كه مرد ديگرى بنام اين سوداء هم با او بود . آن مرد عرضكرد : يا امير المؤمنين اين مرد ( ابن سوداء ) به خدا و پيغمبر دروغ مىبندد و از شما گواه مىآورد ! فرمود : اين مرد سخن طول و درازى دارد ( ولى تو او را دروغگو ميدانى ) چه ميگويد ؟\r\nگفت : از لشكر غضب سخن ميگويد . فرمود : با او كار نداشته باش آنها ( لشكر غضب ) مردمى هستند كه در آخر الزمان مىآيند ، از هر قبيله يكنفر و دو نفر و سه نفر تا نه نفر مرد جمع شده و مانند قطعه‌هاى ابر فصل پائيز دسته دسته جمع مىشوند آگاه باشيد ! به خدا قسم من سركردهء آنها و نام او و خوابگاه حيوانات آنها را ميشناسم . سپس حضرت در حالى كه مىفرمود : شكافنده است ! شكافنده است ! از جا برخاست و فرمود : او مردى از دودمان من است كه حديث را ببهترين وجه مىشكافد .\r\nو هم در غيبت نعمانى از احنف بن قيس روايت مىكند كه گفت : براى درخواست حاجتى به خدمت امير المؤمنين عليه السّلام رسيدم . عبد اللَّه كوّاء و شبث بن ربعى « 1 » هم اجازه\r\n\r\n\r\n","description":"","footnote":"\r\n( 1 ) عبد اللَّه بن كوّاء و شبث بن ربعى از مردم بد گوهر و ماجراجوئى بودند كه هرگز از وجود اقدس امير مؤمنان استفاده نكردند - هر دو بعد از جنگ صفين از حضرت برگشتند و بصف خوارج پيوستند . ابن كوّاء از رؤساى خوارج شد و شبث همانست كه در واقعه كربلا از سران لشكر عمر سعد بود ، و بجنگ امام حسين ( ع ) رفت !\r\n","page_name":" 1028 ","page_number":1036},
  {"content":"\r\n\r\nخواستند كه داخل شوند . حضرت به من فرمود : اگر مىخواهى كه به اينها هم اجازه دهم بيايند ؟ زيرا تو ابتدا نمودى ببيان حاجت خود .\r\nعرض كردم : يا امير المؤمنين ! اجازه بفرمائيد داخل شوند ، آنها هم داخل شدند ، حضرت از آنها پرسيد : چرا در اين گرما بسراغ من آمديد ؟ گفتند :\r\nدوست داشتيم كه از اصحاب غضب محسوب شويم ! حضرت فرمود : اى واى ! آيا در مدت ولايت و خلافت من غضبى هست ؟ يا پيش از وقوع فلان بلا و فلان سانحه ممكن است لشكر غضب باشد ؟ .\r\n\r\nآمدن سفيانى حتمى است\r\nو نيز در آن كتاب از موسى بن اعين روايت نموده كه امام صادق عليه السّلام فرمود :\r\nآمدن سفيانى امرى حتمى است . از موقع آمدن وى تا آخر كارش جمعا پانزده ماه است ، شش ماه جنگ مىكند وقتى پنج منطقه « 1 » را به تصرف آورد نه ماه سلطنت مىكند و يك روز بيش از آن نمىماند .\r\nهم در غيبت نعمانى از معلى بن خنيس نقل كرده كه گفت : شنيدم حضرت صادق مىفرمود : بعضى از وقايع حتمى است كه بايد روى دهد و بعضى غير حتمى است ( كه ممكن است بعللى اتفاق نيافتد ) و از جمله امور حتميه خروج سفيانى در ماه رجب است .\r\nو هم در كتاب مزبور زراره از برادرش عبد الملك بن اعين روايت مىكند كه گفت : در خدمت حضرت باقر عليه السّلام بودم كه از قائم سخن بميان آمد ، من گفتم :\r\nاميدوارم كه به زودى قائم ظهور كند و سفيانى هم نباشد ، حضرت فرمود : نه ! به خدا قسم ! آمدن سفيانى حتمى است و ناچار بايد بيايد .\r\nنيز در كتاب ياد شده از زراره از برادرش حمران بن اعين روايت مىكند كه امام محمد باقر عليه السّلام در تفسير آيه شريفهء  ثُمَّ قَضى أَجَلًا وَ أَجَلٌ مُسَمًّى عِنْدَهُ  فرمود :\r\n\r\n\r\n","description":"","footnote":"\r\n( 1 ) قبلا گفتيم كه اين پنج منطقه ، شام و فلسطين و اردن و حلب و حمص است .\r\n","page_name":" 1029 ","page_number":1037},
  {"content":"\r\n\r\nاجل بر دو گونه است : اجل محتوم و اجل موقوف . حمران پرسيد محتوم ( حتمى ) كدام است ؟ فرمود : كاريست كه جز آن نباشد ، پرسيد اجل موقوف چيست ؟\r\nفرمود : اجلى است كه بسته بمشيت و خواست خداست . حمران گفت : من اميد وارم كه آمدن سفيانى از اجل موقوف باشد . حضرت فرمود : نه به خدا از اجل - محتوم است .\r\nو نيز در كتاب نامبرده از فضيل بن يسار از امام محمد باقر عليه السّلام نقل شده كه فرمود : بعضى از امور موقوف و پاره‌اى محتوم است و آمدن سفيانى از امور محتوم است كه حتما مىبايد بيايد .\r\nهمچنين در غيبت نعمانى از خلاد صايغ روايت كرده كه حضرت صادق عليه السّلام فرمود : آمدن سفيانى از امور مسلم است ، و جز در ماه رجب نميآيد مردى عرضكرد وقتى او آمد وضع ما شيعيان چگونه است ؟ فرمود : در آن موقع به طرف ما ! اين روايت در آن كتاب بسند ديگر هم نقل شده است .\r\nمؤلف : « به طرف ما » يعنى كار بسوى ما بازگشت مىكند و قائم ما ظاهر مىشود . بعبارت ديگر يعنى برويد ، بشهرى كه قائم از آنجا ظهور مىكند . زيرا سفيانى به آنجا نميرسد و متوسل بما شويد . « 1 »\r\nو هم در كتاب مزبور از جابر جعفى نقل كرده كه گفت : از امام محمد باقر عليه السّلام پرسيدم : سفيانى كى خواهد آمد ؟ فرمود : از كجا سفيانى تا كسى كه بعد از اوست ( يعنى قائم آل محمد ) نيامده به اين زودى مىآيد ؟ وقتى آب در زمين كوفه جوشيد و لشكر شما ( شيعيان ) را بقتل رسانيد ، منتظر سفيانى و آمدن قائم باشيد .\r\nهم در آن كتاب از بطائنى نقل مىكند كه گفت : با حضرت امام موسى كاظم از مكه تا مدينه همسفر بودم . روزى آن حضرت به من فرمود : اگر اهل آسمان و زمين\r\n\r\n\r\n","description":"","footnote":"\r\n( 1 ) شايد قسمت آخر ميان مؤلف يعنى « متوسل بما شويد » در معنى روايت كافى باشد . زيرا حضرت فرمود : « فالينا » يعنى در آن روز براى نجات از گمراهى به طرف ما بيائيد و در صف قائم آل محمد باشيد !\r\n","page_name":" 1030 ","page_number":1038},
  {"content":"\r\n\r\nعليه بنى عباس قيام كنند . بطورى كه زمين از خون آنها سيراب شود ، مادام كه سفيانى خروج نكرده بىاثر است . عرضكردم : آقا ، آمدن سفيانى حتمى است ؟\r\nفرمود : آرى حتمى است . آنگاه سر مبارك را پائين انداخت ؛ و بعد سر برداشت و فرمود : دولت بنى عباس بر پايهء حيله و نيرنگ قرار گرفته ، اين دولت طورى از ميان خواهد رفت كه اثرى از آن باقى نماند . آنگاه دوباره حكومت آنها تجديد مىشود بطورى كه گوئى آسيبى به آن نرسيده است .\r\nهم در آن كتاب از حسن بن ابراهيم نقل كرده كه گفت : به حضرت امام رضا عليه السّلام عرضكردم مىگويند : قائم در وقتى ظهور مىكند كه دولت بنى عباس منقرض شده باشد . فرمود : دروغ گفته‌اند . موقع ظهور او هنوز دولت بنى عباس برقرار است « 1 » و هم در كتاب مزبور از عبد اللَّه بن ابى يعفور روايت نموده كه گفت : امام محمد باقر عليه السّلام فرمود : براى بنى عباس و مروانى واقعه‌اى در قرقيسا روى ميدهد كه در آن جوانان نورس پير ميشوند . خداوند پيروزى را نصيب آنها نميگرداند ، و به پرندگان آسمان و درندگان زمين فرمان ميدهد كه گوشت ستمگران را بخوريد « 2 » سپس سفيانى خروج مىكند .\r\n\r\n\r\n","description":"","footnote":"\r\n( 1 ) دور نيست كه اين روايت و روايت اسبق كه از حضرت موسى بن جعفر رسيده بود در مقام تقيه از آن دو بزرگوار صادر شده باشد ، زيرا اين دو امام در گرماگرم دولت بنى عباس بودند و نميتوانستند از انقراض دولت آنها سخن بگويند ؛ ولى بطورى كه در پاورقى صفحه 1015 هم گفتيم امكان دارد كه موقع ظهور امام زمان ( ع ) مجددا دولتى از بنى عباس بر سر كار آيد ؛ چنان كه سفيانى نيز دولت جديد بنى اميه را تشكيل ميدهد .\r\n( 2 ) يكى از دليلهاى مهم فرقه بهائى براى اثبات حقانيت ادعاى باب و بهاء يعنى ميرزا على محمد شيرازى و ميرزا حسين على مازندرانى ، جمله‌اى است كه در گفتار دو تن از علماى متعصب اهل تسنن يعنى محيى الدين عربى در « فتوحات المكيه » و سيد عبد الوهاب شعرانى در كتاب « اليواقيت و الجواهر » مىباشد ابو الفضل گلپايگانى مبلغ معروف بهائى كه در دسيسه بازى و تحريف حقايق يد طولائى داشته است گفتار مفصل آن دو عالم سنى را تقطيع كرده و چند جمله آن را از ميان آنها بيرون كشيده ، و سپس بميل خود ترجمه و شرح كرده و از آن سوء استفاده نموده است . تمام سخنان محيى الدين و شعرانى و گفتار گلپايگانى و پاسخ او را خوانندگان در كتاب « بهائى چه ميگويد » جلد اول صفحه 95 بخوانند .\r\nاتفاقا همان مقدار كه گلپايگانى با تردستى جدا نموده و ترجمه و بهره‌بردارى كرده است با صراحت مخالفت ادعاى او را ثابت و موجبات افتضاح او را فراهم آورده است .\r\nجمله‌اى كه مورد بهره بردارى وى قرار گرفته اينست كه محى الدين ضمن شرح اوصاف قائم آل محمد ميگويد : و يفتح المدينة الرومية بالتكبير في سبعين الفا من المسلمين من ولد اسحاق يشهد الملحمة العظمى مأدبة اللَّه بمرج عكا يبيد الظلم و اهله ، يقيم الدين و ينفخ الروح في الاسلام يعز اللَّه به الاسلام بعد ذله و يحييه بعد موته يضع الجزية و يدعوا الى اللَّه بالسيف » .\r\nيعنى : قائم شهر رومى ( قسطنطنيه ) را با تكبير در ميان هفتاد هزار مسلمان كه از اولاد اسحاق ميباشند فتح مىكند و شخصا در واقعه بزرگ در چراگاه عكاكه خوان نعمت خداوندى براى لاشخوران و جانوران است حضور مييابد و ظلم و ظالم را نابود مىسازد ؛ دين خدا را پايدار ميدارد روح در اسلام ميدمد ، خداوند بوسيلهء او اسلام را بعد از ذلت ، عزيز ميگرداند ، و بعد از مردگى زنده خواهد كرد ! قانون جزيه را اجرا مىكند و با شمشير ( و جنگ ) مردم را دعوت مىكند » .\r\nهمچنين محى الدين در بارهء وزراى قائم ميگويد : « ما هم اقل من خمسة و لا اكثر من تسعة و يقتلون كلهم الا واحد منهم في مرج عكا في المأدبة الالهية التى جعلها اللَّه مائدة لسباع الطيور و الهوام يعنى : آنها از پنج نفر كمتر و از نه نفر بيشتر نيستند ؛ و باستثناء يكى از آنها ، بقيه همگى در چراگاه عكا در خوان نعمتى كه خداوند براى لاشخورها و جانوران قرار داده است بقتل ميرسند » .\r\nلفظ « عكا » در گفتار محى الدين چنان گلپايگانى را ذوق زده كرده و از هوش برده است كه با همه زرنگى نتوانسته درست آن را به كار برد و بالاخره مشت خود و اهل بهاء را باز كرده است . زيرا اولا در سخنان محى الدين گفتگو از اين است كه قائم اسلام را زنده مىكند و پايدار مىدارد ؛ و با شمشير مردم را دعوت مىكند ، و شهر رومى را با هفتاد هزار نفر فتح مىكند ! ولى مبلغ عاليقدر و راستگو و امانت‌دار ! بهائى نه تنها به پيروى از باب و بهاء ، موضوع فتح قسطنطنيه و دعوت به شمشير را مانند سائر علائم و اوصاف ديگر قائم نقل نكرده ؛ بلكه چيزى هم بر آن افزوده و در اوصاف وزراى قائم ميگويد « و يقتلون كلهم الا واحد منهم ينزل في مرج عكا » و بعد آن را بميل خود اين طور ترجمه مىكند « تمام كبار اصحاب آن حضرت كشته ميشوند مگر يكى از ايشان كه وارد مىشود در مرج عكا مهمانخانه‌اى كه خداوند مقرر فرموده » كلمه « ينزل » را اضافه كرده و « مرج عكا » را كه بمعنى چراگاه عكاست به صورتى ترجمه كرده كه درست مفهوم نشود و خواسته اين طور نتيجه بگيرد كه امام زمان در كلام محى الدين ميرزا على محمد باب بوده كه تمام اصحابش كشته شدند مگر يكى از آنها ( ميرزا حسين على مازندرانى ) كه به عكا آمده است ! در صورتى كه اين درست بر خلاف مقصود محى الدين است و ترجمه غلط كلام اوست و تحريف مىباشد .\r\nاز همه اينها گذشته اصولا كلام محى الدين براى ما چه اعتبارى دارد ؟ و ثانيا در همين روايت كه علامه مجلسى از حضرت باقر نقل مىكند كه عربى آن اينست : « ان لولد العباس و للمروانى لوقعة بقرقيسا يشب فيها الغلام الخرور و يرفع اللَّه عنهم النصر و يوحى الى طير السماء و سباع الارض ان اشبعى من لحوم الجبارين ثم يخرج السفيانى » و در صفحه 26 . نيز از حضرت صادق ( ع ) قريب به همين معنى نقل شد كه عربى آن « ان للَّه مائدة و في غير هذه الرواية مأدبة بقرقيسا يطلع مطلع من السماء فينادى يا طير السماء و يا سباع الارض هلموا الى الشبع من لحوم الجبارين » از اين دو روايت به خوبى پيداست آنچه در كلام محى الدين است اينست كه در چراگاه عكا ( مرج عكا ) جنگى ميان اصحاب امام زمان با حضور خود وى و مخالفين او بوقوع ميپيوندد و مقتولين كفار در صحرا مىافتند و خدا آن را به صورت مهمانخانه پر غذائى براى لاشخورها و جانوران قرار ميدهد\r\n","page_name":" 1031 ","page_number":1039},
  {"content":"\r\n\r\nهم در آن كتاب از محمد بن ربيع اقرع از هشام بن سالم از امام ششم روايت مىكند كه فرمود : هنگامى كه سفيانى بر مناطق پنجگانه استيلاء يافت نه ماه خود\r\n\r\n","description":"","footnote":"","page_name":" 1032 ","page_number":1040},
  {"content":"\r\n\r\nرا براى ديدن ناملايمات آن آماده سازيد . هشام معتقد بود كه آن پنج منطقه دمشق و فلسطين و اردن و حمص و حلب است .\r\n\r\n","description":"","footnote":"","page_name":" 1033 ","page_number":1041},
  {"content":"\r\n\r\nو نيز در كتاب ياد شده از حرث روايت نموده كه امير المؤمنين فرمود : مهدى ديدگانى جالب ، موئى مجعد ، و خالى بر گونه دارد و ابتداى قيامش از جانب شرق « 1 »\r\n\r\n\r\n","description":"","footnote":"\r\n( 1 ) ابو الفضل گلپايگانى مبلغ بهائى در « فرائد » صدر و ذيل اين روايت را انداخته و فقط چند جمله آن را نقل كرد و مينويسد : آن حضرت فرمود : « المهدى اقبل جعد بخده خال يكون مبدأه من قبل المشرق » يعنى مهدى مخمور العين پيچيده موى است ، و در گونه آن حضرت خالى است و مبدء ظهور مباركش از طرف شرق است » و آن را با سيد باب شيرازى تطبيق كرده است كه از شرق آمد .\r\nبيچاره‌اى كه فرائد ميخواند خواه بهائى يا مسلمان بىاطلاع خيال مىكند روايت فقط همين است كه گلپايگانى امين باب و بها ! نقل كرده است . در صورتى كه شما تمام آن را در اين صفحه مىخوانيد .\r\nاولا حضرت امير ( ع ) ميفرمايد مبدأ او از طرف مشرق است ؛ معنى آن اينست : مهدى كه از اولاد ماست و اصلا حجازى است ؛ مبدأ او طرف مشرق است ؛ كه شهر سامره باشد چنان كه در پاورقى صفحه 336 گفتيم كه سامره نسبت بحجاز و شبه جزيرهء عربستان ؛ جزو بلاد شرقى است . ولى گلپايگانى آن را به ظهور باب معنى كرده است ؟\r\nثانيا اگر « مبدأ » را بظهور امام زمان معنى كنيم ، منظور اينست كه وى از جانب مشرق قيام مىكند ؛ و چنان كه مكرر در همين باب خوانده‌ايم و مكرر هم در اين باب و باب آينده خواهد آمد ، مهدى ( ع ) هر چند در مكه ظهور مىكند ، ولى با سيصد و سيزده نفر بكوفه و عراق مىآيد و هنگامى كه پيروانش به ده هزار نفر رسيد از عراق كه نسبت بحجاز مشرق محسوب مىشود آشكار شده و با نبرد و جنگ با بيدينان و مخالفين خدا ؛ جهان را اصلاح و قرين امن و آرامش مىكند .\r\nثالثا اگر اين مهدى سيد باب بوده ! موضوع خروج سفيانى و لشكركشى او بمدينه و فرو رفتن او و لشكرش در « بيداء » چيست ؟ ! لا بد بهائيان كه ميرزا عليمحمد شيرازى را امام زمان كردند براى اين هم فكرى خواهند كرد ؛ و از آسمان و ريسمان و ماست و دروازه دروغ ديگرى بهم زده و چاپ خواهند كرد و گر نه كجاى اين حديث با سيد باب بيچاره تطبيق مىكند ؟ !\r\n","page_name":" 1034 ","page_number":1042},
  {"content":"\r\n\r\nاست در آن هنگام سفيانى نيز خروج مىكند و باندازهء مدت حاملگى يك زن يعنى نه ماه سلطنت مىكند . او در شام خروج مىكند و مردم شام از وى اطاعت مىكنند . جز يك عده كه بر عقيدهء حق استوارند خداوند آنها را از پيوستن به او حفظ مىكند .\r\nسفيانى با لشكرى جرار به « بيداء » مدينه مىآيد . وقتى به « بيداء » رسيد ، خدا او را به زمين فرو ميبرد ( البته با لشكرش ) و اينست معنى اين آيهء شريفه  وَ لَوْ تَرى إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ  .\r\n\r\nنيز خروج سفيانى\r\nهمچنين در كتاب نامبرده از هشام بن سالم از امام صادق عليه السّلام روايت نموده كه فرمود : سفيانى و يمنى ( هنگام خروج ) مانند دو اسب كه مسابقه مىدهند ، هر يك سعى مىكند بر ديگرى سبقت جويد .\r\nنيز در آن كتاب از مغيرة بن سعد از حضرت باقر عليه السّلام روايت مىكند كه فرمود :\r\nوقتى دو نيزه ( دو سركرده لشكر ) با هم كشمكش نمودند ، علامتى از علامات الهى ظاهر ميگردد عرض شد يا امير المؤمنين آن علامت چيست ؟ فرمود : زلزله‌اى است كه در شام پديد مىآيد و بيش از صد هزار نفر در آن سانحه جان ميدهند . خداوند آن زلزله را براى مؤمنين رحمت و براى كفار عذابى قرار مىدهد ، هنگامى كه اين زلزله واقع شد ، منتظر سواران اسبهاى محذوفه و پرچمهاى زرد باشيد كه از سمت غرب آمده وارد شام مىشوند و اين بهنگام ناله بزرگ و مرگ سرخ است . در آن موقع يكى از دهات دمشق بنام « حرشا » را بنگريد كه چگونه در زمين فرو ميرود . بعد از آن پسر هند جگرخوار ( سفيانى ) از بيابان مكه خروج مىكند و آمده بر منبر\r\n\r\n","description":"","footnote":"","page_name":" 1035 ","page_number":1043},
  {"content":"\r\n\r\nدمشق مىنشيند . چون كار باينجا كشيد منتظر قيام مهدى باشيد .\r\nمؤلف : شايد مقصود از « اسبهاى محذوفه » اسبهائى باشد كه گوش يا دم آنها كوتاه يا بريده شده است .\r\nو نيز در كتاب مذكور از يونس بن يعقوب روايت كرده كه گفت : از حضرت صادق عليه السّلام شنيدم مىفرمود : وقتى سفيانى خروج مىكند يك لشكر بسوى ما ( شهر مدينه ) و يك لشكر بجانب شما ( شهر كوفه ) ميفرستد . چون اين مطلب بوقوع پيوست بر شتران چموش و آرام سوار شده بسوى ما بشتابيد .\r\nو هم در غيبت نعمانى از محمد بن مسلم از امام باقر عليه السّلام روايت نموده كه فرمود :\r\nسفيانى مردى سرخ و سفيد و كبود چشم است ، اصلا در فكر بندگى خدا نيست و مكه و مدينه را نديده ، با اين وصف پى در پى ميگويد : خدايا انتقام از خونم ! خدايا انتقام از خونم .\r\n\r\nروايت حمران بن اعين در بارهء علائم عمومى آخر الزمان\r\nكلينى در روضهء كافى از حمران بن اعين « 1 » روايت مىكند كه در خدمت امام جعفر صادق عليه السّلام از بنى عباس و وضع پريشان شيعيان در نزد آنها سخن بميان\r\n\r\n\r\n","description":"","footnote":"\r\n( 1 ) حمران بن اعين برادر بزرگ زراره است كه در صفحه 923 شناسانديم . حمران از شاگردان بزرگ و اصحاب خاص حضرت باقر و صادق عليهما السلام است . احاديث او در رشته‌هاى مختلفه دينى از آن دو امام عاليمقام در تمام كتب مذهبى مشهور است . حمزه و محمد و عقبه پسران حمران نيز از محدثين شيعه بشمار ميروند .\r\nشيخ مفيد در كتاب « اختصاص » روايت مىكند كه حمران به حضرت باقر گفت : من با خدا عهد كرده‌ام كه از مدينه بيرون نروم ؛ مگر اينكه آنچه را از شما ميپرسم جواب دهيد . فرمود :\r\nسؤال كن ! حمران گفت : آيا من از شيعيان شما نيستم ؟ فرمود : آرى هم در دنيا و هم در آخرت ! و هم مفيد در آن كتاب از هشام بن حكم نقل مىكند كه گفت : از حضرت صادق ( ع ) شنيدم مىفرمود : چه شفيع خوبى هستيم من و پدرم براى حمران در روز قيامت ، ما هر دو دست حمران را ميگيريم و رها نمىكنيم تا او را با خود به بهشت ببريم ! و هم از زياد قندى نقل مىكند كه گفت :\r\nحضرت صادق ( ع ) فرمود : حمران يكى از مردان بهشتى است .\r\n","page_name":" 1036 ","page_number":1044},
  {"content":"\r\n\r\nآمد : حضرت فرمود : من با ابو جعفر ( منصور خليفه عباسى ) سفر ميكردم ، او در ميان همراهانش سوار بر اسب بود ، لشكرى در جلو و لشكرى پشت سر داشت و من پهلوى او بر الاغى سوار بودم .\r\nابو جعفر به من گفت : يا ابا عبد اللَّه ( ابا عبد اللَّه كنيهء حضرت است ) سزاوار بود كه شما از اين اقتدارى كه خداوند بما داده و گشايش و عزتى كه بما ارزانى داشته است خشنود شوى ، و بمردم نگوئى كه تو و خاندانت از ما به اين امر شايسته‌تر ميباشيد تا ما هم در صدد آزار تو و آنها نباشيم ! حضرت فرمود : من به او گفتم : كسى كه اين حرف را از من به تو رسانده دروغ گفته است ، ابو جعفر ( منصور ) گفت : آيا قسم ميخوريد كه اين حرف را نگفته‌ايد ؟\r\nگفتم : مردم جادوگرند ، يعنى ميخواهند فساد برپا كنند ، و تو را از من برنجانند گوش به حرف اينان مده كه احتياج ما به تو از احتياجى كه تو بما دادى بيشتر است .\r\nسپس ( منصور ) به من گفت بخاطر دارى كه روزى از شما پرسيدم آيا ما بسلطنت ميرسيم ؟ گفتى : آرى سلطنت شما طويل و عريض و سخت است . پيوسته با فرصت كافى و توسعه زياد دنيوى بسر ميبريد ، تا در ماهى محترم و در شهرى محترم خون محترمى از ما را بريزند . ديدم حديثى را كه سابقا به او گفته بودم از بر كرده است .\r\nدر جواب گفتم : شايد خداوند تو را از اين كار ( ريختن خون ) حفظ كند زيرا من در اين حديث تو را قصد نكردم ، بلكه من فقط حديثى را روايت كردم بعلاوه شايد آن كس ديگرى از خاندان تو باشد كه به اين كار مبادرت ميورزد . منصور ساكت شد و ديگر چيزى به من نگفت .\r\nوقتى بخانهء خود برگشتم يكى از دوستان ما « شيعيان » نزد من آمد و گفت :\r\n\r\n","description":"","footnote":"","page_name":" 1037 ","page_number":1045},
  {"content":"\r\n\r\nبه خدا قسم من شما را در ميان لشكر منصور ديدم كه سوار الاغى هستيد و او سوار اسب و به طرف شما خم شده گفتگو مىكند ، مثل اينكه شما پائين دست او قرار گرفته‌ايد . من پيش خود گفتم : اين حجت خدا و امامى است كه بايد از وى اطاعت كرد . ولى آن ديگرى ( يعنى منصور ) ستمگرى مىكند و فرزندان پيغمبر را ميكشد و در زمين خونريزى مىكند .\r\nبا وجود اين او بر مركب قرار دارد و شما سوار الاغ هستيد ! بدين گونه شكى بدلم راه يافت ، بطورى كه ترسيدم دين و جانم را از دست بدهم . حضرت فرمود : من به آن مرد شيعه گفتم : اگر ميديدى چقدر فرشته در اطراف و جلو و پشت سر و سمت چپ و راست من ميباشند ، او و همراهانش را خيلى پست ميشمردى . او هم گفت : حالا دلم آرام گرفت .\r\nسپس آن مرد شيعه پرسيد : اينها تا كى سلطنت خواهند كرد و ما كى آسوده ميشويم ؟ گفتم : نميدانى كه هر چيزى مدتى دارد ؟ گفت : چرا ميدانيم گفتم :\r\nاين دانائى براى تو ثمربخش نيست ؟ ! هنگامى كه بنا باشد اينان منقرض گردند از يك چشم بهم زدن هم زودتر طومار دولت آنها درهم پيچيده مىشود . اگر تو از وضع آنها در پيشگاه خداوند اطلاع داشته باشى كه چگونه است ، نسبت به آنها خشمگين‌تر ميشوى . اگر تو و تمام مردى روى زمين سعى كنيد كه آنها را بيش از آنچه هستند وارد ورطهء گناه بنمائيد از عهده آن بر نخواهيد آمد ، پس شيطان تو را وسوسه ننمايد . زيرا عزت از آن خدا و پيغمبرش و اهل ايمان است ؛ ولى منافقين نميدانند . نميدانى كه اگر كسى منتظر ظهور دولت ما باشد و بر ترس و آزارى كه در راه پيروى از ما مىبيند صبر كند ، فردا در جمعيت ما خواهد بود ؟\r\nهر گاه ديدى كه حق از ميان رفت و اهل حق رفتند ، و ديدى كه ظلم همه جا را فرا گرفته ، و ديدى كه دست در قرآن بردند ، و چيزهائى كه در آن نبوده داخل آن نمودند ، آنگاه از روى هواى نفس آن را توجيه كردند ، و ديدى كه دين تغيير\r\n\r\n","description":"","footnote":"","page_name":" 1038 ","page_number":1046},
  {"content":"\r\n\r\nو انقلاب پيدا كرده ، چنان كه آب كاسه تغيير و انقلاب پيدا مىكند . و ديدى كه پيروان باطل بر اهل حق برترى يافته‌اند ، و ديدى كه فساد در همه جا آشكار است و كسى از آن جلوگيرى نميكند و مرتكبين آن هم خود را معذور ميدانند .\r\nهر گاه ديدى كه فساد در همه جا آشكار است ، و مردها بمردها و زنان بزنان اكتفا نموده‌اند ، و ديدى كه مؤمن لب فرو بسته و حرفش پذيرفته نميشود ، و ديدى كه فاسق دروغ ميگويد و دروغ را برخ او نميكشند ، و ديدى كه كوچك بزرگ را مسخره مىكند ، و ديدى پيوند خويشاوندى را بريده‌اند ، و ديدى كه بعضى به عمل فاسد خود فخر ميكنند و تمجيد هم ميشوند ، و او لبخند مىزند و كسى هم چيزى به او نمىگويد ! و ديدى كه امردان مانند زنان خود را در معرض عمل نامشروع قرار ميدهند ! و ديدى كه زنان با يك ديگر عمل منافى عفت ( مساحقه ) ميكنند .\r\nهر گاه ديدى كه مدح اين و آن زياد شده ، و ديدى كه مردم اموال خود را در راه غير خدا بذل ميكنند ، و كسى را از اين كار برحذر نميدارند و جلو آنها را نمىگيرند و ديدى كه بعضى از مشاهده جد و جهد مؤمنى در امر دين ، پناه به خدا مىبرند ! و ديدى كه همسايهء خود را آزار مىرساند و كسى هم او را منع نميكند ، و ديدى كه كافر از ديدن فساد در روى زمين خشنود است ، و ديدى كه انواع شراب بطور آشكار نوشيده مىشود ! و مردم از خدا نترس بر گرد آن اجتماع ميكنند .\r\nهر گاه ديدى كه امر بمعروف بىارزش گشته ، و ديدى كه اهل فساد در آنچه خدا نمىپسندد ، نيرومند و پسنديده‌اند . و ديدى كه اهل اخبار و حديث ( علماى دين ) موهون شده‌اند و دوستداران آنها از نظر افتاده‌اند ، و ديدى كه راه هر گونه عمل خير بسته شده ، و راه اعمال شر باز است ، و ديدى كه حج خانهء خدا تعطيل گشته و مردم را به ترك آن وامىدارند ، و ديدى كه مردم آنچه را كه ميگويند عمل نميكنند .\r\nهر گاه ديدى كه مردان براى عمل نامشروع با مردان و زنان براى عمل نامشروع با زنان غذاى خوب ميخورند ( و تقويت ميكنند ! ) و ديدى كه ارتزاق مرد از پشت وى و ارتزاق زن از جلو اوست !\r\nو رأيت النّساء يتّخذن المجالس كما يتّخذها الرّجال\r\n\r\n","description":"","footnote":"","page_name":" 1039 ","page_number":1047},
  {"content":"\r\n\r\nو ديدى كه زنان مانند مردان مجلس‌ها ميگيرند ! « 1 » و ديدى كه صفات زنان در بنى عباس ظاهر گشته ؛ دست و پاى خود را حنا ميگيرند و شانه بر موى خود ميزنند ، همانطور كه زن براى جلب نظر شوهرش موى خود را شانه مىكند ! هر گاه ديدى كه بمردها پول ميدهند كه با آنها يا زنان آنها عمل نامشروع كنند ! و ديدى كه بمرد رغبت نمودند و مردها هم در اين عمل به يكديگر حسد بردند ، و ديدى كه مالدار از شخص باايمان عزيزتر است ، و ديدى كه رباخوارى آشكار است و رباخوار مورد ملامت قرار نمىگيرد ، و ديدى كه زنها به عمل زنا افتخار مىكنند ! و هر گاه ديدى كه زن رشوه به شوهر خود ميدهد و او را واميدارد كه از مردان دست بردارد ( يا اينكه رشوه ميدهد كه برود با مردان عمل منافى عفت كند تا او هم با زنان چنين كند ، يا در معاشرت با مردان آزاد باشد . مؤلف ) و ديدى كه بيشتر مردم زنان را بر اعمال بدشان همراهى ميكنند ، و ديدى كه مؤمن محزون و از نظر افتاده و خوار است ، و ديدى كه بدعتها و عمل زنا آشكار گشته : و ديدى كه مردم با شاهد دروغ به ديگران تعدى مينمايند .\r\nو ديدى كه حرام حلال گشته و ديدى كه امور دينى با رأى شخصى عمل مىشود ، و قرآن و احكام آن تعطيل ميگردد ، و ديدى كه مردم چنان در ارتكاب معاصى جرى شده‌اند كه منتظر رسيدن شب نيستند ( بلكه همه كارها را علنا در روز انجام ميدهند ! مؤلف ) هر گاه ديدى كه مؤمن جز با قلب خود قدرت ندارد اعمال زشت را نكوهش كند و ديدى كه مال بسيار در راه غضب خداوند صرف مىشود ، و ديدى كه واليان ، كافران را به خود نزديك و نيكوكاران را از خود دور ميكنند ! و ديدى كه واليان در اجراى حكم رشوه ميخواهند و ديدى كه استاندارى را بمزايده ميگذارند ( كه هر كس بيشتر پول داد او را باستاندارى برسانند مؤلف ) هر گاه ديدى كه مردم با محارم خود نزديكى مينمايند و به آنها اكتفا\r\n\r\n\r\n","description":"","footnote":"\r\n( 1 ) درست در اين فقره روايت توجه كنيد . ميفرمايد زنان هم مانند مردان مجلس‌ها ميگيرند ، و انجمن‌ها تشكيل ميدهند ، بقيه را بهتر ميدانيد !\r\n","page_name":" 1040 ","page_number":1048},
  {"content":"\r\n\r\nمىكنند « 1 » و ديدى كه مرد با تهمت و سوء ظن بقتل ميرسد ! و ديدى كه مردها بمردها پيشنهاد عمل زشت ميكنند ، و خود و اموالش را در اختيار او ميگذارد ! و ديدى كه مردان را از نزديكى با زنان سرزنش مىكنند ( كه چرا با امردان آميزش نمىكنى ) و ديدى كه گذران مرد از راه فروش ناموس زنش تأمين مىشود و او اين را ميداند و به آن تن در مىدهد ! و ديدى كه زن شوهر خود را بدبخت مىكند و بر خلاف ميل او عمل مىنمايد و نفقهء شوهرش را مىپردازد ! و هر گاه ديدى كه مرد زن و كلفت خود را اجاره ميدهد و بخورد و خوراكى كه از راه رذالت تحصيل مىكند راضى مىشود ، و ديدى كه قسم خوردن دروغ به خدا زياد مىشود . و ديدى كه قمار بازى آشكار شد ، و ديدى كه علنا شراب فروشى ميكنند و منعى در كار نيست ، و ديدى كه زنان مسلمان خود را در اختيار كافران ميگذارند .\r\nو هر گاه ديدى كه لهو و لعب آشكار گشت و كسى كه از كنار آن عبور مىكند جلوگيرى نمىنمايد ، يا كسى قادر به جلوگيرى آن نيست . و ديدى كه مرد با - شرافت در پيش دشمنى كه از او و قدرتش وحشت دارد خوار ميگردد ، و ديدى كه مقربان حكام كسانى هستند كه بما اهل بيت ناسزا بگويند ، و ديدى كه دوستان ما شهادتشان در محكمه پذيرفته نميشود ، و ديدى كه بسخنان دروغ رغبت پيدا مىشود\r\nو رأيت القرآن قد ثقل على النّاس استماعه و خفّ على النّاس استماع الباطل\r\nو ديدى كه شنيدن تلاوت قرآن بر مردم گران ، و استماع سخنان باطل براى مردم آسان است ! و ديدى كه همسايه از ترس زبان همسايه‌اش بوى احترام ميگذارد ! و ديدى كه احكام الهى تعطيل شده ، و در موارد آن بميل خود عمل ميكنند و ديدى\r\n\r\n\r\n","description":"","footnote":"\r\n( 1 ) متأسفانه اين مسأله هم امروز دارد شيوع مييابد و گاه و بيگاه اخبارى از داخله و خارجه راجع به آن در جرائد و مجلات ميخوانيم . البته اين را هم ميدانيد كه بگفته كتاب « اقدس » اثر معروف حسين على مازندرانى پيغمبر يا خداى فرقه بهائى فقط زن پدر براى انسان حرام است ! ! و از اين رو ساير محارم براى بهائيان حرمت و منعى ندارد ، و نزديكى با آنها منع حريمى ندارد .\r\n","page_name":" 1041 ","page_number":1049},
  {"content":"\r\n\r\nكه مساجد طلا كارى شده ، و ديدى راستگوترين مردم ، مفتريان دروغگو ميباشند و ديدى كه شر و فساد ظاهر گشته و سعى در سخن چينى مىشود .\r\nهر گاه ديدى كه عمل شنيع زنا شايع شده ، و ديدى كه غيبت مليح محسوب مىشود و مردم يك ديگر را به آن مژده ميدهند . و ديدى كه حج و جهاد را براى غير خدا طلب ميكنند . و ديدى كه پادشاه ، مؤمن را براى كافر ذليل مىكند و ديدى كه ويرانى بيش از عمران و آبادى است ، و ديدى كه گذران مرد از راه كم‌فروشى تأمين مىشود ، و ديدى كه ريختن خون مردم بىارزش شمرده مىشود ، و ديدى كه مرد رياست را بخاطر رسيدن به دنيا طلب مىكند و خود را ببدزبانى مشهور ميسازد تا از وى بترسند و كارها را به او واگذارند .\r\nهر گاه ديدى كه نماز سبك شمرده مىشود ، و ديدى كه مرد مال بسيارى دارد ولى اصلا وجوهات شرعى آن را نمىدهد ، و ديدى كه مرده را از قبر بيرون مىآورند و اذيت ميكنند و كفنش را ميفروشند و ديدى كه هرج و مرج زياد شده ، و ديدى كه مرد هنگام شب با نشاط و سرخوش و موقع صبح خمود و سرمست است ، و اهميت بامور زندگى نمىدهد ، و ديدى كه با حيوانات عمل زشت ميكنند و ديدى كه حيوانات يك ديگر را ميدرند .\r\nهر گاه ديدى كه مرد ميرود نماز بگذارد ولى وقتى برمىگردد لباسى در برندارد و ديدى كه دلهاى مردم قسى شده و ديدگان آنها خشكيده ( يعنى از خوف خدا اشك نميريزند ) و ذكر خداوند بر آنها دشوار است ، و ديدى كه پليدى زياد شده و مردم نسبت به آن رغبت نشان مىدهند « 1 » و ديدى كه نمازگزار براى اينكه مردم او را به‌بينند نماز ميگزارد ، و ديدى كه فقيه به منظور دنيا و رياست و غير دين تحصيل مىكند .\r\nهر گاه ديدى كه مردم دور كسى را گرفته‌اند كه قدرت را در دست دارد و ديدى\r\n\r\n\r\n","description":"","footnote":"\r\n( 1 ) مثل گوشتهائى كه از خارجه مىآورند ، و بدست غير مسلمان ذبح شده است كه حكم مردار دارد و مسلمانان هم با لذت و ميل فراوان آن را مىخرند و ميخورند !\r\n","page_name":" 1042 ","page_number":1050},
  {"content":"\r\n\r\nكسى كه طلب حلال مىكند در نظر مردم مذموم و سرزنش مىشود و طالب حرام را مدح و احترام ميكنند ، و ديدى كه در مكه و مدينه كارهائى ميكنند كه خداوند دوست ندارد و كسى هم نيست كه مانع شود و هيچ كس آنها را از اين عمل زشت بازنمىدارد . و ديدى كه آلات موسيقى در مكه و مدينه آشكار است « 1 » و ديدى كه مرد سخن حقى ميگويد و امر بمعروف و نهى از منكر مىكند ، و در آن حال كسى به قصد نصيحت نزد او ميرود و بوى ميگويد : اين را از زبان تو ساخته‌اند ( يعنى گفتن سخن حق و امر بمعروف و نهى از منكر متروك مىشود ، و ارزش خود را از دست ميدهد ، كه اگر كسى بگويد زشت است ، او را بر حذر ميدارند ) و ديدى كه مردم بيك ديگر نگاه ميكنند ( از هم تقليد ميكنند ) و از افراد شرور پيروى مينمايند .\r\nهر گاه ديدى كه راه خير به كلى خالى است و كسى از آن راه نميرود ، و ديدى كه مرده را جابجا ميكنند و كسى هم وحشت نميكند و ديدى كه هر سال بدعت و شرارت بيشتر مىشود و ديدى كه مردم و مجالس از ثروتمندان متابعت نمىنمايند و ديدى كه از فقير دستگيرى ميكنند كه به او بخندند و براى غير خدا بر او ترحم مىآورند « 2 » .\r\nو رأيت الايات في السّماء لا يفزع بها احد\r\nو ديدى كه علائم در آسمان پديد مىآيد ولى هيچ كس نمىترسد « 3 » و ديدى كه مردم در ملاء عام مانند حيوانات ( به منظور اعمال زشت ) روى هم ميجهند و كسى هم از ترس اين عمل را تقبيح نميكند ؟\r\nهر گاه ديدى كه مرد مال بسيار در راه غير مشروع صرف مىكند و از بذل اندك چيزى در راه خدا خوددارى مىكند ، و ديدى كه بىاحترامى به پدر و مادر آشكار گرديد و مقام آنها را سبك شمردند ، و نزد فرزندشان سيه‌روزتر از همه بودند ، و\r\n\r\n\r\n","description":"","footnote":"\r\n( 1 ) امروز استفاده از راديو در مكه و مدينه علنى است ؛ و صداى موسيقى هم از هر طرف شنيده مىشود ! بطورى كه واقعا موجب شرمسارى است .\r\n( 2 ) مانند گاردن پارتيها و كنسرت‌هائى كه به منظور كمك به بينوايان تشكيل مىدهند .\r\n( 3 ) اين آيات و علائم ، هواپيماهاى مختلف نيست ، كه رفته رفته براى عامه مردم يك امر عادى محسوب خواهد شد ؟ يا سفينه‌هاى فضائى و موشكهاى قاره‌پيما نيست ؟\r\nالبته ممكن است آيات واقعى و ستاره‌هاى دنباله‌دار و اشكال مخصوصى از كرات آسمانى باشد كه در آينده خواهيم ديد و براى همه عادى خواهد شد .\r\n","page_name":" 1043 ","page_number":1051},
  {"content":"\r\n\r\nفرزندان از اينكه به پدر و مادرشان افتراء ببندند ، خوشحال ميشوند !\r\nو رأيت النّساء قد غلبن على الملك و غلبن على كلّ امر لا يؤتى الّا ما لهنّ فيه هوى\r\nو ديدى كه زنان بر دولت و سلطنت و هر چيزى كه ميل به آن دارند غلبه يافته و مسلط گشته‌اند ! و ديدى كه پسر به پدرش افتراء مىبندد و به پدر و مادرش نفرين مىكند و از مرگ آنها خوشحال مىشود .\r\nهر گاه ديدى كه اگر يك روز بر مردى بگذرد و در آن روز گناه بزرگى مانند زنا و كم فروشى و غل و غش در معامله يا شرابخوارى نكرده باشد ، اندوهگين و محزون است كه آن روز را مفت از دست داد ، و عمرش ضايع شد ! و ديدى كه پادشاه غلات را احتكار مىكند ( تا بموقع با قيمت بيشتر بفروشد ) و ديدى كه اموال اولاد پيغمبر ( يعنى خمس و وجوهات ) در راه دروغ و قمار و شرابخوارى صرف مىشود و ديدى كه با شراب مداوا ميكنند و فوائد آن را براى مريض شرح ميدهند و از آن شفا مىجويند ، و ديدى كه مردم در خصوص امر بمعروف و نهى از منكر و ترك ديندارى با آنها برابرند .\r\nهر گاه ديدى كه باد و بروت اهل نفاق پيوسته در جريان است ولى نسيم اهل حق نمىوزد ، و ديدى كه اذان گفتن و نماز گزاردن با مزد انجام ميگيرد و ديدى كه مساجد پر از مردم از خدا نترس شده ، در آنجا براى غيبت كردن و خوردن گوشت اهل دين جمع ميشوند و شراب و مسكرات را توصيف ميكنند . و ديدى كه آدم مست پيشنماز مردم شده عقل خود را از دست داده و مردم هم مستى را ننگ نميدانند وقتى كسى مست شد ، احترام پيدا مىكند و از وى تقيه مىنمايند و ميترسند و او را رها ميكنند و حد نميزنند و به علت مستى او را معذور ميدانند ! هر گاه ديدى كسى كه مال يتيم مىخورد در عين حال از صلاح و خوبى خود خبر ميدهد و ديدى كه قضات بر خلاف دستور الهى حكم مىكنند و ديدى كه حكام از راه طمع از خائنين پيروى ميكنند ، و ديدى كه حاكم با جرأت تمام ارث را بقيم ورثه يا از ميان آنها به شخص فاسق و بد عمل آنها ميدهد ( يعنى آنها رشوه به حاكم\r\n\r\n","description":"","footnote":"","page_name":" 1044 ","page_number":1052},
  {"content":"\r\n\r\nميدهند و حاكم هم حكم مىكند كه اموال به آنها برسد - مؤلف ) .\r\nچون آن فساق ارثيه را بدين گونه از حكام بچنگ آوردند ، حكام آنها را به حال خود ميگذارند كه با آن مال هر چه ميخواهند بكنند .\r\nهر گاه ديدى كه روى منبرها بمردم دستور تقوى و پارسائى ميدهند ولى خود گوينده بگفته خود عمل نميكند ، و ديدى كه اوقات نماز را سبك ميشمارند و ديدى كه شخص وجوه بريه را بوسيله ديگرى صرف مىكند و بخاطر خدا نميدهد و بواسطهء درخواست مردم ميدهند ، و ديدى كه همت مردم شكم و عورت آنهاست و از خوردن حرام يا ارتكاب عمل حرام باك ندارند ، و ديدى كه دنيا به آنها روى آورده ، و خلاصه هر گاه ديدى كه اعلام حق كهنه شده خود را نگاهدار و نجات از اين مهالك را از خداوند بخواه و بدان كه مردم با اين نافرمانيها مستحق عذابند . اگر عذاب بر آنها فرود آمد و تو در ميان آنها بودى ، بايد بشتابى بسوى رحمت حق تا از كيفرى كه آنها بواسطهء سرپيچى از فرمان خدا مىبينند بيرون بيائى ، و بدان كه خداوند پاداش نيكوكاران را ضايع نميگرداند و  إِنَّ رَحْمَتَ اللَّهِ قَرِيبٌ مِنَ الْمُحْسِنِينَ  .\r\n\r\nخبر جابر بن عبد اللَّه انصارى و اوضاع عمومى آخر الزمان از زبان پيغمبر ( ص )\r\nدر كتاب جامع الاخبار « 1 » از جابر بن عبد اللَّه انصارى روايت مىكند كه گفت :\r\n\r\n\r\n","description":"","footnote":"\r\n( 1 ) كتاب جامع الاخبار از كتب مشهور و نفيس اخبار ماست . مؤلف در فصل اول مقدمهء جلد يكم بحار الانوار مىنويسد : كسانى كه جامع الاخبار را تأليف شيخ صدوق مىدانند اشتباه نموده‌اند زيرا مؤلف اين كتاب خود با پنج واسطه از شيخ صدوق روايت مىكند ( صفحه 10 ) بعضى گمان كرده‌اند تأليف مؤلف « مكارم الاخلاق » است و احتمال هم دارد كه تأليف على بن سعد خياط باشد ، زيرا شيخ منتجب الدين در فهرست مىنويسد : فقيه صالح ابو الحسن على بن ابى سعد بن ابى الفرج خياط ؛ عالم پرهيزكار واعظ ، او راست كتاب « الجامع في الاخبار » و نيز از بعضى موارد آن كتاب معلوم مىشود كه نام مؤلف آن محمد بن محمد شعيرى است ( صفحه 123 ) و در مورد ديگر ( صفحه 10 ) وى بيك واسطه از شيخ جعفر بن محمد دوريستى روايت مىكند ( مقدمه علامه مفضال آقاى حاج شيخ آقا بزرگ تهرانى بر جامع الاخبار )\r\n","page_name":" 1045 ","page_number":1053},
  {"content":"\r\n\r\nدر سال حجة الوداع با پيغمبر صلّى اللَّه عليه و آله به حج رفتم ، پيغمبر بعد از انجام اعمال حج آمد تا با خانهء خدا توديع كند . حلقهء در را گرفت و با صداى رسا فرمود : اى مردم ! با اين صدا تمام مردمى كه در مسجد الحرام و بازار بودند ، جمع شدند . آنگاه پيغمبر صلّى اللَّه عليه و آله فرمود : اى مردم آنچه را كه بعد از من روى ميدهد و هم اكنون بشما ميگويم از من بشنويد ! و حاضران شما بغائبين خود برسانند .\r\nسپس پيغمبر گريست بطورى كه از گريه حضرت همه مردم گريستند ، چون حضرت از گريستن آرام گرفت ، فرمود : اى مردم ! خدا شما را بيامرزد ! بدانيد كه شما از اين روز تا صد و چهل سال بعد مانند برگى هستيد كه خار نداشته باشد ، آنگاه تا دويست سال برگ و خار خواهد داشت و بعد از آن خار بدون برگ است « 1 » بطورى كه در آن زمان جز سلطان ظالم يا ثروتمند بخيل يا عالم دنياپرست يا فقير دروغگو يا پير - مرد زناكار يا بچهء بىآبرو و يا زن احمق ديده نميشود ! آنگاه پيغمبر صلّى اللَّه عليه و آله گريست ، سلمان فارسى برخاست و عرض كرد : يا رسول اللَّه بفرمائيد بدانيم آنچه فرموديد كى واقع مىشود ؟ .\r\nفرمود : اى سلمان در زمانى كه علماى شما كم شوند و قاريان قرآن شما از ميان بروند ، و زكات خود را ندهند و كارهاى زشت خود را آشكار سازند\r\nو علت اصواتكم في مساجدكم\r\nو صداى شما در مساجد بلند شود « 2 » و امور دنيا را روى سر بگذاريد ، و دانش را زير پا بنهيد ، سخنان شما دروغ ، و شيرينى گفتارتان غيبت ، و آنچه بدست مىآوريد حرام باشد ! نه بزرگان شما بكوچكتر رحم كنند و نه كوچكتران احترام بزرگان را نگاه بدارند .\r\nدر آن اوقات آثار غضب خدا بر شما فرود مىآيد ، و سختى شما را به همان وضع در\r\n\r\n\r\n","description":"","footnote":"\r\n( 1 ) برگ بىخار كنايه از رفاه و آسايش مردم است و برگ و خار كنايه از رفاه و سختى است و خار بدون برگ سختى و مشقت مطلق است .\r\n( 2 ) مىبينيم كه امروز مساجد جايگاه انتخابات و رأى ريزى و عربده‌كشى انتخابات‌چيان - است .\r\n","page_name":" 1046 ","page_number":1054},
  {"content":"\r\n\r\nميان شما قرار ميدهد ، و در ميان شما از دين جز لفظ آن كه به زبان مىآوريد ، باقى نمىماند هنگامى كه اين خصلت‌ها را پيدا كرديد منتظر باد سرخ يا مسخ شدن يا سنگ باران باشيد ؛ آنچه اين را تصديق مىكند در كتاب خدا هست و آن اين آيه است :  قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَ يُذِيقَ بَعْضَكُمْ بَأْسَ بَعْضٍ ؛ انْظُرْ كَيْفَ نُصَرِّفُ الْآياتِ لَعَلَّهُمْ يَفْقَهُونَ  « 1 » يعنى اى پيغمبر بگو : خداوند قادر است كه عذابى از بالاى سر يا از زير پاهاتان بر شما برانگيزد يا اينكه لباس تفرق بشما بپوشاند و مزهء سختى بعضى از شما را ببعضى ديگر بچشاند ببين چگونه ما اين علامات را ميگردانيم ، تا اينكه آنها بفهمند ! » در اين وقت جمعى از اصحاب برخاستند ، و عرضكردند : يا رسول اللَّه ! بفرمائيد بدانيم اينها كه فرموديد كى پديد مىآيد ؟ فرمود : هنگامى كه نمازها را از اوقات خود بتأخير بياندازند ، و شهوترانى و شرابخوارى پيشه گيرند ، و بپدران و مادران ناسزا بگويند ، بطورى كه مال حرام را غنيمت و پرداخت زكات را زيان ببينند ،\r\nو اطاع الرّجل\r\n\r\n\r\n","description":"","footnote":"\r\n( 1 ) سورهء انعام آيه 65 چون اين آيهء شريفه در تأييد علائم آخر الزمان ، آمده است ، به خوبى مىتوان آن را با وضع كنونى جهان تطبيق كرد .\r\nباد سرخ و مسخ شدن يا سنگ باران ، همه علائم جنگ كنونى است و آيهء شريفه هم مؤيد آنست .\r\nعذابى كه از بالا مىآيد ، بمباران يا سنگ باران است ، و عذابى كه از زير مىآيد رگبارهاى ضد - هوائى است كه با شليك آن هواپيماها و سرنشينان آن مانند تگرگ فرو ميريزد . در نتيجه اين عذاب دردناك تمدن و اجتماع از هم پاشيده ميشوند و ساكنان شهرها پراكنده و دربدر ميگردند .\r\nاين آيه و روايت با جنگ اتمى بهتر تطبيق مىكند ، بخصوص كه مىنويسند : بازماندگان بمباران اتمى جزيرهء « هيروشيما » ژاپن ؛ بر اثر تشعشعات اتمى قيافه اولى خود را از دست داده ، و بهيئت ديگر درآمده‌اند . و امروز جهانگردان از مسافتهاى دور بديدار آنها ميروند ؛ آيا اين « باد سرخ » نيست كه در نتيجه مردم « مسخ » مىشوند ؟ !\r\n","page_name":" 1047 ","page_number":1055},
  {"content":"\r\n\r\nزوجته\r\nمرد از زن خود اطاعت كند « 1 » و بهمسايه‌اش آزار رساند و پيوند خويشى خود را قطع كند .\r\nرحم بزرگان از ميان برود ، و حياى كوچكتران كم شود ،\r\nو شيّدوا البنيان\r\nساختمانها را محكم سازند « 2 » و بنوكر و كلفت ستم كنند ، و از روى هواى نفس شهادت دهند ، و بظلم حكم كنند و مرد پدرش را لعنت نمايد ، و ببرادرش حسد ورزد و شركاء در معاملات خود خيانت كنند و وفا كم شود و زنا شيوع يابد و مردان خود را با لباس زنان بيارايند و روسرى حيا از سر زنها برداشته شود ! و خودفروشى در دلها راه يابد ، مانند زهر كه در بدنها رخنه مىكند .\r\nكارهاى خوب كم شود ، و گناهان آشكار گردد ، و واجبات الهى از نظر بيافتد و با گرفتن مال ، صاحبان مال را ستايش كنند ، و ثروت را در راه خوانندگى صرف نمايند ، و سرگرم دنيا گردند ، و از توجه بآخرت بازمانند ، تقوى كم و طمع زياد شود ، و هرج و مرج پديد آيد ، مؤمنين خوار و اهل نفاق عزيز گردند ، مساجد آنها با اذان گفتن آباد و دلهاى آنها از ايمان خالى باشد ، قرآن را سبك شمارند ، و شخص با ايمان هر گونه خوارى از آنها ببيند .\r\nدر آن اوقات مىبينى كه صورت آنها صورت آدمى ولى دلهاشان دلهاى شياطين است .\r\nسخنان آنها از عسل شيرين‌تر و دلهاشان از حنظل تلخ‌تر است ، آنها گرگانى هستند كه لباس آدمى پوشيده‌اند ، در آن موقع روزى نيست كه خداوند به آنها نفرمايد : آيا از رحمت من مغرور شده‌ايد ؟ يا بر من جرأت پيدا كرده‌ايد ؟  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  « 3 » يعنى آيا گمان كرديد كه شما را بيهوده آفريده‌ايم و بسوى ما بازگشت نميكنيد ؟ بعزت و جلال خودم سوگند اگر بخاطر آنها كه از روى اخلاص مرا عبادت ميكنند نبود ، باندازهء يك چشم بهمزدن به كسانى كه نافرمانى من ميكنند مهلت نميدادم .\r\n\r\n\r\n","description":"","footnote":"\r\n( 1 ) لازم بتوضيح نيست !\r\n( 2 ) لازم بتوضيح نيست !\r\n( 3 ) سورهء مؤمنون آيه 115 .\r\n","page_name":" 1048 ","page_number":1056},
  {"content":"\r\n\r\nاگر بواسطه تقواى پرهيزكاران بندگانم نبود ، يك قطره باران از آسمان فرود نمىفرستادم ، و يك برگ سبز از زمين نمىرويانيدم ، شگفتا ! از مردمى كه اموالشان را خدا ميدانند . و آرزوهاشان طولانى و عمرشان كوتاه است ! در عين حال چشم دارند كه در جوار رحمت حق منزل كنند ، در صورتى كه جز با عمل به آن نميرسند ، و عمل هم بدون عقل كامل نميشود ! نيز در كافى از ابو الجارود از امام محمد باقر عليه السّلام روايت مىكند كه فرمود :\r\nآن كس كه انتظار او را ميكشيد نخواهيد ديد ، مگر موقعى كه همچون بزهاى مردنى باشيد كه از بس ترسيده و از زندگى خود نااميد گشته است ، باك ندارد كه قصاب دست روى او بگذارد و چاقى و لاغرى او را بيازمايد ! آن موقع عزتى نداريد كه از آن راه ترقى كنيد و تكيه گاهى نداريد كه به او تكيه نمائيد .\r\nنيز در آن كتاب از عبد اللَّه بن سليمان از حضرت صادق عليه السّلام روايت مىكند كه امير المؤمنين عليه السّلام فرمود : زمانى بر مردم مىآيد كه زناكار بناز و نعمت برسد ، و فرومايه مقرب مىشود و مرد با انصاف ضعيف ميگردد . عرضكردم : يا امير المؤمنين ! اين در چه وقت است\r\nفقال اذا تسلّطن النّساء و سلّطن الاماء و امّر الصّبيان\r\nفرمود :\r\nبهنگامى كه زنان و كنيزان بر امور مردم مسلط گردند و بچه‌ها بحكومت برسند ! « 1 » و هم در آن كتاب از على بن سويد روايت مىكند كه وقتى حضرت موسى كاظم عليه السّلام در زندان بود نامه‌اى نوشت و مسائلى چند از حضرت پرسيد و از جمله حضرت در ميان جوابهاى او مرقوم فرمود : هر وقت يك عرب زشت‌روى بيابانى را در ميان لشكر جرارى ديدى منتظر آزادى خود و ساير مؤمنين و شيعيان باش ، و هنگامى كه آفتاب گرفت به آسمان نگاه كن و ببين خداوند با اهل ايمان چه مىكند ، من با اين بيان مطالب سربسته را براى تو تفسير كردم . و صلى اللَّه على محمد و آله الاخيار .\r\nهمچنين در كافى از معلى بن خنيس روايت كرده كه گفت : در موقع ظاهر شدن و پيش از قيام بنى عباس ، عبد السلام بن نعيم و سدير و ديگران نامه‌هائى براى حضرت صادق ( ع ) نوشتند كه : ما قدرت داريم شما را بخلافت برسانيم ، نظر حضرتت\r\n\r\n\r\n","description":"","footnote":"\r\n( 1 ) درود بر روح پر فتوح مولاى متقيان با اين اخبار غيبى معجز نظام خود كه از 14 قرن پيش عصر پرآشوب و خنده‌آور ما را مينگريسته است و از قبولات آن خبر داده است .\r\n","page_name":" 1049 ","page_number":1057},
  {"content":"\r\n\r\nچيست ؟ راوى گفت : حضرت نامه‌ها را به زمين زد ، و فرمود : اف ! اف ! من امام اينها نيستم . آيا آنها نميدانند كه تا سفيانى كشته نشود خلافت بما نميرسد ؟ ! در كفاية الاثر بسندهاى پيش كه در باب روايات وارده در امامت دوازده امام مذكور شد ، از جابر بن عبد اللَّه انصارى روايت كرده كه پيغمبر ( ص ) فرمود : مهدى اين امت از ماست ؛ در وقتى كه دنيا هرج و مرج شود ، و آشوبها ظاهر گردد ، و راه‌ها بسته شود و مردم يك ديگر را غارت كنند . بطورى كه نه بزرگ بر كوچك رحم كند و نه كوچك احترام بزرگ را نگاهدارد .\r\nدر آن موقع خداوند مهدى ما را كه نهمين ( امام ) از نسل حسين است ميفرستد تا دژهاى گمراهى و دلهاى مهر شده را بگشايد ،\r\nيقوم الدّين في آخر الزّمان كما قمت به في اوّل الزّمان\r\nاو در آخر الزمان دين را پايدار مىكند ، چنان كه من در اول زمان آن اساس آن را پايدار ساختم « 1 » و زمين را پر از عدل و داد مىكند .\r\n\r\nخبر علقمة بن قيس از امير المؤمنين ( ع )\r\nو هم در كفاية الاثر با اسناد سابق در همان باب از علقمة بن قيس نقل مىكند كه گفت : امير المؤمنين عليه السّلام در منبر مسجد كوفه خطبه « لؤلؤ » را براى ما خواند و از جمله در آخر آن فرمود : آگاه باشيد ! من به زودى از ميان شما ميروم و بعالم غيب رهسپار ميگردم شما منتظر فتنهء امويان و سلطنت كسروى « 2 » و از ميان بردن چيزى كه خداوند آن را زنده نمود ، و زنده كردن چيزى كه خداوند آن را از ميان برد ( بدعت و بيدينى ) باشيد .\r\n\r\n\r\n","description":"","footnote":"\r\n( 1 ) اين موضوع با صراحت مىرساند كه امام زمان دين اسلام را پايدار نموده و آن را رونق ميدهد چون الف و لام « الدين » عهد است و معهود هم دين مقدس اسلام است .\r\n( 2 ) عرب بپادشاهان ايران « كسرى » ميگفتند در اينجا مقصود معاويه و خلفاى بعد از اوست كه خلافت اسلامى را به صورت سلطنت شاهان ايرانى با تجمل هر چه بيشتر درآوردند .\r\n","page_name":" 1050 ","page_number":1058},
  {"content":"\r\n\r\nپس در گوشهء خانه‌هاى خود قرار گيريد و آتش غضا « 1 » را لاى دندان بگذاريد و خدا را بسيار ياد كنيد كه اگر بدانيد ، ياد خدا از همه چيز بزرگتر است .\r\nآنگاه فرمود : شهرى در بين دجله و دجيل و فرات ساخته مىشود كه آن را « زوراء » ميگويند . وقتى آن را ديديد ، مىبينيد كه با گچ و آجر ساخته و با طلا و نقره و لاجورد و مرمر و رخام و درهائى از چوب عاج و آبنوس و چادرها و قبه‌ها و پرده‌ها زينت داده شده ، و انواع درختان ساج و عرعر و صنوبر تازه ، در هر طرف آنها به چشم مىخورد و با كاخها استحكام يافته است .\r\nقبلا نيز پادشاهان بنى شيصبان كه بيست و چهار نفر بودند يكى پس از ديگرى در آنجا آمد و رفت كرده‌اند و اينان : سفاح ، مقلاص ، جموح ، خدوع ، مظفر مؤنث ، نظار ، كبش ، مهتور ، عثار ، مصطلم ، مستصعب ، علام ، رهبانى ، خليع ، سيار مترف ، كديد ، اكتب ، يا ( اكدب ) ، اكلب ، و سيم ، ظلام و عينوق ميباشند و قبهء خاكى در بيابان سرخ ساخته مىشود ، و بعد از آن قائم بر حق در ميان اقاليم نقاب از چهره برميدارد ، مانند ماه تابان در ميان ستارگان فروزان .\r\nآگاه باشيد كه براى آمدن او ده علامت است : علامت اول طلوع ستارهء دنباله‌دار است كه بستارهء حادى نزديك مىشود ، و در آن موقع هرج و مرج و شرارت روى ميدهد و اينها علامت گشايش است . ما بين هر علامتى تا علامت ديگر تعجب آور است . وقتى علامات دهگانه تمام شد\r\nاذ ذاك يظهر القمر الازهر و تمّت كلمة الاخلاص\r\nدر آن موقع ماه تابان ظاهر ميگردد و كلمه اخلاص ( لا إله الا اللَّه ) كه دليل بر يگانگى خداست ، كامل مىشود . « 2 »\r\n\r\n\r\n","description":"","footnote":"\r\n( 1 ) نام درختى است كه قبلا شرح داده شد ، و كنايه از حفظ زبان از خطر است .\r\n( 2 ) ستارهء دنباله دار را مردم در سال 1914 ميلادى قبل از جنگ جهانى اول ديدند و بعد از آن هم هرج و مرج و بدبختى و مصائب بسيارى بوقوع پيوست كه تاكنون هم باقى است .\r\nكامل شدن معنى كلمه اخلاص كه توحيد و يگانگى خدا باشد هم دليل است كه ماديها و تشكيلات آنها از ميان خواهد رفت و به كلى نابود مىگردند ( كتاب « من ذا » تأليف مرحوم خالصىزاده ) .\r\nآرى اين روايت با صراحت مىرساند كه بعد از ظهور مهدى موعود جهان ، دينى جز دين مقدس اسلام كه مردم را دعوت به يگانگى خداوند و كلمه اخلاص و ايمان خالص مىكند ، در جهان نميماند و سرانجام تمام ماديها و مرامهاى ضد خدا از ميان خواهد رفت .\r\n","page_name":" 1051 ","page_number":1059},
  {"content":"\r\n\r\nشيخ الطائفه در كتاب « تهذيب » از سالم بن ابى خديجه روايت كرده كه مردى از حضرت صادق عليه السّلام سؤالى كرد و من هم ميشنيدم . سائل پرسيد : من نماز صبح را ميخوانم ، سپس خدا را به آنچه بر من واجب است ذكر مىگويم و بعد ميخواهم دراز شوم و تا طلوع آفتاب بخوابم ولى اين را ناخوش مىدارم حضرت فرمود : براى چه گفت دوست نمىدارم كه آفتاب از غير محل طلوع خود طالع شود « 1 » حضرت فرمود : اين پوشيده نيست نگاه كن ببين صبح از كجا طلوع مىكند ، از همان جا نيز آفتاب طلوع مينمايد ، اگر نماز صبح را خوانده باشى و بعد بخوابى طورى نيست ! و در كتاب امامت و تبصره تأليف على بن بابويه « 2 » از ابو عبيدهء حذاء روايت\r\n\r\n\r\n","description":"","footnote":"\r\n( 1 ) شايد مقصود از نقل اين روايت در اين باب اين بوده كه سائل عقيده داشته كه يكى از علائم ظهور مهدى موعود طلوع آفتاب از سمت مغرب است . چنان كه در ضمن اخبار سابق گذشت و احتمال ميداده كه امام ششم همان مهدى موعود است و لذا حضرت هم طورى بوى جواب دادند كه او را از اين فكر منصرف كنند .\r\n( 2 ) كتاب « امامت و تبصره » تأليف فقيه عظيم الشأن على بن حسين بن موسى بن بابويه قمى پدر بزرگوار شيخ صدوق و مدفون در قم است .\r\nعلى بن بابويه از مشايخ نامدار و تجار قم و بگفته ابن نديم وى داراى دويست جلد تأليف و تصنيف بوده است .\r\nمؤلف در فصل دوم مقدمه جلد يكم بحار در بيان توثيق مصادر بحار مينويسد « كتاب امامت » مؤلفش از اعاظم محدثين و فقهاء است . دانشمندان ما فتاواى او را از جمله اخبار مىشمارند ! يك نسخه قديمى و تصحيح‌شدهء اين كتاب بدست ما رسيده و مشتمل بر اخبار شريف و محكم و اسانيد معتبره است كه خود حاكى از جلالت قدر مؤلف آن مىباشد » و هم مؤلف در فصل اول مقدمه بحار كه مصادر كتاب را نقل مىكند ضمن اينكه آن را تأليف على بن بابويه مىداند ميگويد : « از بعضى قرائن استفاده مىشود كه آن كتاب تأليف شيخ ثقه بزرگوار ؛ هارون بن موسى تلعكبرى رحمة اللَّه عليه است » .\r\n","page_name":" 1052 ","page_number":1060},
  {"content":"\r\n\r\nمىكند كه گفت : از حضرت باقر عليه السّلام پرسيدم صاحب الامر كى ظهور مىكند ؟\r\nفرمود : اگر شما آرزومند هستيد كه او بيايد ، منكر او نشويد ! و هم على بن بابويه بسند خود از موسى بن ابراهيم از امام موسى بن جعفر عليه السّلام از پدرش حضرت صادق عليه السّلام از پدران بزرگوارش روايت كرده كه پيغمبر صلّى اللَّه عليه و آله فرمود : پيدايش بواسير و مرگ ناگهانى ( سكته ) و مرض جذام از علائم نزديك قيامت است « 1 » .\r\nمؤلف : بطائنى در كتاب « الملاحم » از ابو بصير از امام ششم روايت كرده كه فرمود : خداوند بزرگتر و مكرم‌تر و اعظم از اين است كه زمين را بدون امام عادل بگذارد ، ابو بصير گفت : قربانت گردم ! چيزى بما اطلاع دهيد كه موجب آرامش خاطر ما باشد ، فرمود : اى ابو محمد ! مادام كه بنى عباس بر اريكه سلطنت تكيه زده‌اند ، امت محمد صلّى اللَّه عليه و آله فرج و راحتى ندارند .\r\n\r\n\r\n","description":"","footnote":"\r\n( 1 ) شيوع بيمارى بواسير و مرگ ناگهانى ( سكته ) و جذام ، در عصر كنونى بهترين گواه بر درستى اين خبر غيبى پيغمبر اكرم و ائمه اطهار سلام اللَّه عليهم اجمعين است .\r\n","page_name":" 1053 ","page_number":1061},
  {"content":"\r\n\r\nوقتى كه دولت آنها منقرض گرديد ، خداوند مردى را كه از دودمان ماست و براى امت محمد صلّى اللَّه عليه و آله نگاهداشته ، ظاهر گرداند تا دستور تقوى دهد و بهدايت رفتار كند و در صدور حكمش رشوه نگيرد . به خدا قسم من او را باسم خود و پدرش ميشناسم .\r\nآنگاه مردى كه گردنى قوى دارد و داراى دو خال سياهست بسوى ما خواهد آمد . او قائم عادل و حافظ امانت الهى است ، او زمين را پر از عدل و داد مىكند چنان كه فاجران آن را پر از ظلم و ستم كرده باشند .\r\nسيد على بن عبد الحميد بهاء الدين نيلى در كتاب « سرور اهل ايمان » از بريد روايت كرده كه امام محمد باقر عليه السّلام بوى فرمود : اى بريد بپرهيز از پيوستن بجمعيت سرخ و سفيد گفتم : سرخ و سفيد كيست ؟ فرمود : سياه و سفيد است . گفتم : سياه و سفيد كيست ؟ فرمود : كسى است كه پيسى دارد و از سفيانى پرهيز كن و از دو نفر آواره از اولاد فلان كه به مكه مىآيند و اموال بمردم تقسيم مىكنند و خود را شبيه بقائم مينمايند نيز بپرهيز . همچنين از معدودى از سادات هم دورى گزين » .\r\nمقصود حضرت از اين معدود پيروان زيد بن على بن الحسين بود كه عقيدهء ضعيفى داشتند و البته سيد بودن آنها جاى شك نيست .\r\nهمچنين در كتاب مزبور از سدير از حضرت صادق عليه السّلام روايت كرده كه بوى فرمود : اى سدير ! در خانه‌ات قرار گير و همچون پارهء گليم گوشهء خانه باش و مادام كه آسمان و زمين آرام است ، تو نيز آرام گير . وقتى خبر رسيد كه سفيانى خروج كرده بسوى ما بيا ، هر چند پياده بيائى . عرضكردم : قربانت گردم ! آيا پيش از آن خبرى هست ؟ .\r\nفرمود : آرى و با سه انگشت مبارك ، اشاره كرد به طرف شام و فرمود : در آنجا سه پرچم برافراشته مىشود : يك پرچم حسنى و يك پرچم اموى ، و پرچم سوم\r\n\r\n","description":"","footnote":"","page_name":" 1054 ","page_number":1062},
  {"content":"\r\n\r\nقيسى است . در اثناى آن گير و دار سفيانى خروج مىكند و طورى آنها را درو مىكند كه تا آن روز نظير آن را نديده باشى .\r\nو نيز در كتاب مزبور از جابر جعفى از امام محمد باقر عليه السّلام روايت كرده كه فرمود : اى جابر قائم ظهور نميكند مگر هنگامى كه شهرها را فتنه و آشوب فرا گرفته باشد ، و مردم راه فرار بجويند ولى راهى پيدا نكنند . اين آشوب در بين حيره و كوفه واقع مىشود ، كشتگان آنها كنار نهر ميماند و گوينده‌اى از آسمان صدا مىزند .\r\nنيز در آن كتاب از حضرت صادق عليه السّلام روايت كرده كه در ضمن روايت مفصلى فرمود : اينها واقع نخواهد شد مگر اينكه يكى از خوارج آل ابو سفيان خروج كند و به مدت حمل يك زن كه نه ماه باشد سلطنت كند ، و اين واقعه روى نميدهد مگر اينكه شخصى از اولاد شيخ خروج كند و همه جا را گردش نمايد تا در زمين نجف بقتل رسد . به خدا قسم مثل اينكه من هم اكنون نيزه‌ها و شمشيرها و بار و بنه آنها را مىبينم كه در روز يك شنبه در كنار ديوارى از ديوارهاى نجف فرود مىآيند و در روز چهارشنبه ( دو روز بعد ) بشهادت ميرسد .\r\nو هم در كتاب مزبور از ابو حمزهء ثمالى روايت كرده كه گفت : از حضرت امام باقر عليه السّلام شنيدم ميفرمود : وقتى كه از كشمكش و اختلافات داخلى شام اطلاع يافتيد بايد از شام گريخت ، زيرا آشوب و جنگ در آنجاست عرضكردم : بكدام شهر فرار كنيم ؟ فرمود : به مكه زيرا مكه در آن روز امن‌ترين شهرهاست كه مردم از هر سو به آنجا پناهنده ميشوند . عرضكردم : كوفه چطور ؟ فرمود : مردم در كوفه چها خواهند ديد ؟ ! مردان بسيار در آنجا كشته ميشوند ، مگر يك نفر شامى كه سالم ميماند . ولى واى بر كسانى كه در اطراف كوفه باشند چه سختيها به آنها ميرسد ، مردان و زنان در آنجا اسير ميشوند ، آسوده‌ترين مردم كسانى هستند كه در آن موقع از نهر فرات عبور كنند و كسانى كه اصلا در آنجا حاضر نباشند .\r\n\r\n","description":"","footnote":"","page_name":" 1055 ","page_number":1063},
  {"content":"\r\n\r\nعرضكردم : ساكنين سواد كوفه را چطور مىبينيد ؟ حضرت با دست مبارك اشاره كردند كه خطرى به آنها نميرسد . سپس فرمود : بيرون رفتن از آنجا بهتر از توقف در آنجاست . عرضكردم : اين واقعه چقدر طول ميكشد ؟ فرمود : در يك لحظه از روز . عرضكردم : كسانى كه اسير و گرفتار ميشوند چه حالى دارند ؟ فرمود :\r\nباكى نخواهند داشت . زيرا به زودى مردمى كه نزد اهل كوفه ارزشى ندارند آنها را نجات مىدهند ، و بجاى ديگر نميبرند .\r\nهم در آن كتاب از ابو بصير نقل كرده كه گفت : از حضرت صادق عليه السّلام پرسيدم ماه رجب ، چه ماهى بوده است ؟ فرمود : ماه رجب را مردم عهد جاهليت بزرگ مىداشتند و آن را « شهر اصم » مىناميدند .\r\nسپس ساير ماهها را حضرت بدين گونه شرح داد . در ماه شعبان كارها از هم جدا شد ، ماه رمضان ماه خداست ، در آن ماه است كه صاحب شما را بنام خود و پدرش صدا ميزنند . در ماه شوال كار دشمنان ما بالا ميگيرد ، و در ذى القعده مىنشينند ماه ذى الحجه ماه خون است كه مسلمانان قربانى مىكنند ، و محرم ماهى است كه در آن حلال حرام و حرام حلال ميگردد ، و در ماه صفر و ربيع خوارى و رسوائى و امر عظيمى روى مىدهد و جمادى ماهى است كه از اول تا آخر پيروزى است .\r\nو نيز از حضرمى روايت كرده كه گفت : به حضرت صادق عليه السّلام عرضكردم : وقتى سفيانى خروج كرد ما چه كنيم ؟ فرمود : سران مردان بايد خود را از وى مخفى نگاهدارند ، و زنان و بچه‌ها خطرى نمىبينند ، وقتى سفيانى بولايات پنجگانه يعنى ايالت شام غلبه يافت بجانب صاحب خود روى آوريد .\r\n\r\nخبر اصبغ بن نباته و پاره‌اى از علائم قبل از ظهور\r\nو هم در آن كتاب از اصبغ بن نباته روايت كرده كه گفت : شنيدم حضرت\r\n\r\n","description":"","footnote":"","page_name":" 1056 ","page_number":1064},
  {"content":"\r\n\r\nامير المؤمنين عليه السّلام بمردم مىفرمود :\r\nسلونى قبل ان تفقدونى لانّى بطرق السّماء اعلم من العلماء و بطرق الارض اعلم من العالم\r\n« 1 » يعنى : پيش از آنكه مرا از دست بدهيد هر چه ميخواهيد از من بپرسيد . زيرا كه من از همهء دانشمندان براه‌هاى آسمان داناتر ، و از تمام مردم روى زمين براه‌هاى زمين آشناترم . منم سرور دين و آقاى مؤمنين و پيشواى پرهيزكاران ، منم پاداش دهندهء مردم در روز رستخيز و تقسيم‌كنندهء آتش دوزخ و كليد دار بهشت و صاحب حوض كوثر و ترازوى قيامت و صاحب اعراف . هر امامى از ما آشناى باوضاع تمام اهل ولايتش مىباشد چنان كه خداوند در اين آيه ميفرمايد :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  .\r\nاى مردم ! پيش از آنكه مرا از دست بدهيد آنچه ميخواهيد از من بپرسيد قبل از آنكه از جانب مشرق آشوبى برپا شود كه هنگام اشتعال نائره آن بالا گيرد\r\n\r\n\r\n","description":"","footnote":"\r\n( 1 ) مىگويند جمله\r\n« سلونى قبل ان تفقدونى »\r\nرا كسى جز امير مؤمنان على ( ع ) كه باب مدينهء علم پيغمبر خاتم ( ص ) بود ، به زبان نياورده است .\r\nكسانى هم كه آن را بتقليد از حضرت و براى اظهار دانش خود گفته‌اند ؛ در پاسخ سؤالات مردم في المجلس درمانده و رسوا شده‌اند ! .\r\nاينكه مولاى متقيان ميفرمايد از راه آسمان و زمين هر چه مىخواهيد از من سؤال كنيد كه من از دانشمندان و همه مردم روى زمين آشناتر هستم ؛ موضوع بسيار جالبى است كه بايد مورد مطالعه دقيق و بررسى كامل واقع شود .\r\nآيا راه‌هاى آسمانها چيزى جز شناخت كرات آسمانى ؛ ماه و مريخ و عطارد و زهره و غيره هست ؟ . امروز بعد از هزار و سيصد سال بشر در سايه هزاران سال فكر و مطالعه توانسته از فاصله نزديك عكسهاى مختلفى از قسمت‌هاى گوناگون نزديكترين كرات به زمين يعنى ماه بگيرد ؛ بدون اينكه هزاران مسائل مربوط به ماه و شرائط پياده شدن انسان و طرز زندگى در آنجا را حل كرده باشد ، ولى آن روز على ( ع ) مردم غافل را متوجه اين حقيقت نموده و از آنها ميخواهد كه موضوع آسمانها و زمين و مزايا و راه‌هاى تسخير كردن آن را از وى سؤال كنند تا براى آنها بيان كند ولى سطح فكر مردم پائين بود ! در بارهء معراج پيغمبر نيز ما عقيده داريم كه معراج مطالعه دقيقى در كرات آسمانى بوده است .\r\n","page_name":" 1057 ","page_number":1065},
  {"content":"\r\n\r\nو بعد كه خاموش شد مردى را در كام خود فرو برده نابود گرداند و شعله آتشى از مغرب زمين دامن خود را بالا زده و ميگويد : اى واى بر آنها كه طعمه من شوند « 1 » پس هنگامى كه گردش آسمان طولانى شد خواهيد گفت : ( آن مهدى موعود ) مرده يا هلاك شده و بكدام بيابان رفته است . آن روز تأويل اين آيه مصداق پيدا مىكند «  ثُمَّ رَدَدْنا لَكُمُ الْكَرَّةَ  . . . » و براى آن نشانه‌ها و علائمى است .\r\nاول آنها محاصره كوفه است بوسيلهء نگهبانان و خندق ، و رخنه كردن آب در كوچه‌هاى كوفه ، و تعطيل مساجد در مدت چهل شب ، و پيدا شدن هيكل « 2 » و برافراشته شدن پرچمها در اطراف مسجد بزرگ كوفه ، و قاتل و مقتولى كه هر دو در آتش دست و پا ميزنند ، و قتل و مرگ شايع ؛ و كشته شدن مردى پاكدل ( نفس زكيه ) با هفتاد نفر در بيرون كوفه ، و شخصى كه در بين ركن و مقام سر او را از تن جدا ميسازند و كشته شدن اشقع در موقع بيعت گرفتن بتها بطور صبر ، و خروج سفيانى با پرچم سرخى كه سركرده آنها مردى از قبيلهء كلب است . و رفتن دوازده نفر از لشكر سفيانى به طرف مكه و مدينه كه سرلشكر آنها مردى از بنى اميه بنام خزيمه است . چشم چپش نابينا گشته ، و در چشم راستش لكهء غليظى است ، و خود را بمردان شبيه نموده .\r\nهر جا ميرود فتح مىكند تا آنكه وارد مدينه مىشود ، در خانه‌اى كه آن را خانهء ابو الحسن اموى ميگويند فرود مىآيد . آنگاه لشكرى براى گرفتن مردى از خاندان پيغمبر صلّى اللَّه عليه و آله كه شيعيان گرد وى اجتماع نموده‌اند و در آن موقع از مدينه به مكه باز ميگردد ، ميفرستد .\r\nسرلشكر سفيانى مردى از قبيلهء غطفان است . موقعى كه آن لشكر بوسط « قاع\r\n\r\n\r\n","description":"","footnote":"\r\n( 1 ) آتشى كه از شرق و غرب مىآيد ، در بعضى از روايات سابق هم بود و شايد در آينده نيز بيايد ، ممكن است كنايه از جنگ اتمى شرق و غرب باشد كه امروز تمام جهان را بوحشت انداخته است . امروز همه ميدانند كه جنگ آينده ، ميان بلوك كمونيست بسركردگى شوروى ، و دنياى غرب بجلودارى آمريكا است .\r\n( 2 ) هيكل در لغت بمعنى درخت بزرگ و دراز ؛ ساختمان مرتفع ، حيوان قطور صورت ، شخص و عكس آمده است .\r\n","page_name":" 1058 ","page_number":1066},
  {"content":"\r\n\r\nابيض » ميرسند به زمين فرو ميروند كسى از آنها باقى نماند جز يك نفر كه خداوند رويش را به پشت برميگرداند . تا برگردد و مردم را از بيدينى برحذر دارد و براى بقيه اتباع سفيانى عبرتى باشد . آن روز موقع تأويل اين آيهء شريفه است «  وَ لَوْ تَرى إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ  » .\r\nهمچنين سفيانى صد و سى هزار نفر لشكر را بكوفه اعزام ميدارد و در « روحاء » و « فاروق » « 1 » فرود ميايند ، در آنجا سى هزار نفر آنها حركت نموده ، و در كوفه در محل قبر حضرت هود واقع در نخيله « 2 » فرود مىآيند ، و در روز عيد قربان بر مردم حمله مياورند . حاكم كوفه در آن روز ستمگر معاندى است و موسوم به كاهن ساحر مىباشد .\r\nآنگاه حاكم زوراء ( يعنى بغداد ) با پنج هزار نفر از كاهنان به قصد جنگ با آنها بيرون مىآيند ، و هفتاد هزار نفر را بر سر پل كوفه بقتل ميرسانند بطورى كه تا سه روز بواسطهء خونهاى مقتولين و تعفن اجساد از رفت و آمد سر پل خوددارى ميكنند . هفتاد هزار دختر باكره كه كسى دست و سر و روى آنها را نديده باسارت ميرود . آنها را در محملها جاى ميدهند و به « ثويه » يعنى غرّى « 3 » مىبرند .\r\nسپس صد هزار نفر مشرك و منافق از شهر كوفه خارج شده بدمشق كه محل بهشت شداد است ميايند ، بدون اينكه كسى از آنها ممانعت كند ، و پرچمهائى بدون علامت كه نه از پنبه و نه كتان و نه حرير است از مشرق زمين ميايند در سر نيزه‌هاى آنها مهر سيد اكبر ( پيغمبر ) زده شده قائد آنها مردى از خاندان پيغمبر است آن پرچمها در شرق پديد مىآيد و بوى آن مانند مشك معطر بغرب ميرسد . ترس و رعب آنها يك ماه پيش از آمدنشان همه جا در دل مردم قرار ميگيرد ، آنگاه در كوفه\r\n\r\n\r\n","description":"","footnote":"\r\n( 1 ) نام دو محل است ( مراصد )\r\n( 2 ) نخيله محلى واقع در بيرون كوفه بوده است ( مراصد )\r\n( 3 ) غرى نام سرزمين اطراف كوفه است ، و ثويه محل فعلى قبر كميل بن زياد در بيرون نجف اشرف است .\r\n","page_name":" 1059 ","page_number":1067},
  {"content":"\r\n\r\nفرود ميايند و اولاد ابو طالب بخونخواهى پدران خود قيام ميكنند در آن گير و دار ناگهان لشكر يمنى و خراسانى مانند دو اسبى كه مسابقه ميدهند از راه ميرسند .\r\nآن دو لشكر پراكنده و غبار آلود و سواره ، هر يك چنان براى ورود بكوفه مسابقه ميدهند ، كه شعلهء برق همچون تير از سم اسبهاى آنها ميجهد وقتى يكى از آنها نگاه بسم اسبش مىكند ، ميگويد : ماندن ما در اينجا از فردا ديگر سودى ندارد و هم ميگويند : خدايا ما توبه كرديم ، آنها مردم بىنظيرى هستند كه خداوند آنها را در قرآن وصف كرده بقوله تعالى :  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ  يعنى خداوند توبه‌كنندگان و كسانى كه خود را پاكيزه كرده‌اند ، دوست ميدارد .\r\nآنگاه مردى از اهل نجران « 1 » دعوت امام را مىپذيرد و او نخستين نصرانى است كه بوى ميگرود او كنيسه‌اى را كه در آن برسم نصارى عبادت ميكرد خراب و صليب خود را خورد مىكند سپس مهدى با غلامان و مردمى كه ناتوان به نظر مىآيند قيام مىكند و با پرچمهاى هدايت به نخيله ميرود . محل اجتماع تمام مردم روى زمين « فاروق » خواهد بود . در آن روز سه هزار هزار نفر در بين شرق و غرب كشته مىشود تا آنجا كه همديگر را بقتل ميرسانند ، و آن روز موقع تأويل اين آيه شريفه است :\r\n فَما زالَتْ تِلْكَ دَعْواهُمْ حَتَّى جَعَلْناهُمْ حَصِيداً خامِدِينَ  « 2 » و در ماه رمضان بهنگام طلوع صبح گوينده‌اى از سمت مشرق ميگويد : اى راه - يافتگان جمع شويد ، بعد از آن گوينده‌اى در موقع غروب ميگويد : اى پيروان باطل اجتماع كنيد ؛ فرداى آن روز در وقت ظهر آفتاب رنگارنگ و زرد ميگردد .\r\nسپس تيره و تار مىشود ، و در روز سوم خداوند حق و باطل را از هم جدا ميسازد ، و\r\n\r\n\r\n","description":"","footnote":"\r\n( 1 ) نجران - در قديم از شهرهاى يمن بوده ، و در زمان ظهور اسلام مركز نصاراى عربستان بوده است ؛ امروز هم جزء كشور يمن واقع در مرز سعودى است .\r\n( 2 ) در صفحه 250 گذشت . اگر بيست سال پيش مىگفتند ، يك مليون نفر در يك روز در ميدان جنگ كشته مىشود ؛ كسى باور نمىكرد ، ولى اسلحه كنونى خاصه بمب اتمى و هيدرژنى ، و وحشتى كه از جنگ داريم ديگر اين پيشبينى و خبر غيبى ائمه ( ع ) را حل كرده است .\r\n","page_name":" 1060 ","page_number":1068},
  {"content":"\r\n\r\nدابة الارض و لشكر روم بساحل دريا نزديك غار اصحاب كهف ميرسند ، خداوند هم جوانان اصحاب كهف را با سگشان از ميان غارشان برانگيخته ميگرداند ، يكى از آنها موسوم به « مليخا » و ديگرى بنام « حملاها » دو گواهى هستند كه دعوت قائم را ميپذيرند .\r\nرضى الدين حلى در كتاب « العدد القوية » « 1 » مينويسد : سلمان فارسى رضى اللَّه عنه گفت : به خدمت حضرت امير المؤمنين عليه السّلام رسيدم در حالى كه حضرت تنها در خانه بودند پرسيدم : يا امير المؤمنين ! قائم كه از نسل شماست كى ظهور مىكند ؟ حضرت آه عميقى كشيد و سپس فرمود : قائم ظهور نميكند مگر هنگامى كه بچه‌ها بسلطنت رسند و حقوق الهى را زير پا گذارند ، و قرآن را با غنا ( آهنگ موسيقى ) بخوانند هنگامى كه پادشاهان بنى عباس كه مردمى كوردل و نيرنگ باز ميباشند و با تيرهائى كه از كمانها ميگذرد و بصورتهاى چون سپر آنها ميرسد ؛ بقتل رسيدند و شهر بصره خراب شد در آن موقع قائم كه از اولاد حسين است قيام مىكند .\r\nنيز در آن كتاب مينويسد : بسيارى از علامات كه راجع بظهور مهدى است تا كنون واقع شده مانند : خراب شدن ديوار مسجد كوفه ، كشته شدن حاكم مصر بدست مردم آنجا ، و انقراض دولت بنى عباس بدست ( هلاكوخان مغول ) مردى كه از همان جا كه ابتداى دولت بنى عباس از آنجا بود ( يعنى خراسان ) عليه آنها قيام كرد ، و كشته شدن عبد اللَّه آخرين خليفهء عباسى و ويرانى شام و حوالى آن ، و كشيدن پل بر روى دجله نزديك محله كرخ بغداد . تمام اينها در اندك مدتى روى داد ، هم اكنون نهر فرات شكاف برداشته و ان شاء اللَّه به همين زودى آب بكوچه‌هاى كوفه\r\n\r\n\r\n","description":"","footnote":"\r\n( 1 ) كتاب « العدد القويه لدفع المخاوف اليوميه » تأليف شيخ فقيه رضى الدين على بن يوسف بن مطهر ؛ برادر علامهء حلى است مؤلف در فصل دوم مقدمهء بحار مينويسد : « كتاب مزبور كتابى لطيف است كه در خصوص ايام ماه‌ها و سعد و نحس آنها تأليف شده و نيمى از آن بدست ما رسيده است ، مؤلف آن بفضل معروف و در اجازات علماء مذكور است » .\r\n","page_name":" 1061 ","page_number":1069},
  {"content":"\r\n\r\nميرسد ! « 1 » .\r\nشيخ الطائفه از هشام بن سالم روايت كرده كه : حضرت صادق عليه السّلام از سفيانى سخن بميان آورد و فرمود : مردان سرشناس از سفيانى فرار كرده متوارى ميگردند ، ولى زنها طورى نخواهند شد .\r\nو به همين سند از معلى بن خنيس از آن حضرت روايت كرده كه فرمود : وقتى طالب حق قيام كرد ، پرسيدند آيا شما اميدواريد كه طالب حق شخص يمنى باشد ؟ فرمود :\r\nنه ! يمنى على عليه السّلام را دوست ميدارد ولى اين شخص از آن حضرت بيزارى ميجويد .\r\nو به همين سند از هشام بن سالم نقل مىكند كه آن حضرت فرمود : يمنى و سفيانى ( براى دست يافتن بكوفه ) مثل دو اسب مسابقه ميدهند .\r\nمؤلف : شيخ احمد بن فهد حلى در كتاب « المهذب » و غير آن بسندهاى خود از معلى بن خنيس از حضرت صادق عليه السّلام روايت كرده كه فرمود : نوروز روزى است كه قائم ما اهل بيت و صاحبان امر ولايت ، در آن روز ظهور مىكند و خداوند او را بر دجال پيروز ميگرداند ، و او را در مزبلهء كوفه بدار مياويزد .\r\nحسن بن سليمان در كتاب « المختصر » از كتاب « معراج » شيخ صالح : ابو محمد حسن بسند خود از شيخ صدوق روايت مىكند كه ابن عباس گفت : پيغمبر فرمود : وقتى خداوند مرا بمعراج برد ، صدائى شنيدم كه ميگفت : اى محمد ! گفتم : اى خداى با عظمت لبيك ! لبيك ! آنگاه به من وحى شد كه : اى محمد ! فرشتگان عالم در خصوص چه موضوعى نزاع كردند ؟ گفتم : پروردگارا اطلاع ندارم .\r\n\r\n\r\n","description":"","footnote":"\r\n( 1 ) رضى الدين حلى از علماى قرن هشتم هجرى است يعنى ششصد سال پيش در جهان ميزيسته است چنان كه مكرر گفته‌ايم لزومى ندارد كه اين گونه علائم حتما نزديك بظهور مهدى موعود ( ع ) باشد ، بلكه از همان زمان پيغمبر و ائمه عليهم السلام ، علائم فرج و گذشتن ايام و نزديكى نسبى موقع ظهور آن حضرت را خبر داده‌اند ، تا مردم هر عصرى براى ظهور دولت عالمگير خاندان پيغمبر ( ص ) اميدوار و دلگرم باشند .\r\n","page_name":" 1062 ","page_number":1070},
  {"content":"\r\n\r\nفرمود : اى محمد ! آيا كسى را از ميان مردم بعنوان وزير و برادر و جانشين خود تاكنون برگزيده‌اى ؟ عرضكردم : خداوندا چه كسى را انتخاب كنم ؟ تو خود چنين كسى را براى من انتخاب كن . وحى آمد كه اى محمد ! من از ميان تمام مردم على بن ابى طالب را براى تو برگزيدم . عرضكردم : خدايا ! پسر عمويم را ؟\r\nوحى آمد كه اى محمد ! على وارث تو و بعد از تو نيز وارث علم تو است . و در روز رستخيز لواى حمد بدست اوست ، و هم او صاحب حوض كوثر است كه هر كدام از مؤمنين امت تو وارد بهشت شود از دست او آب كوثر بنوشد .\r\nآنگاه خداوند وحى فرستاد كه من بذات مقدس خودم قسم خورده‌ام كه دشمن تو و اهل بيت تو و دودمان پاك سرشت تو از آن حوض آب نخواهند نوشيد . اى محمد ! تمام امت تو را ببهشت درآورم مگر آنها كه نخواهند . عرضكردم : خدايا آيا كسى هست كه نخواهد وارد بهشت شود ؟ .\r\nخدا وحى فرستاد كه آرى . عرضكردم : چگونه نميخواهد ؟ وحى آمد كه اى محمد ! تو را از ميان بندگانم برگزيدم و براى تو جانشينى انتخاب كردم و او را نسبت به تو بمنزله هارون نسبت بموسى قرار دادم ، با اين فرق كه بعد از تو ديگر پيغمبرى نخواهد بود .\r\nمحبت او را بدل تو انداختم و او را پدر فرزندان تو قرار دادم ، حقى كه او بعد از تو بامت تو دارد ، مثل حقى است كه تو در زمان حيات بر آنها دارى . هر كس منكر حق او شد ؛ حق تو را انكار نموده ، و هر كس از دوستى او سر باز زند نميخواهد داخل بهشت شود ، من في الفور افتادم و خدا را بر اين نعمتها كه به من داده است سجدهء شكر كردم .\r\nدر آن وقت صدائى شنيدم كه مىگفت : اى محمد ! سر بردار و هر چه ميخواهى از من بخواه تا به تو عطا كنم . عرضكردم : الهى بعد از من تمام امت مرا از دوستان على بن ابى طالب قرار بده تا فرداى قيامت همه كنار حوض نزد من بيايند .\r\nوحى شد : اى محمد پيش از آنكه من بندگانم را بيافرينم قضاى من در ميان\r\n\r\n","description":"","footnote":"","page_name":" 1063 ","page_number":1071},
  {"content":"\r\n\r\nآنها جارى گشته و گذشته است تا هر كس را كه راه انحراف بپيمايد هلاك گردانم و هر كس به راه راست برود هدايت كنم . علم تو را بعد از تو بعلى بن ابى طالب داده‌ام و او را وزير تو گردانيدم و او بعد از تو جانشين تو است بر كسان و امتت . اين كار واجبى بوده كه از علم من گذشته است .\r\nو كسى كه از وى در خشم باشد و او را دشمن بدارد و خلافت بلا فصل او را انكار كند داخل بهشت نخواهد شد . هر كس از وى در خشم باشد تو را بخشم آورده و هر كس تو را بخشم آورد مرا بخشم آورده و هر كس او را دشمن بدارد تو را دشمن داشته و هر كس تو را دشمن بدارد مرا دشمن داشته است . هر كس او را دوست بدارد تو را دوست داشته و هر كس تو را دوست بدارد مرا دوست داشته است . اين فضيلت را براى او قرار دادم و به تو عطا كردم كه يازده مهدى را كه همه از دودمان تو و از فاطمه پاكيزهء دوشيزه ميباشند از صلب او بيرون آورم ، آخرين آنها كسى است كه عيسى ابن مريم پشت سر او نماز گزارد .\r\nاو زمين را پر از عدل و داد كند چنان كه پر از ظلم و ستم شده باشد ، بوسيلهء او مردم را از سراشيب سقوط نجات دهم و بشاهراه هدايت راهنمائى كنم . و كور و بيمار را شفا دهم .\r\nعرض كردم : الهى اينها در چه وقت روى ميدهد ؟ خداوند وحى فرستاد كه اين در وقتى است كه علم از ميان برداشته شود و جهل و نادانى آشكار گردد ، قاريان قرآن بسيار باشند ولى علم و عمل كم و قتل ناگهانى افزون باشد . فقهاى هدايت - پيشه اندك و فقيهان ضلالت كيش و خائن زياد باشند ، و امت تو قبرستان‌هاى خود را مسجد كنند ، و قرآنها را زينت دهند و مساجد را طلا كارى كنند و ظلم و فساد بسيار شود و كارهاى زشت آشكار گردد و امت تو را بارتكاب آن دستور دهند و از راهنمائى مردم بكردار نيك باز دارند .\r\nمردها بمردها و زنها بزنها اكتفا كنند و امرا كافر و سران آنها زناكار و\r\n\r\n","description":"","footnote":"","page_name":" 1064 ","page_number":1072},
  {"content":"\r\n\r\nدستياران آنها ستمگر و صاحبنظران آنها فاسق باشند .\r\nو بهنگامى كه سه فرورفتگى در زمين روى دهد : يك فرورفتگى در مشرق و يك فرورفتگى در مغرب و يك فرورفتگى در جزيرة العرب و شهر بصره بدست شخصى از دودمان تو كه اتباع او همچون ملخ ميباشند ويران شود و قيام مردى از اولاد حسن ابن على و آمدن دجال كه در مشرق از ناحيهء سيستان خروج مىكند و آمدن سفيانى .\r\nعرضكردم : خدايا چه فتنه‌ها كه بعد از من پديد مىآيد ؟ خدا وحى فرستاد و از بلاى بنى اميه و فتنهء فرزندان عمويم ( بنى عباس ) و آنچه تا روز قيامت واقع مىشود خبر داد . من هم بعد از فرود آمدن به زمين آنها را در وصيت خود بپسر عمويم ( امير - المؤمنين ) اطلاع دادم و رسالت خود را ايفا كردم\r\n« فلله الحمد على ذلك كما حمده النبيون و كما حمده كل شىء قبل و ما هو خالقه الى يوم القيامة » .\r\nو در نهج البلاغه است كه امير المؤمنين عليه السّلام فرمود : زمانى بر مردم خواهد آمد كه : مقرب نميشود مگر كسى كه نزد پادشاه و امراء از مردم با فضيلت سخن چينى كند ، كسى كه در كار بىباك و لاابالى باشد ، زيرك خوانده مىشود ، شخص منصف را ؛ ناتوان مىدانند . در آن زمان صدقه و انفاق را غرامت و تاوان شمارند ، و صلهء رحم و آمد و رفت با خويشان را با منت انجام دهند ، عبادت را سبب فزونى بر مردم ميدانند وقتى كه چنين شد ، پادشاه با مشورت زنان بىبند و بار و حكمرانى كودكان و تدبير خواجه‌سرايان ، سلطنت خواهد كرد « 1 » .\r\n\r\n\r\n","description":"","footnote":"\r\n( 1 ) كلمهء ( 98 ) از كلمات قصار امير المؤمنين ( ع ) .\r\n","page_name":" 1065 ","page_number":1073},
  {"content":"\r\n\r\n\r\nباب سى و يكم روز قيام آن حضرت و علائم آن و آنچه بعد از قيام او پديد مىآيد و چگونگى ظهور و مدت دولت آن مظهر قدرت الهى صلوات الله عليه و على آبائه الطاهرين\r\nشيخ صدوق در كتاب « خصال » از محمد بن ابى عمير و او از چندين نفر از اصحاب و آنها از حضرت امام جعفر صادق عليه السّلام روايت كرده‌اند كه فرمود : قائم ما اهل بيت در روز جمعه قيام مىكند .\r\nو در كتاب علل الشرائع از بكير بن اعين روايت كرده كه آن حضرت « حجر الاسود » و ركنى را كه حجر در آن گذاشته شده است توصيف مينمود و از جمله فرمود :\r\n« از آن ركن پرنده‌اى بر قائم فرود مىآيد و آن پرنده نخستين كسى است كه با وى بيعت مىكند . به خدا قسم آن پرنده جبرئيل است و همان ركن است كه قائم بر آن تكيه مىكند و او حجت و دليل بر وجود قائم است ، و هم آن ركن شاهد كسانى است كه در آنجا با وى بيعت خواهند كرد . . »\r\n\r\nمهدى موعود شيعه داراى اين اوصاف است\r\nاحمد بن ابى طالب طبرسى در كتاب « احتجاج » از ابو سعيد عقيصاء از امام حسن مجتبى عليه السّلام نقل كرده كه فرمود :\r\nما منّا أحد الّا و يقع في عنقه بيعة لطاغية زمانه ، الّا القائم الّذى يصلى خلفه روح اللَّه عيسى بن مريم ( ع ) فانّ اللَّه عزّ و جلّ يخفى ولادته و يغيّب شخصه لئلّا يكون لاحد في عنقه بيعة اذا خرج ، ذلك التّاسع من\r\n\r\n","description":"","footnote":"","page_name":" 1066 ","page_number":1074},
  {"content":"\r\n\r\nولد اخى الحسين ابن سيّدة الاماء يطيل اللَّه عمره في غيبته ثمّ يظهره بقدرته في صورة شابّ ذو اربعين سنة ذلك ليعلم انّ اللَّه على كلّ شىء قدير .\r\nهر يك از ما ائمه ناگزير بيعت سلطان متجاوز زمانش بگردنش مىافتد ، مگر قائمى كه عيسى روح اللَّه پشت سر او نماز ميگذارد . زيرا خداوند متعال ولادت او را پنهان ميدارد و خودش را غائب ميگرداند ، تا اينكه وقتى ظهور مىكند بيعتى در گردنش نباشد « 1 » او نهمين امام از فرزندان برادرم حسين است .\r\nاو فرزند بانوى كنيزان است « 2 » خداوند عمر او را در مدت غيبتش طولانى ميگرداند آنگاه با قدرت كاملهء خود به صورت جوانى كه چهل سال داشته باشد آشكار ميسازد تا مردم بدانند كه خداوند بر همه چيز قدرت دارد .\r\nو در قرب الاسناد از ازدى روايت كرده كه گفت : من و ابو بصير در حالى كه على بن عبد العزيز با ما بود وارد شديم بر حضرت صادق عليه السّلام من به حضرت عرضكردم :\r\n\r\n\r\n","description":"","footnote":"\r\n( 1 ) اين مضمون در ساير روايات ديگر هم بوده از جمله در صفحه 381 از حضرت رضا ( ع ) و در صفحه 850 در چند روايت از حضرت صادق ( ع ) گذشت . ابو الفضل گلپايگانى دستبردى به اين مطلب هم زده و آن را تطبيق به سيد باب كرده است . او ميخواهد بگويد چون باب زمان ناصر الدين شاه پيدا شد و بيعت او را به گردن نگرفت پس او همان قائم است ! ( ص 51 فرائد ) در صورتى كه وقتى سيدخل بيچاره بزندان افتاد ، توبه نامه‌اى به خط خود نوشت و نه تنها بيعت مفتضحى كرد ، بلكه اصلا از امام زمانى و هر گونه خيال واهى به كلى استعفا داد ، اين توبه نامه هم اكنون در گاو صندوق مجلس شوراى ملى محفوظ است .\r\nبهر حال آن قائمى كه بيعت هيچ سلطان ظالمى يا طاغى و سركشى را به گردن نمىگيرد ، علائم و نشانه‌هائى دارد ، كه قسمتى از آن در اين روايت و دو روايت بعد ، از زبان عموى عاليقدرش امام حسن مجتبى نقل شده است ، آيا ميرزا على محمد شيرازى كه خود بهائيان مىگويند پسر ميرزا رضاى بزاز است ، و غيبتى هم نكرده و سنش 25 سال بود ، همين است كه عيسى پشت سر او نماز مىگزارد ؟\r\nو فرزند نهمى امام حسين و غائب از انظار جهانيان بوده است ؟  ما لَكُمْ كَيْفَ تَحْكُمُونَ  ؟\r\n( 2 ) رجوع كنيد بصفحه 216 .\r\n","page_name":" 1067 ","page_number":1075},
  {"content":"\r\n\r\nشما صاحب ما هستيد ؟ حضرت فرمود : من صاحب شما هستم ؟ آنگاه پشت بازوى مباركش را گرفت و فرمود من پيرمردى سالخورده‌ام صاحب شما جوانى نورس است .\r\nمؤلف : « من صاحب شما هستم » استفهام انكارى است ( يعنى صاحب الامر شما نيستم ) و احتمال دارد به اين معنى باشد كه : من صاحب شما هستم ولى آن قائمى كه شما در نظر داريد نيستم .\r\nنيز در احتجاج از حضرت امام حسن مجتبى و آن حضرت از پدر بزرگوارش امير المؤمنين صلوات اللَّه عليهما روايت نموده كه فرمود : خداوند در آخر الزمان و روزگارى سخت در ميان جهل و نادانى مردم ، مردى را برمىانگيزد و او را با فرشتگان خود تأييد مىكند و ياران او را حفظ مينمايد و با آيات و نشانه‌هاى خودش نصرت مىدهد و بر كرهء زمين غالب ميگرداند تا آنجا كه مردم پاره‌اى از روى ميل و گروهى با اجبار بدين خدا ميگروند .\r\nسپس او زمين را پر از عدل و داد و نور و برهان مىكند . تمام مردم جهان در برابر وى خاضع ميشوند . هيچ كافرى باقى نميماند ، جز اينكه مؤمن مىشود ، و هيچ بدكارى نميماند جز اينكه اصلاح ميگردد . در دولت او درندگان آزادانه زندگى ميكنند و زمين چنان كه بايد گياهان خود را بيرون ميدهد و آسمان بركات خود را فرو ميفرستد . گنجها ( و معادن ) زمين براى او آشكار مىشود و چهل سال در بين مشرق و مغرب عالم سلطنت مىكند خوش به حال آنها كه روزگار او را درك ميكنند و سخنان او را ميشنوند « 1 »\r\n\r\n\r\n","description":"","footnote":"\r\n( 1 ) موضوع سن امام زمان ( ع ) هنگام ظهور ، بهترين وسيله تبليغاتى اعضاء حزب سياسى بهائى است . زيرا چنان كه مينويسند ميرزا على محمد شيرازى پسر ميرزا رضا بزاز ، كه با تحريك اجانب ادعاى مهدويت كرد ، بيست و پنجساله بوده است ، بهائيان آن را دليل بر اثبات ادعاى وى گرفته‌اند . ابو الفضل گلپايگانى ، كه با نوشتن كتاب « فرائد » و جعل و نقل و تحريف و سوء استفاده از آيات قرآنى و بعض احاديث ، بزرگترين خدمت را بسران بهائى كرده است ؛ در فرائد اين حديث را دستاويز قرار داده و با نيرنگ بازى مخصوص به خود مينويسد : مرحوم مجلسى در مجلد « غيبت » از كتاب بحار در باب كيفيت ظهور قائم از ابى بصير و او از ابى عبد اللَّه ( ع ) روايت ميفرمايد : كه چون قائم خروج فرمايد هر آينه مردم او را انكار نمايند . زيرا كه رجوع مينمايد بايشان در حالى كه جوان « موفق » رسيده است . » ! سپس گلپايگانى چند حديث اين باب و باب هيجدهم و ابواب ديگر را تقطيع نموده و بعد از نقل و ترجمه دلخواه خود اين طور نتيجه ميگيرد كه چون على محمد باب جوان بود و مردم او را انكار كردند ، پس او همان امام زمان است ! ! ! آرى اگر كسى فقط كتاب « فرائد » گلپايگانى را بخواند ، ممكن است فريب بخورد ، چنان كه بسيارى هم كه تنها بقاضى ميروند ، خواندند و كوركورانه بصف اغنام اللَّه درآمدند ، ولى شما خوانندگان كه تمام آن احاديث و زائد بر آن را فعلا به تمام و كمال و بدون كم و كاست گلپايگانى در اينجا ميخوانيد با كمال بىطرفى بامور ذيل توجه داشته باشيد :\r\n1 - خوانندگان روايات اين باب را كه از سن قائم سخن ميگويد از اول تا آخر بخوانند به بينند ساير علامات قائم هم با ميرزاى باب تطبيق مىكند ، يا فرسنگها فاصله دارد ؟ ! 2 - گلپايگانى بحديث يحيى بن سالم استدلال مىكند كه امام باقر فرمود : صاحب ؛ سنش از ما كمتر است ( أصغرنا سنا ) ولى او فراموش كرده است كه امام محمد تقى ( ع ) امام دهم در سن نه سالگى بمقام امامت رسيد ، و مسلما سن ميرزا على محمد امام زمان ابو الفضل گلپايگانى كه بقول او 25 ساله بوده ، از آن حضرت كمتر نبوده ! معنى حديث اين است كه : امام زمان شيعه يعنى حجة بن الحسن العسكرى در سال 260 هجرى كه پدر بزرگوارش وفات كرده ؛ پنجساله بود ، و در اين سن بسيار كم كه از تمام ائمه كمتر بوده است ، بمقام امامت رسيد ؛ مثل عيسى بن مريم كه در گهواره مقام نبوت داشت (  وَ آتَيْناهُ الْحُكْمَ صَبِيًّا  ) اين معنى با صراحت از حضرت امام باقر و امام صادق و امام رضا عليهم السلام در صفحه 64 همين كتاب روايت شده است آن را بخوانيد .\r\n3 - در روايات بسيارى چنين رسيده كه آن حضرت « شيخ السن و شاب المنظر » يعنى از لحاظ سن ، پير ولى به صورت جوان است ، و در روايت سوم همين باب هم صريحا بعد از ذكر اوصافش كه ابدا با ميرزاى شيرازى مناسبت ندارد ميفرمايد : ولادتش مخفى ، شخصا غائب ، عمرش طولانى و بعد به صورت جوانى چهل ساله قيام مىكند ! كجاى اين علائم با ميرزاى بيچاره قابل تطبيق است ؟ ! .\r\n","page_name":" 1068 ","page_number":1076},
  {"content":"\r\n\r\nمؤلف : اخبار گوناگونى كه در بارهء مدت سلطنت آن حضرت بما رسيده است\r\n\r\n","description":"","footnote":"","page_name":" 1069 ","page_number":1077},
  {"content":"\r\n\r\nبعضى از آنها ناظر به تمام مدت سلطنت حضرت است و قسمتى مدت استقرار دولتش را معين مىكند و پاره‌اى بر حسب سال و ماه مشهور ميان ما است و برخى بر اساس سالها و ماه‌هاى طولانى ايام دولت آن حضرت مىباشد ، و اللَّه يعلم .\r\nصدوق در كمال الدين از محمد بن حنفيه از پدر بزرگوارش امير المؤمنين عليه السّلام و آن حضرت از پيغمبر اكرم صلّى اللَّه عليه و آله روايت كرده‌اند كه فرمود : مهدى از ما اهل بيت است خداوند كار او را در يك شب روبراه مىكند و در روايت ديگر فرمود :\r\nخداوند او را در يك شب آماده ميسازد .\r\nهم در آن كتاب از مفضل بن عمر از امام جعفر صادق و آن حضرت از پدرش امام محمد باقر عليهما السلام روايت كرده كه فرمود : هنگامى كه قائم ظهور مىكند اين آيه را ميخواند :  فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَ جَعَلَنِي مِنَ الْمُرْسَلِينَ  و هم در كتاب مزبور از مفضل بن عمر روايت مىكند كه گفت : از آن حضرت شنيدم ميفرمود : مبادا شما شيعيان كارى كنيد كه خود را ميان دشمنان مشهور گردانيد و آنچه ما در بارهء قائم بشما ميگوئيم به آنها اظهار كنيد ! به خدا قسم امام شما سالهاى متمادى از روزگار شما غائب مىشود ، و شما آزمايش ميشويد ، تا جايى كه گفته مىشود : او مرده يا كشته شده و اگر هست بكدام بيابان رفته است . ديدگان مؤمنين در فراق او سرشك اشك فرو مىريزد . كار شما به جائى ميرسد كه مانند كشتى در امواج دريا هر لحظه به اين طرف و آن طرف ميل كنيد و مضطرب و منقلب شويد در آن ورطه هيچ كس جز آن كس كه خداوند از وى پيمان گرفته و ايمان را در لوح دل او نوشته و با روح خود مؤيد داشته است ، نجات نمييابد ، دوازده پرچم كه با هم اشتباه ميشوند و هيچ يك را از ديگرى تشخيص نميدهند برافراشته ميگردد .\r\nمفضل ميگويد : در اين موقع گريه‌ام گرفت . حضرت پرسيد : براى چه گريه ميكنى ؟ عرضكردم : چرا گريه نكنم ، با اينكه شما ميفرمائيد : دوازده پرچم با هم اشتباه ميشوند و هيچ يك را از ديگرى تشخيص نميدهند ؛ با اين وصف ما چه كنيم ؟ حضرت نگاهى بآفتاب داخل صفهء كه نشسته بوديم كرد و فرمود : اين\r\n\r\n","description":"","footnote":"","page_name":" 1070 ","page_number":1078},
  {"content":"\r\n\r\nآفتاب را مىبينى ؟ عرضكردم آرى ! فرمود : به خدا قسم مطلب از اين آفتاب روشن‌تر است .\r\nاين روايت در غيبت نعمانى به دو سند ديگر هم روايت شده است .\r\nمؤلف : « ايمان را در لوح دل او نوشته » اشاره بآيهء  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ  « 1 » و آنها را با روح خود مؤيد داشته است » اين روح همان روح ايمان است . چنان كه گذشت . و جملهء « هيچ يك را از ديگرى تشخيص نميدهند » يعنى : نميداند فلان پرچم متعلق بفرقه حق است ، يا از فرقهء باطل مىباشد .\r\nو نيز صدوق در كمال الدين از عبد العظيم حسنى ( حضرت عبد العظيم مدفون در رى ) روايت مىكند كه گفت : به حضرت امام محمد تقى عليه السّلام عرض كردم : من اميدوارم قائم اهل بيت پيغمبر كه زمين را پر از عدل مىكند از آن پس كه پر از ظلم و ستم گردد ، شما باشيد . حضرت فرمود : اى ابو القاسم ( كنيهء حضرت عبد العظيم ابو القاسم است ) هر يك از ما ائمه قائم بامر خداوند هستيم و هادى و رهنماى دين او ميباشيم ولى قائمى كه خداوند زمين را بوسيلهء او از لوث وجود كافران و منكرين پاك مينمايد ، و آن را پر از عدل و داد مىكند ، كسى است كه ولادتش بر مردم پوشيده ميماند و خودش غائب مىشود ؛ و ذكر نام وى براى شما حرام است « 2 » او همنام رسول خدا و هم كنيهء آن حضرت است .\r\nاو كسى است كه زمين برايش در هم نورديده ميگردد ، و هر مشكلى بخاطر او آسان مىشود ؛ و يارانش به تعداد اصحاب پيغمبر در جنگ بدر يعنى سيصد و سيزده نفر از دورترين نقاط زمين گرد وى جمع ميشوند . چنان كه خداوند مىفرمايد :\r\n أَيْنَ ما تَكُونُوا يَأْتِ بِكُمُ اللَّهُ جَمِيعاً إِنَّ اللَّهَ عَلى كُلِّ شَيْءٍ قَدِيرٌ  .\r\n\r\n\r\n","description":"","footnote":"\r\n( 1 ) سوره مجادله آيه 22 .\r\n( 2 ) پاورقيهاى صفحات 236 و 369 را بخوانيد .\r\n","page_name":" 1071 ","page_number":1079},
  {"content":"\r\n\r\nوقتى كه اين عده از مخلصين در پيرامون او اجتماع نمودند ، ظهور مىكند ؛ و هنگامى كه پيمان كامل گشت يعنى تعداد آنها بده هزار نفر رسيد ، باذن پروردگار قيام مىكند ، و چندان از دشمنان ميكشد كه خداوند راضى گردد .\r\nحضرت عبد العظيم گفت : عرضكردم : آقاى من ! از كجا معلوم مىشود خدا راضى شده ؟ فرمود : خدا رحمت خود را در قلب وى مياندازد چون بمدينه بيايد « لات » و « عزى » را بيرون مىآورد و آتش مىزند . اين روايت در احتجاج هم ذكر شده است .\r\nمؤلف : لات و عزى دو بت قريش بود و در اينجا مقصود اولى و دومى است .\r\nشيخ الطائفه در كتاب غيبت از مفضل بن عمر روايت مىكند كه از آن حضرت از تفسير جابر سؤال كردم ؟ فرمود : براى افراد فرومايه حكايت مكن كه آن را ضايع ميكنند . مگر قرآن نخوانده‌اى كه خداوند ميفرمايد :  فَإِذا نُقِرَ فِي النَّاقُورِ  امامى از ما غائب است . هر وقت خداوند بخواهد او را ظاهر گرداند نقطه‌اى در دلش پديد مياورد ، و او هم بدستور خداوند قيام مىكند . اين حديث در رجال كشى هم مذكور است .\r\nمؤلف : ذكر آيه در حديث براى بيان اين معنى است كه در زمان امام عليه السّلام امكان اظهار آن امور باشد . يا براى اين بوده كه بفهماند بعضى از تفاسير ما را همهء مردم نمىتوانند بفهمند ؛ مانند تفسير همين آيه .\r\nعذابى كه از آسمان مىآيد كراجكى در « كنز الفوائد » از ابن عباس روايت مىكند كه در تفسير آيهء شريفه  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  فرمود : اين آيه در بارهء ما و بنى اميه نازل شده است ، به اين معنى كه : ما دولتى خواهيم داشت كه گردنهاى بنى اميه بعد از آن همه عزت و ديدن مشقت و خوارى ، در پيش ما خاضع مىشود .\r\nو نيز در آن كتاب از سدير روايت كرده كه از حضرت امام محمد باقر عليه السّلام\r\n\r\n","description":"","footnote":"","page_name":" 1072 ","page_number":1080},
  {"content":"\r\n\r\nاز تفسير آيهء  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً  سؤال كردم فرمود : اين آيه در بارهء قائم آل محمد نازل شده است ، كه خداوند او را بنام از آسمان صدا مىزند .\r\nو هم در كتاب مزبور از معلى بن خنيس از حضرت صادق و آن حضرت از جدش امير المؤمنين عليه السّلام روايت مىكند كه فرمود : در سه موقع منتظر فرج و ظهور مهدى عليه السّلام باشيد ! عرض شد : آن سه مورد چيست ؟ فرمود : كشمكش اهل شام با يك ديگر ، آمدن پرچمهاى سياه از خراسان ، و وحشتى در ماه رمضان . عرض شد : وحشت از چيست ؟ فرمود : اين آيهء شريفه را نشنيده‌ايد :  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً  . . .\r\nاين آيت و علامت آسمانى بقدرى وحشت آور است كه دختران دوشيزه سراسيمه از پرده بيرون ميدوند و هر كس خواب است از خواب ميپرد و آنها كه بيدارند بخواب ميروند « 1 » شيخ طوسى در كتاب غيبت از حسن بن زياد صيقل روايت كرده كه گفت :\r\nاز حضرت امام جعفر صادق عليه السّلام شنيدم كه ميفرمود : قائم ما قيام نميكند مگر هنگامى كه گوينده‌اى از آسمان صدا زند و دوشيزگان در پشت پرده و تمام مشرق و مغرب آن را بشنوند و اين آيه  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً  . . . در خصوص آن روز نازل شده است .\r\nصدوق در كتاب كمال الدين از ابو صلت هروى روايت كرده كه گفت :\r\nبه حضرت رضا عليه السّلام عرضكردم : علامت قائم شما در وقتى كه ظهور مىكند چيست ؟\r\nفرمود : علامت وى اينست كه از لحاظ سن پير ولى در انظار مردم جوان است .\r\nبطورى كه بيننده او را چهل ساله يا كمتر مىداند . و يكى از علائم او اينست كه با گذشت روزها و شبها تا هنگام وفات پير نميشود .\r\n\r\n\r\n","description":"","footnote":"\r\n( 1 ) در اين روايات كه با همين مضمون قبلا هم از لحاظ خوانندگان گذشت ؛ از عذاب دردناك آسمانى سخن رفته است ، در عصر ما كه اين عذاب با بمباران هوائى كاملا مطابقت دارد ، حال مقصود همين بوده يا در آينده به صورت ديگر تحقق مييابد خدا بهتر ميداند .\r\n","page_name":" 1073 ","page_number":1081},
  {"content":"\r\n\r\nو نيز از ابو بصير از حضرت امام محمد باقر عليه السّلام نقل كرده كه فرمود : قائم در روز شنبه و عاشورا يعنى روز شهادت امام حسين عليه السّلام قيام مىكند .\r\nنيز در كمال الدين از ابان بن تغلب از حضرت صادق عليه السّلام روايت نموده كه فرمود : اول كسى كه با قائم بيعت مىكند جبرئيل است كه به صورت پرندهء سفيدى از آسمان فرود مىآيد و با وى بيعت مىكند . آنگاه يك پاى خود را روى خانه خدا در مكه و پاى ديگر روى بيت المقدس ميگذارد و با صداى رسا و فصيح بطورى كه تمام مردم روى زمين بشنوند مىگويد :   أَتى أَمْرُ اللَّهِ فَلا تَسْتَعْجِلُوهُ   « 1 »\r\n\r\n\r\n","description":"","footnote":"\r\n( 1 ) ابو الفضل گلپايگانى از اين روايت هم سوء استفاده خوبى كرده است . چه وى نام بيت المقدس را در اين حديث ديده ، و با تكلف و زحمت دست و پائى كرده تا آن را با سكونت اجبارى حسين على مازندرانى در « عكا » واقع در فلسطين ؛ مربوط سازد و از آن بهره بردارى كند . وى بعد از نقل اين حديث در آخر فصل ثانى « فرائد » مينويسد : اين حديث بصراحت دلالت مينمايد كه موقع ارتفاع نداء ، اين مقام مقدس گردد ، و نداى آسمانى از اين دو بيت رفيع مسموع خلائق شود » ! ! گلپايگانى ميخواهد بگويد آن همه روايات كه ميگويد جبرئيل از آسمان قائم را بنام صدا مىزند بطورى كه شرق و غرب ميشنوند ، همين است كه سيد على محمد شيرازى در مكه و ميرزا حسين على مازندرانى در « عكا » بوده و ادعاى ظهور قبل و بعد كرده‌اند و السلام ! بنا بر اين مسلك بهاء « امر اللَّه » است و بايد عباس افندى را « ولى امر اللَّه » و مبلغين بهائى را « ايادى امرى » گفت : چون در اين آيه است كه   أَتى أَمْرُ اللَّهِ فَلا تَسْتَعْجِلُوهُ   ! چنان كه فرقه بهائى به همين سرقتها و دستبردها دل بسته ، و سرمايه‌اى جز اين پندارهاى واهى ندارند .\r\nاين آيه در حديث صفحه 911 و بعضى جاهاى ديگر هم آمده و خواهد آمد ولى چه ربطى با ادعاى باب و بهاء دارد ؟ خدا گواه است ، و عقلا دانند ! كى جبرئيل با ميرزاى باب بيعت كرد و كجا بهاء بيت المقدس را ديده است ؟ يك بيچاره تبعيدى در قلعه « عكا » چه قربى دارد ، كه جبرئيل نداى ادعاى پوچ او را به همه خلائق برساند ، تازه امروز بعد از صد سال چقدر مردم دنيا نام باب و بهاء را شنيده و به اين « امر اللَّه » گرويده‌اند ، در همين ايران « امر اللَّه » يا ديانت پر نفوذ ! بهائى بعد از صد و بيست سال چقدر پيشرفت كرده است ؟ ! امروز هم بهائى بيچاره چون نام « بهاء » كه بمعنى روشنى است ؛ در دعاى سحر ماه رمضان مىبيند ميپندارد كه مقصود حسين على بهاء است ، در صورتى كه جلال ، و جمال و كمال و عزت هم هست ؛ و بايد هر كس نامش با اين الفاظ مطابق شد آن را به خود منطبق سازد ! چنان كه ميگويند زنى ادعاى پيغمبرى كرد ، چون دليل خواستند گفت : امام محمد باقر در دعاى سحر فرموده :\r\nاللهم انى أسألك من عزتك بأعزها و كل عزتك عزيزة\r\nنام من هم « عزت خانم » است ؛ پس من پيغمبرم ! اين ارتباط و صراحت كه گلپايگانى در اين روايت ادعا كرده است ؛ انسان را به ياد شعر آن عاشق سينه چاك مياندازد كه معشوق خود را اين طور ستوده است :\r\n خال در چرخ لبش همچو سهيل افتاده * در خاك نجف قبر كميل افتاده ! \r\n","page_name":" 1074 ","page_number":1082},
  {"content":"\r\n\r\nدر تفسير عياشى بسند ديگر از ابان بن تغلب از آن حضرت و بروايتى ديگر از امام محمد باقر عليه السّلام هم نقل كرده است .\r\nهمچنين در كمال الدين به همين سند از ابان بن تغلب روايت كرده كه امام ششم فرمود : به زودى سيصد و سيزده نفر به مسجد شما يعنى مسجد مكه مىآيند و اهل مكه ميدانند كه پدران و نياكان آنها اينان را بوجود نياورده‌اند ( يعنى ميدانند كه آن سيصد و سيزده نفر از اهل مكه و همشهرى آنها نيستند و همه از اطراف آمده‌اند ) آنها شمشيرهائى با خود دارند كه بر هر شمشير كلمه‌اى نوشته شده و هر كلمه‌اى هزار كلمه را ميگشايد .\r\nآنگاه خداوند بادى ميفرستد كه در هر بيابانى صدا زند : اين است مهدى كه همچون داود و سليمان پيغمبر حكومت مىكند و هنگام حكم گواه نميخواهد « 1 » نعمانى در كتاب غيبت نيز اين روايت را ذكر كرده و در آن ميگويد : بر هر شمشير هزار كلمه نوشته شده كه هر كلمه كليد هزار كلمه است .\r\nو نيز در كمال الدين از مفضل بن عمر روايت كرده كه گفت : حضرت صادق\r\n\r\n\r\n","description":"","footnote":"\r\n( 1 ) جمله « خداوند بادى مىفرستد كه در هر بيابانى صدا زند » ممكن است كنايه از امواج راديوئى باشد . مخصوصا اجتماع فورى سيصد و سيزده نفر ياران خاص آن حضرت در مكه كه همه در يك شب از نقاط مختلف مىآيند ، و همچنين صداى آسمانى كه در شرق و غرب شنيده مىشود و تمام ملت‌ها آن را به زبان خود ميشنوند ، همه و همه قرائن و شواهدى است ، كه موضوع وجود وسائل كنونى از قبيل راديو ، تلويزيون ، هواپيماهاى سريع السير ، سفينه‌هاى فضائى ، و ماه‌هاى مصنوعى را ثابت مىكند و اللَّه اعلم .\r\n","page_name":" 1075 ","page_number":1083},
  {"content":"\r\n\r\nعليه السّلام فرمود : اين آيه در بارهء گمشدگان ياران قائم نازل شده است قال اللَّه تعالى :\r\n أَيْنَ ما تَكُونُوا يَأْتِ بِكُمُ اللَّهُ جَمِيعاً  آنها هنگام شب از روى فرش خانهء خود ناپديد ميشوند و صبح را در مكه خواهند بود ، بعضى از آنها روز در ابرها حركت ميكنند و نام پدر و حسب و نسبش را همه كس ميداند . عرضكردم : از اين دو دسته كدام - يك از لحاظ ايمان افضل ميباشند ؟ فرمود : آنها كه در ابرها حركت ميكنند .\r\nو در غيبت شيخ از على بن عمر بن على بن الحسين و او از حضرت صادق عليه السّلام روايت كرده كه فرمود : سن ولى خدا ( قائم ) باندازهء سن ابراهيم خليل است كه صد و بيست سال بود و به شكل جوان « موفق » سى ساله‌اى ظاهر مىشود .\r\nو در غيبت نعمانى نيز اين روايت آمده است با اين اضافه كه چون حضرت به اين شكل ظهور كند ، عده‌اى از مردم از وى روى ميگردانند و او زمين را پر از عدل و داد كند چنان كه پر از ظلم و ستم شده باشد .\r\nمؤلف : شايد مقصود از صد و بيست سال سن حضرت اين باشد كه بعد از ظهور تا هنگام وفات اين مقدار عمر مىكند . يا اينكه قبلا اين مدت تقدير شده بود و بعد بعللى « بداء » حاصل شد .\r\nنيز در غيبت شيخ از ابو بصير از حضرت صادق عليه السّلام روايت كرده كه فرمود چون قائم ظهور كند ، مردم منكر وى ميشوند ، زيرا او به صورت جوان موفقى بسوى مردم برميگردد و جز آنها كه خداوند در عالم ذر از آنان پيمان گرفته باشد كسى بر اعتقاد سابقش نسبت به او باقى نميماند .\r\nنيز در غيبت نعمانى هم از بطائنى از آن حضرت اين روايت را ذكر كرده و ميگويد : در غير اين روايت حضرت فرمود : يكى از بزرگترين گرفتارى اينست كه صاحب الامر به صورت جوانى بسوى مردم برميگردد . در حالى كه مردم خيال ميكنند او پيرمردى سالخورده است .\r\n\r\n","description":"","footnote":"","page_name":" 1076 ","page_number":1084},
  {"content":"\r\n\r\nمؤلف : شايد مقصود از كلمهء موفق در جملهء « جوان موفق » اين باشد كه اعضاى حضرت با هم متوافق و اندامش معتدل است ، يا كنايه از اين باشد كه حضرتش در موقع ظهور در اواسط روزگار جوانى بلكه آخر ايام جوانى به نظر مىآيد زيرا در مثل اين گونه سن است كه انسان موفق به تحصيل كمال مىشود .\r\nهمچنين در كتاب غيبت شيخ بسند خود از سيف بن عميره روايت كرده كه فرمود : من در نزد منصور دوانقى ( خليفه عباسى ) بودم كه بدون مقدمه گفت : اى سيف ! بايد روزى بيايد كه گوينده‌اى از آسمان يكى از اولاد ابو طالب را بنام صدا زند . پرسيدم آيا اين را كسى روايت مىكند ؟ گفت : بخدائى كه جان من در دست اوست اين را با دو گوشم از او ( امام محمد باقر عليه السّلام ) شنيدم كه ميگفت : روزى بيايد كه گوينده‌اى از آسمان مردى را بنام صدا زند ، گفتم : من نظير اين حديث را تاكنون شنيده‌ام . گفت : اى شيخ ! اگر آن روز فرا رسد ما ( بنى عباس ) نخستين كسى باشيم كه دعوت او را مىپذيريم ، زيرا او يكى از عموزادگان ما است .\r\nپرسيدم : كدام عموزادهء شما ؟ گفت : مردى از فرزندان فاطمه عليها السلام است . آنگاه گفت : اى شيخ ! اگر تمام مردم دنيا اين حديث را روايت ميكردند من از آنها باور نميكردم ولى بدان كه اين حديث را من از محمد بن على ( امام محمد باقر عليه السّلام ) شنيدم و ميدانى كه او كيست ؟ ! اين حديث در كتاب « ارشاد » شيخ مفيد هم ذكر شده است .\r\nكلينى در كتاب « كافى » از ابو خالد كابلى از امام محمد باقر عليه السّلام روايت كرده كه در تفسير اين آيهء شريفه  فَاسْتَبِقُوا الْخَيْراتِ أَيْنَ ما تَكُونُوا يَأْتِ بِكُمُ اللَّهُ جَمِيعاً  فرمود : خيرات در اين آيه ولايت و دوستى ماست و آنها كه خداوند هر جا باشند يك جا جمع مىكند ، ياران قائم هستند كه سيصد و سيزده نفر مرد ميباشند . سپس حضرت فرمود :\r\nبه خدا قسم آنها « امة معدوده » اى هستند كه در قرآن است ، و خداوند در يك لحظه آنها را مانند پاره‌هاى ابر فصل پائيز در يك جا جمع مىكند .\r\n\r\n","description":"","footnote":"","page_name":" 1077 ","page_number":1085},
  {"content":"\r\n\r\n) صداى آسمانى چگونه شنيده مىشود ؟\r\nنيز در غيبت شيخ طوسى از حسن بن محبوب از ثمالى از حضرت صادق عليه السّلام روايت مىكند كه به آن حضرت عرضكردم : امام محمد باقر عليه السّلام ميفرمود : خروج سفيانى از امور حتمى است ، و نداى آسمانى نيز از امور حتمى است ، و طلوع خورشيد از مغرب نيز از امور حتمى است و چيزهاى ديگرى كه همه را ميفرمود ؛ از امور حتمى است .\r\nحضرت صادق عليه السّلام فرمود : و اختلاف بنى فلان ( عباس ) نيز حتمى است .\r\nعرضكردم : صداى آسمانى چگونه است ؟ فرمود : اول روز گوينده‌اى از آسمان صدا مىزند ، بطورى كه همهء مردم با لغات مختلف خود آن را ميشنوند ، و ميگويد :\r\nآگاه باشيد كه حق در پيروى از على و شيعيان اوست ، آنگاه شيطان در آخر همان روز از زمين صدا مىزند ، آگاه باشيد ! كه حق در پيروى از عثمان و پيروان اوست و در آن وقت است كه اهل باطل دچار ترديد ميشوند . اين روايت در ارشاد مفيد بسند ديگر هم روايت شده است .\r\nهمچنين در غيبت شيخ از حسن بن محبوب از امام على بن موسى الرضا عليه السّلام روايت كرده كه در ضمن حديث طولانى - كه ما آنچه مورد احتياج بود از آن خلاصه كرديم - فرمود : آشوبى روى ميدهد كه زيركان و شخص با احتياطى كه از خواص ما ميباشند نيز دامنش به آن ورطه كشيده مىشود و اين بهنگامى است كه شيعيان سومين ( امام ) از اولاد مرا از دست بدهند . اهل آسمان و زمين بر وى گريه مى كنند . چه بسيارند مؤمنينى كه موقع از دست رفتن « ماء معين » آب صاف و زلال ( قائم ) متأسف و تشنه و محزون ميباشند .\r\nگويا آنها را مىبينم كه بسيار مسرورند ! آنها را صدا ميزنند و آن صدا از دور شنيده مىشود . چنان كه از نزديك شنيده مىشود ، و آن صدا براى اهل ايمان رحمت و براى كفار عذاب است ، عرضكردم : آن صدا چيست ؟ فرمود : در ماه\r\n\r\n","description":"","footnote":"","page_name":" 1078 ","page_number":1086},
  {"content":"\r\n\r\nرجب سه صدا از آسمان شنيده مىشود : صداى اول اينست : «  أَلا لَعْنَةُ اللَّهِ عَلَى الظَّالِمِينَ  » يعنى آگاه باشيد خدا مردم ستمگر را لعنت مىكند ، صداى دوم ميگويند :\r\nاى اهل ايمان روز رستخيز نزديك است و در صداى سوم شخصى را در سمت خورشيد مىبينند كه ميگويد : اين امير المؤمنين است كه براى كشتن بيدادگران حمله مىآورد . در روايت حميرى ميگويد : در صداى سوم شخصى از نزديك خورشيد ديده مىشود كه ميگويد : خداوند فلانى را فرستاد سخنان او را بشنويد و از وى پيروى كنيد و هر دو راوى گفته‌اند : در اين موقع فرج ( و آزادى ) مردم و آنها كه مرده‌اند و دوست داشتند كه شايد در آن وقت زنده ميبودند ، فرا ميرسد ، و خداوند سينه‌هاى مردم با ايمان را شفا مىدهد . در غيبت نعمانى هم اين روايت بسند ديگر ذكر شده است .\r\nو نيز در غيبت شيخ از ابو بصير روايت مىكند كه امام ششم فرمود : قائم را در شب بيست و سوم بنام صدا ميزنند و روز عاشورا قيام مىكند . همان روزى كه حسين بن على عليهما السلام بشهادت رسيد .\r\nهم در آن كتاب از على بن مهزيار روايت مىكند كه گفت : حضرت ابو جعفر فرمود : گويا مىبينم كه قائم در روز عاشورا و روز شنبه در بين ركن و مقام ايستاده و جبرئيل در پيش آن حضرت صدا مىزند . بيعت از آن خداست ، سپس قائم زمين را پر از عدل و داد مىكند همانطور كه پر از ظلم و ستم شده باشد .\r\nنيز در كتاب غيبت شيخ از على بن ابى حمزه روايت نموده كه امام صادق عليه السّلام فرمود : آمدن قائم امرى حتمى است . عرضكردم : صداى آسمانى چگونه است ؟\r\nفرمود : گوينده‌اى از آسمان در اول روز صدا مىزند : آگاه باشيد كه حق در پيروى على و شيعيان اوست . آنگاه شيطان در آخر همان روز صدا مىزند آگاه باشيد كه حق در پيروى عثمان و پيروان اوست ، و در آن موقع اهل باطل دچار ترديد ميشوند .\r\nو هم در آن كتاب از محمد بن مسلم روايت كرده كه گفت : گوينده‌اى از آسمان قائم را بنام صدا مىزند بطورى كه مردم ما بين مشرق و مغرب آن را ميشنوند و از وحشت آن هر كس بخواب رفته بيدار شده ميايستد و هر كس ايستاده روى زمين\r\n\r\n","description":"","footnote":"","page_name":" 1079 ","page_number":1087},
  {"content":"\r\n\r\nمىنشيند و هر كس نشسته برميخيزد و آن صداى جبرئيل امين است .\r\nنيز در آن كتاب از حذيفهء يمانى روايت مىكند كه گفت از پيغمبر صلّى اللَّه عليه و آله شنيدم كه از مهدى سخن ميگفت و از جمله فرمود : در بين ركن و مقام از مردم بيعت مىگيرد .\r\nنام وى احمد و عبد اللَّه و مهدى است . و اين هر سه اسامى اوست .\r\n\r\nحكومت مهدى و تنها دين آن زمان\r\nهمچنين در كتاب ياد شده از ابو الجارود نقل كرده كه امام محمد باقر عليه السّلام فرمود : « قائم سيصد و نه سال سلطنت مىكند ، به همان مدت كه اصحاب كهف در غار خود ماندند ، او زمين را پر از عدل و داد مىكند ، همچنان كه پر از ظلم و ستم شده باشد\r\nيفتح اللَّه له شرق الارض و غربها و يقتل النّاس حتّى لا يبقى الّا دين محمّد ( ص ) يسير بسيرة سليمان بن داود\r\nخداوند شرق و غرب زمين را براى او ميگشايد و چندان از مردم بيدين بقتل مىرساند كه جز دين محمد صلّى اللَّه عليه و آله باقى نماند ، و او بروش سليمان بن داود حكومت مىكند » « 1 » .\r\nنيز در كتاب مذكور از عبد الكريم بن عمرو خثعمى روايت نموده كه گفت :\r\nبه حضرت صادق عليه السّلام عرضكردم : قائم چند سال سلطنت مىكند ؟ فرمود : هفت سال كه به حساب سال شما هفتاد سال مىشود .\r\nو در ارشاد شيخ مفيد از ابو بصير از آن حضرت روايت كرده كه فرمود :\r\nلا يخرج القائم الّا في وتر من السّنين سنة احدى او ثلث او خمس او سبع او تسع\r\nيعنى : قائم ظهور نميكند مگر در سال طاق يعنى سال يكم يا سوم يا پنجم يا هفتم يا نهم « 2 »\r\n\r\n\r\n","description":"","footnote":"\r\n( 1 ) خداوند سفارت الهى و سلطنت دنيوى را با هم به سليمان داده بود . ضمنا در اين روايت با صراحت ميگويد آئين مردم زمان امام عصر ( ع ) دين محمد يعنى آئين مقدس اسلام است ، بنا بر اين احزاب سياسى بابى و بهائى و ازلى كه بعد از صد و بيست سال هنوز غير رسمى ميباشند ، ول معطل هستند .\r\n( 2 ) يعنى مثلا در سال هزار و سيصد و هشتاد و يك يا هشتاد و سه يا هشتاد و پنج يا هشتاد و هفت و هكذا . . .\r\n","page_name":" 1080 ","page_number":1088},
  {"content":"\r\n\r\nعياشى در تفسير خود از ابن سمينه از خادم امام موسى بن جعفر عليه السّلام روايت نموده كه گفت : از آن حضرت تأويل آيه  أَيْنَ ما تَكُونُوا يَأْتِ بِكُمُ اللَّهُ جَمِيعاً  را سؤال كردم . فرمود : به خدا قسم اگر قائم ظهور كند خداوند شيعيان ما را از تمام شهرها بدور وى گردآورد .\r\nو در غيبت نعمانى از حماد بن عبد الكريم بن عمر و جلاب ( گلاب ) روايت نموده كه گفت : در محضر حضرت صادق عليه السّلام از قائم سخن بميان آمد . حضرت فرمود :\r\nوقتى قائم قيام مىكند مردم خواهند گفت : از كجا ممكن است او بيايد ؛ و حال آنكه استخوانهاى او پوسيده است .\r\nو هم در آن كتاب از مفضل بن عمر نقل كرده كه آن حضرت فرمود : هنگامى كه قائم ظهور كند اين آيه را ميخواند : «  فَفَرَرْتُ مِنْكُمْ لَمَّا خِفْتُكُمْ فَوَهَبَ لِي رَبِّي حُكْماً وَ جَعَلَنِي مِنَ الْمُرْسَلِينَ  » .\r\nو در كتاب مزبور بسند ديگر از مفضل ، از آن حضرت از امام محمد باقر عليه السّلام نيز اين روايت منقول است .\r\nهمچنين در كتاب نامبرده از عبد اللَّه بن سنان روايت كرده كه گفت : در خدمت حضرت صادق عليه السّلام بودم شنيدم كه مردى از اهل « همدان » ميگفت : اهل تسنن ما را سرزنش ميكنند و مىگويند : شما عقيده داريد كه گوينده‌اى از آسمان صاحب الامر را صدا مىزند ، حضرت تكيه داده بود چون اين را شنيد در خشم شد و تكانى خورد و نشست آنگاه فرمود : اين موضوع را از من روايت نكنيد ، بلكه از پدرم نقل كنيد كه در اين صورت اشكالى براى شما پيش نمىآورد .\r\nخدا را گواه ميگيرم كه من از پدرم شنيدم ميفرمود : به خدا قسم اين مطلب در كتاب خداى عز و جل است ، آنجا كه ميگويد : «  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  » بمصداق اين آيه هيچ كس در آن روز باقى نمىماند جز اينكه گردنش در برابر اين علامت خم مىشود . اهل زمين وقتى شنيدند كه صدائى از آسمان مىآيد و ميگويد : آگاه باشيد كه حق در پيروى على بن ابى طالب و شيعيان\r\n\r\n","description":"","footnote":"","page_name":" 1081 ","page_number":1089},
  {"content":"\r\n\r\nاوست ، ايمان مىآورند .\r\nفرداى آن روز شيطان به هوا بالا ميرود بطورى كه از نظر مردم روى زمين ناپديد مىشود آنگاه صدا مىزند : آگاه باشيد كه حق در پيروى عثمان و پيروان اوست . زيرا او مظلوم كشته شد . از وى خونخواهى كنيد ! سپس حضرت فرمود : خداوند مؤمنين را بوسيلهء صداى اول بر عقيدهء حق ثابت ميدارد ، و آنها كه بيمارى در دل دارند در آن روز دچار شك و ترديد ميشوند . به خدا قسم آن بيمارى دشمنى ما اهل بيت است . آنها در آن موقع از ما بيزارى ميجويند و از ما انتقاد ميكنند و ميگويند : صداى اول سحرى از سحرهاى اين خاندان بود ! آنگاه حضرت صادق عليه السلام اين آيه را قرائت فرمود :\r\n وَ إِنْ يَرَوْا آيَةً يُعْرِضُوا وَ يَقُولُوا سِحْرٌ مُسْتَمِرٌّ  « 1 » يعنى : اگر علامتى را ببينند از آن دورى ميجويند و ميگويند : سحر هميشگى است .\r\nاين روايت را نعمانى در غيبت به دو سند ديگر از عبد اللَّه بن سنان از آن حضرت نيز روايت كرده است كه عمارهء همدانى آن را از حضرت پرسيد و همان جواب را شنيد .\r\nو نيز در غيبت نعمانى از فضيل بن محمد از امام جعفر صادق عليه السّلام روايت كرده كه فرمود : صداى اول كه از آسمان قائم را بنام صدا ميزنند در كتاب خدا ( قرآن ) بيان شده است ، عرضكردم : در كجا ؟ فرمود : در سورهء    طسم تِلْكَ آياتُ الْكِتابِ الْمُبِينِ    يعنى آيهء  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً  . . . سپس فرمود : وقتى آن صدا را شنيدند چنان ميشوند كه گوئى مرغ بر روى سر آنها نشسته است .\r\nكأن على رؤسهم الطير .\r\nمؤلف : ابن اثير در نهايه راجع به اين جمله « كأن على رؤسهم الطير » كه در بارهء صفات اصحاب پيغمبر گفته شده است ميگويد : چون آنها آرام و موقر بودند و كسى از آنها خشم و سبكى نديد ، بدين وصف موصوف گشتند ( يعنى به آنها ميگفتند : از بس موقر و آرامند گوئى مرغ بر روى سر آنها نشسته است ) زيرا مرغ جز در جاى ساكن و آرام نمىنشيند .\r\nولى من ( علامهء مجلسى ) مىگويم : شايد در اين روايت مقصود وحشت و حيرتى\r\n\r\n\r\n","description":"","footnote":"\r\n( 1 ) سورهء قمر آيه 2 :\r\n","page_name":" 1082 ","page_number":1090},
  {"content":"\r\n\r\nاست كه مردم از شنيدن آن صداى آسمانى پيدا ميكنند « 1 » و نيز نعمانى در كتاب غيبت از ابو بصير از حضرت امام جعفر صادق عليه السّلام روايت كرده كه فرمود : هنگامى كه عباسى بر چوبهاى منبر مروان بالا رفت طومار سلطنت بنى عباس در هم پيچيده مىشود . حضرت امام محمد باقر عليه السّلام فرمود : ناچار براى ماست آذربايجان هيچ چيزى نمىتواند با آن برابرى كند . وقتى كه چنين شد ؛ همچون گليم پاره‌هاى خانه‌هاى خود باشيد ، و بانگ در بيابان بيداء « 2 » پس وقتى كه شخص متحركى حركت كرد بسوى او بشتابيد : هر چند مانند كودكان با دست و شكم راه برويد . به خدا قسم گويا به او نگاه ميكنم كه در بين ركن و مقام ، از مردم بكتاب جديدى كه بر عرب دشوار است ، بيعت ميگيرد . سپس فرمود : واى بر عرب از شرى كه نزديك است « 3 » .\r\n\r\n\r\n","description":"","footnote":"\r\n( 1 ) يعنى مبهوت و متحير بر جاى خود ميايستند و تكان نمىخورند !\r\n( 2 ) اين جمله در اينجا « و النداء بالبيداء » آمده يعنى يكى ديگر از علائم صدا در بيابان « بيداء » است ، ولى در صفحه 908 متن عربى آن « و البدوا ما ألبدنا » بود و ما نيز آن را در آنجا به همين معنى ترجمه كرديم .\r\n( 3 ) در پاورقى صفحه 908 شرحى در بارهء اين روايت كه مختصر آن در آنجا ذكر شد ؛ نوشتيم . اكنون هم كه اصل روايت در اينجا ذكر مىشود ، توضيح ميدهيم كه : اين حديث درست معلوم نيست ميخواهد چه بگويد ، و حتما دست خورده و تغيير و تبديلى در آن روى داده است ، زيرا چنان كه گفتيم در يك چاپ غيبت نعمانى روى كلمه « آذربايجان » نوشته است « نسخه » و ثانيا در بحار چاپ امين الضرب كه بهترين و صحيح‌ترين چاپ آنست در صفحه 177 روى آن نوشته است « كذا » ثالثا متن حديث هم مغشوش و مضطرب است كه جمعا مىرساند روايت در اصل چيز ديگرى بوده است .\r\nبا اين وصف چون اين روايت نيز مورد دستبرد و سوء استفادهء ابو الفضل گلپايگانى واقع شده و در كتاب « فرائد » آن را مؤيد كشته شدن ميرزا على محمد باب يا امام زمان شيرازى دانسته ، كه در تبريز بقتل رسيده و ناچار ميبايد واقع شود . لذا ميگوئيم ، بر فرض كه روايت چنين باشد و واقعه آذربايجان هم كشته شدن سيد باب است ؛ گلپايگانى روايت را آن طور كه خود نقل كرده است چگونه معنى كند وى در صفحه 59 مينويسد : في البحار لا بد لنا من آذربايجان لا يقوم معه امر » يعنى از محتومات است تا شهادت آن مظهر رحمان را در آن مدينه به چشم مشاهده كنيم » .\r\nاولا - كلمه « معه » در حديث نيست . گلپايگانى خودش درست كرده است .\r\nثانيا - ضمير « معه » بكجا برمىگردد ؟\r\nثالثا - چرا اول حديث را كه مىگويد عباسى از منبر مروانى بالا ميرود و طومار سلطنت بنى عباس پيچيده مىشود ؛ حذف كرده ؟ لا بد ديده است كه در آن صورت مطلب آفتابى و دزد به خوبى شناخته مىشود ! رابعا - ترجمه‌اى كه نموده مخالف اصل است ، و معلوم نيست از كجاى حديث اين مطلب استفاده مىشود .\r\nخامسا - اين واقعه از علائم قبل از ظهور است ، تا بعد از ظهور و كشته شدن امام زمان و اوضاع بعدى تا بابيها مثل گليم پاره از ترس قواى ناصر الدين شاه از خانه‌ها بيرون نيايند ! سادسا - در روايت ميگويد وقتى چنين شد آرام گيريد تا شخص متحركى حركت كند آنگاه بسوى او بشتابيد ، كه مىرساند اين متحرك امام زمان است كه موافق روايات ديگر در بين ركن و مقام از مردم بكتاب جديد ( كه توضيح خواهيم داد ) بيعت مىگيرد . پس اگر امام زمان در تبريز كشته مىشود ؛ ديگر آن كس كه در بين ركن و مقام از مردم بيعت مىگيرد كيست ؟ لا بد بهائيان با آن روئى كه از سنگ پاى قزوين هم باج مىگيرد ، خواهند گفت شايد « بهاء » باشد ، مىگوئيم : هيچ بهائى ننوشته كه جناب بهاء اصلا رنگ حجاز را ديده است ! .\r\nسابعا - چندين واقعه دردناك در تبريز و آذربايجان براى شيعيان روى داده كه مسلما اهل بيت را ناراحت كرده است ، مثل واقعه مشروطه و انقلاب و كشتار شهر تبريز و ساير نقاط آنجا ؛ يا غائله پيشه‌ورى كه دين و ايمان و جان و مال بسيارى از مردم با گناه و بىگناه را بباد داد از كجا كه منظور اين وقايع نباشد ، كه همه مقدمه ظهور آن متحرك يعنى امام زمان است نباشد ؟\r\nثامنا - در حديث مىگويد : واقعه آذربايجان بنفع ماست آيا قتل سيد باب بنفع اهل بيت بوده اگر بنفع اهل بيت بوده است ، ما هم حرفى نداريم ! ! تاسعا - از قتل سيد باب چه شرى دامن‌گير عرب شد ؟ ! عاشرا - مگر روايات ما منحصر به همين روايت است ، صدها روايات ديگر اين كتاب را چه كنم ؟ !\r\n","page_name":" 1083 ","page_number":1091},
  {"content":"\r\n\r\nهمچنين در آن كتاب از عبيد بن زراره از حضرت صادق عليه السّلام روايت كرده كه فرمود نام قائم ( از آسمان ) برده مىشود پس مردم به طرف او كه در پشت مقام\r\n\r\n","description":"","footnote":"","page_name":" 1084 ","page_number":1092},
  {"content":"\r\n\r\nابراهيم است ميايند و ميگويند : نام تو را بردند چرا منتظرى ؟ سپس دست او را گرفته بيعت ميكنند . در اين موقع زراره گفت : خدا را شكر . ما شنيده بوديم كه قائم بابى ميلى از مردم بيعت ميگيرد و علت بىميلى او را نميدانستيم ولى فعلا فهميديم كه بىميلى او گناه نيست ( زيرا منتظر بوده كه از آسمان بيعت گرفتن با وى اعلام شود و آنگاه بيعت مردم را بپذيرد ) هم در آن كتاب از حمران بن اعين از حضرت صادق عليه السّلام روايت كرده كه فرمود : از امور حتمى و مسلم اينست كه ميبايد پيش از قيام قائم سفيانى خروج كند ، و فرورفتگى در « بيداء » پديد آيد و مردى پاكدل ( در بين ركن و مقام ) كشته شود و گوينده‌اى از آسمان صدا زند .\r\nو نيز در كتاب ياد شده از ناجيهء عطار روايت كرده كه از حضرت امام محمد باقر عليه السّلام شنيد كه ميفرمود : گويندهء آسمانى بانگ مىزند : مهدى فلانى پسر فلانى است و نام خود او و پدرش را ميبرد « سپس شيطان هم بانگ مىزند كه : فلانى و پيروان او بر حق است » و مقصود حضرت ، مردى از بنى اميه ( عثمان ) بود .\r\nنيز در كتاب نامبرده از زراره روايت مىكند كه گفت : شنيدم حضرت صادق ( ع ) ميفرمود : گوينده‌اى از آسمان بانگ مىزند كه فلانى ( مهدى ) رئيس شماست و على و شيعيان او رستگارند . من عرضكردم : پس بعد از اين اعلان كى با مهدى ميجنگد ؟ فرمود : شيطان هم بانگ مىزند فلانى و پيروان او رستگارند كه مقصود مردى از بنى اميه مىباشد ( و همين باعث اختلاف و جنگ پيروان حق و باطل ميگردد ) .\r\nعرضكردم : چه كسانى راست را از دروغ تميز ميدهند ؟ فرمود : كسانى كه اين موضوع را قبلا روايت كرده‌اند ، و پيش از اينكه روى دهد معتقدند كه چنين چيزى روى ميدهد ، ميدانند كه طرفدار حق و راستگويان خود آنها ميباشند .\r\n\r\n","description":"","footnote":"","page_name":" 1085 ","page_number":1093},
  {"content":"\r\n\r\nو نيز در كتاب مزبور از زراره روايت مىكند كه گفت : به آن حضرت عرضكردم :\r\nمن خيلى تعجب ميكنم كه چگونه با قائم جنگ ميكنند با اينكه آن همه كارهاى شگفت - انگيز را مىبينند ، مانند فرو رفتن لشكر ( سفيانى ) در بيابان و بانگى كه از آسمان شنيده مىشود ؟ حضرت فرمود : شيطان مردم را به حال خود نمىگذارد و بانگى مىزند ( كه مطلب را بر آنها مشتبه ميسازد ) چنان كه در روز عقبه بنام پيغمبر صلّى اللَّه عليه و آله بانگ زد .\r\nهمچنين در غيبت نعمانى از هشام بن سالم روايت مىكند كه گفت به آن حضرت عرضكردم : حريرى برادر اسحاق بما مىگويد : شما شيعيان عقيده داريد كه دو صدا شنيده مىشود ؟ كدام راست و كدام دروغ است ( يعنى چگونه ميتوان راست و دروغ آن را تشخيص داد ؟ ) حضرت فرمود : به او بگوئيد آنچه در اين خصوص بما خبر داده‌اند و تو آن را انكار ميكنى ، همان راست است .\r\nو نيز در كتاب مزبور بسند مذكور روايت كرده كه هشام بن سالم گفت : از آن حضرت شنيدم ميفرمود : دو بانگ از آسمان شنيده مىشود : يك بانگ در اول شب و يك بانگ در آخر شب دوم ، من عرضكردم : جريان از چه قرار است ؟ فرمود : يك صدا از آسمان و ديگرى از شيطان است . عرضكردم چگونه يكى را از ديگرى ميتوان تميز داد ؟ فرمود : هر كس پيش از واقع شدن ، آن را از ما شنيده است ، حق و باطل آن را تميز ميدهد .\r\nو نيز در كتاب مزبور از عبد الرحمن بن مسلمه نقل كرده كه گفت : به حضرت صادق عليه السّلام عرض كردم : سنيان ما را سرزنش ميكنند و ميگويند وقتى دو صدا ( هنگام ظهور مهدى ) شنيده شود از كجا ميتوان فهميد كدام حق و كدام باطل است ؟ حضرت پرسيد : شما چه جوابى به آنها ميدهيد ؟ عرضكردم : جوابى به آنها نميدهيم . فرمود :\r\nبگوئيد : كسى كه پيش از وقوع آن عقيده به اين بانگ آسمانى دارد بعد از وقوعش نيز حق را تشخيص داده و آن را تصديق مىكند قال اللَّه تعالى :  أَ فَمَنْ يَهْدِي إِلَى الْحَقِّ \r\n\r\n","description":"","footnote":"","page_name":" 1086 ","page_number":1094},
  {"content":"\r\n\r\n أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  « 1 » يعنى : كسى كه مردم را بسوى حق راهنمائى مىكند سزاوارتر است كه از او پيروى شود يا كسى كه نميتواند راهنمائى يابد مگر اينكه ديگرى او را هدايت كند ؟ به نظر شما چه مىآيد ؟\r\nو چگونه حكم ميكنيد ؟ و هم در كتاب نامبرده از عبد اللَّه بن سنان روايت كرده كه گفت : از حضرت صادق عليه السّلام شنيدم ميفرمود : گوينده‌اى از آسمان اسم صاحب الامر را ميبرد و مىگويد :\r\nدولت حق از آن فلان بن فلان است پس در بارهء چه چيزى با او جنگ ميكنيد ؟ .\r\nنيز در آن كتاب از ابو سليمان احمد بن هوذهء باهلى و او از ابراهيم بن اسحاق در نهاوند سنه 273 ( هجرى ) از عبد اللَّه بن حماد انصارى در ماه رمضان سال 229 از عبد اللَّه بن سنان روايت كرده كه گفت : از حضرت صادق عليه السّلام شنيدم ميفرمود :\r\nاين امرى كه شما چشم‌هاى خود را به آن دوخته‌ايد ( دولت آل محمد ) تحقق نمىيابد مگر هنگامى كه گوينده‌اى از آسمان بانگ زند . آگاه باشيد ! فلانى صاحب الامر است . پس بر سر چه چيزى جنگ ميكنيد ؟ هم در آن كتاب از عبد اللَّه بن سنان روايت مىكند كه گفت : از آن حضرت شنيدم ميفرمود : قتل و مرگ چنان مردم را فرا گيرد كه بخانهء خدا پناه برند . آنگاه از بس كار جنگ سخت مىشود ، گوينده‌اى از آسمان بانگ مىزند كه : بر سر چه موضوعى جنگ و خون ريزى ميكنيد ؟ صاحب شما فلانى است .\r\nو هم در غيبت نعمانى از يونس بن ظبيان از حضرت صادق عليه السّلام روايت كرده كه فرمود : چون شب جمعه فرا رسيد خداوند فرشتگان خود را به آسمان دنيا ميفرستد و هنگام طلوع صبح منبرى از نور در جنب بيت المعمور براى محمد و على و حسن و حسين عليهم السلام ميگذارد و آنها از آن بالا ميروند . سپس خداوند امر مىكند كه فرشتگان و پيغمبران و مؤمنين پاى منبر آنها اجتماع كنند ، و درهاى آسمان گشوده مىشود . آنگاه هنگام ظهر پيغمبر صلّى اللَّه عليه و آله عرض مىكند : پروردگارا ! اكنون موقع\r\n\r\n\r\n","description":"","footnote":"\r\n( 1 ) سوره يونس آيه 35\r\n","page_name":" 1087 ","page_number":1095},
  {"content":"\r\n\r\nوعده‌ايست كه در كتاب خود وعده داده‌اى و آن اين آيه است :  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ  . « 1 »\r\nفرشتگان و پيغمبران نيز همين مطلب را ميگويند ، سپس محمد و على و حسن و حسين به سجده مىافتند . آنگاه ميگويند : خدايا ( بر بىدينان ) غضب كن ، زيرا حريمت هتك شده و برگزيدگانت كشته گشته و بندگان نيكوكارت خوار گرديده است خداوند هم آنچه ميخواهد مىكند و اين وقت معلومى است .\r\nو نيز در آن كتاب از ابو بصير از حضرت صادق نقل كرده كه فرمود : قائم را اسم مىبرند و مىگويند : اى فلان بن فلان و بسند مذكور از آن حضرت روايت شده كه فرمود : قائم در روز عاشورا قيام مىكند .\r\nهمچنين در آن كتاب از جابر جعفى روايت كرده كه : حضرت امام محمد باقر عليه السّلام بوى فرمود : اى جابر ! قائم ظهور نميكنند مگر اينكه شام را آشوبى فرا گيرد كه هر چه بخواهند راه فرارى بيابند پيدا نكنند ، و جنگى در بين كوفه و حيره واقع شود كه كشتگان آنها در ميان راه بيافتند ، هنگامى كه گوينده‌اى از آسمان بانگ زند .\r\nو نيز در كتاب مزبور به همين سند از علاء بن محمد از امام محمد باقر عليه السّلام روايت مىكند كه فرمود :\r\nتوقّعوا الصّوت ياتيكم بغتة من قبل دمشق ، فيه لكم فرج عظيم\r\nيعنى : منتظر صدائى باشيد كه ناگهان از جانب دمشق ميرسد و در آن صدا براى شما گشايش بزرگى است « 2 » .\r\n\r\n\r\n","description":"","footnote":"\r\n( 1 ) ترجمه و شرح آن در صفحه 259 گذشت .\r\n( 2 ) اين روايت نيز مورد استفادهء بهائيان قرار گرفته است . ميرزا ابو الفضل گلپايگانى بهائى در « فرائد » آن را از علائم روز ظهور امام زمان كه بزعم وى « همان ميرزا على محمد باب است دانسته » در صورتى كه اولا سر و كلهء ميرزا على محمد در محيط ايران پيدا شد و جز كشته شدن خود وى و بدبختى و نكبت براى پيروانش فتح و فرج و گشايشى نداشت ؛ و اصلا او روى شام و دمشق را نديد .\r\nو اگر مقصود وى ميرزا حسين على مازندرانى باشد كه دولت عثمانى او را از بغداد به تركيه و از آنجا به شهر عكا واقع در فلسطين نفى بلد كرد و در كمال ذلت و خوارى بسر ميبرد ، مى - گوئيم حسين على بهاء مهدى موعود نبوده و اين علامت ظهور مهدى است ، بعلاوه اين صدا بطور ناگهانى از دمشق ميرسد ، آن هم نويد فتح قطعى و پيروزى كامل شيعيان است نه ماجراى تبعيد دومين جانشين ميرزا على محمد شيرازى كه بزعم آنها همان عيسى است كه از آسمان آمده و همان امام حسين است كه از قبر سر بدر آورده است ! مؤلف كتاب « فرائد » سالها زحمت كشيده تا از ميان هزاران روايات و ده‌ها آيات قرآنى كه در بارهء مهدى موعود شيعه و علائم و اوصاف شخص وى ؛ ولادت و غيبت و ظهور و قيام وى عليه ظلم و بيدادگرى ، و تشكيل سلطنت ظاهرى و حشمت دنيوى آن حضرت رسيده است ، فقط چند حديث و آيه را سرقت نموده يا تحريف و تصحيف و تفسير برأى كرده و آن را با تكلف و مشقت ، تطبيق به ميرزا عليمحمد شيرازى و ميرزا حسين على مازندرانى كه خود را معروف به « باب » و « بهاء » كرده‌اند ؛ نموده است . وى از جمله چون در روايت فوق ديده كه نامى از دمشق يا شام برده شده ، آن را يكى از دليلهاى مناسب براى اثبات ادعاى اهل بهاء گرفته و در صفحه 54 بعد از نقل يك جمله از خطبه حضرت على ( ع ) « خير المساكن يومئذ البيت المقدس » كه در صفحه 944 توضيح داديم . ميگويد : « و موافق همين است آنچه مجلسى در اين كتاب ( سيزدهم بحار ) در باب آيات واقعه در يوم ظهور ! از ابى جعفر ( ع ) روايت نموده است ، « انه قال توقعوا الصوت . . . » ميگوئيم : آرى اين را مجلسى نقل كرده است ، بر منكرش لعنت ، ولى چه ربطى بشما و باب و بهاء دارد ؟ اين صدا كه بطور ناگهانى از طرف دمشق مىآيد علامت ظهور است ، كه بدنبال آن امام زمان ظهور مىكند و ظهور وى فرج و گشايش عظيمى براى شيعيان امام محمد باقر گويندهء حديث است ، آيا موقع پيدا شدن سيد باب در بوشهر ؛ و شيراز و ايران ، صدائى از جانب دمشق آمد ، و اگر آمده چه صدائى بوده كه اهل بهاء شنيدند و ديگران نشنيده‌اند ؟ ! البته منكر نيستم كه از جانب شام و غير شام پيوسته صداها مىآيد ، ولى اهل بهاء كه نبايد هر صدائى را بريش بگيرند ! تا صدا چه صدائى باشد ! ! بر فرض كه صدائى هم آمده باشد ، فرج عظيم چه بوده است ؟ ! آيا آن فرج و گشايش براى شيعيان امام باقر است يا براى جهودان بهائى و ايادى روس و انگليس ؟ و چنانچه منظور از اين صدا ميرزاى بهاء باشد كه سالها بعد از قتل باب به شهر عكا واقع در فلسطين تبعيد و با كمال فلاكت تحت نظارت شديد دولت اسلامى عثمانى عمر خود را بپايان آورد ، ميگوئيم اين چه صدائى بود و چه فرج عظيم و غير عظيمى حتى براى اهل بهاء ! داشت ؟\r\nاين صدا از علائم ظهور است كه قاعدتا بايد با ميرزا على محمد باب بيايد نه سالها بعد بدون سر و صدا به طرف ميرزا بهاء بيچاره بوزد !\r\n","page_name":" 1088 ","page_number":1096},
  {"content":"\r\n\r\nو هم در كتاب ياد شده از عبد اللَّه بن ابى يعفور از حضرت صادق روايت كرده كه فرمود : مدت سلطنت قائم نوزده سال و چند ماه است .\r\nو هم در آن كتاب از جابر بن يزيد جعفى روايت مىكند كه گفت : شنيدم امام محمد باقر عليه السّلام ميفرمود : به خدا قسم مردى از ما اهل بيت مدت سيصد و نه سال سلطنت خواهد كرد . من عرضكردم : اين در چه وقت خواهد بود ؟ فرمود : بعد از مردن قائم عرضكردم : قائم در روزگار خود چقدر عمر مىكند ؟ فرمود : نوزده سال از روز قيام تا هنگام فوتش .\r\nمؤلف : آن مردى كه بعد از فوت قائم مدت سيصد و نه سال سلطنت مىكند\r\n\r\n","description":"","footnote":"","page_name":" 1089 ","page_number":1097},
  {"content":"\r\n\r\nاشاره : بسلطنت امام حسين عليه السّلام يا ديگرى از ائمه هنگام رجعت آنهاست « 1 » كلينى در كافى از بكير بن اعين روايت كرده كه گفت : از حضرت صادق عليه السّلام پرسيدم : چرا خداوند حجر الاسود را در ركنى كه فعلا در آن قرار دارد ، نهاد و در ركن ديگرى قرار نداد ؟ فرمود : خداوند ، حجر الاسود را كه گوهرى بهشتى بود ؛ و براى آدم آوردند ، بواسطه پيمانى كه از مردم گرفت در آن ركن گذاشته شد . زيرا وقتى خداوند از اولاد آدم كه در پشت‌هاى پدرانشان بودند پيمان بندگى گرفت ، در آن مكان بود ، و در آنجا بود كه تمام بنى آدم يك ديگر را در صلبها ديدند ، و هم از آنجا مرغ بر قائم فرود مىآيد ، و نخستين كسى كه با وى بيعت\r\n\r\n\r\n","description":"","footnote":"\r\n( 1 ) رجوع كنيد بپاورقى ما در باب « رجعت » .\r\n","page_name":" 1090 ","page_number":1098},
  {"content":"\r\n\r\nمىكند همان مرغ است و او به خدا قسم جبرئيل مىباشد ، و در همين جا قائم پشت خود را به آن تكيه ميدهد ، آن ركن حجت و دليل بر وجود قائم است « 1 » و نيز در كافى از يعقوب سراج روايت مىكند كه گفت : به حضرت صادق عليه السّلام عرضكردم : كى موقع فرج شيعيان شما ميرسد ؟ فرمود : هنگامى كه اولاد عباس با هم كشمكش نمودند و پايهء سلطنت آنها سست گرديد و مردم چشم به آن دوختند\r\nو خلعت العرب اعنّتها\r\nو عرب لگامهاى خود را بيرون آورند « 2 » و شوكت هر صاحب شوكتى از ميان برداشته شد و شخص شامى و يمنى و سفيانى ظاهر گشت ، و سيد حسنى از جا حركت نمود و صاحب الامر با ميراث رسول خدا از مدينه به مكه رفت .\r\n\r\n\r\n","description":"","footnote":"\r\n( 1 ) اين همان حديث است كه در صفحه 1074 بطور اختصار گذشت و ابو الفضل گلپايگانى بواسطه وجود لفظ بيت المقدس دستبردى به آن زده است ولى در آنجا و جاهاى ديگر بيت المقدس ندارد و فقط مسجد الحرام است .\r\n( 2 ) اين معنى در چند روايت گذشته هم بود ، از جمله در صفحه 997\r\nخلع العرب اعنّتها\r\nو نيز در جاى ديگر\r\nو تخلع العرب اعنّتها\r\nو در اينجا نيز بصيغهء ماضى آمده كه متحقق الوقوع و در حكم مضارع است . توضيح ميدهيم كه « اعنة » جمع عنان بمعنى « لگام » است . و در حقيقت معنى معنى عبارت چنين است : عرب لگام را از دهان خود برميدارد ! شيخ محمد جواد مغنيه نويسندهء معروف عرب و دانشمند شيعى لبنانى در كتاب « على و القرآن » صفحه 53 ضمن تطبيق بعضى از سخنان ائمه باوضاع كنونى ، مىنويسد : اين روايت نويد استقلال و آزادى عرب را از زير يوغ استعمارگران داده است .\r\nاين معنى در مورد خود صحيح است ، زيرا ممالك عربى هيچ گاه مانند بيست سال اخير استقلال و آزادى نداشته‌اند ، هر چند امروز بالغ بر 13 كشور عربى كوچك و بزرگ داريم كه گاهى همين دولتهاى مختلف عربى موجب نفاقها و اختلافها و دورى از هم و بهره بردارى استعمارگران ، و بلوك شرق و غرب شده است . ولى در اينكه هر كدام استقلال دارند ، و در تعيين سرنوشت خود آزاد مىباشند ؛ ترديد نيست ، و شايد اين روايت در دنياى ما بهترين دليل بر عظمت فكر ائمه عاليقدر ما باشد .\r\n","page_name":" 1091 ","page_number":1099},
  {"content":"\r\n\r\nعرضكردم : ميراث رسول خدا چيست ؟ فرمود : شمشير و زره و عمامه و عبا و عصا و پرچم و زين و برگ اسب پيغمبر است ، چون وارد مكه مىشود شمشير از غلاف بيرون مىآورد و زره را ميپوشد و پرچم مىافرازد و عبا و عمامه را ميپوشد ، و عصا را بدست ميگيرد ، و از خداوند اجازه ميطلبد كه رسما ظهور كند ، يكى از دوستانش از اين موضوع اطلاع پيدا مىكند و نزد سيد حسنى مىآيد و به او خبر ميدهد . حسنى هم پيشدستى مىكند و قبل از آن حضرت خروج مينمايد ، اهل مكه بر او هجوم كرده او را ميكشند و سرش را بشام ميفرستند ، در آن موقع صاحب الامر قيام مىكند ، مردم با وى بيعت ميكنند و فرمانش را گردن مينهند .\r\nآنگاه مرد شامى ( سفيانى ) لشكرى بمدينه ميفرستد و پيش از رسيدن بمدينه خداوند آنها را هلاك ميگرداند . در آن روز اولاد على عليه السّلام از مدينه فرار ميكنند و در مكه بقائم ملحق ميشوند ، سپس صاحب الامر بعراق مىآيد و لشكرى بمدينه ميفرستد و اهل مدينه تأمين پيدا ميكنند و به آن شهر برميگردند . اين حديث در كتاب كافى نيز بسند ديگر ذكر شده است « 1 »\r\n\r\nاينها قائم آل محمد نيستند !\r\nهمچنين در كافى از عيسى بن قاسم روايت نموده كه گفت : از حضرت صادق عليه السّلام شنيدم ميفرمود : پرهيزكارى از خداوند يگانه‌اى را كه شريك ندارد پيشه سازيد ، و در خود بنگريد ! به خدا قسم اگر شخصى گله‌اى داشته باشد كه در آن گله شبانى گماشته باشد ، هر وقت شبان بهترى پيدا كند ، اولى را جواب كرده دومى را كه\r\n\r\n\r\n","description":"","footnote":"\r\n( 1 ) در بعضى از احاديث گذشته باب علائم ظهور و همين مورد ميگفت قائم از مدينه به مكه ميرود و در مكه نيز با سادگى و احتياط مىگذراند ، و بعد در كوفه قيام مىكند ، البته بايد دانست كه گفته‌اند « الامور مرهوتة باوقاتها » هر كارى وقتى دارد . قائم ( ع ) در آغاز ظهور بيش از سيصد و سيزده نفر فداكار دارد ، و با اين عده چگونه ميتواند با جهانى بجنگد ولى چون بعراق مى - آيد و لشكرش به ده هزار نفر از جان گذشته ميرسند قيام حقيقى از آن موقع شروع مىشود .\r\n","page_name":" 1092 ","page_number":1100},
  {"content":"\r\n\r\nبفن شبانى آشناتر است بجاى او مىگمارد .\r\nبه خدا قسم اگر يكى از شما دو جان داشته باشد ، كه با يكى بجنگد و آن را بيازمايد ، بعدا اگر آن جان از كف برود هر تجربه‌اى آموخته در بارهء آن ديگرى هم معمول ميدارد . ولى حرف در اين است كه آدمى يك جان بيشتر ندارد . اگر آن از دست رفت توبه هم ميرود . پس اگر مردى از ما ( سادات ) آمد و شما را دعوت بقيام كرد شما سزاوارتر بحفظ جانهاى خود هستيد ( يعنى فورا دور او را نگيريد ) درست نگاه كنيد به بينيد براى چه ميخواهيد قيام كنيد ؟\r\nنگوئيد زيد ( بن على بن الحسين ) هم قيام كرد . زيرا زيد مردى عالم و راستگو بود . او شما را بخاطر خود نميخواند . بلكه شما را دعوت بخشنودى و دوستى آل محمد مينمود . او اگر قيام كرد ، به آنچه شما را به آن مىخواند وفا نمود . او عليه سلطانى كه همه گونه شرائط بيدينى در وى جمع شده بود قيام كرد تا اركان سلطنت او را بشكند « 1 » ولى آن سيدى كه امروز ميخواهد خروج كند شما را بچه چيزى ميخواند ؟\r\nاگر بخاطر رضايت و خوشنودى آل محمد باشد ، من صريحا ميگويم : ما از قيام وى خشنود نيستيم . او امروز نافرمانى ما را مىكند و كسى از ما هم با او نيست ، و شايسته است كه او لشكر كشى و قيام و انقلاب را از ما نشنود مگر كسى كه تمام اولاد فاطمه ( ع ) با وى همراهى دارند .\r\n\r\n\r\n","description":"","footnote":"\r\n( 1 ) زيد بن على بن الحسين كه بعد از امام محمد باقر بهترين فرزندان امام زين العابدين عليه السلام بود در سال 121 عليه هشام بن عبد الملك خليفه بيدادگر اموى قيام كرد ؛ و با اينكه در كوفه رشادتها نشان داد ، ولى سرانجام كشته شد ؛ و بدنش را چهار سال بالاى دار نگاه داشته سپس استخوانهايش را پائين آوردند و سوزاندند ! بعد از وى محمد نفس الزكيه پسر عبد اللَّه محض نوهء امام حسن مجتبى عليه منصور دوانقى خليفه عباسى قيام كرد ؛ چون نام وى محمد و بسيار زيبا بود ؛ خود وى و بسيارى از مردم او را مهدى موعود ميدانستند ، ولى حضرت صادق او را از قيام بىنتيجه منع كرد . ولى ازو گوش نگرفت تا كشته شد .\r\n","page_name":" 1093 ","page_number":1101},
  {"content":"\r\n\r\nبه خدا قسم صاحب شما كسى است كه اولاد فاطمه دور او را گرفته باشند .\r\nهر گاه ماه رجب فرا رسيد بنام خدا بيائيد و اگر تا ما شعبان بتأخير انداختيد اشكالى ندارد و اگر دوست داريد كه روزه را نزد كسان خود بگيريد شايد براى شما بهتر باشد و براى شما خروج سفيانى بعنوان علامت آن روز كافى است .\r\nو هم در كافى از امام زين العابدين عليه السّلام روايت مىكند كه فرمود : به خدا قسم هيچ يك از ما پيش از ظهور قائم قيام نميكند مگر اينكه همچون گنجشكى است كه پيش از پر و بال درآوردن از آشيانهء خود پرواز كند و بچه‌ها آن را بگيرند و ملعبه دست آنها باشد ! و نيز در آن كتاب از سدير صيرفى از حضرت صادق عليه السّلام نقل كرده كه فرمود :\r\nاى سدير ! در خانه‌ات بنشين و همچون گليم پاره خانه باش و مادام كه شب و روز آرام است تو نيز آرام گير وقتى شنيدى كه سفيانى خروج كرده بيا بسوى ما هر چند پياده بيائى ! سيد رضى الدين على بن طاوس در كتاب « طرايف » مينويسد : موضوع گوينده‌اى كه از آسمان نام مهدى را ميبرد و وجوب پيروى از وى را احمد بن منادى در كتاب « ملاحم » و حافظ ابو نعيم در كتاب « اخبار المهدى » و ابن شيرويه ديلمى در كتاب « الفردوس » و حافظ ابو العلاء در كتاب « الفتن » روايت كرده‌اند « 1 » و نيز در كافى از طيار روايت مىكند كه حضرت صادق در تفسير آيهء  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  فرمود : اين آيهء آفاقى فرو رفتن بيداء و مسخ شدن بعضى از دشمنان ما و افتادن آنها است . عرضكردم «  حَتَّى يَتَبَيَّنَ لَهُمْ أَنَّهُ الْحَقُّ  » چه وقت و كى خواهد بود ؟ فرمود : به آن كار نداشته باش ! آن قيام قائم است « 2 » .\r\n\r\n\r\n","description":"","footnote":"\r\n( 1 ) اين عده از دانشمندان مشهور اهل تسنن مىباشد كه همه در پيرامون مهدى موعود آل محمد ( ص ) و مشخصات او سخن گفته و روايات آن را بطرق مختلفه از پيغمبر نقل كرده‌اند .\r\n( 2 ) در صفحه 1022 گذشت .\r\n","page_name":" 1094 ","page_number":1102},
  {"content":"\r\n\r\nخزاز قمى در كتاب « كفاية الاثر » از علقمة بن محمد حضرمى از حضرت صادق عليه السّلام از پدران بزرگوارش از على عليه السّلام و آن حضرت از پيغمبر صلّى اللَّه عليه و آله روايت مىكند كه فرمود : يا على موقعى كه قائم ظهور كند سيصد و سيزده نفر به تعداد مردان جنگ بدر بگرد وى اجتماع كنند و وقت آمدنش نزديك شود\r\nله سيف مغمود ناداه السّيف قم يا ولىّ اللَّه فاقتل اعداء اللَّه\r\nشمشير غلاف‌شده‌اى دارد كه همان شمشير بوى مىگويد : اى ولى خدا برخيز و دشمنان را بكش .\r\nشيخ مفيد در كتاب ( اختصاص ) از حذيفهء يمانى روايت كرده كه گفت از پيغمبر ( ص ) شنيدم ميفرمود . در موقع آمدن قائم گوينده‌اى از آسمان بانگ مىزند : اى مردم ! زمان حكومت جباران بپايان رسيد ولىّ امر بهترين امت محمد صلّى اللَّه عليه و آله قيام كرده است ، در مكه بوى ملحق شويد : آنگاه نجباء از مصر و ابدال از شام و دستجات عراق كه شبها را بعبادت مشغول و روزها همچون شير مىباشند و دلهاشان مانند پاره‌هاى آهن است بيايند و در بين ركن و مقام با وى بيعت كنند .\r\nدر اين موقع عمران بن الحصين عرضكرد : يا رسول اللَّه اين مرد را براى ما توصيف كن ! فرمود : او مردى از اولاد حسين است گوئى او از مردم « شنسوه » است و قطوانى بر تن دارد ، نامش نام من است ، در موقع ظهور او پرندگان جوجه‌هاى خود را در آشيانه‌هاشان و ماهيان در درياهاى خودشان ( با كمال آزادى و دور از هر گونه ترس و مزاحمت دشمن ) توليد نسل مىكنند و نهرها كشيده مىشود و چشمه‌ها ميجوشد و زمين دو برابر محصول خود را ميروياند . و جبرئيل و اسرافيل پيشاپيش او راه ميروند ، او زمين را پر از عدل و داد مىكند ، چنان كه پر از ظلم و ستم شده باشد « 1 » .\r\nو نيز در كافى از عمر بن حنظله روايت مىكند كه گفت : از امام جعفر صادق\r\n\r\n\r\n","description":"","footnote":"\r\n( 1 ) اين روايت نبوى كه از راوى موثقى چون حذيفه و در كتاب معتبرى مانند اختصاص شيخ مفيد نقل شده ، اهميت وجود مهدى آل محمد ( ع ) و تأثير قيام وى را در ميان مردم جهان و عالم طبيعت و اصلاحات اساسى او را به خوبى معرفى مىكند آيا چنين امام زمانى آمده و رفته است ؟ !\r\n","page_name":" 1095 ","page_number":1103},
  {"content":"\r\n\r\nعليه السّلام شنيدم ميفرمود : پنج علامت پيش از قيام قائم مىباشد : صداى آسمانى و خروج سفيانى و فرو رفتن بيابان « بيداء » و كشته شدن مردى پاكدل ( نفس زكيه ) و آمدن مرد يمنى ، عرضكردم : قربانت گردم ! اگر پيش از وقوع اين علامتها يكى از سادات اهل بيت شما قيام كرد ، من هم با او قيام كنم ؟ فرمود : نه ! فرداى آن روز من اين آيه را  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  خواندم و عرضكردم : آيا صداى آسمانى اينست كه اين آيه ميگويد ؟ فرمود : آگاه باش اگر اين باشد ( بايد امروز ) گردنهاى دشمنان در پيش آن شكسته شود ! مؤلف : اين باب و باب سيرت آن حضرت در بسيارى از اخبار با هم مشترك است « 1 » چنان كه بسيارى از روايات اين باب در آنجا نقل مىشود و بسيارى از آن هم در باب سابق گذشت .\r\nسيد على بن عبد الحميد در كتاب « انوار مضيئه » بسند خود از عبد اللَّه بن عجلان روايت نموده كه گفت : در خدمت حضرت صادق در بارهء قيام قائم سخن بميان آورديم من عرضكردم : چگونه ما ميتوانيم از آمدن او اطلاع حاصل كنيم ؟ فرمود :\r\nصبح كه يكى از شما از خواب برميخيزد كاغذى را در زير سر خود مييابد كه در آن نوشته است « طاعة معروفة » يعنى پيروى از قائم كار معروف و خوبى است .\r\nو هم در آن كتاب با اسناد خود از فضل بن شاذان نقل مىكند كه در پرچم مهدى عليه السّلام نوشته است :\r\n« اسمعوا و أطيعوا »\r\nيعنى سخنان مهدى را بشنويد و از آن اطاعت كنيد .\r\nهم در آن كتاب از حضرت امام محمد باقر عليه السّلام روايت كرده كه فرمود :\r\nوقتى لشكر سفيانى در بيابان فرو رفت ، تا آنجا كه فرمود ، قائم آن روز در مكه است و در حالى كه جنب كعبه ايستاده است ميگويد : من ولى خدا هستم ، من از هر كس\r\n\r\n\r\n","description":"","footnote":"\r\n( 1 ) ما نيز به همين جهت بعضى از آنها را كه عينا در ابواب پيشتر نقل شده است ، در اينجا نمىآوريم هر چند قسمت ديگر هم آمده است .\r\n","page_name":" 1096 ","page_number":1104},
  {"content":"\r\n\r\nبمحمد نزديكترم ، هر كس ميخواهد در بارهء آدم با من گفتگو كند . . . « 1 »\r\nو نيز در كتاب ياد شده از امام زين العابدين عليه السّلام روايت مىكند كه در روايت مفصلى از قائم نام برد و فرمود : در زير درخت تناورى مىنشيند : در آن جا جبرئيل به صورت مردى از قبيله كلب « 2 » مىآيد و ميگويد : اى بندهء خدا براى چه اينجا نشسته‌اى ؟ قائم ميگويد : منتظرم شب فرا رسد و هنگام شب به مكه بروم نميخواهم در اين گرما بروم . در اين موقع جبرئيل مىخندد ، از خنده او متوجه مىشود كه جبرئيل است .\r\nآنگاه جبرئيل دست او را ميگيرد و با وى دست ميدهد و به او سلام مىكند و ميگويد : برخيز ! سپس اسبى بنام براق براى او مىآورد و او را سوار مىكند و بكوه رضوى مياورد ، سپس محمد صلّى اللَّه عليه و آله و على عليه السّلام ميايند و عهدنامه‌اى براى او مينويسند تا آن را براى مردم بخواند قائم از آنجا به مكه ميرود در حالى كه مردم در آنجا اجتماع كرده‌اند . در اين هنگام مردى ميايستد و ميگويد : اى مردم اينست مطلوب شما كه به نزد شما آمده است و شما را به آنچه پيغمبر دعوت ميكرد ، ميخواند مردم از جا بلند ميشوند ، مردى از طرف قائم ميايستد و ميگويد : اى مردم ! مطلوب شما اينست ، اكنون بسوى شما آمده\r\nيدعوكم الى ما دعاكم اليه رسول اللَّه ( ص )\r\nشما را دعوت به آن احكام و قوانين و دستوراتى مىكند كه پيغمبر خدا شما را به پذيرش آن ميخواند « 3 » مردم به طرف وى ميروند كه او را بقتل رسانند . ولى سيصد و چند نفر از جا برميخيزند و آنها را از دور او عقب ميزنند . پنجاه نفر آنها از مردم كوفه هستند . سايرين مردم ناشناسى هستند كه اغلب يك ديگر را نميشناسند ، آنها در غير موسم حج در مكه جمع\r\n\r\n\r\n","description":"","footnote":"\r\n( 1 ) در صفحات 1019 مفصلا گذشت .\r\n( 2 ) شايد مقصود دحيهء كلبى يكى از اصحاب رسول اكرم ( ص ) بوده كه مىنويسند هر وقت جبرئيل بر آن حضرت فرود مىآمد ؛ به صورت وى بود .\r\n( 3 ) آيا معنى دين جديد و مسلك تازه است ؟ يا چنان كه مكرر گفته‌ايم و بتفصيل خواهيم گفت امام زمان تجديدكننده دين اسلام و زنده‌كننده قوانين جاويدان دين محمدى ( ص ) است ؟\r\n","page_name":" 1097 ","page_number":1105},
  {"content":"\r\n\r\nميشوند .\r\nو نيز در آن كتاب از ابو بصير از حضرت امام محمد باقر عليه السّلام روايت كرده كه فرمود : قائم با سيصد و سيزده مرد از يارانش در ذى طوى « 1 » منتظر قيام است تا موقعى كه بحجر الاسود تكيه زند و پرچم آويخته را باهتزاز درآورد . على بن ابى حمزه ميگويد : اين را براى امام موسى بن جعفر عليه السّلام نقل كردم فرمود : و فرمان سرگشاده‌اى هم در دست دارد .\r\n\r\nروزى كه قائم ( ع ) در مكه ظهور مىكند\r\nو هم در كتاب مزبور از ابو بصير روايت نموده كه امام محمد باقر عليه السّلام در ضمن حديثى طولانى فرمود : قائم بياران خود ميگويد : اى مردم ! اهل مكه مرا نميخواهند ولى من براى هدايت فرستاده شدم تا آنچه شايسته است كه شخصى مثل من به آنها بگويد ، گفته و با آنها اتمام حجت كرده‌ام . آنگاه مردى از ياران خود را ميطلبد و بوى ميگويد : برو نزد اهل مكه و بگو اى اهل مكه من فرستادهء فلانى هستم او بشما ميگويد : ما خانوادهء رحمت و معدن رسالت و خلافت ميباشيم . ما ذريهء محمد و سلالهء پيغمبرانيم . مردم بما ستم نمودند و ما را دربدر و مقهور كردند ، و از هنگام رحلت پيغمبر تا كنون حق ما غصب شده است .\r\nاكنون ما از شما چشم يارى داريم ؛ از ما يارى كنيد . وقتى آن جوان اين سخنان را ميگويد مردم بوى هجوم مياورند و در بين ركن و مقام او را ميكشند « 2 » و او همان مرد پاكدل است ( نفس زكيه ) چون خبر كشته شدن او به امام ميرسد بيارانش ميگويد : من بشما خبر ندادم كه اهل مكه ما را نميخواهند ؟ اهل مكه هم او را دعوت به مكه نميكنند و او هم با سيصد و سيزده مرد كه بتعداد جنگجويان\r\n\r\n\r\n","description":"","footnote":"\r\n( 1 ) ذى طوى ، كوهى مجاور شهر مكه است .\r\n( 2 ) از اين روايت و احاديث گذشته استفاده مىشود كه اهل مكه و مدينه در آن موقع مانند امروز ؛ سنى و شايد هم وهابى باشند . دور نيست علت اينكه قائم ( ع ) از آنجا رسما قيام نميكند و بكوفه مركز شيعيان مىآيد همين موضوع باشد .\r\n","page_name":" 1098 ","page_number":1106},
  {"content":"\r\n\r\nبدر هستند از كوه ذى طوى فرود مىآيند و داخل مسجد الحرام شده و در جنب مقام ابراهيم چهار ركعت نماز ميخواند ، و تكيه بحجر الاسود ميدهد و حمد و ثناى الهى مىكند و بر حضرت رسالت پناهى صلّى اللَّه عليه و آله درود ميفرستد و به نحوى سخن ميگويد كه هيچ كس بدان گونه سخن نگفته باشد .\r\nاو نخستين كسى است كه جبرئيل و ميكائيل دست در دست او گذارده و با وى بيعت ميكنند سپس پيغمبر و امير المؤمنين عليهما السلام با آنها برخاسته كتاب جديد مهرشده‌اى را كه هنوز مهرش خشك نشده و بر عرب دشوار است « 1 » بوى ميدهند و با وى ميگويند : بر طبق آنچه در اين كتاب نوشته است عمل كن سپس آن سيصد نفر و عدهء قليلى از اهل مكه با وى بيعت ميكنند و چون از مكه خارج شود مثل اينكه در حلقه است .\r\nابو بصير ميگويد : پرسيدم : حلقه چيست فرمود : ده هزار مرد است كه جبرئيل در سمت راست و ميكائيل در سمت چپ او قرار دارند و در آن هنگام پرچم او را باهتزاز درآورده همه جا ميگرداند ، و اين همان پرچم و زره سابق پيغمبر است و شمشير پيغمبر بنام « ذو الفقار » را نيز حمائل مىكند .\r\nو در روايت ديگر حضرت فرمود : از هر شهرى جمعى به يارى قائم قيام ميكنند ، مگر مردم « بصره » كه يك نفر از آنها بكمك او نميرود !\r\n\r\nاصحاب قائم ( ع )\r\nهم در آن كتاب از فضيل بن يسار از حضرت امام جعفر صادق عليه السّلام روايت كرده كه بوى فرمود : گنجى در طالقان هست كه از طلا و نقره نيست ، و پرچمى است كه از روزى كه آن را پيچيده‌اند برافراشته نشده است و مردانى هستند كه دلهاى آنها مانند پاره‌هاى آهن است شكى در ايمان به خدا در آن راه نيافته و در طريق ايمان از سنگ محكم‌تر است اگر آنها را وادارند كه كوه‌ها را از جاى بكنند ، از جاى\r\n\r\n\r\n","description":"","footnote":"\r\n( 1 ) توضيح آن مىآيد .\r\n","page_name":" 1099 ","page_number":1107},
  {"content":"\r\n\r\nكنده و از ميان برميدارند .\r\nلشكر آنها قصد هيچ شهرى نميكنند جز اينكه آن را خراب مينمايند . اسب‌هاى آنها زينهاى زرين دارند ، و خود آنها براى تبرك بدن خود را بزين اسب امام ميسايند ، آنها در جنگها امام را در ميان گرفته و با جان خود از وى دفاع ميكنند ، و هر كارى داشته باشد برايش انجام ميدهند .\r\nمردانى در ميان آنهاست كه شبها نمىخوابند زمزمهء آنها در حال عبادت همچون زمزمهء زنبور عسل است . تمام شب را بعبادت مشغولند ، و روزها سواره بدشمن حمله ميكنند . آنها در وقت شب راهب و هنگام روز شيرند . آنها در فرمانبردارى امام بيش از كنيز نسبت بآقايش پافشارى دارند . آنها مانند چراغهاى درخشنده‌اند ، و دلهاشان همچون قنديلهاست ، و از خوف خدا خشنود ميباشند . آنها ادعاى شهادت دارند و تمنا ميكنند كه در راه خداوند كشته گردند . شعار آنان اينست : اى خون‌خواهان حسين ! .\r\nاز هر جا ميگذرند ، رعب آنها پيشاپيش آنان باندازهء يك ماه راه در دلها جاى ميگيرد ، و بدين گونه رو به پيش ميروند ، خداوند هم پيشرو بسوى حق و حقيقت را پيروز ميگرداند .\r\nو نيز در آن كتاب از ابو خالد كابلى از حضرت امام محمد باقر عليه السّلام روايت كرده كه فرمود : قائم ما در مكه از مردم بر اساس كتاب خدا ( قرآن ) و سنت پيغمبرش بيعت مىگيرد ، و حاكمى بر آنها تعيين مىكند . سپس به مدينه ميرود . در ميان راه بوى خبر مىدهند كه حاكم او را كشته‌اند او هم برميگردد و با آنها دعوا مىكند ، و بيش از اين كارى نمىكند ، آنگاه حركت نموده و در بين دو مسجد ( مكه و مدينه ) مردم را دعوت به عمل به كتاب خدا و سنت پيغمبرش و دوستى امير المؤمنين عليه السّلام و بيزارى از دشمنش مىكند ، تا آنكه به بيابان « بيداء » ميرسد ، در آنجا لشكر سفيانى براى جنگ با وى بجانب او حركت مىكند و خدا آنها را در زمين فرو ميبرد .\r\nو در روايت ديگر فرمود : وقتى در « شفره » فرود مىآيد نامهء سفيانى باهل\r\n\r\n","description":"","footnote":"","page_name":" 1100 ","page_number":1108},
  {"content":"\r\n\r\nمدينه ميرسد كه نوشته است : اگر او ( يعنى قائم ) را نكشيد مردان شما را بقتل ميرسانم ، و زنانتان را اسير ميكنم . مردم مدينه هم حاكم او را مىكشند . چون اين خبر بقائم ميرسد ، بمدينه برمىگردد و با آنها جنگ مىكند و طورى قريش را نابود ميگرداند كه جز خورندهء قوچ باقى نمىماند . سپس از آنجا بكوفه ميرود و مردى از ياران خود را بحكومت آنجا منصوب ميدارد . آنگاه وارد نجف مىشود .\r\nمؤلف : شيخ احمد بن فهد حلى « 1 » در كتاب « مهذب » و ديگران در تأليفات خود از معلى بن خنيس و او از حضرت صادق عليه السّلام روايت كرده است كه فرمود : نوروز ، روزى است كه قائم ما اهل بيت و صاحب امر خلافت در آن روز قيام مىكند و خداوند او را بر دجال پيروز مىگرداند . او دجال را در مزبلهء كوفه بدار مىآويزد ، هيچ روز نوروزى نمىگذرد مگر اينكه ما در آن روز انتظار فرج داريم . زيرا نوروز از روزهاى ماست . ايرانيان آن روز را حفظ كردند ، ولى شما عربها آن را ضايع كرديد !\r\n\r\n\r\n","description":"","footnote":"\r\n( 1 ) شيخ بزرگوار احمد بن فهد حلى متولد سال 757 و متوفاى در كربلا سال 841 از فقهاى مشهور شيعه در قرن نهم هجرى است . ابن فهد شاگرد فاضل مقداد و على بن خازن و بهاء الدين نيلى است كه از شاگردان شهيد اول و فخر المحققين پسر علامه حلى هستند . ابن فهد در علم و فضل و زهد و تقوى زبانزد خاص و عام بوده ؛ كتاب « الهذب البارع » شرح مختصر نافع محقق حلى و « تحرير » و « موجز » و « المتعة الحلية » و « تحصين » و « عدة الداعى » از تصنيفات ارجدار اوست .\r\n","page_name":" 1101 ","page_number":1109},
  {"content":"\r\n\r\n\r\nباب سى و دوم سيرت و اخلاق و خصوصيات زمان آن حضرت و احوال ياران وى صلوات اللَّه عليه و على آبائه\r\nحميرى در كتاب « قرب الاسناد » از هارون بن مسلم از ابن زياد از جعفر از پدرش عليه السّلام روايت كرده كه فرمود : هر وقت قائم ما قيام كرد قطايع « 1 » از بين ميرود بطورى كه ديگر قطايعى در ميان نخواهد بود ! شيخ صدوق در كتاب « خصال » از على بن ابى حمزه از پدرش از حضرت امام جعفر صادق و امام موسى كاظم عليهما السلام روايت كرده‌اند كه فرمودند : موقعى كه قائم قيام كند براى سه چيز حكم صادر مىكند كه هيچ كس پيش از وى حكم نكرده است ( آن سه حكم اينست كه : ) پيرمرد زناكار را اعدام مىكند . و كسى را كه مانع زكات دادن مىشود ، بقتل مىرساند ، وارث برادر را به برادر مقامى ميدهد .\r\nنيز در كتاب « خصال » صدوق از عوام بن زبير از حضرت صادق عليه السّلام روايت كرده كه فرمود : قائم با چهل و پنج مرد كه از نه قبيله‌اند خواهد آمد : از يك قبيله يك مرد و از يك قبيله دو مرد و از يك قبيله سه مرد و از يك قبيله چهار مرد و از يك قبيله پنج مرد و از يك قبيله شش مرد و از يك قبيله هفت مرد و از يك قبيله هشت مرد و از يك قبيله نه مرد و همچنين تا آنگاه كه تعداد يارانش تكميل شود .\r\n\r\n\r\n","description":"","footnote":"\r\n( 1 ) قطايع - اسم اموال غير منقولى مانند دهات ؛ اراضى ؛ برجها ، و قلعه‌هاست ( كه حكام و امرا آن را تصاحب مىكردند ) در حديث است كه قطايع پادشاهان تعلق به امام دارد ( مجمع - البحرين ) در حقيقت قطايع مالكيت‌هاى بزرگ بوده كه پادشاهان و حكام و ارباب نفوذ بنام خود ثبت ميكردند .\r\n","page_name":" 1102 ","page_number":1110},
  {"content":"\r\n\r\n\r\nخبر ابى بن كعب\r\nهمچنين در كتاب « عيون اخبار الرضا » از على بن عاصم از امام محمد تقى عليه السّلام از پدران بزرگوارش روايت كرده كه پيغمبر صلّى اللَّه عليه و آله قائم عليه السّلام را براى ابىّ ابن كعب بدين گونه توصيف فرمود : خداوند نطفهء با بركت پاك و پاكيزه را در صلب حسين بوجود آورد كه هر مؤمنى كه خداوند از وى در خصوص دوستى اهل بيت پيمان گرفته است ، از آن نطفه خشنود است و هر منكرى از آن دورى ميجويد .\r\nاو امام پرهيزكار ستوده خصال پسنديده و هادى و مهدى است كه حكم بعدل مىكند و دستور بدان ميدهد و در گفتارش خدا را تصديق مىكند خداوند هم او را تصديق مينمايد ، و چون دلائل و علائم آن آشكار شود ، از سرزمين تهامه « 1 » بيرون مىآيد او گنجهائى دارد كه نه طلا و نه نقره است ، بلكه اسبهاى نيرومند و مردان نامورى است بعدد اصحاب بدر يعنى سيصد و سيزده نفر كه از اقطار جهان به دو روى گرد آيند . صحيفهء مهر كرده‌اى با اوست كه تعداد يارانش با اسامى و شهرها و طبايع و اوصاف و كينه‌هاى آنها در آن نوشته شده است و آنها همه سعى در فرمانبردارى او ( مهدى ) دارند .\r\nابى بن كعب عرضكرد : يا رسول اللَّه ! دلائل و علائم آمدن او چيست ؟ فرمود :\r\nپرچمى است كه چون وقت قيام وى شود ، آن پرچم خود به خود برافراشته مىشود و همان پرچم بقائم ميگويد : اى ولى خدا برخيز ! دشمنان خدا را بكش ، و آنها دو پرچم و علامت هستند . شمشيرى در غلاف دارد كه چون وقت ظهورش نزديك شود آن را از غلاف ميكشد و خداوند آن را به زبان آورده و او نيز بوى ميگويد : اى ولى خدا ! برخيز ! جا ندارد كه بنشينى و دشمنان خدا را به حال خودشان بگذارى .\r\nاو از پس پردهء غيبت بيرون مىآيد و هر جا دشمن خدا ببيند بقتل مىرساند و احكام خدا را جارى ميسازد و طبق دستور الهى حكم مىكند ، در حالى كه جبرئيل در\r\n\r\n\r\n","description":"","footnote":"\r\n( 1 ) تهامه - جزو خاك حجاز و عربستان سعودى و كنايه از شهر مكه است .\r\n","page_name":" 1103 ","page_number":1111},
  {"content":"\r\n\r\nسمت راست و ميكائيل در جانب چپ او قرار گرفته‌اند به زودى آنچه اكنون من بشما ميگويم ، مردم به زبان مىآورند هر چند بعد از زمانهاى طولانى باشد ، من هم كار خود را به خدا ميسپارم .\r\nاى ابى ! خوش به حال كسى كه او را ملاقات مىكند و خوش به حال كسى كه او را دوست ميدارد ، و خوش به حال كسى كه عقيده بوجود و ظهور او دارد او آنها را از مهالك دنيوى نجات ميدهد و با اعتقاد به خدا و پيغمبر و تمام ائمه طاهرين خداوند درهاى بهشت را براى آنها ميگشايد . مثل آنها در دنيا ، همچون مشكى است كه هميشه بويش استشمام مىشود ، و هيچ گاه تغيير نمىيابد ، و مثل آنها در آسمان مانند ماه تابان است كه هيچ وقت نورش خاموش نميشود .\r\nابى بن كعب عرضكرد : يا رسول اللَّه ! بيان حال ائمه از جانب خداوند چگونه است ؟ حضرت فرمود : خداوند متعال دوازده صحيفه بر من نازل فرمود كه نام هر امامى بر مهر آن نگاشته و وصفش در آن ، نوشته شده بود .\r\n\r\nخبر ابو صلت هروى\r\nو نيز صدوق در علل الشرائع و عيون اخبار الرضا از ابو صلت هروى از امام رضا عليه السّلام و آن حضرت از پدرانش از پيغمبر اكرم صلّى اللَّه عليه و آله روايت مىكند كه فرمود :\r\nوقتى مرا بمعراج بردند صدائى شنيدم كه گفت : يا محمد ! عرضكردم : بلى ! اى خداى بزرگ ! باز شنيدم كه گفته شد :\r\nيا محمد ! تو بندهء من و من خداى تو هستم مرا عبادت كن و توكل بر من بنما زيرا تو در ميان بندگان من نور من هستى و فرستاده بجانب بندگان من و حجت من بر بندگان من ميباشى . من بهشت خود را براى تو و پيروان تو خلق كردم ، و آتش دوزخ را براى مخالفين تو آفريدم و كرامت خود را بجانشينان تو و ثواب خود را بشيعيان آنها دادم .\r\nمن عرضكردم : خداوندا ! جانشينان من كيستند ؟ ندا آمد كه يا محمد\r\n\r\n","description":"","footnote":"","page_name":" 1104 ","page_number":1112},
  {"content":"\r\n\r\nجانشينان تو كسانى هستند كه اسامى آنها بر ساق عرش « 1 » نوشته شده است . در همان جا بساق عرش نگاه كردم ، دوازده نور ديدم كه در هر نورى سطر سبزى بود كه نام هر يك از جانشينان من در آن نوشته شده بود . اول آنها على بن ابى طالب و آخر آنها مهدى امت من بود . من عرضكردم : پروردگارا اينها بعد از من جانشينان منند ؟ ندا آمد كه اى محمد آرى اينان دوستان و برگزيدگان و حجتهاى من بعد از تو بر بندگان من ميباشند و جانشينان و خلفا و بهترين بندگانم بعد از تو هستند .\r\nبعزت و جلال خودم قسم دين خود را بوسيلهء آنها بر اوهام بشر غالب و كلمه خود را بوسيلهء آنها بلند مىكنم و بوسيلهء آخرين آنها زمين خود را ( از وجود بىدينان و اهل معصيت ) پاك ميكنم و سلطنت شرق و غرب را به او مىدهم و بادها را در اختيار او مىگذارم و ابرهاى سخت را براى او رام مىگردانم ، و در راه آسمان بالا مىبرم و با لشكر خود نصرت مىدهم و بوسيلهء فرشتگانم كمك مىكنم تا آنكه دعوت مرا اعلان كنند و بندگان را بر عقيدهء بتوحيد من گرد آورند . آنگاه سلطنت او را طولانى مىگردانم و روزگار دولتش را در ميان دوستانم تا روز قيامت دراز مىنمايم . « 2 »\r\nو نيز در دو كتاب مزبور از هروى روايت كرده كه گفت : به حضرت رضا عليه السّلام عرضكردم : يا ابن رسول اللَّه ! چه ميفرمائيد در بارهء اين حديث كه حضرت صادق عليه السّلام فرمود : هر گاه قائم قيام كرد ، بازماندگان كشتگان امام حسين عليه السّلام بكيفر اعمال پدرانشان كشته ميشوند ؟ فرمود : همين طور است . عرضكردم : پس اينكه خداوند در قرآن ميفرمايد :  وَ لا تَزِرُ وازِرَةٌ وِزْرَ أُخْرى  گناه كسى را بپاى كسى\r\n\r\n\r\n","description":"","footnote":"\r\n( 1 ) معنى عرض در صفحه 1006 گذشت . ساق عرش گوشه‌اى از فضاى عالم بالا و كرات آسمانى بوده است كه پيغمبر اكرم ( ص ) در شب معراج آنها را بازديد كرد و قسمتى از كرات آسمانى را ديدار نمود .\r\n( 2 ) بيچارگانى كه لگام بدهن خود زده و چشم و گوش بسته ؛ گوسفندوار بدنبال باب و بهاء افتاده‌اند ، آيا چنين سلطنت شرق و غرب را با حكومت برابر و آسمان و فرشتگان در ميرزاهاى شيرازى و مازندرانى كه مفلوك‌ترين مردم روى زمين بودند ، سراغ دارند ؟ !\r\n","page_name":" 1105 ","page_number":1113},
  {"content":"\r\n\r\nنمينويسند ؛ يعنى چه ؟ فرمود : آنچه خدا فرموده صحيح است ولى بازماندگان كشتگان امام حسين از اعمال پدرانشان راضى هستند و افتخار به آن ميكنند و هر كس از چيزى راضى باشد مثل اينست كه آن را انجام داده است .\r\nاگر مردى در مشرق كشته شود و مرد ديگرى در مغرب راضى بكشته شدن او باشد ، در نزد خدا شريك جرم قاتل است ! علت اينكه قائم اولاد قاتلان امام حسين عليه السّلام را هنگام ظهورش بقتل مىرساند ، اينست كه : آنها از عمل پدرانشان خشنود هستند . عرضكردم : قائم شما از چه طائفه‌اى شروع مىكند ؟ فرمود از بنى شيبه و دستهاى آنها را قطع مىكند . زيرا آنان دزدان خانهء خدا در مكه معظمه هستند .\r\nصفار در بصائر الدرجات از رفيد غلام ابن هبيره روايت نموده كه گفت : به حضرت صادق عليه السلام عرضكردم : يا ابن رسول اللَّه ! قربانت گردم آيا قائم بروش على بن ابى طالب عليه السّلام در ميان اهل عراق رفتار مىكند ؟ فرمود : اى رفيد على بن ابى طالب عليه السّلام مطابق آنچه در جفر سفيد بود ، عمل مينمود ، ولى قائم در ميان عرب طبق آنچه در جفر سرخ است ، عمل مينمايد . عرضكردم : قربانت گردم ! جفر سرخ « 1 » چيست ؟\r\nحضرت انگشت مبارك را به دهان مبارك خود كشيد . يعنى با خونريزى و كشتن دشمنان دين خدا ، حكومت خواهد كرد . سپس فرمود : اى رفيد هر خانواده‌اى ، نجيبى دارد كه شاهد بر آنهاست و براى امثال آنها شفاعت مىكند .\r\nمؤلف : منظور از نجيب تمام امامان يا شخص قائم است ولى اولى مناسبتر است .\r\n\r\nگفتگوى حضرت صادق با ابو حنيفه\r\nو نيز در علل الشرائع است كه چون ابو حنيفه به خدمت حضرت صادق عليه السّلام\r\n\r\n\r\n","description":"","footnote":"\r\n( 1 ) جفر بمعنى پوست گاو است ؛ و در اينجا اشاره به « جفر و جامعه » است كه دستورات خاص هر امامى بوده و در پوستى نوشته شده بود ، و بر وفق آن در زمان خود عمل ميكردند اين جفر و جامعه دستورات دينى نبوده بلكه مربوط به كارهاى خصوصى ائمه بوده است . چنان كه در صفحه 485 گذشت .\r\n","page_name":" 1106 ","page_number":1114},
  {"content":"\r\n\r\nرسيد ، حضرت از وى پرسيد : معنى آيهء شريفه : قل  سِيرُوا فِيها لَيالِيَ وَ أَيَّاماً آمِنِينَ  يعنى : بگو شبها و روزهائى در كمال امن در زمين راه رويد ، چيست ؟ و اين زمين كجاست ؟ ابو حنيفه گفت : گمان ميكنم مقصود ما بين مكه و مدينه باشد حضرت صادق رو كرد باصحاب خود و فرمود : اطلاع داريد كه در راه مكه و مدينه جلو مردم را ميگيرند و اموال آنها را بغارت برده و آنها هم از جان خود ايمن نيستند و كشته ميشوند ؟\r\nعرضكردند : آرى و با اين گفتگو ابو حنيفه ساكت شد .\r\nآنگاه فرمود : اى ابو حنيفه ! بگو بدانم معنى اين آيه چيست :  مَنْ دَخَلَهُ كانَ آمِناً  يعنى هر كس داخل آن شود آسوده است اين محل كدام قسمت از زمين است ؟\r\nگفت : خانهء خداست فرمود : البته ميدانى كه حجاج بن يوسف جرثقيل بخانهء خدا بست و عبد اللَّه بن زبير را كه پناه به آنجا برده بود بقتل رسانيد . آيا او در آنجا آسوده بود ؟\r\nابو حنيفه در اينجا نيز سكوت كرد . وقتى ابو حنيفه از خدمت حضرت خارج شد ، ابو بكر حضرمى به حضرت عرضكرد : قربانت گردم ! جواب اين دو سؤال كه از ابو - حنيفه فرمودى چيست ؟ فرمود : مقصود از آيهء اول كه ميفرمايد : شبها و روزهائى در كمال امن در روى زمين راه برويد ، يعنى با قائم ما اهل بيت در روى زمين با كمال امن راه برويد ، و در آيه دوم كه ميفرمايد : هر كس داخل آن شود آسوده است ، يعنى هر كس با قائم بيعت كند و در سلك پيروان وى داخل شود و دست او را بفشارد در كمال امن خواهد بود . !\r\nهمچنين در كتاب مزبور از عبد الرحيم قصير روايت مىكند كه گفت :\r\nحضرت امام محمد باقر عليه السّلام فرمود : وقتى قائم ما قيام نمود ، خداوند حميراء ( عايشه ) را از قبر درآورد تا او را با تازيانه حد بزند ، و هم انتقام فاطمه دختر پيغمبر صلّى اللَّه عليه و آله را از او بگيرد . من عرضكردم : قربانت گردم ! براى چه به او حد ميزنند ؟ فرمود : براى افترائى كه بمادر ابراهيم فرزند پيغمبر صلّى اللَّه عليه و آله بست . عرضكردم : چرا خداوند حد او را تا روزگار قائم بتأخير مياندازد ؟ فرمود : خداوند محمد صلّى اللَّه عليه و آله را بعنوان رحمتى براى بندگانش فرستاد ولى قائم را براى كيفر آنها مىفرستد .\r\n\r\n","description":"","footnote":"","page_name":" 1107 ","page_number":1115},
  {"content":"\r\n\r\nمؤلف : داستان افتراء بستن عايشه بزن پيغمبر و مادر ابراهيم پسر آن حضرت در احوال پيغمبر و كتاب « فتن » گذشت « 1 » .\r\nعلى بن ابراهيم قمى در تفسير خود از ابو خالد كابلى روايت مىكند كه حضرت امام محمد باقر عليه السّلام فرمود : به خدا قسم گويا قائم را مينگرم كه تكيه داده است به حجر الاسود ، و مردم را به حق خودش سوگند ميدهد و ميفرمايد : اى مردم هر كس در باره خدا گفتگوئى دارد از من بپرسد كه من از هر كس به خدا نزديكترم . . .\r\nآنگاه به طرف مقام ابراهيم ميرود و دو ركعت نماز ميگزارد ، سپس مجددا مردم را به حق خودش بامور ياد شده سوگند ميدهد ! آنگاه حضرت باقر فرمود : به خدا قسم « مضطر » و گرفتارى كه خداوند در آيهء :  أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ  « 2 » اوست . نخستين كسى كه با او بيعت مىكند جبرئيل است ، آنگاه سيصد و سيزده نفر با وى بيعت مينمايند هر كس به راه افتاد به زودى به او ميرسد و هر كس به راه نيافتاد در رختخوابش ناپديد مىشود ، يعنى از همان جا كه خوابيده ناگهان حركت مىكند . اينست معنى گفته حضرت امير كه فرمود :\r\n\r\n\r\n","description":"","footnote":"\r\n( 1 ) جلد 6 بحار الانوار\r\n( 2 ) اين آيه شريفه در باب چهارم ضمن آيات تأويل شده در باره حضرت ولى عصر ارواحنا فداه در صفحه 252 نقل شد بيچاره ابو الفضل گلپايگانى اين آيه را هم مورد دستبرد قرار داده و در صفحه 241 ميگويد : « و حلف ابو جعفر انه المضطر في كتاب اللَّه ، و مقصودش اينست كه چون ميرزا على محمد باب را گرفتند و بزندان افكندند ، و مضطر و درمانده شد ، پس « مضطر » در اين آيه اوست ! ولى جناب ايشان در همين روايت كه اول و آخر آن را نقل نكرده و فقط قسم خوردن حضرت باقر را ذكر نموده است ؛ ميخواند كه مضطر در آيه قرآن بگفته حضرت باقر ( ع ) زندانى نشده و مفلوك و درمانده نگشته است فقط چون هنگام ظهور چند بار با مردم متعصب مخالف اهل بيت كه قهرا سنيان متعصب مكه هستند ، مناظره و گفتگو مىكند ، و ناراحت ميگردد ، اين خود يك نحوه اضطرارى است كه فقط آن هنگام و در مكه دارد ، و گر نه بلافاصله با سيصد و سيزده نفر حركت نموده و چون بكوفه ميرسد ، قيام مىكند ، و جهان را ميگشايد اين چنين كسى مضطر و درمانده است ؟ و آيا سيد باب اوست ؟ .\r\n","page_name":" 1108 ","page_number":1116},
  {"content":"\r\n\r\n« هم المفقودون عن فرشهم . »\r\nچنان كه خداوند ميفرمايد :  فَاسْتَبِقُوا الْخَيْراتِ أَيْنَ ما تَكُونُوا يَأْتِ بِكُمُ اللَّهُ جَمِيعاً  « 1 » اين خيرات كه بايد بسوى آن شتافت : ولايت و دوستى اهل بيت و شخص امام زمان است . خداوند در جاى ديگر ميفرمايد :  لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ  به خدا قسم اين جمعيت كم اصحاب قائم هستند كه در يك ساعت در پيرامنش اجتماع كنند ، و چون قائم به بيابان « بيداء » مىآيد ، لشكر سفيانى بسوى او ميرود ، خدا هم به زمين امر مىكند كه آنها را فرو گيرد ، چنان كه خدا ميفرمايد :   وَ لَوْ تَرى إِذْ فَزِعُوا فَلا فَوْتَ وَ أُخِذُوا مِنْ مَكانٍ قَرِيبٍ وَ قالُوا آمَنَّا   چون ديدند به زمين فرو ميروند ، مىگويند ايمان آورديم بقائم آل محمد .  وَ أَنَّى لَهُمُ التَّناوُشُ مِنْ مَكانٍ بَعِيدٍ   وَ حِيلَ بَيْنَهُمْ وَ بَيْنَ ما يَشْتَهُونَ  يعنى چگونه ممكن است از جاى دور ايمان بياورند تا از مرگ نجات يابند . چنان كه شخص نميتواند چيزى را از دست كسى كه از وى دور است بگيرد .\r\nشيخ صدوق در كتاب خصال از « اصول اربعمائة » از امير المؤمنين عليه السّلام روايت نموده كه فرمود : خداوند دين را بوسيله ما گشود و هم بوسيله ما ختم مىكند « 2 » بوسيله ما خدا آنچه را بخواهد ، محو مىكند ، و هر چه خواهد باقى ميگذارد ، بوسيله ما سختى زمانه را بر طرف ميسازد و باران فرو ميفرستد . پس غره مشويد ، و از خدا دور نگرديد .\r\nاگر قائم ما قيام كند ، آسمان باران خود را فرو ميريزد و زمين نباتات خود را بيرون ميدهد ، و كينه‌ها از دل بندگان خدا زايل مىشود ، و درندگان و حيوانات با هم ساخته از يك ديگر رم نمىكنند ، تا جايى كه زنى كه ميخواهد راه عراق و شام را بپيمايد همه جا قدم بر روى سبزه و گياهان مىگذارد و زينتهاى خود را بر سر\r\n\r\n\r\n","description":"","footnote":"\r\n( 1 ) در صفحه 262 گذشت .\r\n( 2 ) در اين باره توضيح خواهيم داد .\r\n","page_name":" 1109 ","page_number":1117},
  {"content":"\r\n\r\nدارد - و كسى طمع به آن نميكند - نه درنده‌اى به او حمله مىآورد و نه او از درندگان وحشت دارد « 1 » و هم صدوق در « خصال » از ابو فاخته روايت مىكند كه امام زين العابدين عليه السّلام فرمود :\r\n« اذا قام قائمنا اذهب اللَّه عز و جل عن شيعتنا العاهة و جعل قلوبهم كزبر الحديد و جعل قوة الرجل منهم قوة اربعين رجلا و يكونون حكام الارض و سنامها » .\r\nيعنى هنگامى كه قائم ما قيام كند ، خداوند بيمارى را از شيعيان ما بر طرف ميسازد ، و دلهاى آنان را همچون پاره‌هاى آهن مىكند ، و بهر مردى از آنها نيروى چهل مرد ميدهد ، و آنها حكام زمين و رؤساى اجتماع خواهند بود .\r\nصفار در بصائر الدرجات از محمد بن فيض روايت كرده كه : امام محمد باقر عليه السّلام فرمود : عصاى موسى عليه السّلام نخست مال حضرت آدم بود ، سپس بشعيب و از او بموسى بن عمران رسيد و فعلا آن عصا در نزد ماست ، در همين نزديكى آن را ديدم ، آن عصا مثل روزى كه آن را از درخت بريدند سبز بود ، و هر گاه با آن سخن بگويند صحبت مىكند .\r\nاين عصا براى قائم ما بامانت گذارده شده ، تا همانطور كه موسى از آن استفاده ميكرد ، او نيز آن را به كار برد ، عصاى مزبور مردم بيدين را ميترساند و سحر ساحران را ميبلعد ، و هرطور به آن دستور داده شود عمل مىكند ؛ چون دو لب او گشوده شود يكى در زمين و ديگرى در سقف خواهد بود و فاصلهء ميان دو لب او چهل ذرع است و ساخته و پرداخته جادوگران را با زبانش فرو ميبرد . اين روايت در كمال الدين بسند ديگر هم آمده است .\r\n\r\n\r\n","description":"","footnote":"\r\n( 1 ) ميرزا حسين على مازندرانى در كتاب « ايقان » صفحه 269 مسأله گرگ و ميش را كه در كمال آزادى با هم راه ميروند و از پرتو عدالت قائم آميزش مىكنند اين طور معنى مىكند كه : چون يهودى و مسلمان و ساير ملل بهائى ميشوند ، و با هم برادر ميگردند ، خوى گرگ صفتى و ميشى خود را كنار گذاشته همه از يك سفره غذا ميخورند ، و جناب بها را دعا ميكنند ! در صورتى كه تمام ملتهاى ديگر هم وقتى دين مورد نظر را بپذيرند ؛ همين طور خواهند بود و گرگ و ميش هم نيستند !\r\n","page_name":" 1110 ","page_number":1118},
  {"content":"\r\n\r\nشيخ صدوق در كمال الدين از ابو بصير روايت مىكند كه گفت : به حضرت صادق عليه السّلام عرضكردم : قربانت گردم ! من ميخواهم دستى روى سينهء شما بكشم .\r\nفرمود : مانعى ندارد . من دست به سينه و دوشهاى مبارك حضرت كشيدم . حضرت فرمود : اى ابو بصير ! چرا چنين ميكنى ؟ عرضكردم : قربانت گردم ! من از پدرت شنيدم كه ميفرمود : قائم ما سينه‌اى گشاده و دوشهائى باز و عريض دارد .\r\nحضرت فرمود : اى ابو بصير ! پدرم زره پيغمبر صلّى اللَّه عليه و آله را پوشيد برايش بلند بود بطورى كه روى زمين كشيده ميشد ، من هم وقتى آن زره را پوشيدم به زمين ميرسيد ولى چون قائم بپوشد ، مثل اينست كه پيغمبر صلّى اللَّه عليه و آله پوشيده است و دامن آن به زمين كشيده نميشود . گوئى اطراف آن را گره زده‌اند . كسى كه عمرش از چهل سال تجاوز كرده است ، صاحب الامر نيست « 1 »\r\n\r\nصاحب الامر چنين كسى است\r\nو در بصائر الدرجات و اختصاص شيخ مفيد از سهل بن زياد روايت نموده كه امام جعفر صادق عليه السّلام فرمود : خدا ذو القرنين را در انتخاب دو ابر كند رو و تندرو مخير گردانيد . ذو القرنين ابر كند رو را انتخاب كرد كه رعد و برق در آن نبود اگر ابر تندرو را انتخاب ميكرد نصيب وى نمىشد . زيرا خداوند آن را براى قائم ما ذخيره فرموده است .\r\n\r\n\r\n","description":"","footnote":"\r\n( 1 ) اين ابو بصير يحيى بن قاسم نابينا بوده ، وى احتمال ميداده كه امام جعفر صادق مهدى موعود باشد ؛ لذا با اجازهء حضرت دست روى سينه و دوشهاى مباركش كشيد تا علائم او را امتحان كند ، حضرت هم با توضيحات خود او را متوجه نمود كه من كه اكنون بيش از چهل سال دارم قائم نيستم ، قائم كسى است كه در نظر بينندگان بيش از چهل سال نداشته باشد .\r\nدر پاورقى صفحه 1067 راجع بسن قائم عليه السلام سخن گفتيم در روايات بعد هم در تأييد آنچه ما گفتيم ؛ رواياتى ذكر مىشود و همگى مىرساند كه قائم ( ع ) عمر طولانى دارد ؛ ولى هنگام ظهور به صورت جوانى كمتر از چهل و بسيار قوى و نيرومند خواهد بود .\r\n","page_name":" 1111 ","page_number":1119},
  {"content":"\r\n\r\nصدوق در كمال الدين از ريان بن صلت روايت كرده كه گفت : به حضرت رضا عليه السّلام عرضكردم : آيا صاحب الامر شما هستيد ؟ فرمود : من صاحب الامر هستم ولى نه آن صاحب الامرى كه زمين را پر از عدل و داد مىكند چنان كه از ظلم پر شده باشد چگونه من ميتوانم چنين كسى باشم با اين ضعف بدن كه در من مىبينى ؟ ! قائم كسى است كه وقتى ظهور مىكند بسن پير مردان و به صورت جوانان است ، و بدنى نيرومند دارد . بطورى كه اگر دست به طرف بزرگترين درخت روى زمين دراز كند ميتواند آن را از بيخ بكند . و چنانچه در ميان كوه‌ها نعره كشد ، سنگهاى سخت از هيبت صدايش خورد شود ! عصاى موسى و انگشتر سليمان با اوست .\r\nاو چهارمين از فرزندان من است . خدا تا زمانى كه مصلحت ميداند او را از نظرها غائب ميگرداند آنگاه او را آشكار مىكند و بوسيلهء او زمين را پر از عدل و داد كند چنان كه پر از ظلم و ستم شده باشد .\r\nشيخ الطائفة در كتاب غيبت از سعد بن عبد اللَّه اشعرى از ابو هاشم جعفرى نقل كرده كه گفت : روزى در خدمت حضرت امام حسن عسكرى عليه السّلام بودم . حضرت فرمود : هنگامى كه قائم قيام كند ، دستور ميدهد مناره‌ها و اتاقهائى را كه در مساجد ميسازند ، خراب نمايند . من پيش خود گفتم : چرا قائم چنين كارى مىكند ؟\r\nناگاه امام حسن عسكرى عليه السّلام رو كرد بجانب من و فرمود : معنى اين كار اينست كه : اينها چيز تازه و بدعتى است كه پيغمبرى و امام آن را نساخته است ! در كمال الدين از ابو بصير روايت نموده كه گفت : مردى از اهل كوفه از حضرت صادق عليه السّلام پرسيد چند نفر با قائم قيام ميكنند ؟ چه مردم ميگويند : به تعداد سربازانى كه در جنگ بدر شركت كردند يعنى سيصد و سيزده نفر ميباشند ؟ حضرت فرمود : او قيام نميكند مگر با افراد نيرومند و اين افراد هم از ده هزار نفر كمتر نيستند .\r\nمؤلف : مقصود حضرت اينست كه ياران قائم در هنگام ظهور منحصر بسيصد و سيزده نفر نيست بلكه اين عده كسانى هستند كه در ابتداى ظهورش بگرد وى\r\n\r\n","description":"","footnote":"","page_name":" 1112 ","page_number":1120},
  {"content":"\r\n\r\nاجتماع ميكنند .\r\nنيز در كمال الدين از ابو الجارود نقل كرده كه امام پنجم فرمود : هنگامى كه قائم در مكه ظهور مىكند منادى او بانگ مىزند : هيچ كس خوردنى و نوشيدنى با خود برندارد ، و سنگى كه حضرت موسى از آن آب بيرون آورد بار شترى نموده با خود بردارد بهر منزلى كه ميرسند چشمه‌اى از آن بيرون مىآيد ، هر كس گرسنه باشد سير مىشود و هر كس تشنه باشد آب مينوشد و چهارپايان خود را نيز آب مىدهند تا در نجف واقع در بيابان كوفه فرود مىآيند . اين حديث در غيبت نعمانى بسند ديگر هم نقل شده ، و در بصائر الدرجات هم با مختصر تفاوتى بسند ديگر آمده است .\r\nو هم در كتاب مذكور از ابان بن تغلب روايت نموده كه امام جعفر صادق عليه السّلام فرمود : هر گاه قائم قيام كرد ، هيچ كس از مخلوق خدا در پيش روى او نمى - ايستد جز اينكه او را ميشناسد كه بدكار يا نيكوكار است ؛ آگاه باشيد كه در قائم علامتى براى بينندگان هست و آن راه راست است .\r\nهم در آن كتاب به همين سند روايت شده كه آن حضرت فرمود : دو خون در اسلام هست كه ريختن آنها از طرف خداوند حلال است و كسى حكم خدا را در آن جارى نميسازد تا موقعى كه خداوند قائم خاندان پيغمبر را برانگيزد و او حكم خدا را در آن مورد جارى سازد ، و شاهد طلب نكند . يكى اينكه كسانى را كه زناى محصنه ميكنند سنگسار مىكند و ديگر اينكه هر كس مانع زكات دادن باشد گردن مىزند .\r\n\r\nهنگامى كه امام زمان در نجف قيام مىكند\r\nهمچنين در كتاب مزبور از ابان بن تغلب روايت مينمايد كه حضرت صادق فرمود : گويا من . قائم را در بيرون نجف مىبينم كه بر اسبى تيره رنگ و ابلق كه ميان پيشانى تا گلويش سفيد است سوار شده است . سپس اسبش او را به حركت درآورد بطورى كه مردم هر شهرى خيال ميكنند كه قائم در ميان شهرهاى آنهاست .\r\n\r\n","description":"","footnote":"","page_name":" 1113 ","page_number":1121},
  {"content":"\r\n\r\nوقتى پرچم پيغمبر را برافراشت ، سيزده هزار و سيزده فرشته از آسمان فرود مىآيند و همه منتظر قائم ميباشند ، اين فرشتگان آنها بودند كه با نوح در كشتى بودند و هنگامى كه ابراهيم خليل را در آتش افكندند با او بودند ، و موقعى كه عيسى را به آسمان بالا بردند با او بودند ! و چهار هزار فرشته صف كشيده و علامت مخصوصى دارند ، و سيصد و سيزده فرشتهء جنگ بدر هستند .\r\nو چهار هزار فرشته كه آمدند حسين ( ع ) را در كربلا يارى كنند ولى اجازه نيافتند ، آنها بالا رفتند كه اجازه بگيرند و چون مجددا از آسمان فرود آمدند حسين ( ع ) شهيد شده بود . از اين رو آنها تا روز قيامت هميشه پژمرده و غبارآلود در كنار قبر امام حسين ( ع ) بسر مىبرند ، و ما بين قبر حسين ( ع ) تا آسمان محل آمد و رفت فرشتگان است .\r\nنيز در كمال الدين از مفضل بن عمر روايت مىكند كه حضرت صادق عليه السّلام فرمود : گويا قائم را مىبينم كه روى منبر كوفه نشسته و يارانش كه بتعداد سربازان جنگ بدر سيصد و سيزده مردند دور او را گرفته‌اند و آنها پرچمداران او و حكمرانهاى الهى در زمين بر بندگان او ميباشند .\r\nسپس حضرت نامه‌اى كه مهر طلائى دارد و همان عهدنامهء پيغمبر براى اوست از قباى خود بيرون مىآورد . چون مردم عهدنامهء پيغمبر را مىبينند مانند گوسفند وحشت زده از دور او متفرق مىشوند مگر وزير او و يازده نقيب و سركرده آنها ، كسى از آنها نمىماند ، به همان تعداد كه در ميان اصحاب موسى بن عمران نزد وى ماندند . پس آنها همه جا را ميگردند و جز او چاره سازى پيدا نميكنند ، به همين جهت بسوى او باز ميگردند . به خدا قسم من ميدانم قائم چه بمردم ميگويد كه آنها آن را انكار نموده و كافر ميشوند .\r\nو هم در كمال الدين است كه مفضل بن عمر گفت : از حضرت صادق عليه السّلام شنيدم ميفرمود : ميدانى پيراهن يوسف چه بود ؟ من گفتم : نه ! فرمود : وقتى\r\n\r\n","description":"","footnote":"","page_name":" 1114 ","page_number":1122},
  {"content":"\r\n\r\nآتش براى سوزاندن ابراهيم افروختند : جبرئيل آمد و آن پيراهن را آورد و بر او پوشانيد و تا آن را پوشيده بود گرما و سرما در وى اثر نميكرد . چون وفات او سر رسيد آن را در جلد نظربندى پيچيده باسحاق آويخت و اسحق هم به يعقوب آويخت چون يوسف متولد شد يعقوب آن را بيوسف آويخت .\r\nوقتى آن بلاها بيوسف رسيد آن نظربند در بازوى او بود موقعى كه يوسف در مصر آن پيراهن را از ميان جلد نظربند بيرون آورد ، يعقوب در كنعان بوى آن را استشمام كرد . و گفت :  إِنِّي لَأَجِدُ رِيحَ يُوسُفَ لَوْ لا أَنْ تُفَنِّدُونِ  « 1 » يعنى من بوى يوسف را استشمام ميكنم ، اگر مرا بخطا نسبت ندهيد اين همان پيراهنى بود كه جبرئيل آن را از بهشت آورد .\r\nمفضل بن عمر ميگويد : عرضكردم : قربانت گردم ! بعد اين پيراهن بكى رسيد ؟ فرمود : باهلش رسيد و هنگامى كه قائم ما ظهور مىكند با او خواهد بود . آنگاه فرمود : هر پيغمبرى كه علم يا چيزى را به ارث برده ، بالاخره بمحمد صلّى اللَّه عليه و آله رسيده است . اين حديث در خرايج راوندى بسند ديگر هم آمده است .\r\nنيز در كتاب مزبور از عبد اللَّه بن ابى يعفور از حضرت امام محمد باقر عليه السّلام روايت مىكند كه فرمود : هنگامى كه قائم ظهور مىكند دست خود را روى سر مردم ميگذارد و بدان وسيله عقول آنها جمع و افكارشان كامل ميگردد « 2 » اين روايت\r\n\r\n\r\n","description":"","footnote":"\r\n( 1 ) سورهء يوسف آيهء 94\r\n( 2 ) اين روايت در متن كمال الدين باب 62 « نوادر الكتاب » همين طور كه ترجمه نموديم ذكر شده ولى در كافى لفظ « اللَّه » اضافه دارد بدين گونه :\r\nعن ابى جعفر ( ع ) اذا قام قائمنا وضع اللَّه يده على رؤس العباد فجمع بها عقولهم و كملت به احلامهم\r\nعلامهء مجلسى در « مرآت العقول » شرح اصول كافى كه از آثار مهم و ذى قيمت اوست ؛ در شرح اين حديث مينويسد :\r\nضمير « يده » يا به خداوند و يا به امام زمان بازگشت مىكند .\r\nدر صورت اول « خداوند دست خود را روى سر مردم ميگذارد » كنايه از رحمت و شفقت و قدرت و استيلاء بر بندگان است ، و در صورت دوم بمعنى حقيقى لفظ مىباشد ، بعبارت روشنتر اگر منظور از ضمير « يده » خداوند باشد ، معنى روايت اينست كه : هنگام ظهور قائم ما ؛ خداوند سايه عنايت و رحمت و مهر و قدرت واسعهء خود را براى بندگانش آنچنان گسترش مىدهد ؛ كه عقول و افكارشان كامل شود . و اگر ضمير به امام زمان ( ع ) باز گشت نمايد ؛ به اين معنى است كه : خداوند دست معجز نماى او را بر سر مردم مىگذارد و بدان وسيله عقول آنها از پريشانى و بيمارى و هر گونه نقص و عيبى جمع و افكارشان كامل مىگردد .\r\n","page_name":" 1115 ","page_number":1123},
  {"content":"\r\n\r\nبسند ديگر در « كافى » هم آمده است .\r\nدر غيبت شيخ از ابو خالد كابلى روايت كرده كه امام محمد باقر عليه السّلام فرمود :\r\nهنگامى كه قائم وارد كوفه شد تمام مؤمنين ، در كوفه هستند و يا بكوفه مىآيند چنان كه امير المؤمنين عليه السّلام فرموده : قائم در كوفه بمؤمنين مىگويد : با ما بيائيد تا بجنگ اين متجاوز برويم .\r\nمؤلف : شايد منظور از « متجاوز » سفيانى باشد . « 1 »\r\nنيز در آن كتاب از مفضل بن عمر از حضرت صادق روايت كرده كه گفت : از حضرت صادق عليه السّلام شنيدم مىفرمود : چون قائم قيام كند زمين با نور خداوند روشن گردد و مردم از نور خورشيد بىنياز گردند و هر مردى در ايام دولت او داراى هزار پسر خواهد شد و يك دختر در ميان آنها براى او متولد نمىشود . مسجدى در بيرون كوفه مىسازد كه هزار درب داشته باشد ، و خانه‌هاى كوفه بنهر كربلا و « حيره » متصل مىشود . بطورى كه مردى در روز جمعه سوار استر تندرو مىشود تا خود را به نماز برساند ولى به نماز نميرسد ! همچنين در غيبت شيخ نقل مىكند كه حضرت باقر عليه السّلام ضمن يك حديث طولانى فرمود : مهدى وارد كوفه مىشود در حالى كه سه گروه با سه پرچم با هم كشمكش دارند ولى در برابر او تسليم ميگردند . مهدى وارد مسجد مىشود و بمنبر ميرود و براى مردم خطبه مىخواند بقدرى مردم از ديدن و استماع سخنان وى گريه\r\n\r\n\r\n","description":"","footnote":"\r\n( 1 ) يا دجال است .\r\n","page_name":" 1116 ","page_number":1124},
  {"content":"\r\n\r\nميكنند كه نميدانند چه مىگويد اينست فرمايش پيغمبر كه فرمود : « گويا دو نفر حسنى و حسينى را مىبينم كه پرچم را برافراشته‌اند و حسنى پرچم خود را بحسينى تسليم مىكند » و مردم هم با وى بيعت مىكنند .\r\nچون جمعهء بعد فرا ميرسد مردم بمهدى مىگويند : يا ابن رسول اللَّه ! نماز - گزاردن پشت سر شما مانند پيغمبر است . مسجد گنجايش جمعيت ما را ندارد ، مهدى مىگويد : فكرى براى شما خواهم كرد . سپس بسرزمين نجف ميرود و نقشهء مسجدى كه داراى هزار درب و گنجايش همه مردم را داشته باشد ، ميريزد و ساختمان محكمى روى آن مىكند .\r\nآنگاه دستور ميدهد از پشت قبر حسين عليه السّلام نهرى بكشند كه آب آن باراضى نجف و كوفه رسيده و در نجف بريزد ؛ و روى آن نهر در راهها ، پلها و آسياها ميسازد . زنى از اهل كوفه را مىبينم كه زنبيل گندمى روى سر نهاده ميرود كه آن را در كربلا آرد كند ! اين روايت در ارشاد مفيد بسند ديگر هم آمده است .\r\nنيز در غيبت شيخ از صالح بن ابى الاسود روايت مىكند كه امام جعفر صادق ( ع ) از مسجد سهله سخن بميان آورد و فرمود : آگاه باش كه آنجا هنگامى كه صاحب ما با كسان خود مىآيد ، جايگاه اوست . اين روايت در كافى هم بسند ديگر آمده است .\r\nهم در غيبت شيخ از ابو بصير از حضرت صادق عليه السّلام نقل كرده كه فرمود : خداوند اصحاب موسى را بوسيلهء نهر آبى امتحان كرد چنان كه خدا فرمود :  إِنَّ اللَّهَ مُبْتَلِيكُمْ بِنَهَرٍ  « 1 » اصحاب قائم همچنين امتحان خواهند داشت . اين روايت در غيبت نعمانى بسند ديگر هم ذكر شده است .\r\nو هم در غيبت شيخ از ابو بصير از حضرت صادق عليه السّلام نقل مىكند كه فرمود :\r\nقائم مسجد الحرام و مسجد النبى را خراب كرده و بر اساس اول ؛ ميسازد و خانه خدا را\r\n\r\n\r\n","description":"","footnote":"\r\n( 1 ) اين آيه ضمن آيات سورهء بقره از آيه 245 تا 250 راجع بلشكر طالوت و اشموئيل پيغمبر است كه بجنگ جالوت ميرفتند و حضرت داود جالوت را كشت . شايد از اين نظر كه بنى اسرائيل بوده‌اند ؛ اصحاب موسى خوانده شده‌اند .\r\n","page_name":" 1117 ","page_number":1125},
  {"content":"\r\n\r\nرا در جاى خود بنا مىكند و در جاى خود برپا ميدارد و دست دزدان بنى شيبه را بريده بر خانهء كعبه مىآويزد .\r\nهمچنين در كتاب ياد شده از حضرت امام محمد باقر عليه السّلام روايت نموده كه فرمود : دولت ما آخرين دولتهاست هر خاندانى كه لياقت سلطنت دارند پيش از ما بسلطنت ميرسند تا هنگامى كه ما بر سر كار آمديم و روش دولت ما را ديدند نگويند اگر ما بسلطنت ميرسيديم مانند اينان ( آل محمد ) عمل ميكرديم و اينست معنى آيه شريفه  وَ الْعاقِبَةُ لِلْمُتَّقِينَ  و هم در غيبت شيخ از اصبغ بن نباته روايت مىكند كه امير المؤمنين عليه السّلام به مسجد كوفه كه در آن موقع با سفال و گل پخته بنا شده بود رسيد و ضمن بياناتى فرمود : واى بر كسى كه تو را منهدم مىكند و انهدام آن را آسان ميسازد واى بر آن كس كه تو را با گل پخته ساخت و قبله نوح را تغيير داد خوش به حال كسى كه موقع خراب كردنت توسط قائم از خاندان من حاضر است . آنها برگزيدگان امت پيغمبر ميباشند كه همراه برگزيدگان عترت من هستند .\r\nقطب الدين راوندى در كتاب خرائج از ابو بكر حضرمى از امام محمد باقر عليه السّلام روايت كرده است كه فرمود : هر كس قائم ما اهل بيت را ببيند اگر بيمارى داشته باشد بهبودى مييابد و چنانچه ضعيف باشد نيرومند ميگردد .\r\nنيز در خرائج از ابو خالد كابلى از حضرت صادق عليه السّلام روايت نموده كه فرمود :\r\nهر گاه قائم قيام نمود ، دست خود را روى سر مردم مىگذارد ، و بدان وسيله عقلهاى آنان جمع و اخلاقشان كامل ميگردد .\r\nهمچنين در كتاب مزبور از ابو ربيع شامى روايت كرده كه از حضرت صادق عليه السّلام شنيدم ميفرمود :\r\nانّ قائمنا اذا قام مدّ اللَّه لشيعتنا في اسماعهم و ابصارهم حتّى يكون بينهم و بين القائم بريد يكلّمهم فيسمعون و ينظرون اليه و هو في مكانه\r\nهنگامى كه قائم ما قيام كرد ، خداوند چندان نيرو بگوشها و ديدگان آنها مىدهد كه ميان آنها و قائم يك بريد « 1 » خواهد بود ، قائم با آنها صحبت مىكند و آنها هم\r\n\r\n\r\n","description":"","footnote":"\r\n( 1 ) بريد بمعنى قاصد و پست است . مسافتى كه بريد مىپيمايد تقريبا 12 ميل است .\r\n","page_name":" 1118 ","page_number":1126},
  {"content":"\r\n\r\nصداى او را همان جا كه هست ، ميشنوند و بوى نگاه مىكنند « 1 » اين روايت در كافى نيز از عباس بن عامر روايت شده است .\r\nدر خرائج راوندى از ابان بن تغلب از حضرت صادق عليه السّلام نقل كرده كه فرمود :\r\nعلم بيست و هفت حرف است . آنچه پيغمبران آورده‌اند دو حرف است و مردم هم تا كنون بيش از آن دو حرف ندانسته‌اند ، پس موقعى كه قائم ما قيام مىكند بيست و پنج حرف ديگر را بيرون مىآورد و آن را در ميان مردم منتشر ميسازد و آن دو حرف را هم به آنها ضميمه نموده تا آنكه بيست و هفت حرف خواهد شد « 2 » .\r\nشيخ مفيد در كتاب ارشاد از ابو بكر حضرمى روايت نموده كه امام پنجم فرمود : گويا قائم را در بلندى كوفه ( شهر نجف ) مىبينم كه با پنج هزار فرشته در حالى كه جبرئيل از سمت راست و ميكائيل از جانب چپ و مؤمنين پيش روى او قرار دارند به آنجا آمده است و لشكرهاى خود را در شهر پراكنده ميسازد .\r\nو نيز در كتاب مزبور از عبد الكريم خثعمى روايت نموده كه گفت به حضرت صادق عليه السّلام عرضكردم قائم چند سال سلطنت مىكند ؟ فرمود روزها و شبها آنقدر طولانى مىشود كه هر سال زمان او به قدر ده سال شماست لذا مدت سلطنت او به حساب سال شما هفتاد سال خواهد بود ، موقعى كه آمدن او نزديك شد ، در ماه جمادى الاخرى و ده روز از ماه رجب چنان باران مىبارد كه مردم مثل آن را نديده باشند ، و با آن باران خداوند گوشت و بدن مردگان مؤمنين را در قبرهاشان ميروياند . گويا من آنها را مىبينم كه از سمت « جهينه » مىآيند و خاك موهاى سر خود را ميتكانند .\r\n\r\n\r\n","description":"","footnote":"\r\n( 1 ) اين موضوع امروز ، تقريبا حل شده است ؛ زيرا با تقويت امواج تلويزيونى و تلفنهاى تلويزيونى كه در آيندهء نزديك عمومى خواهد شد ، و همه جا به كار مىافتد ؛ مردم مىتوانند از مشرق مخاطب خود را در مغرب به‌بينند و سخنان او را بشنوند و با او حرف بزنند . از اين روايت مىتوان استفاده كرد كه در زمان امام زمان كشفيات و اختراعات كنونى باقى است .\r\n( 2 ) - اين روايت هم دستاويز حزب بابى و بهائى شده ، و مهملات سيد باب را كه در حقيقت كسى آن را نمىفهمد و سر از آن درنمىآورد ، جزو آن بيست و پنج حرف ميدانند ! در صورتى كه آن بيست و پنج حرف قائم آل محمد را كه شايد كنايه از ترقّى علم و فرهنگ باشد همه مىفهمند .\r\n","page_name":" 1119 ","page_number":1127},
  {"content":"\r\n\r\nو نيز در ارشاد از حضرت صادق عليه السّلام روايت مىكند كه فرمود : هر گاه قائم آل محمد ظهور كرد پانصد نفر از قريش را مىآورد و گردن مىزند ، آنگاه پانصد نفر ديگر را ، تا شش بار اين كار را تكرار مىكند . من عرضكردم : آيا دسته‌هاى بعدى هم پانصد نفرند ؟ فرمود : آرى و همهء آنها از قريش و دوستان آنها ميباشند .\r\nهمچنين در ارشاد شيخ مفيد است كه ابو الجارود از حضرت امام محمد باقر عليه السّلام روايت نموده كه در ضمن يك حديث طولانى فرمود : چون قائم قيام كند بكوفه ميرود ؛ در آنجا دو هزار نفر مسلح و مخالف نزد وى آمده ميگويند : از هر جا آمده‌اى - برگرد ما احتياجى به اولاد فاطمه نداريم . او هم شمشير ميان آنها ميگذارد و تا آخرين نفر را ميكشد . سپس وارد كوفه مىشود و در آنجا تمام منافقين را كه يقين به او ندارند بقتل مىرساند . قصرهاى كوفه را ويران ميسازد و با جنگجويان آنها نبرد مىكند و آنقدر از آنها ميكشد كه خداوند خشنود گردد .\r\nنيز در ارشاد است كه ابو خديجه از حضرت صادق عليه السّلام روايت نموده كه فرمود : هنگامى كه قائم قيام مىكند ، با امر جديدى « 1 » مىآيد چنان كه رسول خدا در آغاز اسلام مردم را بامر جديدى دعوت كرد .\r\n\r\nدر روزگار سلطنت قائم ( ع )\r\nنيز در كتاب ارشاد از على بن عقبه و او از پدرش نقل كرده كه گفت : موقعى كه قائم قيام نمود به عدالت حكم مىكند و در روزگار او ظلم و ستم از ميان ميرود و راه‌ها امن مىشود ، و زمين بركتهاى خود را بيرون ميدهد و هر حقى به صاحب حق داده مىشود . و پيروان هيچ دينى نميماند مگر اينكه اظهار مسلمانى ميكنند و با ايمان شناخته ميشوند . نشنيده‌اى كه خداوند ميفرمايد :\r\n وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ  يعنى : هر كس در آسمان و زمين است از روى ميل و اكراه تسليم او ميشوند و بسوى\r\n\r\n\r\n","description":"","footnote":"\r\n( 1 ) توضيح خواهيم داد .\r\n","page_name":" 1120 ","page_number":1128},
  {"content":"\r\n\r\nاو بازگشت مىكنند . . . » ( توضيح بيشترى در بارهء اين آيه عنقريب ذكر مىشود ) .\r\n\r\nقرآن و مساجد در زمان مهدى ( ع )\r\nو نيز در كتاب مزبور از ابو بصير از حضرت صادق عليه السّلام در حديثى طولانى روايت نموده كه فرمود : هنگامى كه قائم ما قيام كرد چهار مسجد را در كوفه منهدم مىكند « 1 » و هيچ مسجد مشرفى را نمىگذارد جز اينكه كنگره و اشراف آن را خراب مىكند و به حال ساده و بدون اشراف مىگذارد . شاهراه‌ها را توسعه ميدهد . هر گوشه‌اى از خانه‌ها كه واقع در راه عمومى است خورد مىكند ، و ناودانها كه مشرف به راه مردم است برميدارد . هر بدعتى را بر طرف مىسازد و هر سنتى را باقى مى - گذارد و قسطنطنيه و چين و كوه‌هاى گيلان ( ديلم ) را فتح مىكند . . .\r\nهمچنين در كتاب مذكور از جابر جعفى از حضرت امام محمد باقر عليه السّلام نقل كرده كه فرمود : هر گاه قائم آل محمد قيام كند خيمه‌هائى نصب مى - كند براى كسانى كه قرآن را همانطور كه نازل شده بمردم تعليم دهند در آن روز ، اين مشكلترين كارهاست . زيرا آن قرآن به عكس قرآن فعلى جمع آورى شده است « 2 » .\r\nدر « دعوات » راوندى نقل كرده كه حضرت صادق بمفضل بن عمر فرمود :\r\nهر وقت قائم ما ظهور كند مانند پيغمبر زندگى مىكند و بروش امير المؤمنين عليه السّلام رفتار مىنمايد .\r\n\r\nروش حكومت قائم ( ع ) و برنامهء دولت او\r\nعياشى در تفسير خود از رفاعة بن موسى نقل كرده كه گفت : از حضرت صادق عليه السّلام\r\n\r\n\r\n","description":"","footnote":"\r\n( 1 ) بعيد نيست كه اين چهار مسجد همان چهار مسجدى باشد كه سران لشكر كربلا بعد از شهادت امام حسين بشكرانه قتل آن حضرت در كوفه ساختند و معروف به « مساجد ملعونه » شد فعلا اين مساجد وجود ندارند . ولى امكان دارد قومى بيايند و روى دشمنى با اهل بيت آن را دوباره بنا كنند\r\n( 2 ) توضيح - قرآنى كه امام زمان مىآورد و به مردم تعليم ميدهد با قرآن فعلى اين فرق را دارد كه توسط مولاى متّقيان جمع آورى شد به همان نحوى كه در مدت 23 سال گرديده بود ، ولى هيچ كدام از لحاظ كلام الهى كم و كاستى ندارد . قرآن فعلى جمع آورى عثمان بن عفان است .\r\n","page_name":" 1121 ","page_number":1129},
  {"content":"\r\n\r\nشنيدم كه در تفسير اين آيه :  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً  ميفرمود :\r\nاذا قام القائم لا يبقى ارض الّا نودى فيها شهادة ان لا إله الّا اللَّه و انّ محمّدا رسول اللَّه\r\nهنگامى كه قائم ما قيام كرد جايى در روى زمين باقى نميماند ، مگر اينكه در آنجا صداى اشهد ان لا إله الا اللَّه و اشهد ان محمدا رسول اللَّه بلند مىشود .\r\nو نيز در تفسير عياشى از عبد اللَّه بن بكير روايت مىكند كه گفت : از حضرت صادق عليه السّلام تفسير اين آيه :  وَ لَهُ أَسْلَمَ مَنْ فِي السَّماواتِ وَ الْأَرْضِ  را پرسيدم . حضرت فرمود : اين آيه در بارهء قائم نازل شده ، هنگامى كه عليه يهود و نصارا و صابئين و ماديها و برگشتگان از اسلام و كفار در شرق و غرب كرهء زمين ، قيام مىكند ، و اسلام را پيشنهاد مىنمايد هر كس از روى ميل پذيرفت دستور ميدهد كه نماز بخواند و زكات بدهد و آنچه هر مسلمانى مأمور بانجام آنست بر وى نيز واجب مىكند ، و هر كس مسلمان نشد گردنش را مىزند تا آنكه در شرق و غرب عالم يكنفر خدا - نشناس باقى نماند .\r\nعرضكردم : قربانت گردم ! در روى زمين مردم بسيار هستند چطور قائم ( ع ) ميتواند همهء آنها را مسلمان كند و يا گردن بزند ؟ حضرت فرمود هنگامى كه خداوند چيزى را اراده كند ، چيز اندك را زياد و زياد را كم ميگرداند .\r\nنيز در تفسير عياشى از مفضل بن عمر روايت مىكند كه حضرت صادق عليه السّلام فرمود : هنگامى كه قائم آل محمد قيام نمود بيست و پنج نفر از قوم موسى كه حكم به حق و عدالت ميكنند ، و هفت نفر اصحاب كهف و يوشع وصى حضرت موسى و مؤمن آل فرعون و سلمان فارسى و ابو دجانه انصارى و مالك اشتر را از پشت كعبه ( خانه خدا ) بيرون مىآورد . اين روايت در ارشاد مفيد هم از مفضل بن عمر با جزئى تغييرى نقل شده و در باب « رجعت » خواهد آمد .\r\nو نيز عياشى در تفسير خود از ابو المقدام از حضرت امام محمد باقر عليه السّلام روايت كرده كه در تأويل آيه  لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  يعنى خداوند\r\n\r\n","description":"","footnote":"","page_name":" 1122 ","page_number":1130},
  {"content":"\r\n\r\nاو ( امام زمان ) را بر همهء اديان غالب مىگرداند ، هر چند مشركين نخواهند فرمود : هيچ كس نمىماند جز اينكه اقرار به خاتميت محمد صلّى اللَّه عليه و آله مىكند .\r\nدر غيبت نعمانى از حمران بن اعين نقل مىكند كه امام محمد باقر عليه السّلام فرمود : گويا دين شما ( اسلام ) را مىبينم كه آغشته به خون ميگردد ( از بس دشمنان دانا و دوستان نادان ، به آن ضربت ميزنند ) نمىبينم كسى آن را به حال نخست برگرداند ؛ مگر مردى از ما اهل بيت كه در هر سال دو عطا و در هر ماه دو روزى ميدهد . در زمان وى چنان حكمت و علوم دين از طرف خداوند داده شود كه زن در خانه‌اش مطابق كتاب ( قرآن ) و دستور پيغمبر اكرم صلّى اللَّه عليه و آله حكم كند .\r\nنيز نعمانى در كتاب غيبت از عبد اللَّه بن عطا روايت كرده كه گفت : از حضرت باقر عليه السّلام پرسيدم مهدى با چه روشى در ميان مردم حكومت مىكند ؟\r\nفقال يهدم ما قبله كما صنع رسول اللَّه و يستأنف الاسلام\r\nجديدا فرمود : آنچه از آثار بدعت و گمراهى قبل از وى بوده است ، منهدم مىكند چنان كه پيغمبر اساس جاهليت را منهدم كرد . آنگاه از نو اسلام را از سر مىگيرد « 1 » .\r\n\r\n\r\n","description":"","footnote":"\r\n( 1 ) اين روايت هم مورد توجه ميرزا حسين على مازندرانى پيغمبر ايرانى ! حزب بهائى واقع شده ، و آن را دليل بر نسخ دين اسلام ، و تغيير احكام خرد پسند قرآن و تعاليم حيات بخش محمدى ( ص ) دانسته و در صفحه 199 كتاب فارسى خود « ايقان » كه خودش در آسمان بيست و هفتم بر خود نازل كرده است ! مينويسد : « و از جمله كلمات مدله بر شرع جديد و امر بديع ! فقرات دعاى ندبه است كه ميفرمايد :\r\nاين المدخر لتجديد الفرائض و السنن ، و اين المتخير لاعادة الملة و الشريعة ،\r\nو در زيارت ميفرمايد : « السلام على الحق الجديد .\r\nسئل ابو عبد اللَّه عن سيرة المهدى كيف يصنع قال : يصنع ما صنع رسول اللَّه و يهدم ما كان قبله كما هدم رسول اللَّه »\r\nحال ملاحظه فرمائيد كه با وجود » امثال اين روايات چه استدلالهائى بر عدم تغيير احكام مينمايند » ! پاسخ ما اينست كه اگر جناب بهاء نمىخواست مردم را فريب دهد و پا روى وجدان خود بگذارد ، خيانت نميكرد ؛ و رعايت امانت مىنمود آخر حديث را كه ميفرمايد\r\nو يستأنف الاسلام جديدا\r\nهم ذكر ميكرد آنچه در دعاى ندبه و زيارت و اين روايت است همه ميگويند : مهدى دين اسلام را زنده مىكند ، و بعد از آنكه بدعتها و خرافات و اوهامى كه مخالفين اسلام يا دوستان نادان وارد اسلام كرده‌اند ، از ميان برد ، يا آثار ضلالت بار مثل حظيرة القدس بهائيان و غيره را منهدم كرد اسلام را از سر ميگيرد ، چنان كه در همين حديث و روايت همين صفحه و صفحات قبل و بعد بصراحت از ائمه اطهار رسيده است .\r\n","page_name":" 1123 ","page_number":1131},
  {"content":"\r\n\r\nهمچنين در غيبت نعمانى است كه زراره گفت : به حضرت امام محمد باقر عليه السّلام عرضكردم : نام بنده‌اى از نيكان را براى من ذكر كن و منظورم قائم بود فرمود : نام او نام من است ، گفتم : آيا او هم بروش ملايم پيغمبر سلوك مىكند ؟ فرمود : نه ! نه ! اى زراره بروش پيغمبر رفتار نميكند ، پيغمبر در ميان امت خود با ملايمت رفتار كرد و ميخواست بدان وسيله دلهاى مردم را با هم پيوند دهد ، ولى روش قائم جنگ است و در كتابى كه با اوست « 1 » نيز چنين مأمور شده كه با جنگ كار را از پيش ببرد ، و در آن روز توبه كسى را نمىپذيرد . واى بر كسى كه با وى دشمنى كند .\r\nهمچنين در غيبت نعمانى از حسن بن هارون روايت مىكند كه گفت : من در خدمت حضرت صادق نشسته بودم . معلى بن خنيس از آن حضرت پرسيد آيا هنگامى كه قائم ظهور كرد بر خلاف روش على عليه السّلام حكومت مىكند ؟ فرمود :\r\nآرى و آن بدين گونه است كه على عليه السّلام با منت گذاشتن بر اسيران و مردم و گذشت از آنها عمل مينمود . زيرا كه ميدانست بعد از وى سلاطين جور بر شيعيانش تسلط پيدا ميكنند . ولى قائم با مردم ( بيدين ) ميجنگد و آنها را اسير مىكند زيرا او ميداند كه بعد از وى به هيچ وجه شيعيان مورد غلبه دشمن قرار نميگيرند ( و خطرى متوجه آنها نيست ) در تهذيب شيخ طوسى اين روايت بسند ديگر هم آمده است .\r\nهم در آن كتاب از علاء بن محمد روايت مىكند كه گفت : اگر مردم ميدانستند قائم هنگام ظهورش ( از بسيارى كشتن مردم ) چه مىكند ، بيشتر آنها دوست داشتند كه او را نميديدند ، او نخست به كار قريش ميپردازد . جز شمشير چيزى از آنها نميگيرد ،\r\n\r\n\r\n","description":"","footnote":"\r\n( 1 ) گفتيم اين كتاب همان صحيفه مهر كرده است ، كه دستور خاص حكومت آن حضرت است ، و از طرف پيغمبر و امير مؤمنان بوى رسيده است .\r\n","page_name":" 1124 ","page_number":1132},
  {"content":"\r\n\r\nو جز شمشير چيزى به آنها نميدهد ، تا جايى كه بسيارى از مردم ( بيدين ) ميگويند : اين مرد از خاندان پيغمبر نيست . او اگر از آل محمد بود بر مردم ( كدام مردم ؟ ) رحم ميكرد .\r\nنيز در غيبت نعمانى است كه ابو بصير گفت حضرت باقر عليه السّلام فرمود :\r\n« يقوم القائم بامر جديد و كتاب جديد و قضاء جديد على العرب شديد ، ليس شأنه الا السيف لا يستتيب احدا و لا يأخذه في اللَّه لومة لائم »\r\nيعنى قائم بامر جديد و كتاب جديد و حكم جديد كه بر عرب دشوار است قيام مىكند ، كار وى شمشير ( و جنگ ) است توبه هيچ كس را قبول نميكند ، و ملامت دشمنان او را از هدفش باز نمىدارد .\r\nو هم در كتاب مذكور از يعقوب بن شعيب از حضرت صادق عليه السّلام روايت مىكند كه بوى فرمود : نميخواهى پيراهن قائم را كه در آن قيام مىكند به تو نشان دهم ؟\r\nعرضكردم : چرا ميخواهم به بينم . حضرت دستور داد جعبه‌اى آوردند و در آن را گشود و يك پيراهن كرباسى از ميان آن بيرون آورد و آن را باز كرد . ديدم آستين چپ آن خون آلود است ، حضرت فرمود : اين پيراهن پيغمبر است كه در روزى كه دندان مباركش را شكستند بتن داشت ، قائم هم در روز ظهورش اين را بتن مىكند . من آن خون خشكيده را بوسيدم و آن را به صورت خود ماليدم . سپس حضرت پيراهن را پيچيد و برداشت .\r\nو هم در آن كتاب از عبد الرحمن بن كثير نقل مىكند كه حضرت صادق آيهء شريفه   أَتى أَمْرُ اللَّهِ فَلا تَسْتَعْجِلُوهُ   را تلاوت كرد و فرمود : اين « امر اللَّه » امر ماست ، تو براى آن شتاب و عجله مكن كه خداوند صاحب الامر ما را با سه لشكر از فرشتگان و مؤمنين و رعبى ( كه در دل پادشاهان و گردنكشان مياندازد ) تأييد مىكند .\r\nقيام وى مانند قيام پيغمبر صلّى اللَّه عليه و آله است كه خداوند مىفرمايد :\r\n كَما أَخْرَجَكَ رَبُّكَ مِنْ بَيْتِكَ بِالْحَقِّ وَ إِنَّ فَرِيقاً مِنَ الْمُؤْمِنِينَ لَكارِهُونَ  « 1 »\r\n\r\n\r\n","description":"","footnote":"\r\n( 1 ) معنى « امر اللَّه » در اين روايت به خوبى معلوم مىگردد كه چيست و منظور از آن كيست ولى ابو الفضل گلپايگانى ، چون ديده ميرزا بهاء و عباس افندى پسر او « امر اللَّه » را نام ديگر ديانت ! بهائى قرار داده‌اند ، فقط روايت صفحه 1074 كه نامى هم از بيت المقدس برده شده دست آويز قرار داده است و از اين روايت كه از « امر اللَّه » هم نامى بميان آمده و امام عليه السلام آن را معنى مىكند ، سخنى نگفته است ! با اين وصف نه « امر اللَّه » در آن روايت ، و نه « امر اللَّه » در اين روايت هيچ كدام دلالتى بر دعوى باب و بهاء كه هويت هر كدام و سخافت فكر و سخنان آنها بر خردمندان و مردم با انصاف آفتابى گشته و مردمى عاجز و عامى و سطحى جامعه بوده‌اند ؛ ندارد .\r\nميگويند : يك مبلغ عاليقدر بهائى ، ميخواست يكنفر اصفهانى بذله گوى شوخ طبعى را دعوت بدين بهاء كند ، و از راه تحرى حقيقت درهاى حقايق را به روى او بگشايد ، از جمله در پاسخ اصفهانى كه پرسيده بود حرف اساسى شما چيست گفت : ما ديانت بهاء و اين ظهور جديد را « امر اللَّه » ميدانيم و امروز هم مصداق اين امر اللَّه حضرت عبد البهاء عليه الابهاء است ! اصفهانى هم بالبداهه مىگويد عجب ! پس حالا من معنى اين آيه را فهميدم كه خدا ميفرمايد :  وَ كانَ أَمْرُ اللَّهِ مَفْعُولًا  !\r\n","page_name":" 1125 ","page_number":1133},
  {"content":"\r\n\r\nو نيز در غيبت نعمانى از بشير نبال نقل مىكند كه گفت : به حضرت امام محمد باقر عليه السّلام عرضكردم : مخالفين ما ميگويند : وقتى مهدى قيام مىكند بدون اينكه يك قطره خون بريزد امور سلطنت براى او فراهم مىشود . فرمود : نه ! اين طور نيست بخدائى كه جان من در دست اوست اگر بدون خونريزى امكان داشت اين كار براى پيغمبر روى ميداد و ديگر دندانش نمىشكست و روى مباركش مجروح نمىگشت به خدا قسم تا ما و شما شدائد و صدمات بسيار نبينيم و خونها ريخته نشود دولت او قوام نمىگيرد . در اين وقت حضرت با دست اشاره به پيشانى مباركش فرمود « 1 »\r\n\r\n\r\n","description":"","footnote":"\r\n( 1 ) ابو الفضل گلپايگانى در فرائد در ذيل حديث ابو حمزه ثمالى ، دست و پاى زيادى نموده كه موضوع قيام مهدى موعود شيعه را با سيف و شمشير و جنگ ؛ طورى تأويل كند و مطلب را به جائى ببرد ؛ كه ذهن اغنام اللَّه را مشوب سازد و ديگر از وى و جانشينان باب نپرسند : پس اين همه وعده كه داده‌اند امام زمان با سيف و شمشير قيام مىكند چه شد ؟ چرا سيد باب شمشيرى بدست نگرفت و جنگى نكرد ؟\r\nوى مينويسد : « گمان نرود كه مراد سيف معهود نزد خلق است ، بل مقصود سيف كلام الهى و حجت الهيه و وحى سماوى است . . . » ! ! ميگوئيم : اولا آنقدر موضوع قيام بسيف با صراحت در روايات شيعه نقل شده كه تأويل گلپايگانى با صد من سريشم هم نمىچسبد و هيچ عاقلى آن همه روايات را به سيف بيان ؛ و شمشير تبليغ تأويل نميكند ، و آن شدت و صلابت را به اين سبكى و سادگى معاوضه نمىنمايد . ثانيا بايد ديد سيف كلام اهل بهاء چقدر برنده بوده است و تاكنون چه كرده است ؟ بعد از صد و بيست سال چقدر جلو رفته و چقدر برندگى داشته است ؟ آيا هزار يك تبليغات كمونيستها و نازيها و صد يك فعاليت احزاب مترقى امروز اروپا و امريكا ؛ اثر داشته و پيرو پيدا كرده است ؟ !\r\n","page_name":" 1126 ","page_number":1134},
  {"content":"\r\n\r\nنيز در كتاب ياد شده از يونس بن ظبيان روايت كرده كه گفت : شنيدم حضرت صادق عليه السّلام ميفرمود : پيروان حق هميشه در ناراحتى بسر مىبرده‌اند ! آگاه باشيد كه مدت ناراحتى اندك و زمان دولت قائم طولانى خواهد بود .\r\nهم در آن كتاب از عمر بن خلاد نقل كرده كه گفت : در محضر حضرت رضا عليه السّلام از قائم آل محمد سخن بميان آمد . حضرت فرمود : شما امروز راحتى بيشترى داريد عرض شد : چرا ؟ فرمود : براى اينكه وقتى قائم خروج مىكند شدائد بسيار روى ميدهد و خون زياد ريخته مىشود و مردم دسته دسته سوار بر اسب هر سو در تاخت و تازند لباس قائم زبر و غذايش صعب التناول است .\r\n\r\nپرچم قائم همان پرچم پيغمبر است\r\nو هم در كتاب نامبرده از عبد اللَّه بن سنان روايت نموده كه امام محمد باقر عليه السّلام فرمود : خداوند بر خلاف وقتى كه تعيين‌كنندگان وقت ( ظهور امام زمان ) معين كرده‌اند ، عمل مىكند ! پرچم قائم همان پرچم رسول خداست كه جبرئيل در روز جنگ بدر از آسمان آورد و آن را در ميدان جنگ باهتزاز درآورد .\r\nآنگاه جبرئيل عرض كرد : اى محمد به خدا قسم ؛ اين پرچم از پنبه و كتان و ابريشم و حرير نيست . عرض كردم : پس از چيست ؟ گفت : برگ درخت بهشت است . پيغمبر در جنگ آن را برافراشت سپس پيچيد و بدست على عليه السّلام داد و پيوسته نزد آن حضرت بود تا اينكه در روز جنگ جمل حضرت آن را برافراشته نمود و خدا او را\r\n\r\n","description":"","footnote":"","page_name":" 1127 ","page_number":1135},
  {"content":"\r\n\r\nپيروز گردانيد . آنگاه على عليه السّلام آن را پيچيد و هميشه نزد ما بوده و هست و ديگر هيچ كس آن را نمىگشايد تا اينكه قائم ما قيام كند .\r\nوقتى قائم قيام نمود آن را باهتزاز در مىآورد و هر كس در شرق و غرب عالم باشد آن را مىبيند . رعب و ترس وى يك ماه زودتر از پيش روى و چپ و راست او رفته در دلها جاى مىگيرد ، آنگاه گفت : اى محمد ! او بخونخواهى پدرانش قيام مىكند و سخت خشمگين است و از اينكه خداوند بر اين خلق غضب نموده متأسف مىباشد .\r\nاو پيراهن پيغمبر صلّى اللَّه عليه و آله را كه در جنگ احد پوشيده بود بتن دارد و عمامه و زره پيغمبر را كه بقامت وى رساست مىپوشد ، و ذو الفقار شمشير پيغمبر را هم در دست دارد ، سپس شمشير مىكشد و هشت ماه از كشتهء بيدينان پشته‌ها مىسازد .\r\nاو نخست از بنى شيبه شروع مىكند ، دست آنها را ميبرد و بكعبه مىآويزد و جارچى او اعلام مىكند كه اينان دزدان خانهء خدايند . آنگاه بقريش حمله مىآورد ، شمشير آنها را مىگيرد و با ضرب شمشير سير آبشان مىگرداند . او قيام نمىكند مگر بعد از آنكه ، دشمنانش دو فرمان : يكى در بصره و ديگرى در كوفه مبنى بر بيزارى از امير المؤمنين عليه السّلام بخوانند ! و نيز در غيبت نعمانى از فضيل بن يسار از حضرت صادق عليه السّلام روايت نموده كه فرمود : هنگامى كه قائم ما قيام مىكند با مردم نادانى روبرو ميگردد كه در نفهمى از جهال جاهليت كه پيغمبر با آنها مواجه بود ؛ بدترند « 1 » عرضكردم :\r\n\r\n\r\n","description":"","footnote":"\r\n( 1 ) ابو الفضل گلپايگانى در اين مورد هم دستبردى زده و دامى براى صيد همج الرعاء و افراد ساده لوح بىاطلاع گسترده است ، وى در كتاب « فرائد » صفحه 50 قسمتى از اين حديث را نقل كرده و ميگويد : چون جهال مردم كتاب خدا را در مقابل صاحب الامر تأويل مىبرند ، و بر آن حضرت به كتاب خدا احتجاج ميكنند ، پس خود او صاحب الامر است .\r\nدر صورتى كه در آخر اين روايت ميگويد عدل صاحب الامر مانند سرما و گرما داخل خانه‌هاى مردم مىشود ، چرا اين قسمت حديث را جناب مبلغ عاليقدر امين ؛ انداخته است ؟ آيا سيد باب در زمان خودش چنين بوده ؟\r\nآيا حكومتى داشته و جنگى نموده كه بعد از آن عدلش اين طور گسترش پيدا كند ؟ از اين گذشته جهال ناس با سيد باب احتجاج بكتاب خدا نكردند ، بلكه جهال ناس چون از كتاب خدا بىاطلاع بودند ، به طرف سيد باب رفتند ، و اين علماى ناس و دانشمندان شيعه بودند ، كه ميرزاى باب را رسوا كردند ؛ و بيچاره در مجلس علماى تبريز در حضور ناصر الدين شاه ، عاجز و درمانده شد و همه ريشخندش نمودند .\r\n","page_name":" 1128 ","page_number":1136},
  {"content":"\r\n\r\nچطور ؟ فرمود : وقتى پيغمبر صلّى اللَّه عليه و آله مبعوث شد مردم بتهائى از سنگ و صخره‌ها و چوبهاى تراشيده را پرستش ميكردند و زمانى كه قائم قيام مىكند ، همهء مردم كتاب خدا ( قرآن ) را بميل خود تأويل نموده به آن استدلال ميكنند ، آنگاه فرمود : آگاه باشيد به خدا قسم عدل قائم ( چندان گسترش مييابد و نافذ است كه ) مانند سرما و گرما به داخل خانه‌هاى مردم رسوخ مىكند .\r\nنيز در غيبت نعمانى است كه ابان بن تغلب روايت مىكند كه گفت : شنيدم حضرت صادق ميفرمود :\r\nاذا ظهرت راية الحقّ لعنها أهل الشّرق و الغرب . أ تدري لم ذلك ؟ قلت : لا قال : للّذي يلقى النّاس من اهل بيته قبل خروجه\r\n. يعنى : وقتى پرچم حق آشكار شد ، مردم شرق و غرب آن را لعنت ميكنند . ميدانى چرا ؟ گفتم نه . فرمود : براى ناراحتيهائى كه مردم قبل از ظهور وى از سادات خاندان او مىبينند و هم در آن كتاب منصور بن حازم از آن حضرت روايت كرده كه فرمود : وقتى پرچم حق آشكار شد اهل شرق و غرب آن را لعنت ميكنند . گفتم : براى چه ؟ فرمود : بخاطر صدماتى كه از بنى هاشم مىبينند « 1 »\r\n\r\n\r\n","description":"","footnote":"\r\n( 1 ) ميرزا حسين على مازندرانى كه افراد حزب بهائى لقب « بهاء اللَّه » به او داده‌اند در كتاب « ايقان » صفحه 197 اول اين حديث را گرفته و آخر آن را انداخته و مىگويد « و في الحديث اذا ظهرت راية الحق لعنها اهل الشرق و الغرب چون رايت حق آشكار شود اهل مشرق و اهل مغرب لعنتش كنند . اما تقصيرش چيست و ساعى كيست معلوم نيست » .\r\nچنان كه خوانندگان در اينجا مطالعه مىكنند ، دو روايت به اين مضمون رسيده است كه جزئى تغييرى در عبارت دارند . در روايت دوم حضرت ميفرمايد :\r\nاذا رفعت راية الحقّ\r\nيعنى وقتى پرچم حق برافراشته شد .\r\nهر دو روايت علت بدگوئى شرق و غرب را سوء عمل بعضى از سادات اهل بيت قائم و بنى هاشم ميداند ؛ و مىدانيم كه بنى عباس هم جزو بنى هاشم هستند . از اينكه در روايات گذشته ( صفحه - 1015 و 1031 مكرر گفته شد كه هنگام ظهور مهدى مجددا بنى عباس بر سر كار مىآيند ، ميتوان گفت : چون حكومت آنان كه خود را سادات هاشمى مىدانند براى مردم بسيار گران است و مردم را بستوه مىآورند وقتى رايت مهدى ( ع ) هم برافراشته مىشود ، نخست همه بد ميگويند ولى بعدا كه جنگها و كشورگشائىهاى او را ديدند ، و طبقه بىدينان را از ميان برد ؛ يا به راه راست و دين اسلام سوق داد ، و عدل بىنظير او را ديدند ؛ بقيه دسته دسته ، به زير رايت و پرچمش اجتماع مىكنند .\r\nبايد دانست كه ميرزا بهاء در موقع نوشتن « ايقان » در بغداد ؛ بوده است . و آن موقع ميان او و برادرش يحيى نورى ( صبح ازل ) بر سر تصاحب جانشينى سيد باب كه در تبريز تير باران شده بود نزاع درگرفته بود ؛ بابيها جانشين باب را بنص خود وى ؛ ميرزا يحيى مىدانستند ، و با ميرزا حسين على ميانه‌اى نداشتند لذا او هم در ايقان از دست بابيهاى متمرد مىنالد ، كه آنچه از آنها ديده از سايرين نديده است ! حتى نمىگويد كه حديث كجاست ، مبادا بروند اصل حديث را ببينند ، و دم خروس از جيب « حضرت بهاء جل ذكره الاعلى » ! بدر آيد ! ! اگر اين حديث را براى ادعاى ميرزاى باب مىآورد ؛ چون مىگويند سيد بوده است ؛ ممكن بود موجب گمراهى بعضى شود ، ولى ميرزا حسين على مازندرانى كه از بنى هاشم و سيد نبوده تا گفته شود ، از بس بنى هاشم با مردم بدرفتارى ميكنند ، مردم از قائم زده مىشوند ! راستى كه بشر بعضى وقتها چه حيوان بىشاخ و دمى از كار درمىآيد كه در هيچ جنگلى نمونه‌اش پيدا نمىشود ! !\r\n","page_name":" 1129 ","page_number":1137},
  {"content":"\r\n\r\nو نيز در آن كتاب از يعقوب سراج روايت مىكند كه گفت : شنيدم حضرت صادق عليه السّلام ميفرمود : سيزده شهر و طايفه است كه مردم آن با قائم مىجنگد و او\r\n\r\n","description":"","footnote":"","page_name":" 1130 ","page_number":1138},
  {"content":"\r\n\r\nهم با آنها مىجنگد نام برد و اينان : مردم مكه ، مردم مدينه ، اهل شام ، بنى اميه ، اهل بصره ، مردم دميسان ، كردها ، اعراب قبائل بنى ضبه و غنى و باهله و از دو اهل رى ! نيز در غيبت نعمانى است كه حضرت صادق از پدرش از جد بزرگوارش على بن الحسين عليهم السلام روايت نموده كه فرمود : هنگامى كه قائم ظهور مىكند خداوند هر گونه نقاهتى را از مؤمنين بر طرف ساخته قواى از دست رفتهء آنها را به آنان پس ميدهد .\r\nو هم در غيبت نعمانى است كه امير المؤمنين عليه السّلام فرمود : گوئى شيعيانم را مينگرم كه در مسجد كوفه خيمه‌ها زده‌اند و در آن قرآن را آن طور كه نازل شده است ، مىآموزند . وقتى قائم قيام كرد مسجد كوفه را شكسته و قبله آن را درست مىكند .\r\nنيز در آن كتاب از على بن عقبه روايت مىكند كه حضرت صادق عليه السّلام فرمود :\r\nگوئى شيعيان على عليه السّلام را مىبينم كه قرآن را بدست گرفته و بمردم تعليم ميدهند .\r\nنيز در آن كتاب از حضرت صادق عليه السّلام نقل كرده كه فرمود : چه حالى خواهيد داشت هنگامى كه قائم خيمه‌هائى در مسجد كوفه بر سر پا كند ، آنگاه فرمان نوى براى آنها بيرون آورد كه بر عرب دشوار باشد ؟ « 1 » همچنين در آن كتاب است كه ابو صالح كنانى گفت : من در نزد حضرت صادق عليه السّلام بودم كه پير مردى وارد شد و عرضكرد : فرزندم به من ظلم و ستم مىكند حضرت فرمود : نميدانى كه حق و باطل هر كدام دولتى دارند و پيروان هر يك در دولت ديگرى خوار است هر كس در زمان دولت باطل به كسى آزارى وارد سازد ،\r\n\r\n\r\n","description":"","footnote":"\r\n( 1 ) توضيح آن مىآيد .\r\n","page_name":" 1131 ","page_number":1139},
  {"content":"\r\n\r\nدر دولت حق تلافى آن را از او خواهند گرفت .\r\nو نيز در آن كتاب از ابان بن تغلب نقل كرده كه گفت : شنيدم حضرت صادق عليه السّلام ميفرمود : عمر دنيا تمام نميشود مگر اينكه گويندهء از آسمان صدا زند : اى پيروان حق جمع شويد ! همه پيروان حق در يك قسمتى از زمين گرد آيند . آنگاه بار دوم گوينده‌اى صدا مىزند : اى اهل باطل جمع شويد پس همه پيروان باطل در يك سرزمين اجتماع كنند . من عرضكردم : اهل باطل مىتوانند داخل جبههء حق شوند و بالعكس ؟ فرمود : نه به خدا ، چنان كه خدا فرمود :  ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ  « 1 » يعنى : خداوند نمىگذارد اهل ايمان داخل اين ورطه شوند كه شما ( بيدينان ) در آن هستيد ، تا اينكه بد از خوب تميز داده شود .\r\nو هم در كتاب ياد شده از ابو بصير و او از كامل از حضرت امام باقر ( ع ) روايت كرده كه فرمود : وقتى قائم ما قيام مىكند ، مردم را بامر تازه‌اى دعوت مينمايد ، چنان كه پيغمبر ( ص ) مردم را بدين گونه دعوت نمود . اسلام در حال غربت ظاهر شد و به زودى مانند روز اول غريب مىشود پس خوش به حال غربا .\r\nو نيز در آن كتاب از ابو بصير روايت نموده كه حضرت صادق عليه السّلام فرمود :\r\nاسلام با غربت ظاهر شد . و به زودى نيز غريب مىشود ، چنان كه بود . پس خوش به حال غربا .\r\nمن عرضكردم : آقا اين را براى من شرح دهيد ! فرمود : دعوت‌كننده ما دعوت خود را از سر مىگيرد . مانند دعوت پيغمبر صلّى اللَّه عليه و آله « 2 » و هم در كتاب مذكور از بطائنى روايت مىكند كه حضرت صادق عليه السّلام فرمود : در اثناى اينكه جوانان\r\n\r\n\r\n","description":"","footnote":"\r\n( 1 ) سورهء آل عمران آيه 179\r\n( 2 ) اين گونه روايات كه عربى آن\r\n« انّ الاسلام بدا غريبا و سيعود غريبا فطوبى للغرباء . . . »\r\nاست همه به اين معنى است كه دين و احكام اسلام روزى چنان غريب و بىارزش مىشود و بر اثر سلطهء دشمنان و جعل قوانين بشرى در برابر آن طورى از نظر مىافتد ، كه مانند روز نخست مردم از آن بىخبر مىمانند . پس خوش به حال غربا يعنى عمل‌كنندگان باسلام در آن روزگار ، سپس كه قائم آل محمد و دعوت‌كنندهء اهل بيت ، قيام كرد با احياء و تجديد معالم دين و احكام قرآن و دستورات تعطيل شده و از نظر افتادهء اسلام ، مجددا مردم را باسلام دعوت مىكند و تبليغ اسلام را از سر مىگيرد مثل جدش پيغمبر كه هنگام ظهورش تمام دستورات دينى سابق فراموش شده بود و او مردم را دعوت باسلام و دين خدا كرد .\r\nدر پاورقى صفحه 959 هم راجع به غربت اسلام سخن گفتيم .\r\n","page_name":" 1132 ","page_number":1140},
  {"content":"\r\n\r\nشيعه در پشت بام خود خوابيده‌اند ، ناگاه در يك شب بسوى صاحب خود ميروند و صبح را در مكه خواهند بود . در غيبت نعمانى از ابو بصير روايت مىكند كه حضرت صادق عليه السّلام فرمود : قائم از مكه ظهور نمىكند تا اينكه حلقه كامل شود . عرض كردم : حلقه چقدر است ؟ فرمود : ده هزار نفر كه جبرئيل در سمت راست و ميكائيل در جانب چپ او باشد :\r\n« ثمّ يهز الرّاية المغلبة و يسير بها فلا يبقى احد في المشرق و لا في المغرب الّا لعنها ثمّ يجتمعون قزعا كقزع الخريف »\r\nآنگاه پرچم پيروزمند خود را برافراشته و به حركت مىآورد . هر كس در شرق و غرب است آن را لعنت مىكند « 1 » سپس مردم قبائل مختلف مانند پاره‌هاى ابر در فصل پائيز ناگهان به دو روى اجتماع كنند ، يكنفر ، و دو نفر ، و سه نفر ، و چهار نفر ، و پنج نفر ، و شش نفر و هفت نفر ، و هشت نفر ، و نه نفر ، و ده نفر ( يعنى دسته دسته به طرف قائم ميروند ) شيخ مفيد در كتاب اختصاص از حضرت صادق ( ع ) روايت مىكند كه فرمود :\r\nشيعيان در دولت قائم رؤساى روى زمين و حكمران آن ميباشند . بهر مردى از آنها قوت چهل مرد داده مىشود سپس فرمود : امام محمد باقر فرمود : پيش از قيام قائم وحشت دشمنان در دل شيعيان ما جاى ميگيرد . وقتى قائم ما ظاهر گشت ، و مهدى ما خروج كرد ، هر يك از آنها از شير دليرتر و از نيزه چابك‌ترند ، بطورى كه دشمن ما را زير پاهاى خود له ميكنند و با كف دست بقتل مىرسانند .\r\nشيخ طوسى در كتاب « تهذيب » از ابو المقدام از حبهء عرنى روايت كرده كه گفت : امير المؤمنين عليه السّلام بحيره تشريف برد و فرمود : روزى برسد كه كوفه به حيره وصل شود و چنان مرغوبيت پيدا مىكند كه يك ذرع زمين آن به چند اشرفى\r\n\r\n\r\n","description":"","footnote":"\r\n( 1 ) پاورقى صفحه 1129 را بخوانيد .\r\n","page_name":" 1133 ","page_number":1141},
  {"content":"\r\n\r\nفروخته مىشود ، و مسجدى در حيره بنا شود كه داراى پانصد درب باشد ! و نمايندهء قائم در آن نماز ميگزارد . زيرا مسجد كوفه براى آنها تنگ خواهد بود . دوازده پيشنماز عادل در آنجا نماز ميگزارد .\r\nمن عرضكردم : يا امير المؤمنين ! آيا مسجد كوفه در آن روز گنجايش اين همه جمعيت را كه ميفرمائيد دارد ؟ فرمود : چهار مسجد براى قائم ساخته مىشود كه مسجد كوفه كوچكترين آنهاست . مسجد فعلى كوفه و دو مسجد ديگر در آن روز در اين دو طرف كوفه واقع است ، و با دست مبارك اشاره به نهر اهل بصره و كوفه و نجف كرد .\r\nكلينى در كافى روايت مىكند كه سالم بن مستنير گفت : از حضرت باقر ( ع ) شنيدم ميفرمود : هنگامى كه قائم قيام كرد ، ايمان را به همه ناصبىها پيشنهاد مىكند كه پذيرفته و ايمان بياورند . اگر واقعا داخل در ايمان شدند فبها و گر نه يا گردن آنها را مىزند و يا بايد جزيه بدهند چنان كه امروز كافران ذمى بدولت اسلام جزيه ميدهند .\r\nمؤلف : در كتاب « مزار » تأليف يكى از علماى پيشين ما « 1 » از ابو بصير روايت شده كه گفت : حضرت صادق عليه السّلام به من فرمود : اى ابو محمد ! گويا من فرود آمدن قائم را با كسان و بستگانش در مسجد سهله مىبينم . عرضكردم : مسجد سهله اقامت‌گاه اوست ؟ فرمود : آرى مسجد سهله جايگاه ادريس و ابراهيم خليل الرحمن بوده . خداوند هيچ پيغمبرى را مبعوث نكرد جز اينكه در اين مسجد نماز گزارد و هم محل سكونت خضر در آن مسجد است .\r\nعرضكردم : قربانت گردم ! قائم هميشه در آنجا اقامت مىكند ؟ گفت : آرى ! عرضكردم : بعد از او چه كسى در آن سكونت مىكند ؟ فرمود : هر كس كه بعد از قائم خليفه باشد . عرضكردم : با كافران ذمى چه مىكند ؟ فرمود : مانند پيغمبر با آنها صلح مىكند و آنها نيز با كمال ذلت جزيه بوى ميدهند . عرضكردم : اگر كسى\r\n\r\n\r\n","description":"","footnote":"\r\n( 1 ) اين عالم پيشين ، دانشمند عاليمقام شيخ محمد مشهدى است .\r\n","page_name":" 1134 ","page_number":1142},
  {"content":"\r\n\r\nبا شما دشمنى ورزد چه مىشود ؟ فرمود : در دولت ما مخالفين ما ديگر فرصتى براى دشمنى با ما ندارند ، زيرا در آن موقع خداوند ريختن خون آنها را براى ما حلال كرده است . امروز كشتن آنها بر ما و شما حرام است ، پس كسى تو را مغرور نسازد . وقتى قائم ما قيام كرد خداوند بوسيلهء او انتقام پيغمبرش و ما را از دشمنان ما ميگيرد .\r\nدر كفاية الاثر از ابن عباس روايت مىكند كه پيغمبر صلّى اللَّه عليه و آله در رديف ائمه اولاد حسين عليه السّلام فرمود :\r\nالتّاسع منهم قائم أهل بيتي و مهدىّ امّتى اشبه النّاس بى في شمائله و أقواله و افعاله ليظهر بعد غيبة طويلة و حيرة مضلّة فيعلى أمر اللَّه و يظهر دين اللَّه و يؤيد بنصر اللَّه و ينصر بملائكة اللَّه فيملأ الأرض عدلا و قسطا كما ملئت جورا و ظلما\r\nيعنى : نهمى آنها قائم اهل بيت من و مهدى امت من است كه در شمائل و اقوال و افعالش از همه كس به من شبيه‌تر است . تا اينكه بعد از غيبت طولانى و حيرتى كه مردم را از پريشانى گمراه مىكند ، آشكار شود ، و امر خدا ( دين اسلام ) را بالا برد و دين خدا را بر همه اديان غالب گرداند و با نصرت خدا و فرشتگان تأييد شود ، پس زمين را پر از عدل و داد كند چنان كه پر از جور و ستم شده باشد .\r\nمؤلف : بعضى از روايات در بارهء روش حكومت آن حضرت در طى اكثر ابواب سابق گذشت « 1 »\r\n\r\nنابودى شيطان بدست قائم است\r\nسيد على بن عبد الحميد در كتاب « الانوار المضيئة » بسند خود از اسحاق بن عمار نقل مىكند كه از حضرت صادق عليه السّلام پرسيدم اينكه خداوند بشيطان فرمود : منتظر « وقت معلوم » باشد .   قالَ فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ   اين وقت\r\n\r\n\r\n","description":"","footnote":"\r\n( 1 ) همانطور كه در پاورقى صفحه 1096 گفتيم چون بعضى از روايات دو باب گذشته مكرر بود ما نيز در اين باب ديگر به تكرار آنها نپرداختيم .\r\nزيرا آن مكررات در ساير ابواب سابق كتاب مخصوصا دو باب گذشته نقل شد كه همه را ما ترجمه كرديم . پس آنچه در متن عربى اين باب هست كه در جاى خود ترجمه نشده ؛ خوانندگان آن را در ابواب گذشته به‌بينند .\r\n","page_name":" 1135 ","page_number":1143},
  {"content":"\r\n\r\nمعلوم كى خواهد بود ؟ فرمود : روز قيام قائم ماست . وقتى خداوند او را برانگيخته مىكند ( و آمادهء قيام است ) در مسجد كوفه است . در آن وقت شيطان در حالى كه با زانوهاى خود راه ميرود ، به آنجا مىآيد ، و ميگويد : اى واى از خطر امروز ! قائم پيشانى او را گرفته و گردنش را مىزند . آن موقع روز وقت معلوم است . كه مدت او به آخر ميرسد .\r\nشيخ مفيد در كتاب « اختصاص » از حضرت صادق عليه السّلام روايت مىكند كه فرمود :\r\nچون قائم قيام كند با پاى خويش بميدان كوفه مىآيد ، و با دست خود اشاره بموضعى مىكند و ميگويد : اينجا را بكنيد ! بدستور او آنجا را حفر ميكنند دوازده هزار زره و دوازده هزار شمشير و دوازده هزار كلاه خود دو روى بيرون مىآورد . آنگاه دوازده هزار نفر از غلامان و مردم عجم را ميخواند و آن سلاح را به آنها ميپوشاند ، و سپس خطاب به آنها ميگويد : كسانى كه اين لباس را نپوشيده‌اند ، بقتل برسانيد .\r\nكلينى در كافى از ابو بصير روايت مىكند كه مردى خدمت حضرت امام محمد باقر عليه السّلام رسيد و عرضكرد : شما اهل بيت رحمت هستيد و خداوند شما را به اين منقبت مخصوص داشته است . حضرت فرمود : چنين است خدا را شكر ميگوئيم . زيرا ما هيچ كس را بگمراهى نيانداخته و هيچ كس را از راه هدايت بيراه نكرده‌ايم .\r\nدنيا به آخر نميرسد ، مگر اينكه خداوند عز و جل مردى از ما اهل بيت را برانگيزد كه مطابق كتاب ( خدا قرآن ) عمل كند و هر كار زشتى را ببيند ، تقبيح نمايد .\r\nشيخ طوسى در كتاب « تهذيب » از علاء بن محمد روايت مىكند كه گفت : از حضرت باقر عليه السّلام پرسيدم : قائم چگونه در ميان مردم رفتار مىكند ؟\r\nفقال يسير بسيرة ما سار به رسول اللَّه حتّى يظهر الاسلام قلت و ما كانت سيرة رسول اللَّه ( ص ) قال : ابطل ما كانت في الجاهليّة و استقبل النّاس بالعدل و كذلك القائم اذا قام يبطل ما كان في الهدنة ممّا كان في ايدى النّاس و يستقبل لهم العدل\r\nفرمود : بروش پيغمبر ( ص ) عمل مينمايد تا آنكه اسلام را آشكار ميسازد . عرضكردم : روش\r\n\r\n","description":"","footnote":"","page_name":" 1136 ","page_number":1144},
  {"content":"\r\n\r\nپيغمبر چگونه بود ؟ فرمود : پيغمبر آثار كفر جاهليت را از ميان برد و با مردم به عدالت رفتار كرد . قائم هم موقعى كه قيام مىكند هر اعمال نامشروع و بدعتى را كه هنگام صلح و سازش با بيگانگان اسلام در ميان مسلمين مرسوم گشته از ميان ميبرد و مردم را به عدالت گسترى رهبرى مينمايد « 1 »\r\nتذييل امين الدين طبرسى در كتاب « اعلام الورى » مينويسد :\r\nاگر گفته شود : همه مسلمانان متفقند كه بعد از حضرت ختمى مرتبت صلّى اللَّه عليه و آله ديگر پيغمبرى نخواهد آمد ، ولى شما شيعيان عقيده داريد كه چون قائم قيام كند جزيه را از اهل كتاب نمىپذيرد ؛ و هر كس كه بيش از بيست سال داشته باشد و احكام دينش را نداند بقتل مىرساند و مساجد و مشاهد دينى را خراب مىكند و بطريقهء حضرت داود كه براى صدور حكم شاهد نميخواست ، حكم مىكند ، و امثال اينها كه در روايات شما وارد شده . اين عقيده موجب نسخ ديانت و ابطال احكام دينى است ، و در حقيقت شما با اين عقيده نبوت و پيغمبرى را بعد از خاتم انبيا اثبات نموده‌ايد هر چند نام آن را پيغمبر نگذاريد ، جواب شما چيست ؟ « 2 » پاسخ ميگوئيم : ما از آنچه در اين سؤال ذكر شده كه قائم جزيه را از اهل كتاب نمىپذيرد و كسانى را كه بسن بيست سالگى ميرسند و احكام دين خود را نمىدانند\r\n\r\n\r\n","description":"","footnote":"\r\n( 1 ) پاورقى صفحه 1123 را بخوانيد\r\n( 2 ) خوانندگان توجه كنند كه اشكال و پاسخ مربوط به هشتصد سال پيش است ؛ زيرا طبرسى بسال 549 از دنيا رفته است . آن روز اين گونه پرسشها و پاسخ‌ها هم بوده است . اشكالاتى كه بعدها به صورت دين باب و بهاء و وسيله تبليغاتى آن درآمد ؛ ولى جواب آنها در همان روزگار داده شده است .\r\n","page_name":" 1137 ","page_number":1145},
  {"content":"\r\n\r\nبقتل مىرساند اطلاع نداريم . بر فرض هم كه در اين خصوص روايتى رسيده باشد ، نميتوان آن را بطور قطع پذيرفت . و اما خراب كردن بعضى از مساجد و مشاهد دينى ، ممكن است ، منظور مساجد و مشاهدى باشد كه بر خلاف جهات تقوى و دستور خدا بنا شده است ؛ كه البته كارى مشروع خواهد بود و پيغمبر همچنين كارى را كرد « 1 » و اما اينكه قائم مانند اولاد داود حكم مىكند و در صدور حكم شاهد و دليل نميخواهد ، اين هم چيزى است كه نزد ما معلوم و يقينى نيست . فرضا هم اگر درست باشد آن را بدين گونه بايد تأويل كرد كه : در مواردى كه شخصا علم بحقيقت قضايا و ماهيت دعوى دارد ، طبق علمش حكم مىكند زيرا هر گاه امام يا حاكم يقين به چيزى پيدا كرد لازم است كه موافق علمش عمل كند ، و ديگر شاهد و دليلى نخواهد ، و اين موجب نسخ ديانت نيست .\r\nبعلاوه اينكه گفته‌اند : قائم جزيه نميگيرد و گوش بگواهى شاهد و گواه نميدهد ، در صورتى كه صحيح باشد هم باعث منسوخ گشتن ديانت نخواهد بود . زيرا نسخ آنست كه دليلش متأخر از حكم منسوخ باشد و با هم نيايد . اگر هر دو دليل با هم آمدند نميتواند يكى ناسخ ديگر باشد هر چند در معنى مخالف آن باشد . مثلا اگر فرض كرديم كه خداوند فرمود : روز شنبه را تا فلان وقت در خانه بسر بريد و بعد از آن وقت آزاد هستيد ، اين را نسخ نميگويند ، زيرا دليل رافع همراه دليل موجب است .\r\nچون اين معنى معلوم گشت و دانستيم پيغمبر بما اطلاع داده است كه قائم از فرزندان من است و از دستورات او پيروى كنيد ، و هر حكمى مىكند بپذيريد ، بر ما واجب است از وى پيروى كنيم و هرطور قائم ميان ما حكم نمود عمل نمائيم پس اگر ما حكم او را پذيرفتيم هر چند با بعضى از احكام سابق فرق داشته باشد\r\n\r\n\r\n","description":"","footnote":"\r\n( 1 ) مانند مسجد « ضرار » كه منافقين مدينه در غياب پيغمبر ( ص ) و بعنوان معارضهء با آن حضرت و دين اسلام ساختند و بدستور پيغمبر آن را منهدم نمودند .\r\n","page_name":" 1138 ","page_number":1146},
  {"content":"\r\n\r\nاحكام دين اسلام را منسوخ ندانسته‌ايم زيرا چنان كه گفتيم : نسخ احكام در جايى كه دليلش وارد شده باشد ، متحقق نمىشود .\r\n\r\nگفتار يكى از دانشمندان اهل تسنن\r\nمؤلف : حسين بن مسعود فراء « 1 » در كتاب « شرح السنه » بسند خود از پيغمبر صلّى اللَّه عليه و آله روايت كرده كه فرمود : بخدائى كه جان من در دست اوست سوگند ياد ميكنم كه : عيسى بن مريم آن حاكم عادل در ميان شما مسلمانان فرود مىآيد و صليب را ميشكند و خوك را ميكشد و جزيه دادن را از ميان برميدارد و چندان مال بمردم ميدهد كه ديگر كسى آن را نمىپذيرد .\r\nسپس حسين بن مسعود ميگويد : مقصود از شكستن صليب اينست كه عيسى عليه السّلام كيش نصرانيت را از ميان برده و مطابق دين اسلام حكم مىكند و معنى كشتن خوك تحريم نگهدارى و خوردن و اباحه كشتن آنست ( كه نصارا عادت بدان دارند ) و اين مىرساند كه خوك نجس العين است : زيرا عيسى عليه السّلام بدستور شرع اسلام خوك‌ها را مىكشد . چون چيز طاهرى كه مردم از آن نفع مىبرند تلف كردنش مباح نيست ، و اين كه فرمود : جزيه دادن را از ميان برميدارد يعنى از اهل كتاب ( يهود و نصارا ) برداشته و آنها را مسلمان مىكند .\r\nابو هريره از پيغمبر روايت نموده كه در باره فرود آمدن عيسى از آسمان فرمود در زمان او تمام اديان از ميان ميرود . مگر اسلام كه باقى ميماند ، و دجال را مىكشد « 2 » و چهل سال در روى زمين زندگى مينمايد و سپس وفات مىكند و مسلمانان بر وى نماز مىگزارند .\r\nبعضى ( از دانشمندان اهل سنت ) گفته‌اند : مقصود از برداشتن جزيه اينست كه\r\n\r\n\r\n","description":"","footnote":"\r\n( 1 ) شرح حال اين دانشمند سنى در پاورقى صفحه 969 گذشت .\r\n( 2 ) در پاورقى صفحه 969 گفتيم كه قاتل دجال امام زمان است ، ولى اهل تسنن ميگويند عيسى بن مريم است كه دجال را بقتل مىرساند .\r\n","page_name":" 1139 ","page_number":1147},
  {"content":"\r\n\r\nبقدرى اموال در آن روزگار زياد مىشود كه نيازمندى كه جزيه بخاطر آنها مقرر گرديده است پيدا نميشود ، بدليل اينكه پيغمبر فرمود : چندان مال بمردم ميدهد كه ديگر كسى آن را نميپذيرد .\r\nبخارى « 1 » بسند خود از ابو هريره روايت كرده كه پيغمبر فرمود چه حالى خواهيد داشت هنگامى كه عيسى بن مريم از آسمان فرود آيد و امام شما هم در ميان شما باشد ؟ اين حديثى است كه همه علما اتفاق بر صحت آن دارند ( پايان سخن فراء ) مؤلف : فراء و ساير علماى اهل تسنن روايات ديگرى در اين خصوص نقل كرده‌اند كه همه مىرساند آنچه در بارهء طرز حكومت قائم نقل شده اختصاص بما ندارد ، بلكه مخالفين ما هم روايت كرده‌اند ولى آنها اين امور را به حضرت عيسى نسبت داده‌اند . اما اين را خوشبختانه روايت هم كرده‌اند كه پيغمبر فرمود : هنگام نزول عيسى امام شما در ميان شماست . هر جوابى كه از اين مطلب دادند همان جواب ماست زيرا اشكال مشترك بين ما و آنهاست .\r\nسيد على بن عبد الحميد نيلى در كتاب « غيبت » خود از كتاب فضل بن شاذان روايت كرده كه وى بسند خود از سعد بن عبد اللَّه اشعرى نقل كرده كه امام حسن عسكرى عليه السّلام فرمود : باندازهء يك جاى قدم زمين كه در كوفه داشته باشم نزد من بهتر از داشتن يك باب خانه در مدينه است .\r\nو هم در آن كتاب از فضل بن شاذان از سعد بن اصبغ نقل كرده كه گفت :\r\nشنيدم حضرت صادق مىفرمود : اگر كسى خانه‌اى در كوفه داشته باشد ، آن را از دست ندهد .\r\nو نيز در آن كتاب از ابو خالد كابلى از على بن الحسين عليه السّلام روايت كرده كه فرمود : قائم گروهى از مردم مدينه را مىكشد و سپس با لشكر از مدينه بيرون\r\n\r\n\r\n","description":"","footnote":"\r\n( 1 ) بخارى از محدثين بزرگ اهل تسنن است . وى مؤلف كتاب « صحيح » است كه معتبرترين و مشهورترين كتب حديث سنى است . بسال 256 از جهان رفت .\r\n","page_name":" 1140 ","page_number":1148},
  {"content":"\r\n\r\nمىآيد تا به « اجفر » « 1 » ميرسد در آنجا دچار گرسنگى سختى مىشوند في الحال ميوه براى آنها روئيده مىشود و آنها هم از آن مىخورند و از آن توشه مىگيرند اين است معنى آيهء شريفه  وَ آيَةٌ لَهُمُ الْأَرْضُ الْمَيْتَةُ أَحْيَيْناها وَ أَخْرَجْنا مِنْها حَبًّا فَمِنْهُ يَأْكُلُونَ  « 2 » يعنى : علامتى براى آنها اينست كه ما زمين مرده را زنده ميگردانيم و از آن ميوه‌اى بيرون مىآوريم تا از آن بخورند آنگاه حركت نموده تا بقادسيه « 3 » ميرسد در آن موقع مردم در كوفه اجتماع نموده و با سفيانى بيعت كرده‌اند .\r\nو هم در آن كتاب از حضرت امام محمد باقر عليه السّلام روايت شده كه فرمود :\r\nقائم ما سيصد و نه سال سلطنت مىكند بمدتى كه اصحاب كهف در غار خود توقف نمودند . او زمين را پر از عدل و داد مىكند ، چنان كه پر از ظلم و ستم شده باشد . خداوند شرق و غرب زمين را براى ما ميگشايد او هم چندان مردم بىدين را بقتل رساند كه جز دين محمد ( ص ) نماند و بروش سليمان بن داود رفتار نمايد ، اگر آفتاب و ماه را بسوى خود بخواند ، اجابت ميكنند « 4 » و زمين در زير پايش پيچيده مىشود ( يعنى طى الارض خواهد داشت ) و از جانب خدا بوى وحى مىشود و او هم طبق دستور خدا عمل مىكند .\r\nهمچنين در آن كتاب از عبد اللَّه بن مسكان روايت مىكند كه گفت : شنيدم حضرت صادق عليه السّلام فرمود :\r\nانّ المؤمن في زمان القائم و هو بالمشرق ليرى اخاه الّذى في المغرب و كذا الّذى في المغرب يرى اخاه الّذى في المشرق\r\n!\r\n\r\n\r\n","description":"","footnote":"\r\n( 1 ) محلى واقع در بين فيد و خزيمه است . ( مراصد )\r\n( 2 ) سوره يس آيه 33\r\n( 3 ) قادسيه - قريه‌اى واقع در پانزده فرسخى كوفه بوده جنگ سپاه اسلام و ايران در آنجا معروف است .\r\n( 4 ) البته مقصود استفاده از اشعهء آنهاست كه هر گونه استفاده‌اى بخواهد از آفتاب و ماه ببرد ، خداوند براى آن حضرت ميسر ميسازد .\r\n","page_name":" 1141 ","page_number":1149},
  {"content":"\r\n\r\nدر زمان دولت قائم اگر يكفرد با ايمان در مشرق باشد برادرش را در مغرب ميبيند و آن كس كه در مغرب است برادرش را كه در مشرق مىباشد ، مىبيند . « 1 »\r\nسيد رضى الدين بن طاوس در كتاب « سعد السعود » مينويسد : من در « صحف ادريس » ديده‌ام كه وقتى شيطان به خدا گفت : مرا تا روز رستخيز مهلت بده خدا فرمود : نه تو را تا روزى كه وقت آن معلوم است مهلت مىدهم . آن روز ، روزى است كه : زمين را از لوث كفر و شرك و گناهان پاك ميگردانم مردانى را براى زندگى در آن روز بر مىگزينم كه دلهاى آنها را براى ايمان و درون آنها را با پرهيزكارى و اخلاص و يقين و تقوى و فروتنى و راستى و بردبارى و استقامت در امر دين و وفا و زهد در دنيا ، و ميل به آنچه من به آنها مىدهم ، امتحان كرده‌ام .\r\nآنها را داعيان مهر و ماه قرار داده‌ام ، و سروران زمين ميگردانم ، و دين ( اسلام ) را كه براى آنها برگزيده‌ام ، براى آنها باقى ميگذارم . تا آنكه مرا چنان كه ميبايد عبادت كنند ، و به من شرك نورزند .\r\nنمازها را در اوقات مخصوص به خود به پا دارند ، و زكات مال خود را بپردازند و امر بمعروف كنند ، و نهى از منكر نمايند . در آن زمان امانت دارى را در روى زمين برقرار سازم كه هرگز چيزى تلف نشود ، و كسى از چيزى نترسد ، جانوران و چهارپايان در ميان مردم باشند ، و به يكديگر آزار نرسانند ، و تمام جانوران زهر دار را از ميان ميبرم ، و اثر سم حيوانات نيش دار را ، بلا اثر ميگذارم .\r\nبركات خود را از زمين و آسمان بر آنها ميفرستم ، و زمين با گياهان و سبزه خود نزهت گيرد ، و هر درخت ثمر دارى و عطر آگينى ، ثمر و عطر خود را بيرون ميدهد .\r\n\r\n\r\n","description":"","footnote":"\r\n( 1 ) اين روايت با صراحت وجود تلويزيون را در عصر قائم ( ع ) ثابت مىكند . شايد در آن موقع دستگاه‌هاى مجهزترى آن هم به ميزان زياد و انواع گوناگون ساخته شود ، كه هر كس در شرق است ؛ غرب را به بيند و بالعكس - امكان اين هم هست كه قدرت ديد مردم با ايمان عصر امام زمان ( ع ) بقدرى زياد شود كه يكنفر بدون واسطه ؛ و بطور مستقيم بتواند في المثل از مشرق برادرش را كه در مغرب است به بيند .\r\n","page_name":" 1142 ","page_number":1150},
  {"content":"\r\n\r\nرأفت و ترحم را در دل آنها جاى دهم ، بطورى كه مواسات و برادرى ميان آنها برقرار گردد ، و آنچه دارند على السويه ميان خود قسمت كنند ، فقرا بىنياز ميشوند و كسى بر ديگرى برترى ندارد . و بزرگ بر كوچك ترحم مىكند و كوچك بزرگ را محترم ميدارد ، همه متدين بدين حق ( اسلام ) هستند و طبق دستورات آن رفتار ميكنند و حكم مينمايند .\r\nآنها دوستان من هستند كه پيغمبرى چون محمد مصطفى و امام امينى مانند على مرتضى را براى ( هدايت و راهنمائى ) آنها برگزيدم ، و آن مردم را دوستان و ياوران پيغمبرم محمد مصطفى و امينم على مرتضى قرار دادم .\r\nاى شيطان ! آن روز وقتى است كه در علم غيب خودم پنهان كرده‌ام ، و ناچار بوقوع مىپيوندد . در آن روز تو و تمام دار و دسته و لشكرت را نابود ميگردانم ، فاذهب   فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ   .\r\nمؤلف : اين آثار كه ذكر شد در نابودى شيطان و دار و دسته او در تمام ايام پيغمبر و امت او تا كنون تحقق نيافته است ؛ و مسلما بايد روزى بعد از برانگيخته شدن پيغمبر اسلام صلّى اللَّه عليه و آله متحقق شود ؛ و آن روز هم فقط زمان ظهور و سلطنت قائم آل محمد است چنان كه در اخبار سابق گذشت و قسمتى هم خواهد آمد .\r\nدر كتاب « عدد القويه » مينويسد : حضرت صادق عليه السّلام فرمود : گوئى قائم را در پشت نجف مىبينم كه زره پيغمبر صلّى اللَّه عليه و آله را پوشيده و چون جمع شده است ، آن را مىتكاند تا باندامش رسا مىآيد آنگاه ، آن را با پارچه‌اى از استبرق ميپوشاند و سوار اسب ابلقى ( سياه و سفيد ) كه ميان دو چشمش سفيد است شده ، و طورى آن را به حركت مىآورد كه سفيدى پيشانى اسبش را مردم شهرها ببينند و خود علامت ظهور او باشد ، سپس پرچم رسول خدا را ميگشايد و از گشودن آن نورى ميجهد كه ما بين شرق و غرب را روشن مىكند .\r\nامير المؤمنين عليه السّلام فرمود : گويا قائم را مىبينم كه بر اسب سياهى كه ميان پيشانيش از سفيدى\r\n\r\n","description":"","footnote":"","page_name":" 1143 ","page_number":1151},
  {"content":"\r\n\r\nميدرخشد سوار است و از وادى السلام به طرف خندق مسجد سهله ميرود و اين دعا را ميخواند :\r\nلا إله الّا اللَّه حقّا حقّا لا إله الّا اللَّه ايمانا و صدقا ، لا إله الّا اللَّه تعبّدا و رقّا ، اللّهم معزّ كلّ مؤمن وحيد و مذلّ كلّ جبّار عنيد . انت كنفى حين تعيينى المذاهب و تضيق على الأرض بما رحبت اللّهم خلقتنى و كنت غنيّا عن خلقى و لو لا نصرك ايّاى لكنت من المغلوبين ، يا منشر الرّحمة من مواضعها و مخرج البركات من معادنها ، و يا من خصّ نفسه بشموخ الرّفعة فاولياءه بعزّه يتعزّزون . يا من وضعت له الملوك نير المذلّة على اعناقهم فهم من سطوته خائفون . أسألك باسمك الّذى فطرت به خلقك فكلّ لك مذعنون . أسألك ان تصلّى على محمّد و آل محمّد ، و ان تنجّز لى امرى و تعجّل لى في الفرج و تكفينى و تعافينى و تقضى حوائجى ، السّاعة السّاعة ، اللّيلة اللّيلة ، انّك على كلّ شىء قدير .\r\n\r\n","description":"","footnote":"","page_name":" 1144 ","page_number":1152},
  {"content":"\r\n\r\n\r\nباب سى و سوم آنچه طبق روايت مفضل بن عمر در روزگار آن حضرت در جهان روى ميدهد\r\nدر يكى از تأليفات علماى شيعه بسلسلهء سند از مفضل بن عمر « 1 » روايت شده است كه گفت : از آقايم حضرت صادق عليه السّلام پرسيدم : آيا مأموريت مهدى منتظر وقت معينى دارد كه بايد مردم بدانند كى خواهد بود ؟ فرمود : حاشا كه خداوند وقت ظهور او را طورى معين كند كه شيعيان ما آن را بدانند . عرضكردم : آقا براى چه ؟ فرمود :\r\nزيرا وقت ظهور او همان ساعتى است كه خداوند ميفرمايد :\r\n يَسْئَلُونَكَ عَنِ السَّاعَةِ أَيَّانَ مُرْساها ؛ قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلَّا بَغْتَةً  « 2 » .\r\n\r\n\r\n","description":"","footnote":"\r\n( 1 ) مفضل بن عمر كوفى - از اصحاب حضرت امام جعفر صادق و امام موسى كاظم عليهما - السلام است . روايات بسيارى از آن دو امام عاليمقام شنيده و روايت كرده است ، و هم از وكلاى آنان بوده است . حديث مفصل و معروف وى از حضرت صادق در بارهء خداشناسى كه مشهور به « توحيد مفضل » است ، دليل روشنى بر اهميت و شخصيت وى نزد حضرت صادق است ، همين روايت مفضل كه علامهء مجلسى در اين باب نقل مىكند نيز بر فرض كه صحت آن مسلم باشد ، دليل بارزى بر مقام بزرگ آن مرد دينى است .\r\nموسى بن بكر ميگويد : چون خبر مرگ مفضل به حضرت موسى كاظم ( ع ) رسيد ، فرمود :\r\nخدا او را رحمت كند كه پدرى بود بعد از پدر و راحت شد .\r\nبعضى از دانشمندان ما نظر بپاره‌اى از روايات كه در آن از مفضل نكوهش شده است ، او را مورد قدح قرار داده و به نيكى ياد نكرده‌اند . ولى اغلب محققين نظر موافق دارند ، و ميگويند آن روايات يا مجعول و يا در مورد تقيه و براى حفظ مفضل از دشمنان بوده است كه او را از اصحاب خاص ائمه ندانند ؛ و قصد سوئى نسبت بوى نكنند .\r\n( 2 ) سورهء اعراف آيه 187 .\r\n","page_name":" 1145 ","page_number":1153},
  {"content":"\r\n\r\nو نيز اين همان ساعتى است كه خدا فرموده :  يَسْئَلُونَكَ عَنِ السَّاعَةِ أَيَّانَ مُرْساها  « 1 » و هم فرموده :  إِنَّ اللَّهَ عِنْدَهُ عِلْمُ السَّاعَةِ  « 2 » يعنى : علم آن وقت فقط در نزد خداست و در آيه ديگر فرمود :  فَهَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً فَقَدْ جاءَ أَشْراطُها  « 3 » و نيز فرمود :   اقْتَرَبَتِ السَّاعَةُ وَ انْشَقَّ الْقَمَرُ   و هم فرمود :   ما يُدْرِيكَ لَعَلَّ السَّاعَةَ قَرِيبٌ يَسْتَعْجِلُ بِهَا الَّذِينَ لا يُؤْمِنُونَ بِها وَ الَّذِينَ آمَنُوا مُشْفِقُونَ مِنْها وَ يَعْلَمُونَ أَنَّهَا الْحَقُّ أَلا إِنَّ الَّذِينَ يُمارُونَ فِي السَّاعَةِ لَفِي ضَلالٍ بَعِيدٍ   « 4 » .\r\nعرضكردم : معنى « يمارون » چيست ؟ فرمود : يعنى مردم ميگويند قائم كى متولد شده و كى او را ديده ، و حالا كجاست و چه وقت آشكار مىشود ؟ اينها همه عجله در امر خدا و شك در قضاى الهى و دخالت در قدرت اوست اينان كسانى هستند كه در دنيا زيان مىبرند و پايان بد از آن كافران است .\r\nعرضكردم : آيا وقتى براى آن تعيين نشده ؟ فرمود : اى مفضل ! نه من وقتى بر آن معين ميكنم و نه هم وقتى براى آن تعيين شده است ! هر كس براى ظهور مهدى ما وقت تعيين كند ، خود را در علم خداوند شريك دانسته و ( بناحق ) ادعا كرده كه توانسته است بر اسرار خدا آگاهى يابد ! در صورتى كه خداوند هر سرى دارد براى اين مخلوق كه از خدا و اولياء خدا برگشته‌اند واقع شده است ، هر خيرى خدا داشته باشد اختصاص به بندگانش دارد كه بايد به آن برسند . زيرا كه خدا همه وقت با بندگانش است . آن اسرار كه به آنها ميدهد براى اين است كه بر آنها حجت باشد .\r\nفقلت فكيف يا مولاى في ظهوره ؟ فقال يظهر في شبهة ليستبين امره و يعلى ذكره .\r\nمفضل گفت : در وقت ظهورش چگونه است ؟ فرمود : اى مفضل ! او در وضع شبهه‌ناكى آشكار مىشود ، تا اينكه امرش روشن شود « 5 » و نامش بالا رود و كارش آشكار گردد ، و نام و كنيه و نسبش برده\r\n\r\n\r\n","description":"","footnote":"\r\n( 1 ) سوره النازعات آيه 42\r\n( 2 ) سوره لقمان آيه 34 .\r\n( 3 ) سورهء محمد آيه 18\r\n( 4 ) سورهء شورى آيهء 18 و 17\r\n( 5 ) يكى از شواهد رسوائى حسين على مازندرانى پيغمبر بهائى و ابو الفضل گلپايگانى بزرگترين مبلغ آنها ، تحريف و تغيير و سوء استفاده از همين جملهء حديث است . راستى كه انسان نميداند چگونه نيرنگ اين عناصر حيله‌گر و خيانت پيشه را برملا سازد . شما خوانندگان اين قسمت . حديث مفضل را كه ما از صفحه 201 جلد سيزدهم بحار الانوار چاپ امين الضرب نقل كرده‌ايم ملاحظه مىكنيد ، و بعد به بينيد جناب بهاء ! آن را بچه صورتى درآورده است . چه دروغ شاخدارى كه گفته و چه خيانت آشكارى نموده است وى خواسته با جعل اين قسمت روايت ؛ دليلى براى سال دعوى امام زمانى سيد باب درست كند .\r\nحسين على در صفحه 211 « ايقان » با همان تردستى و فريبكارى مخصوص به خود مينويسد :\r\n« ملاحظه فرمائيد كه در اخبار ؛ سنهء ظهور آن هويه نور را هم ذكر فرموده‌اند مع ذلك شاعر نشده‌اند و در نفسى از هواى نفس منقطع نگشته‌اند . في حديث المفضل سئل عن الصادق فكيف يا مولاى في ظهوره فقال في سنة الستين ! يظهر امره و يعلو ذكره بارى تحير است از اين عباد كه چگونه با اين اشارات واضحه لائحه از حق احتراز نموده‌اند » ! ! گلپايگانى هم در صفحه 34 كتاب فرائد بعد از نقل حديث ضعيف ابو لبيد مخزومى مينويسد : « و همين است مقصود از عبارت حديث مفضل بن عمر كه از حضرت صادق ( ع ) روايت نموده كه آن حضرت در ميعاد ظهور فرمود : و في سنة الستين ! يظهر امره و يعلو ذكره يعنى در سنهء شصت ( 60 ) امر آن حضرت ظاهر گردد و ذكر ظهورش انتشار و استعلا يابد » ! ميگوئيم : بهاء و گلپايگانى اگر در حديث مفضل در بحار الانوار علامه مجلسى چنين عبارتى كه جعل كرده‌اند پيدا كردند ، ما هم اعتراف خواهيم كرد كه دروغگو و خيانت كار و شياد نبوده‌اند ؛ و حزب بهائى به تحريك ايادى بيگانه درست نشده است . بعلاوه جمله « سئل عن الصادق » بهترين دليل است كه جناب بهاء مختصر اطلاعى از زبان عربى نداشته . زيرا لفظ « عن » كه ايشان به كار بسته‌اند ! در اينجا غلط است و بايد گفت « سئل الصادق » از اينها گذشته چند سطر قبل از همين جمله در حديث مفضل امام صادق ( ع ) در جواب وى ميگويد وقت ظهور مهدى ( ع ) را تعيين نميكنم و هر كس هم تعيين كند ادعاى شركت در علم خدا كرده ! جناب بها و گلپايگانى چه جوابى ميدهند ؟\r\nدر صفحه 1080 نيز گفتيم كه حضرت صادق فرمود : قائم در سال طاق قيام مىكند . يعنى مثلا در سال 61 نه 60 تازه بر فرض محال سال 60 چه مناسبت با 1260 دارد ؟ آيا معنى تحرى حقيقت و راستى و درستى اهل بهاء همين است ؟ ! . ضمنا بايد توجه داشت كه اگر در كتابى هم في سنة الستين نوشته باشد مسلما غلط و نمىتواند مورد استفاده اغنام اللَّه واقع شود . زيرا در بعضى از كتب بهائى امثال رحيق مختوم اشراق خاورى نيز « في شبهة ليستبين امره » آمده است .\r\n","page_name":" 1146 ","page_number":1154},
  {"content":"\r\n\r\nشود ، و آوازهء او در زبان پيروان حق و باطل و موافقين و مخالفين زياد\r\n\r\n","description":"","footnote":"","page_name":" 1147 ","page_number":1155},
  {"content":"\r\n\r\nبرده مىشود ؛ تا اينكه بواسطهء شناختن او حجت بر مردم تمام شود .\r\nبعلاوه ما داستان ظهور او را براى مردم نقل كرده‌ايم و نشان داده‌ايم و نام و نسب و كنيهء او را برده و گفته‌ايم كه : او همنام جدش پيغمبر خدا و هم كنيه اوست تا مبادا مردم بگويند اسم و كنيه و نسب او را نشناختيم ، به خدا سوگند كار او بواسطه روشن شدن نام و نسب و كنيه‌اش كه بر زبانهاى مردم بالا گرفته ، متحقق مىشود . بطورى كه آن را براى يك ديگر بازگو ميكنند . همهء اينها براى اتمام حجت بر آنهاست . آنگاه همانطور كه جدش وعده داده ، خداوند او را ظاهر مىگرداند قوله تعالى :  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  « 1 » يعنى : خداوند نمايندهء خود را با هدايت و دين حق ميفرستد تا او را بر تمام اديان غالب گرداند هر چند مشركان نخواهند .\r\n\r\nدين مهدى دين اسلام است\r\nمفضل گفت آقا تأويل «  لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  » چيست ؟\r\n( يعنى چگونه امام زمان بر همه اديان غالب مىشود ) حضرت فرمود : تأويل آن اين آيه است :  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  : يعنى : چندان از مشركان بكشيد كه ديگر فتنه‌اى در ميان مردم نباشد و همهء دين براى خدا باشد .\r\nاى مفضل به خدا قسم ! اختلاف را از ميان ملل و اديان برميدارد و همهء دينها يكى مىشود چنان كه خدا فرموده :  إِنَّ الدِّينَ عِنْدَ اللَّهِ الْإِسْلامُ  « 2 » و هم فرموده :\r\n وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ  « 3 » يعنى هر كس دينى جز دين اسلام را بپذيرد هرگز از وى پذيرفته نميشود و او در عالم آخرت از زيانكاران خواهد بود .\r\nمفضل گفت : آقا ! آيا دينى كه پدران او ابراهيم و نوح و موسى و عيسى و محمد داشتند ، همان دين اسلام بود ؟ فرمود : آرى همين دين اسلام بود ، نه غير آن ! عرض كردم : دليلى از قرآن بر اين مطلب داريد ؟ فرمود : آرى از اول تا آخر قرآن پر از\r\n\r\n\r\n","description":"","footnote":"\r\n( 1 ) سوره توبه آيه 33\r\n( 2 ) سورهء آل عمران آيه 19\r\n( 3 ) سورهء آل عمران آيه 85\r\n","page_name":" 1148 ","page_number":1156},
  {"content":"\r\n\r\nدليل است . از جمله آيه :  إِنَّ الدِّينَ عِنْدَ اللَّهِ الْإِسْلامُ  مىباشد . و ديگر اين آيه :\r\n مِلَّةَ أَبِيكُمْ إِبْراهِيمَ هُوَ سَمَّاكُمُ الْمُسْلِمِينَ  « 1 » يعنى اسلام دين پدر شما ابراهيم است و اوست كه شما را مسلمان ناميد . و ديگر آيه ايست كه خداوند در داستان ابراهيم و اسماعيل از زبان آنها نقل مىكند كه گفتند :  وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً  « 2 » يعنى : خدايا ما دو نفر را دو تن مسلمان و تسليم‌شدهء خود قرار ده ، و از اولاد ما نيز مردمى مسلمان بيرون آور . و ديگر اين آيه در داستان فرعون است كه ميفرمايد :\r\n حَتَّى إِذا أَدْرَكَهُ الْغَرَقُ قالَ آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ  « 3 » يعنى : وقتى فرعون ميخواست غرق شود ، گفت : ايمان آوردم كه جز خداوند يگانه‌اى كه بنى اسرائيل به او ايمان آوردند ، خدائى نيست و اينك من از مسلمانان هستم .\r\nو در داستان سليمان و بلقيس ملكه سبا ميفرمايد :  وَ أْتُونِي مُسْلِمِينَ  يعنى :\r\nدر حالى كه تسليم شده‌ايد ، نزد من بيائيد ، و چون بلقيس بنزد سليمان آمد گفت :\r\n أَسْلَمْتُ مَعَ سُلَيْمانَ لِلَّهِ رَبِّ الْعالَمِينَ  يعنى من با سليمان در پيشگاه خداوند جهانيان اسلام آورديم و از زبان عيسى بن مريم عليهما السلام ميفرمايد :\r\n مَنْ أَنْصارِي إِلَى اللَّهِ  يعنى عيسى گفت : كسانى كه ميخواهند با پذيرش دين خدا مرا يارى نمايند كيستند ؟  قالَ الْحَوارِيُّونَ نَحْنُ أَنْصارُ اللَّهِ آمَنَّا بِاللَّهِ وَ اشْهَدْ بِأَنَّا مُسْلِمُونَ  « 4 » يعنى حواريون گفتند : ما ياوران دينى تو هستيم ما ايمان به خدا آورديم و شاهد باش كه ما مسلمان هستيم ! و در آيه ديگر ميفرمايد :\r\n وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً  « 5 » يعنى : آنچه در آسمانها\r\n\r\n\r\n","description":"","footnote":"\r\n( 1 ) سورهء حج آيه 78\r\n( 2 ) بقرة آيه 128\r\n( 3 ) سورهء يونس آيه 90\r\n( 4 ) سورهء آل عمران آيه 52\r\n( 5 ) سورهء آل عمران آيه 83\r\n","page_name":" 1149 ","page_number":1157},
  {"content":"\r\n\r\nو زمين است با ميل و بىميلى اسلام آوردند و در داستان لوط ميفرمايد :  فَما وَجَدْنا فِيها غَيْرَ بَيْتٍ مِنَ الْمُسْلِمِينَ  « 1 » يعنى : ما در آنجا بيشتر از يك خانه از مسلمانان نيافتيم و در آيهء ديگر ميفرمايد :  قُولُوا آمَنَّا بِاللَّهِ وَ ما أُنْزِلَ إِلَيْنا . .   لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ  « 2 » يعنى : بگوئيد : ايمان آورديم به خدا و آنچه از طرف خدا براى ما نازل شده و بين هيچ يك از پيغمبران فرق نميگذاريم و ما براى او اسلام آورديم .\r\nو در آيهء ديگر ميفرمايد :  أَمْ كُنْتُمْ شُهَداءَ إِذْ حَضَرَ يَعْقُوبَ الْمَوْتُ  الى قوله  وَ نَحْنُ لَهُ مُسْلِمُونَ  « 3 » يعنى : آيا شما حاضر بوديد هنگامى كه مرگ يعقوب فرا رسيد تا آنجا كه فرمود : و ما همه براى او اسلام آورديم .\r\nمفضل عرضكرد : آقا ! اديان چند تا است ؟ فرمود : چهار دين است و هر كدام دين جداگانه‌ايست عرض كردم : چرا مجوس را مجوس مىگويند ؟ فرمود :\r\nبراى اينكه در سريانى خود را مجوسى ناميدند و دعوى كردند كه حضرت آدم و شيث هبة اللَّه ازدواج با مادران و خواهران و دختران و خاله‌ها و عمه‌ها و ساير محارم را براى آنها حلال كردند و ادعا مىكنند كه آدم و شبث به آنها دستور داده‌اند كه در وسط روز آفتاب را سجده كنند و وقتى براى نماز آنها قرار نداده‌اند ، در صورتى كه اين ادعا افتراء بر خدا و دروغ بستن بر آدم و شيث است .\r\nمفضل گفت : آقا ! چرا قوم موسى را يهود مىگويند ؟ فرمود : براى اينكه خداوند از زبان آنها نقل كرده كه گفتند :  إِنَّا هُدْنا إِلَيْكَ  ، يعنى ما بسوى تو رجوع كرده‌ايم . عرضكردم : چرا نصارى را نصرانى مىگويند ؟ فرمود : بخاطر اين آيه است كه به عيسى گفتند :  نَحْنُ أَنْصارُ اللَّهِ  ما ياوران خدائيم ، و دين خدا را نصرت ميدهيم .\r\nمفضل گفت : آقا ! چرا صابئين را بدين نام مىنامند ؟ فرمود : براى اينكه\r\n\r\n\r\n","description":"","footnote":"\r\n( 1 ) سورهء الذاريات آيه 36\r\n( 2 ) سورهء بقره آيهء 136\r\n( 3 ) سورهء بقره آيهء 133\r\n","page_name":" 1150 ","page_number":1158},
  {"content":"\r\n\r\nآنها معتقد شدند كه وجود پيغمبران و فرستادگان الهى و اديان و شرايع آسمانى بيهوده است و هر چه انبيا گفته‌اند باطل است و از اين راه يگانگى خداوند و نبوت پيغمبران و رسالت فرستادگان الهى و جانشينى جانشينان آنها را انكار نمودند و ميگويند : نه دينى و نه كتابى و نه پيغمبرى است و به اعتقاد آنها جهان آفرينش هيچ گونه رابطى با مبدء وجود و مدبر عالم ندارد و خود سرى ميگردد .\r\nعرضكرد : سبحان اللَّه ! چقدر اين اطلاعات مهم است ؟ حضرت فرمود :\r\nآرى اى مفضل آنچه گفتم بشيعيان ما برسان تا در امر دين خود شك نكنند .\r\nمفضل گفت : آقا ! مهدى در كدام سرزمين ظهور مىكند ؟ فرمود : هنگام ظهورش هيچ كس او را نمىبيند هر كس جز اين بشما بگويد او را دروغگو بدانيد .\r\nعرضكردم : آقا ! آيا مهدى هنگام ولادتش ديده نميشود ؟ فرمود : چرا به خدا قسم از لحظه ولادت تا موقع وفات پدرش كه دو سال و نه ماه است ديده مى - شود . اول ولادتش موقع فجر شب جمعه هشتم ماه شعبان سال 257 تا روز جمعه هشتم ربيع الاول سال دويست و شصت روز وفات پدرش « 1 » در شهرى واقع در كنار شط دجله كه آن را شخص متكبر جبار گمراهى بنام جعفر ملقب بمتوكل ملعون بنا مىكند .\r\nآن شهر را « سر من رأى » مينامند ( سر من راى يعنى مسرور مىشود هر كس آن را ببيند ) ولى هر كس آن را ببيند گرفته مىشود در سال دويست و شصت هر شخص با ايمان و با حقيقتى او را در سامره مىبيند ولى كسى كه دلش آلودهء به شك و ترديد است او را نميبيند امر و نهى او در آن شهر نفوذ مىكند و در همان جا غائب مىشود و در قصرى بنام ( صابر ) در جنب مدينه در حرم جدش رسول خدا ظاهر مىشود و هر كس سعادت ديدار او را داشته باشد در آنجا او را ميبيند آنگاه در آخر روز سال دويست و شصت و شش از نظرها غائب مىگردد و ديگر هيچ كس او را نمىبيند تا موقعى كه همه چشمها بجمالش\r\n\r\n\r\n","description":"","footnote":"\r\n( 1 ) در آخر اين باب بگفتار مؤلف در اين باره مراجعه كنيد .\r\n","page_name":" 1151 ","page_number":1159},
  {"content":"\r\n\r\nروشن گردد .\r\nمفضل گفت : در طول غيبت با كى انس ميگيرد و با كى گفتگو مىكند و كى با او سخن مىگويد ؟ فرمود : فرشتگان خدا و افراد با ايمان طائفه جن با وى سخن ميگويند و دستورات و ( توقيعات ) او براى موثقين و نمايندگان و وكلايش صادر مىشود .\r\nو همان روز كه وى در صابر غائب مىشود محمد بن نصير نميرى ، خود را باب او ( و رابط ميان او و شيعيان ) معرفى مىكند ، آنگاه ( بعد از غيبت طولانى ) در مكه آشكار ميگردد .\r\nاى مفضل ! گويا او را مىبينم كه وارد شهر مكه شده و لباس پيغمبر را پوشيده و عمامه زردى بر سر گذاشته است ، و نعلين وصله شده پيغمبر را به پا كرده و عصاى آن حضرت را بدست گرفته چند بز لاغر را جلو انداخته و بدين گونه به طرف خانه خدا ميرود بدون اينكه كسى او را بشناسد و بسن جوانى آشكار ميگردد .\r\nمفضل گفت : آيا به صورت جوان برميگردد يا با حالت پيرى ظهور مىكند فرمود :\r\nسبحان اللَّه مگر از حالا كسى ميداند ؟ وقتى خدا فرمان ظهورش را صادر كند هرطور او بخواهد و بهر صورتى كه او صلاح بداند ظاهر مىشود .\r\nمفضل گفت : آقا ! از كجا ظاهر مىشود و چگونه آشكار ميگردد ؟ فرمود : اى مفضل او به تنهائى آشكار مىگردد و تنها به طرف خانهء خدا مىآيد و تنها داخل كعبه مىشود و چون شب فرا رسد همچنان تنهاست ، وقتى چشمها بخواب رفت و شب كاملا تاريك شد جبرئيل و ميكائيل و دسته دسته فرشتگان بر وى فرود مىآيند و در آن ميان جبرئيل بوى مىگويد : اى آقاى من هر چه بفرمائى پذيرفته است و فرمانت رواست . او ( قائم ) هم دست بر رخسارش ميكشد و ميگويد :\r\n\r\n","description":"","footnote":"","page_name":" 1152 ","page_number":1160},
  {"content":"\r\n\r\n الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ فَنِعْمَ أَجْرُ الْعامِلِينَ  يعنى : خدا را سپاس ميگذارم كه وعده‌اش در باره ما راست درآمد و زمين را بما واگذار كرد و هر جاى بهشت را بخواهيم منزل مىكنيم چه نيكوست پاداش عمل‌كنندگان بفرمان الهى ! آنگاه در بين ركن و مقام مىايستد و با صداى رسا مىگويد : اى نقبا و مردمى كه به من نزديك هستيد ، و اى كسانى كه خداوند شما را پيش از ظهور من در روى زمين براى يارى من ذخيره كرده است ، براى اطاعت از من بسوى من بيائيد ! صداى او به اين افراد ميرسد و آنها در شرق و غرب عالم بعضى در محراب عبادت و گروهى خوابيده‌اند ، و با اين وصف با يك صدا كه ميشنوند و با يك چشم بهم زدن در بين ركن و مقام نزد او خواهند بود .\r\n\r\nهنگامى كه قائم در مكه ظهور مىكند\r\nسپس خداوند بنور دستور ميدهد كه به صورت عمودى از زمين تا آسمان جلوه كند و هر كه ساكن زمين است ، از آن نور استضائه نمايد و نور از ميان خانه‌اش بر وى بدرخشد و از اين نور دلهاى مؤمنين مسرور گردد ، در حالى كه هنوز آنها نمىدانند كه قائم ما اهل بيت ظهور كرده است . ولى چون صبح شود همه در برابر قائم خواهند بود و آنها سيصد و سيزده مرد به تعداد لشكر پيغمبر در روز جنگ بدر هستند .\r\nمفضل گفت : آقا ! آيا آن هفتاد و دو نفر كه با امام حسين عليه السّلام در كربلا شهيد شدند هم با آنها ظهور مىكنند ؟ فرمود : فقط ابا عبد اللَّه حسين بن على عليه السّلام با دوازده هزار نفر از شيعيان امير المؤمنين عليه السّلام در حالى كه حضرتش عمامهء سياه پوشيده است ظهور مىكند . « 1 »\r\nعرضكردم : آقا ! آيا مردم به غير روش و سنت قائم عليه السّلام قبل از ظهور و قيامش با\r\n\r\n\r\n","description":"","footnote":"\r\n( 1 ) رجوع كنيد بگفتار مؤلف در آخر اين باب\r\n","page_name":" 1153 ","page_number":1161},
  {"content":"\r\n\r\nامام حسين عليه السّلام بيعت ميكنند ؟ فرمود : اى مفضل ! هر بيعتى قبل از ظهور قائم كفر و نفاق و نيرنگ است ، خداوند بيعت‌كننده و بيعت‌گيرندگان آن را لعنت كند . بلكه اى مفضل ! تكيه بخانهء خدا ميدهد و دستش را دراز مىكند و نورى از آن ميجهد و ميگويد :\r\nاين دست خدا و از جانب خدا و بامر خداست سپس اين آيه را ميخواند :  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّما يَنْكُثُ عَلى نَفْسِهِ  « 1 » يعنى : كسانى كه با تو بيعت ميكنند ، در حقيقت با خدا بيعت مينمايند ، دست خدا بالاى دستهاى آنهاست ، پس هر كس آن بيعت را بشكند ، كارى بزيان خود كرده است .\r\nاول كسى كه دست او را ميبوسد ، جبرئيل است ، و سپس ساير فرشتگان و نجباء جن و بعد از آنها نقبا با وى متابعت مىكنند . مردم در مكه فرياد ميزنند و ميگويند :\r\nاين مرد كيست و اين جماعت كه با او هستند كيانند و اين علامت كه ديشب ديديم و نظيرش ديده نشده چيست ؟\r\nبعضى به بعضى ديگر ميگويند : اين مرد همان صاحب بزهاست ! عدهء ديگر ميگويند : نگاه كنيد ببينيد كسى از همراهان او را مىشناسيد ؟ مردم مىگويند ما جز چهار نفر از مردم مكه و چهار نفر كه از اهل مدينه هستند و فلانى و فلانى ميباشند هيچ كدام آنها را نمىشناسيم .\r\nاين واقعه در آغاز طلوع آفتاب آن روز خواهد بود ، موقعى كه آفتاب طالع شد گوينده‌اى از چشمه خورشيد به زبان عربى فصيحى بانگى مىزند كه اهل آسمانها و زمين آن را ميشوند ، و ميگويد : اى مردم عالم ! اين مهدى آل محمد است و او را بنام و كنيهء جدش پيغمبر صلّى اللَّه عليه و آله ميخواند و بپدرش حسن عليه السّلام امام يازدهم تا حسين بن على صلوات اللَّه عليهم اجمعين نسبت ميدهد .\r\nآنگاه گوينده ميگويد : با وى بيعت كنيد كه رستگار ميشويد و مخالفت امر او ننمائيد كه گمراه خواهيد شد . سپس به ترتيب فرشتگان و جن و نقباء دست او را\r\n\r\n\r\n","description":"","footnote":"\r\n( 1 ) سورهء فتح آيه 10\r\n","page_name":" 1154 ","page_number":1162},
  {"content":"\r\n\r\nميبوسند و ميگويند : شنيديم و اطاعت ميكنيم ، هيچ صاحب روحى در ميان مخلوق خدا نميماند جز اينكه آن صدا را ميشنود . كسانى كه در جاى دور و نزديك و دريا و خشكى ميباشند ، مىآيند و براى يك ديگر نقل ميكنند كه ما با گوش خود چنين صدائى را شنيديم .\r\nهنگامى كه آفتاب خواست غروب كند ؛ كسى از سمت مغرب زمين فرياد مىزند اى مردم دنيا ! خداوند شما در بيابان خشكى از سرزمين فلسطين بنام « عثمان بن عنبسه » اموى از اولاد يزيد بن معاويه ظهور كرده ، برويد و با او بيعت كنيد تا رستگار شويد .\r\nو با وى سر بمخالفت بر نداريد كه گمراه ميشويد ، در آن وقت فرشتگان و جن و نقبا گفته او را رد كرده تكذيب ميكنند و به آن گوينده ميگويند : شنيديم و نافرمانى ميكنيم ! هر كس شك و ترديدى بدلش راه يافته باشد و هر منافق و كافرى ، با اين صداى دوم گمراه ميگردد .\r\nدر آن وقت آقاى ما قائم تكيه به خانه خدا ميدهد و ميگويد : الا اى اهل عالم ! هر كس ميخواهد آدم و شيث را به بيند ، بداند كه من همان آدم و شيث هستم ، هر كس ميخواهد نوح و پسرش سام را ببيند بداند كه من همان نوح و سام ميباشم ، هر كس ميخواهد ابراهيم و اسماعيل را به بيند ، بداند كه من همان ابراهيم و اسماعيل هستم هر كس ميخواهد موسى و يوشع را به بيند بداند كه من همان موسى و يوشع هستم .\r\nهر كس ميخواهد عيسى و شمعون را به بيند ، بداند كه من همان عيسى و شمعون هستم . هر كس ميخواهد محمد صلّى اللَّه عليه و آله و امير المؤمنين صلوات اللَّه عليهما را به بيند ، بداند كه من همان محمد و على هستم ، هر كس ميخواهد حسن و حسين را ببيند ، بداند كه من همان حسن و حسين ميباشم . هر كس ميخواهد امامان اولاد حسين را به بيند ، بداند كه من همان ائمهء اطهار هستم دعوت مرا بپذيريد و بنزد من جمع شويد كه هر چه خواهيد بشما اطلاع دهم .\r\nهر كس كتابهاى آسمانى و صحف الهى را خوانده است اينك از من ميشنود آنگاه شروع مىكند بقرائت صحفى كه خداوند بر آدم و شيث عليهما السلام نازل\r\n\r\n","description":"","footnote":"","page_name":" 1155 ","page_number":1163},
  {"content":"\r\n\r\nفرمود پيروان آدم و شيث ميگويند : به خدا قسم ! اين صحف حقيقى آدم و شيث است اين مرد آنچه را ما از صحف آدم و شيث نميدانستيم و بر ما پوشيده بود ، و يا از آن حذف و يا تبديل و تحريف شده بود ، بما ياد داد .\r\nسپس صحف نوح و ابراهيم و تورات و انجيل و زبور را ميخواند . پيروان تورات و انجيل و زبور ميگويند : به خدا قسم ! اين همان صحف حقيقى نوح و ابراهيم است كه چيزى از آن سقط نشده و تبديل و تحريف نگرديده ، به خدا قسم ! تورات جامع و زبور تمام و انجيل كامل همين است و اين بيش از كتبى است كه آن را خوانده‌ايم سپس قرآن مىخواند مسلمانان ميگويند : به خدا قسم ! اين همان قرآن حقيقى است كه خداوند بر پيغمبر نازل كرده ، چيزى از آن كم نشده و تحريف و تبديل نگرديده است .\r\nآنگاه دابة الارض در بين ركن و مقام ظاهر مىشود و در صورت مؤمنين كلمهء « مؤمن » و در صورت كافران كلمهء « كافر » را مىنويسد . سپس مردى كه صورتش به عقب و پشتش به سينه برگشته است ، بنزد قائم آمده جلو او ميايستد و ميگويد : آقا ! من بشر هستم يكى از فرشتگان به من دستور داده كه به خدمت شما برسم و نابودى لشكر سفيانى را در بيابان « بيداء » بشما اطلاع دهم .\r\n\r\nماجراى فرو رفتن لشكر سفيانى در زمين بيداء\r\nقائم بوى ميگويد : داستان خود و برادرت را شرح بده . آن مرد ميگويد :\r\nمن با برادرم در لشكر سفيانى بوديم ، از دمشق تا زوراء هر جا آبادى بود ويران ساختيم و به حال خراب گذاشتيم ، سپس كوفه و مدينه را نيز خراب كرديم و منبر پيغمبر را شكستيم و قاطران خود را در مسجد بستيم .\r\nآنگاه از آنجا خارج شديم در حالى كه نفرات ما سيصد هزار لشكر بود و مى - خواستيم به مكه بيائيم و خانهء خدا را ويران سازيم و اهل مكه را بقتل رسانيم ؛ ولى\r\n\r\n","description":"","footnote":"","page_name":" 1156 ","page_number":1164},
  {"content":"\r\n\r\nچون بسرزمين « بيداء » رسيديم در آنجا منزل كرديم ، ناگاه صدائى شنيديم كه گفت اى بيابان اين ظالمان را در كام خود فرو بر ! با اين صدا زمين شكاف برداشت و تمام لشكر را بلعيد ! به خدا قسم از تمام آن لشكر جز من و برادرم حتى بندى كه با آن زانوى شتر را مىبندند ، باقى نماند . در آن هنگام فرشته‌اى را ديديم كه سيلى به صورت ما زد و رويهاى ما به پشت برگشت چنان كه مىبينى ! سپس آن فرشته به برادرم گفت : برو بشام نزد سفيانى ملعون و او را از ظهور مهدى آل محمد بترسان و بوى اطلاع بده كه خداوند لشكر او را در سرزمين ( بيداء ) نابود گردانيد .\r\nآنگاه به من گفت : تو هم برو به مكه و قائم را بنابودى ستمگران بشارت بده و بر دست وى توبه كن كه او توبهء تو را قبول مىكند قائم هم دست روى صورت او ميكشد و به صورت نخست برمىگرداند و با وى بيعت نموده و همراه او ميماند .\r\nمفضل گفت : آقا : آيا جن و فرشتگان براى بشر آشكار ميگردند ؟ فرمود :\r\nآرى و اللَّه آشكار مىشوند و با آنها سخن ميگويند ، مانند يكنفر آدمى كه با بستگان خود سخن بگويد . عرضكردم : آقا ! آيا فرشتگان و طايفه جن همه جا همراه قائم ميروند ؟ فرمود : آرى و اللَّه . آنها در زمين هجرت واقع در كوفه و نجف فرود مى - آيند ، و عدد ياران او در آن موقع چهل و شش هزار نفر فرشته و شش هزار جن است ( در روايت ديگر فرمود چهل و شش هزار هم از جن ) خداوند قائم را پيروز مىگرداند .\r\n\r\nقائم ( ع ) در مكه چه مىكند ؟ و مردم با او چه خواهند كرد ؟\r\nمفضل عرض كرد : قائم با اهل مكه چه مىكند ؟ فرمود : آنها را دعوت بحكمت و موعظه حسنه مىكند آنها هم از وى اطاعت مىكنند . قائم مردى از خاندان خود را در آنجا بنيابت خود منصوب داشته و مكه را به قصد مدينه ترك مىگويد .\r\n\r\n","description":"","footnote":"","page_name":" 1157 ","page_number":1165},
  {"content":"\r\n\r\nمفضل عرضكرد : آقا ! با خانه خدا چه مىكند ؟ فرمود : آن را ميشكند و بر همان پايه‌اى كه روز نخست در عهد حضرت آدم براى مردم بنا شده و ابراهيم و اسماعيل بالا برده بودند ، بر پاى ميدارد . و آنچه كه بعد از آن در مسجد الحرام تعمير شده كه پيغمبرى و جانشين پيغمبرى آن را نساخته است ، آن طور كه خدا ميخواهد آن را ميسازد . و هر آثارى كه در مكه و مدينه و عراق و ساير جاها از ستمگران باقى مانده باشد همه را ويران مىكند . مسجد كوفه را نيز خراب كرده و بر اساس اولى آن بنا مىكند . و همچنين قصر عتيق را نيز ويران مىكند . خدا لعنت كند سازندهء آن را ، خدا لعنت كند او را .\r\nمفضل عرضكرد : آقا ! آيا قائم در مكه اقامت مىكند ؟ فرمود : نه ! بلكه نائب خود را در آنجا ميگذارد ، ولى چون اهل مكه ديدند قائم از ميان آنها رفته است ، هجوم مىآورند نائب او را ميكشند . قائم بسوى آنها برميگردد و آنها بطور سرشكسته و ذليل و گريه كنان نزد وى مىآيند و التماس ميكنند و ميگويند : اى مهدى آل محمد ! توبه كرديم توبه كرديم ، قائم آنها را موعظه مىكند و از غضب خدا ميترساند و شخصى از اهل مكه را به نيابت خود انتخاب مىكند و از مكه خارج مىشود .\r\nاين بار نيز اهل مكه هجوم مىآورند و نائب او را ميكشند . قائم هم ياوران خود از طايفه جن را بسوى مكه فرستاده و سفارش مىكند كه جز افراد با ايمان يكنفر از آنها را باقى نگذاريد . اگر بملاحظه رحمت پروردگار نبود كه همه اشياء را گرفته و مظهر رحمتش نيز من مىباشم ، خودم با شما بسوى آنها باز ميگشتم . زيرا آنها به كلى از خداوند و من فاصله گرفته و هر گونه پيوندى را قطع كرده‌اند . لشكر مهدى هم بسوى اهل مكه بازمىگردند . به خدا قسم از هر صد نفر آنها بلكه از هر هزار نفر آنان يكنفر را باقى نميگذارند .\r\n\r\nمقر قائم ( ع ) هنگام ظهور كجاست ؟\r\nمفضل گفت : آقا خانهء مهدى در كجا خواهد بود و مؤمنين در كجا جمع\r\n\r\n","description":"","footnote":"","page_name":" 1158 ","page_number":1166},
  {"content":"\r\n\r\nشوند ؟ فرمود : مقر سلطنت وى شهر كوفه است و محل حكومتش مسجد جامع كوفه و بيت المال و محل تقسيم غنائمش مسجد سهله واقع در زمينهاى صاف و مسطح و روشن نجف و كوفه است .\r\nعرضكرد : آقا همهء اهل ايمان در كوفه خواهند بود ؟ فرمود : آرى و اللَّه . در آن روز تمام مؤمنين يا در كوفه و يا در حوالى كوفه مىباشند ، زمين آن بمساحت جولانگاه اسبى به دو هزار درهم ميرسد . اكثر مردم آرزو دارند كه كاش ميتوانستند يك وجب از زمين « سبع » را بيك وجب شمش طلا بخرند ، و « سبع » از مضافات همدان است « 1 » .\r\nدر آن روز طول شهر كوفه به پنجاه و چهار ميل ميرسد بطورى كه كاخهاى آن مجاور كربلا است . خداوند در آن روز كربلا را محل آمد و رفت فرشتگان و مؤمنين خواهد نمود ! و در آن روز ارزشى بسزا دارد ، چنان بركت به آن روى مىآورد كه اگر مؤمنى از روى حقيقت در آنجا بايستد و يك دفعه از خداوند طلب روزى كند ؛ خداوند هزار برابر دنيا به او عطا ميفرمايد « 2 » .\r\nآنگاه حضرت صادق عليه السّلام آهى كشيد و فرمود : اى مفضل ! تمام اماكن روى زمين بر يك ديگر فخر مىكردند . از جمله كعبه در مسجد الحرام بر زمين كربلا فخر نمود . خداوند وحى فرستاد كه اى كعبه ساكت باش ! و بر كربلا فخر مكن ! زيرا كربلا بقعه مباركى است كه در آنجا از جانب خداوند بوسيله درخت به موسى بن عمران وحى شد .\r\n\r\n\r\n","description":"","footnote":"\r\n( 1 ) همدان - به سكون ميم بر وزن قندان است و با همدان شهر معروف ايران اشتباه نشود همدان قبيله‌اى از يمن بودند كه در خلافت امير مؤمنان در حوالى كوفه سكونت ورزيدند و مردم آن در محبت بمولاى متقيان و سابقه تشيع و فداكارى در راه آن حضرت و فرزندان او مشهور بودند .\r\n( 2 ) ناگفته معلوم است كه اين گونه عددها كه در روايات ذكر شده مجاز است و كنايه از زيادى مطلب مربوط بحديث مىباشد در اين جا نيز كنايه از وفور نعمت و بركت و توجه خداوند بمؤمنين ساكن آن ارض اقدس و تربت مقدس مىباشد .\r\n","page_name":" 1159 ","page_number":1167},
  {"content":"\r\n\r\nو همان تلى است كه مريم و عيسى منزل كردند و محلى است كه سر حسين عليه السّلام را در آن شستشو دادند و مريم عيسى را شست و خودش هم بعد از ولادت وى غسل كرد .\r\nكربلا بهترين سرزمينهاست . پيغمبر هنگام غيبتش از آنجا به آسمان بالا رفت و آنجا تا موقع ظهور قائم خير و بركت زيادى براى شيعيان ما دارد .\r\n\r\nمهدى ( ع ) در مدينه\r\nمفضل گفت : آقا ! سپس مهدى بكجا ميرود ؟ فرمود : ميرود بمدينهء جدم رسول خدا صلّى اللَّه عليه و آله وقتى بمدينه در آمد مقامى بس عجيب خواهد داشت كه باعث مسرت مؤمنين و نقمت كفار مىباشد .\r\nمفضل گفت : آقا ! آن مقام عجيب چيست ؟ فرمود : مىآيد كنار قبر پيغمبر و صدا مىزند : اى مردم ! آيا اين قبر جد من است ؟ مردم ميگويند : اى مهدى آل محمد آرى اين قبر پيغمبر جد تو است . ميپرسد : چه كسانى با وى در اينجا مدفون هستند ؟\r\nميگويند : دو نفر از اصحاب و انيس او .\r\nبا اينكه او از هر كس بهتر آن دو نفر را ميشناسد ، در حالى كه مردم همه گوش ميدهند ، سؤال مىكند : آنها كيانند ؟ چطور شد كه در ميان تمام مردم فقط اين دو نفر با جد من پيغمبر خدا صلّى اللَّه عليه و آله در اينجا دفن شدند ، شايد كسانى ديگر مدفون باشند .\r\nمردم ميگويند : اى مهدى آل محمد ! كسى غير از اين دو نفر در اينجا مدفون نيست از اين جهت در اينجا دفن شدند كه خليفه پيغمبر و پدر زن او هستند ، مهدى سه بار اين سؤال را تكرار مىكند ، سپس دستور ميدهد كه آن دو نفر را از قبر بيرون بياورند .\r\nمردم هم آنها را بيرون مىآورند در حالى كه بدنشان تر و تازه است و اصلا نپوسيده و تغيير نكرده‌اند .\r\nسپس مهدى ميپرسد : آيا كسى در ميان شما هست كه اينان را بشناسد ؟ مردم ميگويند : ما آنها را باوصافشان ميشناسيم . اينان انيس جد شما هستند . ميپرسد : آيا در ميان شما كسى هست كه جز اين بگويد يا در بارهء اينان شك كند ؟ مردم ميگويند\r\n\r\n","description":"","footnote":"","page_name":" 1160 ","page_number":1168},
  {"content":"\r\n\r\nنه ! مهدى سه روز بيرون آوردن آنها را بتأخير مىاندازد و اين خبر در ميان مردم منتشر مىشود .\r\nسپس مهدى به آنجا آمده و روى قبرهاى آنها را برميدارد و به نقباى خود ميگويد :\r\nقبرهاى اينان را بشكافيد و آنها را جستجو كنيد . نقبا هم با دستهاى خود آنها را جستجو كرده تا آنكه تر و تازه مانند روز نخست بيرون مىآورند . دستور ميدهد كفنهاى آنها را بيرون آوردند بر درخت پوسيده و خشكى بردار كشند ، في الحال درخت سرسبز و پرشاخ و برگ و خرم مىشود ! با مشاهدهء اين وضع عجيب دوستداران آنها ، ميگويند : به خدا قسم اين شرافت حقيقى است كه اينها دارند ، و ما هم بدوستى اينان فائز شديم هر كس جزئى محبتى از آنها در دل داشته باشد ، مىآيد و آن منظره را مينگرد و با ديدن آن فريفته ميگردد .\r\nدر اين هنگام جارچى مهدى صدا مىزند : هر كس دو صحابه پيغمبر و انيس او را دوست ميدارد در يك سمت بايستد . مردم دو دسته مىشوند : يك دسته دوست آنها و دسته‌اى دشمن آنان . مهدى بدوستان آن دو نفر دستور ميدهد كه از آنها بيزارى جويند . آنها هم ميگويند : اى مهدى آل پيغمبر ! ما پيش از آنكه بدانيم اينان در نزد خدا و تو چنين مقامى دارند از آنها بيزارى نجستيم ، اكنون كه فضل و مقام آنها براى ما ظاهر شده ، چگونه با ديدن بدن تر و تازهء آنها و سبز شدن درخت پوسيده از آنان بيزارى بجوئيم ؟\r\nبلكه به خدا قسم ما از تو و كسانى كه عقيده به تو دارند و آنها كه باينان ايمان ندارند و آنها را بردار زدند ، و از قبر بيرون آوردند ، بيزارى ميجوئيم ، در اين وقت مهدى بامر خداوند دستور ميدهد باد سياهى بر آنها بوزد و آنان را مانند ريشه‌هاى پوسيده درخت نخل از ميان ميبرد .\r\nسپس دستور ميدهد آنها را از بالاى دار پائين بياورند ، و بامر خداوند زنده ميگرداند و دستور ميدهد تمام مردم جمع شوند . آنگاه اعمال آنها را در هر كوره\r\n\r\n","description":"","footnote":"","page_name":" 1161 ","page_number":1169},
  {"content":"\r\n\r\nو دوره‌اى شرح ميدهد ، تا آنكه داستان كشته شدن هابيل فرزند آدم و برافروختن آتش براى ابراهيم و انداختن يوسف در چاه و زندانى شدن يونس در شكم ماهى و قتل يحيى و دار كشيدن عيسى و شكنجه دادن جرجيس و دانيال پيغمبر و زدن سلمان فارسى ، و آتش زدن در خانهء امير المؤمنين و فاطمه زهرا و حسن و حسين عليهم السلام و تازيانه زدن ببازوى صديقهء كبرى فاطمهء زهرا و در به پهلوى او زدن ، و سقط شدن محسن بچهء او و سم دادن به امام حسن و كشتن امام حسين و اطفال و عموزادگان و ياوران آن حضرت و اسير كردن فرزندان پيغمبر صلّى اللَّه عليه و آله و ريختن خون آل محمد ، و هر خونى كه بناحق ريخته شده ، و هر زنى كه مورد تجاوز قرار گرفته ، و هر خيانت و اعمال زشت و گناه و ظلم و ستم كه از زمان حضرت آدم تا موقع قيام قائم از بنى آدم سر زده همه و همه را به گردن اولى و دومى انداخته و بر آنها ثابت نموده و ملزم ميگرداند و آنها هم اعتراف ميكنند .\r\nآنگاه دستور ميدهد هر كس حاضر است و از آنها ظلمى ديده قصاص كند .\r\nآنها هم قصاص ميكنند ، سپس آنها را دوباره بر همان درخت بدار ميكشد ، و امر مىكند آتشى از زمين بيرون آمده آنها را با درخت ميسوزاند آنگاه بباد دستور ميدهد تا خاكسترشان را به آب درياها بپاشد .\r\nمفضل عرضكرد : آقا اين عذاب آخر آنهاست ؟ فرمود : نه ! نه ! اى مفضل به خدا قسم فرداى قيامت هر مؤمن و كافرى بصحراى محشر مىآيند و آقاى بزرگ رسول خدا صلّى اللَّه عليه و آله و صديق اكبر امير المؤمنين و فاطمه و حسن و حسين و ائمه اطهار نيز حاضر ميشوند و همه آنها از آن دو نفر قصاص ميكنند . تا جايى كه آن دو نفر را در هر شبانه روز هزار بار ميكشند و باز بامر خداوند به صورت اول برميگردند تا باز عذاب شوند .\r\n\r\nبغداد آن روز\r\nسپس مهدى از مدينه بكوفه ميرود و در بين كوفه و نجف فرود مىآيد در آن روز\r\n\r\n","description":"","footnote":"","page_name":" 1162 ","page_number":1170},
  {"content":"\r\n\r\nيارانش چهل و شش هزار فرشته و شش هزار نفر جن و سيصد و سيزده تن نقيب ميباشند مفضل عرضكرد : آقا ! در آن روز دار الفاسقين ( بغداد ) چه وضعى دارد ؟\r\nفرمود : مشمول لعنت و غضب خداوند است . فتنه‌ها و آشوبها آن را ويران ميسازد و به كلى متروك ميماند . اى واى بر بغداد و مردم آن از خطر لشكرى كه با پرچمهاى زرد ، و لشكرى كه با پرچمهاى خود از مغرب زمين ميايند و كسى كه جزيره را جلب مىكند و لشكرى كه از دور و نزديك به آنجا ميرود .\r\nبه خدا قسم همه گونه عذاب كه بر امتهاى متمرد و سركش از اول خلقت تا آخر عالم رسيده بر بغداد فرود مىآيد . عذابهائى به بغداد ميرسد كه هيچ چشمى نديده و هيچ گوشى نشنيده است طوفان شمشير ، آنها را فرو گيرد . واى بر كسى كه آنجا را مسكن خود قرار دهد ، زيرا هر كس در آنجا مقيم شود با حالت شقاوت باقى ميماند و هر كس هجرت كند در پرتو خدا بسر برد . به خدا مردم بغداد چنان غرق در ناز و نعمت و عيش و نوش ميشوند كه ميگويند : زندگى حقيقى دنيا همين و خانه‌ها و كاخهاى آن ، قصرهاى بهشت است و دختران آن ( در زيبائى ) حور العين و جوانان آن جوانان بهشت است . و چنين پندارند كه خداوند تمام روزى بندگانش را به بغداد ارزانى داشته است ! افتراء به خداوند و پيغمبر صلّى اللَّه عليه و آله و حكم كردن بر خلاف قرآن و شهادت دروغ و شرابخوارى و زناكارى و خوردن پليدىها ، و خونريزى ، چنان در بغداد شيوع يابد كه فجايع تمام دنيا بپاى آن نرسد . آنگاه خداوند همين بغداد را بوسيله آن آشوبها و آن لشكرها چنان ويران ميسازد كه وقتى رهگذرى از آنجا ميگذرد ؛ ميگويد :\r\nشهر بغداد در اينجا بوده است ! !\r\n\r\nسيد حسنى و مردان طالقان\r\nآنگاه سيد حسنى آن جوان زيبا از طرف سرزمين ديلم خروج كرده و با صداى رسا صدا مىزند : اى آل احمد ! دعوت آن كس را كه از غيبتش متأسف بوديد\r\n\r\n","description":"","footnote":"","page_name":" 1163 ","page_number":1171},
  {"content":"\r\n\r\nاجابت كنيد اين صدا از ناحيه ضريح پيغمبر صلّى اللَّه عليه و آله بلند مىشود پس گنجهاى خدا از طالقان او را پذيره ميشوند . آنها گنجهائى هستند اما چه گنجى كه نه طلا و نه نقره است بلكه مردانى هستند كه ايمانى فولادين دارند ، و بر اسبهاى چابك سوار و اسلحه بدست گرفته و پى در پى ستمگران را كشته تا آنكه وارد كوفه ميشوند و در آن موقع اكثر روى زمين را از لوث وجود بيدينان صاف كرده‌اند . آنها كوفه را محل اقامت خود قرار ميدهند .\r\nچون خبر ظهور مهدى عليه السّلام به او ( سيد حسنى ) و اصحابش ميرسد ، اصحابش به او ميگويند : اى پسر پيغمبر ! اين كيست كه در قلمرو ما فرود آمده ؟\r\nسيد حسنى ميگويد : با من بيائيد تا ببينم او كيست و چه مىخواهد . به خدا قسم سيد حسنى ميداند كه او مهدى است و او را مىشناسد ، ولى براى اين ميگويد كه باصحابش بشناساند كه او كيست .\r\nسيد حسنى بيرون مىآيد تا بمهدى ميرسد و از وى مىپرسد : اگر تو مهدى آل محمد هستى عصاى جدت پيغمبر صلّى اللَّه عليه و آله و انگشتر و پيراهن و زرهش موسوم به « فاضل » و عمامه مباركش بنام « سحاب » و اسبش « يربوع » و « عضباء » شترش و « دلدل » قاطرش و « يعفور » الاغ آن سرور و اسب اصليش « براق » و قرآنى كه امير المؤمنين جمع - آورى كرده كجاست ؟ « 1 » مهدى عليه السّلام تمام اينها را بيرون آورده به سيد حسنى نشان ميدهد آنگاه عصاى پيغمبر را گرفته و به سنگ سختى مىزند ، في الحال سنگ مانند درخت سبز مىشود ؛ و شاخ و برگ در مىآورد . مقصود سيد حسنى اينست كه بزرگوارى مهدى عليه السّلام را باصحاب خود نشان دهد تا حاضر شوند با وى بيعت كنند . آنگاه سيد حسنى عرض مىكند : اللَّه اكبر ! يا ابن رسول اللَّه ! دست مباركت را بده تا با شما بيعت كنيم ، مهدى هم دستش را دراز كرده و حسنى نخست خود و سپس ساير لشكريانش با وى بيعت مىكنند ، مگر چهل هزار نفر كه قرآنها با خود دارند و معروف به « زيديه »\r\n\r\n\r\n","description":"","footnote":"\r\n( 1 ) در باره اين قرآن در آينده سخن خواهيم گفت\r\n","page_name":" 1164 ","page_number":1172},
  {"content":"\r\n\r\nمىباشند كه از بيعت كردن امتناع ميورزند .\r\nآنها مىگويند اين كار چيزى جز يك سحر بزرگ نيست و با اين حرف دو لشكر بجان هم مىافتند ، مهدى عليه السّلام به طرف طائفه زيديه آمده و سه روز آنها را موعظه مىنمايد و دعوت بآرامش و پذيرش خودش مىكند ، ولى آنها بر سركشى و كيفر خود ميافزايند مهدى عليه السّلام هم ناچار دستور قتل آنها را صادر نموده همه را از دم شمشير ميگذرانند . سپس مهدى عليه السّلام باصحاب خود ميگويد : قرآنهاى آنها را نگيريد بگذاريد تا باعث حسرت آنها گردد ؛ همانطور كه آن را تبديل كرده و تغيير دادند و مطابق آنچه در آن بود عمل نكردند « 1 » مفضل عرضكرد : آقا ! بعدا مهدى چه مىكند ؟ فرمود : لشكرى براى دستگيرى سفيانى بدمشق ميفرستد ؛ او را گرفته و روى سنگى سر مىبرند . آنگاه حسين عليه السّلام با دوازده هزار صديق و هفتاد و دو نفرى كه در كربلا از ياران او بودند و با وى شهيد شدند ، آشكار مىشود . اى خوش آن رجعت نورى « 2 » سپس صديق اكبر امير المؤمنين على بن ابى طالب عليه السّلام ظهور مىكند و خيمه‌اى كه بر چهار پايه استوار باشد در نجف براى وى بر سر پا ميكنند . يك پايهء آن در نجف و پايه‌اى در حجر اسماعيل و پايه‌اى در صفا و پايه‌اى در زمين مدينه است .\r\nگويا چراغهاى آن را مىبينم كه مانند انوار مهر و ماه در آسمان و زمين ميدرخشد . در آن موقع باطن هر كس آشكار مىشود ، و زنان شيرده از وحشت بچه‌هاى خود را رها ميكنند . آنگاه آقاى بزرگ محمد رسول خدا صلّى اللَّه عليه و آله با انصار و مهاجرين و آنها كه به او ايمان آوردند ، و نبوت او را تصديق كردند و در ركاب وى شهيد شدند ، ظهور مىكند .\r\n\r\n\r\n","description":"","footnote":"\r\n( 1 ) مىبينيد در همين حديث مفضل كه فرقه بهائى هم قبول دارد ؛ صحبت از وجود قرآن در عصر امام زمان ( ع ) است .\r\n( 2 ) در اينجا از رجعت بعنوان « رجعت نورى » سخن رفته است ! براى توضيح بيشتر رجوع كنيد بپاورقى مفصل ما در باب « رجعت »\r\n","page_name":" 1165 ","page_number":1173},
  {"content":"\r\n\r\nبا ظهور حضرتش كسانى كه دعوت آن حضرت را تكذيب كردند و در بارهء پيغمبريش شك نمودند و اعتنا بگفتار وى نكردند و كسانى كه گفتند او ساحر و كاهن و ديوانه است و از روى هواى نفس سخن ميگويد و آنها كه با وى جنگ كردند حاضر ميكنند تا از روى حق و عدالت انتقام اعمالى را كه از بعثت آن حضرت تا موقع ظهور مهدى با هر امامى و در هر وقتى از اوقات مرتكب شده‌اند از آنها بگيرد . اينست تأويل حقيقى آيهء شريفه :   وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   « 1 » .\r\nمفضل عرضكرد : آقا فرعون و هامان در آن وقت كيستند ؟ فرمود : اولى و دومى است . عرضكرد آقا آيا پيغمبر صلّى اللَّه عليه و آله و على عليه السّلام با قائم خواهند بود ؟ فرمود :\r\nآرى و اللَّه پيغمبر و على ناگزير ميبايد قدم روى زمين بگذارند آرى به خدا آنها همه جا حتى به پشت كوه قاف و ظلمات و قعر درياها هم ميروند تا آنجا كه جايى نمىماند جز اينكه پيغمبر و على عليهما السلام رفته و آثار واجب دين خدا را در آنجا برپا ميدارند « 2 » .\r\nاى مفضل ! گويا مىبينم كه ما ائمه آن موقع جلو پيغمبر جمع شده و به آن حضرت شكايت مىكنيم كه امت بعد از وى چه بروز ما آوردند ، و مىگوئيم امت ما را تكذيب كردند و بىاعتنائى و نفرين و لعنت و تهديد بقتل نمودند ، واليان ستمگر آنها ما را از وطن بيرون آورده بپايتخت خود بردند و جمعى از ما را با سم و حبس كشتند . در اين وقت پيغمبر سخت گريه مىكند و ميفرمايد اى فرزندان من ! هر چه بشما رسيد بيشتر بجد شما رسيد .\r\n\r\nدادخواهى حضرت زهرا ( ع )\r\nآنگاه فاطمهء زهراء عليها السلام مىآيد و از ظلم اولى و دومى و غصب فدك\r\n\r\n\r\n","description":"","footnote":"\r\n( 1 ) ترجمه اين آيه در چند جا از جمله صفحه 280 گذشت .\r\n( 2 ) اگر وسائل كنونى تا آن روز هم باشد و تكميل شود ، رفتن به تمام اين اماكن و نقاط عادى به نظر ميرسد تا چه رسد كه جنبه اعجاز داشته باشد .\r\n","page_name":" 1166 ","page_number":1174},
  {"content":"\r\n\r\nملك خود توسط آنها ، و رفتن بميان مهاجرين و انصار و ايراد خطبه‌اش در خصوص غصب فدك ، و جوابى كه خليفه در رد او گفت كه : پيغمبران ارث نمىگذارند ، و استدلال زهرا بگفته زكريا و يحيى و داستان داود و سليمان و اينكه دومى به او گفت :\r\nآن طومارى را كه پدرت براى تو نوشت به من نشان بده و او در آورد و نشان داد و او آن را گرفته پيش روى قريش و مهاجرين و انصار و سايرين پاره كرد و گريستن زهرا ( ع ) و برگشتن به طرف قبر پدرش رسول خدا صلّى اللَّه عليه و آله در حالى كه ميگريست و محزون بود و به خداوند و پدرش پيغمبر صلّى اللَّه عليه و آله پناه آورده و با شعار رقيه دختر صفى تمثل جست شكايت مىكند كه گفت :\r\n قد كان بعدك انباء و هنبثة * لو كنت شاهدها لم يكبر الخطب\r\nانّا فقدناك فقد الأرض وابلها * و اختلّ اهلك فاشهد هم فقد لعبوا\r\nابدّت رجال لنا فحوى صدورهم * لمّا نأيت و حالت دونك الحجب\r\nلكلّ قوم لهم قرب و منزلة * عند الاله على الادنين مقترب\r\nيا ليت قبلك كان الموت حلّ بنا * املوا اناس ففازوا بالّذى طلبوا \r\nسپس داستان اولى را نقل مىكند كه چگونه خالد بن وليد و قنفذ و عمر بن الخطاب و جمعى را فرستاد تا امير المؤمنين را از خانهء خود براى بيعت گرفتن در سقيفهء بنى ساعده ببرند ، و امير المؤمنين بعد از آن حضرت مشغول جمع آورى قرآن گرديد ، و قرض حضرتش را كه هشتاد هزار درهم بود ، با فروش دارائى خود ، همه آنها را پرداخت .\r\nو هم نقل مىكند كه چگونه عمر گفت يا على بيرون بيا و در آنچه مسلمانان شركت كرده‌اند تو نيز شركت كن و گر نه گردنت را مىزنيم ، فضه گفت : امير المؤمنين عليه السّلام مشغول كارى است كه اگر انصاف داشته باشيد ، خواهيد دانست كه او از آمدن معذور است ، ولى آنها گوش نگرفتند و هيزم آوردند تا درب خانه‌اى را كه امير - مؤمنان و فاطمه و حسن و حسين و زينب و ام كلثوم و فضه در آن بودند آتش بزنند ، و بالاخره ، آن در را هم آتش زدند . فاطمه آمد پشت در و از همان جا صدا زد : اى عمر و اى\r\n\r\n","description":"","footnote":"","page_name":" 1167 ","page_number":1175},
  {"content":"\r\n\r\nبر تو چگونه بر خدا و پيغمبر جسارت ورزيدى كه با اين كار ميخواهى نسل پيغمبر را از روى زمين براندازى و او را از ميان ببرى و نور خدا را خاموش كنى ، با اينكه خدا نميگذارد كه نورش خاموش شود .\r\nعمر گفت : اى فاطمه ! فعلا نه محمد حاضر است و نه فرشتگان از جانب خدا براى امر و نهى و ترساندن مىآيند ، و على هم مانند يكنفر از مسلمين است ، اگر ميخواهى بگو بيرون بيايد و با ابو بكر بيعت كند و گر نه همهء شما را آتش ميزنم فاطمه در حالى كه ميگريست گفت : پروردگارا ! شكايت فقدان پيغمبر و رسول برگزيده‌ات و ارتداد امتت و ممانعتى را كه از رسيدن حقى كه تو در كتاب خود براى ما قرار داده‌اى به عمل آوردند ، به تو ميكنم .\r\nعمر گفت : اى فاطمه اين حرفهاى زنانه را كنار بگذار . خدا نبوت و خلافت را يك جا براى شما جمع نميكند . سپس هيزم را آتش زد و قنفذ ملعون دستش را داخل نمود تا در را بگشايد ، و عمر با تازيانه به بازوى فاطمه ( ع ) زد بطورى كه بازويش همچون بازوبند سياهى ورم كرد ، و طورى با پا بدر نيم سوخته زد كه به شكم دختر پيغمبر خورد و او كه حامله بود محسن شش ماههء خود را سقط كرد « 1 » عمر و قنفذ و خالد بن وليد هجوم آوردند بدرون خانه . فاطمه با صداى بلند گريه ميكرد و ميگفت : اى پدر ! اى پيغمبر خدا ! دخترت را دروغگو ميدانند و ميزنند ! و بچه‌اش را كشتند ! ! سپس امير المؤمنين در حالى كه چشمش از شدت غضب سرخ شده بود از داخل خانه بيرون آمد و عبايش را در آورد و روى فاطمه كه غش كرده بود انداخت و او را به سينه چسبانيد .\r\nو بوى گفت : اى دختر پيغمبر خدا ! ميدانى كه خداوند پدر بزرگوارت را براى هدايت جهانيان برانگيخت . مبادا مقنعه خود را از سر بردارى و نفرين كنى ! اى فاطمه به خدا قسم اگر چنين كنى يكنفر در روى زمين نميماند كه بگويد محمد و\r\n\r\n\r\n","description":"","footnote":"\r\n( 1 ) براى اطلاع از چگونگى امر رجوع كنيد بكتاب الغدير تا به ببينيد كه موضوع سوزاندن در خانه دختر پيغمبر ( ص ) در كتب معتبر اهل تسنن هم آمده است .\r\n","page_name":" 1168 ","page_number":1176},
  {"content":"\r\n\r\nموسى و عيسى و ابراهيم و نوح و آدم پيغمبر خداست هر جنبنده‌اى كه در روى زمين است و هر پرنده‌اى كه در آسمان است خداوند آن را نابود مىكند .\r\nآنگاه بعمر گفت : اى پسر خطاب واى بر تو از اين كار كه امروز نمودى و از عواقب آن . از خانهء من بيرون برو پيش از آنكه شمشيرم را بكشم و امت جفا جوى را بكشم عمر هم با خالد بن وليد و قنفذ و عبد الرحمن بن ابى بيرون رفتند .\r\nامير مؤمنان فضه را صدا زد و فرمود : اى فضه بانوى خود زهراء را درياب كه دچار درد زائيدن شده است . چون فضه به كار آن مخدره پرداخت . بچه‌اى كه پيش از ولادت نام او را محسن گذارده بودند سقط گرديد ! امير المؤمنين فرمود : اين بچه بنزد جدش رسول خدا ميرود و بوى شكايت مىكند .\r\nامير المؤمنين در تاريكى شب زهرا را برداشته باتفاق حسن و حسين و زينب و ام كلثوم بدر خانهء مهاجر و انصار ميرفت ، و آنها را به ياد خدا و پيغمبر و بيعت و پيمانى كه پيغمبر صلّى اللَّه عليه و آله در زمان حيات خود در چهار جا براى وى گرفت و در هر مورد مسلمانان او را امير المؤمنين ( ع ) دانستند مىآورد و همه وعده ميدادند كه فرداى آن شب به يارى وى قيام كنند ولى چون صبح ميشد هيچ كس حركتى از خود نشان نميداد .\r\n\r\nدادخواهى امير المؤمنين « ع »\r\nسپس امير المؤمنين عليه السّلام محنتهاى عظيمى را كه بعد از پيغمبر ديد و با آن امتحان خود را داد ، به آن حضرت شكايت مىكند . ميگويد : يا رسول اللَّه داستان من مانند داستان هارون است و من بشما همان را ميگويم كه هارون بموسى گفت :\r\n ابْنَ أُمَّ إِنَّ الْقَوْمَ اسْتَضْعَفُونِي وَ كادُوا يَقْتُلُونَنِي فَلا تُشْمِتْ بِيَ الْأَعْداءَ وَ لا تَجْعَلْنِي مَعَ الْقَوْمِ الظَّالِمِينَ  « 1 » يعنى : فرزند مادرم مردم مرا تنها گذاشتند و نزديك بود مرا بكشند پس تو كارى نكن كه دشمن به من سرزنش كند ، و مرا با مردم ظالم\r\n\r\n\r\n","description":"","footnote":"\r\n( 1 ) سورهء اعراف آيه 150 .\r\n","page_name":" 1169 ","page_number":1177},
  {"content":"\r\n\r\nقرار مده من هم صبر كردم و تسليم حوادث شدم و راضى برضاى خدا گشتم و با مخالفتى كه با من نمودند و نقض عهد خود كه با آنها در بارهء من معاهده نمودى ، حجت بر آنها تمام گشت .\r\nيا رسول اللَّه ! من متحمل رنجها و گرفتاريهائى شدم كه هيچ جانشين پيغمبرى در هيچ امتى متحمل نگشت ، تا جايى كه با ضربت عبد الرحمن بن ملجم مرا بقتل رساندند ، و خداوند شاهد بچگونگى نقض بيعت من است .\r\nطلحه و زبير عايشه را به بهانهء اداى مراسم حج و عمره به مكه بردند ولى او را گردش داده به بصره آوردند . من هم ناچار براى جلوگيرى از بلواى آنها بسيج كردم و خدا و شما را به ياد آنها آوردم ، ولى آنها برنگشتند تا اينكه خداوند مرا بر آنها پيروز گردانيد و خون بيست هزار نفر از مسلمانان ريخته و هفتاد دست كه ميخواست مهار شتر عايشه را نگهدارد بريده شد .\r\nيا رسول اللَّه : آنچه در جنگهاى شما و جنگهاى بعد از شما ديدم از جنگ جمل بر من دشوارتر نبود « 1 » زيرا آن جنگ از سخت‌ترين و هول انگيزترين و بزرگترين جنگهائى بود كه من ديدم . همانطور كه مرا بار آوردى و به اين آيه :\r\n فَاصْبِرْ كَما صَبَرَ أُولُوا الْعَزْمِ مِنَ الرُّسُلِ  ؛ و آيه  وَ اصْبِرْ وَ ما صَبْرُكَ إِلَّا بِاللَّهِ  من نيز صبر كردم .\r\nيا رسول اللَّه به خدا قسم تأويل اين آيه  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  « 2 » واقعا بعد از شما تحقق يافت كه خدا ميفرمايد :\r\nمحمد هم پيغمبرى است كه پيش از او هم پيغمبران بودند ، آيا اگر او مرد يا كشته شد شما بطريقه ( جاهليت سابق ) خود بازمىگرديد ؟ ( اين را بدانيد كه ) هر كس\r\n\r\n\r\n","description":"","footnote":"\r\n( 1 ) صدق ولى اللَّه الاعظم و الصديق الاكبر عليه و على ابن عمه المصطفى و اولاده الطاهرين آلاف التحية و الثناء\r\n( 2 ) سورهء آل عمران آيه 144\r\n","page_name":" 1170 ","page_number":1178},
  {"content":"\r\n\r\n( بعد از پذيرفتن اسلام ) بطريقهء سابق خود برگردد ، هيچ گونه ضررى نميتواند به خدا برساند .\r\n\r\nدادخواهى حضرت امام حسن ( ع )\r\nاى مفضل ! آنگاه حسن عليه السّلام برخاسته و خطاب به پيغمبر مىگويد : اى جد بزرگوار ! من هنگام آمدن پدرم امير المؤمنين بكوفه با حضرتش بودم تا اينكه بضربت عبد الرحمن بن ملجم ملعون شهيد شد . همانطور كه شما به او وصيت كرده بوديد پدرم نيز به من وصيت فرمود . چون معاويهء ملعون از شهادت پدرم مطلع شد ، زياد زنازاده را با دويست و پنجاه هزار سرباز بكوفه فرستاد و بوى دستور داد كه من و برادرم حسين و ساير برادران و بستگان و شيعيان و دوستان مرا گرفتار سازد و از ما براى معاويه بيعت بگيرد .\r\nهر كدام از ما حاضر نشدند گردنش را زدند ، و سر او را براى معاويه فرستادند چون من اين را ديدم از خانه بيرون آمده ، به مسجد جامع كوفه رفتم تا نماز بگزارم . بعد از نماز بمنبر رفتم و بعد از حمد و ثناى الهى گفتم : اى مردم ! اوضاع دنيا عوض شده و آثار دين از بين رفته ، و بردبارى كم شده امروز ديگر از تحريكات شيطانى و حكم خائنين كسى آسايش ندارد .\r\nبه خدا قسم دليلهاى محكمى براى آنها آورده شد ، و علائم زيادى بر ايشان روشن گرديد ، و مشكلاتشان آشكار گشت ، و هر لحظه منتظر بوديم كه تأويل اين آيه : « و ما  مُحَمَّدٌ إِلَّا رَسُولٌ قَدْ خَلَتْ  . . . » تحقق يابد . اى مردم ! به خدا قسم جدم رحلت كرد و پدرم شهيد شد و وسواس خناس در دلهاى مردم تخم وسوسه پاشيد و فتنه‌جويان براى ايجاد فتنه عربده‌ها كشيدند و بر خلاف سنت رفتار كرديد .\r\nاى واى بر آن فتنهء كر و كور كه صداى كسانى كه مردم را به راه راست ميخوانند و براى پذيرش حق و حقيقت صلا ميزنند ، شنيده نميشود ، در آن فتنه است كه سخن نفاق آميز آشكار مىگردد و باطن تفرقه اندازان معلوم مىشود و دو لشكر خارجى شام و\r\n\r\n","description":"","footnote":"","page_name":" 1171 ","page_number":1179},
  {"content":"\r\n\r\nعراق بجان هم مىافتند . خدا شما را رحمت كند بشتابيد بسوى گشايش و نور آشكار و پرچم بزرگ و چراغى كه هيچ گاه خاموش نميشود و حقى كه مخفى نمىگردد .\r\nاى مردم ! از خواب غفلت بيدار شويد و از تاريكى گمراهى كه شما را احاطه كرده بدرائيد . بخدائى كه دانه را شكافت و انسان را آفريد و رداى عظمت پوشانيد ، قسم ياد ميكنم جمعى از شما كه داراى دلهائى صاف و نيتهائى خالص باشند ، بدون اينكه آميخته بنفاق و قصد افتراق باشند برخاسته با من بيعت كنيد ، تا من بتوانم با شمشير قيام كنم و اطراف كار را بر دشمن تنگ بگيرم و با نيزه‌ها و سمهاى اسب لشكر آنها را از ميان بردارم ، اى مردم ! خدا شما را رحمت كند سخن بگوئيد و به من جواب بدهيد ! يا رسول اللَّه ! مثل اينكه مهر سكوت به دهان آنها زده بودند . زيرا جز بيست نفر كسى ديگر به من جواب نداد ! ! آنها برخاستند و گفتند : اى پسر پيغمبر ؛ ما با شمشيرهاى خود تا پاى جان براى نصرت تو ايستاده‌ايم . فرمانبردار توئيم و هر كارى بكنى تصديق ميكنيم ، هر امرى دارى بفرما .\r\nمن به چپ و راست خود نگاه كردم ديدم جز آن بيست نفر كسى ديگر نمانده است . در آن هنگام پيش خود گفتم : من هم از جدم پيروى ميكنم ، چه او وقتى سى و نه نفر معتقد داشت در پنهانى خدا را پرستش نمود . چون خداوند او را بسن چهل سالگى رسانيد با جماعت بيشتر امر خدا را آشكار كرد . اگر آن عده با من بودند ببهترين وجه در راه خدا جهاد ميكردم ، آنگاه سر به آسمان برداشتم و عرضكردم :\r\nخداوندا ! من مردم را به راه راست دعوت كردم و از عذاب تو ترساندم و امر و نهى كردم ، ولى آنها پاسخ مثبت به من ندادند و از يارى من سر باز زدند ، آنها از اجابت دعوت داعى حق غافل بودند و از يارى وى خوددارى كردند و در پيروى از او تقصير نمودند و بكمك دشمنان او رفتند .\r\nپروردگارا ! عذاب و بلاى خود را كه بر ستمگران هميشه ميفرستى بر اينان نيز فرو فرست . اين را گفتم و از منبر به زير آمدم و از كوفه كوچ كرده رهسپار مدينه\r\n\r\n","description":"","footnote":"","page_name":" 1172 ","page_number":1180},
  {"content":"\r\n\r\nشدم ! در كوفه دسته دسته مردم ( خون مرده ) مىآمدند و ميگفتند : معاويه دسته دسته سپاه خود را به شهر انبار و كوفه گسيل داشته و آنها هم دست بغارت و قتل مردم و زنان و اطفال آنها زدند ؛ من هم به آنها فهماندم كه وفا ندارند ، لشكرى فراهم آوردم ، و به آنها گفتم كه شما به طرف معاويه خواهيد رفت و پيمان و بيعت خود را با من ميشكنيد ، و همانطور هم كه گفته بودم ، تحقق پذيرفت .\r\n\r\nدادخواهى حضرت امام حسين ( ع )\r\nآنگاه امام حسين عليه السّلام با بدنى آغشته به خون ، خود و يارانش كه با وى كشته شدند ، در جلو پيغمبر ميايستد . چون پيغمبر او را مينگرد زار زار ميگريد . از گريهء او اهل آسمان و زمين نيز گريه ميكنند . فاطمهء زهراء ( ع ) هم نالهء جانكاه از دل پر الم بر مىآورد . از ناله و شيون و گريه و زارى آن حضرت زمين و اهل زمين متزلزل مىگردند .\r\nسپس امير المؤمنين و امام حسن در سمت راست پيغمبر و فاطمهء زهرا در سمت چپ آن حضرت قرار ميگيرند . پيغمبر او را در آغوش مىگيرد و مىگويد : يا حسين فدايت گردم ! ديدگانت روشن باد و ديدگان من هم روشن باشد سپس حمزهء سيد الشهداء عموى پيغمبر در سمت راست آن حضرت ميايستد و در سمت چپ جعفر بن ابى طالب ( طيار ) قرار ميگيرد . ناگاه خديجهء كبرى و فاطمه دختر اسد ( مادر امير المؤمنين ) محسن سقط شده فاطمه زهراء را بدست گرفته ناله كنان بنزد پيغمبر صلّى اللَّه عليه و آله ميايند و مادرش فاطمه عليها السلام اين آيه قرآن را ميخواند :   هذا يَوْمُكُمُ الَّذِي كُنْتُمْ تُوعَدُونَ ،    يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً  « 1 » يعنى : اينست آن روزى كه بشما وعده شده بود .\r\nامروز هر كس كار نيكى كرده يا عمل بدى نموده ، كردهء خود را خواهد يافت ، امروز هر كس آرزو مىكند كه كاش ميان او و عمل بدش زمان متمادى فاصله بود .\r\n\r\n\r\n","description":"","footnote":"\r\n( 1 ) سورهء آل عمران آيه 30\r\n","page_name":" 1173 ","page_number":1181},
  {"content":"\r\n\r\n\r\nگفتار حضرت صادق ( ع )\r\nمفضل گفت : در اين وقت حضرت صادق عليه السّلام چنان گريست كه محاسن مباركش از سيلاب اشك تر شد ! سپس فرمود : روشن مباد چشمى كه با اين گفته نگريد ! ! مفضل هم بسيار گريست و آنگاه عرضكرد : آقا اين گريه چقدر ثواب دارد ؟\r\nفرمود : وقتى از روى حقيقت باشد ، به شماره نمىآيد ! سپس مفضل عرضكرد : آقا چه ميفرمائيد در بارهء اين آيهء :   وَ إِذَا الْمَوْؤُدَةُ سُئِلَتْ بِأَيِّ ذَنْبٍ قُتِلَتْ   « 1 » يعنى : روز قيامت از كسى كه به خاك سپرده شده سؤال مىشود بچه جرمى كشته شده است ؟ فرمود : اى مفضل به خدا قسم اين « موءوده » و به خاك سپرده شده ، محسن بچه فاطمه ( ع ) است . زيرا مقصود از اين آيه مائيم و هر كس جز اين بگويد او را تكذيب كنيد .\r\nمفضل عرضكرد : آقا آنگاه چه مىشود ؟ فرمود : فاطمهء زهراء برخاسته و عرض مىكند : خدايا ! آن روزى كه به من وعده فرمودى از كسانى كه به من ظلم كرده‌اند و حق مرا غصب نمودند و مرا زدند و اولاد مرا بگريه آوردند ، انتقام بگير ! بوعدهء خود وفا كن . در اين وقت فرشتگان هفت آسمان و حاملين عرش الهى و ساكنان هوا و اهل دنيا و آنها كه در زير طبقات زمين هستند ، با ناله و فرياد ميگريند و به خدا شكايت ميكنند .\r\nدر آن روز تمام قاتلان و ظالمان بما و آنها كه از آنچه بر سر ما آمده ، راضى بودند هزار بار بقتل ميرسند ، نه مثل كشته شدن آنها كه در راه خدا شهيد ميشوند زيرا شهيدان در حقيقت نمىميرند چنان كه خدا فرمود :   وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ فَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ   « 2 » يعنى : گمان مكن آنها كه در راه خدا كشته شدند مرده‌اند ، نه ! آنها زنده و\r\n\r\n\r\n","description":"","footnote":"\r\n( 1 ) سوره تكوير آيه 8 - 9\r\n( 2 ) سورهء آل عمران آيه 170 - 169\r\n","page_name":" 1174 ","page_number":1182},
  {"content":"\r\n\r\nدر نزد خدايشان روزى مىبرند ، آنها از آنچه خداوند از فضل خودش به آنان روزى داشته است خوشحالند ، و هم از آنان كه هنوز به آنها ملحق نشده و از پشت سر آنها مىآيند ، مسرورند و شادند ، كه ترسى بر آنها نيست و آنها غمگين نميباشند .\r\nمفضل عرضكرد : آقا ! بعضى از شيعيان شما عقيدهء برجعت شما ندارند فرمود :\r\nآيا آنها سخن جد ما پيغمبر خدا و گفتهء ما ائمه را نشنيده‌اند كه ميگوئيم :\r\n وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ لَعَلَّهُمْ يَرْجِعُونَ  « 1 » يعنى :\r\nبجاى عذاب بزرگتر ، عذاب نزديكتر به آنها مىچشانيم تا شايد برگردند . اى مفضل عذاب نزديكتر رجعت آل محمد و عذاب بزرگتر عذاب روز قيامت است كه خدا مىفرمايد :  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  « 2 » يعنى : قيامت روزى است كه اوضاع زمين و آسمان‌ها دگرگون ميگردد و همه در پيشگاه خداوند حاضر ميشوند .\r\n\r\nشناسائى ائمهء طاهرين از زبان قرآن\r\nمفضل گفت : آقا ! ما ميدانيم كه شما برگزيده خدا هستيد بدليل اينكه خداوند ميفرمايد :  نَرْفَعُ دَرَجاتٍ مَنْ نَشاءُ  و اين آيه :  اللَّهُ أَعْلَمُ حَيْثُ يَجْعَلُ رِسالَتَهُ  و اين آيه   إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ذُرِّيَّةً بَعْضُها  \r\n\r\n\r\n","description":"","footnote":"\r\n( 1 ) سورهء سجده آيه 21\r\n( 2 ) سورهء ابراهيم ، 48 ميرزا حسين على بهاء در « ايقان » و به پيروى او گلپايگانى در فرائد اين آيه و آيه شريفه   إِذَا السَّماءُ انْفَطَرَتْ   را كه بعقيدهء تمام مذاهب اسلامى و سياق خود آيه شريفه مربوط بروز قيامت و عالم آخرت است ؛ تأويل بظهور باب و بهاء كرده‌اند ! ميرزا بهاء قيامت را موهوم ميداند ، و ميگويد « اذا قام القائم قامت القيامة » بنا بر اين روزى كه سر و كله على محمد باب پيدا شد ، قيامت هم برپا شد ! ! ديگر نه حسابى و نه كتابى و نه جزائى فقط ظهور جناب بهاء ميماند كه آن هم حريت و آزادى مطلق براى اهل بهاء و جميع دنياست . هر كس هر كارى كرد كسى را با كسى كارى نباشد .\r\n","page_name":" 1175 ","page_number":1183},
  {"content":"\r\n\r\n مِنْ بَعْضٍ وَ اللَّهُ سَمِيعٌ عَلِيمٌ  « 1 » ترجمه آيات به ترتيب اينست : مقام هر كس را بخواهيم بالا مىبريم ، خداوند بهتر ميداند رسالت خود را در كجا قرار دهد خداوند آدم و نوح و اولاد ابراهيم و فرزندان عمران را بر جهانيان برگزيد .\r\nآنها از يك نسل هستند ، بعضى از بعضى ديگر ، و خداوند شنوا و داناست .\r\nحضرت فرمود : اى مفضل ما در اين آيه كجا ذكرشده‌ايم ؟ عرضكرد : به خدا قسم اينكه خدا ميفرمايد :  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ  « 2 » يعنى : نزديكترين مردم بابراهيم كسانى هستند كه از وى پيروى كردند ، و اين پيغمبر ( محمد ) و آنها كه بوى ايمان آوردند و خدا ولى مؤمنين است و اين آيه :  مِلَّةَ أَبِيكُمْ إِبْراهِيمَ هُوَ سَمَّاكُمُ الْمُسْلِمِينَ  « 3 » دين پدرتان ابراهيم است ، خداوند شما را مسلمان ناميد و اين آيه  وَ اجْنُبْنِي وَ بَنِيَّ أَنْ نَعْبُدَ الْأَصْنامَ  « 4 » يعنى : ابراهيم گفت خدايا مرا و فرزندانم را از پرستش بتها برحذر بدار ، شما هستيد .\r\nو ميدانيم كه پيغمبر و امير المؤمنين عليهما السلام نه بت و نه صنمى را پرستش نكردند و به اندازه يك چشم بهم زدن به خدا شرك نياوردند و اين آيه  وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  « 5 » عهدى كه در اين آيه ذكر شده منصب امامت است كه بظالمين نميرسد حضرت فرمود : اى مفضل از كجا دانستى كه ظالم بعهد خدا و منصب امامت نميرسد ؟\r\nعرضكرد : آقا مرا به چيزى كه طاقت آن ندارم امتحان نفرمائيد زيرا آنچه تاكنون آموخته‌ام از علم شما بوده ، و از فضيلتى كه خدا بشما عطا فرموده استفاده كرده‌ام\r\n\r\n\r\n","description":"","footnote":"\r\n( 1 ) سوره آل عمران آيه 34\r\n( 2 ) سوره آل عمران آيهء 68\r\n( 3 ) سوره حج آيه 78\r\n( 4 ) سوره ابراهيم آيه 35\r\n( 5 ) سوره بقره آيه 124\r\n","page_name":" 1176 ","page_number":1184},
  {"content":"\r\n\r\nحضرت فرمود : اى مفضل ! راست گفتى اگر اعتراف به نعمت خداوند كه به تو روزى نموده نمىكردى ، چنين نبودى اى مفضل : آيا ميدانى كدام آيات قرآن است كه كافر را ظالم دانسته ؟ عرضكرد : آرى اين آيه است  الْكافِرُونَ هُمُ الظَّالِمُونَ  و الكافرون هم الفاسقون كسى كه كافر و فاسق و ظالم باشد ، خدا او را پيشواى مردم قرار نميدهد .\r\nحضرت فرمود : احسنت اى مفضل ! رجعت ما را از كجا دانستى اينكه مقصران از شيعيان ما ميگويند : معنى رجعت اينست كه خداوند سلطنت دنيا را بما برمىگرداند و آن را براى مهدى ما قرار مىدهد . واى بر آن شيعيان قاصر كه چنين گمان كرده‌اند كه خدا سلطنت را از ما گرفت تا آن را بما برگرداند ؟ ! مفضل گفت : نه به خدا سلطنت خدائى از شما سلب نگرديده و سلب نخواهد شد . زيرا آن سلطنت ، سلطنت نبوت و پيغمبرى و جانشينى پيغمبر و منصب امامت است .\r\nحضرت فرمود : اگر آنها در قرآن مجيد تدبر ميكردند ؛ فضل و مقام ما را به خوبى مىدانستند آيا آنها نشنيدند كه خداوند عز و جل ميفرمايد :  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً  « 1 » .\r\nاى مفضل ! به خدا قسم ! اين آيه در بارهء بنى اسرائيل نازل شده ولى تأويل آن در بارهء ماست ، و اين فرعون و هامان همان تيم وعدى ( يعنى اولى و دومى ) است .\r\n\r\nدادخواهى سائر ائمه ( ع ) و مهدى آل محمد\r\nآنگاه جدم على بن الحسين و پدرم امام محمد باقر عليه السّلام برخاسته و آنچه را از امت جفاكار ديده‌اند بجد بزرگوارشان رسول خدا شكايت ميكنند . سپس من بر ميخيزم و از ظلم منصور خليفهء عباسى شكايت ميكنم ، بعد از من فرزندم موسى بن جعفر از هارون و بعد از او على بن موسى از مأمون و بعد از وى فرزندش محمد بن على از معتصم و بعد از وى فرزندش على بن محمد از متوكل و بعد از وى فرزندش حسن بن على از ظلم\r\n\r\n\r\n","description":"","footnote":"\r\n( 1 ) ترجمه و شرح اين آيه مكرر گذشت .\r\n","page_name":" 1177 ","page_number":1185},
  {"content":"\r\n\r\nمعتز شكايت ميكنند .\r\nآنگاه مهدى همنام جدم رسول خدا در حالى كه پيراهن آن حضرت را كه آغشته به خون پيشانى و دندان پاكش مىباشد پوشيده ، و فرشتگان اطراف او را گرفته‌اند ، آمده و جلو پيغمبر ميايستد ، و ميگويد : اى جد بزرگوار ، شما مرا باوصافى معرفى فرمودى كه مردم مرا از روى آن اوصاف بشناسند . و نام و نسب و كنيه‌ام را ذكر فرمودى .\r\nمع هذا امت منكر وجود من شدند و متمرد گشتند و گفتند : مهدى متولد نشده و اصلا نبوده . اگر هست كجاست و كى مىآيد ؟ پدرش مرده و اولاد نداشته است و اگر او موجود و سالم ميبود خدا آمدن او را تا اين موقع بتأخير نمىانداخت ، من هم تاكنون صبر كردم و اينك بفرمان الهى ظاهر گشته‌ام .\r\nپيغمبر ميفرمايد : خدا را شكر ميكنيم كه وعدهء خود را در بارهء ما عملى ساخت ، و ما را وارث زمين گردانيد ، و در بهشت هر جا بخواهيم مسكن ميكنيم ، چه خوب است پاداش عمل‌كنندگان و هم ميفرمايد : موقع نصرت و پيروزى خدا فرا رسيد . و آيهء  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  « 1 » امروز مصداق پيدا كرد ، و تأويل شد . سپس اين آيه را ميخواند     إِنَّا فَتَحْنا لَكَ فَتْحاً مُبِيناً لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً وَ يَنْصُرَكَ اللَّهُ نَصْراً عَزِيزاً     « 2 »\r\n\r\n\r\n","description":"","footnote":"\r\n( 1 ) رجوع كنيد بصفحه 6 .\r\n( 2 ) سورهء فتح آيه 1 - 3 در حقيقت فتح مبين در اين آيه و غلبه دين حق كه بنص اين آيه همان دين مقدس اسلام است يكى از بهترين شواهد ما براى ظهور امام مهدى موعود جهان و قائم آل محمد ( ص ) است . زيرا چنين فتح مبين و پيروزى آشكار كه تمام گناهان گذشته و آيندهء امت پيغمبر بخشيده شود ، و همه به راه راست بروند ، و غلبه كامل پيدا كنند ، و دين آنها تمام اديان باطله را منكوب كند ، هنوز تحقق پيدا نكرده . و اين درست در زمان قيام مهدى موعود ( ع ) عملى است كه شيطان بقتل ميرسد ، و عدل مهدى جهان را پر مىكند و دينى جز دين مقدس اسلام نمىماند .\r\n","page_name":" 1178 ","page_number":1186},
  {"content":"\r\n\r\nيعنى : ما فتحى آشكار براى تو نموديم . تا خداوند گناهان گذشته و آيندهء تو را به‌بخشد . و نعمت خود را در بارهء تو تمام كند و تو را به راه راست هدايت نمايد و خداوند تو را پيروزمند گرداند .\r\nمفضل عرضكرد : آقا ، پيغمبر چه گناهى كرده بود ؟ ( كه خدا ميفرمايد :\r\nگناهان گذشته و آينده تو را به‌بخشد ) فرمودند : اى مفضل پيغمبر عرضكرد : خدايا گناهان گذشته و آينده شيعيان برادرم ( على بن ابى طالب ) و اولادم كه جانشينان منند تا روز قيامت به من واگذار كن . و مرا ميان پيغمبران و انبياء از كردهء پيروانم رسوا مگردان . خدا هم گناهان آنها را واگذار به پيغمبر كرد و همهء آنان را بخشيد .\r\nمفضل ميگويد : در اين وقت من سخت گريستم ، و عرضكردم : آقا ، اين از موهبت خداوند است كه به بركت وجود شما بما رسيده است .\r\nحضرت فرمود : اى مفضل ! شيعيانى كه پيغمبر گناهان آنها را به گردن گرفت تو و امثال تو هستى . اى مفضل اين حديث را براى بعضى از شيعيان ما كه در امر دين لا ابالى هستند مگو . زيرا باعتماد اين فضيلت ، عمل به احكام دين را ترك مىگويند و در نتيجه از رحمت الهى محروم ميگردند . خداوند در بارهء آنها فرمود :\r\n لا يَشْفَعُونَ إِلَّا لِمَنِ ارْتَضى وَ هُمْ مِنْ خَشْيَتِهِ مُشْفِقُونَ  « 1 » يعنى : اهل بيت پيغمبر شفاعت نميكنند مگر براى كسانى كه خدا آنها را دوست بدارد ، و آنها نيز از خوف و خشيت الهى مسرورند .\r\nمفضل گفت : آقا ! پيغمبر در موقع برانگيخته‌شدنش بر تمام اديان باطله غلبه نيافت ( پس چگونه خداوند ميفرمايد : او هنگام رجعت بر تمام اديان غلبه مىيابد ؟ ) فرمود :\r\nاى مفضل اگر پيغمبر بعد از بعثتش بر تمام اديان غالب شده بود ، ديگر نه مجوسى و نه يهودى و نه صابئيان و نه نصرانى و هيچ تفرقه و اختلاف و شك و شرك و بت‌پرستى و اوثان و لات و عزى و پرستش آفتاب و ماه و ستارگان آتش سنگ بود ، پس  لِيُظْهِرَهُ عَلَى الدِّينِ كُلِّهِ  تأويلش امروز است . اينك اين مهدى و اين هم\r\n\r\n\r\n","description":"","footnote":"\r\n( 1 ) سوره انبياء - 28\r\n","page_name":" 1179 ","page_number":1187},
  {"content":"\r\n\r\nرجعت است كه خداوند ميفرمايد :  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  يعنى : بيدينان را بكشيد تا ديگر فتنه‌اى نباشد و تمام دين از آن خدا باشد .\r\nمفضل گفت : گواهى مىدهم كه از علم خداوند استفاده كرده‌ايد و با قدرت و اقتدار او توانا گشته‌ايد و با حكم او تكلم ميكنيد و بأمر او عمل مينمائيد .\r\n\r\nمهدى موعود جهان در كوفه مقر خود\r\nسپس حضرت فرمود : مهدى بكوفه بر ميگردد و آسمان ملخهاى طلائى بر آنها مىبارد ، همانطور كه خداوند در بنى اسرائيل بر ايوب پيغمبر نيز فرود آورد\r\nو يقسّم على اصحابه كنوز الارض تبرها و لجينها و جوهرها\r\nگنجهاى طلا و نقره و گوهر زمين را بيارانش تقسيم مىكند « 1 » .\r\n\r\n\r\n","description":"","footnote":"\r\n( 1 ) در روايات شيعه و سنى چه در اين كتاب و چه در كتابهاى ديگر ، اين معانى با اين الفاظ آمده است كه\r\nو تخرج الارض كنوزها\r\nيا\r\nو تخرج الارض افلاذ كبدها\r\nيعنى ، زمين گنجهاى خود را بيرون ميدهد يا زمين پاره‌هاى جگر خود را در زمان دولت قائم ( ع ) بيرون ميدهد .\r\nچنان كه مكرر گذشت در اينجا نيز به صورت روشنترى آمده است .\r\nاين موضوع بضميمه قرائن و شواهد ديگر ، مىرساند كه حضرت ولى عصر ( ع ) در زمان خود معادن كشف نشده را ، استخراج مىكند و چنان اصحاب خود را به كار و فعاليت و عمران و آبادى جهان واميدارد ، كه همه مرفه و ثروتمند و سالم و با نشاط در كمال عدل و آزادى زندگى مىكنند .\r\nگنج زمين ، يا پاره‌هاى جگر زمين چيزى جز معادن گوناگون كه خداوند عالم در دل زمين براى بهره‌بردارى بندگانش بوديعت نهاده است نيست .\r\nملخهاى طلائى كنايه از باران پر بركت و بموقع است كه زمينها را زرخيز مىكند ، و انواع گياهان در تمام نقاط سطح زمين را ميپوشاند و از آسمان و زمين بركت به حد وفور در دسترس مسلمانان قرار مىگيرد .\r\n","page_name":" 1180 ","page_number":1188},
  {"content":"\r\n\r\nمفضل گفت : اگر يكى از شيعيان بميرد و قرضى از برادران دينى يا بيدينان در گردن داشته باشد ، چه مىشود ؟ فرمود : كارى كه مهدى مىكند اينست كه در تمام دنيا اعلام مىكند : هر كس طلبى از يكى از شيعيان داشته باشد ، بيايد و بگويد .\r\nحتى اگر سير يا خشخاش هم در گردن يكى از شيعيان باشد ، مهدى آن را به صاحبش رد مىكند ، تا چه رسد جواهرات گرانبهاى طلا و نقره و املاك .\r\nمفضل عرضكرد : آقا ! آنگاه چه مىشود ؟ فرمود : مهدى بعد از گردش در شرق و غرب بكوفه مىآيد و وارد مسجد كوفه مىشود ، و مسجدى را كه يزيد بن معاويه بعد از شهادت امام حسين عليه السلام بنا كرده خراب مىكند ، همچنين مسجدى را كه براى خدا ساخته نشده ويران ميسازد . خدا لعنت كند بانى آن را « 1 » .\r\nعرضكرد : آقا ! مدت سلطنت مهدى چند سال است ؟ فرمود : خدا ميفرمايد :\r\n\r\n\r\n","description":"","footnote":"\r\n( 1 ) در صفحه 1121 گفتيم مسجد يا مساجدى كه امام زمان ( ع ) دستور ميدهد ويران ميكنند ، شايد مساجدى باشد كه بعد از شهادت امام حسين ، جنايتكاران بنى اميه بشكرانه كشتن آن حضرت ساختند ، هر چند امروز اثرى از آن نيست ولى بعيد به نظر نميرسد كه چون در آخر الزمان بار ديگر دولت بنى اميه روى كار مىآيد ، آن مساجد را هم تجديد بنا كنند ، در اينجا حضرت صادق ( ع ) صريحا ميفرمايد مسجدى را كه يزيد ساخته است ، ويران مىكند ، اين دليل روشنى بر صدق حدس است .\r\nبعلاوه اگر در بعضى روايات گذشت يا در ساير منابع وجود دارد ، كه مهدى موعود شيعه ، هنگام ظهور مساجد و بعضى از اماكن دينى و غير دينى را خراب مىكند ، بىجهت نيست و چنان كه در بعضى از روايات گذشته بود ( صفحه 1138 ) يا بر خلاف شرع يا به منظور مبارزه با اسلام ساخته شده ، و يا در ملك مردم و غصب ، و قبله آن منحرف بوده و مردم اطلاع نداشته‌اند .\r\nولى آن امام عاليمقام كه از باطن هر چيزى مطلع و از طرف خداوند ملهم مىشود ، آن را ويران ميسازد ، يا بر اساس صحيح و مشروع تجديد بنا مىكند مانند مسجد الحرام و مسجد النبى و مسجد كوفه كه در صفحه 1117 - 1118 - 1131 گذشت و در صفحات 1134 - 1116 - 1117 - گذشت كه آن حضرت در اطراف كوفه چهار مسجد ميسازد ، و يك مسجد بزرگ بنا مىكند .\r\n","page_name":" 1181 ","page_number":1189},
  {"content":"\r\n\r\n    فَمِنْهُمْ شَقِيٌّ وَ سَعِيدٌ . فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ إِنَّ رَبَّكَ فَعَّالٌ لِما يُرِيدُ . وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ عَطاءً غَيْرَ مَجْذُوذٍ     « 1 » .\r\nيعنى : روز قيامت مردم دو دسته مىشوند : يك دسته شقى و يك دسته سعيد . آنها كه شقى هستند در آتش ( جهنم ) ميباشند و در آن آتش ناله و فرياد مىكنند و تا آسمانها و زمين برقرار است ، در آنجا ميمانند ، مگر اينكه خداوند بخواهد آنها را از آتش درآورد ، و خداى تو هر كارى بخواهد مىكند .\r\nو آنها كه سعادتمند هستند ، در بهشت جاى دارند و در آنجا هميشه ميمانند تا گاهى كك آسمانها و زمين برقرار است . مگر اينكه خداوند بخواهد ( از بهشت بيرون روند ، كه البته بيرون ميروند ) . اين عطاى دائمى خداوند است » و بعد از آن روز رستخيز فرا ميرسد . « و الحمد للَّه رب العالمين و صلى اللَّه على خير خلقه محمد النبى و آله الطيبين الطاهرين و سلم تسليما كثيرا كثيرا .\r\nمؤلف : شيخ حسن بن سليمان در كتاب « منتخب البصائر » روايت مزبور را اين طور ذكر كرده است : حديث كرد براى من برادر رشيد محمد بن ابراهيم بن محسن طارآبادى و گفت : كه وى به خط پدرش ابراهيم بن محسن كه مردى صالح بوده اين حديث را يافته است و او آن خط و نوشته را به من نشان داد » .\r\n\r\nگفتارى از علامه مجلسى در پيرامون حديث مفضل بن عمر\r\nمؤلف : بدان كه تاريخ ولادت مهدى عليه السّلام كه در اين روايت ذكر شده با آنچه سابقا گذشت « 2 » مخالفت دارد ديگر اينكه مشهور اينست كه شهر سامره را\r\n\r\n\r\n","description":"","footnote":"\r\n( 1 ) سوره هود آيه 107 - 111 .\r\n( 2 ) در پاورقى صفحه 217 گفتيم كه مشهور ميان دانشمندان شيعه اينست كه آن حضرت در روز جمعه نيمه ماه شعبان سال 255 هجرى در شهر سامره متولد شده است . بنا بر اين هنگام وفات پدر بزرگوارش حضرت عسكرى ( ع ) سنه 260 پنجساله بود ، و اين درست عكس اين حديث است كه در صفحه 1151 گذشت . شايد راوى يا كاتب اشتباه كرده باشد .\r\n","page_name":" 1182 ","page_number":1190},
  {"content":"\r\n\r\nمعتصم عباسى ساخت . شايد متوكل بناى آن را تمام كرده ، و بنام او معروف گشته است . فيروزآبادى در « قاموس » مينويسد : « سر من رأى » كه نام شهر سامره است ، يعنى هر كس آن را ديد مسرور شد . و علت اين نام آن بود كه وقتى معتصم شروع ببناى آن شهر كرد ، بر لشكر وى دشوار آمد ، ولى وقتى منتقل به آنجا شد ، هر كس از سپاه او آنجا را ديد مسرور گشت لذا آن شهر را « سر من رأى » و به تخفيف « سامره » خواندند .\r\nو اينكه مفضل پرسيد : « آيا حسين بر خلاف سنت قائم عمل مىكند » شايد معنى آن اين باشد كه ( با تعجب ميپرسد ) چطور مىشود حسين بر خلاف سنت قائم ، پيش از ظهور او رجعت مىكند ؟ حضرت جواب داد كه رجعت امام حسين بعد از قيام قائم است . زيرا پيش از قيام قائم هر بدعتى ضلالت بزرگ و گمراهى است .\r\nو اينكه : امام زمان عليه السّلام ميفرمايد : . . . « بداند كه من آدم و نوح و ابراهيم . . . هستم » يعنى علم و فضل و اخلاق آنها را كه بخاطر آن شما از آنها پيروى ميكرديد ، و آنها را ميداشتيد ، من نيز همان علم و فضل و اخلاق را دارم .\r\nو اينكه : فرمود : امام زمان تمام گناهان آينده مردم را به گردن دو خليفه مياندازد ، علت آن روشن است . زيرا آنها امير المؤمنين عليه السّلام را از حق خودش منع كردند و از خلافتش دفع نمودند و اين دو سبب شد كه ساير امامان نيز كنار زده شوند و در صحنه اجتماع مغلوب گردند . و به عكس خلفاى ظالم بر سر كار آيند و تا زمان ظهور قائم بر مردم چيره شوند ، و اين جنايت و ظلم منشأ و علت كافر شدن هر كافرى و گمراهى هر گمراهى و فسق هر فاسقى گرديد .\r\nزيرا اگر امام بخلافت مىرسيد بواسطه قدرت و اقتدارش و استيلاء و بسط يدى كه داشت ميتوانست از هر گونه كفر و گمراهى و فسق و مفاسد جلوگيرى به عمل آورد . علت اينكه امير المؤمنين عليه السّلام در ايام خلافتش قدرت بر بعضى از امور پيدا\r\n\r\n","description":"","footnote":"","page_name":" 1183 ","page_number":1191},
  {"content":"\r\n\r\nنكرد اين بود كه آن دو نفر قبلا اساس ظلم و ستم را پايه‌گذارى كرده بودند ، و اين موضوع در دلهاى مردم ريشه دوانيده بود .\r\nو اما علت اينكه گناهان گذشته بشر قبل را نيز به گردن آنها انداخت ، اين است كه آن دو نفر راضى بافعال مردم امثال خود بودنند ، مانند ممانعت جانشينان پيغمبران از رسيدن بحقشان و هر فسادى كه بر اين نيت و عمل مترتب مىشود . زيرا اگر آنها اين افعال را زشت ميدانستند ، خودشان مرتكب آن نميشدند ، و هر كس راضى بفعل كسى باشد مانند اين است كه خود مرتكب آن شده است . چنان كه آيات بسيارى دليل بر اين مدعاست .\r\nمانند اينكه خداوند كارهاى زشت پدران يهود را نسبت به خود اينان داده و يهودان زمان پيغمبر را بواسطه آنچه پدرانشان در عهد حضرت موسى و ساير اعصار مرتكب ميشدند ، نكوهش مىكند . زيرا كه خدا ميدانست يهودان عصر پيغمبر از اعمال پدرانشان رضايت دارند ، و نيز روايات مستفيضه هم از طريق شيعه و سنى مؤيد اين مطلب است .\r\nبعلاوه دور نيست كه ارواح ناپاك آنها در صدور آن امور مفسدت انگيز از اشقياء ، مدخليت داشته است . همانطور كه ارواح پاك اهل بيت پيغمبر مؤيد و مدد كار كارهاى خوبى بوده كه پيغمبران انجام ميداده‌اند . و در رفع گرفتارىها واسطه بوده‌اند ، چنان كه در كتاب « امامت » گذشت از اينها گذشته ، ممكن است مطلب را اين طور تأويل كنيم كه : امام زمان عليه السّلام تمام كارهاى آن دو نفر را تطبيق باعمال اشقيا مىكند و ثابت مينمايد كه آنها در شقاوت مانند همه اشقياى عالم بوده‌اند ، زيرا هر كار شقاوت آميز اشقياى عالم ، از آنها نيز صادر شده است .\r\nو اينكه : خدا در آيهء گذشته فرمود : اشقيا در آتش دوزخ و سعادتمندان در بهشت هستند ، مگر اينكه خداوند تو بخواهد - آنها را نجات دهد -  إِلَّا ما شاءَ رَبُّكَ \r\n\r\n","description":"","footnote":"","page_name":" 1184 ","page_number":1192},
  {"content":"\r\n\r\nشايد حضرت خواسته است كه در اين آيه خواستن خدا را به زمان رجعت تفسير كند به اين معنى كه در اينجا مقصود از بهشت جهنم ، عالم برزخ باشد ، چنان كه در روايت ديگر هم رسيده است و با اين بيان حضرت استدلال كرده است كه اين زمان منوط بمشيت خداوند است كه براى مردم روشن نيست ، و اين معنى بهترين وجهى است كه مفسرين در تفسير اين آيه ذكر كرده‌اند .\r\n\r\n","description":"","footnote":"","page_name":" 1185 ","page_number":1193},
  {"content":"\r\n\r\n\r\nباب سى و چهارم در پيرامون رجعت\r\nشيخ حسن بن سليمان « 1 » در كتاب « منتخب البصائر » بسند خود از محمد بن مسلم روايت مىكند كه گفت : از حمران بن اعين و ابو الخطاب پيش از آنكه آن كارها از ابو الخطاب سر بزند « 2 » شنيدم كه ميگفتند : از حضرت صادق شنيديم ميفرمود :\r\nنخستين كسى كه قبرش ميشكافد و زنده شده به دنيا برميگردد حسين بن على عليه السّلام است .\r\n\r\n\r\n","description":"","footnote":"\r\n( 1 ) مؤلف در فصل اول مقدمه جلد يكم بحار الانوار مينويسد : كتاب « منتخب البصائر » تأليف شيخ فاضل حسن بن سليمان شاگرد شهيد ( اول ) رحمة اللَّه عليه است كه منتخب كتاب « بصائر الدرجات » سعد بن عبد اللَّه اشعرى است .\r\nوى در اين كتاب از كتابهاى ديگرى هم با تصريح باسامى آنها نام برده است ، تا مطالب آن با آنچه از كتاب سعد بن عبد اللَّه گرفته مىشود ، اشتباه نشود ، تأليفات ديگر حسن بن سليمان كتاب « مختصر » و كتاب « رجعت » است كه هر سه در اين كتاب نام برده شده است » .\r\n( 2 ) ابو الخطاب : محمد بن مقلاص الاسدى الكوفى - غالى و ملعون است . روايات در مذمت و لعن و برائت از او بسيار وارد شده و عاقبت بنفرين حضرت صادق عليه السلام بقتل رسيد :\r\nفورد :\r\nانه قال : اللهم العن ابا الخطاب ، فإنه خوفنى قائما و قاعدا و على فراشى . اللهم اذقه حر الحديد ( تحفة الاحباب صفحه 353 )\r\n.\r\n","page_name":" 1186 ","page_number":1194},
  {"content":"\r\n\r\nو اين رجعت عمومى نيست ( كه تمام مردگان زنده شده سر از قبر درآورند ) بلكه افراد خاصى به دنيا برميگردند « 1 » كه يا مؤمن خالص و يا مشرك محض باشند .\r\nو نيز در آن كتاب بسند مزبور از حماد بن عيسى روايت مىكند كه گفت :\r\nبكير بن اعين به من گفت كسى كه من در شخصيت بزرگش شك ندارم يعنى حضرت امام محمد باقر عليه السّلام فرمود : پيغمبر اكرم صلى اللَّه عليه و آله و سلم و على عليه السّلام به دنيا رجعت ميكنند .\r\nنيز در كتاب ياد شده بسند مذكور از فضيل بن يسار از حضرت باقر عليه السّلام نقل مىكند كه فرمود : ( اولى و دومى ) را جبت و طاغوت بگوئيد ، و از رجعت نيز سخن بميان نياوريد . اگر دشمنان بشما گفتند : شما شيعيان سابقا اين حرفها را ميزديد ، به آنها بگوئيد : اما امروز اين را نميگوئيم . زيرا پيغمبر صلّى اللَّه عليه و آله با صرف صد هزار درهم دلهاى اينان را بدست آورد ، تا دست از وى بردارند ، و شما ( شيعيان ) نميتوانيد با سخنان خود دلهاى آنها را جمع كنيد .\r\nمؤلف : مقصود حضرت اينست كه از دشمنان تقيه كنيد ، و آنها را به اين اسامى نخوانيد ( و از رجعت كه خوش آيند آنها نيست ، و براى شما ايجاد خطر مىكند صحبت ننمائيد ) .\r\nهمچنين در كتاب نامبرده به همان سند از زراره روايت مىكند كه گفت : از حضرت صادق عليه السّلام از رجعت و امثال اين امور مهم سؤال كردم . حضرت فرمود : اين را كه ميپرسيد هنوز وقت آن نرسيده است . خداوند ميفرمايد :  بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ  « 2 » يعنى : . . . بلكه آنها آنچه را كه با علم خود به آن احاطه نداشتند ، دروغ پنداشتند در صورتى كه ( دروغ نيست ) و هنوز ( موقع ) تأويل آن نرسيده است .\r\nو نيز در كتاب « منتخب البصائر » از محمد بن طيار از آن حضرت روايت كرده است\r\n\r\n\r\n","description":"","footnote":"\r\n( 1 ) رجوع كنيد ببحث ما در بارهء رجعت ، در پاورقى آيندهء همين باب .\r\n( 2 ) سورهء يونس - 39 .\r\n","page_name":" 1187 ","page_number":1195},
  {"content":"\r\n\r\nكه در تأويل آيهء :  وَ يَوْمَ نَحْشُرُ مِنْ كُلِّ أُمَّةٍ فَوْجاً  « 1 » يعنى : و روزى كه برانگيخته ميكنيم از هر گروهى ، جمعى را . فرمود : هر مؤمنى كه كشته شده باشد ؛ به دنيا برميگردد تا ( بعد از زندگى مجدد ) بمرگ طبيعى بميرد و هر مؤمنى كه مرده باشد ، به دنيا برميگردد تا كشته شود ( و به ثواب شهادت نائل گردد ) .\r\nو هم در كتاب مزبور از ابو بصير روايت كرده كه گفت : حضرت صادق عليه السّلام به من فرمود : آيا مردم عراق رجعت را انكار ميكنند ؟ عرضكردم : آرى . فرمود : آيا اين آيه را در قرآن نخوانده‌اند :  وَ يَوْمَ نَحْشُرُ مِنْ كُلِّ أُمَّةٍ فَوْجاً  ؟ هم در آن كتاب از بكير بن اعين از حضرت صادق عليه السّلام روايت كرده كه فرمود :\r\nگويا حمران بن اعين و ميسر بن عبد العزيز را مىبينم كه با شمشيرهاى خود مردم ( بيدين ) را در بين صفا و مروه به خاك مياندازند ( كه البته مقصود امام رجعت آنها به دنيا است ) .\r\nو هم در آن كتاب است كه جابر جعفى گفت : از حضرت صادق عليه السّلام تفسير آيه  وَ لَئِنْ قُتِلْتُمْ فِي سَبِيلِ اللَّهِ أَوْ مُتُّمْ  . . . « 2 » يعنى اگر در راه خدا كشته شديد يا مرديد . . . سؤال شد ، فرمود : اى جابر آيا ميدانى راه خدا كدام است ؟ عرضكرد نه به خدا مگر اينكه از شما بشنوم . فرمود : كشته شدن در راه على و اولاد اوست .\r\nهر كس در راه محبت او كشته شود ، در راه خدا كشته شده است و هيچ كس نيست كه ايمان به اين آيه داشته باشد ، مگر اينكه كشته شدن و مرگى در پيش دارد ، به اين معنى كه اگر كشته شود دوباره برانگيخته مىشود تا بميرد ، و اگر مرد ، برانگيخته مىشود تا اينكه كشته شود ، نظير اين روايت در تفسير عياشى هم ذكر شده است .\r\nمؤلف : شايد آخر روايت تفسير قسمت آخر آيه يعنى  وَ لَئِنْ مُتُّمْ أَوْ قُتِلْتُمْ لَإِلَى اللَّهِ تُحْشَرُونَ  باشد ، به اين معنى كه مقصود از « حشر » رجعت باشد .\r\nنيز در كتاب مزبور از فيض بن ابى شيبه روايت مىكند كه گفت : شنيدم\r\n\r\n\r\n","description":"","footnote":"\r\n( 1 ) سورهء نمل آيه 85\r\n( 2 ) سورهء آل عمران آيه 151\r\n","page_name":" 1188 ","page_number":1196},
  {"content":"\r\n\r\nحضرت صادق عليه السّلام آيهء  وَ إِذْ أَخَذَ اللَّهُ مِيثاقَ النَّبِيِّينَ  . . . را تلاوت نمود و سپس فرمود : تمام پيغمبران برسول اكرم ايمان مىآورند و على عليه السّلام را يارى مينمايند و بعد فرمود : آرى و اللَّه خداوند از زمان آدم تا پيغمبر خاتم هر پيغمبرى را كه مبعوث گردانيد دوباره به دنيا برميگرداند ، تا در ركاب امير المؤمنين عليه السّلام جهاد كنند . در تفسير عياشى اين روايت بسند ديگر هم از فيض بن ابى شيبه نقل شده است .\r\nو هم در كتاب مزبور از جابر بن يزيد جعفى از حضرت امام محمد باقر عليه السّلام نقل كرده كه در تفسير    يا أَيُّهَا الْمُدَّثِّرُ قُمْ فَأَنْذِرْ    فرمود : مقصود از « مدثر » محمد صلّى اللَّه عليه و آله و آمدن آن حضرت در زمان رجعت است كه مردم را از نافرمانى خدا برحذر ميدارد . و در آيهء ديگر كه خدا ميفرمايد :   إِنَّها لَإِحْدَى الْكُبَرِ نَذِيراً لِلْبَشَرِ   « 1 » نيز مقصود پيغمبر است كه در رجعت به دنيا بازگشته بشر را از معصيت خدا برحذر ميدارد ، و هم در آيه ديگرى كه مىفرمايد :  وَ ما أَرْسَلْناكَ إِلَّا كَافَّةً لِلنَّاسِ  « 2 » مقصود آن حضرت است كه خدا او را در رجعت براى هدايت و تأمين حوائج تمام مردم جهان برانگيخته مىگرداند .\r\nهمچنين در كتاب « منتخب البصائر » بسند مذكور از امام محمد باقر و آن حضرت از امير المؤمنين عليهما السلام نقل مىكند كه فرمود : آمدن « مدثر » در رجعت حتمى است . مردى عرضكرد : يا امير المؤمنين ! آيا پيش از قيامت انسان زنده مىشود و باز مىميرد ؟ فرمود : آرى و اللَّه يك لحظه كفر بعد از رجعت سخت‌تر از چند كفر قبل از رجعت است .\r\nو هم در آن كتاب از يونس بن ظبيان از حضرت صادق عليه السّلام نقل مىكند كه فرمود : كسى كه پيش از روز قيامت به حساب مردم رسيدگى مىكند حسين بن على عليه السّلام است و حساب روز قيامت هم بدست اوست به اين معنى كه هر كسى را ( خدا بخواهد ) او به بهشت يا بدوزخ مىفرستد .\r\n\r\n\r\n","description":"","footnote":"\r\n( 1 ) سورهء مدثر - آيه 35 - 36\r\n( 2 ) سورهء سبأ آيه 28\r\n","page_name":" 1189 ","page_number":1197},
  {"content":"\r\n\r\nهم در آن كتاب از حمران بن اعين « 1 » از امام باقر نقل كرده است كه فرمود : اول كسى كه در رجعت به دنيا برمىگردد ، همسايه شما حسين عليه السّلام است آن حضرت چندان سلطنت مىكند كه از پيرى ابروانش روى ديدگانش را مىگيرد و نيز در كتاب مزبور از حضرت صادق عليه السّلام روايت مىكند كه در تأويل آيهء  يَوْمَ هُمْ عَلَى النَّارِ يُفْتَنُونَ  « 2 » يعنى روزى كه آنها بر آتش امتحان ميشوند فرمود :\r\nمقصود اينست كه در رجعت غل و غش آنها مانند طلا گرفته مىشود ، تا آنكه هر چيزى بحقيقت خود بازگشت كند .\r\nمؤلف : شايد بيان حضرت اشاره باخبارى باشد كه در بارهء امتزاج بين دو طينت ( در مجلدات سابق بحار ) گذشت ، يا اينكه مقصود امتحان آنها باشد تا آنكه واقعيت و باطن آنها آشكار شود .\r\nنيز در كتاب « منتخب البصائر » از حضرت موسى كاظم عليه السّلام روايت مىكند كه فرمود : مردمى كه مرده‌اند به دنيا بازگشت خواهند كرد و انتقام خود را مىگيرند بهر كس آزارى رسيده به مثل آن قصاص مىكند و هر كس خشمى ديده بمانند آن انتقام ميگيرد و هر كس كشته شده قاتل را خود بتقاص خون خود ميكشد و براى اين منظور دشمنان آنها نيز به دنيا برمىگردند ، تا خون ريخته‌شدهء خود را تلافى كنند و بعد از كشتن آنها سى ماه زنده مىمانند ، و سپس همگى در يك شب مىميرند ، در حالى كه انتقام خون خود را گرفته و دلهاشان شفا يافته است ، و دشمنان آنها بسخت‌ترين عذاب دوزخ مبتلا ميشوند . آنگاه در پيشگاه خداوند جبار ايستاده تا حقوق از دست رفتهء آنها را از دشمنان بگيرد .\r\nو نيز در كتاب مزبور بسند مذكور از محمد بن عبد اللَّه بن حسين روايت كرده كه گفت همراه پدرم بر حضرت صادق عليه السّلام وارد شديم ، ميان آن حضرت و پدرم سخنى گذشت ، سپس پدرم به حضرت عرضكرد : در بارهء رجعت چه ميفرمائيد ؟ فرمود :\r\n\r\n\r\n","description":"","footnote":"\r\n( 1 ) حمران از مردم كوفه بوده است\r\n( 2 ) سورهء الذاريات 13\r\n","page_name":" 1190 ","page_number":1198},
  {"content":"\r\n\r\nدر اين باره همان را ميگويم كه خداوند فرموده :  تِلْكَ إِذاً كَرَّةٌ خاسِرَةٌ  « 1 » يعنى :\r\nاين بازگشت زيان بخشى است ، تفسير اين آيه بيست و پنج شب قبل از رسيدن آن به پيغمبر صلّى اللَّه عليه و آله رسيد . و اين هنگامى است كه مردم به دنيا برميگردند و خونخواهى آنها تمام مىشود ، پدرم عرضكرد : اينكه خداوند در قرآن ميفرمايد :   فَإِنَّما هِيَ زَجْرَةٌ واحِدَةٌ ، فَإِذا هُمْ بِالسَّاهِرَةِ   « 2 » مقصود چيست ؟ فرمود : وقتى از ستمگران انتقام گرفته شد و سپس مردند ، ارواح آنها بيدار است نه ميخوابد و نه ميميرد .\r\nمؤلف : شايد علت اينكه اينان ببازگشت زيان بخش توصيف شده‌اند ، اين باشد كه آنها بعد از قتل و عذاب شدن ، عذابشان تمام نميشود ، بلكه كيفرهاى روز قيامت نيز در انتظار آنهاست ، يا اينكه به اين معنى باشد كه آنها قادر نيستند براى انواع قتل‌ها و عذابها راه چاره‌اى بيانديشند و « ساهره » شايد در تقدير بنا بر اسناد مجازى اين طور باشد كه : آنها در حالت بيدارى ميباشند ، يا اينكه : در ميان گروه بيدارها هستند .\r\n\r\nگفتار بيضاوى\r\nبيضاوى در تفسير  تِلْكَ إِذاً كَرَّةٌ خاسِرَةٌ  مىنويسد : اين رجعت ، بازگشت زيانكارانست ، يا صاحبان اين رجعت زيان كارند و معنى آن اينست كه : اگر اين رجعت درست باشد ، ما از زيانكاران ميباشيم ، زيرا ما آن را دروغ ميدانستيم ، و اين را بطور مسخره ميگويند .\r\n فَإِنَّما هِيَ زَجْرَةٌ واحِدَةٌ  متعلق بمحذوف است يعنى آن را دشوار نگيريد فما هى الا صيحة واحدة أين رجعت ، جز يك صدا كه نفخه است ، نيست ،  فَإِذا هُمْ بِالسَّاهِرَةِ  يعنى با آن صدا آنها در روى زمين زنده خواهند بود ، بعد از آنكه مرده بودند و در دل زمين جاى داشتند .\r\n\r\n\r\n","description":"","footnote":"\r\n( 1 ) سورهء نازعات - 12\r\n( 2 ) سورهء نازعات - 13 - 14\r\n","page_name":" 1191 ","page_number":1199},
  {"content":"\r\n\r\n« ساهره » زمين سفيد هموار است . علت اينكه چنين زمينى را « ساهره » گفته‌اند اينست كه « سراب » در آن جريان دارد ، چه ساهره بمعنى جارى شدن است ، عرب ميگويد : « عين ساهرة » يعنى چشمه‌اى كه آب آن جارى است ، و ضد ساهره ، نائمه است .\r\nو هم در كتاب « منتخب البصائر » از محمد بن سليمان ديلمى از پدرش روايت مىكند كه گفت : از حضرت صادق عليه السّلام تفسير اين آيه شريفه را پرسيدم :\r\n إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً  « 1 » يعنى : شما را پيغمبران و پادشاهان قرار داديم . حضرت فرمود : مقصود از انبياء پيغمبر اكرم صلّى اللَّه عليه و آله و ابراهيم و اسماعيل و ذريهء اوست ، و منظور از پادشاهان ائمه اطهار ميباشند ، عرضكردم : خداوند چه سلطنتى بشما عطا فرموده ؟ فرمود : سلطنت بهشت و سلطنت بهنگام رجعت .\r\nنيز در كتاب مزبور از معلى بن خنيس نقل كرده كه گفت : حضرت صادق عليه السّلام به من فرمود : نخستين كسى كه به دنيا برمىگردد ، حسين بن على عليه السّلام است و او چندان سلطنت مىكند كه از پيرى ابروانش به روى ديدگانش مىافتد . سپس حضرت فرمود :\r\nاينكه خداوند ( به پيغمبر ) ميفرمايد :  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  « 2 » مقصود پيغمبر است كه به دنيا برميگردد .\r\n\r\nگفتگوى شهر بن حوشب با حجاج بن يوسف\r\nعلى بن ابراهيم قمى در تفسير اين آيه شريفه  وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ وَ يَوْمَ الْقِيامَةِ يَكُونُ عَلَيْهِمْ شَهِيداً  « 3 » ميگويد : يعنى :\r\n\r\n\r\n","description":"","footnote":"\r\n( 1 ) سورهء مائده - 20\r\n( 2 ) سورهء قصص - 85\r\n( 3 ) سوره نساء - 159\r\n","page_name":" 1192 ","page_number":1200},
  {"content":"\r\n\r\nهيچ كس از اهل كتاب « تورات و انجيل » نيست مگر اينكه قبل از مرگ او ( عيسى ) و پيش از روز قيامت بوى ايمان مىآورند ، و او هم ( عيسى ) بر آنها گواه خواهد بود . روايت شده كه پيغمبر اكرم صلّى اللَّه عليه و آله چون به دنيا رجوع مىكند تمام طبقات مردم بوى ايمان مياورند .\r\nسپس على بن ابراهيم ميگويد : پدرم از قاسم بن محمد و او از سليمان بن داود منقرى از ابو حمزه و او از « شهر بن حوشب » نقل كرده كه حجاج بن يوسف « 1 » به من گفت :\r\nاى شهر ! يك آيه‌اى در قرآن است كه مرا از درك معنى آن عاجز كرده است . من گفتم : كدام آيه است ايها الامير ؟ حجاج گفت : آيهء  وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ  است . به خدا قسم من بسيارى از يهود و نصارا را دستور دادم گردن بزنند و در آن هنگام آنها را بدقت مينگريستم ، هيچ گاه نديدم كه لبهاى خود را پيش از مرگش به منظور ايمان\r\n\r\n\r\n","description":"","footnote":"\r\n( 1 ) حجاج بن يوسف ثقفى از مردان سنگدل و بيرحم تاريخ است . وى كه بيست سال از جانب عبد الملك مروان در كوفه بر ايران و عراق يعنى يك ايالت امپراطورى بزرگ عبد الملك حكومت ميكرد ، در خونخوارى و شقاوت نظير نداشت . حجاج دشمن سرسخت حضرت امير مؤمنان على ( ع ) و خاندان آن امام عظيم الشأن بود .\r\nبا جزئى بهانه‌اى دسته دسته شيعيان را بقتل ميرسانيد ، اگر نام زنديقى يا كافرى را نزد وى ميبردند خوشتر داشت تا يكنفر شيعه على را نام ببرند ! در نتيجه سخت‌گيرى حجاج ، بعضى از مردم فرزندان خود را به اسامى على و حسن و حسين و فاطمه ( ع ) موسوم نمىكردند ، با اين وصف عبد الملك بوى نوشت : مرا از كشتن اولاد عبد المطلب دور گردان زيرا ديدم كه اولاد ابو سفيان ، چون اصرار در قتل آنها نمودند ديرى نپائيد كه همه نابود گشتند ! تبهكارى حجاج نسبت به مردم بيگناه و خاصه شيعيان امير - مؤمنان فوق العاده است . ماجراى اسف انگيز قتل كميل بن زياد و سعيد بن خبير دو تن از مردان بزرگ شيعه توسط وى معروف است . داستان جالب سعيد با حجاج را در كتاب داستانهاى اسلامى تأليف نويسنده بخوانيد . حجاج بعلاوه مردم بسيارى از يهود و نصارا را هم بقتل رسانيد ميگويند : وى جمعا صد و پنجاه هزار نفر را بقتل رسانيد .\r\n","page_name":" 1193 ","page_number":1201},
  {"content":"\r\n\r\nآوردن به عيسى حركت دهند .\r\nمن گفتم : ايها الامير ! تأويل آيه اين نيست كه شما فهميده‌ايد . حجاج پرسيد پس تأويل آن چيست ؟ گفتم : عيسى بن مريم پيش از روز قيامت به دنيا فرود مىآيد ، و در آن موقع پيروان هيچ دينى اعم از يهودى و غيره نمىماند جز اينكه قبل از مرگ بوى ايمان مياورند ، و عيسى خود پشت « سر مهدى » نماز ميگذارد . حجاج گفت : اى واى ! اين را از كى دانستى و از كجا آورده‌اى ؟ گفتم : محمد بن على بن الحسين بن على بن ابى طالب ( امام محمد باقر ) به من خبر داد حجاج گفت : به خدا قسم اين تأويل را از چشمه زلالى آورده‌اى ! ! نيز در تفسير على بن ابراهيم بعد از ذكر اين آيه  بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ  يعنى : چيزى را كه علم آنها بدان احاطه ندارند ، تكذيب كردند ، در صورتى كه هنوز تأويل آن براى آنها نيامده است .  كَذلِكَ كَذَّبَ الَّذِينَ مِنْ قَبْلِهِمْ  و بدين گونه پيشينيان را نيز تكذيب نمودند . اين آيه در بارهء رجعت نازل شده .\r\nبيدينان وقوع رجعت را تكذيب ميكنند و ميگويند : رجعتى نخواهد بود .\r\n وَ مِنْهُمْ مَنْ يُؤْمِنُ بِهِ وَ مِنْهُمْ مَنْ لا يُؤْمِنُ بِهِ وَ رَبُّكَ أَعْلَمُ بِالْمُفْسِدِينَ  « 1 » يعنى : بعضى بدان ايمان دارند و برخى ايمان ندارند ، و خداى تو داناتر است كه مفسدين كيانند .\r\nو هم در تفسير على بن ابراهيم مينويسد از حضرت صادق عليه السّلام معنى آيه  وَ يَوْمَ نَحْشُرُ مِنْ كُلِّ أُمَّةٍ فَوْجاً  را پرسيدند . حضرت از راوى پرسيدند : اهل تسنن در اين مورد چه ميگويند ؟ راوى عرضكرد : آنها ميگويند : اين آيه مربوط بقيامت است . حضرت فرمود : آيا خداوند در روز قيامت از هر امتى جمعى را برانگيخته مىكند و بقيه را رها ميگرداند ؟ ! نه ! اين در ايام رجعت است ، آيه‌اى كه مربوط بقيامت است اين است :  وَ حَشَرْناهُمْ فَلَمْ نُغادِرْ مِنْهُمْ أَحَداً  يعنى آنها را برانگيخته ميكنيم و يك نفرشان را باقى نميگذاريم تا آنجا كه ميفرمايد « موعدا »\r\n\r\n\r\n","description":"","footnote":"\r\n( 1 ) سوره يونس - 40\r\n","page_name":" 1194 ","page_number":1202},
  {"content":"\r\n\r\nو نيز در تفسير مزبور از معاوية بن عمار روايت نموده كه گفت : به حضرت صادق عرضكردم معنى زندگى تنگ در آيه  وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً  « 1 » هر كس از ذكر ما روى بگرداند ، گذران تنگى براى او خواهد بود چيست ؟ فرمود :\r\nبه خدا قسم اين آيه در بارهء نواصب ( و دشمنان ما ) است عرضكردم : قربانت گردم ! ما كه آنها را همواره در ناز و نعمت ديده و مىبينيم و بدين گونه هم مىميرند . فرمود :\r\nبه خدا آنها آن زندگى ناراحت‌كننده و گذران تنگى را هنگام رجعت در پى خواهند داشت كه در آن موقع نجاست ميخورند .\r\nهمچنين در تفسير مزبور است كه آيهء :  وَ لَوْ أَنَّ لِكُلِّ نَفْسٍ ظَلَمَتْ ما فِي الْأَرْضِ لَافْتَدَتْ بِهِ  « 2 » يعنى : در زمان رجعت هر كس ظلمى در بارهء آل محمد نموده باشد ، اگر تمام آنچه را كه در روى زمين است مالك باشد ، همه را ميدهد تا از كيفر آن روز نجات يابد .\r\nنيز در تفسير مذكور ذيل آيهء  وَ حَرامٌ عَلى قَرْيَةٍ أَهْلَكْناها أَنَّهُمْ لا يَرْجِعُونَ  « 3 » يعنى : حرام است بر ( مردم ) قريه‌اى كه آنها را نابود كرديم كه به دنيا برنگردند آنگاه على بن ابراهيم ميگويد : پدرم از محمد بن ابى عمير و او از عبد اللَّه بن سنان و او از ابو بصير و محمد بن مسلم و آنها از حضرت باقر و صادق عليهما السلام روايت كرده‌اند كه فرمود : هر قريه‌اى كه خداوند مردم آن را با عذاب نابود گردانيد در رجعت به دنيا برنميگردند .\r\nبنا بر اين آيه شريفه بزرگترين آيات دالهء بر رجعت است . زيرا هيچ يك از مسلمانان منكر اين نيست كه تمام مردم اعم از آنها كه با عذاب خدا نابود شده‌اند يا آنان كه وفات يافته‌اند ، همه در قيامت برانگيخته ميشوند و اينكه در اين آيه خدا ميفرمايد « لا يرجعون » مقصود اينست كه در رجعت برنميگردند ؛ ولى بقيامت برميگردند تا بدوزخ درافتند .\r\n\r\n\r\n","description":"","footnote":"\r\n( 1 ) سوره طه - 124\r\n( 2 ) سوره يونس - 54\r\n( 3 ) سوره انبياء آيه 95\r\n","page_name":" 1195 ","page_number":1203},
  {"content":"\r\n\r\n\r\nگفتارى از امين الدين طبرسى\r\nمؤلف : امين الدين طبرسى ( در تفسير مجمع البيان ) ميگويد : علماء در معنى اين آيه اختلاف نظر دارند ، و چند وجه ذكر كرده‌اند : وجه اول اينكه : « لا » در لا يرجعون زيادى است و بنا بر اين معنى آيه اينست كه : حرام است بر مردم قريه‌اى كه ما آن را نابود كرديم كه به دنيا برگردند . و گفته شده كه معنى آيه اينست :\r\nواجب است بر چنين قريه‌اى كه وقتى مردم آن با عذاب الهى ، نابود گشتند ، ديگر به دنيا برنگردند و با اين معنا « حرام » بمعنى واجب است .\r\nوجه دوم اينكه : قريه‌اى كه مردم آن با گناهان نابود شده‌اند ، حرام است كه اعمال نيك از آنها پذيرفته گردد . زيرا آنها بازگشت بتوبه نميكنند .\r\nوجه سوم اينكه : حرام است آنها بعد از مردن به دنيا برنگردند ، بلكه زنده ميشوند و به دنيا برميگردند تا مجازات شوند . سپس طبرسى روايت محمد بن مسلم را ذكر مىكند .\r\nو نيز در تفسير على بن ابراهيم بعد از ذكر اين آيه  سَيُرِيكُمْ آياتِهِ فَتَعْرِفُونَها  « 1 » يعنى : خداوند آيات ( و علامات ) خود را بشما مينمايد تا شما آن را بشناسيد ميگويد :\r\nهنگامى كه امير المؤمنين و ائمهء طاهرين ( ع ) رجعت به دنيا نمودند ، دشمنانى كه آنها را مىبينند آنان را مىشناسند . دليل بر اينكه اين آيات ائمه ميباشند گفتهء امير المؤمنين عليه السّلام است كه فرمود : « خدا را آيتى بزرگتر از من نيست » پس وقتى كه آن ذوات مقدسه به دنيا برگشتند دشمنان آنها ، آنان را ميشناسند .\r\nو نيز على بن ابراهيم در تفسير آيه  رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ  « 2 » يعنى : خداوندا ! ما را دو بار ميرانيدى و دو بار زنده كردى تا آنجا كه ميفرمايد\r\n\r\n\r\n","description":"","footnote":"\r\n( 1 ) سورهء نمل - 93\r\n( 2 ) سورهء غافر آيه - 11\r\n","page_name":" 1196 ","page_number":1204},
  {"content":"\r\n\r\n« من سبيل » حضرت صادق فرمود : اين آيه در باره رجعت است .\r\nمؤلف : يعنى يكى از اين دو زنده گردانيدن در رجعت است و ديگرى در قيامت ؛ و يكى از آن دو مرگ در دنيا و ديگرى در رجعت مىباشد .\r\nو هم على بن ابراهيم در تفسير آيهء  سَيُرِيكُمْ آياتِهِ  ( آيه سابق ) مىگويد : مقصود اينست كه امير المؤمنين و ائمه معصومين را خداوند در رجعت بدشمنان آنها نشان ميدهد  فَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكِينَ  چون آنها را ديدند خواهند گفت : ايمان آورديم بخداى يگانه و كافر گشتيم به آنچه قبلا شرك ميورزيديم  فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا سُنَّتَ اللَّهِ الَّتِي قَدْ خَلَتْ فِي عِبادِهِ وَ خَسِرَ هُنالِكَ الْكافِرُونَ  . يعنى : وقتى آنها آن روز عذاب ما را ديدند ديگر ايمانشان سودى به حال آنها ندارد . اين سنت الهى است كه هميشه در ميان بندگانش جريان داشته و در اين مورد كافران زيانكار گرديده‌اند .\r\nو هم در تفسير مزبور است كه آيه  وَ جَعَلَها كَلِمَةً باقِيَةً فِي عَقِبِهِ لَعَلَّهُمْ يَرْجِعُونَ  « 1 » يعنى : خداوند كلمه توحيد را در نسل اول ( حضرت ابراهيم ) باقى گذاشت . زيرا دودمان وى به دنيا برميگردند « لعلهم » بمعنى « فإنهم » است . و مقصود اينست كه ائمه اطهار رجعت به دنيا ميكنند .\r\n\r\nدخان مبين يا دود آشكار چيست ؟\r\nنيز در آن كتاب در تفسير آيهء  فَارْتَقِبْ يَوْمَ تَأْتِي السَّماءُ بِدُخانٍ مُبِينٍ  « 2 » يعنى منتظر باش روزى خواهد آمد كه آسمان دودى آشكار مىآورد ، ميگويد :\r\nاين بهنگامى است كه مردم در رجعت از قبر بيرون آمده به دنيا باز ميگردند و ظلمت و تاريكى همه مردم را فرو مىگيرد و آنها ميگويند : اينست عذاب دردناك  رَبَّنَا اكْشِفْ عَنَّا الْعَذابَ إِنَّا مُؤْمِنُونَ  خدايا اين عذاب را از ما بر طرف كن ما ايمان آورديم . خداوند جواب رد به آنها ميدهد .\r\nو مىفرمايد :  أَنَّى لَهُمُ الذِّكْرى وَ قَدْ جاءَهُمْ رَسُولٌ مُبِينٌ  يعنى : امروز از كجا به ياد\r\n\r\n\r\n","description":"","footnote":"\r\n( 1 ) سورهء زخرف آيه 28\r\n( 2 ) سورهء دخان آيه 10\r\n","page_name":" 1197 ","page_number":1205},
  {"content":"\r\n\r\nآوردند كه ايمان بياورند ، با اينكه قبلا پيغمبرى آشكار بنزد آنها آمد  ثُمَّ تَوَلَّوْا عَنْهُ وَ قالُوا مُعَلَّمٌ مَجْنُونٌ  سپس از وى روى برتافتند و گفتند : وى چيزهائى را آموخته و ديوانه است . وقتى وحى بر پيغمبر رسيد و حضرتش از هيبت وحى الهى غش نمود ، بيدينان گفتند : پيغمبر ديوانه است سپس على بن ابراهيم اين آيه را ذكر مىكند :  إِنَّا كاشِفُوا الْعَذابِ قَلِيلًا إِنَّكُمْ عائِدُونَ  « 1 » يعنى اندكى از عذاب را بر طرف ميكنيم . زيرا شما ( بقيامت ) عود خواهيد كرد .\r\nاگر  يَوْمَ تَأْتِي السَّماءُ بِدُخانٍ مُبِينٍ  روز قيامت باشد نميفرمود : شما عود مى كنيد . زيرا بعد از آخرت و قيامت حالتى نيست كه مردگان عود به آن كنند . سپس على بن ابراهيم ميگويد :  يَوْمَ نَبْطِشُ الْبَطْشَةَ الْكُبْرى إِنَّا مُنْتَقِمُونَ  « 2 » روزى كه باز خواست بزرگ را از مردم مينمائيم ما انتقام از آنها مىگيريم ، كه البته اين انتقام و بازخواست در قيامت است .\r\nمؤلف : امين الدين طبرسى در ذيل آيهء فوق فرموده است : وقتى قريش دعوت پيغمبر صلّى اللَّه عليه و آله را تكذيب نمودند حضرت هم آنها را نفرين كرد كه مبتلا شوند به قحطى نظير قحطى زمان حضرت يوسف قريش هم با دعاى حضرت مبتلا به قحطى سختى شدند ، بطورى كه از فرط گرسنگى ميان زمين و آسمان را به صورت دود ميديدند و از روى ناچارى مردار و استخوان ميخوردند . آنگاه متوسل به پيغمبر شدند ، حضرت هم از خدا خواست كه ناراحتى آنها را بر طرف سازد .\r\nبعضى از دانشمندان گفته‌اند : « دخان » در اين آيه كه ميفرمايد : آسمان با دود آشكارى مىآيد از علائم پيش از قيامت است اين دود در گوشهاى كفار و منافقين فرو ميرود ، و از حرارت آن ، سرهاى مردم مثل سر بريان خواهد شد ! افراد با ايمان هم از آن دود حالتى شبيه به زكام و سرماخوردگى پيدا ميكنند تمام زمين از حرارت آن مانند خانه‌اى مىشود كه آتش در آن افروخته باشند و هيچ روزنه‌اى هم\r\n\r\n\r\n","description":"","footnote":"\r\n( 1 ) سوره دخان آيه 15\r\n( 2 ) سورهء دخان آيه 16\r\n","page_name":" 1198 ","page_number":1206},
  {"content":"\r\n\r\nنداشته باشد ، و اين حالت تا چهل روز خواهد ماند . « 1 »\r\nهمچنين على بن ابراهيم مىگويد :  يَوْمَ تَشَقَّقُ الْأَرْضُ عَنْهُمْ سِراعاً  « 2 » روزى كه زمين شكافته مىشود و آنها بسرعت سر از قبر درآورند ، يعنى در رجعت .\r\nنيز در تفسير از على بن ابراهيم ميگويد :  حَتَّى إِذا رَأَوْا ما يُوعَدُونَ  تا موقعى كه ديدند آنچه را كه به آنها وعده داده شده ، اين بينندگان قائم و امير المؤمنين در\r\n\r\n\r\n","description":"","footnote":"\r\n( 1 ) بطورى كه خوانندگان ملاحظه ميكنند در اينجا « دخان مبين » يعنى دود آشكار كه در آسمان پيدا مىشود ، مربوط بقيامت نيست . يا از علائم ظهور است و يا مقارن ظهور يا بعد از ظهور و هنگام رجعت پديد مىآيد .\r\nاين آيه شريفه سابقا نيز در چند مورد از جمله در صفحه 970 گذشت كه پيغمبر ( ص ) از دجال پرسيد چه چيزى در سينه براى تو پنهان كرده‌ام ؟ گفت : « دخ » يعنى دود سپس همين آيه را در تصديق او قرائت فرمود .\r\nو نيز در صفحه 984 گذشت كه حضرت امير ( ع ) فرمود : ده علامت است كه پيش از قيامت بايد پديد آيد : آمدن سفيانى ، دجال ، دخان ، دابة الارض ، قيام قائم . . . » در اينجا نيز موضوع دخان مبين كه در اين آيه آمده است به تفصيل تشريح شده است ؛ اگر اين « دود آشكار » از علائم قيامت بود ، كه اجرام سماوى از مدارهاى خود خارج شده و جاذبه خورشيد تمام مىشود و اوضاع كرات به كلى دگرگون ميگردد ، نيازى بشرح نداشت ، ولى اينكه آن را از علائم پيش از قيامت دانسته‌اند ، و مخصوصا آنچه امين الدين طبرسى در شرح اين « دخان مبين » نقل كرده است ، بضميمه قرائن ديگر كه در همين كتاب ضمن اخبار علائم ظهور گذشت ؛ امكان اين حدس را بما ميدهد كه اين « دود آشكار » انفجارات اتمى و تشعشعات آن دود جهنمى باشد ؛ كه از هم اكنون پيشبينى مىشود دو بلوك شرق و غرب دنياى كمونيسم و سرمايه دارى هر يك براى نابودى ديگرى در جنگ سوم به كار برد ، و « كفار و منافقين » را نابود سازد و مسلمانان و اهل ايمان كه نوعا در خاور ميانه يعنى نقاط دور از انفجارات اتمى قرار دارند هم از صدمات آن دود و تشعشعات و عذاب دردناك آن بىنصيب نمانند . و اللَّه اعلم !\r\n( 2 ) سوره ق 44\r\n","page_name":" 1199 ","page_number":1207},
  {"content":"\r\n\r\nرجعت مىباشد .\r\nنيز در كتاب مزبور از ابو بصير از حضرت صادق عليه السّلام روايت نموده كه در بارهء آيه  وَ لَلْآخِرَةُ خَيْرٌ لَكَ مِنَ الْأُولى  يعنى : اى پيغمبر رجعت براى تو از دنيا بهتر است ، عرض كردم :  وَ لَسَوْفَ يُعْطِيكَ رَبُّكَ فَتَرْضى  يعنى چه ؟ فرمود : خدا به زودى بهشت را به تو مىدهد تا خشنود گردى .\r\nشيخ طوسى بسند خود از فضل بن شاذان و او بسلسلهء سند از بريدهء اسلمى روايت مىكند كه پيغمبر صلّى اللَّه عليه و آله در ضمن حديثى بامير المؤمنين عليه السّلام فرمود : يا على خداوند در هفت جا تو را با من حاضر مىكند تا آنجا كه فرمود : محل هفتم آنكه در وقتى كه هيچ كس نمانده باشد من و تو هستيم و نابودى احزاب بدست ماست « 1 »\r\n\r\nسؤال مامون و پاسخ حضرت رضا ( ع )\r\nصدوق در كتاب « عيون اخبار الرضا » بسند خود از حسن بن جهم روايت مىكند كه مأمون ( خليفه دانشمند عباسى ) به حضرت رضا عليه السّلام عرضكرد : در بارهء رجعت چه ميفرمائيد ؟ حضرت فرمود : رجعت درست است بازگشت بعضى از مردگان در امتهاى پيشين سابقه داشته و قرآن هم ناطق به آنست ، و پيغمبر صلّى اللَّه عليه و آله فرمود : آنچه\r\n\r\n\r\n","description":"","footnote":"\r\n( 1 ) يعنى دسته بنديهائى كه منشأ همه گونه گرفتارى بشرى است ؛ به كلى ريشه كن كرده ، بساط آن را برمىچينيم ، دور نيست كه در اينجا « احزاب » بمعنى واقعى خود باشد ، مانند حزب كمونيست و ساير احزاب كنونى بلوك شرق و غرب كه همه در جهت مادىگرى و استعمار ملل و استثمار منافع افراد و اجتماعات ضعيف ، و اصول اخلاقى و انسانى ، مشترك هستند ؛ در حقيقت امكان اين هست كه احزاب كنونى و مشابه آن كه در آينده بوجود مىآيد ، با همين قدرت و برنامه و مرامنامه‌ها كه سياست و اقتصاد و سرنوشت ملتها و انسانها را قبضه كرده‌اند ، توسعه و نفوذ زيادترى پيدا كند و موجب بدبختى بيشتر براى مردم بىپناه جهان گردند . و سرانجام پروردگار جهان همه آنها را بوسيله نمايندهء مقتدر خود : مهدى موعود جهان ارواحنا فداه نابود سازد .\r\n","page_name":" 1200 ","page_number":1208},
  {"content":"\r\n\r\nدر امتهاى پيشين بوده است طابق النعل بالنعل در اين امت نيز خواهد بود و هم پيغمبر فرمود : موقعى كه فرزند من مهدى قيام مىكند عيسى بن مريم از آسمان فرود آمده و پشت سر او نماز ميگذارد ، و هم فرمود : اسلام با غربت آشكار گشت و عنقريب نيز غريب مىشود ، پس خوش به حال غربا . عرض شد يا رسول اللَّه بعد از آنكه اسلام دوباره غريب شد چه مىشود ؟ فرمود : حق به صاحب حق بازگشت مىكند .\r\nقطب الدين راوندى در كتاب « خرايج » از جابر جعفى از حضرت امام باقر عليه السّلام روايت كرده كه فرمود : امام حسين عليه السّلام پيش از آنكه شهيد شود بيارانش فرمود : جدم پيغمبر خدا به من فرمود : اى فرزند ! تو را بعراق مىبرند و آن سر - زمينى است كه پيغمبران و جانشينان به آن برخوردند و آنجا « عمورا » خوانده مىشود .\r\nتو در آنجا شهيد ميشوى و جماعتى از اصحاب تو كه احساس اسلحه و آهن را نخواهند كرد نيز با تو بشهادت ميرسند .\r\nآنگاه اين آيه را تلاوت نمود :  قُلْنا يا نارُ كُونِي بَرْداً وَ سَلاماً عَلى إِبْراهِيمَ  « 1 » و سپس فرمود : آتش جنگ بر تو و آنها سرد و سلامت خواهند شد . پس مژده باد شما را ! .\r\nبه خدا قسم اگر اين قوم ما را بقتل رسانند ، ما بنزد پيغمبرمان برميگرديم .\r\nآنگاه من تا مدت زمانى كه خداوند بخواهد خواهم ماند . من نخستين كسى خواهم بود كه قبرش شكافته گردد و بموازات برانگيخته شدن امير المؤمنين از قبر و قيام قائم ما از گورم بيرون مىآيم .\r\nآنگاه جماعتى از فرشتگان آسمان بامر الهى فرود مىآيند ، جبرئيل و ميكائيل و اسرافيل با لشكرى از فرشتگان بسوى من نازل ميشوند . . . سپس محمد و على و من و برادرم ( امام حسن ) و تمام آنها كه خدا بواسطه ايمان كامل بر آنان منت نهاده بر مركبهاى ابلق كه همه از نورند و تا آن روز آفريده‌اى بر آنها سوار نگشته فرود مىآئيم . سپس محمد صلّى اللَّه عليه و آله پرچم خود را باهتزاز درآورده و آن را با شمشير خود\r\n\r\n\r\n","description":"","footnote":"\r\n( 1 ) سوره انبياء آيهء - 69\r\n","page_name":" 1201 ","page_number":1209},
  {"content":"\r\n\r\nبقائم ما ميدهد ، و بدين گونه بعد از آن تا زمانى كه خدا تقدير فرموده در جهان خواهيم زيست . . .\r\nمن هر جنبندهء حرام گوشتى را كشته و نابود ميگردانم ، بطورى كه جز حيوانات حلال گوشت در روى زمين باقى نماند . سپس من يهود و نصارى و ساير ملل را بدين اسلام دعوت ميكنم و آنها را در برگزيدن اسلام و شمشير مخير مىگردانم . هر - كس اسلام آورد بر وى منت مينهم و هر كس امتناع ورزيد ، خون او را ميريزم .\r\nو نيز در كتاب « منتخب البصائر » از جميل بن دراج روايت كرده كه گفت : تفسير اين آيه را  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ  « 1 » يعنى : ما فرستادگان خود و كسانى را كه ايمان آورده‌اند ، در دنيا و روزى كه شهيدان برمىخيزند ، يارى ميكنيم : از حضرت صادق عليه السّلام پرسيدم ، فرمود : به خدا قسم اين در رجعت است . نمىدانى كه بسيارى از پيغمبران در دنيا يارى نشدند و كشته گشتند و ائمه هم كشته شدند و كسى آنها را يارى نكرد ؟ تأويل اين آيه در رجعت است .\r\nعرضكردم : تأويل اين آيه چيست ؟ : « 2 »  وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ \r\n\r\n\r\n","description":"","footnote":"\r\n( 1 ) سورهء مؤمن آيه 51\r\n( 2 ) ابو الفضل گلپايگانى در كتاب « فرائد » بعد از نقل چند حديث و آيه كه از آن بنفع ادعاى ميرزا عليمحمد شيرازى و ميرزا حسين على مازندرانى سوء استفاده نموده و مردم را فريب داده و در عقيدهء خود متزلزل و گيج كرده است ، با همان طرارى و شيطنت مخصوص به خود مينويسد : و مأخذ اين احاديث كه مشعر بر ارتفاع نداى الهى است ! اين آيه مباركه است كه در سورهء ق ميفرمايد :   وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ   يعنى : گوش دار روزى را كه منادى ندا خواهد فرمود ؛ از مكانى نزديك ببلاد عربيه كه محل نزول همين آيه در روزى كه ميشنوند صيحه را به حق آن روز است روز خروج ؛ و مفسرين از اهل تسنن و اهل تشيع متفقا در تفسير اين آيه فرموده‌اند كه نداى الهى از صخرهء بيت المقدس بلند مىشود .\r\nيعنى از جبل كرمل ( ! ) كه در تورات بجبل مقدس و جبل بيت اللَّه از آن تعبير فرموده است .\r\nدر كتاب « بهائى چه ميگويد » و بعضى كتابهاى ديگر جواب گلپايگانى چنان كه ماهيت او را معلوم كند داده‌اند . اينك خلاصه آن با توضيح و عبارت ما از لحاظ خوانندگان ميگذرد .\r\nاولا - بايد ديد اين « نداء » خبر از آمدن عليمحمد باب ميدهد ، يا از ميرزا حسين على پسر ميرزا عباس نورى ؟ ! گلپايگانى در بيان احاديث بهر كدام كه مختصر ربطى داشته قناعت مىكند حتى درست تطبيق نمىكند و توضيح نميدهد ؛ سربسته و مجمل ميگذارد و ميگذرد ؛ تا بيشتر مردم را دو دل و در عقيدهء خود سست كند ، و آماده افتادن بدام باشد ! چنان كه در اينجا خوانندگان ملاحظه ميكنند آيه راجع برجعت است و خروج و قيام هم قيام قائم آل محمد است ، كه بعقيدهء بهائيها ميرزا عليمحمد باب پسر ميرزا رضاى بزاز شيرازى بوده است ! ! و همه ميدانند كه ميرزاى نگون بخت رنگ بيت المقدس و عكا و جبل كرمل را نديده است .\r\nثانيا - اگر بر خلاف سياق آيه و روايات ، گلپايگانى بخواهد آن را تطبيق به جانشينى باب كند و قائل برجعت حسينى شود ، و احيانا از اسم « حسين على » سوء استفاده نمايد ! ميگوئيم : بحث رجعت درست از نظر شيعه روشن نيست ؛ بعلاوه رجعت امام حسين پسر امير المؤمنين و جد مهدى موعود كجا ؛ و ميرزاى مازندرانى پسر ميرزا عباس نورى كه اصلا سيد و علوى نبوده و نمرده تا بعد زنده شود كجا ؟ هيچ بهائى هم نگفته است ؛ حسين على مرده ؛ بعد در رجعت زنده شده ، فقط سربسته مىخواهند از لفظ رجعت حسينى آن هم به مناسبت اسم حسين سوء استفاده كنند و مردم را فريب دهند .\r\nثالثا - اينكه گلپايگانى « مكان قريب » را جبل كرمل واقع در عكا ( كشور اسرائيل ) ميداند كه حسين على چند سال در نزديكهاى آن ، از طرف دولت عثمانى تبعيد و زندانى بوده است ، تفسير برأى است كه پيغمبر و ائمه اطهار شديدا توبيخ فرموده‌اند . و اينكه گفته مفسرين شيعه و سنى در تفسير اين آيه گفته‌اند ؛ مقصود صخره بيت المقدس است ، دروغ و تهمت است كه به علماى اسلام نسبت داده است .\r\nفخر رازى دانشمند بزرگ سنى در تفسير كبير مينويسد «  مِنْ مَكانٍ قَرِيبٍ  » اشاره است كه اين صدا بر هيچ كس پوشيده نمىماند و همه در شنيدن آن يكسانند . بنا بر اين بعيد نيست كه منادى خداوند متعال باشد ، زيرا ( مكان قريب ) مكان واقعى و محل نيست ، بلكه منظور ظهور نداء است كه خداوند قريب‌تر از سايرين است ؛ چنان كه در همين سورهء ق فرمود :  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  . و اين نزديك بودن خدا هم قرب مكانى نيست ! بيضاوى نيز مينويسد : (  مِنْ مَكانٍ قَرِيبٍ  ) يعنى اين نداء طورى است كه به همه يكسان ميرسد .\r\nعلامه ابى السعود دانشمند ديگر سنى نيز در تفسير خود مينويسد : «  مِنْ مَكانٍ قَرِيبٍ  » يعنى صدا به همگان يكسان ميرسد ، و گفته شده كه صدا از صخرهء بيت المقدس است ، و هم گفته شده كه صدا از زير قدمهاى مردم هر جا كه هستند ، ميرسد ؛ يا از بيخ موهاى آنها شنيده مىشود ! در تفسير برهان مينويسد :  مِنْ مَكانٍ قَرِيبٍ  ، معنى آن اينست كه اين صدا طورى است كه بهمهء مردم ميرسد .\r\nو در تفسير صافى مينويسد ؛ على بن ابراهيم قمى گفته معنى آن اينست كه منادى نام قائم ( ع ) و پدرش را ميبرد و بقيه آيه كه ميگويد :  يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ  بخروج ، يعنى از آسمان بظهور قائم صيحه ميزنند .\r\nطبرسى در مجمع البيان مينويسد : قتاده ( از اهل تسنن ) گفته است از صخره بيت المقدس صدا ميرسد كه اى استخوانهاى پوسيده و بدنهاى پاره پاره ، و گوشتهاى متلاشى شده ، برخيزيد براى رسيدگى به حساب قيامت و آنچه خدا براى كار شما پاداش قرار ده و مقاتل بن سليمان ( از اهل تسنن ) گفته است : اين منادى اسرافيل است كه مىگويد : اى مردم برخيزيد براى حساب رستخيز . سپس طبرسى ميگويد : علت اينكه فرموده :  مِنْ مَكانٍ قَرِيبٍ  اينست كه تمام خلايق اين صدا را يكسان ميشنوند ، و بر هيچ كس پوشيده نمىماند خواه قريب و خواه بعيد باشند ، مثل اينكه از محل نزديك آنها را ميخوانند » .\r\nبطورى كه ملاحظه مىشود ، اين نداء يا مربوط بظهور قائم است كه منادى از آسمان او را بنام صدا مىزند ، چنان كه سابقا مكرر گذشت ، و يا مربوط بقيامت و زنده شدن مردگان و اعضاء متلاشى آنها است كه باز منادى آسمان اسرافيل يا ديگرى مردم را طورى صدا ميزنند كه هر كس خيال مىكند صدا از مكان قريب و محل نزديك به او ميرسد . فقط در تفسير ابى السعود و مجمع البيان بلفظ « قيل » مىگويد اين ندا از صخره بيت المقدس است كه قائل اين قيل هم قتاده مفسر نابيناى اهل تسنن است بقيه مكان قريب را معنى كرده‌اند كه صدا رساست .\r\nبنا بر اين چه مناسبتى با ادعاى ميرزا حسين على بهاء دارد كه اصلا بيت المقدس را نديده و در شهر عكا زندانى بوده است ؟ زنده شدن مردگان ، يا اعلام ظهور قائم آل محمد كجا ، و خاموشى مطلق يكفرد بيچاره اسير دربدر گمنام در گوشه‌اى از شهر عكا كجا ؟ ! بر فرض كه اين نداء از صخره ( سنگ ) مسجد بيت المقدس بلند شود ، باز خبر از ظهور مهدى آل محمد يا قيامت ميدهد ، ميرزا بهاء كه قيامت را موهوم ميداند ، و خود هم بعد از امام زمان آمده چطور ميتواند مصداق اين ندا و خروج و قيام قائم و صيحه آسمانى واقع شود ؟ !\r\n","page_name":" 1202 ","page_number":1210},
  {"content":"\r\n\r\n  قَرِيبٍ يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ   « 1 » يعنى : بشنو روزى را كه گوينده از محل نزديك صدا مىزند ، روزى كه مردم صداى حق را ميشنوند ، آن روز روز قيام است ، حضرت فرمود : اين آيه نيز مربوط به رجعت است .\r\nدر تفسير على بن ابراهيم قمى اين حديث را آورده و در پايان ميگويد : امامان بعد از پيغمبران كشته شدند و در دنيا يارى نشدند .\r\nمؤلف : پوشيده نماند كه اين معنى از آنچه مفسرين گفته‌اند ( كه آيه مربوط بقيامت است ) روشنتر مىباشد . زيرا يارى ائمه و گرفتن انتقام آنها از كافران و دشمنان آنها بايد در دنيا و زمان ظهور امام زمان باشد .\r\n\r\n\r\n","description":"","footnote":"\r\n( 1 ) سوره ق آيه 41 - 42\r\n","page_name":" 1203 ","page_number":1211},
  {"content":"\r\n\r\nو هم در كتاب ياد شده از زراره روايت نموده كه گفت : مطلبى داشتم كه نميخواستم ابتداء آن را از حضرت باقر عليه السّلام بپرسم . سؤال لطيفى را پيش كشيدم تا در خلال آن بمسئله مورد نظرم برسم . آن مسأله لطيف اين بود كه از آن حضرت پرسيدم : آيا كسى كه كشته مىشود مرده است ؟ فرمود : نه ! مرگ مرگ و كشته شدن كشته شدن است ( يعنى هر كدام حساب جداگانه دارند ) .\r\nعرضكردم : جايى را در قرآن نمىيابم كه خداوند ميان كشته شدن و مردن فرق گذاشته باشد . حضرت اين دو آيه را  أَ فَإِنْ ماتَ أَوْ قُتِلَ  « 1 »  وَ لَئِنْ مُتُّمْ أَوْ قُتِلْتُمْ لَإِلَى اللَّهِ تُحْشَرُونَ  « 2 » كه خداوند مرگ و كشته شدن را از هم جدا ساخته است ، خواندند و سپس فرمود : اى زراره ! بنا بر اين مرگ مرگ و كشته شدن كشته شدن است ، با اين فرق كه خداوند ميفرمايد :\r\n\r\n\r\n","description":"","footnote":"\r\n( 1 ) سوره آل عمران آيه 144 .\r\n( 2 ) سوره آل عمران آيه 158\r\n","page_name":" 1204 ","page_number":1212},
  {"content":"\r\n\r\n إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا  « 1 »\r\n\r\n\r\n","description":"","footnote":"\r\n( 1 ) سوره توبه آيه 111\r\n","page_name":" 1205 ","page_number":1213},
  {"content":"\r\n\r\nيعنى : خداوند جانها و اموال مؤمنين را از آنها ميخرد تا در عوض به آنها بهشت بدهد . آنها در راه خدا جهاد ميكنند و دشمنان خدا را ميكشند ، و خود كشته ميشوند اين وعدهء راست خداوند است » .\r\nزراره ميگويد : عرضكردم : خداوند در آيهء ديگر ميفرمايد :  كُلُّ نَفْسٍ ذائِقَةُ الْمَوْتِ  « 1 » يعنى : هر كس مرگ را مىچشد آيا ميفرمائيد : كسى كه كشته مىشود مرگ را نمىچشد ؟ فرمود : كسى كه با شمشير در راه خدا كشته مىشود با آن كس كه در بسترش جان ميدهد يكسان نيستند ، كسى كه كشته مىشود ناچار ميبايد به دنيا برگردد ( و مجددا زندگى كند و بعد بميرد ) تا مزهء مرگ را بچشد . اين روايت در تفسير عياشى هم آمده است .\r\nو نيز در كتاب « منتخب البصائر » از ابان بن تغلب از حضرت صادق عليه السّلام روايت كرده كه فرمود : به پيغمبر صلّى اللَّه عليه و آله خبر رسيد كه دو دسته از قريش گفته بودند :\r\nمحمد چنين مىبيند كه اگر از دنيا رفت منصب جانشينى وى بخاندان او بازگشت مىكند . پيغمبر سخنان آنها را بخاطر داشت تا روزى كه قريش در يك مجلس گرد آمده بودند آنچه را پنهان ميداشت به زبان آورد و به آنها فرمود : شما جماعت قريش بعد از من كافر ميشويد ، سپس مرا در لشكرى از اصحاب خود مىبينيد كه شمشير كشيده بر روى و گردن شما فرود مىآورم .\r\n\r\n\r\n","description":"","footnote":"\r\n( 1 ) آل عمران 185\r\n","page_name":" 1206 ","page_number":1214},
  {"content":"\r\n\r\nدر آن موقع جبرئيل نازل شد و عرضكرد : اى محمد . بگو ان شاء الله يا اينكه گفت : اين شمشير زن ان شاء اللَّه على بن ابى طالب است « 1 » سپس جبرئيل عرض كرد يا رسول اللَّه شما يك رجعت و على بن ابى طالب دو رجعت خواهيد داشت و وعده‌گاه شما سلام است ابان بن تغلب عرضكرد : قربانت گردم سلام كجاست ؟ حضرت صادق عليه السّلام فرمود : سلام واقع در پشت كوفه است .\r\nو نيز در كتاب مزبور از ابو بصير روايت مىكند كه حضرت باقر يا صادق عليهما السلام « 2 » فرمودند :  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  « 3 » يعنى : هر كس در دنيا ( چشم دلش از نور ايمان ) كور باشد در آخرت نيز كور است و سخت گمراه مىباشد ، اين در رجعت خواهد بود و در تفسير عياشى بسند ديگر هم آمده است .\r\nعياشى در تفسيرش از سالم بن مستنير روايت مىكند كه حضرت صادق عليه السّلام فرمود : آنها ( خلفاى غاصب ) خود را بنامى كه خدا جز على بن ابى طالب را بدان موسوم نگردانيد خواندند ( مقصود لقب امير المؤمنين است ) و تأويل ( امير المؤمنين ) هنوز نيامده است . من عرضكردم : قربانت گردم تأويل آن كى خواهد آمد ؟ فرمود :\r\nموقعى كه تأويل آن نزديك شد خداوند پيغمبران و مؤمنين را در پيش روى آن حضرت جمع مىكند تا از وى يارى نمايند و اينست معنى آيهء شريفه  وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ  الى قوله  وَ أَنَا مَعَكُمْ مِنَ الشَّاهِدِينَ  در آن روز خداوند پرچم خود را به على بن ابى طالب عليه السّلام ميدهد و آن حضرت سركردهء جهانيان است و جهانيان نيز در زير پرچم او خواهند بود ، و او امير و سركردهء آنهاست و اينست تأويل كلمهء امير المؤمنين .\r\nو نيز در كتاب « منتخب البصائر » از ابو الصباح روايت مىكند كه گفت :\r\n\r\n\r\n","description":"","footnote":"\r\n( 1 ) ترديد از راوى خبر است\r\n( 2 ) ترديد از راوى است\r\n( 3 ) سورهء اسراء آيه 72\r\n","page_name":" 1207 ","page_number":1215},
  {"content":"\r\n\r\nبه حضرت امام محمد باقر عليه السّلام عرضكردم : قربانت گردم سؤالى دارم كه نميخواهم نام آن را ببرم حضرت فرمود : سؤال تو از رجعت است ؟ عرضكردم : آرى فرمود :\r\nرجعت قدرت نمائى خداوند است و كسى جز فرقهء « قدريه » « 1 » آن قدرت را انكار نميكند روزى طبقى از بهشت براى پيغمبر صلّى اللَّه عليه و آله آوردند كه شاخه خرمائى در آن بود كه آن را « سنت » ميگفتند پيغمبر هم آن را گرفت در حالى كه طبق ، اشاره بسنت و روش مردم پيش از شما بود .\r\nمؤلف : قدريه فرقه‌اى از معتزلهء اهل تسنن ميباشند كه بسيارى از قدرتهاى الهى را انكار ميكنند و موضوع طبق بهشتى اعلامى از جانب پيغمبر بوده كه آنچه در امت آن سرور پديد مىآيد بعينه در امتهاى پيشين نيز واقع شده و مسلم است كه رجعت بكرات در امتهاى پيشين روى داده است .\r\nو نيز در كتاب مزبور از حمران بن اعين نقل مىكند كه گفت به حضرت باقر عليه السّلام عرضكردم : آيا چيزى در بنى اسرائيل بوده است كه در اين امت نباشد ؟ فرمود :\r\nنه ! عرضكردم : از معنى آيه  أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَ هُمْ أُلُوفٌ حَذَرَ الْمَوْتِ فَقالَ لَهُمُ اللَّهُ مُوتُوا ثُمَّ أَحْياهُمْ  « 2 » يعنى : آيا نديدى مردمى را كه هزاران نفر بودند و از ترس مرگ از خانه‌هاى خود ، بيرون رفتند ، پس خداوند به آنها گفت :\r\nبميريد ، آنگاه آنها را زنده كرد ، بطورى كه مردم آنها را زنده ديدند ، سپس در همان روز مجددا آنها را ميرانيد يا اينكه فرمود : آن روز آنها را زنده كرد و مدتى در\r\n\r\n\r\n","description":"","footnote":"\r\n( 1 ) اهل تسنن در اصول عقايد به دو دسته تقسيم ميگردند . اشاعره كه جبريه هم خوانده ميشوند ؛ و معتزله كه چون قائل بعدل خداوند هستند ، مانند طايفه شيعه اماميه به آنها عدليه هم مى - گويند . اشاعره معتزله را تكفير كردند و معتزله نيز آنها را كافر شمردند . علت اين تكفير آن بود كه از پيغمبر ( ص ) روايت شده كه فرمود ؛ فرقه « قدريه » مجوسان امت اسلام هستند .\r\nبه همين جهت معتزله ميگويند اشاعره همان قدريه هستند و اشاعره هم عقيده دارند كه قدريه ؛ معتزله ميباشند !\r\n( 2 ) سوره بقره آيه 243\r\n","page_name":" 1208 ","page_number":1216},
  {"content":"\r\n\r\nجهان زيستند و در خانه‌ها سكونت نموده غذا خوردند و ازدواج كردند و بعد از مدتها بمرگ طبيعى مردند .\r\nو هم در آن كتاب از جابر جعفى روايت مىكند كه گفت : حضرت صادق عليه السّلام فرمود : امير المؤمنين عليه السّلام را در زمين با فرزندش حسين عليه السّلام رجعتى است . وى با پرچم خود مىآيد تا اينكه انتقام خود را از بنى اميه و معاويه و اولاد معاويه و آنها كه همراه آنان بجنگ حضرت آمدند بگيرد ، خداوند در آن روز سى هزار نفر از ياوران على را كه همه از اهل كوفه ميباشند و هفتاد هزار نفر از ساير مردم شيعه را به يارى على برانگيخته ميگرداند . و دوباره در صفين آن دو لشكر يك ديگر را مانند بار نخست ملاقات ميكنند و تمام نفرات لشكر معاويه را از دم شمشير ميگذراند ، بطورى كه يكنفر آنها باقى نميماند كه خبر آنها را بياورد ، آنگاه در روز رستخيز هم خداوند آنها را برمىانگيزد و با فرعون و آل فرعون ببدترين عذابها گرفتار ميسازد آنگاه على عليه السّلام بار ديگر با رسول خدا صلّى اللَّه عليه و آله به دنيا برميگردد و پيغمبر پادشاه روى زمين مىشود و ساير ائمه فرمانداران او خواهند بود ، و به عكس روز نخست اين بار بطور آشكار مبعوث ميگردد و خدا را آشكارا عبادت مىكند . سپس حضرت صادق فرمود :\r\nآرى و اللَّه امير المؤمنين دو بار به دنيا رجعت مىكند ، و با دست اشاره كرد كه چند بار آن حضرت رجعت خواهد كرد .\r\nخداوند سلطنت تمام اهل عالم را از روز آفرينش دنيا تا روز فناى جهان به پيغمبر صلّى اللَّه عليه و آله ميدهد تا وعده‌اى كه در قرآن به آن حضرت داده مصداق پيدا كند چنان كه فرمود :\r\n لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  يعنى : خداوند پيغمبرش را بر تمام اديان غالب ميگرداند ، هر چند مشركين نخواهند .\r\nكراجكى در « كنز الفوائد » بسند خود از محمد بن على از حضرت صادق عليه السّلام روايت مىكند كه : در تفسير آيهء  أَ فَمَنْ وَعَدْناهُ وَعْداً حَسَناً فَهُوَ لاقِيهِ  « 1 » يعنى : آيا كسى كه ما به او وعدهء نيك داديم ، پس به آن وعده خواهد رسيد ؟ فرمود : موعودى كه\r\n\r\n\r\n","description":"","footnote":"\r\n( 1 ) سورهء قصص آيه 61\r\n","page_name":" 1209 ","page_number":1217},
  {"content":"\r\n\r\nاين وعده بوى داده شده على بن ابى طالب است كه خداوند به او وعده داده كه در دنيا از دشمنش انتقام بگيرد ، و در آخرت نيز بوى و دوستانش وعده بهشت داده است .\r\nمفيد در كتاب « مجالس » از عبايهء اسدى روايت كرده كه گفت : شنيدم امير المؤمنين عليه السّلام ميفرمود : من آقاى پيران هستم ، در من علامتى از ايوب هست « 1 » و روزى بيايد كه خداوند كسان مرا مانند كسان و فرزندان يعقوب بدورم گرد آورد .\r\n\r\nدولت آل محمد در زمان رجعت\r\nكلينى در كافى از حسن بن شاذان واسطى روايت كرده كه گفت : نامه‌اى به خدمت حضرت امام رضا عليه السّلام نوشتم و از ناسازگارى و تعدى مردم واسط كه از پيروان عثمان بودند ، و به من آزار ميرساندند ، شكايت نمودم . حضرت به خط مبارك مرقوم فرموده بودند كه : خداوند جل ذكره از دوستان خود عهد و پيمان گرفته كه در دولت باطل صبر پيشه سازند ؛ بنا بر اين تو هم به حكم پروردگارت صبر كن ، كه چون سرور مردم قيام كند پيروان باطل را از قبر بيرون آورده انتقام دوستان مظلوم ما را از آنها بگيرد در آن موقع است كه آنها مىگويند :  مَنْ بَعَثَنا مِنْ مَرْقَدِنا هذا ما وَعَدَ الرَّحْمنُ وَ صَدَقَ الْمُرْسَلُونَ  « 2 » يعنى : چه كسى ما را از گورمان بيرون آورد ؟ اينست آن روزى كه خداوند وعده داده و فرستادگان خداوند راست گفتند .\r\nشيخ صدوق در كتاب « من لا يحضره الفقيه » بسند خود از موسى بن عبد اللَّه نخعى از امام على النقى عليه السّلام « زيارت جامعه » را روايت كرده تا آنجا كه حضرت اين فقره از زيارت مزبور را خواندند : « و جعلنى ممّن يقتص آثاركم و يسلك سبلكم\r\n\r\n\r\n","description":"","footnote":"\r\n( 1 ) ايوب پيغمبر بعد از ساليان دراز بيمارى و نقاهت و عمر طولانى بارادهء خداوند جوان شد و از بيمارى نجات يافت و نيروى از دست رفته‌اش را باز يافت . بنا بر اين حضرت اشاره برجعت خود در زمان دولت قائم نموده است .\r\n( 2 ) سوره يس آيه 52\r\n","page_name":" 1210 ","page_number":1218},
  {"content":"\r\n\r\nو يهتدى بهداكم و يحشر في زمرتكم و يكرّ في رجعتكم و يملّك في دولتكم و يشرّف في عافيتكم و يمكّن في ايّامكم و تقرّ عينه غدا برؤيتكم » يعنى خداوند مرا از آنان قرار دهد كه از آثار شما ( اهل بيت عصمت ) پيروى مىكند ، و از راه شما ميرود ، و با هدايت شما هدايت مييابد ، و در جمعيت شما برانگيخته مىگردد ؛ و در رجعت با شما به دنيا بازگشت مىكند ، و در دولت شما برياست و دولت ميرسد ، و در راحتى شما بشرافت نائل مىگردد ، و در روزگار ( دولت شما ) قدرت بهم مىرساند ، و فردا چشمش با ديدن شما روشن مىشود .\r\nو در زيارت وداع فرمود : و مكّننى في دولتكم و أحيانا في رجعتكم يعنى :\r\nخداوند مرا در دولت شما ( آل محمد ) قدرت دهد ، و بهنگام بازگشت شما به دنيا زنده كند . در تهذيب شيخ طوسى اين روايت هم از صدوق نقل شده .\r\nنيز در « تهذيب » شيخ از صفوان بن مهران جمال از حضرت صادق عليه السّلام روايت مىكند كه در زيارت « اربعين » فرمود : « و اشهد انى بكم مؤمن و بايابكم موقن بشرايع دينى و خواتيم عملى » يعنى : من گواهى مىدهم كه مؤمن بشما هستم و به احكام دين خود و پايان اعمالم يقين برجعت شما دارم .\r\nو هم صدوق در « من لا يحضره الفقيه » از حضرت صادق عليه السّلام روايت مىكند كه فرمود : كسى كه ايمان برجعت ما ندارد و متعه ( عقد موقت ) را حلال نداند از ما نيست « 1 »\r\n\r\nبعضى از مردگان هم براى يارى قائم زنده ميشوند\r\nو نيز كلينى در كتاب « كافى » از ابو بصير از امام ششم عليه السّلام روايت مىكند كه به آن حضرت عرضكردم : معنى آيه شريفه چيست :  وَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ ، بَلى وَعْداً عَلَيْهِ حَقًّا وَ لكِنَّ أَكْثَرَ النَّاسِ لا يَعْلَمُونَ  « 2 »\r\n\r\n\r\n","description":"","footnote":"\r\n( 1 ) در پاورقى صفحه 741 راجع به متعه سخن گفتيم .\r\n( 2 ) سورهء نحل آيه 38 .\r\n","page_name":" 1211 ","page_number":1219},
  {"content":"\r\n\r\nيعنى : با اصرار زياد به خداوند قسم خوردند كه خداوند مرده را زنده نمىگرداند .\r\nولى خداوند مرده را زنده مىكند اين وعدهء راست خدا است ولى اكثر مردم نمىدانند .\r\nحضرت فرمود : اى ابو بصير ! در باره اين آيه چه عقيده دارى ؟ عرضكردم آنچه من ميدانم اينست كه مشركين عقيده داشتند و براى پيغمبر قسم ميخوردند كه خداوند مردگان را زنده نمىگرداند . حضرت فرمود : اف بر كسى كه اين عقيده را دارد .\r\nحضرت فرمود : از آنها سؤال كن آنها به خداوند يگانه سوگند ميخوردند يا به « لات » و « عزى » ؟ « 1 » عرضكردم : قربانت گردم ! مرا در جريان امر بگذار حضرت فرمود : اى ابو بصير ! هر گاه قائم ما قيام كرد ، خداوند گروهى از شيعيان ما را كه سر دستهء شمشيرشان را بر روى دوش داشته باشند ، از قبرهاشان برانگيخته نموده بسوى قائم ميفرستد .\r\nچون اين خبر بجمعى از شيعيان كه هنوز نمرده‌اند ميرسد به يكديگر ميگويند فلانى و فلانى و فلانى از قبرهاى خود بيرون آمده و هم اكنون با قائم هستند . وقتى اين خير به گوش مردمى از دشمنان ميرسد ، ميگويند : اى جماعت شيعه ! چقدر شما دروغگو هستيد اين دولت شما است ، با اين وصف شما در اين دولت هم دروغ ميگوئيد نه به خدا قسم اين اشخاص زنده نشده‌اند و تا روز قيامت زنده نميشوند . خداوند هم زبان حال آنها را در اين آيه  وَ أَقْسَمُوا بِاللَّهِ جَهْدَ أَيْمانِهِمْ  حكايت فرموده است .\r\nدر تفسير عياشى از ابو بصير هم اين حديث آمده است .\r\nمؤلف سيد بن طاوس در كتاب « سعد السعود » از كتاب « ما نزل من القرآن في اهل البيت » تأليف شيخ مفيد بسند خود اين روايت را از حضرت صادق و حضرت باقر عليهما السلام نيز نقل كرده است .\r\n\r\n\r\n","description":"","footnote":"\r\n( 1 ) لات و عزى دو بت معروف كفار قريش بود .\r\n","page_name":" 1212 ","page_number":1220},
  {"content":"\r\n\r\n\r\nرجعت در بعضى از زيارتها و دعاها\r\nو نيز شيخ طوسى در كتاب « مصباح » در زيارت حضرت ابو الفضل العباس عليه السّلام اين جمله را روايت كرده :\r\n« انى بكم مؤمن و بايابكم موقن »\r\nيعنى : من مؤمن بفضل و مقام شما در نزد خداوند هستم و يقين به برگشتن شما دارم .\r\nو هم در « مصباح المتهجد » شيخ طوسى در ضمن زيارتى كه با سلسله سند روايت كرده است ، اين جملات از آن مربوط به اين مقام است :\r\nو يرجعنى من حضرتكم خير مرجع الى جناب ممرع و موسّع و دعة و مهل الى حين الأجل و خير مصير و محلّ في النّعيم الأزل و العيش المقتبل و دوام الاكل و شرب الرّحيق و السلسل و عسل و نهل لا سأم منه و لا ملل و رحمة اللَّه و بركاته و تحيّاته حتّى العود الى حضرتكم و الفوز في كرّتكم\r\n. حاصل مضمون آن اين است كه خداوند مرا در رجعت شما بحضور شما برگرداند تا از فيض محضر شما بهره‌مند گردم .\r\nو هم در « اقبال » سيد بن طاوس و « مصباح » شيخ روايت نموده كه توقيعى براى قاسم بن علاء همدانى وكيل حضرت امام حسن عسكرى عليه السّلام به اين مضمون صادر گشت . حسين عليه السّلام در روز پنجشنبه روز سوم شعبان متولد گرديد ؛ آن روز را روزه بدار و اين دعا را بخوان ! سپس دعا را نقل كرده تا اينجا :\r\nو سيّد الاسرة الممدود بالنّصرة يوم الكرّة المعوّض من قتله انّ الأئمة من نسله و الشّفاء في تربته و الفوز معه في اوبته و الأوصياء من عترته بعد قائمهم و غيبته حتّى يدركوا الاوتار و يثأروا الثّار و يرضوا الجبّار و يكونوا خير انصار .\r\nيعنى : و او ( امام حسين عليه السّلام ) سرور آل محمد است كه در روز رجعت : نصرت خداوند به او ميرسد . آقائى كه خداوند نه امام را از نسل او در عوض شهادتش بوى موهبت كرد . و تربتش را موجب شفا دانسته و سعادت را در زمان رجعت ، با وى و جانشينان او بعد از قائم آنها و غيبت او كه همه از عترت وى ميباشند ، قرار داده تا\r\n\r\n","description":"","footnote":"","page_name":" 1213 ","page_number":1221},
  {"content":"\r\n\r\nاينكه از قاتلان آنها انتقام بگيرند و از دشمنانشان خونخواهى كنند و خداوند جبار را خشنود نمايند و بهترين ياور آنها باشند . . .\r\nو هم در « مصباح الزائر » سيد بن طاوس زيارتى براى امام زمان عليه السّلام در سرداب سامره ( كه حضرت در آنجا غائب شده است ) روايت كرده كه از جمله اين فقرات است :\r\n« و وفّقنى يا ربّ للقيام بطاعته و المثوى في خدمته و المكث في دولته و اجتناب معصيته فان توفّيتنى اللّهم قبل ذلك فاجعلنى يا ربّ فيمن يكر في رجعته و يملّك في دولته و يتمكّن في ايّامه و يستظلّ تحت أعلامه و يحشر في زمرته و تقرّ عينه برؤيته » .\r\nيعنى : پروردگارا : مرا براى فرمانبردارى امام زمان و خدمتگزارى حضرتش و زندگى در دولت آن سرور و دورى از نافرمانيش ، موفق بدار . خداوندا اگر من پيش از آن زمان ، مردم ؛ مرا ! در آن جماعتى قرار بده كه در رجعت وى برمىگردند و در دولت و روزگار او بملك و تمكن ميرسند : و در سايهء پرچمهاى او بسر مىبرند ، و در زمرهء او برانگيخته ميگردند ، و چشمش بجمال وى روشن مىشود .\r\nو نيز در آن كتاب در ضمن زيارت ديگر آن حضرت اين فقرات ديده مىشود :\r\nو ان ادركنى الموت قبل ظهورك فاتوّسل بك الى اللَّه سبحانه ان يصلّى على محمّد و آل محمّد و ان يجعل لى كرّة في ظهورك و رجعة في ايابك لأبلغ من طاعتك مرادى و اشفى من اعدائك فؤادى .\r\nيعنى : اى قائم آل محمد ! اگر پيش از ظهور حضرتت مرگ گريبان مرا گرفت متوسل بوجود اقدست ميشوم كه خداوند بر محمد و آل محمد درود بفرستد و هنگام ظهور و ايام دولت شما رجعت و بازگشتى براى من به دنيا قرار دهد ، تا آن طور كه ميخواهم فرمانبردارى حضرتت بنمايم و دلم از كشتن دشمنانت شفا يابد .\r\nهم در كتاب مزبور ضمن زيارت ديگر حضرت اين جمله را ميخوانيم :\r\nاللّهم ارنا وجه وليّك الميمون في حياتنا و بعد المنون اللّهم انّى ادين لك بالرّجعة بين يدىّ صاحب البقعة\r\nيعنى : خداوندا ! در زمان حيات و بعد از مردن ما ، رخسار\r\n\r\n","description":"","footnote":"","page_name":" 1214 ","page_number":1222},
  {"content":"\r\n\r\nمبارك ولى خود را بما بنما ! خدايا من در پيشگاه صاحب اين قبه براى تو ايمان برجعت مىآورم .\r\n\r\nدعاى عهد\r\nو هم در كتاب « مصباح الزائر » سيد بن طاوس از حضرت امام جعفر صادق عليه السّلام روايت كرده كه فرمود : هر كس چهل بامداد اين - دعاى - عهد را بخواند ، از ياوران قائم خواهد بود ، و اگر پيش از ظهور آن حضرت بميرد خداوند ( هنگام ظهور ) او را از قبر بيرون آورد ؛ و با هر كلمهء اين دعا ؛ هزار ثواب به او عطا فرمايد و هزار گناه از نامهء عمل او محو كند .\r\nاللّهم ربّ النّور العظيم ، و الكرسىّ الرّفيع ، و ربّ البحر المسجور ؛ و منزل التّورية و الإنجيل و الزّبور ، و ربّ الظلّ و الحرور ، و منزل القرآن العظيم ، و ربّ الملائكة المقرّبين و الأنبياء و المرسلين . اللّهم انّى أسألك بوجهك الكريم و بنور وجهك المنير و ملكك القديم ، يا حىّ يا قيّوم ! أسألك باسمك الّذى اشرقت به السّموات و الأرضون ، يا حىّ قبل كلّ حىّ لا إله الّا انت .\r\nاللّهم بلّغ مولانا الأمام الهادى المهدىّ القائم بأمرك ، صلوات اللَّه عليه و على آبائه الطّاهرين عن المؤمنين و المؤمنات في مشارق الأرض و مغاربها ، سهلها و جبلها ، برّها و بحرها ، عنّى و عن والدىّ من الصّلوات زنة عرش اللَّه ، و مداد كلماته ، و ما أحصاه علمه ، و احاط به كتابه .\r\nاللّهم انّى اجدّد له في صبيحة يومى هذا و ما عشت من ايّامى ، عهدا و عقدا و بيعة له في عنقى ، لا احول عنها و لا ازول ابدا .\r\nاللّهم اجعلنى من انصاره و اعوانه ، و الذّابين عنه و المسارعين اليه في قضاء حوائجه ؛ و المحامين عنه و السّابقين الى ارادته و المستشهدين بين يديه .\r\nاللّهم ان حال بينى و بينه الموت الّذى جعلته على عبادك حتما فأخرجنى من قبرى مؤتزرا كفنى شاهرا سيفى مجردا قناتى ملبّيا دعوة الدّاعى ، في الحاضر و البادى .\r\n\r\n","description":"","footnote":"","page_name":" 1215 ","page_number":1223},
  {"content":"\r\n\r\nاللّهم ارنى الطّلعة الرّشيدة و الغرّة الحميدة و اكحل ناظرى بنظرة منّى اليه ، و عجّل فرجه و سهّل مخرجه و اوسع منهجه ، و اسلك بى محجّته فانفذ امره و اشدد ازره ، و اعمر اللّهم به بلادك و أحي به عبادك ، فانّك قلت و قولك الحقّ  ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ . \r\nفاظهر اللّهم لنا وليّك و ابن بنت نبيّك المسمّى باسم رسولك حتّى لا يظفر بشىء من الباطل الّا مزّقه و يحقّ الحقّ و يحقّقه و اجعله اللّهم مفزعا لمظلوم عبادك ، و ناصرا لمن لا يجد له ناصرا غيرك ، و مجدّدا لما عطّل من احكام كتابك ، و مشيّدا ، لما ورد من اعلام دينك ، و سنن نبيّك و اجعله ممّن حصّنته من بأس المعتدين .\r\nاللّهم و سرّ نبيّك محمّدا ( ص ) برؤيته و من تبعه على دعوته و ارحم استكانتنا بعده .\r\nاللّهم اكشف هذه الغمة عن هذه الأمّة بحضوره و عجّل لنا ظهوره انّهم يرونه بعيدا و نراه قريبا العجل العجل يا مولاى يا صاحب الزّمان برحمتك يا ارحم الرّاحمين .\r\nسپس سه بار دست بر ران راست خود بزند و بگويد :\r\nالعجل العجل يا مولاى يا صاحب الزّمان .\r\n\r\nترجمه دعاى عهد\r\nحاصل مضمون دعا اينست : اى خداوندى كه خداى نور بزرگ و تخت رفيع « 1 » و خداى درياى خروشان هستى ، و تورات و انجيل و زبور را ( بر موسى و عيسى و داود از آسمان ) فرو فرستادى ، و اى خداى سايه و شعاع آفتاب ، و اى خدائى كه قرآن عظيم را ( بر محمد صلّى اللَّه عليه و آله نازل فرمودى و اى خداى فرشتگان مقرب و پيغمبران مرسل ! من تو را بقدرت كامله و نورانيت آثار صنع و سلطنت قديمت ميخوانم ! اى\r\n\r\n\r\n","description":"","footnote":"\r\n( 1 ) كرسى و تخت كه در اين گونه موارد نسبت به خدا ميدهيم بمعنى حقيقى خود نيست . زيرا ميدانيم كه خداوند جسم نيست تا محتاج به آن باشد ، بلكه اينها همه كنايه از وسعت دائرهء قدرت و سلطنت قاهره الهى و ملك پهناور خداوند جلت عظمته است .\r\n","page_name":" 1216 ","page_number":1224},
  {"content":"\r\n\r\nخداى حى قيوم ! تو را به آن نامت كه آسمان‌ها و زمينها با آن روشن گشت ميخوانم . اى زنده‌اى كه پيش از هر زنده‌اى بوده‌اى ! گواهى مىدهم كه جز تو خدائى نيست .\r\nخداوندا ! من از جانب مردان و زنانى كه ايمان به تو آورده‌اند و در شرق و غرب زمين دشتها و كوه‌ها و خشكىها و درياها بسر مىبرند ، و از جانب من و پدر و مادرم باندازهء وزن دستگاه سلطنت و ذرات آفرينش و آنچه علمت بدان احاطه دارد ميخواهم كه درود و رحمت خود را بر آقا و امام ما « هادى مهدى » راهنمائى كه او را خود راهنمائى كرده‌اى و كسى كه دين مقدست به دو پايدار است ، برسانى ! خداوندا ! من بامداد امروز كه در آن بسر ميبرم و هر بامدادى تا زنده‌ام عهد و پيمان خود را با امام خويش تجديد ميكنم ، و بيعت او را به گردن ميگيرم و هيچ گاه آن را از نظر دور نميدارم و از ياد نمىبرم .\r\nخداوندا ! مرا از ياوران و مدافعين او و آنها كه سعى در انجام مقاصد او دارند و از پشتيبان‌هاى وى و كسانى كه در ارادت بحضرتش سبقت گرفته‌اند و آنان كه در ركابش شهيد مىشوند ، قرار بده ! پروردگارا ! اگر مرگ را كه براى بندگانت يك امر حتمى قرار داده‌اى ميان من و آن حضرت جدائى انداخت ، مرا از قبرم بيرون آور تا در حالى كه كفنم را پوشيده و شمشيرم را از غلاف درآورده و نيزه‌ام را بدست گرفته‌ام در ميان آنها كه در شهر حاضرند يا آنان كه كوچ مىكنند ، قرار گيرم و دعوت‌كنندهء آن حضرت را اجابت كنم .\r\nخداوندا ! آن طلعت رعنا و آن صورت زيبا را به من بنما و با نگاهى كه بوى ميكنم ديدگانم را روشن گردان .\r\nخدايا او را زود برسان و آمدن آن حضرت را آسان كن و راه آمدنش را هموار گردان و مرا از راهى كه او ميرود ، راه بر ! حكمش را نافذ و كارش را روبراه كن .\r\n\r\n","description":"","footnote":"","page_name":" 1217 ","page_number":1225},
  {"content":"\r\n\r\nپروردگارا ! شهرهاى خود را بوسيله او آباد كن « 1 » و بندگانت را زنده گردان زيرا خود گفته‌اى و گفته‌ات راست است .  ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ  « 2 » آرى فساد اخلاق مردم در دريا و خشكى آشكار گشته است .\r\nخداوندا ! ولى خود و فرزند دختر پيغمبرت را كه همنام پيغمبرت مىباشد ، ظاهر گردان تا بهر باطلى كه ميرسد ، آن را بهم زده از ميان ببرد ، و حق را بر جاى خود استوار و آشكار سازد .\r\nپروردگارا ! او را پناه بندگان ستمديده‌ات و ياور مردمى كه جز تو ياورى ندارند قرار ده ! او را بفرست تا احكام تعطيل شده كتابت ( قرآن ) را تجديد و آثار دينت و سنت‌هاى پيغمبرت را محكم كند و او را از خطر وجود دشمنان ، در پرتو لطف خود نگاهدار ! « 3 » پروردگارا ! پيغمبرت محمد صلّى اللَّه عليه و آله و كسانى را كه بواسطهء پذيرش دعوت وى از پيروان او گشته‌اند ، بديدن وى شاد گردان و به بيچارگى كه ما بعد از پيغمبر پيدا كرده‌ايم رحم كن ! خدايا ! اين غم و اندوه را ( كه بر اثر غيبت او بما رسيده ) با حضور او بر طرف نما و در ظهور او شتاب كن ، دشمنان ما ظهور آن حضرت را بعيد ميدانند ولى ما آن را نزديك مىدانيم . يا صاحب الزمان بظهورت شتاب كن ! شتاب كن ! و نيز در كتاب مصباح الزائر مىنويسد : از حضرت صادق عليه السّلام روايت شده كه فرمود : هر كس خواست پيغمبر صلّى اللَّه عليه و آله يا يكى از ائمه صلوات اللَّه عليهم را از دور زيارت كند بدين گونه زيارت نمايد . . . تا آنجا كه ميگويد :\r\n\r\n\r\n","description":"","footnote":"\r\n( 1 ) از اين جمله و بعضى از روايات باب آنچه بعد از ظهور حضرت روى ميدهد ، به خوبى استفاده مىشود كه امام زمان ( ع ) تمام ويرانىها را ترميم مىكند ، مردم را به كار و كوشش و فعاليت براى عمران و آبادى جهان واميدارد ؛ و از راه كشف معادن و گنجهاى زمينى و كشاورزى و داد و ستد بر مبناى صحيح ؛ چنان نعمت و ارزاق و زر و سيم زياد شود ، و مردم در رفاه و نعمت قرار گيرند ، كه همه سالم ؛ زنده دل ، داراى مال و مكنت خواهند بود ، و نظير آن را جهان به ياد نداشته باشد .\r\n( 2 ) سورهء روم آيه 41\r\n( 3 ) اين فقره دعاى ندبه با صراحت مىرساند كه مهدى موعود ( ع ) زنده‌كنندهء اسلام و قرآن مجيد است ، و همانطور كه در صفحات 917 - 919 - 929 - 940 - 945 و به تفصيل در مقدّمهء كتاب گفته‌ايم ، تجديد دين اسلام و قضاء جديد و امر جديد به همين معناست\r\n","page_name":" 1218 ","page_number":1226},
  {"content":"\r\n\r\nانى من القائلين بفضلكم مقرّ برجعتكم لا انكره اللَّه قدرته و لا ازعم الّا ما شاء اللَّه\r\nيعنى : من از كسانى هستم كه اعتقاد بفضل شما دارم ، رجعت شما را اقرار مىكنم و اين قدرت را از خداوند انكار نمىنمايم و به چيزى جز آنچه خداوند ميخواهد عقيده ندارم .\r\nمؤلف : بيشتر اين اخبار كه متعلق بزيارات و دعاهاست در كتابهائى كه شهيد و شيخ مفيد و غير اينان نوشته‌اند و نزد ما موجود است و همچنين در كتاب عتيق ما و در كتاب « زوائد الفوائد » پسر رضى الدين على بن طاوس مذكور است .\r\nكلينى در كتاب « كافى » از حضرت صادق عليه السّلام روايت مىكند كه : در ضمن حديث طولانى راجع بجان دادن مؤمن فرمود : سپس مؤمن در بهشت برين خاندان پيغمبر ( ص ) را ملاقات مىكند ، و با آنها غذا مىخورد و با آنان گفتگو مىكند تا آنگاه كه قائم ما اهل بيت قيام نمايد .\r\nوقتى قائم ما قيام كرد ، خداوند آنها را زنده مىكند و دسته دسته لبيك - گويان بجانب وى ميشتابند . در آن وقت اهل باطل دچار ترديد ميشوند و افرادى كه حرام را حلال ميدانند از ميان ميروند ، و اندكى ميمانند ، آنها كه در ظهورش شتاب ميكنند به هلاكت مىافتند ، و آنان كه عجله ندارند و تسليم خواسته و مشيت خدايند نجات مييابند ، پيغمبر صلّى اللَّه عليه و آله به على عليه السّلام فرمود : تو برادر منى و وعده‌گاه من و تو « وادى السلام » است .\r\nابن قولويه در كتاب « كامل الزياره » بسند خود از حضرت صادق عليه السّلام روايت مىكند فرمود : چون به نزديك قبر حسين عليه السّلام يا هر يك از ائمه رسيدى اين زيارت را بخوان تا اين جمله :\r\n« اللّهم لا تجعله آخر العهد من زيارة قبر ابن بنت نبيّك و ابعثه مقاما محمودا تنتصر به لدينك و تقتل به عدوّك فانّك وعدته و انت الرّب الّذى لا يخلف الميعاد » .\r\nيعنى : خدايا ! اين را آخرين زيارت من از قبر فرزند دختر پيغمبر قرار مده و او ( امام حسين ) را با مقامى پسنديده زنده گردان تا بوسيله او دينت را يارى كنى و دشمنت را بكشى ، زيرا تو خود اين را به او وعده داده‌اى ، و ميدانم كه تو خدائى\r\n\r\n","description":"","footnote":"","page_name":" 1219 ","page_number":1227},
  {"content":"\r\n\r\nهستى كه وعده‌ات خلاف نمىپذيرد . همچنين اين زيارت را ميتوان در جنب قبور ساير ائمه هم بخوانى .\r\nعلى بن ابراهيم قمى در تفسير خود اين آيات را بدين گونه تفسير مىكند :\r\n قُتِلَ الْإِنْسانُ ما أَكْفَرَهُ  اين انسان امير المؤمنين على عليه السّلام است و ترجمه آيه اينست اين انسان كشته گشت . مگر چه كرده بود گناهش چه بود كه او را كشتند ؟ سپس خداوند ميفرمايد :    مِنْ أَيِّ شَيْءٍ خَلَقَهُ مِنْ نُطْفَةٍ خَلَقَهُ فَقَدَّرَهُ ثُمَّ السَّبِيلَ يَسَّرَهُ    يعنى : او را از چه آفريد ؟ از نطفه آفريد ! سپس او را اندازه‌گيرى كرد .\r\nآنگاه راه را براى او باز گذاشت .   ثُمَّ أَماتَهُ فَأَقْبَرَهُ ثُمَّ إِذا شاءَ أَنْشَرَهُ   يعنى : سپس او را ميرانيد و به خاك سپرد ، و از آن پس هر گاه او را از قبر بيرون مىآورد كه مقصود زمان رجعت است .  كَلَّا لَمَّا يَقْضِ ما أَمَرَهُ  « 1 » ولى آن انسان ( امير المؤمنين ) نتوانست مأموريت خود را انجام دهد ، و از اين رو به دنيا برميگردد تا آنچه خدا بوى دستور داده بود اجرا كند .\r\nشيخ حسن بن سليمان در كتاب « منتخب البصائر » از بهاء الدين سيد على بن عبد الحميد حسينى باسناد خود از احمد بن عقبه از پدرش روايت مىكند كه از حضرت صادق عليه السّلام پرسيدند : آيا رجعت صحيح است ؟ فرمود : آرى . گفتند : نخستين كسى كه مىآيد كيست ؟ فرمود : حسين عليه السّلام است كه بعد از ظهور قائم عليه السّلام مىآيد .\r\nعرض شد آيا همه مردم با او هستند ؟ فرمود : نه بلكه چنان است كه خدا ميفرمايد  يَوْمَ يُنْفَخُ فِي الصُّورِ فَتَأْتُونَ أَفْواجاً  مردمى بعد از مردمى مىآيند .\r\nو هم آن حضرت فرمود : امام حسين با يارانش كه با وى كشته شدند در حالى كه هفتاد پيغمبرى كه با حضرت موسى بن عمران برانگيخته شدند با اوست ، بازگشت به دنيا ميكنند . قائم ، انگشتر خود را به امام حسين ميدهد چون قائم رحلت كند ، امام حسين عليه السّلام او را غسل ميدهد و كفن مىكند و حنوط كرده در قبر ميگذارد .\r\nو هم در آن كتاب از جابر جعفى روايت نموده كه گفت : شنيدم حضرت باقر عليه السّلام\r\n\r\n\r\n","description":"","footnote":"\r\n( 1 ) سورهء عبس آيات 17 - 23\r\n","page_name":" 1220 ","page_number":1228},
  {"content":"\r\n\r\nميفرمود : به خدا قسم مردى از ما اهل بيت بعد از مرگش سيصد و نه سال در جهان سلطنت مىكند . عرضكردم : اين چه وقت خواهد بود ؟ فرمود : بعد از قائم پرسيدم : قائم در عالم خود چقدر مىماند ؟ فرمود : نوزده سال . آنگاه « منتصر » يعنى حسين عليه السّلام به دنيا برميگردد ، براى طلب خون خود و يارانش ، و از پس او امير المؤمنين رجعت مىكند .\r\nو هم در آن كتاب از حضرت صادق عليه السّلام روايت كرده كه فرمود : چون تفسير آيه  فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  را از آن حضرت پرسيدند ، فرمود : اين در موقع بازگشت و رجعت پيغمبر به دنيا است كه مدت سلطنتش پنجاه هزار سال خواهد بود . و امير المؤمنين نيز چهل و چهار هزار سال سلطنت مىكند « 1 » .\r\nمؤلف : كتاب « الانوار المضيئة » تصنيف شيخ « 2 » على بن عبد الحميد نزد من\r\n\r\n\r\n","description":"","footnote":"\r\n( 1 ) ممكن است كنايه از سلطنت طولانى آن ذوات مقدسه باشد و يا به حساب سال معمول زمان رجعت باشد . و بفرض كه بمعنى حقيقى آن باشد باز از قدرت مطلق خداوند بيزوال دور نيست .  إِنَّ اللَّهَ عَلى كُلِّ شَيْءٍ قَدِيرٌ  .\r\n( 2 ) كلمه شيخ در اينجا غلط است و چنان كه مكرر گذشت مقصود علامه نحرير بهاء الدين سيد على بن عبد الكريم بن عبد الحميد حسينى نيلى از علماى نامدار قرن هشتم هجرى است .\r\nوى دانشمند اديب ؛ محدث و فقيه بوده و در علم رجال و نسب و ساير فنون دينى اطلاعى بكمال داشته است . از شاگردان فخر المحققين پسر علامه حلى و شهيد اول و جدش سيد عبد الحميد و سيد عميد الدين بن عبد المطلب و برادرش ؛ سيد ضياء الدين عبد اللَّه بن ابى الفوارس حسينى ، و استاد ابن فهد حلى و شيخ حسن بن سليمان حلى و ابن عشرهء عاملى است .\r\nكتاب « الانوار المضيئة في الحكمة الشرعية الالهية » در پنج مجلد مشتمل بر حكمت شرعى علمى و عملى و جميع مسائل دين و مذهب و ابواب فقه و اخلاق و ادعيه و غيرها ، و كتاب « السلطان المفرج عن اهل الايمان » و كتاب « الدر النضيد في مغازى الامام الشهيد » و كتاب « سرور اهل ايمان » از تأليفات اوست .\r\nمؤلف در فصل اول مقدمه جلد يكم بحار الانوار اين چهار كتاب را نام ميبرد و در فصل دوم مينويسد : دو كتاب نخست ( يعنى انوار مضيئه و السلطان المفرج ) مشتمل بر اخبار غريبه در رجعت و احوال قائم عليه السلام است .\r\nبايد دانست كه بهاء الدين نيلى دو كتاب بنام الانوار المضيئه داشته است : يكى بزرگ و همان است كه گفتيم : پنج جلد است ، و ديگر مختصر الانوار المضيئه تأليف همنام و همعصر خود سيد على بن عبد الحميد بن سيد فخار موسوى حلى است .\r\nكتاب « انوار مضيئه » دوم در احوال امام زمان ارواحنا فداه و از كتب بسيار نفيس و ذى قيمت بوده و گاهى هم « غيبت » خوانده مىشود مؤلف هم آن را بهر دو اسم در اين كتاب نام برده است . در پاورقى صفحه 87 نيز در اين باره سخن رفت . و ديگر از كتب معروف وى كتاب رجال و كتاب « الانصاف » رد بر كشاف زمخشرى است كه هشتصد ايراد بر صاحب كشاف گرفته است !\r\n","page_name":" 1221 ","page_number":1229},
  {"content":"\r\n\r\nاست و اين اخبار در آن موجود است .\r\n\r\nهر امامى كتابى مخصوص به خود دارد\r\nابن قولويه قمى در « كامل الزياره » بسند خود از ابو عبيدهء بزاز و او از حريز روايت مىكند كه گفت : به حضرت صادق عليه السّلام عرضكردم : قربانت گردم ! چقدر عمر شما اهل بيت كم شده است ، با اينكه اين مردم محتاج بشما ائمه هستند مرگ بعضى زود فرا ميرسد ؟ حضرت فرمود : ما ائمه هر كدام صحيفه‌اى ( كتابى ) داريم كه آنچه در مدت عمر خود محتاج به آن هستيم ، در آن نوشته است ، وقتى آنچه در آن است تمام شد ، امام صاحب آن كتاب ميداند كه مرگش رسيده است ! .\r\nدر آن هنگام پيغمبر صلّى اللَّه عليه و آله بنزد وى مىآيد و به او اطلاع ميدهد كه خواهد مرد و خبر ميدهد كه چه مقامى در نزد خداوند دارد ، امام حسين عليه السّلام هم صحيفه‌اى « 1 »\r\n\r\n\r\n","description":"","footnote":"\r\n( 1 ) در بارهء قرآنى كه امام زمان با خود مىآورد ، يا صحيفه‌اى كه نزد اوست ، و اصولا كتابى كه آن حضرت مطابق آن عمل مىكند و بر عرب شديد و دشوار است رجوع كنيد بگفتار ما در همين زمينه در مقدمه كتاب .\r\n","page_name":" 1222 ","page_number":1230},
  {"content":"\r\n\r\nرا كه بوى داده شده بود خواند و آنچه بنا بود در سرنوشت او روى دهد دانست و بعضى چيزهائى كه منقضى نميشد از آن باقى ماند ، سپس آن حضرت بكربلا رفت ، چيزهائى كه باقى ماند اين بود كه فرشتگان از خداوند خواستند كه به آنها اجازه دهد به يارى آن حضرت بروند ، خداوند هم به آنها اجازه داد .\r\nفرشتگان تا خود را آماده كردند ، و از آسمان به زير آمدند وقت گذشته بود و آن حضرت شربت شهادت نوشيده بود از اين رو فرشتگان گفتند : پروردگارا ! بما اجازه دادى كه فرود آئيم و حسين عليه السّلام را يارى كنيم ، ولى موقعى كه ما رسيديم روح مقدس وى بعالم بالا پرواز كرده بود .\r\nخداوند وحى به آنها فرستاد كه در اطراف بارگاه او باشيد تا وقتى كه به بينيد او از قبر بيرون آمده و او را يارى نمائيد و از حالا پيوسته برويد و بر آنچه در راه يارى نمودن او از دست داده‌ايد گريه كنيد ، و شما را به يارى او و گريستن بر وى امتياز دادم ، پس فرشتگان براى تقرب بذات الهى و تأسف از يارى وى كه از آنها فوت شده بود ، گريستند . و چون آن حضرت رجعت كند ، آنها از ياوران او خواهند بود .\r\nكراجكى در « كنز الفوائد » از سليمان بن خالد روايت مىكند كه امام صادق عليه السّلام در تأويل اين آيهء شريفه :   يَوْمَ تَرْجُفُ الرَّاجِفَةُ تَتْبَعُهَا الرَّادِفَةُ   يعنى : به ياد بياور روزى را كه كسى با حركت سريع و اضطراب از جا برميخيزد و ديگرى نيز از پى او مىآيد . فرمود : « راجفه » شخصى كه با حركت سريع و اضطراب بر مىخيزد ، حسين بن على و ديگرى كه از پى او مىآيد على بن ابى طالب عليهما السلام است نخستين كسى كه در رجعت از قبر بيرون مىآيد و خاك از سر و روى خود ميتكاند حسين بن على است كه با هفتاد و پنج هزار نفر برانگيخته ميشوند . چنان كه خداوند ميفرمايد :\r\n  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ يَوْمَ لا يَنْفَعُ الظَّالِمِينَ مَعْذِرَتُهُمْ وَ لَهُمُ اللَّعْنَةُ وَ لَهُمْ سُوءُ الدَّارِ   يعنى : ما پيغمبران خود\r\n\r\n","description":"","footnote":"","page_name":" 1223 ","page_number":1231},
  {"content":"\r\n\r\nو مردم با ايمان را در زندگى دنيا و در روزى كه شهيدان برمىخيزند يارى مىكنيم روزى كه عذر ستمگران سودى به حال آنها ندارد ، لعنت خدا و عاقبت بد ؛ براى آنهاست « 1 » .\r\nو نيز در كتاب « منتخب البصائر » از عبد اللَّه بن نجيح يمنى روايت مىكند كه گفت : از حضرت صادق عليه السّلام پرسيدم معنى آيهء  ثُمَّ لَتُسْئَلُنَّ يَوْمَئِذٍ عَنِ النَّعِيمِ  ( در آن روز از شما از نعمت سؤال مىشود ) چيست ؟ فرمود : مقصود نعمتى است كه خداوند بمحمد و آل محمد روزى فرموده ، و اينكه ميفرمايد :  لَوْ تَعْلَمُونَ عِلْمَ الْيَقِينِ  « 2 » اگر با علم اليقين بدانيد ؛ يعنى : با چشم به‌بينيد و اينكه ميفرمايد :  كَلَّا سَوْفَ تَعْلَمُونَ  نه ! به زودى خواهيد دانست . يعنى : يك بار در رجعت و بار ديگر در قيامت ( كه در بارهء دشمنى با پيغمبر و اهل بيت او از شما بازخواست مىكنند ) .\r\nنجاشى در كتاب رجال خود مينويسد : مؤمن طاق « 3 » را با ابو حنيفه حكايات\r\n\r\n\r\n","description":"","footnote":"\r\n( 1 ) سورهء تكاثر - 8\r\n( 2 ) سورهء تكاثر - 5\r\n( 3 ) ابو جعفر محمد بن على بن نعمان معروف به ( مؤمن طاق ) و ( ابو جعفر احول ) از اصحاب معروف حضرت صادق ( ع ) است . ابو جعفر مردى سخنور و حاضر جواب و شيرين - زبان و از متكلمين شيعه بشمار مىآيد ؛ و بواسطه جهات مذكور در نظر اهل تسنن بزرگ مينمود و دانشمندان آنها از وى حساب ميبردند .\r\nعلت اينكه او را مؤمن طاق ميگفتند اين بود كه وى در كوفه دكانى در محل معروف به ( طاق المحامل ) داشت . در آن زمان سكه‌هاى تقلبى شيوع يافت كه تشخيص آن از پول اصلى براى مردم مشكل بود . تنها مؤمن طاق بود كه به خوبى سكه‌هاى تقلبى را تشخيص ميداد و از سكه‌هاى اصلى جدا ميساخت و از اين جهت اهل تسنن او را ( شيطان طاق ) مىگفتند ! ابو جعفر مؤمن طاق با ابو حنيفه كه بزرگترين دانشمند اهل تسنن و فقيه نامى آنها بود داستانهاى شيرين و حكايات لطيفى دارد كه همه حاكى از ظرافت طبع و سرعت انتقال و لطف بيان اوست و از جمله گفتگوئى است كه در متن ذكر شد .\r\nو در روايت است كه چون حضرت صادق ( ع ) رحلت فرمود . ابو حنيفه بوى گفت اى ابو جعفر امام تو فوت شد ! مؤمن طاق در جواب گفت : آرى و لكن امامك   مِنَ الْمُنْظَرِينَ إِلى يَوْمِ الْوَقْتِ الْمَعْلُومِ   آرى امام من وفات يافت ولى امام تو ( شيطان ) زنده است تا روزى كه خداوند براى وى معين كرده است ! شيخ بهائى در « كشكول » نوشته كه مهدى خليفه عباسى از سخن مؤمن طاق خنديد و امر كرد ، ده هزار درهم بوى بدهند !\r\n","page_name":" 1224 ","page_number":1232},
  {"content":"\r\n\r\nبسيار است از جمله اينكه روزى ابو حنيفه از وى پرسيد : اى ابو جعفر ! آيا عقيده برجعت دارى ؟ گفت آرى ابو حنيفه از روى تمسخر گفت : پس از اين كيسهء خود پانصد درهم به من قرض بده تا وقتى من و تو در رجعت دوباره به دنيا برگشتيم آن را به تو بپردازم ! مؤمن طاق في الفور در جواب گفت : يك ضامن بياور كه ضمانت كند تو به صورت آدم به دنيا برگردى تا اين مبلغ را به تو بدهم چه ميترسم كه تو به شكل بوزينه برگردى و من نتوانم طلب خود را وصول كنم ! اين داستان در كتاب « احتجاج » طبرسى هم آمده است .\r\nو در كتاب « علل الشرائع » « 1 » تأليف محمد بن على بن ابراهيم بن هاشم كه نسخهء قديمى آن نزد ما موجود است مينويسد : خداوند در قرآن به پيغمبرش خبر داد كه اهل بيتش بعد از وى مبتلاى بكشته شدن و غصب حقشان و گرفتاريها ميشوند و آنگاه آنها را به دنيا برميگرداند و آنها دشمنان خود را بقتل ميرسانند و خداوند زمين را در اختيار آنها قرار ميدهد و آن اين آيه شريفه است  وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  « 2 » و اين آيه است :  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ  « 3 » ابن شهرآشوب در كتاب « مناقب » از حضرت رضا عليه السّلام روايت كرده كه در\r\n\r\n\r\n","description":"","footnote":"\r\n( 1 ) با علل الشرائع شيخ صدوق اشتباه نشود .\r\n( 2 ) ترجمه آن قبلا گذشت .\r\n( 3 ) نيز مكرر گذشت .\r\n","page_name":" 1225 ","page_number":1233},
  {"content":"\r\n\r\nتفسير آيه  أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ  يعنى جنبندهء زمين را براى آنها بيرون مىآوريم تا با آنها سخن بگويد فرمود : دابة الارض على عليه السّلام است .\r\nو هم در كتاب مزبور از ابو عبد اللَّه جدلى نقل كرده كه گفت امير المؤمنين عليه السّلام فرمود : دابة الارض من هستم .\r\nو نيز در تفسير على بن ابراهيم از عبد اللَّه بن عباس روايت نموده كه پيغمبر در تفسير آيه  وَ النَّهارِ إِذا جَلَّاها  فرمود : مقصود از روز روشن در اين آيه امامان ما اهل بيت است كه در آخر الزمان بسلطنت ميرسند و زمين را پر از عدل و داد ميكنند .\r\nشيخ صدوق در كتاب « صفات الشيعه » از احمد بن ابى عبد اللَّه برقى و او بسند خود از حضرت صادق عليه السّلام روايت كرده كه فرمود : هر كس اقرار بهفت چيز كند مؤمن است . سپس حضرت يكى از آن هفت چيز را ايمان برجعت شمرد « 1 »\r\n\r\nتذييل نظريه علامه مجلسى در باره رجعت\r\nاى برادر ! گمان نمىكنم كه بعد از نقل آن همه آيات و رواياتى كه در بارهء اثبات رجعت براى تو نقل كردم ، هنوز در عقيدهء برجعت شك داشته باشى . بايد بدانى كه رجعت مسأله‌ايست كه شيعيان در تمام اعصار بالاتفاق معتقد به آن بوده‌اند ، و ميان آنها همچون آفتاب نيم روز مشهور و معلوم بوده است ، چنان كه آن را بشعر در - آورده و در تمام شهرهاى خود در مقام مناظره با مخالفين ( اهل تسنن ) بدان استناد\r\n\r\n\r\n","description":"","footnote":"\r\n( 1 ) بايد دانست كه ما قسمتى از احاديث و آيات باب رجعت را نظر باينكه در ابواب سابق مكرر نقل شده بود ؛ ترجمه ننموديم ، فقط بذكر آيات و رواياتى مبادرت ورزيديم كه قبلا بدان گونه كه در اين باب آمده نقل نشده بود ، هر چند قسمتى هم تكرار شده و ناگزير از آن بوده‌ايم .\r\n","page_name":" 1226 ","page_number":1234},
  {"content":"\r\n\r\nمىجستند ، و مخالفين هم آنها را بدين عقيده سرزنش مينمودند ، و در كتابهاى مربوطه ثبت كرده‌اند .\r\nمانند فخر رازى و حاكم نيشابورى و غير اينان ، سخن ابن ابى الحديد نيز در اين باره گذشت . اگر بملاحظهء تطويل كلام نمىبود بسيارى از سخنان آنها ( يعنى علماى اهل تسنن ) را ذكر مىنمودم .\r\nولى كسى كه ايمان بائمه اطهار دارد چگونه در مطلبى كه قريب دويست روايت بطور تواتر از چهل و چند نفر از محدثين بزرگ و موثق و علماى اعلام در بيش از پنجاه كتاب آنها نقل شده است ، ترديد مىكند ؟ ! علماى بزرگى مانند ثقة الاسلام كلينى ، شيخ صدوق ، شيخ طوسى ، سيد مرتضى ، نجاشى ، كشى ، عياشى ، على بن ابراهيم قمى ، سليم بن قيس هلالى ، شيخ مفيد ، ابو الفتح كراجكى ، نعمانى ، صفار ، سعد بن عبد اللَّه اشعرى ، ابن قولويه قمى ، سيد على بن عبد الحميد بن فخار موسوى ، سيد رضى الدين على بن طاوس ، و فرزندش « 1 » مؤلف كتاب « زوائد - الفوائد » ، محمد بن على بن ابراهيم ، فرات بن ابراهيم ، امين الدين طبرسى ، ابراهيم بن محمد ثقفى ، محمد بن عباس بن مروان .\r\nاحمد بن محمد بن خالد برقى ( مؤلف كتاب محاسن ) ابن شهر آشوب مازندرانى شيخ حسن بن سليمان ، قطب الدين راوندى ، علامهء حلى ، سيد على بن عبد الكريم بن عبد الحميد بهاء الدين نيلى ، احمد بن داود بن سعيد ، حسن بن على بن ابى حمزه ، فضل بن شاذان ، شيخ شهيد محمد بن مكى .\r\nحسين بن حمدان ، حسن بن محمد بن جمهور نابينا مؤلف كتاب « الواحدة » حسن بن محبوب ؛ جعفر بن محمد بن مالك كوفى ، طهر بن عبد اللَّه ، شاذان بن جبرئيل ، و صاحب كتاب الفضائل ، و مؤلف كتاب العتيق ، و مؤلف كتاب الخطب و غير اينان از مؤلفين كتابهائى كه در نزد ماست و مؤلف آنها را بطور تحقيق\r\n\r\n\r\n","description":"","footnote":"\r\n( 1 ) بايد دانست كه رضى الدين على بن طاوس دو پسر بنامهاى صفى الدين محمد و رضى الدين على داشته ؛ و اين رضى الدين على مؤلف زوائد الفوائد ، نوهء اوست نه فرزندش .\r\n","page_name":" 1227 ","page_number":1235},
  {"content":"\r\n\r\nنميشناسيم .\r\nبه همين جهت هم اخبار آن را به آنها نسبت نداديم . هر چند بعضى از اخبار رجعت در آن كتابها هست . اگر چنين مطلبى متواتر نباشد ، در چه چيز ميتوان دعوى تواتر كرد ؟ با اينكه تمام طائفه شيعه اين مسأله را در هر عصرى از علما و راويان پيش از خود روايت كرده‌اند .\r\nمن فكر ميكنم كه هر كس در موضوع رجعت ترديد كند ، در منصب امامت ائمه اطهار شك دارد ، ولى چون نمىتواند آن را در بين مؤمنين اظهار كند ، با حيله و نيرنگ به منظور تخريب دين حنيف اسلام شبهاتى در بارهء رجعت كه ناشى از ملحدان بىدين است القا نموده ، و افكار مردم ضعيف الايمان را از اعتقاد به آن منحرف ميسازد  يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  « 1 »\r\n\r\nنظريهء شيخ صدوق\r\nشيخ صدوق در كتاب « اعتقادات » مينويسد : اعتقاد ما در بارهء رجعت صحيح است . بدليل اين آيه شريفه قال اللَّه تعالى :  أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَ هُمْ أُلُوفٌ  « 2 » و داستان عزيز پيغمبر كه صد سال بعد از مرگش خداوند او را زنده كرد قال اللَّه تعالى :  أَوْ كَالَّذِي مَرَّ عَلى قَرْيَةٍ وَ هِيَ خاوِيَةٌ عَلى عُرُوشِها  « 3 » ( كه خداوند در سورهء بقره ضمن اين آيه شرح داده است ) و مانند داستان برگزيدگان قوم حضرت موسى كه خداوند ميفرمايد :  ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ  يعنى شما را بعد از مرگتان دوباره زنده گردانيديم تا شكر خدا را به زبان آوريد ( ترجمه آن نيز قبلا گذشت ) در بارهء عيسى ( ع ) مىفرمايد :  وَ إِذْ تُخْرِجُ الْمَوْتى بِإِذْنِي  يعنى : عيسى به اجازه\r\n\r\n\r\n","description":"","footnote":"\r\n( 1 ) مؤلف در اينجا برخى از دانشمندانى را كه در رجعت كتاب مستقل نوشته‌اند نام ميبرد چون ما در مقدمه تحت عنوان « رجعت » بتفصيل متذكرشده‌ايم در اينجا آن را ترجمه ننموديم .\r\n( 2 ) شرح آن قبلا گذشت .\r\n( 3 ) آيه 8 سورهء صف .\r\n","page_name":" 1228 ","page_number":1236},
  {"content":"\r\n\r\nمن مرده را زنده مىكند . تمام مردگانى كه عيسى باذن خداوند زنده كرد به دنيا برگشتند و داستان آنها معروف است .\r\nو مانند اصحاب كهف كه مدت سيصد و نه سال در غار خود بخواب رفتند ، سپس خداوند آنها را بيدار نمود و به دنيا بازگشتند ؛ چنان كه داستان ايشان معروف است ( و قرآن مجيد هم گواهى ميدهد ) .\r\nاين گونه رجعت‌ها كه طى آن مردمى در امتهاى پيشين از اين جهان ديده فرو - بستند و دوباره زنده شدند بسيار است ، و پيغمبر صلّى اللَّه عليه و آله فرمود آنچه در اين امت است طابق النعل بالنعل مثل همانهاست كه در امتهاى پيشين وى داده است . بنا بر اين اصل ، لازم است كه رجعت نيز در اين امت باشد . من به زودى كتاب مستقلى در رجعت خواهم نوشت و كيفيت رجعت و دليل‌هاى اثبات آن را روشن خواهم ساخت . اعتقاد به تناسخ باطل است ، هر كس عقيده به تناسخ داشته باشد ، كافر است ، زيرا اعتقاد به تناسخ مستلزم ابطال بهشت و دوزخ است .\r\n\r\nداستان سيد اسماعيل حميرى\r\nشيخ مفيد در كتاب « الفصول » در جواب مسائلى كه از « عكبرا » از وى پرسيده بودند از حرث بن عبد اللَّه روايت كرده كه گفت : من در مجلس منصور دوانقى خليفهء عباسى در وقتى كه در سر پل بزرگ بغداد بود نشسته بودم - « سوار » قاضى هم نزد وى بود و سيد اسماعيل حميرى « 1 » اشعارى كه در مدح بنى عباس و دولت آنها سروده بود ،\r\n\r\n\r\n","description":"","footnote":"\r\n( 1 ) سيد اسماعيل حميرى مشهورترين شاعر عرب زبان شيعه است ، و بيش از تمام شعراى مديحه سراى اهل بيت ، در منقبت و فضيلت و تقدم آنها بر ديگران ، شعر سروده است .\r\nمخصوصا قصائدى كه وى در مدح حضرت شاه ولايت على ( ع ) سروده شاهكار ادبيات عرب است و خود نمونه كامل نبوغ و مهارت و شهامت آن مرد نامى مىباشد . گويند بوى گفتند چرا شعرى نميگوئى كه داراى غرابت و مطالب دقيق باشد ؟ گفت : من شعرى ميگويم كه بزرگ و كوچك آن را بفهمند و محتاج به تفسير نباشد ! قاضى نور اللَّه شوشترى در مجالس المؤمنين نوشته است : سيد اسماعيل در سال 179 هجرى در بغداد بجوار رحمت حق شتافت . بزرگان و اشراف شيعه كه در كوفه ميزيستند ، هفتاد كفن براى او فرستادند . ولى هارون الرشيد از مال خودش او را كفن نمود و كفنهاى اهل كوفه را پس فرستاد ! ؛\r\n","page_name":" 1229 ","page_number":1237},
  {"content":"\r\n\r\nميخواند و منصور از استماع آن مسرور ميگشت .\r\nچون قصيده بانتها رسيد ، سوار قاضى رو كرد بمنصور و گفت : اين شخص ( سيد اسماعيل حميرى ) با زبان شما را مدح ميگويد ولى دلش با آن موافقت ندارد ! به خدا كسانى كه اين مرد آنها را دوست ميدارد ، شما بنى عباس نيستيد ! و او دشمنى شما را در دل پنهان ساخته است .\r\nسيد اسماعيل گفت : به خدا قسم قاضى دروغ ميگويد ، من براستى در اين قصيده تو را مدح گفتم . او اين را از روى حسد به من ميگويد . چه ميبينيد من نزد شما آمد و رفت دارم و شما به من نظر داريد .\r\nدوستى من نسبت بشما اهل بيت ! واقعى است و من آن را از پدر و مادرم به ارث برده‌ام ، ولى اين مرد ( سوار قاضى ) و خاندانش در زمان جاهليت و اسلام از دشمنان شما اهل بيت بوده‌اند ! از اين گذشته خداوند در بارهء خاندان او اين آيه را نازل فرمود :\r\n إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ  يعنى اى پيغمبر كسانى كه از پشت حجره‌ها تو را صدا ميزنند ، بسيارى از آنها نادانند .\r\nمنصور گفت : راست گفتى . مجددا قاضى گفت : يا امير المؤمنين ! وى عقيده به رجعت دارد و بشيخين ناسزا ميگويد .\r\nسيد اسماعيل گفت : اما اينكه گفت من عقيده برجعت دارم ، من عقيده برجعت را باتكاء اين آيه قرآن دارم  وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ يُوزَعُونَ  و در جاى ديگر از قرآن ميفرمايد :  وَ حَشَرْناهُمْ فَلَمْ نُغادِرْ مِنْهُمْ أَحَداً  پس ميدانيم كه ما دو بار برانگيخته ميشويم كه يك دفعه بطور عموم و در ديگرى افراد خاصى را به دنيا برمىگرداند .\r\n\r\n","description":"","footnote":"","page_name":" 1230 ","page_number":1238},
  {"content":"\r\n\r\nچنان كه خدا فرموده  رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ إِلى خُرُوجٍ مِنْ سَبِيلٍ  و هم خداوند در باره عزير پيغمبر فرموده :  فَأَماتَهُ اللَّهُ مِائَةَ عامٍ  و هم فرمود :  أَ لَمْ تَرَ إِلَى الَّذِينَ خَرَجُوا مِنْ دِيارِهِمْ  اين منطق قرآن در باره رجعت است « 1 » پيغمبر اكرم صلّى اللَّه عليه و آله هم فرمود : طايفه متكبران روز قيامت به صورت مورچه‌هاى ريز برانگيخته ميشوند .\r\nو هم فرمود : چيزى در بنى اسرائيل پديد نيامد جز اينكه در امت من نيز مىباشد و در امت من هم مثل آن خواهد بود ، حتى فرو رفتن در زمين و مسخ شدن آدمى و سنگسار نمودن او . و حذيفه گفت به خدا قسم دور نيست كه خداوند اين امت را به صورت بوزينه يا خوك‌هائى محشور گرداند .\r\nبنا بر اين رجعتى را كه من معتقدم مسأله‌ايست كه قرآن به آن ناطق و سنت پيغمبر بر آن شاهد است و من عقيده دارم كه خداوند عز و جل اين مرد يعنى سوار قاضى را به صورت سگ يا بوزينه يا خوك و مورچه ريز به دنيا برمىگرداند ! چه به خدا قسم در حقيقت وى ستمگرى متكبر و كافر است . راوى گفت در اين حالت منصور خنديد و سيد بالبداهه اين اشعار را سرود :\r\n حاشيت سوارا ابا شملة * عند الامام الحاكم العادل . . . \r\n\r\nنظريهء شيخ مفيد\r\nو هم مفيد در كتاب « ارشاد » آنجا كه علامات ظهور قائم آل محمد را ذكر مىكند مينويسد : و از جمله مردگان از قبرهاى خود بيرون آمده به دنيا برميگردند و با يك ديگر مأنوس گشته بديد و بازديد هم ميروند .\r\nو نيز در ضمن مسائلى كه از « سارى » از وى پرسيده‌اند ، سؤال شده بود : معنى روايتى كه از حضرت صادق نقل شده چيست كه فرمود :\r\nليس منا من لم يقل بمتعتنا و\r\n\r\n\r\n","description":"","footnote":"\r\n( 1 ) اين آيات سابقا نيز در همين باب ذكر شد .\r\n","page_name":" 1231 ","page_number":1239},
  {"content":"\r\n\r\nلم يؤمن برجعتنا\r\nيعنى كسى كه قائل بمتعه ما و ازدواج موقت ( كه آن را صيغه هم ميگويند ) نشود و ايمان برجعت ما نداشته باشد ، از ما نيست ؟\r\nآيا مقصود بازگشت به دنيا و مخصوص اهل ايمان است ، يا منظور غير آنها از ظالمان جبارند كه پيش از روز قيامت رجوع به دنيا ميكنند ؟\r\nشيخ مفيد بعد از جواب سؤال از متعه ، راجع برجعت نوشت : و اينكه امام فرموده هر كس ايمان برجعت ما نداشته باشد از ما نيست ، مقصود رجعتى است كه ايمان به آن اختصاص بآل محمد صلّى اللَّه عليه و آله دارد به اين معنى كه خداوند مردمى از امت پيغمبر صلّى اللَّه عليه و آله را بعد از مردن و پيش از روز قيامت زنده ميگرداند و اين عقيدهء خاندان پيغمبر و از معتقدات شيعيان آنهاست و قرآن مجيد هم گواه بر آنست « 1 »\r\n\r\nنظريهء سيد مرتضى\r\nو هم شيخ مفيد در كتاب « ارشاد » مينويسد : سيد مرتضى رضى اللَّه عنه در پاسخ مسائلى كه از شهر « رى » از وى پرسيده‌اند ، از جمله در بارهء « رجعت » كه سؤال كرده بودند : عدهء قليلى از شيعيان عقيده دارند كه « رجعت » يعنى بازگشت دولت آل محمد در زمان قائم عليه السّلام نه رجوع بدنهاى آنها ، چنين فرموده است :\r\nعقيدهء شيعه اماميه در بارهء رجعت آنست كه خداوند متعال در موقع ظهور امام زمان مهدى عليه السّلام مردمى از شيعيان آن حضرت را كه قبلا مرده بودند ، به دنيا برميگرداند .\r\nتا به ثواب يارى او و مساعدت وى و مشاهده دولت آن حضرت فائز گردند . همچنين مردمى از دشمنان آن حضرت را نيز زنده ميگرداند ، تا از آنها انتقام گيرد .\r\nو آنها نيز از مشاهدهء ظهور حق و بالا گرفتن دين پيروان حق ، زجر بكشند .\r\nدليل بر اثبات رجعت اينست كه : هيچ عاقلى ترديد ندارد ، كه خداوند قدرت بر زنده گردانيدن مردمى در پايان روزگار ، دارد . و اين معنى في نفسه محال نيست . پس\r\n\r\n\r\n","description":"","footnote":"\r\n( 1 ) سپس شيخ آيات گذشته را شاهد آورده و با بيان محكمى كه مخصوص به اوست موضوع را مدلل ميسازد .\r\n","page_name":" 1232 ","page_number":1240},
  {"content":"\r\n\r\nوقتى ثابت شد كه رجعت عقلا جايز و از حيز قدرت خداوند خارج نيست ، راه اثبات آن به اين است كه ميگوئيم علماى شيعه اجماع دارند كه اين معنى واقع مىشود ، و ما در كتب خود ثابت نموده‌ايم كه اجماع علماى شيعه حجت است ، زيرا حاكى از وجود قول امام عليه السّلام است .\r\n\r\nگفتار سيد بن طاوس\r\nسيد بن طاوس در كتاب « سعد السعود » بعد از نقل كلام شيخ طوسى از « تفسير تبيان » در ذيل آيهء  ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ  « 1 » در جواز اعتقاد برجعت بدليل اين آيه شريفه ميگويد : شيعه و سنى حشر مردگان را كه همان رجعت است در كتب خود نقل كرده‌اند . از جمله حميدى ( دانشمند معروف اهل تسنن ) در كتاب « جمع بين صحيحين » از ابو سعيد خدرى روايت كرده كه پيغمبر فرمود : روش و شيوه امتهاى پيش وجب بوجب و ذرع بذرع بعينه در باره شما نيز جارى خواهد شد ، تا آنجا كه اگر آنها بسوراخ سوسمارى رفته باشند ، شما نيز خواهيد رفت ! عرضكرديم : يا رسول اللَّه ! آيا شيوه يهود و نصارا در بين ما جريان مييابد ؟ فرمود :\r\nپس شيوه كى ؟\r\nو از جمله زمخشرى در تفسير « كشاف » از حذيفه روايت نموده كه پيغمبر صلّى اللَّه عليه و آله فرمود : شما امت اسلام بعد از من شبيه‌ترين امتها به بنى اسرائيل هستيد و طابق النعل بالنعل از راهى كه آنها رفتند خواهيد رفت . تا جايى كه من نميدانم گوساله پرست هم خواهيد شد ؟ ! .\r\nسپس سيد بن طاوس ميگويد : وقتى اين پاره‌اى از روايات آنها در مطابقت شيوه امت اسلام با امتهاى گذشته و بنى اسرائيل و يهود باشد و قرآن مجيد و اخبار متواتر هم گواه بر اينست كه مردمى از امتهاى گذشته و يهود وقتى بموسى بن عمران گفتند : ما به تو ايمان نمىآوريم مگر اينكه خدا را بطور آشكار بما بنمايانى ، خدا هم\r\n\r\n\r\n","description":"","footnote":"\r\n( 1 ) سورهء بقره آيه 56\r\n","page_name":" 1233 ","page_number":1241},
  {"content":"\r\n\r\nآنها را ميرانيد و سپس زنده گردانيد ، به همين دليلها كه آنها معتقد هستند ميگوئيم :\r\nدر امت اسلام نيز اين وضع جريان دارد و خداوند كسانى را بعد از مرگشان دوباره زنده ميگرداند ( و اين همان رجعت بعقيدهء شيعه است ) عجب اينست كه من در روايات اهل تسنن ديده‌ام كه آنها بيش از شيعه در اين خصوص روايت نقل كرده‌اند . از جمله در روايات آنها اشاره به اين هست كه مولى امير المؤمنين بعد از ضربت زدن ابن ملجم و بعد از رحلتش مانند ذو القرنين دوباره به دنيا برميگردد .\r\nچنان كه زمخشرى در « كشاف » در داستان ذو القرنين ميگويد : و از على عليه السّلام روايت شده كه فرمود : خداوند ابرها را تحت فرمان ذو القرنين گذارده بود و پرده‌ها براى او كشيده و نور برايش پخش شد . از آن حضرت علت اين را پرسيدند . فرمود :\r\nاو دوستدار خدا بود . خدا هم او را دوست ميداشت .\r\nعبد اللَّه بن كوّاء از آن حضرت پرسيد : آيا ذو القرنين پادشاه بود يا پيغمبر ؟\r\nفرمود : نه پادشاه بود و نه پيغمبر ولى او بنده نيكوكارى بود كه يك شاخش در راه بندگى خدا ضربت ديد و با همان ضربت مرد ، سپس خدا او را زنده گردانيد آنگاه شاخ چپش ضربت ديد و دوباره مرد ، مجددا خداوند او را زنده گردانيد و به همين جهت ذو القرنين « 1 » خوانده شد و در ميان شما مردم هم كسى مانند ذو القرنين هست !\r\n\r\n\r\n","description":"","footnote":"\r\n( 1 ) ذو القرنين - يعنى صاحب دو قرن ، قرن در عربى دو معنى دارد : يكى بمعنى مدتى از زمان است كه برخى شصت و برخى صد سال ميدانند ، و ديگر بمعنى شاخ است و بنا بر اين آيا به اين جهت كه وى دو قرن در دنيا زيسته او را ذو القرنين ميگويند ، يا اينكه بالاى سرش دو برآمدگى داشته كه مردم آن را شاخ دانسته و بدان جهت او را ذو القرنين گفته‌اند ؟ هر كدام از اين دو معنى در اخبار ما شواهدى دارد .\r\nبراى اطلاع بيشتر رجوع كنيد بكتاب قصص قرآن بلاغى بخش فرهنگ آن و اعلام قرآن دكتر خزائلى تحت عنوان « ذو القرنين » .\r\n","page_name":" 1234 ","page_number":1242},
  {"content":"\r\n\r\nهمچنين من در كتابهاى آنها ( اهل تسنن ) ديده‌ام كه جماعتى ( از مردم عادى ) را نام برده‌اند كه آنها بعد از مرگ ، و پيش از دفن و بعد از دفن به دنيا برگشتند و حرف زدند و چيزها نقل كردند و سپس مردند ! وقتى مخالفين ما از اهل سنت و غير هم اين گونه موضوعات را نقل كرده و در كتابهاى خود نوشته‌اند ، چرا حاضر نيستند قبول كنند كه علماى اهل بيت دوباره به دنيا برگردند و براى چه از روايات ائمه اطهار در خصوص رجعت اظهار تنفر ميكنند ؟ ! رجعتى كه علماى ما و اهل بيت پيغمبر و شيعيان آنها معتقدند از جملهء علائم و معجزات پيغمبر اسلام است ، چرا مقام آن حضرت در نزد اهل تسنن با انكار رجعت بايد از موسى و عيسى و دانيال پيغمبر كمتر باشد ؟ زيرا ميدانيم كه خداوند متعال بدست آنها مردگان بسيارى را زنده گردانيد و تمام علماى اهل تسنن هم باتفاق آن را قبول دارند .\r\n\r\nحديث سلمان فارسى\r\nمؤلف : شيخ حسن بن سليمان در كتاب « المختصر » از كتاب سيد جليل حسن بن كبش نقل مىكند كه وى از كتاب « مقتضب الاثر » بسند خود از سلمان فارسى روايت نموده كه گفت : روزى به خدمت پيغمبر ( ص ) رسيدم . حضرت فرمود : اى سلمان خداوند هيچ پيغمبرى را مبعوث نكرد جز اينكه دوازده نقيب براى او قرار داد . عرضكردم : يا رسول اللَّه اين معنى را من از يهود و نصارا هم شنيده‌ام .\r\nفرمود : اى سلمان ميدانى آن دوازده تن كه خداوند بعد از من براى پيشوائى برگزيده است ، چه كسانى هستند ؟ عرضكردم : خدا و پيغمبرش بهتر ميدانند فرمود : اى سلمان خداوند مرا از نور پاك خود آفريد ، مرا خواند ، اطاعت كردم از نور من على را آفريد ، او را نيز خواند اطاعت كرد ، سپس از نور من و على فاطمه را خلق كرد ، و او را نيز خواند اطاعت كرد ، آنگاه از نور من و على و فاطمه حسن\r\n\r\n","description":"","footnote":"","page_name":" 1235 ","page_number":1243},
  {"content":"\r\n\r\nو حسين را آفريد ، و آنها را نيز به بندگى و اطاعت خود فراخواند ، و اطاعت كردند . خدا هم ما را به پنج اسم خود موسوم كرد : خدا محمود است و من محمد هستم . خدا على است ، اين هم على بن ابى طالب است ، خدا فاطر السموات و الارض اين هم فاطمه است . خداوند صاحب احسان است ، اين هم حسن ، خداوند محسن است اين نيز حسين است .\r\nاز آن پس از نور ما و نور حسين ، بقيه امامان نه‌گانه را آفريد ، و آنها را به پيروى از خود دعوت كرد و آنها نيز پيش از آنكه آسمانى درست شود و زمينى پهن گردد ، و هوائى و آبى ، و فرشته‌اى و بشرى باشد ، پذيرفتند و خدا را اطاعت كردند ، ما با علم خداوند ، انوارى بوديم . كه او را پاك و منزه ميدانستيم ، و از وى اطاعت ميكرديم .\r\nسلمان گفت : عرضكردم : يا رسول اللَّه ! پدر و مادرم فدايت گردد ، كسى كه اينان را بشناسد چه پاداشى دارد ؟ فرمود : اى سلمان ! هر كس عارف به حق آنها باشد و از آنان پيروى كند ، دوستان آنها را دوست بدارد ، و از دشمنان آنان بيزارى بجويد ، به خدا قسم با ما خواهد بود . هر جا ما وارد شويم ، آنها نيز وارد ميشوند و هر جا مسكن كنيم آنها نيز ساكن ميشوند .\r\nعرضكردم : يا رسول اللَّه ! آيا مىشود بدون اينكه اسامى آنها را بدانم ، به آنها ايمان داشته باشم ؟ فرمود : نه اى سلمان آنها را تا حسين دانستى ( يعنى امير المؤمنين و امام حسن ) بعد از حسين سيد العابدين على بن الحسين ، و بعد از او فرزندش محمد بن على باقر ، شكافندهء علم اولين و آخرين از انبياء و مرسلين و بعد از او فرزندش جعفر بن محمد لسان صادق خداوند ، و بعد از او موسى الكاظم صابر در راه خدا ، و بعد از او على بن موسى الرضا ، راضى بامر خداوند ، و بعد از او محمد بن على برگزيدهء خلق خداوند ، و بعد از او على بن محمد هادى ، راهنماى خلق بسوى خدا و بعد از او حسن بن على امين دين خدا ، و بعد از او فرزندش مهدى ناطق و قائم بر حق است .\r\n\r\n","description":"","footnote":"","page_name":" 1236 ","page_number":1244},
  {"content":"\r\n\r\nسلمان گفت : من گريستم و عرضكردم : آيا من آنها را درك ميكنم ؟ فرمود :\r\nاى سلمان تو و امثال تو كه آنها را دوست بدارند با معرفت آنها را درك ميكنند . سلمان گفت خدا را شكر كردم سپس عرضكردم : يا رسول اللَّه آيا من تا زمان آنها خواهم بود ؟ فرمود : اى سلمان اين آيه را بخوان :   فَإِذا جاءَ وَعْدُ أُولاهُما بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ فَجاسُوا خِلالَ الدِّيارِ وَ كانَ وَعْداً مَفْعُولًا ثُمَّ رَدَدْنا لَكُمُ الْكَرَّةَ عَلَيْهِمْ وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً   سلمان گفت : گريهء من از روى شوق شدت يافت و گفتم : يا رسول اللَّه اين معنى در زمان شما خواهد بود ؟ فرمود : آرى و اللَّه در آن زمان من و على و فاطمه و حسن و حسين و نه امام اولاد حسين كه همه مظلوم اهل بيت من بودند ، همه يك جا جمع خواهيم بود . آنگاه ابليس و لشكريان او و مؤمنين واقعى و كافران حقيقى حاضر ميشوند تا از يك ديگر قصاص كنند ، و هيچ كس ظلم نكند . و مائيم تأويل اين آيه :\r\n وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ   وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ  . « 1 »\r\n\r\n\r\n","description":"","footnote":"\r\n( 1 ) ترجمه آيه در صفحه 260 گذشت .\r\n","page_name":" 1237 ","page_number":1245},
  {"content":"\r\n\r\n\r\nباب سى و پنجم جانشينان مهدى موعود صلوات اللَّه عليه و اولاد او و آنچه بعد از وى روى ميدهد\r\nصدوق در كمال الدين از ابو بصير روايت مىكند كه گفت : به حضرت صادق عليه السّلام عرضكردم : يا ابن رسول اللَّه از پدرت شنيدم ميفرمود : بعد از قائم دوازده مهدى خواهد بود . حضرت صادق فرمود : پدرم فرموده : دوازده مهدى و نفرمود دوازده امام ! آنها مردمى از شيعيان ما هستند كه مردم را دعوت بدوستى ما و شناسائى ما ميكنند .\r\nو هم در غيبت شيخ طوسى از ابو حمزهء ثمالى روايت مىكند كه حضرت صادق ( ع ) ضمن حديث طولانى فرمود : اى ابو حمزه ما را بعد از قائم يازده مهدى خواهد بود كه همه از اولاد حسين عليه السّلام ميباشند .\r\nشيخ مفيد در « ارشاد » مينويسد : بعد از دولت قائم آل محمد دولتى نخواهد بود ، مگر آنچه كه در روايتى رسيده كه اگر خدا بخواهد اولاد قائم بجاى وى مىنشينند . اين حديث هم قاطع و اطمينان بخش نيست . غالب روايات ميگويد : مهدى موعود چهل روز پيش از قيامت مىميرد و در آن چهل روز هرج و مرج خواهد شد و علامت بيرون آمدن مردگان و روز رستاخيز براى حساب و پاداش اعمال خود آشكار خواهد شد . و اللَّه اعلم .\r\n\r\n","description":"","footnote":"","page_name":" 1238 ","page_number":1246},
  {"content":"\r\n\r\nعياشى در تفسير خود از جابر بن يزيد جعفى روايت نموده كه گفت : شنيدم حضرت باقر عليه السّلام ميفرمود : به خدا قسم مردى از ما اهل بيت بعد از مرگش سيصد و نه سال سلطنت مىكند . عرضكردم : اين كى خواهد بود ؟ فرمود : بعد از مرگ قائم است عرضكردم : قائم در عالم خود چقدر ميماند ؟ فرمود : نوزده سال از موقع قيام تا هنگام مرگش عرضكردم : آيا بعد از مرگ قائم هرج و مرج مىشود ؟\r\nفرمود : آرى پنجاه سال . آنگاه امام منتصر به دنيا باز ميگردد براى خونخواهى خود و يارانش . وى بيدينان را بقتل مىرساند و باسارت ميبرد ، تا جايى كه ميگويند اگر اين شخص از دودمان پيغمبران بود ، اين همه مردم را بقتل نميرسانيد .\r\nطبقات مردم از سفيد و سياه چنان در اطراف او اجتماع كنند كه از كثرت و فشار مردم ناگزير شود پناه بحرم خدا ببرد . وقتى گرفتارى وى شدت پيدا كرد و امام منتصر وفات يافت ، امام سفاح به دنيا برميگردد ، در حالى كه از مرگ امام منتصر غضبناك است . پس تمام دشمنان ستمگر ما را ميكشد ، و تمام زمين را مالك مىشود و خداوند كار او را اصلاح ميگرداند ، و سيصد و نه سال سلطنت كند ، آنگاه امام باقر فرمود : اى جابر ! ميدانى امام منتصر و سفاح كيست ؟ منتصر حسين عليه السّلام و سفاح امير المؤمنين صلوات اللَّه عليه است .\r\nشيخ طوسى در كتاب « غيبت » از جعفر بن محمد مصرى و او از عمويش حسين بن على از پدرش روايت مىكند كه حضرت صادق از پدران بزرگوارش روايت كرده كه امير المؤمنين عليه السّلام فرمود : پيغمبر صلّى اللَّه عليه و آله در شب رحلتش به من فرمود : يا ابا الحسن ! صحيفه و دواتى بياور ! سپس پيغمبر وصيت خود را املا فرمود تا باينجا رسيد . . . : يا على ! بعد از من دوازده امام خواهد بود ، و بعد از آنها دوازده مهدى مىباشد . يا على تو نخستين آن دوازده امامى . سپس يك يك ائمه را نام برد تا اينكه فرمود : حسن ( عسكرى ) هم اين صحيفه را بفرزندش م ح م د كه از ما آل محمد محفوظ است تسليم كند ، اينها دوازده امام هستند . بعد از مهدى موعود دوازده مهدى\r\n\r\n","description":"","footnote":"","page_name":" 1239 ","page_number":1247},
  {"content":"\r\n\r\nديگر خواهد بود ، چون او وفات كرد ، آن را تسليم كند به مهدى اول كه داراى سه نام است : يك نام مثل نام من ، و يك نام مانند نام پدرم عبد اللَّه و احمد و اسم سوم مهدى است و او نخستين مؤمن است .\r\nشيخ حسن بن سليمان در « منتخب البصائر » از جمله رواياتى كه سيد على بن عبد الحميد بسند خود از حضرت صادق عليه السّلام روايت نموده اينست كه فرمود : بعد از قائم دوازده مهدى خواهد بود از اولاد حسين عليه السّلام .\r\nابن قولويه در كتاب « كامل الزياره » از حضرمى و او از حضرت امام محمد باقر و امام جعفر صادق عليهما السلام روايت مىكند كه آن دو بزرگوار از شهر كوفه سخن بميان آورده و از جمله فرمودند : در آنجا مسجد سهله است كه خدا هيچ پيغمبرى را مبعوث نكرد جز اينكه در آنجا نماز گزارد . به خدا قسم عدل ( حقيقى ) از آنجا آشكار مىشود . قائم بامر الهى در آنجا منزل دارد و كسانى كه بعد از وى قيام بامر خدا ميكنند نيز در آنجا ميباشند ، و آن مسجد منازل پيغمبران و جانشينان آنها و مردان صالح خداست .\r\nمؤلف : اين اخبار كه ذكر شد با آنچه ميان ما شيعه مشهور است ، مخالفت دارد . راه تأويل آنها به دو گونه است :\r\nاول اينكه مقصود از دوازده مهدى « 1 » پيغمبر و ساير ائمه غير قائم باشد .\r\nبه اين معنى كه آنها بعد از قائم به دنيا رجعت نموده و بنوبه سلطنت مىنمايند ، و قبلا هم از شيخ حسن بن سليمان روايت كرديم كه مهدى را به همه ائمه تأويل كرده بود و هم او گفت كه قائم بعد از مرگش دوباره به دنيا برميگردد . و نيز با اين روايت ميتوان بعضى از اخبار مختلفه را كه در باره مدت سلطنت قائم آل محمد رسيده است\r\n\r\n\r\n","description":"","footnote":"\r\n( 1 ) بايد دانست كه « مهدى » يعنى كسى كه از طرف خدا هدايت شده و راه حق را پيدا كرده است . از اين رو هر پيغمبر و امامى را بلكه هر بندهء صالحى را ميتوان مهدى گفت .\r\nولى مهدى موعود كه لقب امام زمان غائب شيعه است ، جز حجة بن الحسن العسكرى ( ع ) كسى نيست .\r\n","page_name":" 1240 ","page_number":1248},
  {"content":"\r\n\r\nبا هم جمع كرد « 1 » دوم اينكه اين مهدىها جانشينان قائم باشند كه در زمان ساير ائمه كه رجعت\r\n\r\n\r\n","description":"","footnote":"\r\n( 1 ) رواياتى كه در بارهء مدت سلطنت و حكومت و ايام دولت حضرت امام زمان حجت بن الحسن العسكرى ( ع ) رسيده است مختلف است ، از مجموع آنچه در روايات شيعه و سنى در صفحات : 291 - 306 - 311 - 1068 - 1080 - 1089 - 1119 - و 1181 گذشت ؛ به ترتيب پنج سال ، هفت سال ، هشت سال ، نه سال ، نوزده سال ، بيست سال ، چهل سال ، و هفتاد سال ذكر شده است .\r\nدر بعضى از اين روايات مانند صفحه 1081 و 1119 فرموده‌اند ، هر سال آن به حساب سال شماست مثلا اگر گفته هفت سال ، يعنى هفتاد سال شما .\r\nبنا بر اين مدت دولت مهدى ( ع ) بعد از ظهور تا زمان وفاتش ؛ درست براى ما روشن نيست ، شايد پيغمبر و ائمه اطهار عنايتى داشته‌اند مدت كامل آن را عملا معلوم نكنند ، تا آنها كه هوس امام زمانى ميكنند ، نتوانند مدت ادعاى خود را بر مدت مسلم حيات مهدى بعد از ظهور ، تطبيق كنند ! زيرا اگر بطور صريح مثلا فرموده بودند ، شش سال و قول ديگرى در برابر آن نبود ؛ جاى اين بود كه فرقهء بهائى آن را تطبيق بادعاى سيد باب كنند ؛ و غوغائى به راه بياندازند ! با اين وصف جاى بسى تعجب است كه اين فرقه ؛ در اين مورد هم دست به كار شده‌اند و از روايتى كه ميگويد مدت دولت مهدى پنج يا هفت سال است سوء استفاده نموده و آن را تطبيق به سيد باب بيچاره كرده‌اند ! در صورتى كه خود آنها مينويسند سيد باب در سال 1260 ادعا امام زمانى كرد ، و در سال 1266 در سلطنت ناصر الدين شاه و حكومت امير كبير تير باران شد .\r\nبنا بر اين مدت ادعاى او شش سال بوده ، و خوشبختانه در تمام اقوال راجع به مدت سلطنت مهدى ( ع ) شش سال نيست ، حال چطور فرقه بهائى پنج يا هفت سال را تطبيق به اين سال ميكنند چه عرض كنم ! بعلاوه - بر فرض كه شش سال هم در روايات بود ؛ يا مثلا از سر و ته پنج سال و هفت سال بزنيم و به زحمت شش سالى درست كنيم ، ولى 8 سال و نه 9 سال و 19 سال و 20 سال و 40 سال و هفتاد سال را چه كنيم ؟ ! از اين گذشته در تمام اين اخبار ميگويد : مهدى در اين مدت هفت سال يا بيشتر شرق و غرب عالم را فتح نموده سلطنت مىكند ، قدرت و دولت پيدا مىكند ، آيا سيد باب در بدر ، و زندانى ، در اين مدت حكومت و سلطنت داشت ، و آيا پيروانش تا كنون جرات آفتابى شدن در ميان ساير بندگان خدا دارند ؟ ! اينكه فرمود : آخرين مهدى سه نام دارد ، نام من و نام پدرم عبد اللَّه و احمد ، و مهدى ؛ و چنان كه صريحا در صفحه 279 گذشت خداوند در شب معراج به پيغمبر فرمود : دوازده مهدى از نسل على و زهرا بوجود مىآورم كه آخرين آنها كسى است كه عيسى بن مريم پشت سر او نماز ميگزارد و دنيا را پر از عدل و داد مىكند ؛ و در صفحه 238 گذشت كه نام مخفى آن حضرت احمد و نام علنى محمد است ، و عبد اللَّه هم ممكن است ؛ در مواردى براى حفظ تقيه و بطور كنايه به حضرت اطلاق شود ، و چنان كه در پاورقى صفحه گفتيم احتمال اين هم هست كه نام « عبد اللَّه » از حديث مجعولى كه پيروان محمد بن عبد اللَّه محض ( نفس الزكيه ) براى اثبات مهدويت او ساخته‌اند ، گرفته شده باشد ، و در اين روايت تداخل كرده باشد ، بدليل اينكه خود اين روايت هم مضطرب است .\r\nبهر صورت ميتوان گفت : اين دوازده مهدى همان دوازده امام باشند ، كه بواسطه عدم توجه راويان به اين صورت نقل شده است .\r\n","page_name":" 1241 ","page_number":1249},
  {"content":"\r\n\r\nبه دنيا ميكنند ، مردم را دعوت بدين خدا مينمايند ، تا زمان از وجود حجت خالى نماند ، هر چند جانشينان انبيا و ائمه حجت‌هاى خدايند ، و اللَّه يعلم .\r\n\r\n","description":"","footnote":"","page_name":" 1242 ","page_number":1250},
  {"content":"\r\n\r\n\r\nباب سى و ششم توقيعاتى كه از ناحيهء مقدسه امام زمان عليه السلام شرف صدور يافته است\r\nشيخ الطائفه در كتاب « غيبت » مينويسد : جمعى از علماء از ابو الحسن محمد ابن احمد بن داود قمى براى من نقل كردند كه گفت : به خط احمد بن ابراهيم نوبختى و املاء ابو القاسم حسين بن روح « 1 » در پشت نامه‌اى مشتمل بر جواب مسائل اهل قم كه از حسين بن روح پرسيده بودند : آيا اين جوابها از وجود اقدس امام زمان است يا از محمّد بن على شلمغانى ؟ زيرا كه وى گفته است : جواب اين مسائل را من داده‌ام ، نوشته بود :\r\nبسم اللَّه الرحمن الرحيم ما برنامهء شما واقف شديم و از مضمون آن اطلاع يافتيم تمام جوابها از ماست و آن مخذول ضال مضل معروف به عزاقرى لعنة اللَّه عليه در يك حرف آن دخالت نداشته است .\r\nسابقا نيز جوابهائى بوسيلهء احمد بن بلال و افرادى مانند او بشما ميرسيد ، بدانيد كه آنها و اين مرد ملعون ( شلمغانى ) همه از اسلام برگشته و مرتد شده‌اند ، خدا آنها را لعنت كند و مورد خشم خود قرار دهد » .\r\nو هم در نامه نوشته بود قبلا ميخواستم بدانم آن جوابها را ( كه احمد بن بلال و غير او ) بما ميدادند از حضرتت بود يا نه ؟ جواب آن بدين مضمون صادر گشت :\r\n\r\n\r\n","description":"","footnote":"\r\n( 1 ) نائب سوم حضرت امام زمان عليه السّلام كه در صفحه 676 بتفصيل در بارهء وى سخن رفت .\r\n","page_name":" 1243 ","page_number":1251},
  {"content":"\r\n\r\nآگاه باش آنچه سابقا بوسيلهء آنها بشما رسيد ، ضرر نداشت و جوابها درست بود » .\r\nو هم شيخ در غيبت مينويسد : از يكى از علما نقل شده كه در خصوص بعضى از اين قبيل افراد كه مورد غضب خداوند قرار گرفتند ( و از راه حق منحرف گشتند ) از حضرت سؤال شده بود ، و اين جواب بافتخار او صادر شد : « علم ، علم ماست و كفر آن كس كه كافر گشته براى شما زيانبخش نيست . توقيعى كه بدست او صادر شده اگر يكى از موثقين گذشته انتساب آن را بما تصديق كرده است ، خدا را شكر كنيد و آن را بپذيريد . و آنچه در آن شك داريد ، يا فقط بدست همان گمراه مرتد توقيعى در بارهء آن بشما رسيد ، بما برگردانيد و از ما توضيح بخواهيد تا صحت و سقم آن را براى شما روشن سازيم . خداوند جل ثناؤه يار و مددكار شما باشد و هو حسبنا في امورنا و نعم الوكيل .\r\nايوب بن نوح « 1 » گفته اول كسى كه اين توقيع شريف را براى من روايت كرد ابو الحسين محمّد بن على بن تمام بود . او ميگفت : من آن را از روى نوشته پشت نامه‌اى كه نزد ابو الحسن محمّد بن احمد بن داود بود استنساخ نمودم . وقتى ابو الحسن آمد من آن را براى او خواندم . ابو الحسن گفت : اين مكتوب را اهل قم بشيخ ابو القاسم حسين بن روح نوشتند و مسائلى در آنست كه حسين بن روح هم جواب آن را ( كه از ناحيهء مقدسه رسيده بود ) به خط احمد بن ابراهيم نوبختى در پشت آن نوشت و اين مكتوب بدست ابو الحسن بن داود رسيده بود .\r\n\r\n\r\n","description":"","footnote":"\r\n( 1 ) ايوب بن نوح بن دراج كه در اين كتاب از وى در موارد بسيارى نام برديم از راويان ثقات و اصحاب جليل القدر ائمه اطهار است . ابن نوح وكيل حضرت امام على النقى و امام حسن عسكرى عليهما السّلام بود . امام على النقى ( ع ) فرمود : او از اهل بهشت است ، نوح پدر وى قاضى كوفه بود و عمويش جميل بن دراج از بزرگان شيعه و موثقين اصحاب حضرت صادق و موسى بن جعفر عليهما السّلام است و هم از زراره و برادرش نوح بن دراج اخذ علم كرده است .\r\n","page_name":" 1244 ","page_number":1252},
  {"content":"\r\n\r\n\r\nمكتوب محمّد بن عبد اللَّه حميرى\r\nنسخه آن مكتوب اينست كه عينا نوشته مىشود : مسائل محمّد بن عبد اللَّه بن جعفر حميرى « 1 » بسم اللَّه الرحمن الرحيم : خداوند عمر مباركت را طولانى گرداند ، و دوام عزت و تأييدات و سعادت و سلامتى حضرتت را افزون كند ، و نعمتهاى خود را بر وجود اقدست افزايش دهد ، و احسان و مواهب و فضل خود را نسبت به شخص شخصيت زياد نمايد و مرا در هر پيشآمد سوئى نسبت بوجود مقدست ، فدايت گرداند ، و پيش از جنابت بميراند مردم اشتياق دارند كه بدرجاتى برسند ، من هم ميدانم كه هر كس را شما بپذيريد قابليت دارد و آن كس را كه از خود دور كنيد فرومايه است . بدبخت كسى كه راندهء شما باشد ، من به خدا پناه ميبرم كه راندهء درگاه وجود مباركت باشم .\r\nخداوند حضرتت را مؤيد بدارد . جماعتى در شهر ما هستند كه در معروفيت و شخصيت با هم برابرند ، و هر كس مقام و موقعيت خود را لازم ميشمارد . توقيع حضرتت چندى پيش بجمعى از اينان رسيد كه به آنها امر فرموده بودى به « ص » كمك كنند در آن توقيع نام على بن محمّد بن حسين بن مالك معروف به « مالك بادوكه » كه داماد « ص » رحمت اللَّه عليهم است ميان اسامى آنها نبود ، و او از اين حيث اندوهگين شده و از من خواسته كه مراتب اندوه او را بعرض مقدست برسانم كه اگر حذف نامش بواسطه گناهى بوده كه از وى سر زده ، بداند تا از آن گناه توبه كند و اگر جز آن بوده با اعلام آن ، موجبات تسكين خاطرش را ان شاء اللَّه فراهم آورند .\r\n\r\nجواب حميرى\r\nاين توقيع در جواب عريضهء حميرى از ناحيهء مقدسه صادر گشت : « ما جواب كسانى را\r\n\r\n\r\n","description":"","footnote":"\r\n( 1 ) شرح حال وى و پدرش عبد اللَّه بن جعفر مؤلف كتاب « قرب الاسناد » در پاورقى صفحه 757 گذشت البته ناگفته معلوم است كه حميرى اين پرسشها را از امام زمان نموده و در نامه خود حضرت را مخاطب ساخته است .\r\n","page_name":" 1245 ","page_number":1253},
  {"content":"\r\n\r\nداديم كه با ما مكاتبه نموده بودند » .\r\nمؤلف : حاصل جواب حضرت اينست كه اين عده كه نامهاى آنها در توقيع برده شده نامه به من نوشته و سؤالاتى نموده بودند و من هم با ذكر اسامى آنها جواب دادم ، ولى على بن محمّد در ميان آنها با من مكاتبه نكرده بود لذا من هم نام او را نبردم و اين دليل بر تقصير و گناه او نيست « 1 »\r\n\r\nتوقيعى كه بافتخار شيخ مفيد صادر گشت\r\nاحمد بن على بن ابى طالب طبرسى در كتاب « احتجاج » مىنويسد : مكتوبى در اواخر ماه صفر سال 410 ( هجرى ) از ناحيهء مقدسهء امام زمان عليه السّلام به شيخ مفيد محمّد ابن محمّد بن نعمان قدس اللَّه روحه رسيد رساننده آن مكتوب گفته است كه آن را از ناحيه - اى متصل بحجاز آورده ، مضمون توقيع اينست : اين مكتوبى است براى برادر با - ايمان و دوست رشيد ابى عبد اللَّه محمّد بن محمّد بن نعمان : شيخ مفيد ادام اللَّه اعزازه كه از جملهء پيمانهائى است كه بوديعت نهاده شده و از بندگان خدا اخذ گرديده است .\r\nبسم اللَّه الرحمن الرحيم : سلام بر تو اى دوست مخلص در دين كه در اعتقاد بما با علم و يقين امتياز دارى . ما شكر وجود تو را بپيشگاه خداوندى كه جز او خدائى نيست برده و از ذات بيزوالش مسألت مينمائيم كه رحمت پياپى خود را بر آقا و مولى و پيغمبر ما محمّد و اولاد طاهرين او فرو فرستد ، و به تو كه پروردگار توفيقاتت را براى\r\n\r\n\r\n","description":"","footnote":"\r\n( 1 ) بايد دانست كه حميرى در اين نامه مسائلى از حضرت پرسيده و حضرت هم جواب آنها را در توقيعات خود مرحمت فرموده‌اند . مؤلف چند عريضه مفصل او و جواب آنها را كه سؤال و جواب مشتمل بر مسائل فقهى و احكام تكليفى و پاره‌اى روايات است ؛ نقل كرده ، ولى چون ما در دورانى زندگى ميكنيم كه طبق دستور خود امام زمان ( ع ) بايد به فتواى مجتهد مرجع تقليد خود ، عمل بتكاليف نمائيم ، و فهم آن مطالب علمى در خور استفاده اهل فضل و فقهاء است و براى ساير مردم چندان مورد لزوم نيست ؛ لذا در اين باب نيز از ترجمه اين قسمت خوددارى كرديم . تاريخ يكى از نامه‌ها سال 307 و ديگرى 308 هجرى است .\r\n","page_name":" 1246 ","page_number":1254},
  {"content":"\r\n\r\nيارى حق مستدام بدارد ، و پاداش تو را با سخنانى كه از جانب ما ميگوئى با صداقت افزون گرداند ، اعلام ميداريم كه : بما اجازه داده شده كه تو را بشرافت مكاتبه مفتخر سازيم و موظف بداريم كه آنچه به تو مينويسيم بدوستان ما كه نزد تو ميباشند برسانى . خداوند آنها را بطاعت خود عزيز بدارد و با حفظ و عنايات خود مشكلات آنها را بر طرف سازد .\r\nخداوند تو را با امداد خود بر دشمنانش كه از دينش بيرون رفته‌اند ، پيروز گرداند و در رسانيدن به كسانى كه اطمينان به آنها دارى بطرزى كه ان شاء اللَّه مىنويسيم عمل كن .\r\nهر چند ما در جايى منزل كرده‌ايم ، كه از محل سكونت ستمگران دور است و اين هم بعلتى است كه خداوند صلاح ما و شيعيان با ايمان ما را تا زمانى كه دولت دنيا از آن فاسقان مىباشد در اين ديده است ، ولى در عين حال از اخبار و اوضاع شما كاملا آگاهيم و چيزى از آن بر ما پوشيده نميماند .\r\nما از لغزشهائى كه از بعضى شيعيان سرميزند از وقتى كه بسيارى از آنها ميل ببعضى از كارهاى ناشايسته‌اى نموده‌اند كه نيكان گذشته از آنها احتراز مينمودند و پيمانى كه از آنها براى توجه به خداوند و دورى از زشتىها گرفته شده و آن را پشت سر انداخته‌اند اطلاع داريم . گويا آنها نميدانند كه ما در رعايت حال شما كوتاهى نمىكنيم و ياد شما را از خاطر نبرده‌ايم ، و اگر جز اين بود از هر سو گرفتارى بشمار و مىآورد و دشمنان شما ، شما را از ميان ميبردند .\r\nتقوى پيشه سازيد و بما اعتماد كنيد و چاره اين فتنه و امتحان را كه بشما رو آورده است از ما بخواهيد . امتحانى كه هر كس مرگش رسيده باشد ، در آن نابود مىگردد و آن كس كه به آرزوى خود رسيده باشد از ورطه آن بسلامت ميرود آن فتنه و امتحان علامت حركت ما و امتياز شما در برابر اطاعت و نافرمانى ماست . خداوند هم نور خود را كامل مىگرداند هر چند مشركان نخواهند .\r\nخود را از دشمنان نگاهداريد و از افروختن آتش جاهليت بپرهيزيد . كسانى\r\n\r\n","description":"","footnote":"","page_name":" 1247 ","page_number":1255},
  {"content":"\r\n\r\nكه در اين فتنه به جاهاى پنهان ، پناه نبرده و در سرزنش آن ، راه پسنديده گرفته‌اند چون ماه جمادى الاولى سال جارى فرا رسيد ، بايد از آنچه در آن ماه روى ميدهد ، عبرت بگيريد ، و از آنچه بعد از آن واقع مىشود ، از خواب غفلت بيدار شويد .\r\nعنقريب علامت آشكارى از آسمان براى شما پديد مىآيد و نظير آن در زمين نيز ظاهر مىگردد كه مردم را اندوهگين مىكند و بوحشت مىاندازد .\r\nآنگاه مردمى كه از اسلام خارج شده‌اند بر عراق مسلط ميگردند و بواسطهء سوء اعمال آنها اهل عراق دچار ضيق معيشت ميشوند ، سپس اين محنت با مرگ يكى از اشرار از ميان ميرود ؛ و از مردان او پرهيزكاران خير انديش خشنود ميگردند ، و مردمى كه از اطراف عالم آرزوى حج بيت اللَّه دارند ، بآرزوى خود ميرسند و به حج ميروند .\r\nهر مردى از شما بايد به آنچه كه بوسيله دوستى ما به آن تقرب ميجست عمل كند . و از آنچه مقام او را پست ميگرداند و خوش آيند ما نيست اجتناب نمايد زيرا خداوند بطور ناگهانى انسان را برانگيخته مىكند ؛ آن هم در وقتى كه تو به سودى به حال او ندارد و پشيمانى او را از كيفر ما نجات نميدهد . خداوند تو را برشد و كمال الهام بخشد و با لطف خود برحمت واسعه خود توفيق دهد « 1 »\r\n\r\nتوقيع براى جمعى از مردم قم\r\nو نيز در كتاب ( احتجاج ) از شيخ موثق ابو عمر عامرى رحمة اللَّه عليه روايت مىكند كه گفت : ابن ابى غانم قزوينى و جماعتى از شيعيان در بارهء فرزند امام حسن عسكرى عليه السّلام گفتگو نمودند . ابن ابى غانم عقيده داشت كه حضرت عسكرى عليه السّلام\r\n\r\n\r\n","description":"","footnote":"\r\n( 1 ) مؤلف دو توقيع ديگر يكى مختصر و ديگرى مفصل هم كه از ناحيهء مقدسه بشيخ مفيد رسيده است نقل مىكند و ميگويد : عبارات آن ريختگى دارد و مرتب نيست » مضامين اين توقيعات براى ما چندان مفهوم نيست ؛ مفاد آنها دستور بشيعيان آن عصر و تقويت ايمان آنها و تجليل از شيخ مفيد و مطالب سربسته‌اى است كه بر ما پوشيده است .\r\n","page_name":" 1248 ","page_number":1256},
  {"content":"\r\n\r\nرحلت فرمود و اولادى نداشت . سپس آنها نامه‌اى در اين خصوص نوشتند و بناحيهء مقدسه فرستادند ( تا وكلاى حضرت بآستان مقدسش برسانند ) و در آن نامه نوشتند كه ما بر سر اين موضوع كشمكش نموده‌ايم . جواب نامه آنها به خط آن حضرت صلوات اللَّه عليه بدين مضمون صادر گشت :\r\nبسم اللَّه الرحمن الرحيم . خداوند ما و شما را از فتنه‌ها نگاهدارد و بما و شما روح يقين موهبت كند ، و از سوء عاقبت باز دارد خبر ترديدى كه گروهى از شما در امر دين نموده‌ايد ، و شك و تحيرى كه در بارهء صاحبان امر خود بدل آنها راه يافته است ، به من رسيد . ما از اين موضوع بخاطر شما غمگين شديم نه بخاطر خودمان و در بارهء شما ناراحت شديم نه در بارهء خودمان ، زيرا خدا با ماست و جز به خدا به هيچ كس نيازى نداريم و حق با ماست و بنا بر اين كسى كه از اطاعت ما سرباز مىزند ما را بوحشت نمىاندازد . ما اثر صنع خدائيم و مردم بطفيل وجود ما ، موجود گشته‌اند .\r\nاى مردم چرا دچار ترديد گشته و در حال تحير مطلب را بر خود مشتبه ميسازيد آيا نشنيده‌ايد كه خدا ميفرمايد :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  يعنى : اى كسانى كه ايمان آورده‌ايد ، خدا و پيغمبر و صاحبان امر خود را ، اطاعت كنيد .\r\nنميدانيد در اخبار رسيده است كه حوادثى براى ائمه گذشته و آيندهء شما روى ميدهد ؟ و آيا نديده‌ايد كه خداوند از زمان حضرت آدم تا زمان امام حسن عسكرى عليه السّلام سنگرهائى براى شما قرار داده كه به آنها پناه بريد و علائمى مقرر داشته تا بوسيلهء آن هدايت شويد . بطورى كه هر گاه يكى از آن علامتها پنهان شود ، علامت ديگرى ظاهر ميگردد ، و هر وقت ستاره‌اى غروب كند ، ستاره ديگرى ميدرخشد ؟\r\nآيا وقتى كه امام حسن عسكرى عليه السّلام رحلت فرمود : گمان كرديد كه خداوند دين خود را باطل كرد ، و رشتهء واسطهء ميان خود و بندگانش را قطع نمود ؟ نه . چنين نبوده . و تا روز رستخيز و ظهور امر خدا كه مردم او را نمىخواهند هم ، چنين نخواهد بود .\r\n\r\n","description":"","footnote":"","page_name":" 1249 ","page_number":1257},
  {"content":"\r\n\r\nامام گذشته با سعادت رحلت فرمود و همچون پدران بزرگوارش از دست مردم رفت ، وصيت و علم و فرزند و جانشين او در ميان ما است و جز ظالمان گناهكار كسى راجع بمنصب و مقام امامت وى با ما نزاع ندارد ، و جز كافر منكر كسى ادعاى اين منصب بزرگ را نميكند .\r\nاگر ملاحظهء مغلوب شدن امر خدا و آشكار گشتن سر الهى نبود ، چنان حق ما براى شما ظاهر ميگرديد كه عقلهاتان حيران گردد و ترديدتان بر طرف شود ، ولى آنچه خداوند خواسته و هر چيزى در لوح محفوظ مرقوم است ، تحقق خواهد يافت پس شما هم از خدا بترسيد و تسليم ما شويد و كارها را بما واگذاريد . همه گونه خير و خوبى از ما بمردم ميرسد . آنچه بر شما پوشيده است ، براى اطلاع از آن اصرار نورزيد ، و به چپ و راست ميل نكنيد . مقصد خود را با دوستى ما بر اساس راهى كه روشن است به طرف ما قرار دهيد . من آنچه لازمهء نصيحت بود بشما گفتم و خداوند بر من و شما گواه است .\r\nاگر محبت بشما نداشتيم و صلاح شما را نميديديم ، و بخاطر ترحم و شفقت بر شما نبود ، گفتگوى با شما را ترك ميگفتيم . . . و صلّى اللَّه على محمّد النبى و آله و سلم تسليما .\r\n\r\nجواب اسحاق بن يعقوب\r\nو نيز در احتجاج طبرسى از شيخ كلينى و او از اسحاق بن يعقوب نقل مىكند كه گفت : من از محمّد بن عثمان رحمة اللَّه عليه « 1 » خواهش كردم نامهء مرا كه مشتمل بر پاره‌اى از مسائل مشكله است بناحيه مقدسه تقديم كند ( بعد از آنكه وى پذيرفت و تقديم كرد ) توقيعى بدين مضمون در جواب سؤالات من به خط مولى صاحب - الزمان عليه السّلام بافتخارم صادر گشت :\r\n\r\n\r\n","description":"","footnote":"\r\n( 1 ) نائب دوم حضرت امام زمان عليه السّلام .\r\n","page_name":" 1250 ","page_number":1258},
  {"content":"\r\n\r\nخداوند تو را هدايت كند و بر اعتقاد حق ثابت بدارد اما اينكه پرسيده‌اى كه بعضى از افراد خاندان ما ( سادات ) و عموزادگان ما منكر وجود من هستند ، بدان كه بين خداوند و هيچ كس قرابت و خويشى نيست هر كس منكر وجود من باشد از من نيست و راهى كه او ميرود راه پسر نوح است « 1 » .\r\nو راهى را كه عمويم جعفر و اولاد او نسبت به من پيش گرفته‌اند ، راه برادران يوسف است ! اما فقاع ( آبجو ) نوشيدنش حرام است ولى نوشيدن شلماب اشكالى ندارد ، و ما اموالى كه شما بما ميرسانيد ، ما آن را براى پاك شدن شما از گناهان قبول ميكنيم . بنا بر اين هر كس ميخواهد بما برساند و هر كس نميخواهد قطع كند ، آنچه خداوند بما داده است از آنچه شما ميدهيد بهتر است .\r\nو اما ظهور فرج ، بسته باراده خداست . آنها كه وقت آن را تعيين ميكنند دروغگو هستند و اما كسى كه عقيده دارد كه حسين عليه السّلام كشته نشده ، عقيدهء وى كفر و تكذيب حقيقت است و ضلالت و گمراهى مىباشد .\r\nو امّا الحوادث الواقعة فارجعوا فيها الى رواة حديثنا فانّهم حجّتى عليكم و انا حجّة اللَّه عليهم\r\n: يعنى : حوادثى كه براى شما پيش مىآيد ، ( براى دانستن حكم آنها ) رجوع كنيد براويان حديث ما « 2 » زيرا آنها حجّت من بر شما هستند ، و من حجّت خدا بر آنها ميباشم . و اما محمّد بن عثمان عمرى كه خداوند از وى و پيش از او از پدرش خشنود گردد ؛ مورد وثوق من و نوشتهء او نوشته من است و اما محمّد بن على بن مهزيار اهوازى ، عنقريب خدا دل او را اصلاح ميگرداند و شك را از وى بر طرف ميسازد و اما آن مالى را كه براى ما فرستاده‌اى ؛ نميتواند مورد قبول ما واقع شود .\r\n\r\n\r\n","description":"","footnote":"\r\n( 1 )\r\n پسر نوح با بدان بنشست * خاندان نبوتش گم شد \r\n( 2 ) اين راويان در زمان بعد از غيبت منحصر بفقها و مجتهدين و مراجع تقليد شيعه است .\r\nزيرا آنها در سايه اجتهاد و تسلط بر مدارك احكام از هر كس ديگر در استنباط احكام شرعى استاد - ترند و بعبارت ديگر كارشناس اين فن هستند .\r\n","page_name":" 1251 ","page_number":1259},
  {"content":"\r\n\r\nمگر اينكه از حرام پاك و پاكيزه گردد ، پول زن خواننده ، هم حرام است .\r\nو اما محمّد بن شاذان بن نعيم ، او مردى از دوستان ما اهل بيت است . و اما ابو الخطاب محمّد بن ابى زينب اجدع ، پس او و اصحاب او همه ملعون هستند ، و تو با آنها كه عقيده اينان را دارند ، نشست و برخاست مكن . زيرا من از آنها بيزارم و پدران من هم از آنها بيزار بوده‌اند و اما كسانى كه اموال ما را ميگيرند ، اگر چيزى از آن را براى خود حلال بدانند و بخورند ، مثل اينست كه آتش خورده‌اند ، و اما خمس براى شيعيان ما مباح است و براى ايشان تا هنگام ظهور ما حلال گشته است . تا بواسطهء آن ولادتشان پاك باشد و پليد نشوند و اما مردمى كه از فرستادن آن اموال بنزد ما پشيمان شدند و در دين خدا شك كردند هر كس بخواهد آنچه بما داده بوى پس ميدهيم و ما احتياجى به بخشش مردمى كه در بارهء ما شك دارند نداريم ! و اما علت غيبتى كه بوقوع پيوسته ؛ خداوند ميفرمايد :  يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ  يعنى : اى كسانى كه ايمان آورده‌ايد از چيزهائى كه اگر براى شما آشكارا شود شما را آزرده مىكند ، سؤال ننمائيد : هر يك از پدران من در زمان خود بيعت سلطان طاغى زمان خود را به گردن گرفت ، ولى من زمانى كه ظهور ميكنم ، بيعت هيچ يك از طاغيان روزگار را به گردن ندارم « 1 » .\r\n\r\n\r\n","description":"","footnote":"\r\n( 1 ) در صفحه 1067 گفتيم : كه تطبيق اين معنى به ميرزا على محمّد شيرازى كه بهائيان از آن سوء استفاده نموده ، هيچ گونه مناسبتى ندارد . زيرا اولا سيد باب مخالفتى با سلطان زمان خود محمّد شاه قاجار ننمود . بلكه در دست او اسير و در بدر ميگرديد ، در شيراز از ادعاى خود بيزارى جست ، و در زندان توبه نامه نوشت . و آخر هم تيرباران گرديد . بعلاوه در اينجا ميخوانيد كه امام زمان حجّت بن الحسن العسكرى يعنى امام غائب شيعيان سخن ميگويد .\r\nولى فرقه بهائى كه عقيده به امامت پسر امام حسن عسكرى و امام غائب ندارد . اين امام كه بيعت كسى را به گردن نميگيرد ، كجا و پسر ميرزا رضاى بزاز شيرازى ؛ امام زمان تيره بخت بابى و بهائى و ازلى كجا - چه نسبت خاك را با عالم پاك ؟\r\n","page_name":" 1252 ","page_number":1260},
  {"content":"\r\n\r\nو اما كيفيت انتفاعى كه مردم در غيبتم از من مىبرند ، مانند انتفاع از آفتاب پنهان در ابرهاست ، من امان مردم روى زمين هستم ، همانطور كه ستارگان امان اهل آسمان ميباشند ! پس درهاى سؤال را از چيزهائى كه مورد لزوم نيست ، ببنديد و خود را براى دانستن چيزهائى كه از شما نخواسته‌اند ، بمشقت نياندازيد ، زياد دعا كنيد براى تعجيل فرج ، زيرا دعا كردن در تعجيل فرج خود فرج است !\r\nو السّلام عليك يا اسحق بن يعقوب و على من اتّبع الهدى\r\nدر غيبت شيخ طوسى از علما از ابن قولويه و ابو غالب زرارى و غير آنها از كلينى از اسحق بن يعقوب نيز اين توقيع را نقل كرده است . و در كمال الدين هم از ابن عصام از كلينى روايت شده است .\r\n\r\nجواب ابو الحسن محمّد بن جعفر اسدى\r\nو نيز در احتجاج طبرسى « 1 » از ابو الحسين محمّد بن جعفر اسدى « 2 » روايت نموده كه گفت : در ضمن جواب مسائلى كه من از حضرت صاحب الزمان پرسيده بودم و محمّد بن عثمان براى من فرستاد ، مرقوم بود كه : و اما اينكه پرسيده اى ملكى\r\n\r\n\r\n","description":"","footnote":"\r\n( 1 ) ابو منصور احمد بن على بن ابى طالب طبرسى - از علماى مشهور شيعه ، و مؤلف كتاب « الاحتجاج على اهل اللجاج » معروف به « احتجاج طبرسى » است . طبرسى مناظرات و احتجاج‌ها و گفتگوهاى ائمه اطهار را با مخالفين يا پاسخ به پرسشهاى سائلين را كه مقام عالى آن ذوات مقدسه در طى آنها به خوبى جلوه‌گر است ، در كتاب احتجاج جمع آورى كرده است ، و از اين راه خدمتى بسزا بمذهب شيعه نموده است .\r\nطبرسى شاگرد دانشمند فقيه مهدى بن ابى حرب حسينى مرعشى شاگرد شيخ ابو على طوسى و استاد همشهرى خود ابن شهر آشوب مازندرانى دانشمند معروف است .\r\nكتابهاى « كافى » در فقه و « مفاخر الطالبيه » و « تاريخ الائمه » و « فضائل الزهراء » نيز از تأليفات احمد بن ابى طالب طبرسى است .\r\n( 2 ) از وكلاى حضرت است ، رجوع بصفحه 690 .\r\n","page_name":" 1253 ","page_number":1261},
  {"content":"\r\n\r\nدر ناحيه شما وقف است ، اگر صاحبش محتاج به آن شد ميتواند در آن تصرف كند يا نه ؟ جواب اينست كه اگر آن ملك وقف شده هنوز تسليم متولى نشده ، صاحب ملك اختيار دارد كه امضاء خود را پس گرفته و آن را باطل و تملك كند ولى اگر تسليم متولى وقف شده ، صاحب ملك نميتواند در آن تصرف كند ، خواه محتاج به آن باشد يا بىنياز از آن باشد .\r\nو اما اينكه پرسيده‌اى كسانى در اموال ما كه در دست آنهاست ، بدون اجازهء ما تصرف ميكنند و استفادهء آن را براى خود حلال ميدانند ، هر كس اين كار را بكند ملعون است ، و ما روز قيامت از وى بازخواست ميكنيم . پيغمبر صلّى اللَّه عليه و إله فرمود : هر كس آنچه را كه پيش عترت من حرام است حلال بداند ، بر زبان هر پيغمبرى ملعون است پس هر كس حق ما را تضييع كند از جمله ستمگران محسوب است و مشمول لعنت پروردگار خواهد بود چنان كه خداوند فرمود :  أَلا لَعْنَةُ اللَّهِ عَلَى الظَّالِمِينَ  .\r\nو اما اينكه پرسيده‌اى شخصى نماز ميگزارد و آتش و تصوير ( عكس ) و چراغ ( روشن ) مقابل وى قرار دارد ، آيا نمازش صحيح است يا نه ؟ و مردم پيش از تو در اين خصوص اختلاف داشته‌اند ، جواب اينست كه اگر نمازگزار از اولاد بت پرستان و آتش - پرستان نباشد ، جايز است ولى اگر از اولاد بت پرستان و آتش پرستان باشد ، جايز نيست روبروى آنها نماز بگزارد « 1 » و اما اينكه پرسيده‌اى املاكى در ناحيه شما وقف ما شده ، آيا جايز است كسى آن را آباد كند و بعد از كسر مخارجى كه برداشته بقيهء مداخل آن را بناحيهء ما بفرستد ، و اين كار را به حساب ثواب بردن و تقرب بسوى ما محتمل شود ؟ جواب اينست كه هيچ كس حق ندارد در مال كسى بدون اجازه صاحب تصرف كند ، پس چگونه\r\n\r\n\r\n","description":"","footnote":"\r\n( 1 ) زيرا ممكن است بت‌پرست زاده و گبرزادگان در حال نماز به ياد عقايد پدران مشرك خود بيافتند و شرك در عبادت آنها رخنه كند و لطمه بر عقيدهء بىآلايش اسلامى آنها وارد سازد !\r\n","page_name":" 1254 ","page_number":1262},
  {"content":"\r\n\r\nجايز است كسى در مال ما تصرف بكند ؟ هر كس بدون اجازه ما اين كار را بكند ، آنچه را كه بر وى حرام بوده حلال دانسته ، و هر كس بدون اجازه چيزى از اموال ما را بخورد مثل اينست كه آتش در دل خود نهاده است و عنقريب نيز به آتش جهنم درافتد .\r\nو اما اينكه پرسيده‌اى راهگذرى از جنب درختان ميوه دارى كه وقف ما شده ميگذرد و از ميوهء آن مىخورد آيا براى وى حلال است يا نه ؟ جواب اينست كه خوردن آن براى راهگذر حلال و بردن با خود حرام مىباشد .\r\nاين حديث را شيخ صدوق در كمال الدين بسند ديگر هم از اسدى نقل كرده است « 1 » .\r\n\r\nتوقيع ديگر براى عثمان بن سعيد و محمّد بن عثمان\r\nشيخ صدوق در كمال الدين مينويسد : اين توقيع بافتخار عثمان بن سعيد و پسرش محمّد بن عثمان ( نائب اول و دوم امام زمان عليه السّلام ) از ناحيهء مقدسه صادر شده است . اين توقيع را سعد بن عبد اللَّه اشعرى روايت كرده است . شيخ ابو عبد اللَّه جعفر رضى اللَّه عنه گفت : من آن را به خط سعد بن عبد اللَّه اشعرى رضى اللَّه عنه ديدم توقيع اينست :\r\nخداوند شما دو نفر را در راه بندگى خود موفق و بر دين مقدسش ثابت بدارد و شما را با آنچه موجب خشنودى اوست ، نيكبخت گرداند ، آنچه گفته بوديد كه « ميثى » از « مختار » و گفتگويش با شخصى كه او را ملاقات كرده بود و استدلال كرده بود كه پدرم امام حسن عسكرى عليه السّلام جانشينى غير از جعفر بن على ( جعفر كذاب ) ندارد و او هم امامت او را تصديق كرده است ، بما رسيد و از تمام مضمون مكتوبى كه از آنچه دوستان شما در خصوص او بشما خبر داده بودند ، بوى نوشته‌ايد مطلع\r\n\r\n\r\n","description":"","footnote":"\r\n( 1 ) بايد دانست كه اين توقيع نيز تلخيص شده است .\r\n","page_name":" 1255 ","page_number":1263},
  {"content":"\r\n\r\nشديم . من از نابينائى بعد روشنى و از ضلالت بعد از هدايت و از عواقب سوء اعمال و فتنه‌هاى خطرناك پناه به خدا ميبرم خداوند عز و جل ميفرمايد :\r\n أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ  يعنى : آيا مردم گمان كردند ما آنها را به مجرد اينكه گفتند : ايمان آورديم ، رها ميكنيم ، و ديگر امتحان نخواهند داد ؟ ! چگونه اين مردم در فتنه افتاده و در حيرت و سرگردانى قدم ميزنند و از چپ و راست . ميروند آيا از دين خود كناره گرفته‌اند يا دچار شك و ترديد گشته‌اند ، يا با حق و حقيقت دشمنى ورزيده يا جهالت را پيشه خود ساخته‌اند ؟\r\nآيا اخبار و روايات صحيحه در اين باره به آنها نرسيده ، يا اينكه از اين موضوع اطلاع دارند ولى آن را بدست فراموشى سپرده‌اند ؟ نميدانند كه خداوند زمين را از حجّت ظاهريا غائب خالى نميگذارد ، و اطلاع ندارند كه امامان بعد از پيغمبرشان يكى پس از ديگرى آمدند ، تا آنكه بر حسب تقدير و ارادهء الهى نوبت به پدر بزرگوارم حسن بن على ( امام حسن عسكرى ) رسيده و او بجاى پدران خود نشست و مردم را به حق و راه راست راهنمائى كرد ، و نورى آشكار و ماهى تابان بود تا آنكه خداوند او را بجوار رحمت خود دعوت كرد و او هم بر طريقهء پدران خود رحلت نمود و درست مانند هر يك از آنان در زمان خودشان ، اسرار امامت را بجانشين خود كه حامل اسرار الهى است سپرد ، و بدين گونه وظيفه خود را بپايان رسانيد و در گذشت ؟ ! و بعد از او هم خداوند مكان جانشين او را با مشيت و اراده نافذ خود مخفى ساخت . اگر خداوند اجازه ميداد كه ظاهر شوم و اين ممنوعيت را كه از حكم او گذشته است ، از من بر طرف مينمود ، من حق را بطور آشكار و در بهترين شكل و روشنترين دلالت و واضحترين علامت نشان ميدادم ، و خود را در ميان مردم ظاهر ميساختم ، و حجّت خدا قيام ميكرد ، ولى مقدرات الهى مغلوب نميگردد ، و اراده‌اش بهم نميخورد ، و توفيقش از حد خود تجاوز نميكند .\r\n\r\n","description":"","footnote":"","page_name":" 1256 ","page_number":1264},
  {"content":"\r\n\r\nبايد مردم هواى نفس خود را در خصوص ظهور ما ترك گويند و به همان شيوه كه داشته‌اند ثابت بمانند و از آنچه حكمتش بر آنها پوشيده جستجوى بيهوده ننمايند كه گناهكار شده و قادر نخواهند بود ، سر خدا را كشف كنند و در نتيجه از كار خود پشيمان ميشوند .\r\nآنها بدانند كه حق با ما ، و هم در خاندان ما معصومين است ، هيچ كس جز ما اين را نميگويد مگر اينكه دروغگو باشد ، و بر خداوند افترا به بندد ! جز ما كسى اين ادعا را ندارد ، مگر اينكه گمراه و خيره‌سر باشد . على هذا با اين مختصر كه گفتم بما اكتفا كنند ، و ديگر توضيح بيشتر لازم نيست ، و با اين اشاره قناعت نمايند .\r\n\r\nتوقيع در جواب احمد بن اسحاق\r\nو نيز شيخ الطائفه در كتاب « غيبت » از جماعتى از علماء و آنها از تلعكبرى « 1 »\r\n\r\n\r\n","description":"","footnote":"\r\n( 1 ) تلعكبرى - مقصود شيخ عظيم الشأن ابو محمد هارون بن موسى شيبانى تلعكبرى است كه از اجله دانشمندان ماست . تلعكبرى در وفور علم و حفظ حديث ، در عصر خود نظير نداشته و مورد اعتماد كامل ناقلان آثار و راويان اخبار اهل بيت بوده است وى تمام اصول معتبره و مصنفات اصحاب ائمه را روايت كرده است .\r\nاو معاصر شيخ صدوق و شاگرد شيخ كشى و ساكن بغداد بوده است . كتاب « الجوامع » در علوم دين از تصنيفات اوست .\r\nنجاشى مينويسد : من باتفاق فرزندش ابو جعفر ( محمد بن هارون ) در خانه‌اش حاضر مىشدم و مىديدم كه دانشمندان كتب را بر وى ميخواندند . اين دانشمند جليل كه در موارد بسيارى از اين كتاب نامش آمده است بسال 385 رحلت كرد .\r\nياقوت حموى در « معجم البلدان » مينويسد : « عكبرا » بضم عين و سكون كاف و فتح باء از نواحى دجيل بوده و تا بغداد ده فرسخ راه است .\r\nشيخ فخر الدين طريحى در « جامع المقال » مىنويسد : « عكبرا » بضم عين و بقولى بفتح آن نام مرد كورى بوده و « تل » منسوب به اوست كه در مقام نسبت « تلعكبرى » ميگويند .\r\n","page_name":" 1257 ","page_number":1265},
  {"content":"\r\n\r\nو او از احمد بن على از ابو الحسين اسدى از سعد بن عبد اللَّه اشعرى « 1 » و او از احمد بن اسحاق رحمة اللَّه عليه روايت كرده كه وى ( احمد بن اسحاق ) گفت : يكى از شيعيان بنزد من آمد و گفت : جعفر بن على ( جعفر كذاب ) نامه‌اى بوى نوشته و خود را امام دانسته و ادعا كرده بود كه : امام بعد از پدرم من هستم ، و علم حلال و حرام و آنچه مورد احتياج مردم است و ساير علوم همه و همه در نزد من است .\r\nاحمد بن اسحاق گفت : وقتى آن نامه را خواندم مكتوبى در اين خصوص به ناحيهء مقدسهء حضرت صاحب الامر نوشته و نامهء جعفر ( كذاب ) را هم در جوف آن گذارده ارسال داشتم . سپس جواب آن بدين گونه از ناحيهء مقدسهء حضرت صادر شد :\r\nبسم الله الرحمن الرحيم : خداوند تو را پاينده بدارد . مكتوب تو و نامه‌اى را كه در جوف آن گذارده و فرستاده بودى به من رسيد و از تمام مضمون آن باختلاف الفاظش و خطاهاى چندى كه در آن روى داده است ؛ مطلع گشتم ! اگر بدقت در آن\r\n\r\n\r\n","description":"","footnote":"\r\n( 1 ) سعد بن عبد اللَّه بن ابى خلف اشعرى قمى از بزرگان محدثين شيعه است شيخ طوسى در فهرست مينويسد : « ابو القاسم سعد بن عبد اللَّه قمى جليل القدر ، داراى اطلاع وسيع در اخبار و تصانيف بسيار و دانشمندان موثق بود » نجاشى در رجال ميگويد : « سعد بن عبد اللَّه اشعرى قمى در زمان خود سرآمد دانشمندان شيعه و از رؤسا و پيشوايان آنها بود .\r\nاحاديث بسيارى از علماى اهل تسنن استماع كرد ؛ و در طلب آن مسافرتها نمود ؛ و از بزرگان آنها حسن بن عرفه ، محمّد بن عبد الملك دقيقى و ابو حاتم رازى ، و عباس برفقى را ملاقات كرد . . . » چنان كه در صفحه 841 گفتيم سعد بن عبد اللَّه در يكى از سنوات 299 - 300 - 301 در شهر « رستمدار » مازندران ، از نواحى « آمل » كنونى وفات يافت . وى استاد ابن وليد قمى و محمّد بن جعفر قولويه است . كتابهاى بسيارى در حديث و احكام دين ، ورد بر مذاهب باطله نوشته است ، از جمله كتاب ( المقالات و الغرق ) او كه از كتب بسپار سودمند است ، اخيرا چاپ و منتشر شده است .\r\n","page_name":" 1258 ","page_number":1266},
  {"content":"\r\n\r\nمينگريستى تو نيز متوجه برخى از آنچه من از آن نامه فهميدم ميشدى ! خداوند بىشريك و پرورش دهنده موجودات را بر نيكى كه در بارهء ما نموده و فضيلتى كه بما داده است ، سپاسگزارم كه هميشه حق را كامل ميگرداند ، و باطل را از ميان ميبرد ، او بر آنچه من اكنون ميگويم گواه است و در روز قيامت كه جاى ترديد نيست ، وقتى در پيشگاه ذات الهى اجتماع نموديم و از آنچه ما در بارهء آن اختلاف داريم سؤال كرد ، گواهى بصدق گفتار من خواهد داد .\r\nآنچه ميخواهم بگويم اينست كه خداوند صاحب اين نامه را ( يعنى جعفر كذاب ) نه كسى كه نامه به او نوشته و نه بر تو و نه بر هيچ يك از مخلوق امام مفترض الطاعه قرار نداده و اطاعت و پيمان او را بر هيچ كس لازم ندانسته است . من عنقريب پيمانى را براى شما روشن ميگردانم كه بخواست خدا بدان اكتفا كنيد .\r\nاى احمد بن اسحاق ! خدا تو را رحمت كند ، خداوند بندگانش را بيهوده نيافريده ، و سرنوشت آنها را مهمل نگذاشته است ، بلكه آنها را با قدرت كاملهء خود آفريده و به آنها چشم و گوش و دل و فكر عطا فرمود . آنگاه پيغمبران را به منظور بشارت بعدل خداوند و ترساندن آنها از نافرمانى الهى بسوى آنان فرستاد ، تا آنها را باطاعت او وادارند و از معصيتش نهى كنند ، و آنچه را آنها از امر خداوند و دينشان نميدانند به آنها بفهمانند .\r\nسپس بواسطه فضل و دلائل آشكار و براهين روشن و علائم غالبه كتابهائى بر آنها نازل فرمود و فرشتگان را بسوى آنها فرستاد ، تا آنها ميان خدا و پيغمبران واسطه و فرمانبر باشند .\r\nيكى را خليل و دوست خود گرفت و آتش را بر وى گلستان كرد ، و ديگرى را مخاطب خود ساخت و با وى سخن گفت و عصايش را اژدهاى آشكارى گردانيد ، و ديگرى باذن پروردگار مرده را زنده كرد و هم باجازهء او افراد لال و پيس را شفا داد .\r\nديگرى را منطق الطير موهبت كرد و سلطنت بر همه چيز داد . آنگاه محمّد\r\n\r\n","description":"","footnote":"","page_name":" 1259 ","page_number":1267},
  {"content":"\r\n\r\nصلّى اللَّه عليه و إله را بعنوان رحمتى براى جهانيان برانگيخت و نعمت خود را بوسيلهء طلوع او بر مردم تمام كرد ، و طومار نبوت را با وجود مباركش مهر نمود « 1 » و او را بسوى همهء مردم فرستاد و از راستگوئى او آيات و علامات آشكار خود را ظاهر ساخت ، سپس در حالى كه وى پسنديده و نيكبخت بود قبض روح كرد .\r\nآنگاه خداوند منصب خلافت او را براى برادر و پسر عمو و جانشين و وارث او على بن ابى طالب عليه السّلام و بعد از او براى جانشينان وى كه از نسل او بودند يكى پس از ديگرى قرار داد ، تا دين خود را بوسيلهء آنها زنده گرداند و نور خود را كامل كند ، و ميان آنها و برادران و اولاد عموى آنها و مردم طبقهء پائين از كسان وى فرق آشكارى گذاشت تا بدان وسيله حجّت خدا از افراد عادى و پيشوا از پيرو شناخته شود زيرا خداوند امام و حجّت خود را از ارتكاب گناهان حفظ كرده و از عيبها پيراسته گردانيده و از پليديها پاكيزه نموده و از شبهات منزه كرده است .\r\nو آنها را خزينه دار علم و امين حكمت و محل سر خود قرار داده و با دلائل تأييد فرموده است . اگر جز اين بود مردم همه يكسان بودند ، و هر بىسر و پائى دعوى امر اللَّه ! « 2 » و منصب خدائى ميكرد ، و ديگر حق از باطل و عالم از جاهل امتياز نمىيافت ، اين مفسد باطل ( جعفر كذاب ) كه بر خداوند دروغ بسته و ادعاى امامت دارد ؛ نميدانم بچه چيز خود نظر داشته است ؟ اگر اميد بفقه و دانائى در احكام دين خدا داشته است به خدا قسم او نميتواند حلال را از حرام تشخيص بدهد ، و ميان خطا و صواب فرق بگذارد .\r\nو اگر بعلم خود مىباليده ، او قادر نيست كه حق را از باطل جدا سازد و محكم را از متشابه تشخيص دهد ، و حتى از حدود نماز و وقت ( وجوب و استحباب ) آن اصلا اطلاع ندارد .\r\n\r\n\r\n","description":"","footnote":"\r\n( 1 ) رجوع كنيد به بحث ما در مقدمهء كتاب در بارهء « خاتميت » پيغمبر اسلام صلّى اللَّه عليه و آله .\r\n( 2 ) پاورقى صفحات 1074 - 1125 را بخوانيد ، آيا اين اخبار از غيب نيست ؟\r\n","page_name":" 1260 ","page_number":1268},
  {"content":"\r\n\r\nو اگر او به تقوى و پرهيزكارى خود اطمينان داشته است ، خداوند گواه است كه او چهل روز نماز واجبش را ترك كرد ، به اين منظور كه با ترك نماز بتواند شعبده بازى را ياد بگيرد ! شايد خبر آن بشما هم رسيده باشد . ظرفهاى شراب او را همه كس ديده است . علاوه بر اينها آثار و علائم نافرمانى وى از امر و نهى الهى ، مشهور و ثابت است .\r\nو اگر ادعاى وى مبتنى بر معجزه است ، معجزهء خود را بياورد نشان دهد و اگر حجتى دارد آن را اقامه نمايد ، و چنانچه دليلى دارد ذكر كند ! قال اللَّه تعالى في كتابه : بسم اللَّه الرحمن الرحيم -        حم تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ . ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى وَ الَّذِينَ كَفَرُوا عَمَّا أُنْذِرُوا مُعْرِضُونَ قُلْ أَ رَأَيْتُمْ ما تَدْعُونَ مِنْ دُونِ اللَّهِ أَرُونِي ما ذا خَلَقُوا مِنَ الْأَرْضِ أَمْ لَهُمْ شِرْكٌ فِي السَّماواتِ ائْتُونِي بِكِتابٍ مِنْ قَبْلِ هذا أَوْ أَثارَةٍ مِنْ عِلْمٍ إِنْ كُنْتُمْ صادِقِينَ وَ مَنْ أَضَلُّ مِمَّنْ يَدْعُوا مِنْ دُونِ اللَّهِ مَنْ لا يَسْتَجِيبُ لَهُ إِلى يَوْمِ الْقِيامَةِ وَ هُمْ عَنْ دُعائِهِمْ غافِلُونَ وَ إِذا حُشِرَ النَّاسُ كانُوا لَهُمْ أَعْداءً وَ كانُوا بِعِبادَتِهِمْ كافِرِينَ        « 1 » يعنى : اين كتابى است كه از جانب خداوند مقتدر حكيم نازل شده ، ما آسمانها و زمين و آنچه را كه در بين آسمانها و زمين است ، جز به حق و مدتى كه نامبرده شده ، نيافريديم . و آنها كه كافر گشتند ، از آنچه آنها را ترسانيدند ، دورى گزينند .\r\nبه آنها بگو به من نشان دهيد كه آنها را كه غير از خداى يگانه ميخوانند ، چه چيز از زمين را آفريدند ؟ مگر در خلقت آسمانها شركت داشته‌اند ، كتابى را كه پيش از اين ( قرآن ) آمده باشد ( و در آن نوشته باشد كه آنها در خلقت آسمانها دخالت داشته‌اند ) و يا علامتى كه موجب يقين به اين معنى باشد ، اگر راستگو هستيد بياوريد ؟ .\r\nكيست گمراه‌تر از كسى كه غير از خداى يگانه را ميخواند ، و تا روز قيامت دعايش مستجاب نميشود ؟ و آن خدايان باطل ، از اينكه آنها را ميخوانند غافل\r\n\r\n\r\n","description":"","footnote":"\r\n( 1 ) سورهء احقاف آيه 1 - 6\r\n","page_name":" 1261 ","page_number":1269},
  {"content":"\r\n\r\nهستند ؟ وقتى اين مردم برانگيخته شدند ، همين خدايان دشمن آنها خواهند بود و عبادت آنها را انكار ميكنند ! » اى احمد بن اسحاق ! خداوند توفيقات تو را افزون كند آنچه را كه گفتم از اين زورگو ( جعفر كذاب ) بپرس و او را بدين گونه امتحان كن و يك آيهء قرآن را از وى بپرس كه تفسير كند ، و يا از يك نماز واجبى سؤال كن تا حدود آن و واجبات آن را بيان نمايد ، و به خوبى پى بارزش او ببرى و نقص وى بر تو آشكار گردد . حساب او با خداست . خداوند حق را براى اهلش حفظ كند و در جاى خود قرار دهد . بعلاوه خداوند جز در حسن و حسين عليهما السّلام ، امامت را در هيچ دو برادرى قرار نداده است ! هر گاه خداوند بما اجازه دهد كه سخن بگوئيم آن وقت حق آشكار و باطل از ميان ميرود ، و ترديد نيز بر طرف مىشود . من شايق الطاف ، خداوند و مرحمت او هستم و حسبنا اللَّه و نعم الوكيل و صلّى اللَّه على محمّد و آل محمّد .\r\n\r\nتوقيع براى خضر بن محمّد\r\nو نيز در « خرايج » راوندى از احمد بن ابى روح روايت كرده كه گفت : ابو الحسن خضر بن محمّد اموالى به من داد كه به بغداد بياورم بناحيهء مقدسهء امام زمان عليه السّلام برسانم ، و دستور داد كه آن را بمحمّد بن عثمان تسليم كنم ، و گفت كه از ناحيهء مقدسه براى شفاى وى از بيمارى كه بدان مبتلا بود التماس دعا نمايم ( و يك مسأله فقهى هم پرسيده بود ) . من به بغداد آمدم و نزد محمّد بن عثمان رفتم ، ولى او از گرفتن آن مال امتناع ورزيد ؛ و گفت برو بنزد ابو جعفر محمّد بن احمد كه حضرت بوى امر فرموده آن را از تو بگيرد ، و جواب سؤالى كه داشته هم صادر شده است ! چون بنزد ابو جعفر محمّد بن احمد رفتم و مال را به او سپردم ؛ توقيعى بيرون آورد و به من داد كه نوشته بود : بسم اللَّه الرحمن الرحيم . خواهش كرده‌اى براى بهبودى تو دعا كنيم . خداوند تو را شفا داد ، و آفتها را از تو دور كرد ، و ناخوشى كه بواسطه حرارت\r\n\r\n","description":"","footnote":"","page_name":" 1262 ","page_number":1270},
  {"content":"\r\n\r\nدر خود مىيابى از تو بر طرف ساخت . اينك تو شفا يافته‌اى و بدنت سالم است . . . ! :\r\nمؤلف : در اينجا آنچه را ميخواستم در كتاب « غيبت » جلد سيزدهم بحار الانوار بنويسم پايان مييابد . اميدوارم حضرت بارى عز اسمه بافضل عميم خود مرا از ياوران حجّت و نگهدار دين خود قرار دهد ، و از پشتيبانان و حاضران در زير پرچم حضرتش بشمار آورد ، و چشم من و ديدگان پدرم و برادرانم و دوستانم و بستگانم و تمام مؤمنين را بديدن جمال عالم آرايش روشن گرداند و غبار سم اسبان ياوران درگاهش را سرمه چشم ما كند . زيرا اوست كه هر كس اميد خيرى و نظر احسانى داشته باشد رو ببارگاه مقدسش مىآورد . و از آنها كه در اين كتاب من نظر ميافكنند ، نيز انتظار دارم كه از خداوند در زمان حيات و بعد از وفاتم براى من طلب آمرزش كنند ، و الحمد للَّه اوّلا و آخرا و صلّى اللَّه على محمّد و اهل بيته الطّاهرين - بقلم مؤلف - كتاب : كوچكترين بندگان خداوند بىنياز محمّد باقر بن محمّد تقى ( مجلسى ) در ماه رجب سال يك هزار و هفتاد و هشت هجرى ( 1078 ) اين ذرهء بىمقدار مترجم كتاب نيز ميگويد : به حمد اللَّه و المنه در اينجا ترجمهء جلد سيزدهم بحار الانوار علامهء مجلسى رضوان اللَّه عليه باتمام ميرسد . اميد است حضرت بارى تعالى جلت عظمته با الطاف بىپايان خود اين خدمت ناچيز را از اين گمنام بپذيرد ، و آن را وسيله آمرزش خود و پدر و مادر و برادر و فرزندانم و كليهء بستگان و دوستان ديندارم قرار دهد ، و در دنيا و آخرت از شفاعت حضرت ختمى مرتبت صلّى اللَّه عليه و إله و ائمهء اطهار عليهم السّلام محروم نگرداند و در زمان ظهور اعلى حضرت ولى عصر ارواحنا فداه از حاضران درگاهش قرار دهد . انّه سميع الدّعاء .\r\nقم : على دوانى بتاريخ 20 ديماه 1339 شمسى مطابق 22 رجب المرجب 1380 هجرى قمرى\r\n\r\n","description":"","footnote":"","page_name":" 1263 ","page_number":1271},
  {"content":"\r\n\r\nتذكر در پايان كتاب « مهدى موعود » مناسب چنان ميدانيم كه براى تكميل آنچه از نظر عقلى و نقلى تاكنون در بارهء شخصيت بزرگ و جهان مدار حضرت ولى عصر عجل اللَّه فرجه گفته‌ايم ، چند قصيده كه در مدحت آن موعود جهان بشريت گفته شده ، نيز بياوريم تا از نظر ادبى هم كتاب خالى نماند .\r\nنخست چند قطعه و قصيده از مرحوم آيت اللَّه حاج شيخ محمّد حسين اصفهانى كه از اعاظم مراجع تقليد نجف و بزرگان فلاسفه عصر اخير و استاد جمعى از مراجع تقليد كنونى شيعه بودند ، مىآوريم و سپس بذكر چند قصيده از فضلا و ادباى معاصر نيز مبادرت ميورزيم .\r\n\r\n","description":"","footnote":"","page_name":" 1264 ","page_number":1272},
  {"content":"\r\n\r\n\r\nچند قصيده در مدحت آن موعود جهان\r\n\r\nجام جهان نماى جم\r\n صورت شاهد ازل ، جلوه‌گر از جمال تو * معنى حسن لم يزل ، در خور خط و خال تو\r\nجام جهان نماى جم ، ساغر درد نوش تو * طلعت ليلى قدم ، آينهء مثال تو\r\nكوكب درّ رى فلك ؛ شمع در سراى تو * سرمهء ديدهء ملك ، خاك ره نعال تو\r\nعرصهء فرش ساحت گوشه‌نشين گداى تو * قبهء عرش حلقهء منطقهء جلال تو\r\nدفتر علم و معرفت نسخهء حكمت و ادب * نقطهء مهملى است در ، دائرهء كمال تو\r\nماه دو هفته بندهء ، حسن يگانه روى تو * پير خرد بمعرفت كودك خرد سال تو\r\nرفرف عقل پير اگر از سر سدره بگذرد * باز نميرسد ، به اول قدم خيال تو\r\nگلشن جان نميدهد ، چون تو گلى دگر نشان * خلد جنان ، نپرورد سرو باعتدال تو\r\nخضر اگر چه زندگى ، ز آب حيات يافته * باز كند دوندگى ، در طلب زلال تو\r\nاى بفداى ناز تو ، و آن دل دلنواز تو * سوخت ز سوز عشق تو « مفتقر » نوال تو \r\n\r\nشمع دل انجمن\r\n همره باد صبا نافهء مشك ختن است * يا نسيم چمن و بوى گل و ياسمن است\r\nديدهء دل شده روشن مگر اى باد صبا * همرهت پيرهن يوسف گل پيرهن است\r\nشده شام دل آشفتهء غمگين خوشبوى * مگر از طرف يمن بوى اويس قرن است\r\nيا مسيحا نفسى ميرسد از عالم غيب * كه دل مرده دلان تازه‌تر از نسترن است\r\nنفخه‌اى مىوزد از عالم لاهوت بلى * نه نسيم چمن است و نه ز طرف يمن است\r\nاى صبا با خبر مقدم يار آمده‌اى ؟ * خير مقدم ! كه نسيم تو روان بدن است\r\nگر از آن سر و چمان نيست ترا تازه بيان * صفحه روى زمين بهر چه صحن چمن است\r\nگر ندارد خبرى زان لب لعل شكرين * طوطى طبع من از چيست كه شكر شكن است\r\nور نه حرفيست از آن خسرو شيرين‌دهنان * بلبل نطق من از چيست كه شيرين سخن است \r\n\r\n","description":"","footnote":"","page_name":" 1265 ","page_number":1273},
  {"content":"\r\n\r\n گر حديثى نبود ز آن در دندان بميان * از چه رو ناطقه‌ام معدن درّ يمن است\r\n* * * اى نسيم سحرى اين شب روشن چه شبست * مگر امشب مه من شمع دل انجمن است\r\nچه شبست اين شب فيروز دل افروز چه روز * مگر امشب شب اشراق دل آرام من است\r\nمشرق شمس ابد مطلع انوار ازل * صاحب العصر ابو الوقت امام زمن است\r\nيوسف مصر حقيقت كه دو صد يوسف حسن * نتوان گفت كه آن در ثمين را ثمن است\r\nآنكه در كشور ايجاد مليك است و مطاع * و اندر اقليم بقا مقتدر و مؤتمن است\r\nكلك لطفش زده بر لوح عدم نقش وجود * دست قهرش شرر خرمن دهر كهن است\r\nدل والاگهرش مخزن اسرا إله * ديدهء حق نگرش ناظر سرو علن است\r\nحجّت قاطعه و قامع الحاد و ضلال * رحمت واسعه و كاشف كرب و محن است\r\nحاوى علم و يقين ، حامى دين و آئين * ما حى زيغ و زلل محيى فرض و سنن است\r\nجامع شمل پس از تفرقهء اهل وفاق * باسط عدل پس از آنكه زمين پر فتن است\r\n* * * اى سليمان زمان پادشه عرش مكان * خاتم ملك تو تا كى به كف اهرمن است\r\nاى هماى ملاء قدس و حمام جبروت * تا بكى روضهء دين مسكن زاغ و زغن است\r\nاى رخت قبلهء توحيد و درت كوى اميد * تا بكى كعبه دلها همه بيت الوثن است\r\nدل به دريا زده از شوق جمالت الياس * خضر از عشق تو سرگشتهء ربع و دمن است\r\nكعبهء درگه تو قبلهء ارواح و عقول * خاك پاك ره تو سجده گه مرد و زن است\r\nاى ز روى تو عيان جنت ارباب جنان * بىتو فردوس برين بر همه بيت الحزن است\r\nاى شه ملك قدم يكقدم از مكمن غيب * وى مسيحا ز تو همدم ، دم باز آمدن است\r\nاى كه در ظل لواى تو كند گردون جاى * نوبت رايت اسلام برافراشتن است\r\nاى ز شمشير تو از بيم ، دل دهر دو نيم * گاه خونخواهى شاهنشه خونين كفن است \r\n\r\n","description":"","footnote":"","page_name":" 1266 ","page_number":1274},
  {"content":"\r\n\r\n\r\nشاهنشه والاتبار\r\n آمد بهار و بىگل رويت بهار نيست * باد صبا مباد چو پيغام يار نيست\r\nبىروى گلعذار مخوانم به لاله‌زار * بىگل نواى بلبل و شور هزار نيست\r\nبىسرو قد يار چه حاجت به جويبار ؟ * ما را سرشك ديده كم از جويبار نيست\r\nبىچين زلف دوست نه هر حلقه‌اى نكوست * تارى ز طرّه‌اش به ختا و تتار نيست\r\nبزمى كه نيست شاهد من شمع انجمن * گر گلشن بهشت بود سازگار نيست\r\nگمنام دهر گردد و ويران شود به قهر * شهرى كه شاه عشق در او شهريار نيست\r\nاى سرو معتدل كه به ميزان عدل و داد * سروى باعتدال تو در روزگار نيست\r\nاى نخل طور نور كه در عرصهء ظهور * جز شعلهء رخ تو نمايان زنار نيست\r\nمصباح بزم انس بمشكاة قرب قدس * حقا كه جز تجلى حسن نگار نيست\r\nاى قبلهء عقول كه اهل قبول را * جز كعبهء تو ملتزم و مستجار نيست\r\nامروز در قلمرو توحيد سكه زن * غير از تو اى شهنشه والاتبار نيست\r\nدر نشئه تجرد و اقليم كن فكان * جز عنصر لطيف تو فرمانگذار نيست\r\nجز نام دلرباى تو از شرق تا بغرب * زينت فزاى دفتر ليل و نهار نيست\r\nدر صفحه صحيفهء هستى به راستى * جز خط و خال حسن تو را اعتبار نيست\r\nو اندر محيط دائرهء علم و معرفت * جز نقطهء بسيط دهانت مدار نيست\r\nاى صبح روشن از افق معرفت درآى * ما را زياده طاقت اين شام تار نيست\r\nما را ز قلزم فتن آخر الزمان * جز ساحل عنايت و لطفت كنار نيست \r\n\r\nآرام دل ما\r\n صبح ازل از مشرق حسن تو دميده است * تا شام ابد پردهء خورشيد دريده است\r\nحيف است نگه جانب مه ، با مه رويت * ماه آن رخ زيباست هر آن ديده كه ديده است \r\n\r\n","description":"","footnote":"","page_name":" 1267 ","page_number":1275},
  {"content":"\r\n\r\n هرگز نكنم من سخن از سرو و صنوبر * سرو آن قد و بالاست هر آن كس كه شنيده است\r\nاى شاخهء گل در چمن « فاستقم » امروز * چون سرو تو سروى بفلك سرنكشيده است\r\nتشريف جهانگيرى و اقليم ستانى * حز بر قدر عناى تو دوران نبريده است\r\nاى طور تجلى كه ز سيناى تو موسى * مرغ دلش اندر قفس سينه تپيده است\r\nسرچشمهء حيوان نبود جز دهن تو * خضر از لب لعل نمكين تو مكيده است\r\nاز ذوق تو بلبل شده در نغمه‌سرائى * وز شوق تو گل بر تن خود جامه دريده است\r\nاى روى دل آرام تو آرام دل ما * باز آ كه شود رام من اين دل كه رميده است\r\nباز آ كه به از نفخهء وصل رخ جانان * بر سوختهء هجر نسيمى نوزيده است\r\nلطفى بكن و مفتخرم كن بغلامى * كس بنده بآزادگى من نخريده است\r\nدر دائرهء شيفتگان ديدهء دوران * آشفته‌تر از « مفتقر » زار نديده است \r\n\r\nمهر رخشنده\r\n در سرى نيست كه سوداى سر كوى تو نيست * دل سودا زده را جز هوس روى تو نيست\r\nسينهء غمزده‌اى نيست كه بىروى ريا * هدف تير كمانخانهء ابروى تو نيست\r\nجگرى نيست كه از سوز غمت نيست كباب * يا دلى تشنهء لعل لب دلجوى تو نيست\r\nعارفان را ز كمند تو گريزى نبود * دام اين سلسله جز حلقهء گيسوى تو نيست\r\nنسخهء دفتر حسن تو كتابى است مبين * ور بود نكتهء سربسته بجز موى تو نيست\r\nماه تابنده بود روشن از آن نور جبين * مهر رخشنده بجز غره نيكوى تو نيست\r\nخضر عمرى است كه سرگشتهء كوى تو بود * چشمهء نوش بجز قطره‌اى از جوى تو نيست\r\nنيست شهرى كه ز آشوب تو غوغائى نيست * محفلى نيست كه شورى ز هياهوى تو نيست\r\n« مفتقر » در خم چوگان تو گوئى گوئى است * چرخ با آن عظمت نيز بجز گوى تو نيست \r\n\r\n","description":"","footnote":"","page_name":" 1268 ","page_number":1276},
  {"content":"\r\n\r\n اى شمع جهان افروز بيا * وى شاهد عالم سوز بيا\r\nاى مهر سپهر قلمرو غيب * شد روز ظهور و بروز بيا\r\nاى طائر سعد فرّخ رخ * امروز توئى فيروز بيا\r\nروزم از شب تيره‌تر است * اى خود شب ما را روز بيا\r\nما ديده به راه تو دوخته‌ايم * از ما همه چشم مدوز بيا\r\nعمريست گذشته به نادانى * اى علم و ادب آموز بيا\r\nمن « مفتقر » رنجور توأم * تا جان بلب است هنوز بيا\r\nاى خاك درت جام جم ما * آيا خبرت هست از غم ما\r\nما جمله اسير كمند توايم * آسوده تو از بيش و كم ما\r\nاى سينه لبالب غم تو * و ز ناله و آه دمادم ما\r\nبا ساز غمت دمساز شديم * اى راز و نياز تو محرم ما\r\nدرد تو علانيه عين دوا * زخم تو معاينه مرهم ما\r\nلطف تو نشاط بهشت برين * قهر تو عذاب جهنم ما\r\nخرم دل « مفتقر » از غم تست * فرياد از اين دل خرم ما\r\nاى مرهم سينه خستهء ما * وى مونس قلب شكستهء ما\r\nما بلبل شورانگيز توايم * اى تازه گل نورستهء ما\r\nدر نغمه‌گرى دستان تواند * در گلشن وحدت دستهء ما\r\nپيوسته بود با نفخهء صور * اين زمزمهء پيوستهء ما\r\nبرخاسته تا افق گردون * فرياد ز بخت نشستهء ما\r\nكى حلقه شود در گردن يار * اين دست به گردن بستهء ما\r\nاز « مفتقر » اين غوغا چه عجب * وز اين غزل برجستهء ما \r\n\r\n","description":"","footnote":"","page_name":" 1269 ","page_number":1277},
  {"content":"\r\n\r\n در عشق تو شهرهء آفاقم * ديوانهء حلقهء عشاقم\r\nگر جلوه كنى ز رواق دلم * بيزار از حكمت اشراقم\r\nاز قيد هوى گر باز شوم * شهباز اريكهء اطلاقم\r\nجز خال و خط تو نمىبينم * طغراى صحيفهء اوراقم\r\nاز خلق كريم تو مىطلبم * راهى بمكارم اخلاقم\r\nدر حسن ترا چون جفتى نيست * البته ز طاقت من طاقم\r\nسرگشتهء كوى توام ، چه كنم * با اين هوس دل مشتاقم\r\nاى فاقه و فقر تو مايهء فخر * من « مفتقرم » من مشتاقم\r\nهر كس كه بعهد وفا نكند * پس دعوى صدق و صفا نكند\r\nعشق تو قرين بىرنج است * رنجور تو فكر دوا نكند\r\nتلخى ز تو اى شيرين جهان * سهلست ؛ و ليك خدا نكند\r\nبا اين همه بىسر و سامانى * دل جز كوى تو هوا نكند\r\nلعل نمكين ترا حقى است * تا كس نمكيده ادا نكند\r\nبا غمزهء تو دل غمزده‌ام * يك لحظه اميد بقا نكند\r\nاميد كه دست مرا تقدير * از دامن دوست جدا نكند\r\nتا « مفتقر » از رعايت ديد * بيمى از فقر و فنا نكند\r\nآن دل كه به ياد شما نبود * شايستهء هيچ بها نبود\r\nاز هاتف غيب شنيدستم * حرفى كه به حال خطا نبود\r\nآن دل نه دلست كه آب و گل است * گر طور تجلى ما نبود\r\nدرد دل عاشق بيدل را * جز جلوهء يار دوا نبود\r\nافسوس كه خاطر عاطر شاه * گاهى به خيال گدا نبود \r\n\r\n","description":"","footnote":"","page_name":" 1270 ","page_number":1278},
  {"content":"\r\n\r\n با لالهء روى تو مرم شمع * ما محروميم و روا نبود\r\nدر حلقهء زلف تو دست زدن * جز قسمت باد صبا نبود\r\nمهجورم و « مفتقرم » ليكن * در كار تو چون و چرا نبود\r\nچشمى كه ز عشق نمىدارد * از لؤلؤتر چه كمى دارد\r\nهر كس كه غم تو به سينه گرفت * ديگر بجهان چه غمى دارد\r\nآن دل كه زياد تو يافت صفا * خوش باد كه جام جمى دارد\r\nبالعل تو هر كه بود همدم * هر لحظه مسيح دمى دارد\r\nهر كس كه فداى وجود تو شد * در ملك عدم قدمى دارد\r\nآن كس كه ز جام تو كامى ديد * ناكامى خويش همى دارد\r\nخود بين ز طهارت محرومست * در كعبهء دل صنمى دارد\r\nاين طرفه حديث از « مفتقر » است * كز لوح قدم رقمى دارد\r\nاى داغ تو لالهء باغ دلم * وى سوز تو نور چراغ دلم\r\nاى تراز لطف تو گلشن جان * وى تازه ز قهر تو داغ دلم\r\nسرگشته كوى تو شد دل من * هرگز نروى بسراغ دلم\r\nاميد كه هيچ مباد تهى * از بادهء شوق اياغ دلم\r\nحقا كه فراق تن و جانم * خوشتر باشد ز فراغ دلم\r\nاين نامهء شوق از « مفتقر » است * يعنى كه رسول بلاغ دلم\r\nرسواى زمانه زبانم كرد * فاش اين همه راز نهانم كرد\r\nبا اين همه نتوانم گفت * عشق تو چنين و چنانم كرد\r\nگيرم كه زبان بندم از عشق * با اشك روان چه توانم كرد\r\nآهم چه زبانه كشد بكند * بالاتر از آنچه زبانم كرد \r\n\r\n","description":"","footnote":"","page_name":" 1271 ","page_number":1279},
  {"content":"\r\n\r\n رخسارهء زرد گواه دل است * كاتش گل سرخ بجانم كرد\r\nسوداى تو در بازار جهان * آسوده ز سود و زيانم كرد\r\nشورى بسرم شيرين دهنى * افكند ، و شكر بدهانم كرد\r\nمن « مفتقر » پيرم از غم * عشق تو دوباره جوانم كرد\r\nهرجا كه بسوى تو مىبينم * يك جا همه روى تو مىبينم\r\nدرياى محيط دو گيتى را * يك قطره ز جوى تو مىبينم\r\nطغراى صحيفهء هستى را * در طره موى تو مىبينم\r\nاركان اريكهء حشمت را * در كعبهء كوى تو مىبينم\r\nاز صبح ازل تا شام ابد * يك نغمه ز هواى تو مىبينم\r\nنبود عجب ار خم گردون را * سرشار سبوى تو مىبينم\r\nمن « مفتقر » سودا زده را * شوريدهء بوى تو مىبينم\r\nبه خدا كه ز غير تو بيزارم * وز خويش هميشه در آزارم\r\nآوارهء كوه و بيابانم * سرگشته كوچه و بازارم\r\nچون مرغ شب آويزم همه شب * روزانه چه بلبل گلزارم\r\nدر خرمن نه فلك آتش زد * يك شعله ز آه دل زارم\r\nرنجورم و باز مرنجانم * بيزارم و باز نيازارم\r\nآن خاطر نازك را ترسم * كز زارى خويش بيازارم\r\nمن « مفتقر » سودا زده‌ام * اينست متاعم و ابزارم\r\nتا بىخبرى ز ترانهء دل * هرگز نرسى بنشانهء دل\r\nروزانهء نيك نمىبينى * بىناله و آه شبانهء دل \r\n\r\n","description":"","footnote":"","page_name":" 1272 ","page_number":1280},
  {"content":"\r\n\r\n تا چهره نگردد سرخ از خون * كى سبزه دمد از دانهء دل\r\nاز موج بلا ايمن گردى * آنگه كه رسى بكرانهء دل\r\nاز خانهء كعبه چه ميطلبى * اى از تو خرابى خانهء دل\r\nاندر صدف دو جهان نبود * چون گوهر قدس يگانهء دل\r\nدر مملكت سلطان وجود * گنجى نبود چو خزانهء دل\r\nدر راه غمت كرديم نثار * عمرى بفسون و فسانهء دل\r\nجانا نظرى سوى مفتقرت * كاسوده شود ز بهانهء دل \r\n\r\n[ مهر او 
  ]\r\nآقاى اديب نيشابورى از مدرسين عاليمقام خراسان\r\n گر رخ گشايد ، رونق افزايد چمن را * ارزان كند اسپر غم و مشك ختن را\r\nگلبرگ رويش ارغوان را سخره دارد * پيچنده مويش ضيمران و نسترن را\r\nيك گوشهء چشمى كه بنمايد كشاند * در هر خم زلفش هزاران انجمن را\r\nدندان بود يا آنكه در بيجاده پنهان * آراسته بابونه\r\nيا در عدن را * فرزند آدم با چنين صورت كه ديده\r\nشايد ز جنت جا گرفته اين وطن را * گر پرده از رخساره بردارد بكيهان\r\nآدم‌پرستى پيشه گردد برهمن را * من دامن او را نخواهم داد از دست\r\nتا جان رود از قالب و پوشد كفن را * جان مرا با مهر او آميختندى\r\nپس چون رها سازم روان خويشتن را * از چهره برقع برفكن ، مهر جانسوز\r\nدر سجده آور پيش يزدان اهرمن را * مگذر اديبا زين تمنا از در دوست\r\nهر چند هرگز از تو نپذيرد سخن را \r\n\r\nاز ديوان قوام الشعراى يزدى\r\n\r\nآفاق پر از زمزمهء اوست\r\n شد نامه عمرم سيه آن لحظه كه ديدم * بر روى سپيد تو خط غاليه شم را \r\n\r\n","description":"","footnote":"","page_name":" 1273 ","page_number":1281},
  {"content":"\r\n\r\n آهو ز نگه كبك ز رفتار تو آموخت * اين رسم خراميدن و آن شيوهء رم را\r\nگاهى بگشا لب بتكلم كه خلائق * دانند هم آخر كه وجوديست عدم را\r\nشاهنشه اقليم بقا مهدى قائم * كش كحل بصر كرده ملك خاك قدم را\r\nيكتا گهر درج امامت كه گه جود * از ابر كف خويش خجل ساخته‌ايم را\r\nشاهى كه پى رونق شرع نبى از قدر * برتر ز مه و مهر برافراشت علم را\r\nبر غير وى ار چشم عدو هست عجب نيست * كى كور ز هم فرق دهد نور و ظلم را\r\nداند كه دو آفاق پر از زمزمهء اوست * يكره دهد ار خصم فراگوش اصم را\r\nبنگر كه بانكار وى آرند دلائل * آنان كه ز لامى نشناسند نعم را\r\nگويند نهانى تو و هر جا نگرم من * بينم زده فرت بصدا جلال خيم را\r\nاى گشته وجودت ز ازل باعث ايجاد * عرش و فلك و مهر و مه و لوح و قلم را \r\n\r\nنيز هم\r\n گر بربايد نقاب ، ماه من از رخ بروز * شب‌پره‌سان آفتاب ، سر بگريبان برد\r\nساكن بيت الحزن ، بنديش اى كاش روى * تا نه دگر باره نام ، از مه كنعان برد\r\nهر كه شود كامياب ، از لب آن خضر خط * رشك غبار رهش ؛ چشمه حيوان برد\r\nلاله نو خيز را ؛ تازه كند داغ دل * پرده رخسار خويش ، چون بگلستان برد\r\nسرو سمن‌ساى من ، گر بچمد در چمن * چهر و خطش آب و تاب از گل و ريحان برد\r\nخاطر جمع ار كسى ، صرف خيالش كند * در عوض از طره‌اش ، حال پريشان برد\r\nخجلت رعنا قدش ، نخله طوبى كشد * حسرت زيبا رخش ، روضهء رضوان برد\r\nحجت حق رهنماست ، ور نه امم را برون * كفر خم زلف او ، از ره ايمان برد\r\nمالك ملك بقا ، مهدى قائم كه تاج * خادم گاه او ، از سر خاقان برد\r\nنسج عناكب شود ، بند براهين تمام * دست چو بر ذو الفقار ، قاطع برهان برد\r\nجان برهش هر كه داد ، گوهر مقصود برد * اى خنك آن كس كه او ، اين دهد و آن برد\r\nهر كه در ايوان او ، ناصيه سايد به خاك * رتبهء والاى او ، سر سوى كيوان برد\r\nمهر رخش چون طلوع ، كرد در اين مه رواست * از رمضان گر سبق ، حرمت شعبان برد \r\n\r\n","description":"","footnote":"","page_name":" 1274 ","page_number":1282},
  {"content":"\r\n\r\n نور ولايتش ورا ، تا نشود دستگير * از يد بيضا چه سود ، موسى عمران برد\r\nخاتم فيروز بخت ، زينت انگشت اوست * نام وى آنكو چو من نزد سليمان برد\r\nآنكه بر او رنگ داد ، چون بنمايد جلوس * گر دستم عدل او ، از رخ كيهان برد\r\nآنكه چو گردد سوار ، بر فرس اقتدار * گوى سپهرش قضا ، در خم چوگان برد \r\nسيد يحيى برقعى « حكمت » قم\r\n\r\nخسروا خيز و شهنشاهى كن !\r\n شبى آراسته چون صبح اميد * باصفاتر ز گلستان بهشت\r\nماه با قرص تمام از دل شب * سر بدر كرده چو ترسا ز كنشت\r\nخيره گرديده بر اين عالم خاك * نور افشان شده بر خاك و مغاك\r\nمرغ شب ناله شبگير كند * بنواى دلك سوخته‌اى\r\nبلبل از دورى گل افتاده * همچو پروانه پرسوخته‌اى\r\nشمع يك گوشه به پا اشك فشان * گهر از ديده كند بر دامان\r\nعارف سوخته دل در دل شب * بنوا يا رب يا رب گويد\r\nسالك وادى عشق ازلى * راه معشوق بشب در پويد\r\nزاهد و عابد سجاده‌نشين * از خدا ميطلبند ناصر دين\r\nمغ و مغبچه و دستور و نديم * گرد آتش شده در دير مغان\r\nزند و پا زند گرفته در دست * موبدان مويه كنان نعره زنان\r\nهمه آتش به كف و دل شيدا * مصلحى خواهند ز آهورمزدا \r\n\r\n","description":"","footnote":"","page_name":" 1275 ","page_number":1283},
  {"content":"\r\n\r\n در كليسا شده ترسا بچگلان * دست بر سينه بپيش اسقف\r\nبسته زنار و چليپا بر سر * گرد ناقوس زده صف در صف\r\nاين ترانه بسرايند فصيح : * نيست مصلح بجهان غير مسيح\r\nرفته در بتكده هند و بر بت * گرد از چهره بت مىشويد\r\nسر تسليم نهاده بر خاك * پيش بت سجده كنان ميگويد :\r\nچه شود دادگرى نيك سرشت * بهر اصلاح سر آرد ز كنشت ؟\r\nدر كنيسه شده حاخام يهود * يد يدش در پى و تورات بدست\r\nبا گروهى ز بنى اسرائيل * بدعا بر سر سجاده نشست\r\nگفت يا رب برسان موسى را * مصلح پاك سرشت ما را\r\nخلق از ظلم و ستم خسته شده * مصلحى دادگرى ميجويند\r\nشده در گوشه خلوت هر يك * راز دل با صنمى ميگويند\r\nتا بكى اين همه خونريزى و جنگ * سرزند زين بشر بىفرهنگ ؟\r\nهمه بودند در اين انديشه * كه ز سامرا ماهى سر زد\r\nشد پديدار ز بيت عصمت * كودكى خيمه بعالم بر زد\r\nز گلستان رسول اسلام * مهدى آل محمد زد گام\r\nاين ندا گشت در آفاق بلند : * مصلح منتظر آمد بوجود\r\nرخت بر بندد باطل زين پس * كه خدا از رخ حق پرده گشود\r\nزهق الباطل و جاء الحق گفت * گوش دل اين سخن از غيب شنفت \r\n\r\n","description":"","footnote":"","page_name":" 1276 ","page_number":1284},
  {"content":"\r\n\r\n خيز ساقى بتولاى ولى * پر كن از باده وحدت جامم\r\nآر تا نوشم و زايل گردد * غم و رنج و محن و آلامم\r\nسخن از حجت حق شاه جهان * مهدى منتظر آرد بميان\r\nهر كه ديوانه او شد بجهان * خلعت عقل و خرد را پوشيد\r\nآنكه زد مهر غلاميش بدل * آب از چشمه حيوان نوشيد\r\nبا تولاى وى از دوزخ رست * هر كه در كوى ولايش بنشست\r\nاى بيادت دل شيدائى ما * صاحبا پرده‌نشينى تا چند\r\nخيز و از ظلم و ستم باز رهان * اين تن خسته ما را از بند\r\nخود به پا خيز تو اى خسرو دين * پاك از ظلم نما روى زمين\r\nخسروا خيز و شهنشاهى كن * تا بپاى تو بسائيم جبين\r\nپايهء تخت بزن بر گردون * عدل و انصاف بگستر به زمين\r\nبنشين داد بده دادستان * صلح كل صلح بياور بجهان\r\nمن كيم خسته دلى شيدائى * عاشقى سوخته‌اى رسوائى\r\nسر كوى تو بدريوزه شدم * باميدى كه رخى بنمائى\r\n« حكمتم » خاك سر كوى توام * بسته سلسلهء موى توام \r\n\r\n","description":"","footnote":"","page_name":" 1277 ","page_number":1285},
  {"content":"\r\n\r\nمحمد حسن بهجتى / از فضلاى جوان حوزهء علميه قم\r\n\r\nنور جمال خدا\r\n باز طبيعت كشيد ، به روى گلشن پرند * بچهرهء روزگار ، دوباره زد نوشخند\r\nگيتى فرسوده از ، جوان شد و دلپسند * بدامن دشت باز ، بهار ، ديبا فكند\r\nباز بآهستگى باد بهارى وزيد ! * باز برآورده طبع ، شكوفه‌ها رنگ رنگ\r\nنهالها دوش دوش ، بنفشه‌ها تنگ تنگ * بيخته در ، مشت مشت ، ريخته زر چنگ چنگ\r\nچو ارتش صلح سرو ، كشيده صف هنگ هنگ * بهر طرف جفت جفت ، ستاده ناژو و بيد\r\nسبزه نگر پشت پشت ، لاله ببين موج موج * قمريكان الف الف ، بلبلكان فوج فوج\r\nدميده گل دشت دشت ، رسته سمن زوج زوج * كبوتران صف بصف ، گرفته بر اوج اوج\r\nخنده زده قاه‌قاه ، كبك ميان خويد * نرگس مخمور ، سر ، ز خواب برداشته\r\nافسرى از زرّ ناب ، بفرق بگذاشته * ز ريزه‌هاى طلا ، كف خود انباشته\r\nسرو پى ديدنش ؛ قامتى افراشته * ز شوق رخسار او ، بلرزه افتاده بيد\r\nسمن لباس سفيد ، كرده ببر چون عروس * دمن شده از گياه ؛ چو گنبد آبنوس\r\nچمن زده هر نفس ، بپاى شمشاد بوس * بتخت فيروزه گل ، نموده خندان جلوس\r\nغرق شعف زين نشاط ، كه ماه شعبان دميد * نور جمال خدا ، ز پرده آمد برون\r\nز نرجس آمد گلى ، تازه رخ و لاله گون * كه نور رويش بود ، بعالمى رهنمون\r\nبسر ز شوقش نشاط ، بدل ز عشقش جنون * تازه بنورش امل ، زنده ببويش اميد\r\nفرشتگان بهشت ، كمينه دربان او * عالم خلقت نمى ، ز بحر احسان او\r\nمعجزهء عيسوى ، در لب خندان او * مطلع انوار حق ، چهره تابان او\r\nشهان به پيشش زبون ، چو بندهء زر خريد \r\n\r\n","description":"","footnote":"","page_name":" 1278 ","page_number":1286},
  {"content":"\r\n\r\n به پا شود رستخيز ، چو رخ هويدا كند * هزارها مرده را ؛ بيك دم احيا كند\r\nاز رخ تابان خود ، صد يد بيضا كند * بنده گاه او ، كار مسيحا كند\r\nمادر گيتى چو او ، پسر بدوران نديد * اى شه آزادگان ، دين شده تنها بيا\r\nز شرع حق غير اسم ، نمانده بر جا بيا * تيره شده از فساد ، چهرهء دنيا بيا\r\nرفته بباد هوس ، خرمن تقوى بيا * بيا كه چنگال ظلم ، قلب عدالت دريد\r\nبمخزن دين حق ، فتنه روان سيل سيل * راهزنان فوج فوج ، اهرمنان خيل خيل\r\nبرده گهر بار بار ؛ ربوده زر كيل كيل * از اين خسان آه آه ، وز آن ددان ويل ويل\r\nدل همه خون شد ز غم ، جان همه بر لب رسيد * بباغ شرع نبى ، نمانده ديگر گلى\r\nنه ياسمن نه سمن ، نه لاله نه سنبلى * نشنوى از فرط بهت ، ز هيچ سو غلغلى\r\nنه ناله از طائرى ، نه نغمه از بلبلى * بيا و اين باغ را ، بده صفائى جديد\r\nقواعد اجتماع ، شكسته و ريخته * رشتهء آزادگى ، سوده و بگسيخته\r\nبحيله گرگان مست ، با گله آميخته * اجانب از هر طرف ، فتنه برانگيخته\r\nشده خزان فرودين ، شب عزا روز عيد ! * بيا و درمان درد ، شفاى علت بيار\r\nتمدنى تازه‌تر ، براى ملت بيار * بهر سر اجتماع ، تاج سعادت بيار\r\nظلم و عداوت ببر ، رسم عدالت بيار * بيا كه اسلام شد ، خوار و غريب و وحيد\r\nبيا پى صلح را ، ز سنگ و فولاد كن * جامعه را جان و دل ، بعدل آباد كن\r\nبيك تزلزل خراب ، پايهء بيداد كن * بكاخ شاهان بكوب ، پرچم و فرياد كن\r\nكه مظهر عدل حق ، بداد مردم رسيد ! * گرچه دل « بهجتى » غرق بود در گناه\r\nچه غم كه باشى تواش ، ملجأ و پشت و پناه * مرانش از آستان ، گرچه بود روسياه\r\nكه راندن از در گداى ، نشايد از پادشاه * بده رهش كز كريم ؛ كسى نشد نااميد \r\n\r\n","description":"","footnote":"","page_name":" 1279 ","page_number":1287},
  {"content":"\r\n\r\n\r\nآيندهء اميد بخش\r\n گر نباشد بدل فروغ اميد * آدمى را جهان شود زندان\r\nنبود گر نشاط و شوق و نويد * دل شود خسته ، جان شود حيران\r\nزندگى را بود اميد ، كليد * هر معما از او شود آسان\r\nنااميدى سياهيست و بلا * قهر حق است و برق عالمسوز\r\nدوزخى تيره است و جانفرسا * وحشت افزا شبيست بىدم روز\r\nدر ره يأس هر كه شد پويا * نشود بر مراد خود پيروز\r\nباميدى كه در دل فرداست * شوق با جان و دل درآميزد\r\nدر جهان هر نو او هر غوغاست * از گلوى اميد برخيزد\r\nانتظار فرج كه شيوه ماست * جان برافروزد و دل انگيزد\r\nهر كه را انتظار ، راهبر است * دارد آينده‌اى درخشنده\r\nبر دل هر كه يأس ، كارگر است * راستى مرده‌ايست جنبنده\r\nبين اقوام شيعه مفتخر است * كه بود ز انتظار دل زنده\r\nز انتظارى عميق و پا برجا * شيعه اينسان مبارز است و غيور\r\nهمتى دارد آسمانفرسا * هست همواره از مذلت دور\r\nراد و آزاده است و بىپروا * نرود زير بار باطل و زور\r\nشيعه در دوره‌هاى استبداد * سينهء خويش را نموده سپر\r\nدر قبال حكومت بيداد * آستين بر زده است و بسته كمر\r\nبا خيانتگران نموده جهاد * باخته در ره عدالت سر\r\nبسته گه راه دولت اموى * گه در افتاده با بنى عباس\r\nكرده چون برق و باد پيشروى * ننموده ز تيغ و تير ، هراس \r\n\r\n","description":"","footnote":"","page_name":" 1280 ","page_number":1288},
  {"content":"\r\n\r\n شيعه پيروز و غالب است و قوى * كه بود پر اميد و پر احساس\r\nچون كشد عدل در جهان فرياد * تا ابد ظلم اوفتد مدهوش\r\nرود از بين ، زور و استبداد * آتش فتنه‌ها شود خاموش\r\nصلح و آرامش و فضيلت و داد * بر رخ خلق\r\nواكند آغوش * آن زمان دارها شود بر پا\r\nكيفر اهل ظلم داده شود * حكم حق مو بمو شود اجرا\r\nحكم باطل فرو نهاده شود * از نقوش سياه بدعتها\r\nلوح اسلام ، پاك و ساده شود * حجت منتقم امام زمان\r\nچون كند دست انتقام برون * بنمايد ز خون جباران\r\nچهرهء تيرهء زمين گلگون * خانهء ظلم را كند بنيان\r\nپيكر جور را كشد در خون * آن زمان ناله‌اى ز روى زمين\r\nنشود جانب سپهر ، بلند * زندگى چون عسل شود شيرين\r\nنبود كار لب بجز لبخند * آفرينش شود جوان و نوين\r\nنبود خاطرى ز غصه نژند * در همه جا باهتزاز آيد\r\nپرچم لا إله الا اللَّه * دين توحيد حكم فرمايد\r\nبر همه خلق از سپيد و سياه * جز ره حق كسى نپيمايد\r\nنتوان يافت يكنفر گمراه * ديگر آن روز ننگرى در راه\r\nهر قدم صد فقير گرد آلود * نشنوى از كسى شكايت و آه\r\nهمه باشند خرم و خوشنود * بود آن روز ، روز عيش و رفاه\r\nكه بود عهد مهدى موعود \r\n\r\n","description":"","footnote":"","page_name":" 1281 ","page_number":1289},
  {"content":"\r\n\r\nسيد احمد واحدى شيرازى از فضلاى جوان حوزه علميه قم\r\n\r\nدولت حق و عدالت\r\n گرچه نوروز در آغاز بهار * در طبيعت بدمد جان دگر\r\nليك دانم كه ز دل رنج و شكنج * نتواند بزدايد يكسر\r\n* * * اجتماعى كه شد از ظلم خزان * كى شود زنده دل از باد بهار\r\nبايد از عدل همى جان گيرد * تا كه از علم شود سنگين بار\r\n* * * روزگارى پى تاراج عقول * نغمه‌ها غرب همى كرد به پا\r\nكه دگر نوع بشر در عالم * كامياب است زهر صلح و صفا !\r\n* * * هم نگهبان حقوق بشر است سازمان ملل و منشورش * باز ديديم كه دفع اشرار\r\nاز ضعيفان ، نبود مقدورش * * * * گر بشر تشنه اصلاحات است\r\nبايد از چشمهء قرآن جويد * ور بود طالب آزادى و صلح\r\nبايد اول ره يزدان پويد * * * * دولت حق و عدالت بيقين\r\nدر خور مهدى موعود بود * صلح و آزادى خالى ز مجاز\r\nهم از آن خسرو مسعود بود * * * * وه چه خوش مژده خدا داد بما\r\nكه زمين را سر و سامان آيد * ديو نادانى و فقر از گيتى\r\nبگريزد چه سليمان آيد * دوستان منتظر و چشم به راه\r\nكه نمايان شود آن مصلح كل * بحقيقت بود آن روز بهار\r\nكه شود زنده ره و رسم رسل \r\n\r\n","description":"","footnote":"","page_name":" 1282 ","page_number":1290},
  {"content":"\r\n\r\nمحمد على - فتى تبريزى\r\n\r\nآئينه غيب‌نما\r\n اى نهان ساخته از ديدهء ما صورت خويش * بدر از پرده غيب آى و نما طلعت خويش\r\nطاق شد طاقت ياران بگشا پرده ز رخ * اى نهان ساخته از ديده ما صورت خويش\r\nنه همين چشم به راه تو مسلمانانند * عالمى را نگران كرده‌اى از غيبت خويش\r\nآمد از غيبت تو جان بلب منتظران * همه دادند ز كف حوصله و طاقت خويش\r\nبىرخت بسته به روى همه درهاى اميد * بگشا بر رخ احباب در از رحمت خويش\r\nگرچه غرقيم بدرياى گناهان ليكن * شرمساريم و خجالت زده از غفلت خويش\r\nروى دل سوى تو داريم به صد عجز و نياز * جز تو ابراز نداريم بكس حاجت خويش\r\nجز تو ما را نبود ملجئى اى حجت حق * باد سوگند ترا بر شرف و عصمت خويش\r\n« دست ما گير كه بيچارگى از حد بگذشت » * بگشا مشكل ما را به يد همت خويش\r\nروزگارى است كه از جهل و نفاق و نخوت * هر كس از رنج كسان مىطلبد راحت خويش\r\nتا كه بر كار خلايق سر و سامان بخشى * گير با دست خدائى علم نهضت خويش\r\nتوئى آن گوهر يك دانه درياى شرف * كه خداوند جهان خواند ترا حجت خويش\r\nساخت حق آينهء غيب نما روى ترا * نگرد خواست در آن آينه تا طلعت خويش\r\nروز ميلاد همايون تو عيديست كه حق * در چنين روز عيان ساخت مهين آيت خويش\r\nيافت زان روى شرف نيمهء شعبان كامروز * شامل حال جهان كرد خدا رحمت خويش\r\nقرب حق يافت بتحقيق كسى كاو بصفا * با تو پيوست و گسست از دگران الفت خويش\r\nخوش زدى دم ز مديح ولى عصر « فتى » * كه فزودى ببر اهل و لا حرمت خويش \r\n\r\n","description":"","footnote":"","page_name":" 1283 ","page_number":1291},
  {"content":"\r\n . \r\n\r\n","description":"","footnote":"","page_name":" 1284 ","page_number":1292}
  ]