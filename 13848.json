[
  {"content":"\r\n\r\nاهل بيت عليهم السلام\r\nدر شعر سيد حيدر حنى وشهريار\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\n[ شناسنامه 
  ]\r\nعنوان و نام پديدآور : اهل بيت ( عليهم السلام ) در شعر سيد حيدر حلى و شهريار\r\nمشخصات نشر : قم : مجمع ذخاير اسلامى ، 1393 .\r\nمشخصات ظاهرى : 295 ص .\r\nفروست : در سايه سار همايش ؛ 9\r\nشابك : 978 - 964 - 988 - 812 - 5\r\nوضعيت فهرست نويسى : فيپاى مختصر\r\nيادداشت : فهرستنويسى كامل اين اثر در نشانى :  http : / / opac . nlai . ir  قابل دسترسى است\r\nشناسه افزوده : گلثوم ، تنها ، 1367 -\r\nشناسه افزوده : مجمع ذخائر اسلامى\r\nشماره كتابشناسى ملى : 3783551\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nدر سايه سار همايش / 9\r\nاهل بيت عليهم السلام\r\nدر شعر سيد حيدر حلى وشهريار\r\nگلثوم تنها\r\nنشر مجمع ذخائر اسلامى 1393\r\nبا همكارى مؤسسه تاريخ علم وفرهنگ\r\nبه مناسبت اولين همايش بين المللى ميراث مشترك ايران وعراق\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاسنفد 1393 ش / مارس 2015 م\r\nكليه حقوق اين اثر تحت قانون كپى رايت بوده و ترجمه يا چاپ تمام يا بخشى از مطالب آن و نيز درج تمام يا بخشى از آنها در ضمن بانكهاى اطلاعاتى و تهيه برنامه‌هاى رايانه‌اى يا استفاده مطالب و تصاوير در اينترنت و ديگر ابزار و ادوات ، به هر نحوى ، بدون اجازه قبلى ناشر به صورت كتبى ، ممنوع مىباشد .\r\n MAJMA AL - DAKAAIR AL - ISLAMYYAH , 2015 \r\n All rights reserved , No part of this book may be reproduced or translated in any form , by print , internet , photo print , microfilm , CDs or any other means without written permission from the publisher \r\nدر سايه سار همايش / 9\r\nمجمع ذخائر اسلامى - قم ، ايران\r\nباهمكارى مؤسسه تاريخ علم وفرهنگ\r\nاهل بيت ( عليهم السلام )\r\nدر شعر سيد حيدر حلى وشهريار\r\nنگارش : گلثوم تنها\r\nصفحه آرا : روح الله على زاده\r\nچاپ : ظهور / صحافى : نفيس\r\nنشر : مجمع ذخائر اسلامى - قم\r\nنوبت چاپ : اول - اسفند 1393 ش ( 2015 م )\r\nشمارگان : 500 جلد - قيمت : 23000 تومان / 26 دلار\r\nشابك : 6 - 790 - 988 - 964 - 978\r\n3 - 781 - 988 - 964 - 978 : ISBN\r\nارتباط با ناشر\r\nقم : خيابان طالقانى ( آذر ) - كوى 23 - پلاك 1 - مجمع ذخائر اسلامى\r\nتلفن : 740 7713 253 98 + دورنگار : 1119 770 253 98 + همراه : 4335 252 0912\r\nنشانى پايگاههاى اينترنتى :\r\n www . mzi . ir www . zakhair . net \r\n info @ mzi . ir info @ zakhair . net \r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nتقديم به :\r\nگلواژه آفرينش ؛ فاطمه زهرا ( س )\r\nمحضر آزادگى و ايثار ؛ ابا عبدالله الحسين ( ع ) . . .\r\nپدر و مادرم ؛ كه چروك هاى دست و صورتشان چوب خط زندگى من است .\r\nوپيشكش به :\r\nتو اى از تبار ياس‌هاى خوشبو\r\nاى آخرين ذخيره الهى\r\nواى .\r\nبه اميد گوشه‌ى چشمى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست منابع\r\nفهرست منابع 7\r\nپيشگفتار : 19\r\nفصل اول : كليات و مقدمات 21\r\n1 - 1 مقدمه 23\r\nپيشينه بحث 29\r\n1 - 2 ادبيات تطبيقى 31\r\n1 - 3 ادبيات متعهد 36\r\n1 - 4 شعر عاشورايى عربى و فارسى 37\r\n1 - 5 اغراض شعر عاشورايى 40\r\n1 - 6 زندگينامه سيد حيدر حلّى 42\r\n1 - 6 - 1 جايگاه ادبى سيد حيدر 43\r\nتأليفات 44\r\n1 - 6 - 2 اوضاع سياسى و اجتماعى عصر سيد حيدر 46\r\n1 - 6 - 3 اوضاع ادبى 47\r\n1 - 7 زندگينامه شهريار 47\r\n1 - 7 - 1 شخصيت ادبى شهريار 49\r\n1 - 7 - 2 ويژگى اجتماعى شعر شهريار 50\r\n1 - 7 - 3 سير تمايلات عرفانى در شهريار 52\r\n1 - 7 - 4 رمانتيسم در شعر شهريار 53\r\nفصل دوم : بررسى و تحليل مضامين شعرى سيد حيدر حلّى 55\r\n2 - 1 پيامبر اكرم ( ص ) 57\r\n2 - 1 - 1 مدح 57\r\n2 - 1 - 1 - 1 بعثت نبى اكرم ( ص ) 59\r\n2 - 1 - 1 - 2 مضامين اخلاقى - اجتماعى 60\r\n2 - 1 - 1 - 2 - 1 ذكر نام أحمد 60\r\n2 - 1 - 1 - 2 - 2 مظهر هدايت 61\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n2 - 1 - 1 - 2 - 3 عزت قبيله 61\r\n2 - 2 حضرت على ( ع ) 62\r\n2 - 2 - 1 مدح 62\r\n2 - 2 - 1 - 1 استمداد طلبيدن 62\r\n2 - 2 - 2 رثاى حضرت على ( ع ) 63\r\n2 - 2 - 2 - 1 رثا در شعر سيد حيدر 63\r\n2 - 2 - 1 - 2 رثاى دينى 63\r\n2 - 2 - 2 - 2 شهادت 65\r\n2 - 2 - 2 - 3 به سوگ نشستن جبرئيل و ملائكه بر على ( ع ) 65\r\n2 - 2 - 2 - 4 رويكرد روايى - سياسى 66\r\n2 - 2 - 2 - 4 - 1 ماجراى فدك 66\r\n2 - 2 - 2 - 5 مضامين اخلاقى اجتماعى 68\r\n2 - 2 - 2 - 5 - 1 كنيه ى ابوتراب 68\r\n2 - 2 - 2 - 5 - 2 قرآن ناطق 69\r\n2 - 3 امام حسين عليهالسّلام 70\r\n2 - 3 - 1 مدح امام حسين ( ع ) 72\r\n2 - 3 - 1 - 1 اميد به كرامت 72\r\n2 - 3 - 2 رثاى امام حسين ( ع ) 73\r\n2 - 3 - 2 - 1 شخصيت هاى عاشورايى 73\r\n2 - 3 - 2 - 1 - 1 قهرمانان 74\r\n2 - 3 - 2 - 1 - 1 - 1 - امام حسين ( ع ) 74\r\n2 - 3 - 2 - 1 - 1 - 2 حسين تجسم امامت و قضاوت و حكومت 75\r\n2 - 3 - 2 - 1 - 1 - 3 كربلا 75\r\n2 - 3 - 2 - 1 - 1 - 4 حسين ( ع ) شفيع روز محشر 76\r\n2 - 3 - 2 - 1 - 1 - 5 شوق ديدار محبوب 77\r\n2 - 3 - 2 - 1 - 1 - 6 اميد بيچارگان 78\r\n2 - 3 - 2 - 1 - 1 - 7 مقيد به عهد و پيمان 79\r\n2 - 3 - 2 - 1 - 1 - 8 وديعه الهى 79\r\n2 - 3 - 2 - 1 - 1 - 9 برگزيده خداوند 80\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n2 - 3 - 2 - 1 - 1 - 10 نمود آيه ى تطهير 80\r\n2 - 3 - 2 - 1 - 1 - 11 شجاعت 81\r\n2 - 3 - 2 - 1 - 1 - 12 بردبارى 84\r\n2 - 3 - 2 - 1 - 1 - 2 حضرت على اصغر ( ع ) 84\r\n2 - 3 - 2 - 1 - 1 - 2 - 1 شهادت على اصغر ( ع ) سند تاريخى 85\r\n2 - 3 - 2 - 1 - 1 - 3 حضرت عباس ( ع ) 85\r\n2 - 3 - 2 - 1 - 1 - 3 - 1 عدم پذيرش ظلم 86\r\n2 - 3 - 2 - 1 - 1 - 3 - 2 قمر بنى هاشم 86\r\n2 - 3 - 2 - 1 - 1 - 4 زنان حاضر در كربلا 86\r\n2 - 3 - 2 - 1 - 1 - 5 اصحاب 88\r\n2 - 3 - 2 - 1 - 1 - 5 - 1 پرهيزكارى 90\r\n2 - 3 - 2 - 1 - 2 ضد قهرمانان 90\r\n2 - 3 - 2 - 1 - 2 - 1 جهالت و كينه توزى 90\r\n2 - 3 - 2 - 1 - 3 موضوعات : 91\r\n2 - 3 - 2 - 1 - 3 - 1 تشنه شهيد شدن امام حسين 91\r\n2 - 3 - 2 - 1 - 3 - 2 هجو بنى اميه 92\r\n2 - 3 - 2 - 1 - 3 - 3 سرزنش و نكوهش بنى اميه 93\r\n2 - 3 - 2 - 1 - 3 - 4 توصيف شمشير و اسب امام ( ع ) 95\r\n2 - 3 - 2 - 1 - 3 - 5 توصيف ميدان كارزار 96\r\n2 - 3 - 2 - 1 - 3 - 6 مهدويت در اشعار حسينى سيد حيدر حلّى 97\r\n2 - 4 مدح موسى بن جعفر و محمد جواد ( كاظمين ) عليهماالسلام 100\r\n2 - 4 - 1 پناه درماندگان 101\r\n2 - 4 - 2 عصمت 102\r\n2 - 5 مدح امام هادى و امام حسن عسكرى ( عسكريين ) عليهماالسلام 102\r\n2 - 5 - 1 مقام سامرا 103\r\n2 - 5 - 2 رفعت مقام 103\r\n2 - 6 مدح حضرت مهدى ( عج ) 104\r\n2 - 6 - 1 اهل بيت ( ع ) ؛ قطب عالم امكان 105\r\n2 - 6 - 2 آل طاها ؛ بهانه آفرينش 107\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n2 - 6 - 3 مضامين اخلاقى - اجتماعى 108\r\n2 - 6 - 3 - 1 گره گشايى 108\r\n2 - 6 - 3 - 2 استمداد طلبيدن 109\r\n2 - 6 - 3 - 3 رحمت خداوندى 110\r\n2 - 6 - 3 - 4 مجد و شرف آيين خداوند 110\r\n2 - 6 - 3 - 5 تجسم فضيلت و كرامت 111\r\n2 - 6 - 3 - 6 منجى جهانى 112\r\n2 - 6 - 3 - 7 عطا كننده 112\r\n2 - 6 - 3 - 8 برگزيده خداوند 114\r\n2 - 6 - 3 - 9 منتقم 114\r\nفصل سوم : بررسى و تحليل مضامين شعرى شهريار 117\r\n3 - 1 حضرت محمد ( ص ) 119\r\n3 - 1 - 1 مدح 119\r\n3 - 1 - 1 - 1 وقايع تاريخى 120\r\n3 - 1 - 1 - 1 - 1 معراج 120\r\n3 - 1 - 1 - 1 - 2 ميلاد مسعود حضرت ختمى مرتبت ( ص ) 121\r\n3 - 1 - 1 - 2 مضامين اخلاقىاجتماعى 122\r\n3 - 1 - 1 - 2 - 1 اسلام ؛ مكتب تكامل 122\r\n3 - 1 - 1 - 2 - 2 علم و حكمت 123\r\n3 - 1 - 1 - 2 - 3 توسل 123\r\n3 - 1 - 1 - 2 - 4 سلوك پيامبر ( ص ) 123\r\n3 - 1 - 2 رثاى پيامبر اكرم ( ص ) 124\r\n3 - 1 - 2 - 1 عدالت 125\r\n3 - 2 حضرت فاطمه ( س ) 126\r\n3 - 2 - 1 مدح حضرت فاطمه ( س ) 126\r\n3 - 2 - 1 - 1 هَل أتى 126\r\n3 - 3 على ( ع ) 127\r\n3 - 3 - 1 مدح 127\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n3 - 3 - 1 - 1 رويكرد تاريخى 129\r\n3 - 3 - 1 - 1 - 1 پيكار حضرت على ( ع ) با معاويه 129\r\n3 - 3 - 1 - 1 - 2 جنگ خندق 130\r\n3 - 3 - 1 - 2 رويكرد سياسى 131\r\n3 - 3 - 1 - 2 - 1 مسئله غدير 131\r\n3 - 3 - 1 - 2 - 2 دوران دورى از حكومت 132\r\n3 - 3 - 1 - 3 مضامين اخلاقى - اجتماعى 133\r\n3 - 3 - 1 - 3 - 1 آيت خداوندى 134\r\n3 - 3 - 1 - 3 - 2 سرچشمه شناخت خداوند 134\r\n3 - 3 - 1 - 3 - 3 عهد و پيمان 135\r\n3 - 3 - 1 - 3 - 4 بخشندگى 135\r\n3 - 3 - 1 - 3 - 5 شه ملك لافتَى 136\r\n3 - 3 - 1 - 3 - 6 دستگيرى از مستمندان 137\r\n3 - 3 - 1 - 3 - 7 شجاعت 137\r\n3 - 3 - 1 - 3 - 8 سخنورى 137\r\n3 - 3 - 1 - 3 - 9 باب علم و معرفت 138\r\n3 - 3 - 1 - 3 - 10 فضيلت و برترى 139\r\n3 - 3 - 1 - 3 - 11 تجلى جمال خداوندى 139\r\n3 - 3 - 1 - 3 - 12 مظهر العجايب 140\r\n3 - 3 - 1 - 3 - 13 ولايت 140\r\n3 - 3 - 1 - 3 - 14 رمز جاودانگى 141\r\n3 - 3 - 1 - 3 - 15 شفاعت 141\r\n3 - 3 - 2 احساسات و عواطف شخصى شاعر 142\r\n3 - 3 - 2 - 1 عاطفه 142\r\n3 - 3 - 2 - 2 ولايتمدارى 143\r\n3 - 3 - 2 - 3 توسل 144\r\n3 - 3 - 3 ترجمه و اقتباس از ديوان حضرت على ( ع ) 145\r\n3 - 3 - 3 - 1 مولا على ( ع ) و شريح قاضى 145\r\n3 - 3 - 3 - 2 عهد شكنى 148\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n3 - 3 - 3 - 3 فراز و نشيب هاى زندگى 148\r\n3 - 3 - 3 - 4 صبر در برابر مشكلات 149\r\n3 - 3 - 3 - 5 طمع 149\r\n3 - 3 - 3 - 6 انسان 150\r\n3 - 4 امام حسين ( ع ) 150\r\n3 - 4 - 1 مدح 150\r\n3 - 4 - 1 - 1 توصيف خصوصيات اخلاقى 151\r\n3 - 4 - 1 - 2 عظمت و ارجمندى 151\r\n3 - 4 - 1 - 3 رويكرد سياسى 151\r\n3 - 4 - 1 - 3 - 1 حكومت يزيد و بازخوانى آن در دوره حكومت جديد 151\r\n3 - 4 - 2 رثاى امام حسين ( ع ) 152\r\n3 - 4 - 2 - 1 شخصيت هاى قهرمان عاشورايى 153\r\n3 - 4 - 2 - 1 - 1 حسين ( ع ) 153\r\n3 - 4 - 2 - 1 - 1 مضامين اخلاقىاجتماعى 153\r\n3 - 4 - 2 - 1 - 1 - 1 ظلم ستيزى 153\r\n3 - 4 - 2 - 1 - 1 - 2 نماد عشق و آزادى 153\r\n3 - 4 - 2 - 1 - 1 - 3 محتواى انسانى قيام امام حسين 154\r\n3 - 4 - 2 - 1 - 1 - 4 طنين صداى امام ( ع ) در گوش تاريخ 154\r\n3 - 4 - 2 - 1 - 1 - 5 جاودانگى 154\r\n3 - 4 - 2 - 1 - 2 حضرت زينب ( س ) 155\r\n3 - 4 - 2 - 1 - 2 - 1 ماندگار ساختن نهضت عاشورا 156\r\n3 - 4 - 2 - 1 - 2 - 2 بلاغت و سخنورى 156\r\n3 - 4 - 2 - 1 - 3 حضرت عباس ( ع ) 157\r\n3 - 4 - 2 - 1 - 3 - 1 وفادارى 158\r\n3 - 4 - 2 - 1 - 3 - 2 زيبايى 158\r\n3 - 4 - 2 - 1 - 3 - 3 سقايت 158\r\n3 - 4 - 2 - 1 - 4 حضرت على اصغر 159\r\n3 - 4 - 2 - 1 - 4 - 1 شفاعت 160\r\n3 - 4 - 2 - 1 - 5 حضرت رقيه ( س ) 161\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n3 - 4 - 2 - 1 - 5 - 1 شهادت 161\r\n3 - 4 - 2 - 1 - 5 - 1 حاجت دهنده 162\r\n3 - 4 - 2 - 1 - 6 اصحاب 162\r\n3 - 4 - 2 - 2 ضد قهرمانان 162\r\n3 - 4 - 2 - 2 - 1 يزيد 162\r\n3 - 4 - 2 - 2 - 3 شمر 163\r\n3 - 4 - 2 - 3 موضوعات 164\r\n3 - 4 - 2 - 3 - 1 حركت كاروان امام حسين ( ع ) از مكه به كربلا 164\r\n3 - 4 - 2 - 3 - 2 فلسفه نهضت حسينى 165\r\n3 - 4 - 2 - 3 - 3 نماز ظهر عاشورا 165\r\n3 - 4 - 2 - 3 - 4 شام غريبان 166\r\n3 - 4 - 2 - 3 - 5 نابودى حكومت فاسد 166\r\n3 - 4 - 2 - 3 - 6 ويران گشتن خانه دين بعد از قتل حسين ( ع ) 166\r\n3 - 4 - 2 - 3 - 7 اشك حسرت 166\r\n3 - 4 - 2 - 4 فراخوانى شخصيت هاى عاشورايى در اشعار انقلابى شهريار 167\r\n3 - 4 - 2 - 4 - 1 فراخوانى شخصيتهاى مهم تاريخ صدر اسلام و عاشورا در حماسه هويزه و جبهه هاى دفاع مقدس 167\r\n3 - 4 - 2 - 4 - 2 فراخوانى زنان عاشورايى در دفاع مقدس 168\r\n3 - 4 - 2 - 4 - 3 فراخوانى شخصيتها و مكتب ظلم ستيز عاشورا ، براى مبارزه با اشغالگران بعثى 168\r\n3 - 5 مدح امام جعفر صادق ( ع ) 169\r\n3 - 5 - 1 آيين جعفرى ؛ جلوه كامل ايمان 170\r\n3 - 5 - 2 أئمه ( ع ) ؛ فرماندهانِ جان و دل 170\r\n3 - 5 - 3 حرمين كاظمين 170\r\n3 - 5 - 4 روزنه اميد 171\r\n3 - 5 - 5 آرامگه دو شمع فروزان امامت 171\r\n3 - 5 - 6 اجابت دعا 171\r\n3 - 5 - 7 امام جواد ( ع ) 172\r\n3 - 5 - 8 حرمين ؛ محل فرود فرشتگان 172\r\n3 - 5 - 9 سرچشمه علوم 172\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n3 - 5 - 10 شفاعت 173\r\n3 - 6 مدح امام رضا ( ع ) 173\r\n3 - 6 - 1 شوق زيارت 173\r\n3 - 6 - 2 گنبد طلا 174\r\n3 - 6 - 3 شفا دهنده 174\r\n3 - 6 - 4 حاجت دهنده 174\r\n3 - 7 مدح حضرت مهدى ( عج ) 175\r\n3 - 7 - 1 برپا ساختن عدالت 175\r\n3 - 7 - 2 قيام حضرت مهدى ( عج ) 176\r\n3 - 7 - 3 حامى جهاديان راه خدا 176\r\n3 - 7 - 4 عدم آمادگى امّت 176\r\n3 - 7 - 5 مسئله ظهور 177\r\n3 - 7 - 6 فتنه آخر الزمان و دجّال 178\r\n3 - 7 - 7 شرايط ظهور 179\r\n3 - 7 - 8 احساس درونى شاعر 180\r\n3 - 7 - 8 - 1 سعادت ديدار يار 180\r\n3 - 7 - 8 - 2 منتظر هميشگى 180\r\n3 - 7 - 8 - 3 خمار انتظار 181\r\n3 - 7 - 8 - 4 گداى كوى عشق 182\r\nفصل چهارم : بررسى وجوه تشابه و تفاوتهاى مضمونى شعر سيد حيدر حلّى و شهريار 183\r\n4 - 1 بررسى وجوه تشابه و تفاوت ها 185\r\n4 - 1 - 1 پيامبر اكرم ( ص ) 185\r\n4 - 1 - 1 - 1 وجوه تشابه 185\r\n4 - 1 - 1 - 1 - 1 معراج 185\r\n4 - 1 - 1 - 1 - 2 خاتميت 188\r\n4 - 1 - 1 - 1 - 3 جريان نور محمدى 189\r\n4 - 1 - 1 - 1 - 4 سرور كاينات 190\r\n4 - 1 - 1 - 2 - 1 وجوه افتراق 192\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n4 - 1 - 1 - 2 - 1 داستان مباهله 192\r\n4 - 1 - 1 - 2 - 2 نامه پيامبر ( ص ) به پادشاه ايران 193\r\n4 - 1 - 1 - 2 - 3 مُهر نبوت 193\r\n4 - 1 - 1 - 2 - 4 توصيف جسمانى 194\r\n4 - 1 - 1 - 2 - 5 عدالت 195\r\n4 - 1 - 1 - 2 - 6 رثاى پيامبر ( ص ) 196\r\n4 - 1 - 2 حضرت فاطمه ( سلام الله عليها ) 197\r\n4 - 1 - 2 - 1 وجوه افتراق 197\r\n4 - 1 - 2 - 1 - 1 رثاى حضرت زهرا ( س ) 198\r\n4 - 1 - 3 حضرت على ( ع ) 199\r\n4 - 1 - 3 - 1 وجوه اشتراك 199\r\n4 - 1 - 3 - 1 - 1 عدالت 199\r\n4 - 1 - 3 - 1 - 2 ليلة المبيت 201\r\n4 - 1 - 3 - 1 - 3 هدايتگرى 202\r\n4 - 1 - 3 - 1 - 4 اندوه كاينات 203\r\n4 - 1 - 3 - 1 - 5 قاتل حضرت على ( ع ) 205\r\n4 - 1 - 3 - 1 - 6 ريشه كنى حكومت مستبدان 207\r\n4 - 1 - 3 - 1 - 7 غدير 210\r\n4 - 1 - 3 - 2 وجوه افتراق 213\r\n4 - 1 - 3 - 2 - 1 مناجاته اى شبانه 213\r\n4 - 1 - 3 - 2 - 2 مهدى ( عج ) ؛ فرزند على ( ع ) ؛ منجى بشريت 215\r\n4 - 1 - 3 - 2 - 3 اقتباس از ديوان حضرت على ( ع ) 218\r\n4 - 1 - 3 - 2 - 3 - 1 وفادارى به همسر 220\r\n4 - 1 - 3 - 2 - 3 - 2 زهد و بى توجهى به دنيا 220\r\n4 - 1 - 3 - 2 - 3 - 3 قناعت پيشگى 220\r\n4 - 1 - 3 - 2 - 3 - 4 شفاعت 221\r\n4 - 1 - 4 امام حسين ( ع ) 222\r\n4 - 1 - 4 - 1 وجوه اشتراك 223\r\n4 - 1 - 4 - 1 - 1 منجى 223\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n4 - 1 - 4 - 1 - 2 عزت و آزادگى 225\r\n4 - 1 - 4 - 1 - 3 خون و رنگ سرخ 228\r\n4 - 1 - 4 - 1 - 4 از جان گذشتن 229\r\n4 - 1 - 4 - 1 - 5 كربلا 229\r\n4 - 1 - 4 - 1 - 6 توسل 231\r\n4 - 1 - 4 - 1 - 7 غم و اندوه 234\r\n4 - 1 - 4 - 1 - 7 - 1 اندوه كاينات 234\r\n4 - 1 - 4 - 1 - 7 - 2 اندوه شخصيت ها 236\r\n4 - 1 - 4 - 1 - 8 آتش زدن خيمه ها 240\r\n4 - 1 - 4 - 1 - 9 غارت شدن پيكر حسين ( ع ) 241\r\n4 - 1 - 4 - 1 - 10 وصف احوال درونى شاعر 243\r\n4 - 1 - 4 - 2 وجوه افتراق 245\r\n4 - 1 - 4 - 2 - 1 اختلاف شخصيت 245\r\n4 - 1 - 4 - 2 - 2 عنوان 245\r\n4 - 1 - 4 - 2 - 3 نام حسين ( ع ) 246\r\n4 - 1 - 4 - 2 - 4 رويكرد تاريخى ( فتح مكه ) 247\r\n4 - 1 - 4 - 2 - 5 مهدويت در اشعار حسينى سيد حيدر حلّى 249\r\n4 - 1 - 4 - 2 - 6 استدعاء شخصيت هاى عاشورايى 252\r\n4 - 1 - 4 - 2 - 6 - 1 فراخوانى شخصيت هاى عاشورايى در موضوع انقلاب اسلامى 252\r\n4 - 1 - 4 - 2 - 6 - 2 فراخوانى شخصيت هاى عاشورا به منظور حضور مردم آذربايجان در جنگ عليه صدام 253\r\n4 - 1 - 5 حضرت عباس ( ع ) 254\r\n4 - 1 - 5 - 1 وجوه اشتراك 255\r\n4 - 1 - 5 - 1 - 1 شجاعت 255\r\n4 - 1 - 5 - 2 وجوه افتراق 256\r\n4 - 1 - 5 - 2 - 1 قامت رشيد 256\r\n4 - 1 - 6 حضرت على اصغر ( ع ) 257\r\n4 - 1 - 6 - 1 وجوه اشتراك 257\r\n4 - 1 - 6 - 1 - 1 رويكرد عاطفى - تاريخى 257\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n4 - 1 - 7 حضرت زينب ( س ) 259\r\n4 - 1 - 7 - 1 وجوه افتراق 259\r\n4 - 1 - 7 - 1 - 1 نگاه دو شاعر به حضور شخصيت هاى زن در كربلا 259\r\n4 - 1 - 8 حضرت رقيه ( س ) 262\r\n4 - 1 - 8 - 1 وجوه افتراق 262\r\n4 - 1 - 8 - 1 - 1 شهر شام 263\r\n4 - 1 - 8 - 1 - 2 رقيّه ( س ) ؛ عاطفه اى لبريز 263\r\n4 - 1 - 9 نتيجه كلى بخش اشعار عاشورايى 264\r\n4 - 1 - 10 حرمين كاظمين 265\r\n4 - 1 - 10 - 1 وجوه اشتراك 265\r\n4 - 1 - 10 - 1 - 1 توصيف صحن حرمين 265\r\n4 - 1 - 10 - 2 وجوه افتراق 267\r\n4 - 1 - 10 - 2 - 1 توصيف ويژگى هاى اخلاقى 267\r\n4 - 1 - 10 - 3 نتيجه 268\r\n4 - 1 - 11 حضرت مهدى ( عجل الله تعالى فرجه الشريف ) 269\r\n4 - 1 - 11 - 1 وجوه اشتراك 270\r\n4 - 1 - 11 - 1 - 1 ولادت حضرت مهدى 270\r\n4 - 1 - 11 - 1 - 2 غيبت حضرت مهدى ( عج ) 271\r\n4 - 1 - 11 - 1 - 3 انتظار فرج 274\r\n4 - 1 - 11 - 1 - 4 احساس درونى شاعر 276\r\n4 - 1 - 11 - 2 وجوه افتراق 277\r\n4 - 1 - 11 - 2 - 1 مبارزه با كفر 277\r\n4 - 1 - 11 - 2 - 2 سيادت 278\r\n4 - 1 - 11 - 2 - 3 فتنه ى دجّال 279\r\nپايان سخن 281\r\nمنابع 287\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nپيشگفتار :\r\nتاريخ روابط ايران و عراق گذشته‌اى بس طولانى دارد ، قدمت اين تاريخ به حدى است كه مىتوان گفت گسترهء زمانى روابط هيچ كشورى به پاى آن نمى رسد ، علاوه بر آنكه زمينه‌هاى گوناگون روابط آنچنان پيوند دو ملت ايران و عراق آنچنان قوام بخشيده كه زمان قادر به گسست آن نيست و حتى حاكمان خود سر نتوانسته‌اند اين ارتباط و پيوند تاريخى را تضعيف كنند . زمينه‌هاى اقتصادى فرهنگى ، دينى ، مذهبى و سياسى ، آنچنان گويا و پويايند كه مرزهاى جغرافيايى قادر به جدايى آن نيستند ، به ويژه اگر نقطه‌هايى از تاريخ را كه شاهد محو مرزها در آن برهه هستيم بطور برجسته مورد دقت و ملاحظه قرار دهيم ، ميزان قوّت اين پيوند تا حدى روشن خواهد شد . كنگره‌هاى ايوان مدائن بر اصالت اين پيوند دلالت مىكند . شباهت‌هاى فرهنگى به حدى زياد است كه گاه ويژگىهاى زبان كمرنگ مىشود . بطور مشخص فضاى مشترك دينى و مذهبى ايران و عراق ، پيوندهاى زبانى ، سنت‌هاى مشترك همه از اين يگانگى حكايت مىكند . گرايشات مشترك دو ملت نسبت به آيين اسلام و احساسات مشترك هر دو به امامان شيعه اركان پيوند دينى دو ملت را قوام بخشيده است . ادبيات آيينه تمام نماى بخشى از اين پيوند است . اگر چه زبان حامل اصلى ادبيات است ولى انديشه‌ها و مضامين آنچنان بر تصاوير زبانى سايه افكنده است كه الگويى واحد از آن دو ساخته است . تأثير و تأثر شعراى عرب - بخصوص عراق - و ايران در نزد انديشمندان ايرانى و عراقى پوشيده نيست و هرگز تعصبات زبانى اين حقايق را نمىپوشاند . داد و ستد واژه‌هاى دو زبان و انتقال تصاوير و ايده‌ها بر بلنداى قامت شاعرانى چون سعدى و متنبى ، بهار و زهاوى و . . . . مشهود است . در زمان معاصر سيد حيدر حلى شاعر شعر حماسه و شهريار نماد غزل‌هاى دلنشين فارسى ، معرف پيوندى ديگرند . رثاى امام حسين ( ع ) و مدح اهل بيت در ديوان هر دو شاعر جايگاه خاصى دارد . شهريار با سوز و احساس و عاطفه خود صحنه‌هاى زيباى عاشورا را در جان انسان حيات مىبخشد و سيد حيدر شعار انقلاب امام را طنين افكن\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمىكند . بررسى شعر اين دو در وادى ادبيات تطبيقى بيانگر بازخوانى پيوند ديرين ايران و عراق است . شهريار آنچنان مىسرايد كه ملت پر احساس عراق مىسوزند و حلى آنچنان شور مىآفريند كه مردم انقلابى ايران فرياد مىكشند . آنچه كه در اين مجموعه گردآمده پايان‌نامه‌اى تطبيقى است كه توسط خانم كلثوم تنها ؛ دانشجوى كوشاى مقطع كارشناسى ارشد رشته زبان و ادبيات عربى دانشگاه تهران تنظيم گشته است و بيانگر بخشى از ارتباط دينى و مذهبى مردم ايران و عراق است كه البته با نقد علاقمندان به اين حوزه امكان ارتقاى آن فراهم مىشود . در پايان اين كوتاه سخن بايد يادآور شوم كه همه اين پايان‌نامه مرهون دانشگاه تهران است ، دانشگاهى كه نماد وزارت علوم ، و معرف ظرفيت هاى علمى اين مرز و بوم است و بدون شك زحمات و عنايات مدير محترم گروه زبان و ادب عربى استاد ارجمند جناب آقاى دكتر آذرشب موجب استحكام شيرازه‌هاى اين اوراق است و اذعان داريم كه بدون تلاش‌هاى جناب آقاى حسين الياسى دانشجوى دكترى زبان و ادبيات عربى در جهت ويرايش ادبى چاپ اين مجموعه و امكان ارائه آن فراهم نمىشد .\r\nو من الله التوفيق\r\nابوالحسن امين مقدسى\r\n20 / 11 / 1393\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nفصل اول : كليات و مقدمات\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\n1 - 1 مقدمه\r\nاهميت شعر و جايگاه آن از دير باز مورد توجه شاعران بوده است ، زيرا هر فكر و فرهنگى كه به زبان شعر در آيد ، در طول زمان جاودانه خواهد ماند و از طرفى چون شعر و ادبيات هر قوم با هر مكتب و آيين ، آيينه‌ى تمام نماى افكار و باورها و گرايش‌هاى آن است . لذا شعر « شيعى » در طول تاريخ ادب ، همانند زبان گوياى مردم به عنوان رسانه‌اى همگانى كه نماد تفكر و اعتقادات و فرهنگ مكتبى شيعه مىباشد در آيينه‌ى ادبيات آيينى شاعران ولايى شيعى متجلى است .\r\nاهل بيت عصمت و طهارت مظهر تامّ اسماء الهى و آيينه‌ى تمام نماى صفات جمال و جلال حق‌ّاند . آنان پيشوايان بشر به سوى فضايل و ارزش‌هاى متعالى انسانى و الهىاند . اين خاندان ، بزرگانىاند كه از هر گونه ناپاكى به دورند و چشمه‌هاى جوشان معارف الهى و ابرهاى رحمت و محبت الهى بر مؤمنين‌اند . زندگى پيامبر و أئمه معصومين ( ع ) ، داستان انسان‌هاى پاك نهاد و خود باخته و به كمال رسيده‌اى است كه براى هر پوينده‌اى ، راهى هموار و مستقيم به سوى حقيقت را نشان مىدهد . زندگى پر فراز و نشيب و سراسر صلابت و جاودانگى آن « مظهرين لأمر الله » مىتواند همه‌ى ابعاد و شؤون مختلف حيات انسان كامل را تأمين نمايد . ( استعلامى ، 13 : 1378 )\r\nمدح اين بزرگواران زينت بخش ديوان شاعران و كتب فرزانگان بوده است ، و كمتر ديوان شعرى را مىتوان يافت كه قطعه شعرى در مدح پيامبر اكرم ( ص ) و اهل بيت مكرم ايشان ثبت نشده باشد . تبيين اوصاف اهل بيت ( ع ) با استناد به آيات و روايات ، سنتى است كه اكثر شاعران در مدح و رثا بدان پرداخته‌اند .\r\nاز زمان ظهور اسلام ، شاعران بزرگى در مدح و رثاى اين بزرگواران شعر سروده‌اند . مدح و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nرثاى پيامبر ( ص ) و اهل بيت ايشان و توصيف اوصاف و ويژگىهاى آنان ، يكى از مدخل‌هاى بارز ادبيات متعهد است كه در كانون توجه شاعران متعهد ؛ اعم از مسلمان و غير مسلمان قرار گرفته است . اين شاعران با سرودن مرثيه ، مدح و هجا به تبيين و ترويج عقايد شيعه و دفاع از حق اهل بيت پيامبر ( ص ) و جايگاه آنان پرداخته و با سلاح شعر به مخالفان اهل بيت حمله‌ور مىشوند . از شاعران دوره صدر اسلام كه با زبان شيواى شعرى خود كوشيدند تا آموزه‌هاى پيامبر گرامى اسلام ( ص ) را در جامعه دينى پىريزى نمايند ، \" حسان‌بن ثابت انصارى ، كعب‌بن زهير ، نابغه جعدى ، أبوالهيثم بن التَّيهان و غيره \" اشاره كرد .\r\n\" هنگامىكه \" حسان بن ثابت \" پس از مراسم غدير ، سروده‌ى خود را نزد پيامبر اعظم ( ص ) قرائت كرد ، حضرت وى را مورد تفقد قرار دادند و فرمودند : لا زلتَ مؤيداً بروح القُدس ، ما نصرتَنا بلِسانك \" ( طوسى ، 289 : 1411 ) « تا زمانى كه ما را با زبان خود يارى مىكنى ، جبرئيل مؤيد تو خواهد بود » . چنين تأييد و تشويقى از جانب پيامبر ، مهرتاييدى است بر لزوم تعهد شاعر به شعر متعهد .\r\nبايد گفت نام شيعه در بسيارى موارد با شعر و آيين ادبى گره خورده است . مسأله ولايت اميرالمؤمنين ( ع ) و غصب خلافت ، موجب شد تا حادثه‌ى عظيم و سرنوشت ساز غدير ، توجه شاعران را معطوف خود سازد و غديريات را در تاريخ ادبيات شيعه به وجود آورد . فضايل و مدايح على ( ع ) بر زبان‌ها جارى شد و شاعران ماجراى سقيفه را تقبيح كردند از جمله‌ى اين شاعران ، كميت بن زيد اسدى ، شاعر دوره اموى است كه مدح بنىهاشم را با حمله به بنىاميه همراه كرد . ( حوفى ، 201 : 1965 )\r\nشاعران بزرگ و متعهد شيعه همواره خطر بزرگى براى حكومت هاى فاسد و حاكمان غاصب بودند ؛ زيرا آنان با زبان شعر به مدح خاندان اهل بيت ( ع ) مى پرداختند و صفت ها و شرطهاى لازم براى يك حاكم دينى و سياسى را يادآورى و با مقايسه آنها با ديگر زمامداران ، دلها را با حقيقت ايشان آشنا مى كردند .\r\nبا روى كار آمدن عباسيان ، شعر شيعى وارد ميدان جديدى شد . از شاعران متعهد اين دوره\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمىتوان به دعبل خزاعى ، ديك الجن ، ابن رومى ، شريف رضى ، شريف مرتضى ، مهيار ديلمى و غيره اشاره كرد . رفتار و برخورد بنىعباس با علويان بسيار بدتر از بنىاميه بود و در ظلم و جنايت به أئمه و شيعيان آنان ، گوى سبقت را از امويان نيز ربودند . از اين‌رو برخى از شاعران متعهد و شيعى اين دوره ناچار به تقيه و پنهان كردن اعتقادات و محبت خود شدند . اما بسيارى ديگر ، اعتقاد و عشق خود را نسبت به اهل بيت و خشم و كينه خود را نسبت به دشمنان اهل بيت ( ع ) ، آشكارا اعلام نمودند . دعبل شاعر پرآوازه اهل بيت از جمله اين شاعران است . ( رجائى ، 153 : 1382 )\r\nدر قرن دهم با حضور عثمانىهاى متعصب در رأس حكومت جامعه و رفتارهاى وحشيانه با شيعيان ، شعر شيعى ادبى هم دچار ركود شد . لذا در شعر عربى از قرن دهم تا چهاردهم شعرى كه شايستگى عنوان شعر انقلاب باشد نمىيابيم ، معانى اشعار تكرارى و صور شعرى فاقد تازگى است و از روح مبارزه و انقلاب خالى است ( همان ) . خالى بودن شعر از روح حماسه و انقلاب ، آن را به ادبياتى گريان تبديل مىكند . اما در اواخر قرن سيزدهم هجرى ، نهضتى ادبى به وجود آمد كه در نتيجه‌ى آن شعر و ادبيات رشد كرد و از نظر مضمون ، محتوا و ساختار جانى دوباره گرفت .\r\nدر مقابل در شعر شيعى ادب فارسى ، تا پيش از اوايل سده چهارم ، به خاطر حاكميت فرمانروايان متعصب و سخت‌گيرىهاى آنان نمىتوان پيشينه‌ى قابل توجهى را از ادب شيعى و عاشورايى ارائه كرد ؛ اما با حاكميت آل بويه و گسترش تدريجى مذهب تشيع ، رثاى خاندان پيامبر ( ص ) ، به ويژه ياد مصايب جانگداز سالار شهيدان ، جايگاهى ممتاز و ويژه در تاريخ ادبيات فارسى به خود اختصاص داد . ( صفا ، 1355 ، ج 200 : 1 ) گفته‌اند كسائى نخستين شاعر فارسى زبان است كه قصايدى در مدح پيامبر سروده و شيعه بوده است . اوّلين سوگنامه كربلا نيز متعلق به اوست . هرمان إته درباره‌ى كسائى مىگويد : « او به نعت حضرت ( ع ) و فاطمه ( س ) و ساير أئمه ( ع ) پرداخت و از اين لحاظ وى اولين شاعر نهضت شيعى در مسقط الرأس خويش ، خراسان گشت . » ( إته ، 148 : 1337 ) و بعد از وى فردوسى به عنوان شاعر ملى ايران كه در\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدوره‌ى غزنويان مىزيسته است . از ديگر شاعران متمايل به شيعه مىتوان به ناصر خسرو شاعر عصر سلجوقى ، و نيز سنايى و انورى اشاره كرد .\r\nابوالمفاخر رازى از ديگر شاعران پارسى زبان و شيعى مذهب قرن ششم مىباشد كه در مدح و منقبت أئمه ( ع ) شعر سروده است . از ويژگىهاى عمده‌ى شعر فارسى در اين عصر منقبت خوانى و ذكر فضايل و مدايح پيامبر و اهل بيت ( ع ) بود . ( صفا ، 1371 ، ج 160 : 2 ) در قرن هفتم نيز شاعرانى در مدح و منقبت و رثاى أئمه طبع آزمايى كردند كه مىتوان به فخرالدين عراقى ، سلمان ساوجى ، خواجوى كرمانى ، حسن كاشى اشاره كرد . شاعران در دوره‌هاى مختلف ، در ضمن موضوعات مختلف به مدح و منقبت و يا رثاى پيامبر ( ص ) مىپرداختند ، اما سرودن قصايد خاص دينى در قرن نهم رواج گرديد . سعيد نفيسى اين ويژگى را امتياز شعر شيعى در قرن نهم تلقى كرده ، مىگويد : « امتياز شعر اين دوره اين است كه مدايح أئمه اثنىعشر ( ع ) در ضمن قصايد مخصوص روز به‌روز بيشتر ديده مىشود و اين مضمون جديد كه در آثار برخى از شعراى قرن هشتم آغاز شده ، در اين دوره بيشتر ترقى كرده و چند تن شاعرى كه اشعارشان منحصراً در مناقب أئمه بوده است در اين قرن ديده مىشود . » ( نفيسى ، 229 : 1344 )\r\nو اما در قرن دهم با روى كار آمدن صفويه ، حكومت علم ، فرهنگ و ادب را در خدمت نشر و تقويت تشيع قرار داد . حمايت ويژه سلاطين صفوى از شاعرانى كه در مدح يا رثاى پيامبر و خاندان او شعر مىگفتند ، ارج و رونق بسيارى به شعر دينى داد . از برجسته‌ترين و نام آشناترين شاعر آن محتشم كاشانى است . بابا فغانى شيرازى ، اهلى شيرازى ، فضولى بغدادى از ديگر شاعران اين دوره هستند . ( كافى ، 258 : 1386 - 225 )\r\nسر انجام پس از طى يك دوره فراز و نشيب‌ها ، با آغاز دوران مشروطيت در ايران ، در واپسين سال‌هاى حكومت قاجار و آغاز تحولات و دگرگونىهاى جامعه‌ى ايران ، شعر شيعى نيز جايگاهى محكم پيدا كرد . اما آنچه بيش از همه به شعر مذهبى در ايران بال و پر داد ، پيروزى انقلاب اسلامى بود .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nادبيات دينى و آيينى دو ملت ايران و عرب تجلىگاه تفكر و اعتقادات و شور و شعور آنان بوده كه ادبيات منظوم و منثور اهل بيت ( ع ) اعم از شعر ، خطبه ، دعا و كلمات قصار تنها قسمتى از اين ادبيات را به خود اختصاص داده است . افزون بر آن جوشش عشق و محبت به اين خاندان در ضمير انسان‌هاى پاك طينت ، خالق ادبياتى گشته كه عاشورا گسترده‌ترين ميراث آن محسوب مىشود .\r\nدر اين ميان دو ملت ايران و عراق بنا به دلايل مختلف از عرصه‌هاى جدّى پرداختن به اين موضوعات مىباشند . ريشه‌هاى مشترك دينى و اعتقادى ، برخى اشتراكات فرهنگى و گاه تجربه‌هاى اجتماعى مشابه در ميان دو ملت از جمله عواملى است كه ادبيات دينى آنها را به هم نزديك ساخته است . سيد حيدر حلّى ؛ شاعر عرب زبان قرن سيزدهم هجرى و محمد حسين شهريار ؛ شاعر معاصر ايران از نمونه‌ى اين شاعران هستند كه در مدح و رثاى اهل بيت پيامبر ( ص ) و مظلوميت ايشان ؛ بويژه امام حسين ( ع ) اشعار زيادى دارند كه اولى به زبان‌هاى عربى ، و دومى به زبان‌هاى فارسى و تركى سروده است . هر دو شاعر با مدح و رثاى اهل بيت عليهم‌السلام ، سعى در معرفى آنان به عنوان الگوى حاكم اسلامى دارند و ضمن اشاره به فلسفه نهضت و جنبش امام حسين ( ع ) ، با انعكاس شرايط و وضعيت جامعه خود در اشعارشان ، از حماسه‌ى حسين‌بن على ( ع ) و قيام او ، بر آفريدن قيام عليه حاكمان ظالم و مستبد بهره گرفته‌اند . سيد حيدر با ديدن جنايات حاكمان عثمانى و سيطره‌ى آنان بر جان و مال مردم ، زبان به شكوه مىگشايد و به أئمه اهل بيت و بويژه امام حسين و امام زمان عليهماالسلام پناه مىبرد . وى از جمله شاعرانى است كه به صورت آشكارا زبان به هجو و نكوهش خاندان بنىاميه و جنايات‌شان عليه خاندان بنىهاشم مىگشايد و خشم و كينه خود را نسبت به دشمنان اهل بيت ( ع ) ابراز مىدارد . سيد حيدر در اشعارش هم از نظر شكل و هم مضمون ، شاعرى متعهد است . او امير بلامنازع فنّ رثا است و رثاى او در حق اهل بيت و بويژه براى اباعبدالله الحسين ( ع ) مهر تاييدى بر اين ادعا ، و شاهدى است بر عشق و محبت اين شاعر بر اهل بيت ( ع ) و جوشش و غليان ايدئولوژى اسلامى در اعماق وجود وى .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n( سليمان ، 45 : 1981 )\r\nسيد حيدر لقب « شاعر الثورة الحسينة » گرفته است ، بدين معنى كه او شاعر رسالت اسلامى و شاعر انسانيت است .\r\nوى در اشعارش امام حسين را انسانى معرفى مىكند كه براى كرامت انسان و به خاطر دفاع از آزادگى و عدالت و مساوات قيام كرده است . اشعارش درباره امام ( ع ) چون شمشيرى تيز و برنده است كه تا ابد بر ظالمان مسلط است .\r\nوى در اشعارى كه در مورد سبط نبى اكرم ( ص ) سروده است ، آن چنان مهارتى در تصوير صحنه‌ها به كار گرفته است كه چكاچك شمشيرها و شيهه اسبان را در ميدان جنگ مىتوان احساس كرد . كلمات وى در وصف ياران امام حسين و صدق توصيفش درباره آنها گويى ميدان جنگ را در برابر چشمان مخاطب به تصوير مىكشد و تاريخ را از نو بازسازى كرده و مخاطب را همراه خود به ميدان نبرد مىبرد . بيشترين اشعار سيد حيدر حلّى ، درباره رثاى امام حسين ( ع ) است كه در آن فخر و حماسه را با هم در آميخته است ، كه اين از نظر برخى از پژوهشگران ، به نوبه خود پديده‌اى شگفت‌انگيز است \" زيرا رثا - در حقيقت - آه و ناله و سوگ است و فخر و خودپسندى در ساختار آن جايى ندارد \" ( حاوى ، 118 : 1960 ) اما سيد حيدر و بسيارى از نزديكان و هم عصرانش در شعر خويش به عنوان خونخواهان و تحريك كنندگان به انتقام ، و برانگيزانندگان بر انقلاب عمل كرده و مراثىشان را با حماسه و فخر در هم آميخته‌اند .\r\nشهريار نيز از ديار آذربايجان ، صادقانه‌ترين عواطفش را در مدح و منقبت و رثاى اهل بيت ( ع ) به كار گرفته است . اشعار وى صبغه شيعى و ارزشى دارد و اين مسئله را مىتوان از ذكر فضايل و مناقب رسول خدا و امامان شيعه و بويژه امام على و امام حسين عليهماالسلام دريافت . اشعار دينى او نشأت گرفته از مذهب تشيع و ارزش‌هاى فاخر اسلامى است . وى افكار دينى را با امور جامعه خود تطبيق داده و دوستدار و محبّ اهل بيت ( ع ) بوده و آنان را مدح و رثا گفته است و با سرودن بيش از بيست غزل و قصيده كه شامل حدود هفتصد بيت\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nدر مدح اهل بيت ( ع ) مىباشد ، در جهان تشيع شهرت يافت . چكامه‌ها و قصايد وى در وصف و بيان خصلت‌ها و اخلاق نيكو و پسنديده‌ى حضرت على ( ع ) از ناب‌ترين اشعار وى محسوب مىشود .\r\nدر شعر وى نيز امام حسين ( ع ) و قيام عاشورا از جايگاه خاصّى برخوردار است . وى به عنوان شاعرى غنايى ، از اندرون محزون خود سخن مىگويد و با رويكردى بكايى و رثايى مصيبت شهادت حسين ( ع ) را به زمين و آسمان تعميم مىدهد . البته اين بدين معنا نيست كه شعر وى از بُعد حماسى خالى است بلكه اشعار وى در دوره‌اى كه ايران اسلامى ، زير يوغ استعمار بيگانگان بود و نيز زمانى كه رژيم بعثى عراق ، مرزهاى ايران را تهديد مىكرد ، با سرودن قصايدى كه جنبه‌ى حماسه و عاطفه را با هم داشت ، به دفاع از خاك اين مرز و بوم برخاست و با الهام پذيرفتن از قيام عاشوراى حسينى ، ملت مبارز كشورمان را رهروان مكتب حسين‌بن على ( ع ) مىداند كه در مقابل ظلم بر نتافته و به دفاع از وطن خويش پرداخته‌اند .\r\nرثا ؛ بويژه رثاى امام حسين ( ع ) و نيز بررسى نگاه آنان به مسائلى چون قيام عاشورا و چگونگى انعكاس آن در اشعارشان و نقد و تحليل اشتراكات و افتراقات آن است . از اين‌رو پژوهش حاضر با نگاهى تطبيقى بر اساس مكتب ادبى تكاملى ( مكتب فرانسه و آمريكا ) ، به بررسى و تحليل و نقد ديدگاه‌هاى دو شاعر ايران و عرب ، شهريار و سيدحيدرحلّى و رويكرد آن دو نسبت به مدح و ثاى اهل بيت ( ع ) و به ويژه واقعه عاشورا و نيزاسلوب‌هاى ادبى و نكات بلاغى كه هر دو شاعر در مضمون‌پردازى از آنها بهره جسته‌اند ، پرداخته‌است .\r\n\r\nپيشينه بحث\r\nاز آثارى كه درباره اشعار سيد حيدر حلّى به رشته تحرير در آمده است مىتوان به دو كتاب \" الايدئولوجيا فى رثاء الحسين ( ع ) \" اثر محمد كامل سليمان ، كه ايدئولوژى و عقيده‌ى شاعر را با توجه به ديوان شعرى وى بيان كرده و نيز كتاب \" السيد حيدر الحلّى شاعراً \" از مدين الموسوى كه به بررسى كلى اشعار وى پرداخته ، اشاره كرد . همچنين به پايان‌نامه \" بررسى سيماى اهل بيت ( ع ) در اشعار سيد حيدر حلّى \" كه توسط زهرا خانگاه و به راهنمايى دكتر محمد دزفولى در\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدانشگاه تهران و نيز پايان‌نامه \" بررسى و تحليل شعر حسينى در مراثى سيد حيدر حلّى \" در دانشگاه آزاد واحد كرمانشاه و پايان نامه \" مقايسه مراثى اهل بيت ( ع ) در ديوان سيد شريف رضى و سيد حيدر حلّى \" توسط آقاى يوسف ابراهيمى اشاره كرد . مقاله‌اى هم با عنوان \" ديوان السيد حيدر الحلّى ( اغراضه و فنونه ) \" از دكتر فارس عزيز مسلم در مجلهء مركز بابل در ژوئن 2011 چاپ شده است . درباره شهريار و بررسى اشعار وى نيز آثار زيادى به رشته تحرير در آمده است كه از مهم‌ترين اين آثار مىتوان به كتاب \" در خلوت شهريار \" بيوك نيك انديش ، \" زندگى ادبى و اجتماعى استاد شهريار \" از احمد كاويان‌پور و \" ناله سه تار \" از رحيم چاوشى اكبرى اشاره كرد . همچنين به پايان‌نامه \" بررسى و تحليل ديوان استاد شهريار از محمد ابراهيم حاتمى \" كه سال 1375 ، در دانشگاه تربيت مدرس نگارش يافته و نيز مقاله‌هاى \" بازتاب آيين‌هاى محرم در ديوان شهريار \" از وحيده عليميرزالو ، \" جلوه‌هاى عرفان در اشعار شهريار \" از محمد تقى سبك دل ، \" دين در انديشه جواهرى و شهريار \" از مهدى ممتحن ، \" بررسى اشعار عاشورايى در دو ادب فارسى و عربى با تكيه بر شعر شهريار و جواهرى \" از دكتر ابوالحسن امين مقدسى ، \" جلوه‌هاى رمانتيسم در شعر شهريار \" از دكتر باقر صدرى نيا و غيره اشاره كرد .\r\nهيچ يك از موارد فوق به بررسى و تطبيق شعر شهريار در مورد اهل بيت ( ع ) ( در دو زبان تركى و فارسى ) و شعر سيد حيدر حلّى و بيان اسلوب‌هاى ادبى شعر اين دو شاعر نپرداخته است .\r\nما بر اساس اين ديد كلى و با مبنا قرار دادن مسائل مطرح شده در اين مقدمه اقدام به تنظيم و نوشتن اين پژوهش نموده و آن را به فصول متعددى تقسيم بندى نموديم . بدين صورت كه :\r\nفصل اول شامل مقدمات و كليات است . تعريفى كلى از سير تاريخى شعر شيعى و اهل بيت ( ع ) در ادبيات عربى و فارسى در اينجا مطرح شد و به عوامل شكل‌گيرى آن و شاعران متعهد شيعى فارسى و عربى در هر دوره اشاره شد . و نيز تعريفى از ادبيات تطبيقى بيان ، و در ادامه مفهومى از ادبيات ملتزم ارائه شد و به دليل اينكه بيشترين تمركز اين رساله بر بررسى\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاشعار عاشورايى بود ، بنابراين تعريفى از شعر عاشورايى عربى و فارسى و تاريخچه سرايش اولين شعر عاشورايى در دو ادب فارسى و عربى پرداخته شد و نيز به اغراض شعر عاشورايى اشاره گرديده و در آخر به زندگينامه و فعاليت‌هاى ادبى و اوضاع سياسى و اجتماعى عصر سيد حيدر و شهريار پرداخته شد .\r\nفصل دوم به شكل مفصل به بررسى و تحليل مضامين شعرى سيد حيدر اختصاص يافت . و در دو بخش مدح و رثا ، به بررسى اشعار اهل بيتى وى و تحليل آن بر اساس رويكردهاى مختلفى چون رويكرد تاريخى ، سياسى ، عاطفى و روانى پرداخته شد و بُعد شخصيتى و اجتماعى هر كدام از أئمه مورد بررسى و تحليل قرار گرفت و بخش مربوط به اشعار عاشورايى و قيام امام حسين ( ع ) بيشترين حجم اين فصل از رساله را به خود اختصاص داد .\r\nفصل سوم نيز به بررسى و تحليل اشعار تركى و فارسى شهريار اختصاص يافت و همانند فصل دوم ، در دو بخش مدح و رثا به تحليل اشعار وى درباره اهل بيت ( ع ) بر اساس رويكردهاى مختلف پرداخته شد .\r\nفصل چهارم كه فصل اصلى و هدف نهايى اين پژوهش است به تطبيق و مقايسه مضامين شعرى شهريار و سيد حيدر و بررسى اشتراكات و افتراقات اشعار آن دو از بُعد مضمون و اختلاف تصوير پرداخته است . در اين فصل سعى بر آن شده است كه حتىالامكان شواهدى از اشعار ديوان هر دو شاعر دال بر مطالب ذكر شده آورده شود . اشعار مربوط به هر يك از أئمه ( ع ) در بخش مجزا مورد تطبيق و مقايسه قرار گرفته است و در پايان هر بخش در صورت نياز ، برداشت‌ها و نتايجى كه بدست آورديم را ذكر نموده‌ايم . و در پايان نيز صفحاتى را به بيان نتايج بدست آمده از مقايسه و تطبيق بين اشعار دو شاعر ايران و عراق اختصاص داده شد .\r\n\r\n1 - 2 ادبيات تطبيقى\r\nارائه تعريفى جامع و مانع از ادبيات تطبيقى كار چندان آسانى نيست و اين به خاطر اين است كه اصول و قوانين اين رشته علمى ، روز به روز علمى تر و دقيق تر و فراگير تر مىشود و همچنين نظريه پردازان در مورد اين علم ، ديدگاههاى مختلف و گاه متضادى دارند . تعريف\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\" عبده عبود \" از ادبيات تطبيقى شايد يك تعريف ادبى و جامعى باشد : « بررسى روابط ادبيات ملى يك كشور در خارج از مرزهاى آن و نيز بررسى روابط ادبيات ملى با ادبيات زبان هاى ديگر و نيز با ساير رشته هاى علوم انسانى و هنرهاى زيبا مانند فلسفه ، تاريخ ، علوم دينى ، روانشناسى و جامعه شناسى و غيره » ( عبود ، 25 : 1999 ) . از اين تعريف دو برداشت مى توان كرد : اول اينكه ادبيات تطبيقى ، جهان شمولى است و دوم اينكه ، ادبيات تطبيقى منحصر در شعر و نثرادبى نيست ؛ بلكه عملى بينا رشته‌اى و مرتبط با ديگر دانش هاى بشرى نيز است .\r\nادبيات تطبيقى نوعى داد وستد فرهنگى است زيرا همانطور كه فرهنگ ملل مختلف در هم تأثير مى كنند ادبيات آنها هم كه يكى از اركان فرهنگ است در هم اثر مى گذارد . بنابراين تحقيق در ادبيات تطبيقى به چند موضوع كمك مىكند : يكى به كشف روابط فرهنگى بين ملتها ، ديگر به درك آن قسمت از تحولات ادبى كه مربوط به اين نوع روابط است . از اين رو اين رشته از معارف بشرى در برقرارى دوستى و صلح بين ملل مؤثر است .\r\nادبيات تطبيقى ذاتأ رشته‌اى فرا مليتى و بين فرهنگى است ، لذا زمينه مناسبى براى ايجاد و توسعه وگسترش روابط و تعاملات بين فرهنگى است . « از هر چيز گذشته ، مقارنه آثار ادبى مختلف مىتواند به تفاهم ميان ملت‌ها كمك كند ، و احساس‌هاى مشترك انسانها را به تشريح بگذارد . » ( اسلامىندوشن ، 8 : 1386 )\r\nاين علم به بررسى رابطه‌ى ادبيات ملل گوناگون در دوره‌هاى مختلف تاريخى ، در موضوعاتى مانند انواع ادبى ، مكاتب ، موضوعات و مسائل زيبا شناختى اثر ادبى و . . . مىپردازد . « اين رشته در نيمه اول قرن نوزدهم ( 1828 ) در فرانسه با آبل ويلمان ، بالد شبرگ ، وان تيگم و ام اف گويار آغاز شد . مبانى نظرى آن با انتشار كتاب ادبيات تطبيقى گويار در اواسط قرن بيستم تكميل شد . اصول مكتب فرانسوى ادبيات تطبيقى وجود ارتباط تاريخى ميان ادبيات ملت هايى كه با يكديگر مقايسه مى شوند و وجود اختلاف زبان و محدود كردن پژوهشهاى تطبيقى به عرصه ادبيات است . » ( پروينى و ديگران ، 2 : 1379 )\r\nدر كل ادبيات تطبيقى در جهان داراى دو مكتب عمده است :\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n1 . فرانسوى : اين مكتب معتقد به اصولى روشمند است و به مطالعه در حوزه تاثير گذارى و تاثير پذيرى ادبى مىپردازد از اين ديدگاه ادبيات تطبيقى شاخه‌اى از تاريخ ادبيات است .\r\n2 . آمريكايى : اين مكتب كه پس از جنگ دوم جهانى به وجودآمد . علاوه بر بحث تاثيرات و روابط ادبى ، حوزه ادبيات تطبيقى را گسترده تركرده و آن را در ارتباط با ساير هنرها و رشته‌هاى علوم انسانى مثل نقاشى ، روان شناسى ، فلسفه ، تاريخ و غيره مىبيند .\r\n\" رنه ولك \" منتقد برجسته آمريكايى و آغازگر « مكتب آمريكايى ادبيات تطبيقى » ، در تعريف ادبيات تطبيقى چنين نظر مىدهد : « ادبيات تطبيقى ، بى توجه به موانع سياسى و نژادى و زبانى به بررسى ادبيات مى پردازد . نيز امكان ندارد آن را در روش واحدى محصور كنيم و نيز عمل تطبيق نبايد در روابط تاريخى محصور گردد ؛ چرا كه پديده هاى گرانقدر مشابهى در زبان ها يا انوع ادبى رايج در دنيا وجود دارد كه با يكديگر پيوند تاريخى ندارند . و همچنين نمى توان ادبيات را در تاريخ ادبيات محصور كرد و نقد ادبى و ادبيات معاصر را از آن دور كرد » ( مكى ، 196 : 1987 ) . با تامل در نظر \" رنه \" مىتوان « مكتب آمريكايى ادبيات تطبيقى » را نتيجه طغيان در مقابل « مكتب فرانسه » و نيز نتيجه « نقد جديد » دانست . تسامحى كه اين مكتب ، نسبت به « مكتب فرانسه » دارد و ادبيات را قابل مقايسه با علوم انسانى و علوم پايه و نيز علوم هنرى مانند نقاشى مىداند ، دانش ادبيات تطبيقى را از دايره محدود آن آزاد و وارد ميدان وسيعى كرد . همچنين ارائه نظريه مشابهت ميان ادبيات ملل مختلف ، بدون اثبات وجود رابطه تاريخى ميان آنها نيز از نكات مثبت اين مكتب است .\r\nبه پيروى يا به موازات ادبيات جهانى ما نيز بايد در كشورهاى عربى و فارسى توجه فراوانى به اين رشته نو پا داشته باشيم و با اين تلاش ، روحى تازه به كالبد ادبياتمان ببخشيم و از قافله ادبيات و نقد جهانى عقب نمانيم ادبيات و نقدى كه روز به روز رو به پيشرفت است ، البته اين به معناى آن نيست كه ما در برابر اين پيشرفت ها در زمينه ادبيات و نقد تسليم و خود باخته هستيم بلكه تأسيس اين قبيل رشته‌ها بر اساس گرايشات و چارچوب هاى فكرى و فلسفى خودمان ، ما را ملزم به فهم و درك هر آنچه در زمينه‌هاى ادبى و نقدى مىشود ، مىكند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nدرست است كه ادبيات تطبيقى از اروپا شروع شده و در آنجا شكل گرفته است اما ادبيات عربىاسلامى هم در گذشته با اين نوع ادبى آشنا بوده است . « اشكال ساده‌ى مقايسه در ادبيات عربى سابقه‌اى ديرينه دارد . قديمى ترين موازنه در ادبيات عربى ، موازنه‌ى ميان امرؤالقيس و علقمة الفحل ، شاعران عصر جاهلى مىباشد . ( مكى ، 1992 : 8 ) ، در عصر عباسى ابوالقاسم حسن بن بشر بن يحيى الآمدى ، متوفى سال 173 ه / 189 ، كتابى به نام الموازنة بين الطائيتين تأليف كرد و در آن به مقايسهء ابوتمام و بحترى - دو شاعر عصر عباسى - پرداخت . هدف اين مقايسه ، اثبات برترى يكى بر ديگرى بود ؛ بى آنكه ارتباط تاريخى ميان آن‌ها را مطالعه نمايد . سپس قاضى الجرجانى ، در كتابى با عنوان بين المتنبى و خصومه ، متنبى را با ابوتمام و ديگر شاعران عصر عباسى مقايسه كرده است . ( همان : 9 ) اما همه‌ى اين فعاليت‌ها ويژگى زيباشناختى داشتند و هدف برترى دادن يك شاعر قومى بر شاعر قومى ديگر بوده است ، نه بررسى رابطه‌ى تاريخى ميان آنها در خارج از مرزهاى ادبيات ملى .\r\n« در ادبيات قديم عربى ، جاحظ ( متوفّاّى 552 ه . ق ) رابطه‌ى ادبيات عربى با ادبيات ساير ملت‌ها را بررسى كرده و در آثارش الحيوان و البيان و التبيين به مقايسهء ادبيات عربى ، فارسى ، هندى و يونانى پرداخته است . » ( همان : 10 ) مثلًا ادبيات هند را در حكمت ، ادبيات يونان را در فلسفه و منطق ، ادبيات فارسى را در فن بلاغت و ادبيات عربى را در شعر و خطابه برتر دانسته است . وى به مقايسه فن خطابه در ادبيات فارسى و عربى پرداخته و در نهايت به برترى خطابه عربى حكم داده است . اهميت اقدام جاحظ در اين است كه وى مقايسه‌هاى ادبى را از مرزهاى ادبى ملى خارج نموده ؛ ولى اين اقدام وى باعث پيدايش ادبيات تطبيقى نشده است . ( همان )\r\nولى اين رشته نوپا ، به معناى امروزى خود به همت محمد غنيمى هلال وارد ادبيات عربى نيز شد وى در ايجاد آن بشدت متأثر از مدرسه فرانسوى بود و تعاريف و چارچوب وى از ادبيات تطبيقى نيز پايبند اصول اين مدرسه بود و در مورد مفهوم ادبيات تطبيقى مىگويد : ادبيات تطبيقى ، دلالت و مفهوم تاريخى دارد . موضوع تحقيق در اين علم عبارت است از پژوهش در\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنمونه‌هاى تلاقى ادبيات در زبان‌هاى مختلف ، يافتن پيوندهاى پيچيده و متعدد در گذشته و حال و به طور كلى ارائهء نقشى كه پيوندهاى تاريخى در تأثير و تأثر داشته است چه از جنبه‌هاى اصول فنى ، انواع مكاتب ادبى و چه از ديدگاه جريان‌هاى فكرى . ( غنيمى هلال ، 9 : 1919 )\r\nغنيمى هلال حد و فاصل ميان ادبيات را زبانى مىداند كه در آن اثرى پديد مىآيد : « يگانه مرز و حد فاصل ميان ادبيات زبانى است كه يك اثر در آن پديد مى آيد » ( همان ) . وى در تعريفى ديگر از اين رشته ادبى مىنويسد : « ادبيات تطبيقى ، بررسى روابط ادبيات ملى با ادبيات ملل غير هم زبان را تعريف مى نمايد . » ( همان : 10 )\r\nسابقه‌ى ادبيات تطبيقى در ايران به تأسيس كرسى ادبيات تطبيقى در دانشگاه تهران توسط فاطمه سياح بازمىگردد كه از سال 1317 فعاليت علمى خود را در آن دانشگاه آغازكرد . از فاطمه سياح نزديك به سى و پنج مقاله و خطابه و ترجمه باقى مانده است . اين رشته نوپا در ايران به همت كسانى مثل : جواد حديدى با كتاب \" از سعدى تا آراگون \" و دكتر سيد جعفر سجادى با كتاب \" نقد تطبيقى ادبيات ايران و عرب \" ادامه يافت . « اين كتاب در چهارده فصل به قلم دكتر سيد جعفر سجادى تنظيم شد و در سال 1369 خورشيدى به چاپ رسيد . فصل دوم كتاب به روابط فرهنگى - ادبى ايرانيان و اعراب قبل اسلام پرداخته است . » ( امين مقدسى ، 33 : 1386 » و كسانى مانند دكتر شفيعى كدكنى نيز از چهره‌هاى درخشان در ادبيات تطبيقى فارسى است .\r\nعبدالحسين زرين‌كوب در كتاب نقد ادبى خود نگاهى گذرا به ادبيات تطبيقى داشته است و در آن زمان كه ادبيات تطبيقى هنوز يك رشته كاملا جوان و نوظهور بود پيش بينى كرده است كه اين رشته به زودى از مهمترين ابواب نقادى خواهد شد و آينده‌اى روشنى دارد : « و با آنكه اين رشته از تحقيقات ادبى هنوز بالنسبة جوان و تازه است و در بين كسانى هم كه بدان مىپردازند در باب حدود و ارزش آن بحث و اختلاف هست اما آينده‌يى روشن دارد و شك نيست كه در آينده از مهمترين ابواب نقادى بشمار خواهد رفت . » ( زرين‌كوب ، 125 : 1378 )\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nامروزه مشاهده مىشود كه اين رشته از پرطرفدارترين رشته‌هاى مورد بحث در سطح ادبيات جهانى مىباشد . ادبيات تطبيقى از نگاه زرين‌كوب تحقيق در روابط و مناسبات بين ادبيات ملل و اقوام مختلف جهان است بطورى كه در تحقيقات پژوهنده‌ى اين رشته نفس اثر ادبى ارزش چندانى ندارد بلكه آنچه مهم است تحقيق در كيفيت تجلى و انعكاسى است كه اثر ادبى قومى در ادب قوم ديگر پيدا مىكند و بنابراين وقتى سخن از اخذ و اقتباس و تقليد به ميان مىآيد و ادعا مىشود كه نويسنده و شاعر قومى آثار يا مضامينى را از نويسنده و شاعر قومى چگونه با مضامين و آثار قوم ديگر مقابله كرده است و آن آثار را چگونه و به چه نحوى تلقى نموده است ؟ ( همان : 126 - 125 )\r\nزرين‌كوب همچنين معتقد است كه ادب تطبيقى هم با نقد تاريخى تفاوت دارد هم از موازنه ادبى جداست . چرا كه قلمرو نقد تاريخى فقط تحقيق در مقدمات و سوابق تاريخى آثار ادبى نويسندگان آنهاست در صورتى كه ادب تطبيقى بيشتر نظر به اين دارد كه در مناسبات و روابط بين آثار ادبى اقوام بحث كند . همچنين در آنچه موازنه ادبى نام دارد ، سخن از مقايسه معانى و مضامين آثار شاعران و نويسندگان در ميان است و چندان به مأخذ و منبع و بتقدم و تأخر آنها نظر نيست در صورتى كه در ادبيات تطبيقى به مقايسه و موازنه مجرد اكتفا نمىكند و مىكوشد معلوم دارد كدام يك از آثار تحت تأثير و نفوذ اثر ديگر به وجود آمده است و حدود تأثير و نفوذ هر اثرى در آثار نويسندگان اقوام ديگر چيست ؟ ( همان : 126 ) از مهمترين چهره‌هاى ادبيات تطبيقى در ادبيات عربى مىتوان به محمد غنيمىهلال ( موسس رشته ادبيات تطبيقى در ادبيات عرب ) ، طه ندا ، محمود تيمور ، عبدالسلام كفافى ، بديع جمعه و . . . و در ادبيات فارسى به فاطمه سياح ، جواد حديدى و سيد جعفر سجادى و عبدالحسين زرين‌كوب و محمدرضا شفيعى كدكنى و . . . اشاره كرد\r\n\r\n1 - 3 ادبيات متعهد\r\n\" اين نوع ادبيات عبارت است از پايبندى به اصل و عقيده اى ويژه كه اديب با سلاح ادب به روشنگرى و اظهار آن مى پردازد و براى رسيدن به اين آرمان به مدح روش پيشوايان و ياران\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nخود و نيز هجو و انتقاد از گروه مخالف مى پردازد ؛ اينكه پايبند به اسلام باشد يا به غير اسلام تفاوتى نمى كند و در هر حال زير مجموعه ادبيات متعهد به شمار مىآيد . از بهترين نمونه هاى ادبيات متعهد مديحه‌هاى مذهبى است . \" ( حكيمى ، 134 : 1358 ) اين مديحه ها از نوع شعر متعهد هستند زيرا در اين گونه آثار شاعران درستى رسالت رهبران الهى و راه آنان را نشان مى دهند و مى كوشند با استفاده از زبان شعر ، حقيقت‌ها را آشكار و به فرهنگ جامعه منتقل سازند .\r\nويژگى مهم شعر شيعى « در تعهد نهفته است ، شعرى كه متضمن پيام الهى و انسانى و هماهنگ با فطرت سليم بشرى است . » ( لؤلؤيى ، 3 : 1384 ) البته « صرف متعهد بودن فضيلت نيست ؛ بلكه تعهد به قضاياى شريف و بزرگ و فدا كردن زن و فرزند و خون در راه آن تعهدى است كه مطلوب مىباشد . » ( كيلانى ، 31 : 1974 )\r\nتعهد شعر شيعى است كه آن را در رأس ديگر آثار قرار داده ، شاعر متعهد به واسطه التزام خود به اصول و ارزش‌هاى دينى و عقيدتى هرگز منافع و اغراض مادى و شخصى خود را دخيل نمىكند ، به همين خاطر در باب مدايح دينى آنها را « از مقوله شعر متعهد مىشمارند نه هنر مجرّد . » ( حكيمى ، 234 : 1358 ) شاعر آن گاه كه قصد ستايش و مديح مردان حق و رهبران دينى مىكند ، نه به دنبال چاپلوسى و دريافت صله ، بلكه فقط و فقط جلب رضاى الهى را در نيت دارد و اين يعنى صداقت در بيان .\r\nشالوده‌ى اصلى اين شعر ، عاطفه و احساس ناب شاعر است . عاطفه چنان تأثير عميقى در تكوين شعر به جا گذاشته كه برخى شعر شيعى را مولود آن مىدانند . عاطفه‌ى حزن و اندوه و خشم ( امين ، 300 : 1952 ؛ طه حميده ، 315 : 1409 ) . غم و اندوه بر مصائب وارده به اهل بيت پيامبر ( ع ) و خشم و غضب از ظلم و بيداد حاكمان زمانه نسبت به آنان .\r\n\r\n1 - 4 شعر عاشورايى عربى و فارسى\r\nادبيات عاشورايى از غنىترين و حماسىترين ذخاير فكرى و هنرى شيعه است و برخى از شاعران ايران و عرب همه شهرت خويش را مديون همين سرمايه‌هاى فكرىهنرى شيعى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nهستند ، كه شاخص‌ترين ايشان در ادب فارسى محتشم كاشانى است كه با به تصوير كشيدن و توصيف واقعه عاشورا و سرايش تركيب‌بند معروف ، با مطلع \" باز اين چه شورش است \" جايگاه مشهورترين شاعر عاشورايى را در ادب فارسى به خود اختصاص داده است .\r\nدر اين ميان شعراى عرب نيز از پا ننشسته و با پيروى از راه عاشورا ، امام حسين را اسوه‌ى مبارزه و ظلم و ستم قرار داده و ادبيات عرب را مشحون از روح آزادىخواهى حسينى نموده‌اند .\r\nوجود مذهب شيعه عراق در قرن نوزدهم ، نقش مهمى در توليد شعرى جزيل و مستحكم در عراق و ساير نقاط كشورهاى عربى داشت . شهر حلّه و نجف اشرف ، مهم‌ترين مركز شيعىفرهنگى محسوب مىشود . ( جيوسى ، 50 : 2001 ) احمد امين مىگويد : « حقيقت اين است كه ادب شيعه ، ادبيات عرب را غنى و پر بار ساخت و ثمره‌اى كه از آن برخاست قوى و سرشار بود ؛ علت آن نيز موقعيت شيعه بود كه به صورت طبيعى ، موجب شعله‌ور كردن عاطفه و تحريك آن شد ؛ احساس عميقى كه بهترين پشتوانه ادبيات محسوب مىشود . اين عاطفه به شكل دو احساس قوى ، تجلى يافت ؛ خشم و حزن » ( امين ، 300 : 1977 )\r\nوجود روح حماسى در شعر عاشورايى ، كليدى براى مبارزه عليه ظلم و ستم گرديد و همين امر مبدأ و سرآغاز رستاخيزى در ادبيات ايران و عرب گشت . شعر حسينى با ويژگى اندوه و درد از يك سو و خروش از سوى ديگر ، توانسته است جايگاهى و الا و ارزشمند را در شعر عربى به خود اختصاص دهد . اين نوع شعر يكى از عاطفىترين ، تاثيرگذارترين و صادق‌ترين اشعار در ادب عربى محسوب مىگردد . شدت فاجعه عاشورا ، فشار و بىعدالتى حاكمان ، سوز و شور دينى ، بىنظيرى حماسه حسينى و ترغيب ائمه اهل بيت ( ع ) از عوامل مؤثر در نشأت و شكوفايى اين ادب به شمار مىآيد .\r\nهمچنين غلبه روح بكايى در اشعار عاشورايى ، آن را به يكى از صادق‌ترين فنون شعرى تبديل كرده است و به دليل ورود فراوان در مجالس حسينى و تأثير در جان شنوندگان ، وجهه مردمى يافته و ادبيات فارسى و تركى و عربى شيعى را تحت تأثير عاطفه صادقانه قرار داده\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nاست .\r\nدر طول تاريخ تشيع ، موضوع عاشورا يكى از داغ‌ترين اشعار متعهد و عاطفىرثايى شاعرانى چون كميت ، دعبل ، ابوفراس ، شريف رضى ، ابن عرندس ، ابن جزار و . . . بوده است . در واقع اكثر شعراى شيعه به گونه‌اى به رثاى امام حسين ( ع ) در اشعار خود پرداخته‌اند ؛ اما متأسفانه آنچه در حوزه تحليل وتطبيقى و نقد شعر عاشورا ، مكتوب شده است ، بسيار اندك است ؛ اگرچه روند رو به رشد اين گونه مقالات و مكتوبات ، اميدوار كننده است . لذا در اين رساله ، بر آن شديم بيشترين تمركز خود را بر روى اشعار عاشورايى سيد حيدر حلّى و شهريار و نقد و تحليل اشعار عاشورايى آن دو ( بين سه زبان تركى ، فارسى و عربى ) قرار دهيم تا به سهم خود گامى در اين راه برداشته باشيم .\r\nآنگونه كه از شواهد برمىآيد ، آغازگر ادبيات تشيع در شعر فارسى « حكيم كسايى مروزى » مىباشد اما قديمىترين غم‌سروده‌هاى مذهبى در وصف كربلا و عاشوراييان در شعر « قوامى رازى » ، شاعر شيعه مذهب اوايل قرن ششم هجرى نمايان است ( كازرونى ، 7 : 1382 ) . مضامين شعرى اين عاشورا سرايان در عرصه ادب فارسى ، در قالب‌هاى گوناگون ، در پوششى از اوصاف و مناقب به ياران امامت و ولايت عرضه شده است . محور اين توصيفات و انگيزه اين غم سروده‌ها ، حسين‌بن على ( ع ) و خاندان و يارانش بوده كه به انگيزه تحقيق مفاهيم با ارزشى چون حق ، شرف ، عدالت و پايدارى قيام كرده و از شهادت نهراسيدند .\r\nدر ادب عربى نيز اولين شعر حسينى را به « عقبةبن عمرو السهمى » كه از شاعران سده اول هجرى است ، نسبت مىدهند . محسن امين نيز سروده‌هاى او را جزء اولين اشعار عاشورايى مىداند ؛ آنگاه كه در اواخر قرن اول به زيارت قبر حضرت مىرود و با اين ابيات ، مرثيه‌سرايى مىكند :\r\n مررتُ على قبر الحُسَينِ بِكَربَلا * فَفاضَ عليهِ من دُمُوعى غَزيرُها\r\nو مازلتُ أبكيهِ و أرثِى لشَجوِهِ * ويَسعُدُ عَينى دمعُها و زَفيرُها \r\n( امين ، 147 : 1374 - 146 )\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبر قبر حسين ( ع ) در كربلا عبور كردم و اشك فراوانى چون سيل از چشمانم جارى گشت .\r\nو همواره بر او مىگريم و ناله‌زارى مىكنم و آه و اشك و حسرتم ، چشمانم را يارى مىدهد .\r\nهمانگونه كه ذكر شد اگرچه رخداد عظيم عاشورا ، نخستين بارقه‌ها و جلوه‌هاى شعرى را در پهنه‌ى ادبيات عرب شاهد گرديد ، اما با رهيافت آن در ميان ملل ديگر ، جامعه‌ى ادبى آنان نيز ، گنجينه‌ى ارزشمندى از آثار عاشورايى را به خود ديد ، از اين‌رو عاشورا يكى از نقاط مهم تلاقى مذاهب اسلامى ؛ بلكه نقطه‌ى اشتراك اديان توحيدى و آزادىخواه به‌شمار آمده و بسيارى از شاعران با درك عظمت و تأثيرگذارى نام حسين ( ع ) ، دل نگاشته‌هاى خود را در تاريخ ادبيات عاشورايى به ثبت رسانده‌اند .\r\n\r\n1 - 5 اغراض شعر عاشورايى\r\n1 . رثا : رثا يكى از صادق‌ترين اغراض شعرى به حساب مىآيد چرا كه از دل‌هاى سوخته و عواطف سرشار سرچشمه گرفته است . مهم‌ترين مشخصه رثا را ذكر فقدان محبوب ، شمارش فضايل او ، تن به تقدير سپردن و در نهايت شكايت از جور دوران دانسته‌اند ( ابوناجى ، 11 : 1402 ) . در اصطلاح ادب ، رثا يكى از فنون ادبى است كه با روحيات و احساسات شاعر مرتبط است و صداقت از بارزترين ويژگى آن است .\r\nاين فن يكى از برجسته‌ترين اغراض شعر حسينى در همه دوره‌ها به شمار مىآيد . اين امر مختص به ادبيات عرب نيست بلكه ادبيات فارسى در اين زمينه مسيرى همچون مسير ادبيات عرب را پيموده و شايد بتوان گفت كه ادبيات فارسى ، در اين عرصه بر ادبيات عربى پيشى گرفته است . ( شمس الدين ، 188 : 1379 )\r\n2 . حماسه : شرح حماسه‌ى شهيدان زيباترين ستايش‌نامه‌اى است كه در رثاى اهل بيت ( ع ) وجود دارد . حماسه بر شجاعت نيز اطلاق مىشود كه بيشتر مبتنى بر بيان مفاخر قبيله‌اى و فردى باشد ( صفا ، 16 : 1371 ) . حماسه سرايى در ادب فارسى جايگاه ويژه دارد ، ولى در ادب عربى به آن مفهومى كه در ادب فارسى مطرح است ، مصداق ندارد ؛ زيرا\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nجامعه‌ى قبيله‌اى عربى ظرف پيدايش حماسه را نداشته است . هميشه درگيرىهاى قوم عرب داخلى بوده و جنگ ميان قبايل نزديك يكديگر بوده است و از چنين جنگ‌هاى داخلى حماسه به وجود نمىآيد ( شفيعى كدكنى ، 5 : 1385 - 4 ) . ولى اگر معناى لغوى حماسه را در نظر بگيريم كه به معنى شجاعت و شدّت ( ابن منظور ، ج 58 : 6 ) است ، در اكثر قصايد عربى به چشم مىخورد . در مراثى اهل بيت سخن از حماسه فراوان رفته است . قهرمان مراثى شاعران اهل بيت ، دلاور مردانى هستند كه با آگاهى كامل از پيامد رويارويى با ستمگران عصر خويش شمشير از نيام كشيده و تا آخرين نفس از آرمان مقدّس خود دفاع كرده‌اند . آنچه شعر عاشورايى را متمايز مىسازد نوعى ارزش‌گذارى و جهت‌گيرى معنوى است كه لباس فاخر را برتن حماسه‌نمايان مىسازد . متفكر شهيد استاد مرتضى مطهرى در جلد سوم حماسه‌ى حسينى ، مى نويسد : \" حسين يك شخصيت حماسى ، و حادثه كربلا يك داستان حماسى و شعارهاى حسينى ، شعارهاى حماسى است . \" ( مطهرى ، 315 : 1374 )\r\n3 . هجو : حادثه عاشورا به گونه‌اى است كه از يك سو احساس و عاطفه صادقانه را به سوى خود مىكشاند و از طرفى ديگر ، نسبت به خاندان بنىاميه ، طراحان و بانيان شهادت امام حسين ( ع ) ابراز نفرت مىكند ، بيزارى در قالب هجو ظهور مىيابد ؛ البته هجو عاشورايى كوتاه و محدود است . « چنان كه از شاعرى پرسيدند : چرا هجا را كوتاه مىسرايى ؟ در پاسخ گفت : قلاده همين قدر كه دور گردن را بگيرد ، كفايت مىكند » ( بدوى ، بىتا : 258 ) . تحول عمده در شيوه هجو نسبت به قرون گذشته ، تغيير جهت نوك تيز حمله از بنىاميه و اشاره رفتن آن به سوى حاكمان جور زمان است ، بنىاميه در ادب معاصر به تاريخ اموى محدود نمىشود بلكه نمادى از حاكميت ظلم و ستم است كه مورد هجو و حمله شاعران معاصر بوده است . ( امين مقدسى ، 65 : 1391 )\r\n4 . مدح : « مدح در شعر حسينى از اخلاص و عشق سرچشمه گرفته و به هدف كسب و طمع براى برانگيختن توجه حاكمان نبوده است و اگر در دوره‌هاى پيشين ، اين فن به اميد اجر و ثواب دنيوى شيوع يافته بود ، در عصر حاضر در صد كمى از شاعران به اين انگيزه توجه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nكرده‌اند ، از اين رو مدحى كه درباره اهل بيت گفته شده ، برگرفته از عمق احساس شاعر است » . ( خزعلى ، 121 : 1384 )\r\n\r\n1 - 6 زندگينامه سيد حيدر حلّى\r\nسيد حيدر حسينى حلّى ، فرزند سيد سليمان ، در شب نيمه شعبان ، به سال 1246 ه - . ق مطابق با 1831 م در شهر حله متولد شد و از آنجايى كه اين شب مبارك در تمام فرق اسلامى ، مقدس و شب ميلاد حضرت مهدى ( عج ) است ، همين امر سبب تعلق خاطر شاعر و اعتقاد و ارادت خاص شاعر به فلسفه‌ى زندگى و غيبت و ظهور حضرت گرديد . ( الموسوى ، 32 : 1887 )\r\nسال تولد وى مقارن با دو حادثه بزرگ بود ، يكى محيطى و طبيعى و ديگرى سياسى بود ، اما حادثه‌ى محيطى ، شيوع طاعون در سال 1831 بود كه به همه شهر حلّه سرايت كرد و تعداد زيادى از ساكنان آن را از بين برد ، مىتوان گفت كه اين طاعون در طول تاريخ بدترين و هولناك‌ترين طاعونى بود كه عراق را فراگرفت . و اما حادثه سياسى كه با سال تولد سيد حيدر حلّى همزمان شده بود به پايان رسيدن حكومت مماليك بود . ( السعيد ، 92 : 2008 و هادى عباس المهداوى ، 47 : 2009 ) وى از شاعران برجسته قرن سيزدهم و اوائل قرن چهاردهم ه - . ق مىباشد . خانواده سيدحيدر حلّى از خاندان‌هاى سادات اصيل و معروف به فضل ، ديانت ، شعر ، ادب و علم در شهر حله عراق بود . دانشوران مشهور علمى ، دينى و ادبى از اين خاندان ظهور كرده‌اند . در زمان او ، كمى قبل و كمى بعد از او ، اشخاصى مثل پدرش سيدسليمان ، عمويش سيدمهدى ، فرزندش سيدحسين و برادرزاده‌اش سيدعبدالمطلب بن داود همگى از فضلا ، ادبا و شعراى نامى حله بودند . از نظر اصل و نسب ، سيدحيدر از سلاله زيدبن علىبن حسين ( ع ) است . اين نواده‌ي خاندان عصمت و طهارت عليهم‌السلام در رثاى اجداد گرانقدرش و شهيدان صحراى طف اشعار پر سوز و گدازى دارد . ( همان ) سيدحيدر يك ساله بود كه پدر جوان ، فاضل و شاعرش سيد سليمان بر اثر ابتلا به طاعون در 25 سالگى وفات كرد و سيد ، تحت سرپرستى عمويش قرار گرفت . سيدمهدى ، عموى سيدحيدر ، از فضلا\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nو شعرا و ادباى پارسا ، مهربان و شخصى اجتماعى بود . وى در تربيت دينى ، تعليم علمى و ادبى و پرورش ذوقى و شعرى برادرزاده‌اش كوشيد و از هيچ تلاش و همتى دريغ نكرد . سيدحيدر نيز با تكيه بر هوش و استعداد سرشار ذاتى و خدادادى خويش ، همت و تلاش عموى مهربان و معلم دانشمند خود را به ثمر رساند ( اليعقوبى ، 1984 ، ج 68 : 2 ) او سبك‌هاى ادبى ، فنون شعر ، تاريخ ، معارف دينى و متون ديوان شعراى بزرگ متقدم عرب را از عموى فرزانه‌اش آموخت و صرف و نحو و بلاغت و بديع را از شيخ حسن فلوجى « 1 » فراگرفت . اما از بين شاعران و اديبان معاصرش ، بيش‌ترين تأثير را از عمويش سيد مهدى گرفت و در نزد او به درجه و مكانى دست يافت كه زهيربن ابىسلمى در نزد اوس‌بن حجر ، بدان دست يافته بود . ( الأمين ، 1986 ، ج 14 : 29 . الزركلى ، 1974 ، ج 290 : 2 . البصير ، 39 : 1946 )\r\n\r\n1 - 6 - 1 جايگاه ادبى سيد حيدر\r\nسيد حيدر حلّى ، بى شك يكى از استوانه هاى محكم و استوار شعر عرب است . شعر او فرسنگ ها از سطح نظم شاعرانه و اديبانه فراتر رفته و سرشار از امواج عواطف ظريف و احساسات مؤثّر و تصاوير خيال انگيز شاعرانه است . هر بيتى از اشعارش متضمّن انديشه اى و الا ، الهى ، انسانى و آموزنده و شعر به معنى حقيقى كلمه است . او با تأثير از قرآن كريم و احاديث شريف ، سيماى اهل بيت را به بهترين شكل به تصوير كشيده است و اكثر فضايل ايشان را با اشاره به حوادث مشهور تاريخى ذكر نموده است و در اين مجال بسيار موفق بوده است . كسانى از ادبا و شعرشناسان عرب كه با شعر سيد آشنا هستند ، بر اين باورند كه او از تمام معاصرانش برتر است . در رثا و ثناى اهل بيت عليهم السلام ، به ويژه در مرثيه سرائى براى سالار شهيدان امام حسين ( ع ) ، سيد را بزرگ ترين شاعر عرب شمرده اند و معتقدند كه هيچ شاعرى در اين عرصه به او نمى رسد . از اين منظر ، او را « شاعر الحسين عليه السلام » لقب داده اند . ( الأمين ، 1986 ، ج 14 : 29 ؛ الخاقانى ، 333 : 1953 )\r\n\r\n\r\n","description":"","footnote":"\r\n( 1 ) شيخ حسن فلوجى ، يكى از علماى آن دوره است كه در علوم عربى و بيان و بديع و منطق و رياضيات و فقه و اصول سرآمد بود و بسيارى از نوابغ علم و ادب آن دوره ، در نزد او تعليم يافتهاند . ( كركوش ، 1372 ق ، ج 143 : 2 )\r\n","page_name":" 43 ","page_number":43},
  {"content":"\r\n\r\nوى يك مسلمان معتقد به اسلام و تابع مذهب اهل بيت ( ع ) بود . در عمل به احكام دينى ، التزام داشت و در شعر و انديشه ، متعهّد بود . محمد كامل سليمان ، اديب و محقّق معاصر عرب ، مى گويد :\r\n« بى شك عقيده سيد حيدر حلّى ، عقيده اسلامى - شيعى بود و در تمام مراحل زندگى به اين ايدئولوژى دينى التزام و تعبّد داشت . او حتّى در زمينه شعائر دينى و انجام كامل احكام عبادات و واجبات ، به معنى حقيقى كلمه ، يك مسلمان واقعى بود و بنده اى مؤمن با ايمانى خالص بود تا جايى كه علماى بزرگى دينى چون سيد حسن شيرازى ، سيد مهدى قزوينى و شيخ محمد حسن آل ياسين در تقدير و اكرام اين مرد مبالغه مىكنند . وى يكى از بزرگترين علما و صالحان و پرهيزگاران عصر حويش بود . نه تنها علما بلكه همه مردم به ايمان و خلوص وى اعتراف مىكردند و او را مورد تقدير قرار مىدادند و در ميان مردم از حرمت و قداست خاصى برخوردار بود و وجود وى را بركتى براى حلّه مىدانستند . » ( سليمان ، 40 : 1981 )\r\nسيد حيدر امير بلامنازع فنّ رثا است و رثاى او در حق اهل بيت و بويژه براى اباعبدالله الحسين ( ع ) مهر تاييدى بر اين ادعا است . رثاى امام حسين و اهل بيت از زيباترين اشعار اوست كه شاهدى بر عشق و محبت اين شاعر بر اهل بيت و جوشش و غليان ايدئولوژى اسلامى در اعماق وجود اوست . ( همان : 42 )\r\nسيد حيدر در بين متقدّمان ، از سيد رضى ( مؤلّف نهج البلاغه ) و شاعر معاصر او ، مهيار ديلمى ( شاعر عرب زبان ايرانى تبار ) بسيار تأثير برداشته است . زيرا مى گويند : او اشعار آن دو شاعر بزرگ را بارها به دقّت خوانده و برگزيده اشعار و قصايد سيد رضى را در كتابى جمع آورى و تنظيم كرده ، و تمام اشعار مهيار ديلمى را در 25 سالگى در چهار جزء بازنويسى نموده است . ( شبّر ، 1409 ، ج 15 : 8 )\r\n\r\nتأليفات\r\nسيد حيدر چهار اثر از خود به جاى گذاشته است :\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n1 . \" دُمية القصر فى شعراء العصر \" ، ( نسخه خطى ) كه در آن اشعارى را كه درباره محمد صالح كبة « 1 » گفته است را جمع آورى كرده است .\r\n2 . \" الأشجان فى مراثى خير الانسان \" ( نسخه خطى ) كه در آن مراثى دوستش ، \" ميرزا جعفر القزوينى \" را جمع كرده و براى هر قصيده ، مقدمه‌اى ويژه نوشته است . اين كتاب در كتابخانه الامام كاشف الغطاء در نجف اشرف موجود است .\r\n3 . \" العقد المفصّل فى قبيلة المجد المؤثّل \" ، ( چاپ شده ) كه يك موسوعه ادبى كوچك است كه آن را براى دوستش \" محمد حسن كبة \" ، تأليف كرده و در آن آثارش را ثبت كرده است . اين موسوعه پر از فكاهيات و امثال و حكم و فقه است كه اعجاب آل كبة و اديبان معاصر را بر انگيخته است . ( سليمان ، 165 : 1981 )\r\n4 . ديوان ، كه به دو صورت مطبوع و مخطوط موجود است . اما ديوانش به دو صورت چاپ شده است :\r\n1 . \" الدراليتيم و العقد النظيم \" ، كه به صورت چاپ سنگى در بمبئى هند ، در سال 1312 ه - . 1897 م چاپ شده است .\r\n2 . \" ديوان السيد حيدر الحلّى \" ، كه نشر و تحقيق آن توسط \" على الخاقانى \" صورت گرفته و در مطبعة الحيدريه ، در نجف ، در دو جزء به چاپ رسيده است .\r\nسرانجام اين شاعر اهل بيت ، در شب نهم ربيع الاول سال 1304 ه - . 1887 م ، در سن پنجاه و نه سالگى چشم از جهان فرو بست . پيكرش را با همراهى بسيارى از عالمان و بزرگان حلّه به نجف اشرف حمل و در صحن مطهر جدّش اميرالمؤمنين على ( ع ) دفن كردند . مىگويند سالى كه سيد حيدر وفات كرد خشكسالى و قحطى در حلّه حاكم بود زمانيكه مراسم تدفين وى به پايان رسيد بارانى سخت بر حلّه باريد كه مردم آن را به بركت سيد حيدر مىدانستند و شاعرانى همچون شيخ حمادى مىگفتند كه آسمان نيز بر سيد حيدر گريه كرده\r\n\r\n\r\n","description":"","footnote":"\r\n( 1 ) محمد صالح كبة ، جد يكى از خاندانهاى بزرگ عرب ، از شاخه قبيله ربيعه است و از دوستداران علم و ادب بود و كارهاى عمرانى زيادى در عراق انجام داده است . وى در بسيارى از فنون مهارت داشت و در سال 1201 ه - 1787 م به دنيا آمده و در سال 1287 ه - 1870 م ، وفات يافته و در نجف اشرف دفن شده است . ( الموسوى ، 43 : 1887 )\r\n","page_name":" 45 ","page_number":45},
  {"content":"\r\n\r\nاست . ( سليمان ، 68 : 1981 ) به يقين يكى از دلايل نفوذ وى در قلوب مردم حب و علاقه شديد وى به اهل بيت عليه السّلام و التزام وى به دين و اسلام بود .\r\n\r\n1 - 6 - 2 اوضاع سياسى و اجتماعى عصر سيد حيدر\r\nسيد حيدر در عصرى به دنيا آمد كه عراق تحت تسلط حاكمان عثمانى بود و جوّ سياسى ناخوشايندى در جامعه حاكم بود و واليان ، با اقدامات و جنايات وحشيانه ، امنيت كشور را از بين برده بودند . ( كركوش ، 1372 ، ج 124 : 1 )\r\nاوضاع شهر حلّه نيز ، همچون ديگر شهرهاى عراق بود و دچار آشوب و هرج و مرج شده بود و حاكمانى بىتدبير و ظالم در آن حكم مىراندند ، از جمله اين حاكمان ، سليمان آغا بود كه در زمان حكومت داوود پاشا ، كارگزار وى در حلّه بود . وى فردى بىتدبير و فاقد شعور سياسى بود ، از جمله اقدامات نابخردانه وى ، اخراج شيخ موسى ، ملقب به كاشف الغطاء بود كه يكى از بزرگان علماى شيعه در حلّه به شمار مىآمد . اين عالم جايگاه بزرگى در ميان اهل حلّه و شاعران و اديبان آن ، چون شيخ صالح تميمى داشت . ( همان : 135 ) . نتيجه‌ى اين سياست ظالمانه‌ى واليان عثمانى ، ايجاد اضطرابات سخت سياسى و نزاع مذهبى بود كه اثر عميقى بر روى مردم حلّه و سيد حيدر گذاشت و موجب بيزارى و نفرت شاعر از اين حاكمان متعصب شد ، به طورى كه در اشعار وى مىتوان اين انزجار را به طور آشكارا ديد . علاوه بر ظلم واليان عثمانى ، وهابيون نيز به ويرانى و غارت و خونريزى در اين شهر دست مىزدند . اين وضعيت تنها منحصر به حلّه نبود بلكه شهرهاى ديگر عراق نيز ، از تفرقه افكنى واليان و گسترش سلطه‌ى تركان عثمانى و از خونريزى و غارت و چپاول آنان در رنج و عذاب بودند . از مصيبت‌هايى كه آنان بر سر مردم آوردند ، مىتوان به حمله آنان به شهر كربلا و كشتن بيش از بيست هزار نفر از ساكنان آن و خراب كردن ضريح امام حسين ( ع ) و حمله شان به نجف و حلّه را ذكر كرد . ( سليمان ، 82 : 1981 )\r\nبه دليل همين سياست ظالمانه ، عدالت و امنيت در عراق وجود نداشت و زندگى اقتصادى ، بسيار آشفته بود و حاكمان هيچ توجهى به صنعت و زراعت و تجارت نداشتند و در\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمقابل ، ماليات‌هاى سنگين از مردم اخذ مىكردند و در هر جا كه مىتوانستند ، دست به غارت و چپاول مىزدند و اينچنين ، واليان غرق در نعمت و لذت و مردم ، غرق در فقر و اندوه و نااميدى بودند . ( باشا ، 28 : 1409 )\r\n\r\n1 - 6 - 3 اوضاع ادبى\r\nدر نتيجه‌ى اين شرايط بد سياسى و اجتماعى ، نه تنها در عراق ، روح علمى و ادبى ركود پيدا كرد بلكه در تمام جهان عربى آن زمان ، اين ركود پديدار شد . ( لويس شيخو ، 1926 ، ج 20 : 1 ) اما در اواخر قرن سيزدهم هجرى ، نهضتى ادبى به وجود آمد كه به دنبال آن ادبا و شعرا رشد كردند و دست‌آوردهاىشان همچون خونى ، در رگ‌هاى ادبيات جارى شد و آن را از نو احيا كرد ، اما وضعيت اقتصادى و اجتماعى همچنان در حالت ركود باقى مانده بود . در اين زمان شهر حلّه ، به مركز اصلى فرهنگ عربى تبديل گشت كه در مركزيت آن ، دو خاندان بزرگ \" آل نحوى و آل سيد سليمان \" بودند كه نقش بزرگى در اين عرصه ايفا كردند . اين دو خاندان روح ادب را بعد از جمود و خاموشى روشن كردند . اين نشاط و شكوفايى بعد از ظهور \" آل قزوينى \" بيشترشد و توجه به علوم نحوى و ادبى و فقهى به وجود آمد و بعضى از آنها به يادگيرى طبّ روى آوردند ، همچون جدّ سيد حيدر ، سيد سليمان كه علاوه بر ادب و لغت ، در طبّ نيز مهارت داشت و لقب حكيم گرفته بود . ( الوائلى ، 109 : 1916 - 93 )\r\n\r\n1 - 7 زندگينامه شهريار « 1 »\r\n« سيد محمدحسين بهجت تبريزى متخلص به شهريار ( پيش از آن بهجت ) شاعر ايرانى اهل آذربايجان است كه به زبان‌هاى فارسى و تركى آذربايجانى شعر سروده‌است . زندگى نامه سيد محمدحسين بهجت تبريزى تخلص شهريار وى به سال 1285 هجرى شمسى ، مطابق با 1907 ميلادى در خانواده اى متدين ، كريم الطبع و اهل فضل در شهر تبريز پا بر عرصه وجود نهاد . پدرش سيد اسماعيل موسوى معروف به حاجى ميرآقاى خشكنابى از وكلاى مبرز و فاضل وعارف روزگار خود بود كه به سبب حسن كتابتش\r\n\r\n\r\n","description":"","footnote":"\r\n( 1 ) با توجه به اينكه درباره شرايط اجتماعى و سياسى دوره شهريار كتابهاى زيادى نوشته شده است ؛ لذا از پرداختن به آن پرهيز نمودهايم .\r\n","page_name":" 47 ","page_number":47},
  {"content":"\r\n\r\nبه عنوان خوشنويسى توانا مشهور حدود خود گشته بود . يازده ماه پس از تولد شهريار ، انقلاب مشروطه ايران دومين دور خود را براى به دست آوردن استقلال و آزادى از چنگ استبداد و خفقان آغاز كرد . در اين هنگام به علت شرايط سياسى و شيوع و با ، خانواده او به قريه قئيش قورشاق مهاجرت كردند . وى در آنجا در مكتب ملا ابراهيم براى يادگيرى قرآن آغاز تحصيل نمود . شهريار كه دوران كودكى خود را در ميان روستائيان صميمى و خون گرم خشكناب در كناركوه افسونگر « حيدر بابا » گذرانده بود همچون تصوير بردارى توانا خاطرات زندگانى لطيف خود را در ميان مردم مهربان و پاك طينت روستا و در حريم آن كوه سحرانگيز به ذهن سپرد . » ( كاويانپور ، 5 : 1375 )\r\nاو نخستين شعر خويش را در چهار سالگى به زبان تركى آذربايجانى سرود . بى شك سرايش اين شعر كودكانه ، گواه نبوغ و قريحه شگفت انگيز او بود . پس از پايان سيكل اول متوسطه در تبريز ، در سال 1300 براى ادامه تحصيل از تبريز عازم تهران شد و در مدرسه دارالفنون تا سال 1303 و پس از آن در رشته پزشكى ادامه تحصيل داد . ( نيك انديش ، 1377 ، ج 27 : 1 )\r\nدر اين ايام است كه شهريار به دنبال يك آشنايى قدم در معركه‌ى مرد پرور عشق مىگذارد . مىسوزد و از اين سوختن خوش است كه ساختنى آباد از خويش به جاى گذاشت . به قول خود استاد : « شهريار در مكتب عشق شاگرد مستعدى است كه دلى آماده‌ى مهر ورزيدن و جانى قابل سوختن دارد . » ( ثروتيان ، 98 : 1389 ) شنيدن جواب رد از پدر ثريا و شكست عشقى شاعر را از ادامه تحصيل باز مىدارد . شهريار در خصوص نحوه‌ى برخورد پدر ثريا با صداقت وى در عشق به ثريا و در انتقاد ار توجه وى به زر و سيم و عدم توجهش به هنرهاى ذاتى شهريار ، در غزلى زيبا مىگويد :\r\n يار و همسر نگرفتم كه گرو بود سرم * تو شدى مادر و من با همه پيرى پسرم . . . .\r\nپدرت گوهر خود را به زر وسيم فروخت * پدر عشق بسوزد كه در آمد پدرم . . . . \r\n( شهريار ، 1381 ، ج 304 : 1 )\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n« در كشاكش و سوز و گداز اين عشق مجازى بود كه پرتوى از جرقه‌هاى عشق حقيقى و آسمانى در ژرفاى دل اين شاعر آزاده و وارسته تابيدن گرفت ؛ عشق به محبوب واقعى كه ديگر شكست و ناكامى در پى ندارد و دامن پاكش از دست نامحرمان روزگار پيوسته مصون مىباشد . » ( كاويانپور ، 49 : 1375 - 48 ) از جمله خصوصيات اخلاقى شهريار ، معرفت حقيقى و ايمان قلبى او به خداست ، او به تمام معنى مردى خداشناس و معتقد به مبانى عقيدتى اسلام است . خدا شناسى و ايمان شهريار به مذهب و ارادت به اهل بيت ( ع ) و بويژه امير المؤمنين ( ع ) و سيدالشهدا امام حسين ( ع ) را مىتوان در لابه‌لاى آثارش مشاهده كرد .\r\n\r\n1 - 7 - 1 شخصيت ادبى شهريار\r\nشهريار نيز چون هر شاعر بزرگ ديگرى ، در شعرش ادوار مختلفى را تجربه كرده است و اين ادوار علاوه بر آنكه تابع فصل‌هاى مختلف حيات شاعر از جوانى ، ميانسالى و پيرىاند ، از تغييرات و تحولات ديگر زندگى او نيز متأثرند . تغييرات و تحولاتى كه حاصل تأثير زمان و محيط و نيز ضرورت‌هاى تاريخى و حوادث و ديدارها و آشنايىهاى شاعر با ديگران‌اند . هر چند در اين مورد نمىتوان تقسيم بندى دقيقى ارائه كرد ، اما حيات شعرى او را مىتوان به سه دوره تقسيم كرد :\r\n1 . دوره جوانى او كه با عشق ( عشق ملموس و مادى ) درگير است . در اين دوره شهريار غزل‌هاى پرشور عاشقانه‌اش را مىسرايد .\r\n2 . دوره‌اى كه از آشنايىاش با افسانه‌ى نيما آغاز مىشود و به ارتباطى عميق‌تر با شعر نيمايى منجر مىشود .\r\n3 . دوره آخر كه به سال‌هاى پختگى و پيرى شاعر مربوط مىشود ، در اين دوره گرايش به نوعى عرفان در شعر شهريار آشكار است . مشخص‌ترين وجه اين دوره از شاعرى او ، گرايش شديدى است كه به حافظ ابراز مىشود . شهريار در اين دوره خصوصاً و در تمام دوران شاعرى شهريار عموماً ، قطب ، مقتدا ، الگو و پير و مرشد شهريار در شاعرى است . در اين دوره شهريار ، بسيارى از غزل‌هاى عارفانه‌اش را مىسرايد . ( منزوى ، 53 : 1372 )\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nدرباره شهريار و شعر او ، كسان بسيار سخن گفته و زبان به ستايش اين غزل‌سراى ادب معاصر فارسى گشوده‌اند . اما در اينجا به منظور اختصار ، فقط به ذكر ديدگاه سه تن از آنان ، ملك‌الشعراى بهار به عنوان نماينده برجسته نسل پيشين و پل ارتباط ميان قديم و جديد ، و ميرجلال‌الدين كزازى به عنوان ميراث‌دار زبان فارسى كهن ، و نيمايوشيج پدر شعر نو ، اكتفا مىگردد . بهار عقيده دارد كه \" شهريار نه تنها افتخار ايران بلكه افتخار شرق است \" و كزازى مىگويد : \" شهريار بى هيچ گمان ، يكى از بزرگ‌ترين و تواناترين سخن‌سرايان ايرانى در روزگار ماست \" ، و نيما نيز در وصف او مىگويد : \" شهريار تنها شاعرى است كه من در ايران ديده‌ام . ديگران كم و بيش ، دست به وزن و قافيه دارند . . . اما براى شهريار همه چيز على حده است . \" ( عليزاده ، 13 : 1374 و 25 و 377 ) نيما در جاى ديگر ، در زمينه پيوند شعر شهريار با عرفان مىگويد : \" يكى از مزاياى شعر ايران ، پيوستگى قوى آن با عرفان است . شهريار اين مزيت را در لباس تازه شعر وارد كرده است . . . من گمان نمىكنم كسى مثل شهريار اين موضوع را ، كه طبيعت شاعر فقط به آن راه پيدا مىكند ، وارد ادبيات ساخته باشد . \" ( همان : 26 )\r\nعلاوه بر اين ، شهرت عمومى او ، در كنار غزل‌هاى پر از لطافتش ، برگرفته از شعر اجتماعى - روستايى \" حيدربابا سلام \" اوست كه در آن با بيانى بسيار ساده و دلنشين با كوه حيدربابا در زادگاهش ، زبان به سخن مىگشايد و خاطرات تلخ و شيرين گذشته‌ى خود و مردمان پاك سرشت آن سامان را مرور مىكند .\r\n\r\n1 - 7 - 2 ويژگى اجتماعى شعر شهريار\r\nاز خصوصيات اجتماعى شهريار مىتوان از عشق و علاقه بيش از حد او نسبت به وطن و آب و خاك نام برد ، او به ايران و انقلاب اسلامى ، با تمام وجود عشق مىورزد . وى يكى از بزرگترين شاعران ادب معاصر است كه آثار بسيار ارزشمندى در انواع مختلف ادبى ، در دو زبان تركى و فارسى از او به يادگار مانده است . \" او از سويى يادگار قطرانها ، نظامىها ، خاقانىها ، همام‌هاست و از سوى ديگر زنجير اتصال چندين قرن ادب فارسى است كه سبك قديم را به سبك جديد مىپيوندد ، آشنايى كامل وى به زبان‌هاى فارسى ، تركى عربى و\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nفرانسوى او را در رديف عالمان بزرگ ادب قرار مىدهد . او نه تنها در ايران ، بلكه در خارج از مرزهاى ايران و در كشورهاى تركى زبان نيز به عنوان يك شاعر برجسته تركى كه در به كار بردن الفاظ و عبارات و پيوند آنها با مفاهيم اعجاز مىكند ، شناخته شده است .\r\nهنر بزرگ شاعر ، پيوند دادن هنر شاعرى با واقعيت‌هاى موجود است ، شاعر با تعابير لطيف و زيبا ، با استفاده از عنصر تخيل فوق العاده قوى خود پل ارتباطى از جهان خيال به دنياى واقعيت‌ها مىزند \" . ( شهريار ، 1366 ، ج 23 : 1 )\r\nشعر او از جهت نوع و قالب و هم از جهت محتوى تازه است ، اشعار وى تقليدى از آثار گذشتگان نيست بلكه اشعارى است كه از طبع شاعر سرچشمه مىگيرد ، او شاعرى است آگاه و بنا به فرموده مقام معظم رهبرى حضرت آيت إله خامنه‌اى \" شهريار به معنى واقعى كلمه شهريار بود \" ( روزنامه اطلاعات ، مورخه 12 / 9 / 71 ) .\r\nاز ديگر خصوصيات شعر شهريار ، استفاده فراوان از آيات و احاديث است كه به سبب مؤانست طولانى شهريار با قرآن و كتب احاديث و روايات حاصل شده است . ديوان شهريار گنجينه‌اى از آيات و احاديث و اقوال بزرگان است كه گاه به صورت تلميح و گاه به صورت اقتباس در تمام اشعار او پراكنده است .\r\n\" يكى ديگر از مختصات شعرى وى در اين است كه ، شاعر در متن جامعه زندگى كرده ، با درد متولد شد با درد زيسته و با درد مرده . درد اجتماع برايش حق اليقين است ، نه علم اليقين و عين اليقين .\r\nشعر شهريار با زندگى وى درآميخته و با عقايدش جان گرفته است ، به طورى كه از عمق ضمير او فوران مىكند و انديشه ناب او را آشكار مىكند \" . ( توركان ، 76 : 1370 )\r\nشهريار شاعرى است انقلابى كه هم قبل از انقلاب و نيز بعد از آن ارادت خود را به آرمان مقدس انقلاب اسلامى نشان داده است و يكى از شاهكار وى در سرودن اشعار انقلابى ، فراخوانى اهل بيت عليهم‌السلام در اين بخش از سروده‌هاى اوست كه نمونه‌هايى از اين شاهكار وى را در فصل سوم ، بخش فراخوانى شخصيت‌هاى عاشورايى در اشعار انقلابى وى\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبه نمايش گذاشته‌ايم .\r\n\r\n1 - 7 - 3 سير تمايلات عرفانى در شهريار\r\nحدود سال 1320 ، در دنياى فكر و انديشه‌ى شهريار ، دوران تازه‌اى به شمار مىرود . شهريار كه تا پيش از اين تاريخ ، پرشورترين حكايات عاشقانه را مىسرايد ، قرين تحولات شگرفى مىگردد و حال و هواى او را دگرگون مىكند . اينك عشق از صورت به معنا مىرود و آنچه كه شاعر را در مىربايد ، همانا طريقه‌ى رسيدن به معرفت و حقيقتى است كه به وساطت ذوق و اشراق و نه تعقل و تفكر عارضش مىگردد . شهريار از اين دگرگونى و عوالم روحانى خود با اين تعبير ياد مىكند :\r\n« اگر چه ياد آن عشق با من بود ، اما ديگر آن عشق نبود . چيزى ديگر شده بود ؛ شده بود عشق الهى . شاعر عرفانى مىبايست الهام داشته باشد و الهام ، تشعشعى از نور الهى است ؛ چيزى مثل وحى . اما عرفان پايين‌ترين مرحله‌ى وحى است . وحى از آنِ انبياء و الهام از آنِ شاعر و هنرمند است . من ديگر فكر و تعقل نمىكنم ، به من الهام مىشود و فكر و تعقل مرا زنده مىكند » ( عليزاده ، 1379 : 160 ) .\r\nشهريار براى نيل به نياز درونىاش كه همانا رسيدن به معرفت و حقيقت است ، ترك لذات دنيوى مىكند و تائب مىشود و به تنهايى تن در مىدهد و اكنون كه شهريار ، پر كعبه‌ى دل است و مست شراب طهور و پيشانى بر جا نماز سبز عرفان ساييده است ، به راز و نيازهاى شبانه مىپردازد .\r\nوى كه راز و نيازهاى شبانه‌ى خود را بر پهنه‌ى شعر كشانيده ، غزل « على اى هماى رحمت » را مىسرايد كه همچون گوهرى درخشان همواره در نورافشانى است . آنچه كه در واقع اين جذبه و شور و مكاشفه را تبيين مىكند ، همان احوال تازه‌ايست كه او را چنين دستخوش تحولات نموده است :\r\n على اى هماى رحمت تو چه آيتى خدا را * كه به ما سوى فكندى همه سايه ى هما را \r\nاين دوره از انقلابات روحى و فكرى شهريار كه تا به سال 1331 به طول مىانجامد ، دوره‌ى پرمعنايى از غزل‌هاى عارفانه‌ى اوست . عنايات غيبى و الهامات الهى از وراى اين\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاشعار هويداست .\r\nواينجاست كه عشق به معشوق نهايى و محبوب غايى ، آدمى را به سمت چيزهايى مىكشاند كه به اين محبوب عشق بورزند . ائمه و اولياى خدا مظهر زيبايى و جمال خداوندى و آيت خلقت اويند و كسى كه به خدا عشق بورزد به آيات او نيز عشق مىورزد و شهريار شاعر ، عشق و ارادت خود را در قالب لطيف‌ترين ابيات پيشكش آن بزرگواران مىكند . او پيوسته مادح مركز انوار الهى ، يعنى حقيقت محمديه ( صلى الله عليه و آله ) و خاندان رسالت و نبوت بود . نام نامى مصباح هدايت خورشيد آسمان ولايت ، حضرت حسين بن على ، كه به زبانش مىآمد سيل اشك از جويبار چشمانش سرازير بود . \" به اعتقاد وى ، حضرت ختمى مرتبت ، ركن عالم هستى است كه همه به وجود وى بپايند و با وجودش مىپايند . كه دوام فيض ، بىنور وجودش منقطع خواهد بود « اگر نازى كند در هم فرو ريزند قالبها » \" . ( خشكنابى ، 40 : 1379 )\r\n\r\n1 - 7 - 4 رمانتيسم در شعر شهريار\r\nشعر شهريار امتزاجى از كلاسيسم و رمانتيسم است به طورى كه برخى معتقدند شهريار ، آخرين ستاره‌ى برجسته‌ى آسمان ادب كلاسيك ايران و يكى از بارزترين نمايندگان ادبيات رمانتيسم ايران به حساب مىآيد . وى تفكر رمانتيك را در چهارچوب ادب فخيم كلاسيك عرضه مىدارد ، به طورى كه « در حوزه‌ى كلاسيك ، شهريار را « حافظ ثانى » لقب داده‌اند . » ( چاوشى اكبرى ، 44 : 1376 )\r\nاستاد محمد حسين شهريار ، خود در برخى از اشعار خويش به افكار و گرايش هاى رمانتيكى خود تصريح كرده و بسيارى از اشعار خود را كه در كليات او تحت عنوان « مكتب شهريار » آمده است ، جزء آثار رمانتيكى به شمار مى آورد ( شهريار ، 73 : 1376 ) . در مقدمه اى كه \" شهريار \" در ديوان خويش ، در ارزيابى مكتب هاى ادبى آورده است ، از « مكتب رمانتيسم » به طور آشكار سخن گفته است و به استفاده خود از برخى ويژگى هاى رمانتيسم و سودمندى آن در شعر فارسى اشاره كرده است ( شهريار ، 1371 ، ج 1 ، 86 ) بدين ترتيب شهريار به عنوان\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nآخرين پاس دارنده‌ى سنت ادبى ، مضامين و مفاهيم رمانتيسم را در جامه‌ى فخيم كلاسيسم بيان مىدارد . ( عليزاده ، 632 : 1374 )\r\nاستاد شهريار در طول زندگى سراسر پر افتخار خويش گنجينه‌ى با ارزشى از آثار ادبى را به يادگار گذاشته است كه بسان ميراث گران‌سنگى در اختيار شاعران ، نويسندگان و ادب دوستان قرار گرفته است . اين ستاره‌ى پرفروغ ادبيات معاصر ايران ، پس از عمرى تلاش در جهت استوارى پايه‌هاى شعر و ادب اين مرز و بوم ، در شهريور سال 1367 ه - . ش چشم از اين خاكدان فرو بست و ديده به روى محبوب آسمانى خويش گشود . در ايران روز درگذشت اين شاعر معاصر را « روز شعر و ادب فارسى » نام‌گذارى كرده‌اند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nفصل دوم : بررسى و تحليل مضامين شعرى سيد حيدر حلّى\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\n2 - 1 پيامبر اكرم ( ص )\r\n\r\n2 - 1 - 1 مدح\r\nمدايح به عنوان قديمىترين و بارزترين انواع ادبى در آثار شاعران و اديبان از جايگاه ويژه و برجسته‌اى برخوردار است و كمتر شاعرى را مىتوان يافت كه فصلى از سخن را به سرودن اشعارش در اين مضمون و غرض اختصاص نداده باشد و همواره بخش اعظمى از ادبيات ملت‌هاى مختلف به اين فن تعلق يافته است .\r\nمدح نقيض هجا و در لغت به معنى ستودن است و جمع آن مدايح است ( ابن منظور ، 1408 ، ج 589 : 2 ) و در اصطلاح ، فنى ادبى است كه بر همه‌ى فنون منثور و منظوم عرب از جهت قدمت احاطه يافته و گرايش درونى است كه از فطرت انسان راسرچشمه مىگيرد . ( شبيب ، 33 : 1418 ) شاعر در مدح ، خصلت‌ها و ويژگىهاى نيكوى ممدوح را هدف قرار داده و به توصيف ، ستايش و تمجيد آنها مىپردازد . او با بيان شيفتگى و شگفتى خويش از صفات و خصوصيات ممدوح ، به ذكر كمالات و محاسن او پرداخته و فضايل و صفات برجسته‌ى ممدوح را بر مىشمارد ؛ او از صورت اعتدالى مدح فراتر رفته و افسار مدحش را به دست خيال عنانش مىسپارد و مفاهيمى شگفت و شكلى جديد مىآفريند كه تا حد زيادى از واقعيت در گذشته است . ( شامى ، 5 : 1992 )\r\nبه همان ميزان كه رثا را صادق‌ترين شعر وصف كرده‌اند ، از مدايح به عنوان فنى كه كذب و ريا در آن فراوان است ، ياد كرده‌اند زيرا اولًا : شاعر به طمع كسب متاع دنيا به مدح ممدوح مىپردازد . ثانياً : بسيارى از امورى كه در ممدوح نمىباشد ، به او نسبت مىدهد . ( بدوى ، بىتا : 179 )\r\nچنين تحليلى اگر در مورد بسيارى از شاعران مديحه‌سرا صادق باشد يقيناً مداحان اهل\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبيت و شاعران شيعى را در بر نمىگيرد . از اين روست كه \" احمد امين \" مدح اين شاعران را بدون تصنع و برخاسته از درون مىداند ، او در مورد مدح شيعه مىگويد : « شعراى بنىاميه بيشتر بودند ، زيرا مال آنها فراوان‌تر بود و به همين جهت شعراى شيعه امثال \" كميت \" نيز براىشان شعر سروده‌اند ، ليكن شعر شيعه پر حرارات و قوىتر بوده است زيرا غالباً از اخلاص نشأت گرفته است و اين گونه نبود كه امامان شيعه در جبران آن اشعار مال زيادى صرف نموده باشند . » ( امين ، 1952 ، ج 304 : 3 )\r\nاين ستايش‌ها بگونه‌اى نا خودآگاه و خودجوش بواسطه عشق و عظمتى كه شاعر شيعى نسبت به خاندان پيامبر ( ص ) احساس مىكرد فوران مىكند و اگر بتوان طمعى را در آنان - در هر يك از فنون شعرى - سراغ گرفت ، همانا اجر و ثواب اخروى و قرب و غفران است و بس . ( شبّر ، 1409 ، ج 184 : 9 )\r\nمدايح نبوى از دوره‌ى صدر اسلام با گسترش دامنه‌ى نفوذ دين جديد و پر رنگ شدن شخصيت والاى پيامبر اكرم ( ص ) به عنوان رهبرى مدبر و توانا رواج فراوان يافت و شعراى بسيارى شعر خود را ابزارى براى دفاع از حقانيت دين جديد ، سنت نبوى و شخصيت حضرت رسول قرار دادند كه از جمله‌ى آنها مىتوان به حسان‌بن ثابت انصارى كه ملقب به شاعر النبى گرديد ، اشاره كرد . از ديگر شاعرانى كه بنابر انگيزه‌هاى گوناگون در اشعار خويش به تمجيد و ستايش پيامبر پرداختند ، مىتوان به كعب‌بن زهير ، نابغه جعدى ، أبوالهيثم بن التَّيهان و در دوره‌هاى بعد نيز به شاعرانى چون بوصيرى ، صفى الدين حلى و . . . اشاره كرد تا اينكه در قرن سيزدهم و در شعر شاعران حلّه ، روند مدح و ستايش همچنان ادامه يافت . از جمله شاعرانى كه در اين عصر به مدح و ثناى پيامبر ( ص ) پرداختند سيد حيدر حلّى است .\r\nمدح در شعر سيد حيدر به دو دسته تقسيم مىشود :\r\n1 . مدح دنيوى : و آن مدحى است كه براى دبيران و حكّام ادارى و علما و چهره‌هاى بزرگ و شريف سروده است . مجموع اين مدايح 27 قصيده و 3 قطعه است ، وى در اين مدايح ، در وصف ممدوح بسيار مبالغه ورزيده است . در ديوان وى اغراض ديگرى چون تهنيت ،\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nعتاب ، تعريض و اخوانيات به غرض مدح ملحق مىشود . اين اغراض در ديوان وى در دايره‌ى مدح قرار دارند و غرض شعرى مستقلى به شمار نمىروند . ( عزيز مسلم ، 44 : 2011 )\r\n2 . مدح دينى : و آن مدايحى است كه در مدح پيامبر اكرم ( ص ) و اهل بيت سروده است كه حدود 6 قصيده و 8 قطعه است كه نسبت به مدايح دنيوى كم‌تر است و سيد حتى در اين قصايد نيز به مدح يا تهنيت و شادباش برخى از اهل زمانش پرداخته است . ( همان : 45 )\r\nوى در قصيده نبوى خود كه در 43 بيت به مناسبت مبعث رسول اكرم ( ص ) در 27 رجب سروده است ، به مدح و ثناى پيامبر ( ص ) پرداخته و از رويدادهايى چون بعثت پيامبر ، قضيه مباهله ، معراج پيامبر ( ص ) سخن گفته كه در فصل چهارم رساله ، بدان پرداخته مىشود . و نيز از صفات و ويژگىهاى بارز فردى و اجتماعى ايشان سخن رانده و وى را مايه فخر عالميان مىداند .\r\nشاعر در بيت اول با آوردن دو واژه « بُشرى و هنَّى » ميزان شادمانى و عمق عشق و علاقه‌ى خود را از واقعه بعثت به نمايش گذارده و اين شور و شعف را به كل جهان هستى تعميم مىدهد . در بيت دوم نيز بين « أرج و أرجاء » ، جناس ناقص مذيل و ميان « عطّرت ، نفحة ، أرج ، رياه » مراعات نظير برقرار كرده و با اين تصاوير بلاغى به زيبايى ابيات افزوده است :\r\n أىُّ بُشرى كَسَتِ الدُّنيَا بَهَاء ا * قُم ، فَهَنّى الأرضَ فِيهَا وَ السَّمَاءَا\r\nطبَّقَ الأرجَاءَ مِنهَا أرجٌ * عَطّرَت نَفحةُ رَيّاهُ الفَضَاءَا \r\n( حلّى ، 1404 : 28 )\r\nچه بشارتى است كه درخشش آن دنيا را پوشانده است ، به پا خيز و به زمين و آسمان تبريك بگو .\r\nبوى خوشى گوشه و كنار دنيا ( زمين و آسمان ) را پر كرده و فضا را عطرآگين ساخته است .\r\n\r\n2 - 1 - 1 - 1 بعثت نبى اكرم ( ص )\r\nپس از ابراز شادمانى ، از واقعه بعثت چنين مىگويد :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n بعثةٌ أعلنَ ( جبريلُ ) بها * قبلَ ذا ، فى الملأِ الأعلى النداءَ ا\r\nقائلًا : قد بُعثَ النورُ ا لذى * ليسَ يخشى أبدَ ا لدهر انطفاءَ ا \r\n( همان : 29 )\r\nآن بشارت بعثتى است كه جبرئيل قبلًا در ملأ اعلى ندايش را سر داده بود .\r\nدر حالى كه مىگفت : نورى برانگيخته شده است ، كه در طول روزگاران ترسى از خاموش شدن آن نمىرود .\r\nدر اين ابيات شاعر ، بشارت خود را بعثت حضرت ختمى مرتبت مىداند كه اين بشارت در تمام زمين و آسمان طنين افكن شده است و عظمت اين روز ، از آنجائيست كه جبرئيل قبل از اينكه در زمين ندا دهد ، در ملأ أعلى ندا داده بود . اين نكته قابل ذكر است كه ، بعثت حضرت محمد ( ص ) به صورت ناگهانى اتفاق نيفتاده است ، بلكه بدون ترديد ايشان از آغاز زندگى مورد توجه و عنايات ويژه خداوند بوده است و هنگامى كه سن مبارك ايشان به چهل رسيد ، مأموريت خويش را براى دعوت مردم به اسلام آغاز كرد ( عسكرى ، 1385 : 139 ) . همچنانكه امام على ( ع ) فرمودند :\r\n« لقد قَرَن اللهُ به مِن لدن أن كانَ فطيماً أعظم ملكٍ من ملائكتِه يسلكُ به طريقَ المكارمَ و محاسنَ أخلاقِ العالم ليلَه و نهارَه « 1 » » \"\r\nاز همان لحظه‌اى كه پيامبر ( ص ) را از شير گرفتند ، خداوند بزرگترين فرشته خود ( جبرئيل ) را مأمور تربيت پيامبر كرد تا شب و روز ، او را به راه‌هاى بزرگوارى و راستى و اخلاق نيكو راهنمايى كند .\r\n\r\n2 - 1 - 1 - 2 مضامين اخلاقى - اجتماعى\r\nسيد حيدر ، علاوه بر ذكر رويدادهاى تاريخى ، به بررسى مضامين اخلاقى و اجتماعى پيامبر و فضايل و صفات ايشان نيز پرداخته است :\r\n\r\n2 - 1 - 1 - 2 - 1 ذكر نام أحمد\r\nواژه احمد در قرآن كريم فقط يك بار و به صورت يكى از نام‌هاى پيامبر ( ص ) به كار رفته است :  « وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ \r\n\r\n\r\n","description":"","footnote":"\r\n( 1 ) نهج البلاغه ، ترجمه شيروانى ، 1383 ، خطبه 192\r\n","page_name":" 60 ","page_number":60},
  {"content":"\r\n\r\n التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ فَلَمَّا جاءَهُمْ بِالْبَيِّناتِ قالُوا هذا سِحْرٌ مُبِينٌ  « 1 »  » \r\n سيِّدُ ا لرُسلِ جميعاً أحمدُ * مَن بِعُلياهُ أتى الذِّكرُ ثَناءَ ا \r\n( حلّى ، 1404 : 29 )\r\nحضرت محمد ( ص ) سرور تمام فرستادگان است ، كسى كه قرآن نيز به ستايش والايى او پرداخته است .\r\nگفته‌اند وجه نامگذارى پيامبر به اين نام ، ستوده‌تر بودن او بيش از همه نزد خداوند سبحان است . ( فيروزآبادى ، 1738 : 499 )\r\n\r\n2 - 1 - 1 - 2 - 2 مظهر هدايت\r\nسيد حيدر به ذكر يكى ديگر از ويژگىها و صفات اجتماعى پيامبر اكرم ( ص ) پرداخته و او را هادى و مظهر هدايت و وحدت امت اسلام قرار داده است :\r\n فَعَلَى نورِ الهُدى مِن وَجهِهِ * وَجدَ الناسُ ا لى الرُّشدِ اهتداء ا \r\n( حلّى ، 1404 : 29 )\r\nاز نور هدايت چهره‌اش ، مردم راه هدايتى را به سوى رشد و كمال پيدا كردند .\r\n\r\n2 - 1 - 1 - 2 - 3 عزت قبيله\r\nفخر به قبيله و اصل و نسب در ميان اعراب سنتى قديمى است ، اما در اين ابيات عكس اين مسئله اتفاق افتاده ؛ به اين معنى كه هميشه فرد به خانواده و قبيله خود فخر مىفروشد ، اما در اين ابيات قبيله بنىهاشم به وجود حضرت محمد ( ص ) فخر فروشى مىكند و عزت قبيله را وام‌دار او هستند :\r\n فَكَفَى هَاشمُ فَخرَاً أنَّهَا * وَلَدَتهُ لِمزَايَا هَا وِعَاءَ ا\r\nفَلَها اليَومَ انتَهى الفَخرُ بِه * وَ لَهُ الفَخرُ ابتِدَاءً اً وَانتهاءَ ا \r\n( حلّى ، 1404 : 29 )\r\n\r\n\r\n","description":"","footnote":"\r\n( 1 ) سوره صف ، آيه 6\r\n","page_name":" 61 ","page_number":61},
  {"content":"\r\n\r\nبراى بنىهاشم همين فخر بس است كه وجود پيامبر از اين خاندان است و منافع بسيارى به خاطر تولد پيامبر نصيب بنىهاشم شد .\r\nامروز تمام فخر به او ختم مىشود و آغاز و پايان فخر براى اوست .\r\n\r\n2 - 2 حضرت على ( ع )\r\nامام على ( ع ) در روز جمعه 13 رجب ، ده سال قبل از بعثت ، در خانه خدا كعبه ، چشم به جهان گشود و صبح نوزدهم رمضان سال چهلم هجرت در محراب مسجد كوفه توسط عبدلرحمان بن ملجم ، ضربت خورد و شب 21 رمضان همان سال در سن 63 سالگى در خانه‌اش در كوفه به شهادت رسيد .\r\n« مقام و منزلت و فضيلت و علم على عليه السّلام فراتر از آن است كه افرادى عادى دربارهء او چيزى بگويند و بنويسند تا حق مطلب ادا شود . فقط به ذكر اين نكته بايد پرداخت كه شخصيت والاى آن حضرت و وجود لايتناهى او چون دريا بىكرانى است كه نمىتوان به اعماق آن دست يافت . پس بهتر است در كنار ساحل ايستاد و به آن خيره شد و امواج خروشان و بىنهايتش را نظاره نمود و عظمتش را به تماشا نشست . » ( ثابتى ، 109 : 1377 )\r\n\r\n2 - 2 - 1 مدح\r\n\r\n2 - 2 - 1 - 1 استمداد طلبيدن\r\nسيد حيدر امام على ( ع ) را در دو بيت مدح كرده است و در آن به حضرت توسل جسته و طلب كمك كرده و امام على ( ع ) را ندا قرار مىدهد و از مصيبت‌ها و بدبختىهايى كه دامن‌گيرش شده ، به قبر مطهر ايشان پناه مىبرد :\r\n أميرَ المُؤمِنينَ أغِث صَرِيخَا * ألَمَّ بِجَنبِ قَبرِكَ مُستَغِيثَاً\r\nأتَاكَ يحُثُّ نَاجِية المَطايَا * وَ صَرفُ الدَّهرِ يطلبُهُ حَثيثَاً \r\n( حلّى ، 54 : 1404 )\r\nاى امير مؤمنان به فرياد كمك‌خواهى برس كه يارى طلبان به بارگاه تو روى آورده است .\r\nدر حالى كه حوادث و دگرگونى روزگار او را به سرعت مىطلبد ( مصيبت‌ها و سختىها بر او\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nهجوم آورده ) مركب‌هاى تندرو را به سوى تو برانگيخته و به محضر تو آمده ( به تو پناه آورده است ) .\r\n\r\n2 - 2 - 2 رثاى حضرت على ( ع )\r\n\r\n2 - 2 - 2 - 1 رثا در شعر سيد حيدر\r\nالف : رثاى نزديكان و خويشان كه اين بخش به دو دسته تقسيم مىشود :\r\nب : رثاى فرزند و رثاى برادرش .\r\n2 - 2 - 1 - 1 - 2 ) رثاى علماى بزرگ و اشراف و بزرگان و دوستان نزديك كه تعداد اين مراثى به پنجاه مرثيه مىرسد .\r\n\r\n2 - 2 - 1 - 2 رثاى دينى\r\nو آن رثايى است كه در حق اهل بيت سروده كه شامل دو قصيده در رثاى امام على عليه‌السّلام ، يك قصيده در رثاى حضرت ابوالفضل عليه‌السّلام ، و 22 قصيده و يك قطعه در رثاى امام حسين عليه السلام مىشود كه مجموع اش به 25 مرثيه مىرسد . سيد حيدر در رثاى نبى اكرم ( ص ) و حضرت فاطمه زهرا ( س ) چيزى نگفته است و رثايش محدود به همين ائمه اطهار است كه ذكر گرديدند .\r\nشهرت سيد حيدر به رثائيات وى ، به طور عام و رثاى اهل بيت عليهم السّلام و بويژه امام حسين ( ع ) است ، كه در اين مجال توانسته اعجاب شعرا و ادباى بزرگ عصر خويش را برانگيزد ( الموسوى ، 54 : 1887 ) اكثر ناقدان معتقدند كه كه سيد حيدر در ديگر موضوعات شعرى به جزء رثا خوب عمل نكرده است ، اما در رثا ، وى را پيشواى صنعت رثا به شمار آورده‌اند . ( الخياط ، 19 : 1970 )\r\nاين قسم از رثا ( رثاى اهل بيت ( ع ) ) اوج رثاى اوست . شاعر - در اين عرصه - توانسته است با خلاقيت و اسلوبى زيبا ، امير بلامنازع فنّ رثا گردد . او توانسته به اين فن شكلى تازه بخشيده و قوافى را به اطاعت خويش درآورد و شعرى زيبا و روان خلق كند تا آنجا كه \" پيشوا و رهبر شعراى عراق و بلكه سرور شاعران مرثيه سرا گردد . \" ( الامين ، 687 : 1986 و الخاقانى ،\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n339 : 1953 )\r\nدكتر محمد مهدى البصير در تحليل و بررسى شعر سيد حيدر و كيفيت اشعار رثايى وى ، او را \" تك سوار بىبديل ميدان رثا در قرن سيزدهم هجرى \" معرفى مىكند . ( البصير ، 53 : 1990 )\r\nدكتر محمد مهدى البصير عوامل رثاى او را به دو دسته درونى ( روانى ) و ثقافى ( فرهنگى ) تقسيم بندى كرده و در تحليل اينكه چرا رثا در شعر وى از كميت بيشترى برخوردار است ، يكى از دلايلش را ظاهرى دانسته يعنى يتيمى در كودكى ، و فقر و مرض در بزرگسالى را يكى از دلايلى دانسته كه او را به اين سمت سوق داده و از نظر باطنى معتقد است كه سيد حيدر فطرتاً شاعرى غمگين است و غم و اندوه با سرشت وى عجين گشته است و نگاه او به زندگى ، نگاهى توأم با درد و اندوه و يأس و نااميدى است كه چيزى جز حسرت و تأسف در آن نمىتوان يافت . ( همان ) در حالى كه اين نظريه از ديد عزيز مسلم كاملا نادرست است ، سيد حيدر نه تنها شاعرى افسرده و غمگين نيست بلكه همانگونه كه خود دكتر البصير هم اذعان كرده ، حجم زيادى از ديوانش را مدح و تهانى تشكيل داده و الفاظى كه در قصايد مدحىاش استفاده كرده دليل بر فرح و شادى روحى اوست . ( عزيز مسلم ، 46 : 2011 )\r\nاما عامل فرهنگى كه دكتر محمد مهدى البصير در برترى سيد در رثا آورده \" ارتباط قوى وى با شريف رضى و شاگرد او مهيار ديلمى \" است . ( البصير ، 54 : 1990 ) كه اين عامل صحيح است و در شعر رثايى وى از آن دو و نيز از شاعرانى كه در مدح و رثا سرآمد بودند ، تأثير پذيرفته است .\r\nسيد حيدر در دو قصيده كه شامل 148 بيت مىباشد ، به رثاى امام على ( ع ) پرداخته و در خلال اين ابيات به اوصاف و ويژگىهاى فردى ، اجتماعى و سياسى ايشان اشاره كرده است و همراه با تصوير حوادث ، به عوامل شهادت وى اشاره مىكند . نگرش او در اين قصايد ، تصويرى حماسى و روايى - تاريخى است و با الفاظى فصيح و معانى عميق اطلاعات تاريخى بسيارى را در آن گنجانده است . وى در خلال رثا ، بيشتر به مصائب و مشكلات جامعه پرداخته و سعى در پيوند گذشته تاريخ با وضعيت اجتماعى و سياسى زمان خود داشته است و\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدر همه جاى قصيده به امام عصر ( عج ) توسل جسته و طلب يارى كرده است .\r\n\r\n2 - 2 - 2 - 2 شهادت\r\nسيد حيدر شهادت امام على ( ع ) را اين گونه با خطاب به امام زمان ( عج ) ترسيم مىكند :\r\n قُم نَاشِدِ الاسلامَ عَن مُصَابِهِ * اصيبَ بالنَبىِّ أم كِتابِه\r\nلَقَد أراقُوا ليلةَ القَدرِ دَماً * دماؤُها انصَببنَ بانصِبابِهِ \r\n( حلى ، 55 : 1404 )\r\nبلند شو و اسلام را از حادثه‌ى نا پسندش كه بر پيامبر و كتابش نازل شده ، نجات ده .\r\nدر شب قدر خونى را ريختند كه با ريختن اين خون ، خون‌هايشان ريخته شد .\r\nاين دو بيت اشاره به سخن خداوند در سوره‌ى مباركه قدر دارد :     « إِنَّا أَنْزَلْناهُ فِي لَيْلَةِ الْقَدْرِ وَ ما أَدْراكَ ما لَيْلَةُ الْقَدْرِ ، لَيْلَةُ الْقَدْرِ خَيْرٌ مِنْ أَلْفِ شَهْرٍ     « 1 »     »     . ( خانگاه ، 48 : 1392 ) در اين دو بيت سيد حيدر به امام عصر ( عج ) استغاثه مىجويد و شهادت حضرت على در شب قدر را كه قرآن ناطق است ، حادثه‌اى بس ناگوار براى اسلام و پيامبر و كتابش مىداند . وى در اين ابيات حكومت اسلامى را كه بعد از پيامبر به ايشان متكى بود ، با شهادت ايشان ، ستون و پايه‌هايش را فروريخته مىبيند .\r\n\r\n2 - 2 - 2 - 3 به سوگ نشستن جبرئيل و ملائكه بر على ( ع )\r\n تنزَّلَ الرُّوحُ فَوافِى روحَهُ * صاعدةً شوقاً الى ثوابِهِ\r\nفضجَّ و الاملاكُ فيها ضجَّةً * منهَا اقشعرَّ الكَونُ فِى إهَابِهِ \r\n( حلّى ، 55 : 1404 )\r\nجبرئيل فرود آمد و روحش را در حالى كه از روى شوق به ثواب بالا رفته بود در برگرفت .\r\nجبرئيل و فرشتگان ضجّه سر دادند ، ضجّه‌اى كه پوست هستى از آن به لرزه درامد .\r\nاين دو بيت متناسب با اين آيه از قرآن كريم است :  « تَنَزَّلُ الْمَلائِكَةُ وَ الرُّوحُ فِيها بِإِذْنِ \r\n\r\n\r\n","description":"","footnote":"\r\n( 1 ) سوره قدر آيه 3 - 1\r\n","page_name":" 65 ","page_number":65},
  {"content":"\r\n\r\n رَبِّهِمْ مِنْ كُلِّ أَمْرٍ  « 1 »  » \r\n وانقَلبَ السَّلامُ للفَجرِ بِهَا * للحَشرِ إعوالًا عَلى مُصَابهِ \r\n( حلّى ، 55 : 1404 )\r\nسلام و تحيت فرشتگان در اين شب تا سپيده دم به سبب گريه و ناله بر مصيبت على ، تا قيامت ادامه دارد .\r\nاين بيت نيز به آيه آخر سوره قدر اشاره دارد :  « سَلامٌ هِيَ حَتَّى مَطْلَعِ الْفَجْرِ » .  سيد حيدر در اين ابيات از شوق على ( ع ) به ملاقات با محبوب و ناله هستى از تهى شدن جهان از وجود مبارك ايشان سخن مىراند و با استفاده از آيات نورانى سوره قدر به بيان شأن و منزلت على ( ع ) مىپردازد . در اين شب همه فرشتگان و ملائك كه بر زمين فرود آمده بودند ناظر بر شهادت آن قرآن ناطق مىباشند و هستى غرق در ماتم على مىشود و سلام و درود خداوند و فرشتگان تا ابد نثار آن حضرت مىشود . علاوه بر شأن و منزلت ايشان ، يكى ديگر از دلايلى كه سيد حيدر كل هستى را عزادار امام على دانسته ، اين است كه ندبه وى و به دنبال آن به ندبه فراخواندن تمام هستى و ملائك در عزاى على ( ع ) عاملى در جهت تحريض احساسات ديگران است تا از اين طريق به شرح جور و ستم بنىاميه پس از رحلت پيامبر ( ص ) بر اهل بيت ايشان بپردازد .\r\n\r\n2 - 2 - 2 - 4 رويكرد روايى - سياسى\r\n\r\n2 - 2 - 2 - 4 - 1 ماجراى فدك\r\nچنان كه در نزد شيعيان مشهور است حضرت زهرا ( س ) فدك را ملك خود مىدانست و براى اثبات مالكيت خود ، دو راه را به صورت طولى پيمود ؛ يعنى وقتى از راه اول نتيجه نگرفت سراغ راه دوم رفت ، اين دو راه عبارت است از بخشش و ارث . عمده منابع شيعى و نيز منابع اهل سنت اين نكته را بيان مىكنند كه نيمى از فدك ، در سال هفتم هجرى به ملكيت شخص\r\n\r\n\r\n","description":"","footnote":"\r\n( 1 ) . سوره قدر آيه 4\r\n","page_name":" 66 ","page_number":66},
  {"content":"\r\n\r\nپيامبر ( ص ) در آمد و پيامبر اكرم طبق فرموده‌ى خداوند در قرآن :  « وَ آتِ ذَا الْقُرْبى حَقَّهُ  « 1 »  » \"  حق خويشان خود را بپرداز \" آن را به حضرت فاطمه زهرا بخشيد . حضرت فاطمه ( س ) پس از پيامبر اكرم براى اثبات اين ادعا ، حضرت على ( ع ) و أمّ أيمن را گواه قرار داد . حكومت سخن حضرت زهرا ( س ) را نپذيرفت . پس از آنكه حكومت شهادت گواهان حضرت فاطمه را نپذيرفت ، حضرت زهرا از راه ديگر وارد شد و از حكومت خواست ميراث پدرش را كه فدك نيز بخشى از آن است به او واگذار كند و در اين مورد به نص آيه قرآن درباره ارث متمسك شد :  « يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ . . .  « 2 »  » \"  خداوند به شما درباره ارث فرزندانتان سفارش مىكند كه سهم پسر دو برابر دختر است و . . . \" ظاهر اين آيه عام است و انبيا و غيرانبيا را شامل مىشود ، اما ابوبكر در برابر اين آيه چنان استدلال كرد كه انبيا از خود ارث باقى نمىگذارند و حضرت به آيه ارث سليمان و داود استدلال كرد . ( بلاذرى ، 44 : 1988 )\r\nسيد حيدر در قصيده‌اى كه در آن به رثاى على ( ع ) پرداخته ، با استفاده از رويكرد روايى - سياسى ، پس از اينكه از ستم ظالمان زمانه خويش به حضرت مهدى ( عج ) شكوه مىكند ، از مسئله فدك و غصب شدن آن توسط حكومت وقت سخن مىراند و در آن به سرزنش سران قبايلى چون بنى تيم و بنى قيله ( گروه انصار ) و قبايل ديگر كه در اين ماجرا حضور داشتند و با آنكه مىدانستند فدك هديه رسول اكرم ( ص ) به دخترش زهرا ( س ) بود و به ايشان بخشيده بود اما سكوت كردند ، پرداخته است . در اين قصيده نشانه‌هايى از خشم شاعر را بر قومى كه اهمال ورزيدند مىتوان ديد و با آوردن واژه « يا بؤسَ » تأسف خود را از اين مسئله ابراز مىدارد و عمق تقصير و كوتاهى آنها را يادآور مىشود :\r\n وَ تَبتَزُّ فَاطِمَةٌ بَينَكُم * نُحيلَتها مِن أبى الطَّاهِرِ\r\nو أنتم حُضُورٌ و لَم تَغضِبُوا * و يا بؤسَ للملإ الحاضرِ \r\n( حلّى ، 77 : 1404 )\r\n\r\n\r\n","description":"","footnote":"\r\n( 1 ) سوره اسراء ، آيه 26\r\n( 2 ) سوره نسا ، آيه 11\r\n","page_name":" 67 ","page_number":67},
  {"content":"\r\n\r\nهديه‌اى كه حضرت فاطمه از پدر پاك ( حضرت محمد ( ص ) ) گرفته بود ، توسط شما به زور از فاطمه غصب شد .\r\nدر حالى كه شما حاضر بوديد و ( بر اين غصب ) خشم نگرفتيد وا اسفا و اندوه بر جمع حاضر .\r\n\r\n2 - 2 - 2 - 5 مضامين اخلاقى اجتماعى\r\nسيد حيدر سعى در معرفى اخلاق پسنديده و فضايل و اوصاف نيكوى امام على ( ع ) دارد تا از اين طريق مردم و دوستداران فضيلت را به سوى ايشان جذب كند و ارزش هاى اخلاقى و نيز الگوهاى اصلى و و الا را در جامعه معرفى نمايد و از سوى ديگر اخلاق زشت و مذموم دشمنان اهل بيت ( ع ) را نيز ترسيم مىكند تا خود مردم به طور آشكار قدرت تشخيص حق از باطل را داشته باشند و سره را از ناسره تشخيص دهند :\r\n\r\n2 - 2 - 2 - 5 - 1 كنيه‌ى ابوتراب\r\nابوتراب به معناى پدر خاك ، يا پدر و رئيس خاكيان است . اين لقب از محبوب‌ترين القاب در نزد امام على ( ع ) و يكى از زيباترين القاب آن حضرت به شمار مىآيد . ( خانگاه ، 53 : 1392 )\r\nنخستين كسى كه به كنيه \" ابوتراب \" ناميده شد على بن ابى طالب است ، اين كنيه را رسول خدا ( ص ) به ايشان داد آن‌گاه كه ديد او بر روى زمين خوابيده و خاك بر پهلوى او نشسته است ، از روى لطف و مهربانى به او فرمود : برخيز اى ابوتراب . و اين از محبوب‌ترين القاب ايشان به شمار مىرفت ، و از آن پس ، به بركت نفس محمدى اين كنيه كرامتى براى او گرديد ، زيرا خاك خبرهاى گذشته و آينده تا روز قيامت را براى او باز مىگفت ( امينى ، 1366 ، ج 337 : 6 ) .\r\nعباية بن ربعى گويد : به عبدالله بن عباس گفتم : رسول خدا از چه روى على عليه‌السّلام را ابوتراب ناميد ؟ گفت : از آن رو كه على ( ع ) صاحب زمين و حجت خدا بر اهل آن پس از رسول خداست ، و بقاى زمين و آرامش آن به خاطر اوست ، و از رسول خدا ( ص ) شنيدم كه مىفرمود : چون روز قيامت شود و شخص كافر پاداش و نزديكى و كرامتى را كه خداى متعال\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبراى شيعيان على ( ع ) آماده نموده ببيند گويد :  « يا لَيْتَنِي كُنْتُ تُراباً  « 1 »  »  يعنى كاش از شيعيان على ( ابوتراب ) بودم ( صدوق ، 1430 ، ج 156 : 1 ) . ممكن است ذكر آيه در اينجا براى بيان علتى در نامگذارى آن حضرت به ابوتراب باشد ، زيرا شيعيان او به جهت تذلل بيش از اندازه و تسليم بودن در برابر فرمان‌هاى حضرتش تراب ناميده شده‌اند ؛ چنان كه در آيه كريمه آمده و چون آن حضرت صاحب و پيشوا و زمامدار آنهاست ابوتراب نام گرفته است ( مجلسى ، 1403 ، ج 51 : 35 ) .\r\nسيد حيدر در قصيده‌اى ، از خاك‌آلود شدن چهره‌ى حضرت آن هنگام كه ضربت خورده و در محراب افتاده سخن مىگويد ، در حالى كه على ( ع ) سرور و پدر خاك مسجد كوفه بود و اين گونه تعجب خود را به تصوير مىكشد چرا كه على سرور خاكيان و افلاكيان بود و اين چنين دشمن چهره‌ى خداى گونه او را خاك‌آلود كرده است و در ادامه مىگويد كه على ( ع ) ، نماد و تجسم واقعى دين خدا بود و با ضربت خوردن او در محراب ، ايمان و دين خدا نيز رنگ و ماهيت خود را از دست داد :\r\n وَجهٌ لِوجهِ اللهِ كَم عفَّرهُ * فى مسجدٍ كان ابا تُرابِهِ\r\nفاغبرَّ وجهُ الدينِ لاصفِرارِهِ * و خُضِّبَ الايمانُ لاختِضابِهِ \r\n( حلّى ، 56 : 1404 )\r\nچهره‌اى از چهره‌ى خداوند چقدر خاك آلود شده ، در مسجدى كه پدر خاكش بوده است .\r\nپس چهره‌ى دين به خاطر زرد رنگ شدن او خاك آلود شد و ايمان نيز به خاطر رنگين شدن او رنگين شده است ( خونين شده است ) .\r\n\r\n2 - 2 - 2 - 5 - 2 قرآن ناطق\r\nابن شهرآشوب مىنويسد : « على از معالم شريعت اسلام به خوبى آگاهى داشت ، چنان كه\r\n\r\n\r\n","description":"","footnote":"\r\n( 1 ) سوره نبأ ، آيه 40\r\n","page_name":" 69 ","page_number":69},
  {"content":"\r\n\r\nهيچ كس منكر آن نمىتوانست شد ، هم از كودكى با رسول خدا صلّى الله عليه و آله همنشين بود و قرآن را از وى آموخت و كاتب وحى و نگارنده قرآن بود ، در مصاحبت رسول خدا ( ص ) تا هنگام وفات به سر مىبرد و از اين جهت در استنباط احكام دينى توانايى فوق‌العاده به دست آورده بود . ابوبكر و عمر در بيشتر كارها از امام استشاره مىكردند . » ( ابن شهر آشوب ، 1956 ، ج 341 : 3 )\r\nعلى قرآن ناطق است و تمام علم و حكمت قرآن در وجود او جاى گرفته ، او امير سخن و سرآمد اهل بلاغت و فصاحت است . دانشوران و سخن سنجان درباره اوج كلام علوى ، سخنان بسيار گفته‌اند ، پس از قرآن و سخنان پيامبر هيچ سخنى در عرب به استوارى و رفعت سخنان على نيست . او پيشواى همه سخنوران و سرور همه زبان آوران است و قياس سخن او با كلام ديگران سنجش زر ناب است با خاك . به همين اعتبار ، سيدحيدر از على ( ع ) به تعبير \" كتاب الله \" ياد مىكند كه در ميان مردمى ناسپاس و گمراه ضايع گشته و از امام زمان مىخواهد تا به خونخواهى و گرفتن حق كتاب خدا قيام كند :\r\n فَهوَ كِتَابُ اللهِ ضَاعَ بَينَهُم * فَاسأل بِأمرِ اللهِ عن كتابِهِ \r\n( حلّى ، 56 : 1404 )\r\nاو كتاب خداست كه در بين آنها از ميان رفت پس به امر خدا به خونخواهى از كتابش به پاخيز .\r\n\r\n2 - 3 امام حسين عليه‌السّلام\r\nشعر كربلا ، شمشير هماره شهير شيعه است كه با خود بيرق تولى و تبرى را حامل است ، معجونى است از جمرات آتشين و پاره‌هاى جگر . نهضت كربلا ، يك قيام الهى و انسانى به معنى واقعى كلمه است كه از همه مراحل خلوص و انسانيت و از عالىترين مظاهر صفا و گذشت و بزرگوارى برخوردار بوده است . قيام امام حسين ( ع ) از نظر توليد شعرى و فكرى در ميان همه‌ى قيام‌هايى كه در تاريخ اسلام به وقوع پيوسته ، جايگاه اول را به خود اختصاص داده است . شدت فاجعه به اندازه‌اى بود كه اشك و احساس شاعر را بىاختيار به جوشش وا\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمىدارد و در قالب شعر و ادب سرازير مىكند . امام صادق ( ع ) در اين باره فرموده‌اند :\r\n« الحسين عبرة كل مؤمن » \"\r\nياد و نام حسين ، جارى كننده اشك هر مؤمن است و گريه مؤمن در عزاى او سنتى هميشگى است \" . ( البحرانى ، 1272 ، ج 375 : 17 . مجلسى ، 1403 ، ج 280 : 44 . الطبرسى النجفى ، 120 : 2003 ، ابن قولويه ، 108 : 1363 )\r\nسوگ سروده‌هاى شاعران در رثاى اهل بيت ، تابلويى روشن از چهره‌ى حوادث روزگار و بيانگر مصيبت‌هايى است كه بر شهيدان مظلوم شيعه به ويژه سالار شهيدان ، حسين بن على ( ع ) رفته است ؛ به عبارت ديگر ، روايت‌گرى تاريخى - سياسى است كه با بيانى عاطفى و تخيلى با طرح بسيارى از معارف تشيع ، پيام‌رسان آرمان ائمه و انقلاب خونين امام حسين ( ع ) و دعوت به ادامه‌ى راه بزرگواران بودند .\r\nشعر \" رثا \" با وجود اشتراكات فراوانى كه با ساير انواع شعر دارد ، داراى ويژگىهايى چون : پرداختن به مسأله « مرگ و حيات » ، « تحسر و اندوه شاعر » ، « دعوت ديگران به گريه و همدردى با او » ، « دعا » و « تكرار كلمات و عبارات » است . اما در رثاى اهل بيت عليهم السّلام خصوصاً رثاى امام حسين ( ع ) مضامين از عمق بيشترى برخوردارند ، در رثاى اهل بيت ( ع ) ، ذكر فضايل و كرامات آن بزرگواران مطرح مىشود كه رثاى افراد عادى چنين ويژگى را ندارند . در رثاى امام حسين ( ع ) مضامينى چون عطش ، شهادت ، اسارت ، بكاء ، مدح ، شكوه ، شكايت و . . . وجود دارد ، بنابراين هنگامى كه شاعرى قصد مىكند مرثيه‌اى پيرامون اباعبدالله بسرايد و به ذكر مصيبت ايشان روى آورد ، ناگزير در ابيات خود از مضامين مذكور استفاده مىنمايد ( دكتر محمد رضايى و همكاران ، 352 : 1389 ) .\r\nدر ميان سوگ‌سرايان و مرثيه‌پردازان سيد حيدر حلى ، اين شاعر سوخته اهل بيت آن‌چنان به مرثيه حسين بن على ( ع ) پرداخته و تاريخ را براى مخاطبش بازگو كرده كه حكومت بنىاميه را از اساس به چالش كشيده است . يكى از ويژگىها و تمايزات شعر سيد حيدر ، فراوانى مرثيه در ديوان اوست كه از تنوع و گستردگى و اعتبارى خاص برخوردار است . او تنها ، در رثاى حسين بن على ( ع ) بيش از 1032 بيت مرثيه سروده كه از قدرت و مهارت وى در سرودن اين\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nفنّ شعرى حكايت دارد . وى كه لقب \" شاعر الحسين ( ع ) \" گرفته است ، با به نظم درآوردن سوگ سرودهاى نيكو و بليغ و با بهره‌گيرى از آيات و احاديث و بكارگيرى اسلوب‌هاى بلاغى و الفاظى مستحكم و در عين حال ساده و روان كوشيده تا فرياد مظلوميت امام حسين عليه‌السّلام و خاندان پاكش را به گوش جهانيان برساند . تك تك ابيات عاشورايى او حكايت از يك روح انقلابى و اصيل دارد و نشان مىدهد كه شاعر بر اهداف حركت آفرين عاشورا كه يكى از عناصر اساسى تفكر شيعه محسوب مىشود ، واقف بوده و از فلسفه‌ى عميق و بن‌بست شكن حادثه‌ى خونين عاشورا آگاهى كامل داشته است . انديشه انتقام خواهى توسط حضرت مهدى ( عج ) ، همواره از مضامين اصلى شعر سيد حيدر محسوب مىشود . او در تمام مراثى كه درباره اهل بيت سروده ، از مبحث مهدويت غافل نمانده است ، استغاثه به حضرت مهدى و كمك خواستن از ايشان و دعوت ايشان به قيام و انتقام عليه ظالمانى كه دامن ظلم‌شان تا زمان او نيز كشيده شده ، از بن‌مايه‌هاى اصلى شعر اوست . در اينجا ابتدا به بررسى گزينشى از اشعارى كه سيد حيدر در مدح امام حسين ( ع ) سروده ، اكتفا كرده - زيرا در فصل چهارم بيشتر بدان پرداخته‌ايم - ، سپس به بحث رثاى امام حسين ( ع ) و انقلاب حسينى در شعر سيد حيدر و نيز مبحث مهدويت در شعر رثاى حسينى وى پرداخته ايم :\r\n\r\n2 - 3 - 1 مدح امام حسين ( ع )\r\nسيد حيدر امام حسين را در چهار قصيده و هر كدام با دو الى پنج بيت مدح كرده است كه از ايمان واقعى وى به مسئله توسل و تمسك جستن به اهل بيت و بويژه حضرت سيدالشّهدا حكايت دارد :\r\n\r\n2 - 3 - 1 - 1 اميد به كرامت\r\n أ أصدُرُ ضَمآناً وَ قَد جِئتُ مَورِداً * رَجَائى مِن جَدواكَ أعذَبُ مَنهَلٍ \r\n( حلّى ، 48 : 1404 )\r\nآيا تشنه بازگردم ، حال آنكه به آبشخورى آمده‌ام كه اميد من از بخشش و كرمت به گونه‌اى است كه آن آبشخور ، گواراترين آبخشورهاست . اين بيت يادآور فرازى از دعاى صباح\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاميرالمؤمنين است ، آنجا كه مىفرمايد : « الهى كيفَ تَردُّ ظمآناً ورد الى حِياضكَ شارباً ، كلّا و حياضُكَ مُترِعةٌ فى ضَنكِ المُحولِ » ( طهرانى ، بىتا ، ج 687 : 1 )\r\nدر بيت بالا ، شاعر ، كرم و بخشش حضرت را به آبشخورى تشبيه مىكند كه وى را سيراب مىكند و اميد دارد كه با مدح خويش بتواند از خوان كرم اهل بيت به مقدارى كه سيرابش كند بهره‌مند گردد . آوردن كلماتى چون \" ضمآن و مَورد \" مىتواند براى برانگيختن عواطف و تحريك احساسات باشد چرا كه طلب آب از كسى كه تشنه شهيد شده ، مىتواند نوعى بازى با احساس مخاطب و برانگيختن آن باشد .\r\n\r\n2 - 3 - 2 رثاى امام حسين ( ع )\r\nهمانگونه كه اشاره شد ، سيدحيدر در 22 قصيده كه شامل 1032 بيت مىباشد به رثاى امام حسين پرداخته كه همه نشان‌دهنده يقين ثابت و ايمان قوى وى به ايشان مىباشد . دكتر محمد مهدى البصير در كتاب خود نهضة العراق الأدبية ، درباره‌ى رثاى سيد حيدر مىگويد : « رثاى سيد حيدر بر شهداى كربلا ، با آه و سوزى كه دارد ، جگرها را مىسوزاند و دل‌ها را با حسرت و اندوه ذوب مىكند » . ( البصير ، 60 : 1990 )\r\nاز آنجا كه شاهكار شعر وى بخش رثايى ديوانش مىباشد لذا بر آن شديم تا در اين بخش ، نوع نگاه شاعر را به مسأله عاشورا و موضوعات آن را تبيين كنيم و با توجه به موضوعات مطرح شده در اشعار عاشورايى وى ، اين بخش را در دو قالب « شخصيت‌ها » و « موضوعات » آورده‌ايم :\r\nدر بخش اول : شخصيت‌هاى عاشورايى ، شامل قهرمانان و ضد قهرمانان مورد مقايسه و بررسى قرار مىگيرد ، و در بخش دوم : موضوعاتى چون اسارت ، عطش و آب ، مرگ ، غم و اندوه ، خونخواهى ، علت وقوع عاشورا ، استغاثه به امام زمان ( عج ) ، هجو بنى اميه ، سرزنش و نكوهش بنى اميه ، توصيف شمشير و اسب حضرت اباعبدالله و . . . را بررسى مىكنيم .\r\n\r\n2 - 3 - 2 - 1 شخصيت‌هاى عاشورايى\r\nشخصيت‌هاى حاضر در كربلا اعم از قهرمانان و ضد قهرمانان ، به عنوان آفرينندگان\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nنهضت عاشورا ، بخش عظيمى از ادبيات عاشورايى را به خود اختصاص داده و گاه در مقايسه با ديگر موضوعات ، حضور برجسته‌اى دارند :\r\n\r\n2 - 3 - 2 - 1 - 1 قهرمانان\r\n\r\n2 - 3 - 2 - 1 - 1 - 1 - امام حسين ( ع )\r\nحسين ( ع ) زينت آسمان‌ها و زمين و چراغ هدايت و كشتى نجات و امام و پيشواى بى لغزش است . « امام حسين ( ع ) از نظر نسب و خاندان ، جز برادرش امام حسن و خواهرانش زينب و امّ كلثوم نظيرى ندارد و در فضايل و كمالات انسانى و سجاياى اخلاقى يكى از پنج تن آل عباست كه خداوند بر وجودش بر ملائكه و ديگر مخلوقات مباهات مىكند و از جمله ايثارگرانى است كه تنها نان مختصر خود را به مسكين و يتيم و اسير كافر داد و در پاداش ، آياتى از سوره‌ى « هل أتى / سوره انسان » را گرفت . حسين ( ع ) جزو چند نفرى است كه خداوند مودّت او را بر تمام مسلمانان واجب ساخته است و در « آيه‌ى تطهير » به پاكى درون و عصمت عملى وى شهادت داده و در « آيه‌ى مباهله » او را مورد ستايش قرار داده است » . ( بابازاده ، 57 : 1380 ) سيد حيدر كه نسبش به امام حسين ( ع ) مىرسد ، در رثاى ايشان و شهداى طف اشعار پرسوز و گدازى دارد ، او به ابعاد مختلف فردى ، اجتماعى ، اخلاقى ، اعتقادى ، مسئله نسب و تبار و . . . امام حسين پرداخته است . تعابير ، الفاظ و كلمات به كار گرفته شده توسط شاعر حكايت از نگاه حماسى - تاريخى و گاه عاطفى وى به اين موضوع دارد كه نمايانگر ادبيات حماسى در اشعار عاشورايى وى است . در قطعه ذيل كه منتخبى است از اشعار رثايى وى ، احساسات درونى خود را از اين مصيبت وارده بر امت پيغمبر ابراز مىكند و از شدت اين فاجعه به خاندان نبوت و چهارده معصوم پناه مىبرد و خود را در غم مصيبتى كه بر آنها وارد شده شريك مىداند :\r\n فُطِّرت مُهجَتى مِنَ الصَّبرِ لكِن * لِحُسَينٍ فطّرتها الزَفَراتُ \r\n( حلّى ، 64 : 1404 )\r\n آلَ الرِّسالةِ لَم تَزَل * كَبِدى لِرُزؤِكُمُ صديعة \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n( همان : 91 )\r\nجان و دل من از صبر سرشته شده است اما بخاطر مصيبت حسين ، آه و ناله‌ها آن را شكافته‌اند .\r\nاى خاندان رسالت همواره جگر من بخاطر مصيبت‌هاى شما تكه تكه است .\r\n\r\n2 - 3 - 2 - 1 - 1 - 1 حسين تجسم امامت و قضاوت و حكومت\r\nپيامبر صلى الله عليه و آله شخصاً سرپرستى امام حسين را به عهده گرفت و به وى توجهى فراوان داشت و روحش را با روح خود و عواطفش را با عواطف خويش آميخته ساخت . و بنابر آنچه مورخان مى گويند ، انگشت ابهام خودرا در دهان وى مى گذاشت و آن حضرت ، وى را پس از تولدش گرفت و زبانش را در دهان او گذاشت تا او را از تراوش نبوت ، تغذيه دهد ، در حالى كه به او مى فرمود : « هان اى حسين ! خداوند نپذيرفت جز آنچه را خود خواهد - يعنى امامت را - كه در تو و در فرزندانت باشد . . . » ( ابن شهر آشوب ، 1956 ، ج 50 : 4 )\r\nعبدالله العلايى ، يكى از نويسندگان برجسته در باره جلوه‌گر شدن نور نبوت در وجود حسين ( ع ) مىگويد : « . . . حسين عليه السلام از اول تولد ، در دامان پيغمبر ( ص ) پرورش يافته ، در حالى كه نبوت وى به درجه كمال و پايه اعتدال رسيده بود . حسين عليه السلام مانند پارچه بلور ، اشعه‌ى آفتاب نبوت را به خود جلب كرد و هر چند از نور نبوت به او تافت ، به نمايشى ديگر آن را جلوه داد . حسين ( ع ) ، معنى پيغمبر شد و تجسم او گرديد و وجدانيات و روحيات پيغمبر را به وجود خود زنده نگه داشت » . ( العلايلى ، 75 : 1972 )\r\n دفَنوُا النبوّةَ وحيَها و كتابَها * بكَ و الإمامةَ حُكمَها و قَضاءَها \r\n( حلّى ، 51 : 1404 )\r\n( در آن روز كه كشته شدى ) ، آن روز بود كه وحى و كتاب نبوت را و حكومت و قضاوت و امامت را با تو دفن كردند .\r\n\r\n2 - 3 - 2 - 1 - 1 - 2 كربلا\r\nشاعر در ابيات زير رو به سوى خاك طف مىكند كه انبياء زيادى در آن دفن شده‌اند و آن\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nرا چنين توصيف مىكند كه هميشه سيراب بوده و ابرى بر آن مىباريده كه بارانش را از آب حوض كوثر در بهشت حمل مىكرده است . وى در اينجا خاك طف را نكوهش و ملامت مىكند كه تو محل دفن پيامبران الهى بودى و هميشه بارانت از آب كوثر بهشت بود و زمين‌ات سيراب بود و فراتت پر آب ، اما چرا در ظهر عاشورا بر حسين نباريدى و گرد و خاكت را بر سر و روى حسين بن على ريختند و اصحاب و اهل بيتش تشنه كشته شدند و آب فرات را از وى دريغ كردند . سيد حيدر در اينجا به موقعيت آب و هوايى و خشكى سرزمين كربلا اشاره دارد . زمينى كه بايستى با فرات آبيارى مىگرديد ، از خون فرزند رسول خدا سيراب گشته است :\r\n يا تُربةَ الطَّفِ المُقدَّسَةِ * هَالَوا عَلى ابنِ مُحمَّدٍ بَوغَاءَهَا\r\nواريتِ روحَ الانبياءَ و إنمّا * وارَيتِ مِن عينِ الرشادِ ضِياءَها \r\n( حلّى ، 51 : 1404 )\r\nاى خاك مقدس كربلا كه گرد و خاكت را بر سر پسر پيامبر ريختند ؛ واى بر تو باد !\r\nروح انبيا را پنهان كردى و همانا نور را از چشم هدايت و درستى پنهان كردى .\r\n\r\n2 - 3 - 2 - 1 - 1 - 3 حسين ( ع ) شفيع روز محشر\r\nيكى ديگر از ويژگىهاى شعر حسينى در اين دوره ، انديشه رستگارى و رهايى ، از رهگذر رثاى حسينى و اميد به ثواب است . شاعر قصيده‌ى خود را با توسل به اهل بيت و امام حسين شروع مىكند و يا به پايان مىرساند و از آنان مىخواهد كه در روز قيامت شفاعتش كنند . گاهى اوقات شاعر اسم خود را در قصيده ذكر مىكند تا آن را به عنوان نامه ضمانت خود در روز قيامت با خود حمل نمايد ( شمس الدين ، 258 : 1379 ) .\r\nدر اين قصيده ، سيدحيدر به مسئله شفاعت امام حسين ( ع ) اشاره دارد و بعد از اينكه دل خود را در مصيبت امام حسين ملازم و همراه درد و رنج اهل بيت مىبيند ، به پاداش اهل بيت در روز قيامت اميد بسته و اميدوار است كه مدح و رثاى ائمه عليهم‌السلام توشه‌اى باشد براى آخرت و مىگويد كه ولاء و دوستى اهل بيت ملجأ و پناهگاه او در برابر بلاى هولناك قيامت\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاست و خداوند را بر اين عشقى كه به اهل بيت دارد ، شاهد و گواه مىگيرد :\r\n بولاءِ أبناءِ الرِسالةِ أتَّقِى * يومَ القيامَةِ هَولَهَا و بَلاءَهَا\r\nلِيرى الإلهُ ضَجيعَ قلبى حبَها * وضجيع جسمِى مدحَها و رثاءَها\r\nأتَرى يقلِّدُنى صحيفةَ شَقوتى * يبزُّ عُنقِى مدحَها و ثناءَها\r\nبل أينَ مِن عُنقى صحيفتى التى * أخشى و قد ضمنَ الولاءُ جلاءها \r\n( حلّى ، 55 : 1404 )\r\n أرجُو بها فى الحشرِ * راحةَ هذه النفسِ الهلوعة \r\n( همان : 95 )\r\n و إنّى فيها أرتجى يومَ محشَرى * بقُربى مِنكُم سادتى أتشرّفُ \r\n( همان : 95 )\r\nاز ترس و بلاى روز قيامت به دوستى فرزندان رسالت پناه مىبرم .\r\nبراى اينكه خدا ببيند عشق او همراه قلبم و مدح و رثاى او همراه جسمم است . ( اين بيت نشان‌دهنده عشق اهل بيت در ژرفاى وجودش مىباشد )\r\nآيا مىبينى كه دفتر شقاوتم بر گردنم آويخته و مدح و ثناى آنها گردنم را فرا گرفته است .\r\nبله چطور ممكن است كه از نامه‌ى اعمالم ( دفتر شقاوتم ) كه بر گردنم است خوف داشته باشم در حالى كه ولايت و دوستى اهل بيت جلا و روشن كردنش را تضمين كرده است .\r\nبواسطه شما ، در روز قيامت به راحتى اين جان ناآرام و بىتاب و قرار اميد دارم .\r\nمن اميد دارم كه در روز محشر با نزديك شدنم به شما سروران شرف‌ياب شوم .\r\n\r\n2 - 3 - 2 - 1 - 1 - 4 شوق ديدار محبوب\r\nشاعر در بيت زير به توصيف روز شهادت حسين بن على ( ع ) مىپردازد كه با چهره‌اى درخشان و بشاش به پيشواز مرگ مىرود و اينچنين مرگ را مغلوب خويش مىسازد . شاعر در اينجا وارد مقوله تبار شناسى نيز مىشود و امام حسين را با اسم مادرش خطاب مىكند و به\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمدح نسب و خاندان ممدوح خويش مىپردازد . \" اين مسئله در شعر عربى سابقه‌اى طولانى دارد و با فرهنگ رايج در محيط عرب هماهنگ است ؛ زيرا عرب‌ها از گذشته‌هاى دور به نسب و نياكان خود افتخار مىكردند \" ( انصارى ، 97 : 1389 ) . شاعر در اين بيت با بهره گيرى از استعاره مكنيه در \" تُجهَّمُ وجهُ الموت \" اثر بخشى كلامش را فزون‌تر كرده است .\r\n يومَ تُجَهَّمُ وَجهُ المَوتِ فِيهِ وِ قَد * لاقَى ابنَ فاطمةٍ جَذلانَ مُبتهجَاً \r\n( حلّى ، 94 : 1404 )\r\nروزى كه در آن چهره‌ى مرگ ترش‌رو مىگردد ، وقتى كه مىبيند پسر فاطمه زهرا ( س ) چهره‌اى بشاش و شادان دارد .\r\n\r\n2 - 3 - 2 - 1 - 1 - 5 اميد بيچارگان\r\nسيد حيدر در ابيات زير از محبت امام حسين در حق بندگان خدا سخن مىراند و اينكه امام ياور مستضعفان و در راه ماندگان و آرزومندان و فريادرس مظلومان و طرفدار حق و عدالت بود . شاعر در اينجا از شهادت كسى سخن مىگويد كه با كشته شدنش خواست تا در سرتاسر اين هستى ، دولت حق را به پاى دارد و جامعه را از حكومت امويان نجات دهد ، آنان كه حقوق انسان را منكر شدند و حكومت را به كشتزارى براى خود تبديل كردند تا براى خود هر آنچه را خواهند ، برگيرند . با كمى تأمل در الفاظى كه شاعر در اين ابيات برگزيده و صفاتى كه براى امام برشمرده مىتوان ديد كه سيد حيدر از نبود اين خصايل در جامعه و حاكم عربى حكايت دارد و از فقدان آن رنج مىبرد :\r\n ألا قُل لأبناءِ السبيلِ : ألا اقنطوا * فقد ماتَ مَن يحنو عليكُم و يعطفُ\r\nو يأساً بنى الآمالِ أن ليسَ مُفضِلٌ * عَليكُم ، و للمظلومِ أن ليسَ مُنصِفُ \r\n( حلّى ، 94 : 1404 )\r\nبه در راه ماندگان بگو : نا اميد شويد زيرا كسى كه به سوى شما مىآمد و مهربانى مىكرد مرده است .\r\nو آرزومندان نااميد شويد كه مهربانى كننده بر شما نيست و براى مظلوم عدالت ورزى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nنيست .\r\nدر بيت زير شاعر اوج عظمت روحى حضرت را به تصوير مىكشد كه در زمانيكه دشمن فجيع‌ترين رفتارها را با او و اهل بيتش كردند ، در عين حال وى براى جهل و نادانى دشمن مىگريست و اين اوج مناعت طبع يك انسان وارسته را به تصوير مىكشد . شاعر با تبحر به تصوير جهالت و كفر دشمن در برابر حسين ( ع ) مىپردازد و با آوردن « اشفاق على الكفر » به آرمان امام حسين كه اصلاح امت پيامبر و رهايى آنان از كفر و جهالت بود اشاره مىكند و به گريه امام حسين به حال آنان كه كفر سراسر وجودشان را گرفته بود اشاره مىكند :\r\n نعى مَن بَكى لا خيفةً مِن عُداتِهِ * وَ لَكِن لإشفَاقٍ عَليهِم من الكفرِ \r\n( همان : 81 )\r\n( جبرئيل ) خبر مرگ كسى را داد كه گريه مىكرد اما نه از روى ترس از دشمنان بلكه به خاطر دلسوزى بر آنان به خاطر كفرشان .\r\n\r\n2 - 3 - 2 - 1 - 1 - 6 مقيد به عهد و پيمان\r\nسيد حيدر در اين‌جا از زبان جبرئيل ، حامل وحى به هجو و نكوهش بنى أميه مىپردازد و آنان را با لفظ \" خائن \" مخاطب قرا مىدهد و از اين طريق به دون و پست بودن اين قوم دامن مىزند و در مقابل از كسى سخن مىگويد كه پيشه او و يارانش وفاى به عهد خداست :\r\n نَعى الرُّوحُ جِبريلُ بأنَّ ذَوى الغدرِ * أراقوا دمَ المُوفينَ للهِ بالنَذرِ \r\n( حلّى : 81 : 1404 )\r\nجبرئيل خبر داد به اينكه خائنان و پيمان شكنان خون كسانى را كه عهد خدا را وفا مىكردند ، ريختند .\r\n\r\n2 - 3 - 2 - 1 - 1 - 7 وديعه الهى\r\nشاعر اهل بيت در اينجا در بيان اوج عظمت فاجعه ، تصويرى روايى تاريخى و عاطفى از ژرفاى مصيبت رخ داده را به نمايش مىگذارد و با اسلوب ايجاز قصر معانى گسترده‌اى را بر مركب الفاظى اندك مىنشاند و در يك بيت معانى را مىگنجاند كه در عين سوزاندن قلب‌ها و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nتحريك عواطف شورى عظيم در دل‌هاى محبان اهل‌بيت براى قيام عليه مسببان قتل حسين برمىانگيزد و در عين اينكه جنبه بكايى و رثايى شعرش را مىافزايد از بعد حماسى نيز غافل نمىشود . شاعر از اهانت دشمن در حق امانت خداوند بر روى زمين مىگويد و با واژه وديعة الرحمن \" مرتبت قرب حضرت را نزد خداوند مطرح مىنمايد :\r\n فوديعَةُ الرحمنِ بينَ عِبادهِ * قد أودعتهُ اميّةُ رمضاءَها \r\n( حلّى ، 51 : 1404 )\r\nبنى اميه امانت خداوند در بين بندگانش را ، به زمين تفيده در اثر تابش خورشيد رها كرده است .\r\n\r\n2 - 3 - 2 - 1 - 1 - 8 برگزيده خداوند\r\nيكى ديگر از خصوصيت‌هاى اجتماعى امام ، صفت برگزيده بودن ايشان از جانب خداى متعال بر مخلوقات است كه سيد حيدر در اين بيت آن را انعكاس داده و حسين را لطف و عنايت خداوند در دنيا و آخرت توصيف كرده كه دردنيا كشتى نجات و رهايى بخش از ظلم و استبداد و در آخرت شفيع روز محشر است :\r\n نعى صفوةَ اللهِ العظيم و لُطفُهُ * على الخلقِ فى الدنيا و فى الحَشرِ والنَشرِ \r\n( همان : 81 )\r\n( جبرئيل ) خبر مرگ برگزيده‌ى خداوند بزرگ و خبر مرگ لطف خداوند بر مردم در دنيا و حشر و نشر ( روز قيامت ) را داد .\r\n\r\n2 - 3 - 2 - 1 - 1 - 9 نمود آيه‌ى تطهير\r\nشاعر در بيت زير به طور غير مستقيم به آيه تطهير و نمود آن در وجود امام حسين عليه السلام مىپردازد و از قداست و پاكى او و نيز از اعمال نيك او در آشكار و نهان كه از صفات بارز يك رهبر و حاكم عادل امت اسلامى است ، سخن مىراند و به صورت كنايى از نبود اين صفات در حاكمان زمان خويش پرده برمىدارد :\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n نعى ذاتَ قُدسٍ يعلمُ اللهُ أنّها * منزّهةُ الأفعالِ فى السرِّ و الجَهلِ \r\n( حلّى ، 81 : 1404 )\r\nخبر مرگ كسى را داد كه داراى قداست و پاكى بود كه خداوند مىداند كه او داراى كارهاى پاكيزه در پنهان و آشكار مىباشد .\r\n\r\n2 - 3 - 2 - 1 - 1 - 10 شجاعت\r\nشجاعت و دلاورى يكى ديگر از فضايل بارز امام ( ع ) است كه شاعران در بيشتر اشعار خود به توصيف آن پرداخته‌اند ، سيد حيدر ، شجاع و دلاورى با قامتى بلند و تنومند را به تصوير مىكشد كه سپرى از صبر و بردبارى در مقابل دشمن جاهل و كينه‌توز را بر تن دارد . سيد در اينجا ، مدح و فخر را با حماسه در آميخته و به صفت بردبارى و وقار ايشان در عين عظمت و شجاعتش اشاره دارد ؛ صفتى كه لازمه رهبر و حاكم يك امت است و اين ويژگىها در امام ( ع ) هويداست .\r\n طويلُ نجادِ السيفِ فالدرعُ لم يكُن * ليَلبِسَهُ إلّا منَ الصَّبرِ ضافياً \r\n( همان : 161 )\r\nحمايل شمشير او بلند است پس سپر نبود تا او را بپوشاند اما از صبر لباسى بلند پوشيده كه روى زمين كشيده مىشود .\r\nدر مصرع اول \" طويل النجاد \" كنايه از شجاعت و قد و قامت بلند است و مصرع دوم كنايه نسبت از صبر ايشان است . شاعر صبر امام حسين ( ع ) را به زره محكم كه او را در برابر جاهلان مقاوم نگه داشته است ، تشبيه كرده است .\r\nسيد حيدر در بيشتر قصايدش به صفت شجاعت توجه كرده و شجاعت و فضايل ايشان را در برابر حقارت و ذلت بنىاميه به تصوير كشيده است ؛ در واقع در اين ابيات مىتوان ديد كه به چه زيبايى ، دو صفت متضاد شجاعت و خوارى و ذلت در مقابل هم صف‌آرايى كرده‌اند . شاعر امام را قهرمانى توصيف مىكند كه دشمنان از رويايى با او واهمه دارند . و نيز از شجاعت و شرف و كرامت او در محافظت از ناموس و زنان كريمه و شجاعت و درايتش در رهبرى لشكر\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبراى جنگ سخن مىراند و شمشير برّان او را مهر و نشانى بر پيشانى كافر مىزند و اينچنين صفت ظلم ستيزى ايشان را به تصوير مىكشد :\r\n سطا و هو أحمى مَن يصونُ كريمة * و أشجعُ مَن يقتادُ لِلحَربِ عسكَرا\r\nفَرافَدهُ فى حومةِ الضَربِ مُرهَفٌ * على قلّةِ الأنصارِ فيه تكثّرا\r\nنعى للهُدى النصرَ الإلهى و الذى * لِمُرهفِه وسمٌ عَلى جبهةِ الكفرِ \r\n( همان : 81 )\r\nبدون ترس به جلو تاخت در حالى كه او محافظترين كسى است كه زن كريمه را نگهدارى مىكند و شجاع ترين كسى است كه لشكر را براى جنگ هدايت مىكند .\r\nيارى دهنده او در بحبوبه‌ى جنگ ، شمشير تيزى است كه با وجود كمى ياران انگار زياد بودند .\r\nخبر مرگ نصرت الهى و خبر مرگ كسى كه شمشير تيزش مُهرى بر پيشانى كافر بود را به هدايت داد .\r\n و أشُمُّ قد مسحَ النُّجومُ لواؤَهَا * فكأنَّ مِن عَذباتِهِ جوزاءها \r\n( حلّى ، 53 : 1404 )\r\nاين بيت كنايه از شجاعت و قامت بلند امام و شأن والاى ايشان است .\r\n نعى مَن يضيفُ الطيرَ و الوحشَ سيفُه * و جَيشُ الموتِ تحتَ رايتِه يسرى \r\n( همان : 81 )\r\nمصرع اول بيت فوق كنايه از شجاعت است چرا كه هر جا مىرفت از خودش آنقدر كشته به جا مىگذاشت كه پرندگان از آن مىخوردند و با جسد از خود پذيرايى مىكردند .\r\nو حس مىكنم كه پرچمش ستارگان را پاك مىكند : انگار برج جوزاء ازخس و خاشاك اوست .\r\n( جبرئيل ) خبر مرگ كسى را داد كه پرندگان و وحوش مهمان كشته‌هاى شمشير او\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمىشدند و سپاه مرگ در زير پرچمش شبانه حركت مىكردند .\r\n يلقى الكَتيبةَ مفرداً * فتفرُّ داميةَ الجَراح\r\nوَ بِهامها اعتَصمَت مَخا * فَةَ بَأسه بيضُ الصِّفاح\r\nو تُسُتِّرَت منهُ حيا * ءً فى الحَشا سَمر الرِّماح\r\nمازالَ يوردُ رُمحَه * فى القلبِ منها و الجناح\r\nو حُسامُه فى اللهِ يسفَحُ * مِن دِماءِ بَنى السِّفاح\r\nحتّى دعاه اليه أن * يغدو فلبّى بالرَّواح \r\n( حلّى ، 68 : 1404 )\r\nبه تنهايى با يك لشكر مبارزه مىكرد و همه آن لشكر مجروح مىشدند و مىگريختند .\r\nو شمشيرها از ترس او خود را در داخل سرها مخفى مىكردند .\r\nو نيزه‌ها از شرم او در داخل شكم‌ها مخفى مىشدند .\r\nنيزه‌ى او پيوسته در دل و پهلوهاى آنان فرو مىرفت .\r\nو شمشير او در راه خدا خون زنازادگان را مىريخت .\r\nتا زمانىكه خدا او را خوانده و او اجابت كرد و به سوى خدا رفت .\r\nسيد حيدر در ابيات زير از هيبت و شكوه اباعبدالله الحسين سخن مىراند كه دشمن حتى از بدن زخمى وى نيز ترس داشتند و از اينكه بر وى يورش ببرند و او را به قتل برسانند ، بيم داشتند .\r\n عفيراً متى عاينتهُ الكُماةُ * يختطفُ الرّعبُ ألوانَهَا\r\nفما أجلتِ الحربُ عن مثلِهِ * قتيلًا يجبنُ شُجعانَها \r\n( همان : 69 )\r\nهنگامى كه قهرمانان ، اين كشته را بر روى زمين به خاك آلوده ديدند ، از ترس رنگ از\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nچهره‌شان پريد .\r\nهيچ گاه در پايان جنگ ديده نشده است كسى كه كشته شده ، شجاعان را بترساند .\r\n\r\n2 - 3 - 2 - 1 - 1 - 11 بردبارى\r\nسيد حيدر در اينجا يكى ديگر از فضايل امام حسين ( ع ) را بر مى شمرد و به صبر و بردبارى او در مقابل دشمن كفر و جهل و به مقاومت و پايدارى توأم با صبر و بردبارى او در مقابل ظلم و ستم آنها و شهادت او كه صبورانه به اين مقام رسيد ، اشاره دارد . از اين ابيات مىتوان دريافت كه قيام حسين ، يك قيام حساب شده و با برنامه بوده ، چرا كه پشتوانه آن صبر و بردبارى حضرت در مقابل جاهلان و تلاش بىدريغ ايشان در راه هدايت قوم جاهل بود لكن پرده جهل و نفاق دل اين ظالمان را پوشانده بود و جهل و دنيا پرستى چنان بر آنها غلبه كرده بود كه دست به خون كسى آلودند كه پاره تن پيامبر بود . شاعر در اينجا نهايت صبر و مقاومت را براى امام حسين ( ع ) متصور مىشود و وجودش را از جنس صبر مىداند :\r\n لهُ اللهُ مفطوراً من الصبرِ قلبُه * و لو كانَ من صمِّ الصفا لَتفطَّرا \r\n( همان : 80 )\r\nخداى من ، گويى دل او يكپارچه شكيبايى بود كه اگر سنگ هم در برابر اين مصائب قرار مىگرفت ، مىتركيد .\r\n نعى شاكراً نالَ الشهادةَ صابراً * و قد يجتبى شهدُ العواقبِ بالصبرِ \r\n( همان : 81 )\r\n( جبرئيل ) خبر مرگ انسان شاكرى را داد كه صبورانه به مقام شهادت رسيد و به تحقيق شيرينى عاقبت با صبر حاصل مىشود .\r\n\r\n2 - 3 - 2 - 1 - 1 - 2 حضرت على اصغر ( ع )\r\nامام حسين ( ع ) در عصر عاشورا وقتى همه يارانش شهيد شدند ، پيش از اينكه به ميدان برود فرزندش على اصغر را در آغوش مىگيرد ، در اين هنگام تيرى از جانب دشمن ، گلوى طفل شش ماهه را مىشكافد ، امام حسين ( ع ) دست خود را از خون نوزاد پر مىكند و به آسمان\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمىپاشد و قطره‌اى از آن به زمين بازنمىگردد . آنگاه عرضه مىدارد : پروردگارا خير ما را در اين خون قرار ده و انتقام ما را از اين ستمگران بگير . ( المفيد ، 108 : 1378 )\r\n\r\n2 - 3 - 2 - 1 - 1 - 2 - 1 شهادت على اصغر ( ع ) سند تاريخى\r\nسيد حيدر در لابه‌لاى اشعارش با رويكردى روايى تاريخى و سياسى به شهادت طفل شيرخوار حسين اشاره مىكند و شهادت اين طفل را سند تاريخى بر كينه‌هاى بنىاميه عليه خاندان بنىهاشم مىداند چرا كه كشتن كودك شش ماهه ، نمىتواند گواهى جز بر كينه‌هاى تاريخى اين قوم ظالم باشد و ارتباط بين علىاصغر و محسن فرزند زهرا ( س ) كه بر اثر ضربه دشمن به پهلوى ايشان سقط شده‌اند ، مهر تاييدى بر اين كينه‌هاى بنىاميه عليه خاندان رسول اكرم ( ص ) است . وى با اشاره‌اى تلويحى به كشته‌هاى بدر و احد اشاره مىنمايد كه كافران زمانه دست به انتقام خون آنها زده ، خود را دل شاد نموده‌اند . شاعر در اينجا كشته شدن طفل امام حسين را اينچنين با خطاب به امام زمان ( عج ) به تصوير مىكشد :\r\n فَلا و صَفحِكَ إنَّ القومَ ما صَفحُوا * و لا حِلمِكَ إنَّ القَومَ ما حَلموا\r\nفَحملَ امِّكَ قِدمَاً أسقطوا حَنَقاً * و طفلَ جدِّكَ فى سهمِ الردى فطمُوا \r\n( حلّى ، 105 : 1404 )\r\nقسم به بخشش و چشم‌پوشى تو ، كه اين مردم چشم‌پوشى و گذشت نكردند و قسم بر بردبارى تو كه بردبارى نورزيدند .\r\nزمانى جنين مادرت را كينه‌توزان از روى خشم زياد سقط كردند و طفل جدت را با تير مرگ از شير بريدند .\r\n\r\n2 - 3 - 2 - 1 - 1 - 3 حضرت عباس ( ع )\r\nبرخى از محققان برآنند كه حضرت ابوالفضل العباس ( ع ) درروز چهارم ماه شعبان سال 26 هجرى ديده يه جهان گشود . امام على ( ع ) از پس پرده‌هاى غيب ، جنگاورى و دلاورى فرزند را در عرصه‌هاى پيكار در يافته بود و مىدانست كه او يكى از قهرمانان اسلام خواهد بود ، لذا او را عبّاس ناميد ؛ زيرا در برابر كژىها و باطل ، ترشرو و در مقابل نيكى ، خندان و چهره گشود\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبود ( قرشى ، بيتا : 11 )\r\nعباس بن على ( ع ) از قهرمانان و شخصيت‌هاى بىنظير كربلاست كه حضور برجسته‌اى در اشعار عاشورايى دارد . شخصيت وى چنان است كه در وراى گرايش‌هاى دينى ، مورد توجه اديان و مذاهب مختلف قرار گرفته و از جايگاه خاصى در نزد مردم برخوردار است . اغلب صفاتى كه شاعران در توصيف اين قهرمان آورده‌اند ، متناسب با نوع حضور و وظيفه‌ى ايشان در جريان حادثه عاشوراست ( انصارى ، 131 : 1389 ) .\r\nمهم‌ترين عناصر تشكيل دهنده‌ى شخصيت حضرت عباس ( ع ) در شعر عاشورايى فارسى و عربى ، شجاعت و دلاورى ، مناعت طبع و وفا و پرچمدارى است . البته توصيف ظاهرى ايشان نيز مد نظر شعراى اهل بيتى است اما سيد حيدر با توجه به اينكه اشعارش بيشتر جنبه حماسى و فخرى دارد ، در قصيده‌اى 18 بيتى بيشتر از جنبه اجتماعى به مدح و ستايش و توصيف حماسى شخصيت ابوالفضل عباس ( ع ) پرداخته و از دليرى و جنگاورى ايشان در ميدان نبرد و عدم پذيرش ظلم و ستم و مناعت طبع سخن رانده است ، وى البته در بيتى نيز به توصيف چهره‌ى نورانى حضرت كه \" قمر بنىهاشم \" هستند پرداخته است .\r\n\r\n2 - 3 - 2 - 1 - 1 - 3 - 1 عدم پذيرش ظلم\r\n أبىٌّ عندَ مسّ الضَيمِ يمضى * بعزمٍ يقطعُ العضبَ الحُساما \r\n( حلّى ، 108 : 1404 )\r\nاو بسيار ابا كننده از ظلم است و عزم و اراده‌اى برنده‌تر از شمشير تيز دارد .\r\n\r\n2 - 3 - 2 - 1 - 1 - 3 - 2 قمر بنىهاشم\r\n و واجَهتِ الضُبا منهُ مُحيّاً * مُنيراً نورهُ يجلو الضَلاما \r\n( همان )\r\nقهرمانان با چهره‌اى نورانى و درخشان كه نورش تاريكى را جلا مىدهد ، روبه‌رو شدند .\r\n\r\n2 - 3 - 2 - 1 - 1 - 4 زنان حاضر در كربلا\r\nبا گذشت زمان و تغيير نوع نگاه جامعه به زن و حضور و نقش او در خانواده و جامعه ،\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمسأله زن و نقش برجسته او در عرصه‌هاى اجتماعى را مىتوان در نوشته‌هاى نويسندگان و اديبان و شعر شاعران معاصر به وضوح ملاحظه كرد . به تبع اين تغييرنگرش در عرصه شعر عاشورايى ، شعراى عرب نيز به حضور برجسته‌ى حضرت زينب ( س ) به عنوان حماسه‌ساز كربلا و نقش مؤثر وى در زنده نگهداشتن نهضت امام حسين ( ع ) و نيز مصايب فراوان و سنگين وارده بر حضرت بپردازند و به صورت مستقل شخصيت ايشان را در اشعارشان مطرح سازند . سيد حيدر در برخى از قصايد خود به حضور زنان و دختران در عرصه كربلا اشاره مىكند . او از ميان زنان خاندان نبوت ، تنها به ذكر نام حضرت زهرا ( س ) پرداخته ؛ آن هم به اين جهت كه او دختر پيامبر و مادر حسين است و چه بسا از اين طريق خواسته است به نسب و تبار اباعبدالله اشاره كند . در واقع شاعر ، زنان حاضر در كربلا را در زير مجموعه \" نساء ، بنات أحمد ، و بنات الزهرا ، بنات فاطمه \" مطرح ساخته است و به صورت مستقل به شخصيت حضرت زينب ( س ) نپرداخته است .\r\nشاعر در ابيات زير صحنه اسارت اهل بيت پيامبر ، و به آتش كشيده شدن خيمه‌ها و چادرهاى آنان را به تصوير مىكشد و چگونگى اسارت و درد و رنج آنان اشاره مىكند . با به تصوير كشيدن ريزترين حوادث سعى دارد مخاطب را از ژرفاى مصيبت‌هاى خاندان حسين ( ع ) پس از شهادت او آگاه نمايد . او با تكرار مفاهيم و آنچه در زمان اسارت رخ داده ، در صدد نمايان ساختن زشتى كار يزيديان بوده است . و در ادامه از صبر و حلم خداوند در مقابل اين فاجعه سخن مىگويد و شكايت از اين دارد كه چرا در مقابل اين ظلم صبر پيشه كرده و نظاره‌گر اين ظلم است در حالى كه خاتم نبوت و دخت گرانقدر ايشان از اين مصيبت قلب‌شان به درد آمده است پس صبر براى چه ؟ ! . به نظر نگارنده سيد حيدر در اينجا زيبا و هنرمندانه عمل كرده است ؛ چرا كه وقتى انسان به اندوه و مصيبتى عظيم مىرسد ، آنجا كه ديگر هيچ راه چاره و مفرّى نيست ، آنجا كه هر چه فرياد مىكند ، فريادرسى نيست ، در نهايت با عجز و ناتوانى تمام رو به درگاه احد لايزال مىگذارد و با دلى شكسته و قلبى اندوهگين شروع به گله و شكايت از جور زمان و ظالمان مىكند و از او مىخواهد كه حق مظلوم را ستانده و ظالم را به\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nجزاى عمل خويش رساند .\r\n هتكَ الطُغاةُ على بَناتِ محمدٍ * حُجِبَ النبوَّةُ خدرَها و خباءها\r\nفتنازعت أحشاءَها حُرقُ الجَوى * و تجاذبت أيدِى العدُوِّ رداءها\r\nعجباً لِحِلمِ اللهِ و هى بعينهِ * برزت تُطيلُ عويلَها و بكاءَها\r\nما كانَ أوجَعَها لِمُهجةِ أحمدٍ * و أمضَّ فى كبَدِ البَتولةِ داءَها \r\n( حلّى ، 1404 : 54 )\r\n أللهُ أكبر آلُ اللهِ مَشربُهُم * بينَ الوَرى بِذعافِ المَوتِ قد مُزجا \r\n( همان : 66 )\r\nستمگران و طاغيان خيمه و چادر نبوت فرزندان حضرت محمد ( ص ) را دريدند .\r\nسوزش عشق درونشان را به نزاع كشاند در حالى كه دستان دشمن لباسشان را به اين سو و آن سو مىكشيد .\r\nاز صبر خداوند تعجب مىكنم در حالى كه در مقابل چشم خدا ، آنان طولانى شدن داد و فرياد و گريه و شيون خود را نشان مىدادند .\r\nچقدر غم و غصه ، قلب پيامبر را به درد آورده است و چقدر دردش جگر حضرت فاطمه را آتش زده است .\r\nالله اكبر از آل خداوند ( اهل بيت ) كه در بين مردم نوشيدنىشان با زهر مرگ آميخته شده است .\r\n\r\n2 - 3 - 2 - 1 - 1 - 5 اصحاب\r\nبخش ديگرى از حماسه آفرينان كربلا ، اصحاب و ياران وفادار حسين بن على ( ع ) هستند . هفتاد و دو مجاهد پاك باخته كه با حضور در كنار مقتداى خويش ، پيروزى واقعى حق بر باطل را رقم زدند ، اين حضور از نگاه شاعران به دور نمانده است .\r\nاگر چه ياران امام حسين ( ع ) متشكل از افراد مختلف با مشخصات مختلف هستند اما\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nشاعران در اغلب موارد آنان را زير مجموعه‌ى اصحاب گردآورده و سيمايى كلى از شخصيت آنها ترسيم مىكنند . البته گاهى نيز برخى از شخصيت‌ها را به طور مستقل مطرح ساخته و خصوصيات بارز هر يك را براى مخاطبان به تصوير مىكشند .\r\nسيد حيدر بيشتر از شجاعت و جنگاورى اصحاب سخن گفته و در كنار اين توصيفات ، از صفت پاك طينتى و هدايت و عفت و تقواى آنها نيز سخن به ميان آورده كه اين توصيفات حكايت از افرادى برگزيده و صاحب فضيلت دارد كه در ركاب حضرت با جان و دل مىجنگيدند . شاعر با توصيف حماسى خود ، جهاد و مبارزه آنان را در ميدان جنگ اينچنين ترسيم مىكند :\r\n و هُم خيرُ مَن تحتَ السماءِ بأسرِهم * و أكرمُ مَن فوقَ السماءِ و اشرفُ\r\nو هم يكشِفونَ الخَطبَ لا السيف فِى الوَغى * بأمضى شباً منهم ، و لا هو أرهَف\r\nو من تحتها الآجالُ تسرى و فوقَها * لواءٌ من النصرِ العزيزِ يرفرفُ\r\nلَهُم سَطواتٌ تملأُ الدهرَ دهشةً * و تنبثُ منها الشمُّ و الأرضُ تَرجِفُ \r\n( همان : 93 )\r\nآنها بهتر از همه كسانى هستند كه در زير آسمانند و بزرگوارتر و شريف‌تر از همه كسانى كه در آسمانهايند .\r\nو آنها در ميدان جنگ ، گرفتارىها و سختىها را با لبه تيز و برّنده شمشير آشكار مىكردند ( رفع مىكردند ) .\r\nاز زير ( شمشيرشان ) مرگ‌ها حركت مىكرد ( با لبه تيز شمشير جان‌ها را مىگرفتند ) و بر بالاى آن پرچم پيروزى و اقتدار به اهتزاز در آمده بود .\r\nآنها قدرت و شوكتى دارند كه شگفتى و بهت آن روزگار را فرا گرفته و زمين دچار رعشه مىشود زمانيكه بويى از اين صولت پراكنده مىشود .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\n2 - 3 - 2 - 1 - 1 - 5 - 1 پرهيزكارى\r\n عجبتُ لقومٍ ملءٌ أدراعهم رَدىً * و ملءُ ردائِهم تُقىً و تعفُّفٌ \r\n( همان )\r\nدر حيرتم از گروهى كه زره‌هاىشان با مرگ آكنده شده ( با زره و سپرشان مرگ را براى دشمن به ارمغان مىآورند ) و عبا و لباس‌شان با تقوا و عفت و پاكدامنى پر گشته است .\r\n\r\n2 - 3 - 2 - 1 - 2 ضد قهرمانان\r\nرويايى ارزش‌ها و ضد ارزش‌ها ، حق و باطل ، قهرمانان و ضد قهرمانان ، از مضامين ثابت در اشعار عاشورايى است . شاعران چنان كه قهرمانان خود را مىستايند و از شجاعت و فضايل آنها مىگويند ، ضد قهرمانان را نيز تقبيح كرده ، رذايل اخلاقى و ديگر ويژگىهاى آنها را براى مخاطب خويش ترسيم مىكنند ( انصارى ، 144 : 1389 ) . سيد حيدر به صورت مستقيم شخصيت‌هاى ضد قهرمان كربلا را مطرح نكرده بلكه ضد قهرمانان شعر خود را داخل در مجموعه \" حكومت بنى اميه و قبيله بنى تيم \" قرار داده است ؛ در واقع شاعر حكومت بنى اميه و عاملان فاجعه كربلا را از اساس به چالش كشيده و به بىايمانى ، پستى ، بغض و كينه ، ظلم و ستم و عدم لياقت آنها براى سردمدارى حكومت سخن مىراند :\r\n\r\n2 - 3 - 2 - 1 - 2 - 1 جهالت و كينه توزى\r\nشاعر در اينجا از كينه توزىها و جهالت قومى سخن مىگويد كه در برابر كوه صبر نه تنها چشم پوشى و گذشت نكردند بلكه او را تشنه ، سر از تن جدا كردند و با وقاحت تمام ، اهل بيتش را به اسارت بردند :\r\n فَلا و صَفحِكَ إنَّ القومَ ما صَفحُوا * و لا حِلمِكَ إنَّ القَومَ ما حَلموا \r\n( حلّى ، 105 : 1404 )\r\nقسم به بخشش و چشم‌پوشى تو ، كه اين مردم چشم‌پوشى و گذشت نكردند و قسم بر بردبارى تو كه بردبارى نورزيدند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\n2 - 3 - 2 - 1 - 3 موضوعات :\r\n\r\n2 - 3 - 2 - 1 - 3 - 1 تشنه شهيد شدن امام حسين\r\nعطش يكى از دردناك‌ترين حوادث در واقعه عاشورا به شمار مىآيد . يك تراژدى كه در طول تاريخ ، عواطف انسانى را تحريك كرده و احساسات بشرى را جريحه‌دار ساخته است . اين رخداد تلخ و سوزناك با تأثير بر عواطف شاعران ، در سطح گسترده در اشعار عاشورايى انعكاس يافته و به واسطه حزن وتألم نهفته در آن ، اين بخش از اشعار را در دايره ادبيات بكايى قرار داده است . ( انصارى ، 162 : 1389 )\r\nامويان ، امام حسين و اهل بيت و اصحاب‌شان را از آب منع كردند ، سپس به بدترين شيوه به شهادت رساندند و سرشان را قطع كردند و در شهرها چرخاندند و در آخر ، زنان و بچه‌هاىشان را از كربلا به سوى شام به اسارت بردند ( المفيد ، 242 : 1392 ) . سيد حيدر در اينجا از دريچه عاطفه و احساس به مسئله عطش امام حسين و فرزندانش نگريسته است و آن را دستاويزى براى تحريك احساسات مخاطبان خود قرار داده است و با عاطفه حزن آلود ، تصويرى دردناك و متأثر كننده از تشنه شهيد شدن امام حسين ( ع ) در نيمروز گرمى كه جگرها را مىسوزاند ، ارائه مىدهد و از حماسه‌ى خون خدا در غيبت آب سخن مىراند ، حماسه خون خدا كه خود چون آب مايه زندگى انسان است و كشتى رهايى برآب كه بىآب كشته شد :\r\n و أراكَ تُنشِىءُ يا غَمامُ على الوَرى * ظلًّا و تُروى من حَياكَ ضماءها\r\nو قُلوبُ أبناءِ النبى تفطّرت * عطشاً بقفرٍ أرمضت أشلاءَها\r\nصرعتهُ عطشاناً صريعةً كأسُها * بتنوفةٍ سدَّت عليهِ فضاءَها\r\nفَثَوت بأفئدةٍ صوادٍ لَم تَجِد * ريّاً يبُلُّ سِوى الرِدى أحشاءَها\r\nتغلى الهواجرُ مِن هجيرِ غَليلها * إذ كانَ يوقَدُ حَرُّه رمضاءَها\r\nما حالُ صائمةِ الجَوانحِ أفطَرت * بدمٍ و هَل تُروى الدِماءُ إضماءَها \r\n( حلّى ، 54 : 1404 )\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاى ابر تو را مىبينم كه بر مردم سايه افكندى و با بارانت تشنگىشان را سيراب ساختى .\r\nدر حالى كه فرزندان پيامبر در بيابانى كه تن‌ها را مىسوزانيد ، دل‌هاىشان از تشنگى شكافته شد .\r\nاو را در حالى كه جامش بر روى زمين افتاده بود ، تشنه كشتند در بيابانى كه راهش را بر او بسته بودند .\r\nپس مرگ در دل‌هاى بسيار تشنه‌اى اقامت گزيد كه هيچ سيرابى جز مرگ را نيافت كه درونش را خنك كند .\r\nشدت گرماى نيمروز تابستان ، تشنگىاش را زياد كرد هنگامى كه حرارت نيمروز ، زمين را برمىافروخت .\r\nچگونه است حال روزه‌دارى كه روزه‌اش را با خون باز كرده و آيا خون تشنگىاش را سيراب مىكند .\r\n\r\n2 - 3 - 2 - 1 - 3 - 2 هجو بنى اميه\r\nتراژدى واقع شده در كربلا ، به همان اندازه كه تألم و تحسّر انسان را بر مىانگيزد ، درياى خشم او را نيز به خروش در مىآورد ، به همين خاطر يكى از مضامين برجسته‌ى شاعران در تمام دوران ، تاختن به خصم ، شماتت و هجو آنان است . سيد حيدر در لابه‌لاى اشعارش به هجو بنىأميه پرداخته و از اين طريق خشم خود را نسبت به اين قوم ظالم نشان مىدهد . وى در جايى از ديوانش ، از امام به \" شير بيشه \" و از بنى اميه به \" سگى كه پارس مىكند \" ، تعبير كرده و با اين تشبيه صراحتاً به هجو و نكوهش آنان پرداخته است :\r\n فمَتى أبوالأشبالِ « 1 » رُوِّ - * عَ يا اميّةُ بالنِباح \r\n( همان : 68 )\r\nاى بنى اميه كى شير بيشه با پارس سگ مىترسد .\r\nشاعر در ابيات زير ، دو عنصر حق و باطل را در مقابل هم قرار مىدهد ؛ به اين صورت كه\r\n\r\n\r\n","description":"","footnote":"\r\n( 1 ) ابو الاشبال : شير بيشه\r\n","page_name":" 92 ","page_number":92},
  {"content":"\r\n\r\nفخر به خاندان هاشم را در مقابل ذلت و ننگ بنىأميه قرمىدهد و به هجو بنىأميه مىپردازد :\r\n دعوا هاشماً و الفخرُ يعقدُ تاجَه * على الجَبهاتِ المُستَنيراتِ فى النَدى\r\nو دونكُموا و العارُ ضُمّوا غِشاءَه * إليكُم إلى وجهٍ من العارِ أسودِ \r\n( همان : 70 )\r\n( خاندان ) هاشم را فرا خوانيد در حالى كه فخر تاجش را بر پيشانىهاى نورانىشان در بخشش و كرامت آويخته بود .\r\nو در مقابل شما نيز ( كسان ) خود را فرا بخوانيد در حالى كه ننگ و عار ، پرده‌هايش را بر روى چهره‌ى سياه شما افكنده است .\r\n\r\n2 - 3 - 2 - 1 - 3 - 3 سرزنش و نكوهش بنىاميه\r\nسيد حيدر در ابيات زير نفرت و انزجار خويش را از قوم ظالم بنىاميه ابراز مىكند و آنها را ترسوهايى قلمداد مىكند كه از وجود امام حسين ، در اضطراب و ناآرامى بودند و هر لحظه منتظر قيام ايشان عليه جور و ستم خود بودند از اين رو مرتكب جنايت ديگرى عليه خاندان پيامبر ( ص ) شده و كينه تاريخى خود را دوباره تكرار كردند چرا كه اينها از رشادت‌هاى على ( ع ) و فاطمه ( ص ) در راه دين اسلام ، كينه به دل داشتند و اينك اينچنين با كشتن فرزند ايشان آتش كينه‌هاى خود را فرونشاندند . واقعه كربلا در اين ابيات حادثه‌اى منفرد و مستقل در يك نقطه‌اى معين از تاريخ نيست بلكه استمرار وقايعى است كه از بدر و احد شروع شده و ريشه در تضاد حقيقتى ميان حق و باطل دارد :\r\n و املأى العينَ يا أميّةُ نوماً * فَحُسينٌ على الصعيدِ صريعٌ \r\n( حلّى ، 1404 : 88 )\r\n تَربت أكُفُّكَ يا أميّةُ إنّها * فى الغاضريّةِ « 1 » تربّت أمراءُها \r\n\r\n\r\n","description":"","footnote":"\r\n( 1 ) شمال شرقى كربلا\r\n","page_name":" 93 ","page_number":93},
  {"content":"\r\n\r\n ما ذنبُ فاطمةٍ و حاشا فاطماً * حتّى أخذتَ بذنبِها أبناءَها\r\nلابلَّ منكَ المُزنُ غلةَ عاطشٍ * فيما سَقيت بنى النبىِ دماءَها \r\n( همان : 54 )\r\n أ زُلالَ العفوِ تَبغى و على * أهلِ حوضِ اللهِ حرَّمتَ الزلالا \r\n( همان : 101 )\r\nاى بنىاميه چشم را از خواب پر كن چرا كه امام حسين بر خاك افتاده است . ( اى بنىاميه راحت بخواب چرا كه تا امام حسين زنده بود از ترس‌اش آرام و قرار نداشتيد اينك ديگر آسوده بخوابيد )\r\nاى بنىاميه ، دستانت بشكند كه اين دست‌ها در كربلا امير دست‌ها را بر خاك نشاند .\r\nگناه حضرت فاطمه چيست ، حاشا كه از فاطمه گناهى سر زده باشد كه به خاطر گناه او فرزندانش مورد انتقام قرار گيرند .\r\nباران ، تشنگىات را سيراب نكند كه تو خون را به فرزندان پيامبر نوشاندى .\r\nچگونه طلب عفو خالصانه مىكنى حال آنكه آب زلال را بر اهل حوض خدا حرام كردى ! ؟\r\nشاعر در اينجا بنىاميه را با نام جدشان مورد مخاطب قرار مىدهد و نسبت عمو زادگى آنها را با رسول الله يادآور مىشود و به نفرين و نكوهش فرزندان بنى عبد شمس ( برادر هاشم ) مىپردازد كه نشانه‌ى شدّت خشم شاعر و تنفّر وى از عاملان جنايت هولناك كشتار أئمه اطهار ( ع ) و ياران آن‌هاست . سيد حيدر امام حسين را با نام پدر بزرگش مورد خطاب قرار داده و در عين اينكه در صدد بيان نفرت و انزجار خود از بنىأميه بوده ؛ گريزى به نسب و خاندان شريف ابا عبدالله الحسين ( ع ) زده است :\r\n بنى عبد شمسٍ لا سَقى اللهُ حفرةً * تضمُّكَ و الفحشاءَ فى شرِّ مُلحِدِ\r\nألمّا تكُن مِن فُجوركَ دائماً * بمشغلةٍ عن غصبِ أبناءِ أحمدِ \r\n( همان : 70 )\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاى پسر عبد شمس ، خداوند حفره‌اى را كه تو را و آن فحشايى را كه در بدترين قبر است ، سيراب نكند ( از رحمت خدا به دور باشى )\r\nآيا از ستم‌هاى هميشگى غصب حق پسران احمد روى نگرداندى ؟ !\r\n\r\n2 - 3 - 2 - 1 - 3 - 4 توصيف شمشير و اسب امام ( ع )\r\nسيد حيدر براى دلاورى همچون امام حسين ( ع ) ، شمشيرى تيز و برّان به تصوير مىكشد كه در نبرد با دشمن و در بحبوبه جنگ ، يار و ياور اوست ؛ شمشير تيز و برّانى كه در مقابل صفوف دشمن ، به مثابه يك لشكر عمل مىكند و او با تكيه بر اين شمشير ، يك تنه صف دشمن را در هم مىكوبد . شاعر در اينجا با تعبير و تشبيهى بسيار زيبا كشته شدن دشمن توسط شمشير اين دلاور مرد را به نكاح در آوردن اين جان‌ها براى شمشير تيز و برّان وى تشبيه كرده و مهريه‌شان را مرگ و در خون خضاب شدن قرار داده است . وى همچنين از اسب ايشان سخن رانده است ؛ او به طور صريح اسم ذوالجناح را نياورده ، اما از ويژگىهاى اين اسب راهور گفته و آن را انيس امام ( ع ) در ميدان كارزار معرفى مىكند .\r\nپس از شهادت امام حسين ( ع ) ، اسب او كاكل خود را به خون امام آغشته كرده و باصيحه و فرياد و گام بر زمين زدن به سوى خيمه‌ها دويد تا شهادت امام را به اهل بيت خبر دهد . زنان متوجه شهادت امام شدند و شيون آنان برخاست . ( مجلسى ، 1403 ، ج 60 : 45 ) در زيارت ناحيه مقدسه از اين اسب ، با عنوان « جواد » ياد شده كه با زين و حالت پريشان روى به خيمه‌ها نهاد : « فلمّا نظرنَ النساءُ الى الجوادِ مُخزياً و السرج عليه ملويا خرجنَ من الخُدور ناشراتِ الشُعورِ ، على الخدودِ لاطمات و لِلوجوهِ سافراتٌ و بِالعَويلِ داعِياتٌ . . . » ( العلايلى ، 1972 ، ج 298 : 3 )\r\n تعثّر حتّى ماتَ الهامُ حدُّه * و قائمُه فى كفّه ما تعثّرا\r\nكأنَّ أخاهُ السيفَ اعطى صبرَه * فلَم يبرح الهَيجاءَ حتّى تكسرا \r\n( حلّى ، 80 : 1404 )\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n و لهُ الطرفُ حيثُ سارَ أنيسٌ * و لهُ السيفُ حيثُ باتَ ضجيعُ\r\nفتلقّى الجُموعَ فرداً و لكن * مهرُها الموتُ و الخِضابُ النجيعُ \r\n( همان : 87 )\r\nشمشيرش آنقدر بر سرها فرود آمد تا كند شد ، امّا قبضه شمشير هم چنان در دست تواناى او استوار ماند .\r\nگويا شمشير ، برادر وفادار او بود كه تا قطعه قطعه نشد از يارى او در جنگ دست نكشيد .\r\nو او اسب نجيبى دارد كه انيسش گشته و شمشيرى دارد كه به عنوان هم خوابه بيتوته مىكند .\r\nبه تنهايى با جمع برخورد مىكند ( جان‌ها را به نكاح شمشير در مىآورد ) ولى مهريه‌ى آن‌ها مرگ و در خون ( سرخ ) خود آغشته شدن است .\r\n\r\n2 - 3 - 2 - 1 - 3 - 5 توصيف ميدان كارزار\r\n ما أظلمت بالنقعِ غاسقةُ الوَغى * إلّا تلهَّبَ سيفُه فأَضاءَها \r\n( حلّى ، 1404 : 53 )\r\n تَقدِمُها مِن نقعِها غُبرةٌ * تُطبِّقُ المشرقَ و المغربَا \r\n( همان : 63 )\r\n حيثُ النَهارُ مِن القَتام دُجِنَّةٌ * و دُجَى القَتامِ مِن السيوفِ نَهارٌ \r\n( همان : 83 )\r\n جلَل الافقَ منهُ عارضُ نقعٍ * مِن سَنا البيضِ فيهِ برقٌ لَموعُ\r\nفلَشمسُ النَهارِ فيهِ مُغيبٌ * و لَشمسُ الحديدِ فيهِ طلوعُ \r\n( همان : 86 )\r\nساحت ميدان جنگ با گرد و غبار تاريك نشد مگر آنكه برافروختگى شمشير او ، تاريكى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nآن ميدان را روشن كرد .\r\nاز گرد و غبار اسبان ، غبارى در ميدان نبرد به پا مىخيزد كه مشرق و مغرب را فرا مىگيرد .\r\nجايى كه از شدت گرد و خاك ، روز مانند شب تاريك مىگردد و تاريكى گرد و غبار نيز بر اثر برق شمشيرها ، تبديل به روز روشن مىگردد .\r\nابر گرد و غبار ، افق را پوشانيد و از درخشش شمشيرها در آن برقى درخشان مىباشد .\r\nپس خورشيد روز در آن گرد و غبار غايب مىشود و غروب مىكند و خورشيد آهنين طلوع مىكند و مىتابد . مصرع اول كنايه از شدت گرد و غبار و تاريكى ديد و مصرع دوم كنايه از شدت جنگ و نبرد و برخورد شمشيرها با يكديگر كه باعث ايجاد جرقه و نور مىشود .\r\n\r\n2 - 3 - 2 - 1 - 3 - 6 مهدويت در اشعار حسينى سيد حيدر حلّى\r\nعاشورا دغدغه‌اى نهفته در وجود انسانهاى مسلمان است و انتظار فرج و قيام مهدى ( عج ) هم چيزى است كه با سرشت آنان عجين شده است . ارتباط بين روز عاشورا و روز قيام قائم ( عج ) ، يك رابطه ملموس و قابل درك براى هر انسان عاقلى است . چرا كه راه و هدف مهدى ( عج ) همان هدف امام حسين عليه السّلام در ابعاد وسيع و گسترده جهانى است .\r\nبه ندرت مىتوان قصيده‌اى حسينى از قصايد سيد حيدر را خواند ، و در آن توسل به امام زمان و استغاثه به حضرت و بلندا گرفتن نام حضرت را در قصايدش نديد ؛ و اين درنگ گسسته و نا به هنگام نيست بلكه شاعر در جاى مناسب خويش بدان پرداخته و آنجا كه بار احساسى شعر طلبيده ، به اين موضوع پرداخته است ( سليمان ، 169 : 1981 )\r\nنقطه تلاقى عاشورا و مهدويت را در شعر سيد حيدر مىتوان در اين دو نكته جستجو كرد :\r\n- حسين ( ع ) و مهدى ( ع ) قائمان مبارز بر ضد ظلم\r\n- مهدى ( عج ) وارث و خون‌خواه حسين ( ع )\r\nاز مهم‌ترين ويژگىهايى كه شعر رثايى سيد حيدر را در باره امام حسين ( ع ) متمايز كرده است ، دعوت او به انتقام خون اباعبدالله است ( سليمان الحلى ، 31 : 2003 ) برخى از پژوهشگرانى كه در رثاى سيد حيدر به تحقيق پرداخته‌اند ، معتقدند كه شعر رثايى سيد حيدر ،\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nادبياتى است \" سراسر قيام و انقلاب عليه استبداد \" . ( عزالدين ، 16 : 1973 ) و رثاى وى در مورد امام حسين ( ع ) \" رثاى انسان تنها و مظلومى است كه حقوقش را از بين رفته و كرامتش را جريحه‌دار مىبيند \" ( همان : 97 ) به اين معنى كه شاعر ، هر آنچه را كه مىگويد از عقيده دينى و راسخ او نشأت مىگيرد .\r\nمناجات او با امام زمان در همه قصايدش و خلوص و صدق نيت او در اين مناجات‌ها و طلب كمك از حضرت ، صدق ولاى او و عمق التزام شعرى وى را اثبات مىكند .\r\nنكته‌ى مهمى كه در اينجا بايد ذكر كرد ، اين است كه سيد حيدر خود و اهل زمان را به طور مستقيم به قيام نمىخواند بلكه امام زمان ( عج ) را به ظهور و قيام فرا مىخواند ، در واقع شاعر منتظر يك انقلاب است و گويى فقط آرزوى آن را مىكند ، بدون اينكه براى محقق شدن آن تلاشى بكند ، وى در اينجا همانند استاد خويش ( شريف رضى ) عمل كرده است . در واقع شريف رضى و سيد حيدر يك \" انقلابى آرمانى \" بودند و از حدود تصورات انقلابى پا فراتر ننهادند ، تصوراتى كه با آن برظلم و ستم حكام و جامعه عكس العمل نشان مىدادند . ( شلش ، 174 : 1985 )\r\nدر اينجا به آوردن ابياتى از قصيده‌ى جانسوز سيد حيدر كه در آن ، اندوه خويش را آشكار ساخته و از حضرت صاحب الزمان ( عج ) خواسته است تا به خون‌خواهى شهيدان كربلا به پا خيزد ، بسنده مىكنيم و پرداختن به اشعار بيشتر را به فصل چهارم موكول مىكنيم و در آنجا به تبيين بيشتر اين مسئله مىپردازيم .\r\nسيد حيدر در اين قصيده از هتك حرمت دين خدا بواسطه حاكمان خودكامه كه حلال خدا را حرام و حرام خدا را حلال كرده ، و از حكومت و دين خداوند سوء استفاده مىكنند ، سخن مىگويد . او فروع و اصول دين را در خطر اضمحلال مىبيند و از حضرت مهدى مىپرسد كه اين قرار و سكوت از چه روست ؟ ! و در ميانه‌ى قصيده‌ى با آوردن كلمه « اليوم » ، به حاكمان زمان خود اشاره مىكند و از دست ظلم و ستم آنان به حضرت شكوه مىكند . وى در مطلع اين قصيده ، خطاب به امام زمان ( ع ) مىگويد :\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n اللهَ يا حامىَ الشريعة * أتقرُّ و هى كذا مَروعة\r\nبِك تستَغيثُ و قلبُها * لكَ عن جَوى يشكو صُدوعَه\r\nأينَ الذريعةُ لا قرارَ * على العَدى أينَ الذريعة\r\nماتَ التصبّرُ بانتظا * رك أيّها المَحيِى الشريعة\r\nفانهَض فَما أبقى التَحمُّلُ * غيرَ أحشاءٍ جزوعه\r\nقد مزّقت ثوبَ الأسى * و شَكت لِواصلِها القطيع\r\nفَالسيفُ إنَّ بِه شفاءَ * قلوبِ شيعتِك الوجيعة\r\nفَسواهُ منهُم ليسَ ينعشُ * هذه النفسَ الصريعة\r\nطالت حِبالُ عواتقٍ * فمتى تعودُ به قطيعة\r\nكَم ذا القُعودِ ؟ ! و دينُكم * هُدمِت قواعدُه الرفيعة\r\nتَنعى الفُروعُ اصولَه * و اصولُه تنعى فروعَه\r\nفيهِ تحكَّمُ مَن أباحَ ال - * يومَ حرمتَه المنيعَه \r\n( حلّى ، 90 : 1404 - 88 )\r\nخداى را ؛ اى حمايتگر شريعت آيا آرام مىنشينى حال آنكه ( آيين خدا ) چنين در بيم افتاده است .\r\n( اين شريعت ) با دلى كه از روى دلتنگى و سوزش عشق ، از زخم‌هاى خود شكوه مىكند از تو كمك مىخواهد .\r\nكجاست شافع و واسطه ، هيچ قرار و آرامشى از دست دشمنان نيست كجاست شافع .\r\nاى زنده كننده‌ى دين و شريعت ، صبر و شكيبايى در انتظار تو مُرد .\r\nپس به پا خيز كه از تحمل ما جز درونى ناشكيبا و بىتاب ، چيزى نمانده است .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n( شريعت ) جامه‌ى غم و اندوه را پاره كرد و تكه‌هاى پاره شده ، زبان به شكوه گشودند .\r\nپس همانا بوسيله شمشير ، دل‌هاى دردمند شيعيانت شفا مىيابد .\r\nاز بين ايشان ، جز او كسى اين جان شكست خورده و بر زمين افتاده را بلند نمىكند .\r\nريسمان‌هاى حوادث و مشكلات كه بر گردن‌ها افكنده شده ، طولانى شده است پس كى اين ريسمان به دست او بريده مىشود ( بار سنگين مشكلات از دوش‌ها برداشته مىشود ) .\r\nاز چه روى نشسته‌ايد كه پايه‌هاى بلند آيين شما شكسته شده است .\r\nفروع دين خبر مرگ اصولش را مىدهد و اصول آن خبر مرگ فروعش را مىدهد .\r\nامروز افرادى كه حرمت ارجمند دين را مباح مىشمارند ، در امر دين با خودكامگى حكم مىكنند ( كلمه اليوم نشان‌دهنده‌ى زمان عثمانى مىباشد كه زمام حكومت را در دست گرفتند ) .\r\n\r\n2 - 4 مدح موسىبن جعفر و محمد جواد ( كاظمين ) عليهماالسلام\r\n« موسىبن جعفر نه تنها از نظر علمى تمام دانشمندان و رجال علمى آن روز را تحت‌الشعاع قرار داده بود ، بلكه از نظر فضايل اخلاقى و صفات برجسته‌ى انسانى نيز زبانزد خاص و عام بود ؛ به طورى كه تمام دانشمندانى كه با زندگى پرافتخار آن حضرت آشنايى دارند ، در برابر شخصيت اخلاقى وى سر تعظيم فرود آورده‌اند . « ابن حجر هيثمى » ، دانشمند و محدّث مشهور اهل تسنّن ، مىنويسد : موسى كاظم وارث علوم و دانش‌هاى پدر و داراى فضل و كمال بود . وى در پرتو عفو و گذشت و بردبارى فوق‌العاده‌اى كه ( در رفتار با مردم نادان ) از خود نشان داد ، كاظم لقب يافت و در زمان او هيچ كس در معارف الهى و دانش و بخشش به پايه‌ى او نمىرسيد . » ( پيشوايى ، 1384 : 306 )\r\n« سخنان و مناظرات امام جواد ( ع ) و حلّ مشكلات بزرگ علمى و فقهى توسط آن حضرت ، تحسين و اعجاب دانشمندان و پژوهشگران اسلامى اعمّ از شيعه و سنّى را برانگيخته و آنان را به تعظيم در برابر عظمت علمى امام وا داشته است و هر كدام او را به نحوى ستوده‌اند . به عنوان نمونه ، « سبط ابن الجوزى » مىگويد : « او در علم و تقوى و زهد و بخشش بر روش\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nپدرش بود » . ( همان : 307 )\r\nسيد حيدر در سه قصيده به مدح كاظمين ( ع ) پرداخته و برآورده شدن درخواست و حاجات خود را متوسل شدن به دو درِ قدرتمند خداوند دانسته و امام جواد ( ع ) را درِ مراد به خداوند توصيف كرده است كه در قصيده اولى و دومى در سه بيت و در قصيده سومى ، 104 بيت مىباشد كه در آنها به عظمت صحن شريف و مدح دو امام پرداخته و به برخى از صفات و فضايل دو امام بزرگوار پرداخته است كه در اينجا به بررسى آنها مىپردازيم .\r\nسيد حيدر پس از توصيف مكانى كه در فصل چهارم بدان مىپردازيم ، به ذكر برخى از فضايل و صفات بارز اين دو امام بزرگوار پرداخته است ؛ صفاتى كه موجب تمايز اين دو أئمه بزرگوار گشته است :\r\n\r\n2 - 4 - 1 پناه درماندگان\r\nجامعه آن زمان عراق و بويژه حلّه ، از اوضاعى نابسامان و ناامن رنج مىبرد و مردم آن سرزمين به دنبال مكانى امن از جور و ستم تركان عثمانى حاكم در سرزمين‌شان بودند . شاعرى كه داراى حسى لطيف و شكننده و دركى قوىتراست بالطبع آزرده‌تر از مردم عامه به دنبال سرپناه و مأمنى براى روح آزرده خويش است و چه كسانى مورد اطمينان‌تر از اهل بيت عليهم‌السلام كه در همه حال از احوال شيعيان خويش آگاهند و براى بهبود امورشان دعا كرده و بارگاه‌شان حرم امن براى آنهاست و محل اجابت دعاهاىشان است . در اينجا اين حس را مىتوان از ابيات سيد حيدر دريافت ، كه از دو درِ قدرتمند خداوندى طلب حاجت كرده و با ورود به اين سرزمين ، خداوندى آمرزنده با دو اوليايى از نسل آل طاها يافته كه نجات بخش وى از آتش ظلم دنيا و آخرت است :\r\n منّىَ القصدُ و تحقيقُ الرجاء * مِن سَليلَى آل طاها الأصفياء\r\nلاأرى يجبهُ بالردِّ امرؤٌ * قارعاً للهِ باباً للدُعاء\r\nفَرجائى كيفَ يغدو خائباً * عندَ بابينِ لِجبّار السَّماء \r\n( حلّى ، 1404 : 31 )\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n ما نَزلنا حماكَ إلّا وَجدنا * بلداً طيِّباً و ربّاً غفوراً\r\nو إمامينِ ينقذانِ من النارِ * أمنٌ فيهِما غدا مستجيراً \r\n( همان : 39 )\r\nبرآورده شدن اميد و هدفم از جانب دو فرزند برگزيده‌ى آل طاها مىباشد .\r\nنمىبينم كسى را كه درِ خدا را بكوبد در حالى كه به او جواب رد بدهد .\r\nپس چگونه اميدم نزد دو درِ قدرتمند آسمان ناكام بماند .\r\nبه حرم تو نيامديم مگر اينكه سرزمينى پاك و پروردگار آمرزنده‌اى را يافتيم .\r\nو دو امامى را يافتيم كه كسانى را كه به حرم امن آنها پناه مىبرند ، از آتش دوزخ نجات مىدهند .\r\n\r\n2 - 4 - 2 عصمت\r\nيكى ديگر از صفات بارز أئمه ( ع ) كه مورد توجه شعراى متعهد مديحه سراست ، عصمت و تقواى آن‌هاست . سيد حيدر در اين بيت از بىتوجهى آنها به دنيا و دل نبستن به آن و زهد و تقواىشان مىگويد :\r\n و أغرّاً أذيالُ تَقواهُ لِلنّا - * سِ نفضن الدنيا و كانت غَرورا \r\n( همان : 39 )\r\n فيهِ كانا أعفَّ فى اللهِ كفّاً * و وراءَ الغُيوبِ أنقى ضميراً \r\n( همان : 39 )\r\nانسان شريف و درست كردارى كه دامن‌هاى تقوايش براى مردم مىباشد كه دنيا را تكان داد و كنار زد درحاليكه دنيا فريبنده بود .\r\nو آن دو در راه خدا عفيف و پاكدامن‌ترين بودند و در پنهانىها پاك‌ترين باطن‌ها بودند .\r\n\r\n2 - 5 مدح امام هادى و امام حسن عسكرى ( عسكريين ) عليهماالسلام\r\n« امام هادى دهمين اختر آسمان امامت و دوازدهمين گوهر درياى عصمت ، خورشيد علم\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nو كمال در عصر تيره‌ى طاغوت‌هاى عباسى است . او كه به حق وارث پدر و اجداد پاكش بود و در عصر خود به خوبى توانستند خطّ فكرى و فرهنگ تشيع راستين علوى را آشكار سازد و اسلام راستين را در فرهنگ تشيع نشان دهد » . ( محمدى اشتهاردى ، 1374 : 7 )\r\n« امام حسن عسكرى ، با وجود همه‌ى فشارها و كنترل‌ها و مراقبت‌هاى بىوقفه‌ى حكومت عباسى ، يك سلسله فعاليت‌هاى سياسى و اجتماعى و علمى در جهت حفظ اسلام و مبارزه با افكار ضدّ اسلامى انجام مىداد كه مهم‌ترين‌شان آماده سازى شيعيان براى دوران غيبت فرزند خود ، امام دوازدهم بود » . ( پيشوايى ، 627 : 1384 - 626 ) سيد حيدر اين دو امام را به طور جداگانه و در قصيده‌اى مستقل مدح نكرده ، بلكه در قصيده نبوى در خلال مدح پيامبر ( ص ) بدان پرداخته است و اين دو امام عليهما السلام را موجب ارج يافتن سامرا و آرام بخش اهل آن قرار داده كه همچون خورشيد روشن كننده‌ى زمين هستند .\r\n\r\n2 - 5 - 1 مقام سامرا\r\n زانَ سامراً و كانت عاطلًا * تَتشكّى مِن محلّيها الجِفاءا\r\nو غَدت أفناءُها آنِسةً * و هى كانت أوحشَ الأرضِ فناءا \r\n( حلّى ، 1404 : 29 )\r\nسامرا نيكو گشت در حالى كه بدون زينت بود و از ستم نزد دو امام زينت دهنده شكايت مىكرد .\r\nو محيط و ساحت آن مأنوس گشت در حالى كه ترسناك‌ترين زمين بود .\r\n\r\n2 - 5 - 2 رفعت مقام\r\nسيد حيدر در اين ابيات به جايگاه والاى اين امامان پرداخته و مىگويد كه خداوند جايگاه آنان را در عرش خود قرار داده است و قبّه‌ب بلند را مورد ندا قرار مىدهد و از او مىخواهد كه همچون والايى و رفعت عسكريين اوج گيرد و بالا رود ؛ شاعر با اين درخواست خويش از قبّه ، خواسته به رفعت دست نايافتنى اين دو بزرگوار اشاره نمايد :\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n حىَّ فيها المَرقدَ الأسنى و قُل : * زادَك اللهُ بَهاءً و سناءاً\r\nإنّما أنتَ فِراشٌ لِلأولى * جَعلَ اللهُ السما فيهِم بَناءا\r\nثمَّ ناد القُبةَ العُليا و قُل : * طاوِلى يا قبّةَ الهادى السماءا\r\nبِمعالى العسكرينِ اشمخى * و على أفلاكِها زِيدى علاءا \r\n( حلّى ، 1404 : 30 )\r\nبشتاب به سوى مرقد درخشان و بگو : خداوند نور و درخشندگى تو را افزون كند .\r\nاى قبر تو فرش و بستر كسانى هستى كه خداوند آسمان را بناى آنان قرار داده است .\r\nسپس به قبه‌ى بلندى ندا بده و بگو : اى قبّه‌ى هدايتگر تا آسمان بالا برو .\r\nبه اندازه بزرگىهاى عسكريين بلند و مرتفع شو و به اندازه افلاك عسكريين بر والاييت بيفزاى .\r\n\r\n2 - 6 مدح حضرت مهدى ( عج )\r\nمهدويت تفكر آزادى بخشى بشر از يوغ ظلم و ستم بدست امام دوازدهم است ، او كسى است كه با شمشير پيروزى بخش خويش قيام خواهد كرد و پيروزى را بر مستضعفان جهان به ارمغان خواهد آورد و حكومت مستضعفين را تشكيل خواهد داد . ( سليمان ، 51 : 1981 ) همانگونه كه قرآن نيز در سوره قصص در آيه 5 بدين بشارت داده است :  « وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ » \r\nاز آياتى كه دلالت بر انتظار فرج دارد ، سخن خداوند متعال است :   « ذلِكَ الْكِتابُ لا رَيْبَ فِيهِ هُدىً لِلْمُتَّقِينَ ، الَّذِينَ يُؤْمِنُونَ بِالْغَيْبِ وَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ   « 1 »   »   كه اين آيات در كتب معتبر تفسير بدين صورت تفسير گشته است كه متقين ، همان شيعيان و ايمان به غيب ، همان ايمان به قيام حضرت مهدى ( عج ) است .\r\n« اخبار و روايات فراوانى از پيامبر ( ص ) و أئمه معصومين ( ع ) درباره‌ى تولد ، ظهور و قيام\r\n\r\n\r\n","description":"","footnote":"\r\n( 1 ) سوره بقره ، آيه 4 و 3\r\n","page_name":" 104 ","page_number":104},
  {"content":"\r\n\r\nجهانى و ساير ويژگىهاى حضرت مهدى ( عج ) نقل شده است و در واقع سالها پيش از تولد آن حضرت ، خصوصيات و ويژگىهاى او از قبيل اينكه او از خاندان پيامبر ( ص ) و از فرزندان فاطمه ( ع ) و از نسل حسين ( ع ) است و با قيام جهانى خويش زمين را پر از عدل و داد خواهد كرد ، پيشگويى شده است . مهدويت و اعتقاد به وجود حضرت مهدى ( عج ) و ظهور او اختصاص به مذهب تشيع ندارد بلكه محدثان بزرگ اهل سنّت نيز ا حاديث مربوط به آن حضرت را از طريق گروه بسيارى از صحابه و تابعين در كتاب‌هاى خويش نقل كرده‌اند » . ( طباطبايى نسب ، 24 : 1377 - 22 )\r\nسيد حيدر حضرت مهدى ( عج ) را در پنج قصيده مدح كرده كه شامل 164 بيت مىباشد . وى ابتدا به بيان جايگاه والاى اهل بيت و امام زمان عليهم السلام و شأن و منزلت آنان از زمان خلقت پرداخته و آنان را سبب خلقت هستى دانسته و با استناد به احاديث معتبر و آيات قرآنى وجود اولياى خداوند را در طول دوران‌ها ، امرى حتمى دانسته است . پس از آن به ولادت حضرت مهدى ( عج ) از سلاله اين خاندان مىپردازد و با پرداختن به ولادت ايشان ، تداوم حضور رهبرانى كه از جانب خداوند ، حكومت اسلامى را دست مىگيرند ، يادآور مىشود و سپس به مسئله غيبت حضرت بر اساس مصلحت الهى ، و انتظار فرج پرداخته و در پايان از صفات و ويژگىهاى اخلاقى و اجتماعى ايشان سخن مىراند :\r\n\r\n2 - 6 - 1 اهل بيت ( ع ) ؛ قطب عالم امكان\r\nدر اين ابيات شاعر تحت تاثير عشق و محبت شديد خويش نسبت به أئمه ( ع ) ، به صنعت مبالغه روى آورده تا بدين وسيله جايگاه حقيقى آنان را براى مخاطب ترسيم كرده و جايگاه والاى أئمه و حضرت مهدى ( عج ) را در عرش و فرش به تصوير مىكشد :\r\n لَهم على الكرسىّ قُبّةُ سُؤددٍ * عقدَ اللهُ بعرشِه أطنابَها\r\nكانوا أظلّةَ عرشهِ و بدينهِ * هَبطوا لِدائرةٍ غدوا أقطابَها\r\nصَدعوا عن الربِّ الجليلِ بأمرهِ * فغدوا لِكلِّ فضيلةٍ أربابَها \r\n( حلّى ، 1404 : 32 )\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nگنبد سرورى بر روى عرش خداوندى كه ريسمانش را به عرش خدا پيوند داده متعلق به آنهاست .\r\nآنها سايه‌هاى عرشش بودند و مؤمن به دين خداوند در زمينى كه قطب‌اش بودند فرود آمدند ( سرور و نور و مورد حمايت الهى و قطب عالم هستند ) .\r\nاز جانب پروردگار جليل و بلند مرتبه به امر او جدا شدند و ارباب هر فضيلتى گشتند .\r\nسيد حيدر در ابيات زير ، به بيان شأن و منزلت اهل بيت عليهم السلام از زمان خلقت حضرت آدم مىپردازد و خاكى را كه خداوند براى خلقت آنها برگزيده ، بهترين و شريف‌ترين و ناب‌ترين خاك‌ها مىداند و با تأثير پذيرى از آيات قرآن به طهارت و قداست آنان تأكيد مىورزد و اين طهارت و پاكى همچنان در وجود آنان جريان دارد تا اينكه به تولد حضرت مهدى ( عج ) مىرسد كه تمام خوبىها و كرامت‌ها را در وجود او قرار مىدهد و از جوانى مىگويد كه لباسى از مكارم و بزرگىها به تن دارد و وجودش سراسر كرامت و فضيلت است . شاعر اين موارد را با قدرت عجيبى به تصوير كشيده است . اين تصوير هنرى زيبا ، تنها از خيال صرف شاعر سرچشمه نگرفته است بلكه با الهام پذيرى از حديث رسول خدا به هنگام خلقت حضرت آدم ؛ آن هنگام كه در عرش خداوند پنج اشباح را در حال ركوع و سجود ديد ، خداوند درباره آنها كه شامل پيامبر و على و فاطمه و حسن و حسين عليهم السلام مىشد ، به حضرت آدم فرمود : « يا آدم هؤلاء صفوتى بهم احييكم و بهم اهلككم » ( البحرانى ، 5 : 1272 ) و همچنين اقتباس از آيه تطهير ، اين زيبايى و تأثير گذارى را دو چندان كرده است :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 1 »  » \r\n فاللهُ صوَّر آدماً مِن طينةٍ * لهُم تخيَّرَ مَحضَها و لُبابَها\r\nتُخبرُكَ أنَّهم جروا فى أظهُرٍ * طابَت و طهَّر ذوالعُلى أصلابَها\r\nو تَناسَلوا فإذا استهلَّ لهُم فتىً * نَسجت مكارمُه لَه جَلبابَهَا \r\n\r\n\r\n","description":"","footnote":"\r\n( 1 ) سوره احزاب ، آيه 33\r\n","page_name":" 106 ","page_number":106},
  {"content":"\r\n\r\n( حلّى ، 30 : 1404 )\r\nپس خداوند حضرت آدم را از خاك به تصوير كشيده خاكى كه ناب‌ترين و خالص‌ترين آن خاك را براى اهل بيت برگزيد .\r\nبه تو خبر داده شده كه آنها در پشت‌هايى نيكو حركت كردند و تيره‌ى پشت بزرگان نيكو و پاكيزه گشت ( آنها داراى اصل و نسب پاك هستند ) .\r\nو پىدرپى آمدند تا زمانى كه جوانى كه مكارمش براى او لباسى دوخت ، متولد شد ( تا وقتى كه حضرت مهدى متولد شد كه سراسر كرامت و فضيلت است )\r\n\r\n2 - 6 - 2 آل طاها ؛ بهانه آفرينش\r\nشاعر در جاى ديگر اهل بيت ( ع ) را مدح كرده و آنان را سبب خلقت هستى معرفى مىنمايد . در كتب معتبر احاديث ، درباره اين موضوع ، احاديث زيادى وجود دارد . از جمله‌ى آنها مىتوان به اين حديث از كتاب غاية المرام و حجة الخصام بحرانى اشاره كرد :\r\n« انّه لولا الخمسة محمد صلّى الله عليه و آله و على و فاطمة و الحسن و الحسين ، ما خلق الله جل جلاله آدمَ و لا الجنةَ و النارَ و لا السماءَ و لا الأرضَ . . . »\r\n( البحرانى ، 1272 ه ، ج 36 : 1 )\r\n أيضيقُ عنّا جاهُكُم ؟ و لقد * وسعَ الوجودَ و كُنتُمُ سَببه \r\n( حلّى ، 1404 : 31 )\r\n فَليسَ لعُلياكُم أوَّلٌ * و ليسَ لعلياكُم آخَرُ\r\nلكُم قولةٌ الفصلِ يومَ الخِصامِ * و يومَ النَدى الكرمُ الغامرُ \r\n( همان : 44 )\r\nآيا جاه و مقام شما نزد ما تنگ مىشود در حالى كه تمام هستى را فرا گرفته و شما ( پيامبر و آلش ) سبب خلقت هستى بوديد .\r\nبراى بزرگوارى شما نه آغازى وجود دارد نه پايانى ( هيچ كس در بزرگوارى به پاى شما نمىرسد ) .\r\nقول فصل در روز خصومت‌ها از آن شماست و در روز بخشش ، بيش‌ترين بخشش‌ها از\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nجانب شماست .\r\n\r\n2 - 6 - 3 مضامين اخلاقى - اجتماعى\r\nدر اين بخش به بررسى مضامين اخلاقى و اجتماعى حضرت مىپردازيم . شاعر در اينجا بيشتر از صفات و ويژگىهاى اجتماعى حضرت مهدى سخن گفته است . با توجه به اينكه جامعه شاعر بيشتر از ظلم و استبداد حاكمان عثمانى رنج مىبرد و عدالت اجتماعى در آن رنگ باخته بود ، شايد يكى از دلايل اصلى رويكرد اجتماعى شاعر به اين مسئله باشد .\r\n\r\n2 - 6 - 3 - 1 گره گشايى\r\nشاعر در اينجا از ظلم و استبداد موجود در جامعه خود ، به امام زمان پناه مىبرد و از او طلب كمك مىكند و از ايشان مىخواهد كه با لطف و رحمت خود ، گره مشكلات‌شان را بگشايد . سيد حيدر امام زمان را با عبارت \" قائم الحق \" ندا قرار مىدهد و اين حكايت از اين دارد كه شاعر از نبود حق و عدالت در جامعه رنج برده است :\r\n يا قائماً بالحقِّ حلَّ بِنا * ما لايُفرِّجُه سِوى لُطفِك\r\nبكَ عنهُ لُذنا حيثُ لا شرفٌ * عندَ الإلهِ أجلُ مِن شَرفك \r\n( همان : 47 )\r\nاى برپا كننده حق ، بر ما آنچنان غمى وارد شده كه جز لطف تو آن را گشايش نمىدهد .\r\nاز آن به تو پناه مىبريم چرا كه هيچ شرفى نزد خداوند برتر از شرف تو نيست .\r\nو در جاى ديگر مىگويد :\r\nسيد در اين دو بيت مىگويد كه امام زمان ( عج ) مشكلات بزرگ را حل مىكند حتى اگر همچون صخره سخت باشد و اينچنين اميدوارى خود را به ظهور منجى به تصوير مىكشد :\r\n يا مَن لهُ انتَهت الزَعامَةُ فى العُلى * فغداً يروضُ من الأمورِ صِعابَها\r\nلولا مَست يدُك الصُخورَ لَفجَّرت * بالماءِ مِن صمِّ الصُخورِ صِلابَها \r\n) همان : 34 )\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاى كسى كه سيادت در بزرگوارى به تو ختم مىشود پس فردا كارهاى سخت رام و آسان مىشود .\r\nاگر دست تو صخره‌ها را لمس كند حتماً از صخره‌ى سخت و محكم آب ريزان مىشود . در اين بيت تناص دينى وجود دارد و اشاره به داستان حضرت موسى و معجزه‌ى جوشيدن دوازده چشمه دارد . اين معجزه در وادى \" تيه \" اتفاق افتاد ( سرزمين سينا كه يك سرزمين بيابانى بوده و حضرت موسى و بنى اسرائيل ، بعد از گذشتن از رود نيل ، وارد آن سرزمين شدند ) . وقتى بنىاسرائيل از شدت تشنگى به حضرت موسى ، شكايت نمودند و از حضرت طلب آب كردند ، حضرت موسى اين معجزه را نمايان كرد : ( طيب ، 1378 ، ج 43 : 2 )\r\n وَ إِذِ اسْتَسْقى مُوسى لِقَوْمِهِ فَقُلْنَا اضْرِبْ بِعَصاكَ الْحَجَرَ فَانْفَجَرَتْ مِنْهُ اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ  « 1 »  . . . » \r\n\" حَجَر \" آن سنگ مخصوصى بود كه موسى ( ع ) از كوه طور برداشته بود و هميشه آن را با خود داشت . وقتى به موسى وحى شد كه عصايت را به سنگ بزن ، موسى اين فرمان الهى را انجام داد ؛ در نتيجه دوازده چشمه به عدد دوازده سبط بنىاسرائيل بيرون آمد كه برابر هر سبطى ، يك چشمه از آن سنگ جارى شد . ( حسينى همدانى ، 1404 ، ج 184 : 1 )\r\n\r\n2 - 6 - 3 - 2 استمداد طلبيدن\r\nدر قصايدى كه سيد حيدر درباره امام زمان ( عج ) سروده ، مىتوان غلبه حزن و عاطفه را در شعرش ديد . در اينجا نيز شاعر اشاره به اوضاع نابسامان زمانش دارد و نه فقط از صاحب امر ( عج ) بلكه از اجداد پاكش ، پيامبر و آل طاهرش نيز طلب كمك مىكند :\r\n الغوثَ أدرِكنا فلا أحدٌ * أبداً سِواكَ يغيثُ مِن ذنوبِه \r\n( حلّى ، 1404 : 31 )\r\n و يروِّعُنا ريبُ المَنونِ و قد * عُذنا بجاهِ العزِّ مِن سَلَفِك \r\n\r\n\r\n","description":"","footnote":"\r\n( 1 ) سوره بقره : 60\r\n","page_name":" 109 ","page_number":109},
  {"content":"\r\n\r\n( همان : 67 )\r\nمولا جان كمك ! ! ما را درياب و به فريادمان برس چرا كه هيچ كس جز تو به فرياد ناله كنندگان نمىرسد .\r\nو حوادث روزگار ما را مىترساند و به تحقيق ما به جاه و مقام درخشان نيكان تو پناه مىبريم .\r\n\r\n2 - 6 - 3 - 3 رحمت خداوندى\r\nسيد حيدر در اينجا ، به طور غير مستقيم تلاقى نبوت و امامت را به تصوير مىكشد و اينكه امامت در امتداد نبوت است ، شاعر به تبع اينكه نبى خدا رحمتى براى عالميان بود ، امام را نيز رحمتى از جانب خداوند مىبيند و اين چنين مىسرايد :\r\n غضبَ الإلهُ و انت رَحمتُه * يا رَحمةَ اللهِ اسبَقى غضبَه \r\n( حلّى ، 1404 : 31 )\r\n يدٌ لَم تَزل رحمةً لِلعِبادِ * كذلكَ أنشأها الفاطرُ \r\n( همان : 42 )\r\n هو نعمةٌ للهِ ليسَ لها * مَن بالوجودِ يقومُ بالشُكرِ \r\n( همان : 45 )\r\nخداوند خشمگين شد در حالى كه تو رحمت او هستى ، اى رحمت الهى از غضب خداوند سبقت بگير و جلوى خشمش را بگير . اين بيت تأثير پذيرفته از بند بيستم دعاى پر فيض جوشن كبير است : \" يا مَن سَبقت رحمتُهَ غضبَه \"\r\nاو دستى است كه همواره رحمتى براى بندگان مىباشد اين چنين خداوند دست را پرورش داده است .\r\nاو نعمت خداوند است كه كسى ياراى بجا آوردن شكر آن را ندارد .\r\n\r\n2 - 6 - 3 - 4 مجد و شرف آيين خداوند\r\nسيد حيدر ميلاد حضرت مهدى ( عج ) را زنده شدن دوباره دين و آيين خداوند مىداند و\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nميلاد او را براى خداوند مىداند كه با تولد او دين خداوند در پهنه‌ى گيتى منتشر خواهد شد :\r\n فَاليومَ أبهَجتِ الشريعةُ بالذى * ستَنالُ عندَ قِيامهِ آرابَها \r\n( حلّى ، 1404 : 33 )\r\n للهِ مَولدُه ففيهِ غدا * الاسلامُ يخطرُ أيَّما خطرٍ \r\n( همان : 44 )\r\nامروز آيين خداوند شادى كرد به خاطر كسى كه با قيامش ، شريعت به خواسته‌هايش مىرسد .\r\nميلادش براى خداست پس در آن روز ، اسلام داراى شرافت و مجدى بسيار عالى مقام و ارزشمند است .\r\n\r\n2 - 6 - 3 - 5 تجسم فضيلت و كرامت\r\nسيد حيدر در اين ابيات از خصوصيت‌هاى فردى حضرت مىگويد و طبع و سرشت نيكوى ايشان و خوش خلقى و صبرش را به زيبايى به تصوير مىكشد و خلق و خوى او را از جنس لطيف آب و حلم و بردباريش را در پايدارى و ثبات به صخره تشبيه مىكند و تمام فضايل و نيكىها را در او جمع مىكند :\r\n عفُّ السَرائرِ ظاهرُ الأزر * عذبُ الشمائلِ طيبُ الذكرِ\r\nالخلقُ مِن ماءٍ لِرقَّتهِ * و الحِلمُ مفطورٌ مِن الصَخرِ \r\n( همان : 46 - 45 )\r\n و لهُ مآثرُ ليسَ تُحصى لَو غَدَت * لِلحَشرِ أملاكُ السماءِ كُتّابَها\r\nرُقتَ الأنامَ طبائعاً و صنايعاً * بِهما مَلكتَ قلوبَها و رقابَها \r\n( همان : 34 - 33 )\r\nاو داراى سيرتى پاك و عفيف ، خاندانى پاكيزه ، طبع و سرشت و خصال و نام نيكو مىباشد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاو داراى خلق و خويى برگرفته از آبى زلال و حلم و بردبارى شكافته شده از صخره مىباشد . ( خوش خلق و صبور است )\r\nو براى او كارهاى پسنديده‌اى است كه اگر فرشتگان آسمان براى روز حشر قصد ثبت آن نيكىها كنند قابل شمارش نيست .\r\nاز سرشت‌ها و خوبىهاى مردم بالا رفتى و با سرشت و احسان خود بر قلب‌ها و جان‌ها مالك شدى ( مالك روح و جسم شان شدى )\r\n\r\n2 - 6 - 3 - 6 منجى جهانى\r\nشاعر در اين ابيات ابتدا به شهرت جهانگير حضرت مهدى ( عج ) اشاره مىنمايد و بدنبال آن از جود و بخشش حضرت سخن مىراند تا بگويد حاكمى كه صيت و آوازه‌اش سراسر گيتى را درنورديده ، آنقدر بخشنده و كريم است كه به موازات شهرتش ، بخشش و كرم دارد و همه عالميان از وجود پربركت او متنعم اند :\r\n فتىً ذِكرُه طارَ فى الصالحات * و فى الخافقينَ بِها طائرُ\r\nفإن جُدتَ فالعارضُ المُستهلُّ * و إن قلتَ فالمثلُ السائرُ \r\n( حلّى ، 44 : 1404 - 43 )\r\n فمثلتَ فى الدنيا و كُنتَ لها * علماً بهِ هُديت بَنوالدهرِ \r\n( همان : 46 )\r\nجوانى كه ذكرش در بين صالحان پيچيده و در مشرق و مغرب پرآوازه مىباشد .\r\nپس اگر جود كنى تو ابر پرباران هستى و اگر حرف بزنى آن ضرب‌المثل مىشود .\r\nپس در دنيا مثل شدى و براى دنيا پرچمى بودى كه مردم به وسيله آن هدايت شدند .\r\n\r\n2 - 6 - 3 - 7 عطا كننده\r\nسيد حيدر براى به تصوير كشيدن جود و بخشش امام زمان ( ع ) از عناصر طبيعت الهام مىگيرد و جود و بخشش او را از بخشش ابر و باران و باد صبا بيشتر مىداند . الهام پذيرى از طبيعت يكى از ويژگىهاى بارز شاعران رمانتيسم است . اگر چه سيد حيدر شاعر رمانتيسم\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمحسوب نمىشود ، اما در بعضى اوقات كه عاطفه و شور درونى بر وى غلبه مىيابد ، براى بيان حس درونى خويش به طبيعت روى مىآورد و به نوعى از رمانتيسم بهره مىگيرد . در اين ابيات رويكرد شاعر به طبيعت و الهام پذيرى از آن را براى بيان كرامت و بخشش حضرت مىتوان ديد :\r\n وَجَدتُكَ أبسطَ فى المكارمِ راحةً * بَيضاءَ يستَقسىَ السَحابُ سحابَها \r\n( همان : 34 )\r\nدر اين بيت \" راحة \" اضافه تشبيهى است و دست امام زمان ( عج ) به ابر تشبيه كرده است . همچنين در مصرع دوم تشبيه مقلوب است بدين گونه كه در اينجا ابر آسمان بايد از ابر دستان حضرت مهدى ( ع ) آب طلب كند تا بتواند ببارد .\r\n على جودهِ اختلفَ العالَمونَ * يبشِّرُ واردَها الصادرُ\r\nيبارى الصبا كرماً كفُّه * على أنَّه بالصَبا ساحرٌ\r\nفإن أمطر استحيتِ الغادياتُ * و نادت : لأنتَ الحَيا الماطرُ \r\n( حلّى ، 1404 : 43 )\r\n يا خيرَ مَن وفدتُ لِنائلهِ * و أجلّ مَن يمشى على العَفرِ\r\nو لهُ شمائلُ بالنَدى كرُمَت * فَغَمرنَ مَن فى البَرِّ و البحرِ\r\nو المرءُ لم تُكرِم شمائلُه * حتّى يهينَ كرائمَ الوَفرِ\r\nتَبرى طُلَى الأعدامِ أنمُلُه * بصنايعٍ من معدنِ التِبرِ \r\n( حلّى ، 1404 : 46 )\r\nتو را گشاده‌ترين دست سفيد در مكارم يافتم كه ابر آسمان از ابر دستانت طلب آب مىكند .\r\nو بر سر جود او عالمان اختلاف دارند ( از بسيارى جود او عالمان توان نظر دادن قطعى ندارند ) و خارج شونده از آبشخور جودش ، بر وارد شونده‌ى در آن ، نويد و بشارت مىدهد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nكف دستش در جود و كرم با باد صبا مسابقه مىدهد و از او برترى مىجويد و او ( با سبقت‌اش در بخشش ) باد صبا را متحير ساخته است .\r\nپس اگر باران ببارد ابر باران‌دار صبحگاهى شرم مىكند و ندا مىدهد : به تحقيق كه تو باران ريزان هستى .\r\nاى بهترين كسى كه من براى عطا و بخشش به او روى مىآورم و اى بزرگوارترين كسى كه بر روى زمين حركت مىكند .\r\nاو داراى خصلت‌هايى است كه با جود و بخشش نيكو گشته است و بخشش او اهل خشكى و دريا را فراگرفته است .\r\nو او كسى است كه طبع و سرشتش كرم نمىكند ، مگراينكه كرامت‌هاى فراوان را خوار مىسازد . ( جود و بخشش بى حد و حصر است )\r\nانگشتانش با احسان و كرم از معدن طلا ، فقر و نابودى را قطع كرد و از بين برد ( با احسان و نيكوكارى او فقر از جامعه رخت بربست )\r\n\r\n2 - 6 - 3 - 8 برگزيده خداوند\r\nشاعر در اينجا به جانشينى برحق حضرت مهدى ( عج ) اشاره دارد و مىگويد كه انتخاب او از طرف خداوند بوده و اينچنين مسئله وراثت را نفى مىكند :\r\n و بِنورِ عصمتِها فُطمت فلم ترث * حتّى بأمرِ اللهِ نُبتَ منابَها \r\n( حلّى ، 1404 : 33 )\r\nو با نور عصمت امامت از شير گرفته شد و آن ( امامت ) را ارث نبرد بلكه به امر خدا جانشين شد . ( يعنى حضرت مهدى ، امامت را از پدران‌شان و با اختيار و اراده خود به ارث نبرد ، بلكه به امر خداوند جانشين شد )\r\n\r\n2 - 6 - 3 - 9 منتقم\r\nحضرت مهدى ( عج ) ، شمشير انتقام الهى است كه در آخر الزمان ، آنگاه كه زمين را جور و ستم فرا مىگيرد ، ظهور مىكند و تمام دولت‌هاى باطل برچيده مىشوند و لشكر حق بر لشكر\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nكفر و شرك پيروز مىشود . . شاعر در ابيات زير نيز به يكى ديگر از بُعد اجتماعى خصوصيات حضرت مهدى اشاره مىنمايد تا بدين وسيله به طور غير مستقيم به حاكمان مستبد دوران خويش گوشزده كند كه منتقمى در راه است كه خواهد آمد و حق شيعيان مظلومانش را از ظالمان خواهد ستاند و وى به اين مسئله اعتقاد راسخ دارد كه اين مسئله از ايدئولوژى و تفكر شيعى حاكم بر فطرت و ذات شاعر حكايت دارد :\r\n و سيَنتَضى للحربِ مُحتَلِبَ الطُلى * حتّى يسيلُ بِشفرتَيهِ شِعابَها\r\nو لَسوفَ يدركُ حيثُ ينهِضُ طالباً * ترةً لهُ جَعلَ الإلهُ طِلابَها \r\n( حلّى ، 1404 : 32 )\r\nو در جنگ با طاغيان ، با شمشير علوى كه داراى دو لبه است ( شمشير ذوالفقار ) از رگ گردن دشمنان خون مىدوشد و انتقام مؤمنان را از دشمنان مىگيرد .\r\nاز آنجايى كه به طلب انتقام و خونخواهى برخيزد به آن مىرسد و خداوند انتقام گرفتن را براى او قرار داده است ( حق ضعيف را از قوى و حق محروم را از مستبد مىگيرد ) .\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\nفصل سوم : بررسى و تحليل مضامين شعرى شهريار\r\n\r\n","description":"","footnote":"","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\n\r\n3 - 1 حضرت محمد ( ص )\r\n\r\n3 - 1 - 1 مدح\r\nمدح و مديحه‌سرايى يكى از كهن‌ترين موضوعات شعرى است كه در شعر شهريار نيز ديده مىشود . ارزشمندترين مدحيات او مربوط به بزرگان دين و مناقب آنهاست . او به مديحه‌سرايى به شيوه سلف درباره ارباب مناصب دنيايى توجه چندانى ندارد . شاعر مدحيات از دل برخاسته‌ى خود را كه بيانگر احساس درونى اوست ، اغلب در قالب غزل آورده است . مىتوان گفت پرشورترين غزليات شهريار در مدح ائمه و اهل بيت است . اعتقاد و ايمان شهريار ، همه زواياى شعر و انديشه شاعر را روشن كرده است . گذشته از اشارات مذهبى در شعرهاى مختلف ، شهريار اشعارى مستقل در ستايش چهارده معصوم ( ع ) و ديگر موضوع‌هاى مذهبى دارد كه در اين بخش به بررسى و تحليل آن مىپردازيم :\r\nشخصيت و الا و سيره انسانى و نبوى پيامبر اكرم ( ص ) همواره از كانون‌هاى مضمون آفرينى و تصوير سازى شاعران و نويسندگان در ادب فارسى بوده است . شاعران فارسىگوى پس از اسلام تاكنون به مناسبت‌هاى گوناگون به تكريم آن حضرت پرداخته‌اند ؛ به ويژه در ابتداى سخن خود پس از حمد و ستايش خداوند ، به بزرگداشت و مدح پيامبر ، مقام نبوت و مخصوصاً خاتميت و سرآمدى و محوريت وجود آن حضرت در كل كائنات توجه داشته‌اند و به تعبير ابن عربى و عارفان پيرو او ، حقيقت محمديه را مركز و علت ايجاد هستى دانسته‌اند .\r\nابعاد گوناگون حيات پيامبر اكرم ( ص ) چه از نظر فردى و چه از منظر اجتماعى و نيز رسالتى كه از جانب خداوند در هدايت بشر بر عهده داشته‌اند همواره در كانون توجه مسلمانان و پيروان ديگر اديان بوده است . در اين ميان ، شخصيت والاى پيامبر براى ايرانيان جذابيتى ويژه داشته ، بر حيات فردى و اجتماعى و تاريخى آنان ، تأثيرى فراوان داشته است ؛ از جمله اين عرصه‌ها ، بازتاب شخصيت والاى پيامبر در شعر معاصر فارسى است كه به صورت مناقب\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nو احوال و تقريرات آن حضرت ، جلوه يافته و آن را حيات بخشيده است ، به طورى كه مىتوان ادعا كرد شعر فارسى پس از ظهور اسلام ، به يكى از اقسام هنر دينى تبديل شده است . شاعران ادب فارسى بنا به باورهاى خود نسبت به وجود اعظم پيامبر و رسالت انسانى و جهانى او مبنى بر اصلاح انسان‌ها و پايه‌گذارى آرمان شهر الهى ، پس از حمد خداوند به مدح پيامبر و بيان هنرمندانه و تصويرى صفات و مناقب آن حضرت پرداخته‌اند . از اين‌رو ستايش پيامبر به تدريج به يك سنت شعرى تبديل شد .\r\nشهريار يكى از شاعرانى است كه عشق خويش به حضرت خاتم النبيين ( ص ) را در حد اعلا با بيان سحرآميز خود بيان مىدارد . در اينجا نيز مطابق با روند فصل دوم ، ابتدا به بررسى اشعارى كه بُعد تاريخى و روايى دارند ، مىپرداخته مىشود ، سپس به بررسى مضامين اخلاقى و اجتماعى پيامبر در شعر شهريار و در آخر به اشعارى كه در رثاى پيامبر اكرم ( ص ) سروده مىپردازيم .\r\n\r\n3 - 1 - 1 - 1 وقايع تاريخى\r\n\r\n3 - 1 - 1 - 1 - 1 معراج\r\nيكى از حوادث تاريخى زندگى پيامبر ( ص ) ، معراج ايشان است . قرآن مجيد مهم‌ترين منبع موثقى است كه از معراج نبى اكرم ( ص ) خبر داده است . در كلام حق تعالى اشارات و نشانه‌هايى روشن در خصوص معراج رسول اكرم ( ص ) و رؤيت آيات كبرى هنگام سير او بر عالم اعلى وجود دارد كه اساسىترين منبع براى اثبات و تأييد معراج به شمار مىرود .\r\nدر لابه‌لاى اشعار شيعى شهريار ، گريزى به حوادث تاريخى نيز ديده مىشود كه هدف از آن بيشتر جنبه سياسى ، مسكوت كردن دشمن ، مدح و غالب دانستن ممدوح ، همراه با ارائه مدرك و سند تاريخى است . وى نيز همانند شعراى فارسى زبان ديگر در خصوص معراج ، نه تنها از آيات قرآنى متأثر بوده بلكه در نوشتن و سرودن معراج به احاديث نبوى نيز كه مربوط به قصه معراج است ، توجه داشته است .\r\nشهريار در قصيده « معراج محمد ( ص ) » به عروج پيامبر اكرم و ديدار ايشان از جهان\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nقدسى و شكوه و عظمت و شأن ايشان در هستى و بازماندن حضرت جبرئيل در ميانه راه از همراهى كردن ايشان و نيز به علم الهى ايشان اشاره دارد . شهريار با تشبيهى زيبا و بليغ او را خسرو خورشيدى مىداند كه همه فرشتگان در مقابل شكوه و عظمت وى زبان به ثنا و تمجيد وى گشوده‌اند و جبرئيل از همراهى وى باز مىماند :\r\n كشيده صف به صف حور و ملك از سدره تا طوبا * شكوه موكب آن خسرو خورشيد رايت بود\r\nبه زخم پاى خونين‌اش ، غم مرهم گذارى را * خدا ، سر تا به پا ، تعظيم و تكريم و عنايت بود \r\n( خشكنابى ، 66 : 1379 )\r\n\r\n3 - 1 - 1 - 1 - 2 ميلاد مسعود حضرت ختمى مرتبت ( ص )\r\nبا تولد پيامبر خاتم ، آفرينش دگرگونه شد و هستى رنگ نشاط و شادمانى به خود گرفت ؛ اراده خداوند بر آن قرار گرفت تا زمين و زمان در معرض تحولى شگرف قرار گيرد . گيتى جشن زندگى را آغاز كرد . حضرت محمد پا به عرصه حيات نهاد تا شكوفه زندگى از رملستان‌هاى مكه سر زند و تمام جهان را آذين بندد .\r\nشاعر در ابيات زير ، ميلاد نگين نبوت ، رحمة للعالمين ، حضرت محمد ( ص ) را مژده مىدهد و براى سامان و بهبود امور مسلمين ، به ايشان متوسل مىشود .\r\n همه نور انبيا با اوست * اوج معراج كبريا با اوست\r\nمبدأ نور چارده معصوم * رزق از اين چارده درش مقسوم\r\nمكتب او مربى آفاق * درس دينش مكارم الاخلاق\r\nبارالها به سرّ اين آيات * و اينچنين نور مشتق از خود ذات \r\n\r\n","description":"","footnote":"","page_name":" 121 ","page_number":121},
  {"content":"\r\n\r\n خود نبى كوه پسين و « جابلسا » * قائمش كوه قاف و « جابلقا » « 1 »\r\nكار ما مسلمين به سامان كن * چشم و دلهاى ما چراغان كن \r\n( همان : 63 )\r\nشهريار در اشعار خود ، با رويكردى روايىتاريخى به ذكر اقوال پيامبر مىپردازد . در شعر « اسلام و خدمت اجتماع » به داستانى بدين مضمون اشاره دارد كه ياران پيامبر در ماه رمضان پس از طى مسافتى طولانى بيهوش نقش بر زمين مىشوند ، و غير روزه‌داران ، آستين‌ها را بالا مىزنند و خيمه‌ها برمىافرازند و مشك‌ها پر از آب مىكنند و آنان را سيراب مىسازند و پيامبر با توجه به كوشش آنها مىفرمايد كه با اينكه روزه‌دار نبودند ، اجر روزه‌داران را نصيب بردند . پيام شاعر در اين شعر خدمت به خلق و مردم است :\r\n عقل كل فرمود اينها بىصيام * اجر دين بردند با سنگ تمام \r\n( شهريار ، 1372 : 400 )\r\n\r\n3 - 1 - 1 - 2 مضامين اخلاقىاجتماعى\r\n\r\n3 - 1 - 1 - 2 - 1 اسلام ؛ مكتب تكامل\r\nشهريار در شعر « صداى خدا » ، وى مكتب‌هاى پيامبران را به سه قسمت تقسيم مىكند : مكتب موسى ( ع ) را دوره ابتدايى دين مىداند ، مكتب عيسى ( ع ) را دوره متوسطه و ميانه و مكتب محمد ( ص ) را دوره تحصيلات تكميلى دين مىنامد كه چشمه فيوضات و عدل و مساوات است . در اشعار سنتى شهريار ، پيامبر از خلال داستان‌ها و حوادث زندگى ، به شكل يك\r\n\r\n\r\n","description":"","footnote":"\r\n( 1 ) جابلقا نام شهرى است در عالم مثال كه در مشرق قرار گرفته است كه در آنسوى آن آدمى نباشد . ( دهخدا ، 352 : 1325 ) . جابلقا در نقطه مقابل جابلسا قرار دارد كه شهرى بزرگ در غرب است . نام جابلقا و جابلسا در روايات اسلامى زياد استفاده شده است برخى از جابلقا و جابلسا تأويلهايى كرده و آنها را در عالم مثال يا كنايه از منازل اول و آخر سالك دانسته اند ( قطب الدين شيرازى ، 531 : 514 ) . در احاديث شيعه نيز به جابلقا و جابلسا اشاره شده است .\r\nجابلقا و جابلسا در شعر فارسى نيز به كار رفته و تقريباً در همهء موارد ، منظور از آنها صرفاً دو شهر در مشرق و مغرب عالم است ( براى نمونه رجوع كنيد به فرخى سيستانى ، ص 1 ؛ قطران تبريزى ، ص 4 ، 28 ؛ ناصرخسرو ، ص 389 ، 477 ؛ سنايى ، ص 27 ) .\r\n","page_name":" 122 ","page_number":122},
  {"content":"\r\n\r\nراهنما و هادى ظهور مىكند و شاعر و مردم را اصلاح مىنمايد :\r\n مكتب موسى است دبستان دين * مقتضى طفل سبق خوان دين\r\nمكتب عيسى كه كند نغمه سر * دوره رشد است و بلوغ بشر\r\nمكتب اسلام كه كامل شده است * مدرسه عالى و دانشكده است \r\n( همان : 405 )\r\n\r\n3 - 1 - 1 - 2 - 2 علم و حكمت\r\nشاعر در اين بيت ، به علم و حكمت پيامبر ( ص ) ، كه در شب معراج ، خداوند به ايشان عطا كرد ، اشاره دارد :\r\n محمد ( ص ) از خط الواح عرشى دانشى آموخت * كه كانونهاى عرفانش نهان در هر كنايت بود \r\n( خشكنابى ، 66 : 1379 )\r\n\r\n3 - 1 - 1 - 2 - 3 توسل\r\nشاعر در اينجا با تاپير پذيرى از آيات قرآن كريم ، از مقوله توسل به ائمه معصومين ( ع ) سخن مىراند :\r\n توسل ، چهارده معصوم را كن * كه قرآن خواندنشان سبع المثانى \r\n( سبكدل ، 15 : 1392 )\r\nاين بيت تناص است به اين آيه قرآنى  « وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ  « 1 »  » \r\n\r\n3 - 1 - 1 - 2 - 4 سلوك پيامبر ( ص )\r\nدر اين ابيات ، شاعر به رفتار پيامبر اكرم ( ص ) بر اساس نوع برخورد ياران و دشمنان با ايشان اشاره دارد :\r\n\r\n\r\n","description":"","footnote":"\r\n( 1 ) سوره حجر ، آيه 87\r\n","page_name":" 123 ","page_number":123},
  {"content":"\r\n\r\n با حبيبان مهرجو و با رقيبان تندخو * مهرورزان مهربان و قهرجويان قهرمان \r\n( شهريار ، 1381 ، ج 52 : 1 )\r\nاين بيت تاثير پذيرفته از اين آيه قرآنى  « مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ  « 1 »  » \r\n\r\n3 - 1 - 2 رثاى پيامبر اكرم ( ص )\r\nشهريار در جايى از ديوانش ، مرثيه زيبايى درمرگ رسول اكرم ( ص ) از زبان على ( ع ) دارد كه در نهايت زيبايى ، خبر مرگ پيامبر ( ص ) را از زبان على ( ع ) به تصوير كشيده و بى تابى حضرت زهرا را در مرگ پدرش و ظلم و جفاى امت را در حق خاندان پيغمبر ( ص ) بعد از وفات ايشان ترسيم كرده است . مضامين مرثيه‌ى وى همخوانى كاملى با برخى از عناصر « مكتب رمانتيسم » دارد ، مانند پناه بردن به دامن طبيعت و جان بخشى و تشخيص به عناصر آن ، تا از زبان طبيعت شرح حال دل خود را بيان كند :\r\n خبر واى به سر وقت من آمد شب دوش * خوابم از سر بپرانيد چو پيچيد به گوش\r\nنكند كاين خبر واى پيمبر باشد * گفتم از كيستى اى صاعقهء خرمن هوش\r\nديدى آمد به سرم آنچه كه مىترسيدم * خبر ختم رسل بود و صلا بود و سروش\r\nزين زمين لرزه جهان غرق غبار ماتم * يك جهان ماتمى از ماه به ماهى مدهوش\r\nكه دهد تسليت خاطر زهرا يا رب * شيعه گو دم مزن و رخت عزا بر تن پوش\r\nاى صبا قصه به گوش دل زوّار رسان * گو نواى جرس انگيز و صلاى چاووش \r\n( خشكنابى ، 85 : 1379 )\r\nهمدلى و يگانگى انسان با طبيعت از اصول بنيادين هنر رمانتيك است خصوصا در مواقعى كه محيط طبيعى ، شباهت تام و تمامى با حالات و وضعيت روح و ذهن فرد پيدا مى\r\n\r\n\r\n","description":"","footnote":"\r\n( 1 ) سوره فتح ، آيه 29\r\n","page_name":" 124 ","page_number":124},
  {"content":"\r\n\r\nكند . شاعر رمانتيك طبيعت را توصيف نمى كند بلكه درك درون گرايانه اى از آن ارائه مىكند و با احساس خود اشياء و پديده ها را تعبير مىكند ( فتوحى ، 124 : 1385 ) . توصيف طبيعت در اين ابيات ، مطابق با احساس و عاطفه يك شاعر رمانتيك است كه طبيعت را نماد حالات درونى خويش قرار داده است و در واقع طبيعت و اوصاف آن ، ميانجى تعبير از روح و روان شاعر شده است .\r\nشهريار در ادامه همين شعر ، خبر مرگ پيامبر ( ص ) را بسيار سهمگين مىبيند و با مرگ رسول خدا ، زينب را در بيابان كربلا ، اسير و پرچم ولايت على را سوخته مىبيند . وى در اين قطعه از رثايش نيز رويكردى سياسى به مسئله رحلت پيامبر ( ص ) دارد و به زيبايى تمام ، حوادث بعد از رحلت را به تصوير مىكشد و از مرگ مىخواهد كه تمام خلق جهان را به كام خود فرو كشد اما از گرفتن جان حضرت منصرف شود :\r\n سهمگين صرصر طوفان قيامت را باش * چه قضايى است كه قنديل خدا شد خاموش خاموش\r\nخبرى بود كه جان خست و جگر داد خراش * وز خراش جگر خسته برانگيخت خروش\r\nزين خبرنامه به بيغوله گذارد اسلام * گو به بام حرم كعبه بخواند بيقوش\r\nپيشگوى خبر زينب كبرى است به شام * عَلَم سوخته‌ى شاه ولايت بر دوش\r\nگو كشد مرگ ، همه خلق جهان در آتش * ليكن آن جان جهان را نكشد در آغوش\r\nچشمى از چشمه بسازيم كه گريد شب و روز روز * اشكى از سيل خروشان كه نيفتد از جوش \r\n( خشكنابى ، 85 : 1379 )\r\n\r\n3 - 1 - 2 - 1 عدالت\r\nشهريار در ادامه رثاى رسول اكرم ( ص ) ، به عدالت او گريزى مىزند و شمشير برّان عدالت او را به قدرى تيز توصيف مىكند كه شير درنده نيز از ترس آن همچون موش مىشود . شهريار هم در مدح و هم در رثاى پيامبر ، به وصف عدالت ايشان مىپردازد و اين نشان از اين دارد كه شهريار از بىعدالتى موجود در جامعه‌اش بسيار در رنج و عذاب است و جاى تعجب\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nندارد كه شاعرى با روحيه حساس چون او در جاى جاى اشعارش از نبود عدالت اجتماعى بنالد :\r\n او چه شمشير عدالت ! كه خود از بُرّش او * شير درنده به سوراخ خزيدى چون موش \r\n( همان : 86 )\r\n\r\n3 - 2 حضرت فاطمه ( س )\r\nاز جمله معصومين ( ع ) كه شهريار نسبت به وى ارادت خود را اظهار نموده و او را فخر عالم دانسته ؛ حضرت فاطمه زهرا ( س ) است هرچند كه آن حضرت ( س ) ، امام نبودند ؛ و اصولًا نبوت و امامت به لحاظ برخودار بودن از لحاظ اجرايى ، عموماً به رجال و مردان محول شده است ؛ ولى ولايت و رسيدن به عالىترين مراتب قرب براى همگان در صورت برخوردار ساختن خود از اهليت و قابليت ممكن مىباشد . كمال آدمى به انسان بودن اوست ؛ كه با دميده شدن روح و نفخه الهى در كالبد جسمانى تحقق مىپذيرد و اين روح اساساً مجرد از ماده و جنسيت مىباشد . حضرت زهرا ( س ) به عنوان دختر رسالت و مادر امامت از والاترين كمالات انسانى در حد اعلى برخودار و « ولية الله العظمى » بوده‌اند بگونه‌اى كه در قرآن از آن حضرت با عنوان « كوثر » ياد شده است ؛ و ائمه اطهار هر كدام به گونه‌اى به وى ابراز ارادت نموده‌اند . امام حسن عسگرى ( ع ) مىفرمايد : « ما حجت خداوند به بندگانش مىباشيم و مادرمان فاطمه حجت خداوند براى ماست » . ( طيب ، 1378 ، ج 225 : 13 )\r\n\r\n3 - 2 - 1 مدح حضرت فاطمه ( س )\r\nاز جمله اشعارى كه شهريار در مدح حضرت زهرا ( س ) سروده « شأن نزول هل أتى » است كه در آن به مدح و ثناى حضرت زهرا ( س ) از زبان على ( ع ) پرداخته است :\r\n\r\n3 - 2 - 1 - 1 هَل أتى\r\nآيات   « وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً   « 1 »   »   در شأن نزول آن در كتب مختلف شيعه و سنت آمده است . اين آيات\r\n\r\n\r\n","description":"","footnote":"\r\n( 1 ) سوره انسان ، آيه 9 و 8\r\n","page_name":" 126 ","page_number":126},
  {"content":"\r\n\r\nدر سوره انسان قرار دارد و چون سوره انسان با هل أتى شروع مىشود ، به اين نام معروف است . شهريار در وصف اهل بيت ( ع ) و حضرت زهرا ( س ) به اين سوره اشاره مىكند و با الهام از اين سوره ، به ماجراى بيمارى حسنين ( ع ) و نذر روزه‌ى حضرت على و زهرا عليهما السلام براى شفاى فرزندان و بخشش غذاى افطارشان به يتيم اشاره دارد و مىگويد : « هل أتى » در شأن و منزلت حضرت زهرا ( س ) نازل گشته است :\r\n طفلى از كوچه ندا داد و ( لاتقهر ) خواند * نكند كآمده باشد به در خانه يتيم\r\nآن يتيم از در اين خانه قدم وا ننهاد * تا نشد شام عزيزان تو با وى تقديم\r\nشير زادان على شام ندارند امشب * تا يتيم اين همه بىشام نخسبد به گليم\r\n« هل أتى » نازل در شأن بتول عذراست * مرحبا مهبط تنزيل خداوند حكيم \r\n( شهريار ، 1385 ، ج 1110 : 2 )\r\nشهريار در بخش ترجمه و اقتباس از ديوان حضرت امير ( ع ) نيز سروده‌اى دارد كه در آن ، مفاخره على ( ع ) به فاطمه ( س ) را به زيبايى بيان نموده است . وى در اينجا به فخر على ( ع ) ، از داشتن همسر و فرزندانى و الا سخن مىراند :\r\n همسرى تاج سر ستم كه به جانش بپرستم * كرم خاص خدايى كه به جانش بپرستم\r\nفخر از زهره زهرا و دو و الا پسرستم * خود نبى داشته دامادم و فخر پدرستم\r\nآرى از دست نبوت به سر اين تاج زرستم * دُرة التاجِ امانت به كلاه و كمرستم \r\n( همان : 1199 )\r\n\r\n3 - 3 على ( ع )\r\n\r\n3 - 3 - 1 مدح\r\nشخصيت بى كران اميرالمومنين على عليه السلام به قدرى گسترده و وسيع است كه امكان بررسى و بيان آن براى هر كسى مقدور نيست و هر فرد با برداشت ، طرز نگاه و\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nتخصص خود ، گوشه اى از شخصيت حيدر كرار را بيان كرده است و مطابق فرمايش پيامبر گرامى اسلام ( ص ) كه فرمود :\r\n« لو أنّ الرياضَ اقلامٌ و البحر مدادٌ و الجِنَ حسابٌ و الانسَ كُتّابٌ ما احصوا فضائل على بن ابى طالب »\r\n( مجلسى ، 1403 ، ج 258 : 35 ) .\r\nهمانطور كه از كلام گرانقدر رسول گرامى اسلام ( ص ) برداشت مىشود ، فضايل و صفات مولاى متقيان على بن ابيطالب به قدرى گسترده است كه بشر در بازگو كردن آن عاجز مانده است و همين سبب شده تا شهريار ، همانند تمامى شعراى ايرانى و آذربايجانى شيفته و حيران رازگشاى عالم هستى شده و بسرايد :\r\n \" نه خدا توانمش خواند نه بشر توانمش گفت * متحيرم چه نامم ، شه ملك لا فتى را \r\nذكاوت حضرت على ( ع ) كه به بلندترين مقام در خداشناسى بشر دست يافت و در راه نشر دين اسلام خدمات بى نظيرى داشت ، بيان رشادت هاى او و تصويرى تازه از خواسته هايش كه در دل ها و افكار ظاهر شده ، در طول تاريخ ادبيات آذربايجان انعكاس يافته و سبب شده است شاعران و ادباى آذربايجان ، آثار نغز بسيارى را در وصف دلاورى هاى على ( ع ) ، شخصيت علمى و اخلاقى اش بيافرينند و با مدح و ستايش حضرت ، تمام خلاقيت و هنر خود را به نمايش بگذارند . نسيمى ، فضولى ، سيدعظيم شيروانى ، راجى و . . . هستند كه همراه با شاعر ملى ايران ، سيدمحمد حسين شهريار علاقه خود به على را نمايان ساختند .\r\n« در شعر شهريار ، انديشه‌هاى دينى در قالب نيايش‌هاى مؤثر و دلدادگىهايى كه مخصوصاً نسبت به حضرت على ( ع ) از خود نشان داده است ، كم نيست . » ( ياحقى ، 1377 : 170 )\r\nمدح محاسن حضرت على ( ع ) در اشعار شهريار به كرات به چشم مى خورد . جز ذات بارى ، كه از حد قياس فراتر است از آدميان ، نام هيچكس به اندازه مولا على ( ع ) ، وِرد زبان او نبوده است . على ( ع ) براى شهريار فراتر از يك بشر است ، هر چند كه على ( ع ) ، براستى فرا بشرى در ميان آدميان بوده ، امّا شهريار او را از اين هم فراتر مىبيند . على ( ع ) براى او ، آينه حق و تراوزى عدالت است و نيز مظهر شجاعت و بسيارى فضايل ديگر . على ( ع ) به يك كلام\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبراى شهريار \" نماد اسلام \" است . تمامى خصلت‌هايى كه انسان مسلمان ، كه نظر كرده خدا و رسولش بوده باشد ، در على ( ع ) جمع است و هم از اين روى است كه على ( ع ) و ذكرش و يادش و تكريمش ، ترجيع بند بسيار مكرر شعر شهريار است . ( منزوى ؛ 199 : 1372 )\r\nشهريار در خلال اشعارش درباره حضرت على ( ع ) ، به اوصاف و ويژگىهاى فردى ، اجتماعى و سياسى ايشان پرداخته و به زيبايى به تصويرسازى حوادث دوران ايشان با بهره بردارى از آيات و روايات و احاديث مختلف پرداخته است . اين نكته قابل ذكر است كه وى بيشتر به مدح و ثناى حضرت پرداخته و در رثاى ايشان ابياتى چند سروده است كه در فصل چهارم ؛ اين ابيات آورده شده و مورد تطبيق قرار گرفته است . در اين بخش از فصل سوم به بررسى مسايلى چون رويكرد تاريخى ، رويكرد سياسى ، بررسى مضامين اخلاقى و اجتماعى ، احساسات و عواطف شخصى شاعر و بررسى بخش ترجمه و اقتباس شاعر از ديوان حضرت امير ( ع ) پرداخته مىشود :\r\n\r\n3 - 3 - 1 - 1 رويكرد تاريخى\r\n\r\n3 - 3 - 1 - 1 - 1 پيكار حضرت على ( ع ) با معاويه\r\nدر ابيات زير شهريار به ماجراى جنگ حضرت على ( ع ) با معاويه ، اشاره مىكند كه در اين جنگ معاويه آب را به روى على ( ع ) بست و حضرت با آن دست خيبر گشاى خويش ، شمشير بدست در يك حمله ، راه آب را باز كرد . شاعر در اينجا به شجاعت و دلاورى اميرالمؤمنين على ( ع ) مىپردازد ، قهرمانى كه با آن همه عزت و شكوه ، در مقابل خداوند متعال خاضع و فروتن است و بدون رضايت و خواست خداوند ، حتى نفس هم نمىكشد ( تمام وجودش را عظمت و بزرگى خداوند تسخير كرده ) و اين قهرمان لايزال هستى ، همواره طرفدار حق بوده است و براستى پيامبر اسلام چه زيبا فرموده‌اند كه\r\n« الحقُّ مع علىٍ و علىٌ مع الحق »\r\nو در بيت آخر ، شاعر به زيبايى تقابل بين حق و باطل را به تماشا نشسته و على ( ع ) را در والايى و مقام به \" سيمرغ \" و معاويه را در دون بودن و پستى به \" مگس \" تشبيه كرده و با صنعت تضادى كه در مصرع آخر خلق كرده ، زيبايى شعر را دو چندان كرده است :\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n شنيدم آب به جنگ اندرون معاويه بست * به روى شاه ولايت چرا كه بود خسى\r\nعلى به حمله گرفت آب و باز كرد سبيل * چرا كه او كس هر بىكس است و دادرسى\r\nسه بار دست به دست آمد و در هر بار * على چنان هنرى كرد و او چنان هوسى\r\nفضول گفت كه ارفاق تا بدين حد بس * كه بى حيايى دشمن ز حد گذشت بسى\r\nجواب داد كه ما جنگ بهر آن داريم * كه نان و آب نبندد كسى به روى كسى\r\nخداى همت آن قهرمان كون و مكان * كه بىرضاى الهى نمىزند نفسى\r\nتو هم بيا و تماشاى حق و باطل كن * به بين كه در پى سيمرغ مىجهد مگسى \r\n( شهريار ، 1385 ، ج 1230 : 2 )\r\n\r\n3 - 3 - 1 - 1 - 2 جنگ خندق\r\nشهريار در مثنوى « در ورود به مدينه طيبه » از وقايع تاريخى مسلمانان در طول تاريخ اين شهر سخن مىراند . يكى از رويدادهايى كه شاعر بدان پرداخته ، جنگ خندق است . شهر مدينه عرصه‌گاه جنگ خندق و جلوه‌گاه خنده‌ى حق بود و على ( ع ) پهلوان نامى عرب ، عمربن عبدود را در اين شهر به خاك افكند و از اين پس « لافتى إلّا على » لقب گرفت . عمربن عبدود كه مغزش از غرور خاصى لبريز بود ، و سابقه زيادى در جنگ داشت جلو آمد و مبارز طلبيد . طنين فرياد « هل مِن مبارزٍ » او در ميدان جنگ پيچيد ، اما هيچكس جز على بن ابيطالب ( ع ) آماده اين جنگ نشد . و در اينجا بود كه پيامبر جمله معروف\r\n« بَرَزَالْايمانُ كُلُهُ الى الْشِرْكِ كُلهِ »\r\nرا فرمود . شهريار اين واقعه را با رويكردى حماسى و تاريخى اينچنين به تصوير مىكشد :\r\n على اينجا اميرالمؤمنين شد * سپهسالار شاهنشاه دين شد\r\nتو ديدى ذوالفقار منجلى را * شنيدى صيحه‌ى مولا على را\r\nعلى اينجا شكست از كفر سد راه * خاك افكند ابن عبدود را \r\n\r\n","description":"","footnote":"","page_name":" 130 ","page_number":130},
  {"content":"\r\n\r\n در اينجا نعره زد عَمر و مقاتل * در اينجا كفر شد با دين مقابل\r\nپيمبر ناله كرد و يا ولى گفت * پس آن‌گه « لافتى إلّا على » گفت\r\nغبارى شد بلند و باز بنشست * بر آمد دين سوادِ كفر در دست \r\n( شهريار ، 1387 ، ج 792 : 2 )\r\n\r\n3 - 3 - 1 - 2 رويكرد سياسى\r\n\r\n3 - 3 - 1 - 2 - 1 مسئله غدير\r\nيكى از مسائل سياسى مهم در شعر شيعى ، مسئله غدير است . غدير ، حساس‌ترين مقطع اسلام است كه در آغاز شكوفايى ، دين خدا را از خطر حتمى دشمنان داخلى و خارجى در بُعد فكرى و معنوى نجات داد ، غدير صراط است . با ايمان به غدير مىتوان از اين صراط گذشت . ( انصارى ، 11 : 1384 ) . حادثه غدير حادثه سطحى ، آسان و گذرا نيست ، بلكه در مجراى دين اسلام و مسير طولانى آن ، عميق‌ترين واقعه به شمار مىرود . از اين‌رو ذكر آن در عرصه‌هاى مختلف اسلامى و پژوهش‌هاى دينى واجب و ضرورى است ؛ زيرا بيعت غدير مسأله‌اى است كه با ذات دين اسلام و اصل وصاياى پيامبر ( ص ) مرتبط است ( هيفا ، 2010 م : 613 )\r\nشهريار در جايى از ديوانش ، قصيده‌اى با عنوان « عيد غدير مولاى متقيان » دارد كه در مدح و ستايش واقعه غدير سروده است . غدير ، تبلور نبوت و ثمره‌ى طيبه‌ى بعثت و راز استمرار رسالت است . از آنجا كه گستره‌ى ابعاد رسالت بزرگ رهبر اسلام ، حضرت محمد ( ص ) ، نسبت به تمام زمان‌ها تا پايان روزگار وسعت دارد ، اهداف انسان‌ساز و آرمان‌هاى متعالى آن نيز بايد در تمام ابعاد گسترده‌ى خود ، متجلى و فراگير باشد . در واقعه غدير ، پيامبر ( ص ) مىخواهد مردى را به « امامت » و « خلافت » به فرمان خداوند معرفى كند كه سابقه‌اش در اسلام ، قاطعيتش در راه حق ، وفادارىاش به حضرت محمد ( ص ) ، جهادش در راه خدا ، حضورش در عبادت ، بصيرتش در سياست و صراحتش در گفتار و بيان بر كسى پوشيده نيست . شاعر در اين قصيده ، حضرت را حانشين و وصى بعد از پيامبر معرفى مىنمايد و تمام ويژگى را كه يك رهبر بايد داشته باشد ، در ايشان مىشمرد و ايشان را رهبر و سرور بعد از نبى\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nخدا معرفى كرده و دين اسلام و كتاب آسمانىاش را تنها دين و قانون واحد مىداند :\r\n چه جاى سر اگر سرور نباشد * نجنبد دست و پا تا سر نباشد\r\nخدا راهى گشود و هرگزش نيست * كه رهرو باشد و رهبر نباشد\r\nشراب عاشقان در ساغرى ريخت * كه جز با ساقى كوثر نباشد\r\nكنون دنيا به جز يك مملكت نيست * به يك در جز يكى داور نباشد\r\nبه يك قانون نياز آفرينش * كه صد قانون به يك كشور نباشد\r\nبه جز قرآن ، كتاب آسمانى * چه قانونى كز آن برتر نباشد \r\n( خشكنابى ، 82 : 1379 )\r\n\r\n3 - 3 - 1 - 2 - 2 دوران دورى از حكومت\r\nشهريار در اين ابيات از مثنوى « در ورود به مدينه طيبه » بار ديگر مسئله خلافت على را به ميان مىكشد و از بىرونقى اسلام بعد از وفات پيامبر ( ص ) و حضرت زهرا ( س ) و افتادن حكومت بدست كسانى كه خود شاهد وصيت پيامبر و انتخاب جانشين بعد از خود بودند ، سخن مىراند و مىكوشد تا با شمشير قلم به دفاع از حق سلب شده مولا على عليه السلام بپردازد :\r\n فروغ مهر كانون الهى * فروكش مىكند خواهى نخواهى\r\nزيك سو داغ فقدان پيمبر * زيك سو رحلت زهراى اطهر\r\nجلا و رونق از اسلام برده * چراغ رونق اسلام مرده\r\nغبار غم فرو پوشيده آفاق * على آئينه‌اى متروك بر طاق\r\nقلوب شيعيان صدر اسلام * فرو پيچيده در آلام و اسقام\r\nابوبكر است بر بام خلافت * فريبى سخت خورده از خرافت\r\nبدين سان چند سالى هم به سر شد * كنون بنگر كه از بد هم بتر شد \r\n\r\n","description":"","footnote":"","page_name":" 132 ","page_number":132},
  {"content":"\r\n\r\n خلافت را محلّل رفته از سر * عمر دارد عروس ملك در بر\r\nعلى با آن جلالت دل شكسته * به كنج خانه‌ى عزلت نشسته \r\n( شهريار ، 1387 ، ج 1192 : 2 )\r\n\r\n3 - 3 - 1 - 3 مضامين اخلاقى - اجتماعى\r\nشهريار ارادتى ويژه به مولا و جد بزرگوارش على ( ع ) دارد كه يدرك و لا يوصَف است ؛ خود به بيان آن قادر نيست تا چه رسد به ديگران . از جمله چامه‌ى نامدار او « على اى هماى رحمت » است كه اظهر من الشمس فى رابعة النهار است . « اين غزل در حقيقت شناسنامه‌ى اعتقاد و اخلاص شهريار نسبت به امام على ( ع ) است كه با تمام وجود در بكارگيرى كلمات براى اداى دين به امام پرهيزگاران تلاش نموده و با لحنى سرشار از شيفتگى و بهره‌گيرى از تركيبات خوش آهنگ و معنى عميق عارفانه شاهكارى جاويدان ساخته است . او با انديشه‌اى زلال و ايمانى راستين چشم‌اندازهاى شكوهمندى از معرفت و معنويت امام را با زبانى بسيار صميمى و عاطفى به صورتى بيان كرده است كه جان‌ها را از دامگه خاكى به افلاك مىرساند . » ( بهادرى ، 136 : 1386 )\r\nحضرت آيت إله العظمى حاج سيد رضا بهاء الدينى ( رحمة الله عليه ) كه از علماى بزرگ حوزه‌ى علميه‌ى قم و صاحب كشف و كرامات فراوان است ، در مورد اين غزل چنين مىفرمايد : « بنده اشعار زيادى درباره‌ى اهل بيت به خصوص حضرت على شنيده‌ام ولى براى من هيچ شعرى همچون « على اى هماى رحمت » شهريار تبريزى جذابيت نداشته است ، به همين جهت او را دعا كردم و بعد ديدم برزخ را از او برداشتند . » ( ديدار آشنا ، 685 : 1377 )\r\n« سيد محمود مرعشى نجفى فرزند آيت‌اله العظمى مرعشى نجفى مىگويند : پدر بزرگوارم بارها فرمودند : شبى توسل پيدا كردم تا يكى از اولياى خدا را در خواب ببينم ، آن شب در عالم خواب ديدم كه در زاويه مسجد كوفه نشسته‌ام و وجود مبارك حضرت على ( ع ) با جمع حضور دارند . حضرت فرمودند : شعراى اهل بيت ما را بياوريد ، ديدم چند تن از شعراى عرب را آوردند . فرمودند : شعراى فارسى زبان را بياوريد . آن گاه محتشم و چند تن از شعراى فارسى زبان\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nآمدند ، فرمودند شهريار ما كجاست ؟ شهريار آمد . حضرت خطاب به شهريار فرمود : شعرت را بخوان ، شهريار هم اين شعر را خواند . مرحوم مرعشى نجفى فرمودند : وقتى شعر شهريار تمام شد از خواب بيدار شدم چون من شهريار را نديده بودم ، فرداى آن روز پرسيدم كه شهريار شاعر كيست ؟ گفتند شاعرى است كه در تبريز زندگى مىكند . گفتم از جانب من او را دعوت كنيد كه به قم نزد من بيايد . چند روز بعد شهريار آمد ، ديدم همان كسى است كه من او را در خواب و در حضور حضرت امير ( ع ) ديده‌ام . از او پرسيدم اين شعر « على اى هماى رحمت » را كى ساخته‌اى ؟ شهريار يا حالت تعجب از من سوال كرد كه شما از كجا خبر داريد كه من اين شعر را ساخته‌ام . چون من نه اين شعر را به كسى داده‌ام و نه در مورد آن با كسى صحبت كرده‌ام و از متن آن هيچ كس اطلاعى ندارد و تازه سروده‌ام . سپس ايشان ماجراى خواب خود را براى شهريار مىگويد كه شهريار فوق العاده منقلب مىشود و مىگويد : من فلان شب اين شعر را ساخته‌ام . مرحوم والد فرمودند : وقتى شهريار تاريخ سرودن شعر را گفت ، معلوم شد مقارن ساعتى كه شهريار آخرين مصراع شعر خود را تمام كرده ، من آن خواب را ديده‌ام . » ( همان : 687 - 685 )\r\n\r\n3 - 3 - 1 - 3 - 1 آيت خداوندى\r\nشهريار در بيت اول اين غزل ، خوشبختى كون و مكان را مرهون امام ( ع ) دانسته و او را از آيات و نشانه‌هاى الهى بر روى زمين مىداند و عاطفه و عمق ارادت خود را نسبت به حضرت به تصوير مىكشد :\r\n على اى هماى رحمت تو چه آيتى خدارا * كه به ماسوا فكندى همه سايه هما را \r\n( شهريار ، 98 : 1373 )\r\n\r\n3 - 3 - 1 - 3 - 2 سرچشمه شناخت خداوند\r\nشهريار ، امام على ( ع ) را از نشانه‌هاى خدا بر روى زمين مىداند و معتقد است كه بدون شناخت على ( ع ) نمىتوان خدا را شناخت :\r\n دل اگر خدا شناسى همه در رخ على بين * به على شناختم من به خدا قسم خدا را \r\n\r\n","description":"","footnote":"","page_name":" 134 ","page_number":134},
  {"content":"\r\n\r\n( همان )\r\n\r\n3 - 3 - 1 - 3 - 3 عهد و پيمان\r\nشاعر در اين بيت على ( ع ) را پايدار بر عهد و پيمان ، مظهر وفادارى ، پيشواى پاكبازان كوى دوست ، پادشاه مملكت جوانمردى و تغيير دهنده‌ى قضا و پيش آمدهاى ناگوار معرفى مىكند . او با يادآورى جوانمردى و اخلاق على ( ع ) بر آن است كه وفاى به عهد ( اخلاق‌گرايى ) ، يكى از ملزومات يك سياستمدار دينى است .\r\n چو بدوست عهد بندد زميان پاكبازان * چو على كه مىتواند كه بسر برد وفا را \r\n( همان )\r\n\r\n3 - 3 - 1 - 3 - 4 بخشندگى\r\nدر اين غزل مشهور شاهد تلميحات زيبا و مضمون آيات و روايتى هستيم كه در مورد حضرت على در تاريخ ثبت شده است . : \" تلميح يعنى به گوشه‌ى چشم نگريستن و به گوشه‌ى چشم اشاره كردن و در اصطلاح بديع ، آن است كه گوينده در ضمن كلام ، به داستان يا حديث يا مثل آيه اشاره كند \" . ( الهاشمى ، 310 : 1389 ) بيت چهارم به آيه‌ى  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  « 1 »  »  تلميح دارد كه حضرت على انگشترى خود را در نماز به سائل بخشيد . به اتفاق مفسرين عامه و خاصه مراد از اين آيه على ( ع ) است . بخشش انگشتر توسط امير المؤمنين در حين ركوع به سائل ، وجه بارزى از حاكميت حضرت ، بعد از پيامبر است ؛ يعنى كسى پس از رسول اكرم شايسته خلافت است كه در حال ركوع ، زكات داده است . اين شاخصه‌اى بود كه در تاريخ اسلام ، انحصاراً در مورد حضرت على مصداق پيدا كرده است :\r\n برو اى گداى مسكين در خانه على زن * كه نگين پادشاهى دهد از كرم گدا را \r\n( شهريار ، 99 : 1373 )\r\n\r\n\r\n","description":"","footnote":"\r\n( 1 ) سوره مائده ، آيه 55\r\n","page_name":" 135 ","page_number":135},
  {"content":"\r\n\r\nو در جاى ديگر :\r\n نگين خاتم جم در نماز مى بخشند * نظر به حلقه ى رندان پاك بازكنيد \r\n( خشكنابى ، 69 : 1379 )\r\n\r\n3 - 3 - 1 - 3 - 5 شه ملك لافتَى\r\nعلى ( ع ) صاحب شخصيتى بود كه خيال ، وهم ، عقل و ذوق اهل دنياى خاكى را به خود متوجه ساخته و همواره عقول و قلوب ميليون ها آدمى را در قرن هاى متمادى و نسل هاى متوالى مسخر و مجذوب خود كرده است .\r\nزمخشرى مى نويسد « چه بگويم درباره مردى على ( ع ) كه دشمنانش فضيلت او را از روى حسد و طمع ، كتمان مى كرده و پنهان نگاه مى داشتند و دوستانش از روى ترس و خوف مناقبش را اظهار نمى كردند و با اين حال دنياى علم و فضيلت در برابر آثار و ماثر اين مرد آسمانى سر تعظيم و فروتنى خم كرده و صفحات بسيارى از تاريخ اسلام را به خود مشغول نموده است . » ( ابن شهر آشوب ، 1956 ، ج 308 : 3 )\r\nشهريار در بيت هشتم اين غزل ، به جمله مشهور « لافَتى إلّا عَلى لا سَيفَ إلّا ذوالفِقار » تلميح دارد و شگفتى و حيرانى خود را از مقام والاى امير ( ع ) ، اين چنين به تصوير مىكشد . اين بيت شهريار با ( ع ) د :\r\n« ر « 1 » » .\r\n\" . \"\r\n نه خدا توانمش خواند نه بشر توانمش گفت * متحيرم چه نامم شه ملك لافتى را \r\n( شهريار ، 97 : 1373 )\r\nشاعر در اين ابيات ، با وجود اينكه غرق در درياى ولايت علوى است ، راه غُلات نادان در پيش نگرفته و سخن نَسَخته نگفته است . آن حضرت را خدا نخوانده ، بلكه مظهر حق كه يدالله و عين الله است به زبان آورده ، كه نتيجه قرب فرايض است .\r\n\r\n\r\n","description":"","footnote":"\r\n( 1 ) نهج البلاغه ، ترجمه شيروانى ، 1383 ، خطبه 3\r\n","page_name":" 136 ","page_number":136},
  {"content":"\r\n\r\n\r\n3 - 3 - 1 - 3 - 6 دستگيرى از مستمندان\r\nشهريار در مثنوى « شب و على » خواننده را سوار بر شانه‌هاى زخمى تاريخ تشيع به پشت اعصار مىكشاند و او را در خلوت تاريك كوچه‌هاى كوفه به تماشاى عدالتى مظلوم مىبرد . عدالتى كه با شتابى درخشان در متن شب مىلغزد . با آمدنش شب از چشمان كودكان يتيم كوفى مىريزد . شهريار با مهارت و توانايى شگرفى ، اين صحنه‌ها را به تصوير مىكشد . وى در ابيات زير با نگرشى تاريخى و در عين حال توأم با عاطفه ، به رأفت على ، آن شهسوار ولايت و كمك به مستمندان و اطعام يتيمان در دل شب ، به صورت ناشناس اشاره مىكند . در اين ابيات غلبه عاطفه و احساس بر ساير وجوه را مىتوان به تماشا نشست :\r\n ناشناسى كه به تاريكى شب * مىبرد شام يتيمان عرب\r\nپادشاهى كه به شب برقع پوش * مىكشد بار گدايان بر دوش\r\nتا نشد پردگى آن سرّ جلى * نشد افشا كه على بود على \r\n( شهريار ، 616 : 1373 )\r\n\r\n3 - 3 - 1 - 3 - 7 شجاعت\r\nعلى ( ع ) با اينكه خون تبهكاران ، از دم شمشير برانش مى چكيد و شمشير او در جنگ هاى خانمانسوز ، در صف اول برق مى زد و در حوادث مختلف كه اغلب روح انتقام جويى ، انسانيت را از انسان سلب مىكند ، هرگز قدمى از حق فراتر نگذاشت و قطره خونى به ناحق نريخت و اين در واقع بزرگترين هنر و فضيلت اوست . شهريار در اين بيت ، از شجاعت بىمانند على ، كه يكى ديگر از خصوصيات اخلاقى و فردى حضرت است را توصيف مىكند :\r\n شهسوارى كه به برق شمشير * در دل شب بشكافد دل شير \r\n( خشكنابى ، 76 : 1379 )\r\n\r\n3 - 3 - 1 - 3 - 8 سخنورى\r\nمرحوم شيخ محمد عبده در مقدمه‌ى شرح نهج‌البلاغه‌ى خود مىگويد : « در همه‌ى مردم\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nعرب زبان يك نفر نيست مگر آن‌كه معتقد است سخن على ( ع ) بعد از قرآن و كلام نبوى ، شريف‌ترين ، بليغ‌ترين ، پرمعنىترين و جامع‌ترين سخنان است . » ( عبده ، بىتا : 15 )\r\n دردمندى كه چو لب بگشايد * در و ديوار به زنهار آيد\r\nكلماتى چو دُر آويزه‌ى گوش * مسجد كوفه هنوزش مدهوش \r\n( شهريار ، 616 : 1373 )\r\n\r\n3 - 3 - 1 - 3 - 9 باب علم و معرفت\r\nاستاد شهريار با الهام از حديث نبوى در مورد امام على عليه السلام كه فرمودند : :\r\n« أنا مدينةُ العلمِ و على بابُها ، فمَن ارادَ العلمَ فَليأتِ البابَ »\r\n( النيسابورى ، 1997 ، ج 126 : 3 ) ، با نبوغ و هنر خود به معرفى هر چه بيشتر فضايل و كمالات حضرت على مىپردازد و اينچنين مىسرايد :\r\n من على شاه ولايت به دو عالم ثمرستم * شهر علمست رسول الله و من باب و درستم \r\n( خشكنابى ، 84 : 1379 )\r\nشهريار به سبب سرودن اشعار تركى و منظومه هاى تركى آذربايجانىاش از تقدس و احترام خاصى در ميان آذربايجانى ها و ترك زبانان برخوردار است ؛ به طورى كه اين آثار ارزشمند و و الا ، در زمان حيات خود شاعر ، شهرت قابل قبول و آوازه اى بى مانند يافته بود . وى در جايى ديگر از ديوانش در وصف دين اسلام و بيان تقدس امام على ( ع ) و شخصيت والاى وى به زبان مادرى كه همانا كامل ترين و بهترين وسيله براى بيان حد ا علاى احساسات و اعتقادات است ، مى سرايد :\r\n هاى وئرين اللهاها ، شيطانى قويون تك قالسين * توولانيب توولاماغين دا ، بالا ، اندازه سى وار\r\nآلا هين شهرى ، نبى دير ، قاپيسى شاه ولى \r\n\r\n","description":"","footnote":"","page_name":" 138 ","page_number":138},
  {"content":"\r\n\r\n دئشيك آختارما ، بوشهرين بئله دروازه سى وار \r\n( شهريار ، 52 : 1386 )\r\nترجمه : « به سمت خدا بگراييد و بگذاريد شيطان تنها بماند ، اى بچه گول زدن و گول خوردن هم اندازه‌اى دارد ،\r\nپيامبرشهر خداست و درب آن شاه ولى ، دنبال روزنه نباش كه اين شهر ، چنين دروازه بزرگى دارد »\r\n\r\n3 - 3 - 1 - 3 - 10 فضيلت و برترى\r\nشهريار براى نشان دادن ارادت خود به حضرت على ( ع ) و آوردن شاهدى بر گفته‌هاى خود ، سخنى از زبان « شِبلى الشَّميل » مىآورد و مىخواهد به مخاطب اين را القا نمايد كه نه تنها دوستان آن حضرت بر مجد و عظمت او معتقدند بلكه مخالفان نيز به دليل بلندى مرتبه آن حضرت نمىتوانند از آن چشم‌پوشى كنند و مىگويد :\r\n گواه فضل تو آن بِه كه دشمنان‌باشند * مَثَل خوشست و به مصداق خوشترى هم وصل\r\nيكى به گفته‌ى « شِبلىالشّميل » بد زنديق * ببين كه گفته به وصف على خطابى فصل\r\n« على است نسخه فردى كه شرق و غرب جهان * دگر نديد سوادى از او مطابق اصل » \r\n( شهريار ، 1385 ، ج 1103 : 2 )\r\n\r\n3 - 3 - 1 - 3 - 11 تجلى جمال خداوندى\r\nحضرت على ( ع ) در انديشه شهريار محل تجلى صفات جلالى و جمالى خداوند است . در اصطلاح تصوف ، جلال به اوصاف قهريه و جبريه پروردگار اطلاق مىگردد و نشان دهنده\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nعظمت و بزرگى اوست . همچنين جمال بر لطف و رضايت نيكويى حضرت پروردگار دلالت دارد و حاكى از مهربانى و رحمت اوست ( سبكدل ، 49 : 1392 )\r\n اى جلوه‌ى جمال و جلال خدا ، على * وز هر چه جز خدا به جلالت جدا ، على\r\nدر تو جمالى ازابديت نموده‌اند * اى آبگينه‌ى ابديت نما ، على \r\n( خشكنابى ، 74 : 1379 )\r\nرفتار امام على عليه السلام ، آيينه‌ى تمام نماى صفات الهى است ، به گونه‌اى كه برخى در اين مقوله ، قدم به وادى افراط نهاده و حضرت را به مقام ربوبيت رسانيده‌اند ، اما شهريار در اين غزل از اين عقيده برائت جسته و گفته است كه حضرت به جز خداوند ، از هر كس و چيز ديگرى در جلال سرآمد است .\r\n\r\n3 - 3 - 1 - 3 - 12 مظهر العجايب\r\nسوره انسان كه به نام‌هاى « دهر » و « هل أتى » نيز شهرت دارد ، يكى از مشهورترين آيات در شأن اهل بيت پيامبر است . شهريار در بيت زير با تأثير پذيرى از اين سوره ، به فضيلت حضرت ، كه قرآن نيز بدان معترف است ، مىپردازد و او را مظهر العجايب و اعجوبه خلقت هستى مىداند :\r\n با انبيا به سرّ و عَلَن نصرتت قضاست * يا مظهر العجائب يا مرتضى على\r\nفياض در فضيلت تو گفته « هَل أتى » * لولاك در فتوت تو « لافتى » على \r\n( همان )\r\n\r\n3 - 3 - 1 - 3 - 13 ولايت\r\nشهريار ، در منظومه صبر و ظفر ، با الهام از آيات قرآنى    « وَ الشَّمْسِ وَ ضُحاها ، وَ الْقَمَرِ إِذا تَلاها    « 1 »    » ،    بر ولايت و جانشينى بر حق حضرت على ( ع ) تأكيد مىكند :\r\n غير ولايت ، چه جانشين نبوت ؟ * تالى و الشّمس بين كه و القمر آيد \r\n\r\n\r\n","description":"","footnote":"\r\n( 1 ) سوره شمس ، آيه 2 و 1\r\n","page_name":" 140 ","page_number":140},
  {"content":"\r\n\r\n( مجتهدى ، 1380 : 102 )\r\n\r\n3 - 3 - 1 - 3 - 14 رمز جاودانگى\r\nشهريار ، حضرت على را منبع آب حيات و زندگى جاويد مىداند كه سرچشمه بقا را بدست دارد :\r\n ظلمات شد ميانِ تو و تشنگان حجاب * اى جام خِضر و چشمه‌ى آب بقا ، على\r\nصوفى هم از صفاى تو برخورد قرن‌ها * گاهى صيفعلى شد و گاهى صفا على ( ع ) \r\n( خشكنابى ، 74 : 1379 )\r\n\r\n3 - 3 - 1 - 3 - 15 شفاعت\r\nدرباره شفاعت على ( ع ) در روز محشر ، احاديث فراوانى وجود دارد ، ( ابن شهرآشوب ، 161 : 1956 ) . او پيشوايى است كه بزرگوارىاش ، تمامى خلق را فرا گرفته و حجت خدا و شفيع گناهكاران است . روزى كه پيامبران و شهيدان براى حساب‌رسى خلق حاضر مىشوند ، خداوند حسلب اهل ولايت را بر عهده على ( ع ) و فرزندانش نهاده است . شهريار خطبه على ( ع ) را كه خطاب به حارث همدانى است و در آن حضرت امير در مورد شفاعت‌اش از كسانى كه زير پرچم ولايت ايشان هستند سخن گفته‌اند ، در قالب شعرى زيبا درآورده است :\r\n هر كه مُرد از جهان مرا بيند * خواه اهل صلاح و خواه فساد\r\nهمه بر موقف صراط از من * به تضرّع كنند استمداد\r\nهر كه حق شفاعت از من داشت * آرمد در پناه رب عباد\r\nهر كه را سر به زير رايت من * سرو نازيست از گزند آزاد \r\n( خشكنابى ، 90 : 1379 )\r\nو در جايى ديگر ، شهريار با تمام وجود از مولايش طلب كمك مىكند و با آوردن واژه \" پير زمين‌گير \" از عمق جان توسل مىجويد :\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n چشمم به سوى سر درِ دارالشفاى توست * شهد شفاعتى كه بيابم شفا ، على\r\nاز \" شهريار \" پير زمين گير ، دست گير * اى دست گير مردم بىدست و پا ، على \r\n( همان : 75 )\r\nدر قطعه توشه نيز ، خداوند را شاهد مىگيرد كه به جز على و يازده فرزند او ، محل اميد ديگرى ندارد و آنها را شفيع خويش در روز قيامت مىگيرد :\r\n على با يازده فرزند او ، يا رب تو شاهد باش * كه روز حشر ، جز اين در من امّيدم به جايى نيست\r\nشفيعم كن على را و خدايا مشكلم بگشاى * كه جز دست على و آل مشكل گشايى نيست \r\n( شهريار ، 1387 ، ج 409 : 2 )\r\nدر غزل « ياعلى 2 » ، شاعر از گناهان مرتكب شده پشيمان است و حضرت على را واسطه‌اى براى عفو گناهانش مىداند . او در اين‌جا مىگويد كه جزاى گناهانش ، خودپسندى است كه گرفتارش گشته و طلب يارى دارد :\r\n سر زد از ما معصيت‌هايى كه نپسندد خداى * وين جهنم خود جزاى خودپسندان يا على\r\nدردمندى روسياهم با شفاعت مستحق * اى درت دارالشفاى دردمندان يا على \r\n( خشكنابى ، 81 : 1379 )\r\n\r\n3 - 3 - 2 احساسات و عواطف شخصى شاعر\r\n\r\n3 - 3 - 2 - 1 عاطفه\r\nشهريار از زبان « حيدربابا » خطاب به بولود قاراچورلو ( ب . ق . سهند ، وفات 1358 ) شاعر\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبزرگ آذربايجان ، درباره مشكلات اجتماعى ايران آن روزگار سخن مى گويد و نه تنها آرزوى نجات مردم ايران را دارد ، بلكه براى ريشه كن كردن شر در جهان ، به فداكارى حضرت على عليه السلام تكيه مىكند و مى كوشد قدرت معنوى خود را از مقام و نام اين اسطوره فضيلت كسب كند . منظومهء \" سهنديه \" ، بر ايمان و اعتقاد مذهبى شاعر تأكيد مىكند . بند آخر سهنديه ، مصاريعى برخاسته از اعتقادات مذهبى اوست كه نقطه اوج اين منظومه است ، شاعر در اينجا ، عشق و ارادت به مولاى متقيان را رمز شكست ناپذيرى خويش مىداند :\r\n من \" على \" اوغلويام ، آزادلرين مردى ، مرادى * او قارانليقلارا مشعل\r\nبوايشيقليقلارا هادى * حقّه ، ايمانه منادى\r\nباشدا سينماز سپريم * الده كوتلمز قئليجيم وار ! \r\n( شهريار ، 72 : 1386 )\r\n\" من فرزند « على » هستم ، آن مرد و مراد آزادگان ، آن مشعل فروزان در تاريكىها ، آن هادى روشنايىها ، آن منادى حق و ايمان ، بر سرم سپرى پولادين ، و به دستم شمشيرى برّان \" !\r\nمنظومه « سهنديه » در تداوم تجارب شهريار در عرصه شعر آزاد ( نيمايى ) شكل گرفته است . « سهنديه » بهترين اثر در وزن آزاد است و از اين نظر با هيچ يك از اشعار آزاد فارسى شاعر قابل مقايسه نيست . ( منزوى ، 105 : 1372 )\r\n\r\n3 - 3 - 2 - 2 ولايتمدارى\r\nشهريار در بيت آخر مثنوى « شب و على » مجذوب بزرگوارى و عظمت آن حضرت مىشود و از صميم جان مىگويد « جان عالم به فداى تو على » كه نشان دهنده‌ى غليان احساسات و عواطف درونى شاعر نسبت به امام و پيشواى خود است . شاعر با تكرار نام زيباى على ( ع ) ، در آخر هر مصرع عاطفه و احساس موجود در شعرش را دو چندان كرده است :\r\n شبروان مست ولاى تو على * جان عالم به فداى تو على \r\n\r\n","description":"","footnote":"","page_name":" 143 ","page_number":143},
  {"content":"\r\n\r\n( خشكنابى ، 76 : 1379 )\r\n\r\n3 - 3 - 2 - 3 توسل\r\nشهريار در غزل « ياعلى 2 » از اينكه زندانى دنيا شده و هنوز به معرفت حقيقى نايل نگشته ، اندوهناك است و از حضرت على ، كمك مىطلبد تا بتواند به عشق حقيقى دست يابد و از گرفتار شدن در دام انسان‌هاى روباه صفت نجات بخشد و از زندان دردمندى رهايى يابد . گويا شاعر ازاينكه دل به عشق زمينى و دنيايى بسته ، پشيمان است و طالب عشقى والاتر و ماندگارتر است چرا كه تنها عشق معنوى است كه روح انسان را جلا بخشيده و آرامش مىبخشد . از اين‌رو شهريار خسته و ناكام ، دستگير مولايش على ( ع ) گشته تا از دوزخى كه گرفتارش گشته ، نجات يافته و به عشق حقيقى نايل گردد . اين غزل ، سراسر سوز و نياز شاعرى دل‌شكسته و پر از عاطفه و احساس است .\r\n مستمندم بسته‌ى زنجير و زندان يا على * دست‌گير ، اى دست‌گير مستمندان يا على\r\nبندى زندان روباهانم اى شير خدا * مىجوم زنجير زندان را به دندان يا على\r\nمن نه ايوبم ولى صبرم به محنت بيش از اوست * من نه يوسف ليك زندانم دو چندان يا على\r\nحيف تشريف تو كز پستى و كوتاهى قد * شرمساريم از رخ بالا بُلندان يا على\r\nصيد كفّاريم و چون تازى ، دوان دنبال اسب * وز سوار كُفر و كين ، سر در كمندان يا على \r\n( خشكنابى ، 81 : 1379 )\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nشهريار در غزل « ياعلى » با توصيف شهداى زمان خويش ، جهاد آنان را ادامه راه شهداى قرن اول اسلام معرفى مىكند و شهداى انقلاب اسلامى را شهداى قرن دوم ( دوره دوم ) مىداند كه با خون خود ، اسلام را زنده كرده و به پيشواز مهدى موعود رفته‌اند . شاعر در لابه‌لاى ابياتش ، احساس و شور حماسىاش را با عاطفه درونىاش مىآميزد و دست نياز و دعا بر آستان مولا على ( ع ) برداشته و طلب نصرت و پيروزى مىنمايد و از ايشان مىخواهد كه با ظهور حضرت مهدى ( عج ) ، دعاى داغديدگان را اجابت نمايد :\r\n گُل‌هاى قرن دوم اسلام بشكفد * با خون شاهدان و شهيدان ما ، على\r\nاز داغديدگان و عليلان دلى بجوى * با درد و داغ عشقِ تو دانى دوا على \r\n( خشكنابى ، 75 : 1379 )\r\n\r\n3 - 3 - 3 ترجمه و اقتباس از ديوان حضرت على ( ع )\r\nشهريار اقتباس‌هاى قابل توجه و ارزشمندى از ديوان حضرت على ( ع ) به عمل آورده است كه خود نشانه‌ى ارادت و توجه وى به مولاى متقيان است .\r\nبه نظر مىرسد شهريار نهج البلاغه و ديوان حضرت امير را بارها مطالعه كرده است بسيارى از مطالبى را كه مورخان و نويسندگان درباره آن حضرت نوشته‌اند ، ديده است . و به آن‌ها انديشيده و به زبانى ساده و سخته در اشعار خود متجلّى كرده است . توصيف و ستايش حضرت را مىتوان يكى از درون مايه‌هاى شعر شهريار دانست . در اين بخش ، گزيده‌اى از اين ترجمه‌ها را بررسى مىكنيم :\r\n\r\n3 - 3 - 3 - 1 مولا على ( ع ) و شريح قاضى\r\nمثنوى مولا على و شريح قاضى ، اولين مثنوى است كه در آن با نام على ( ع ) مواجه مىشويم . شريح كه همان شخص فتوا دهنده به قتل امام حسين ( ع ) مىباشد در ادبيات عاشورايى و شعر مذهبى ، مظهر پليدى ، دورويى و حيله‌گرى و در عين حال زاهدان منبر نشينى كه در خلوت آن كار ديگر مىكنند ، مىباشد كه سرانجام فريفته‌ى ظواهر دنيا شد و فرمان شرعى قتل فرزند امام على ( ع ) را صادر كرد ( سبكدل ، 64 : 1392 ) .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nاين قاضى در زمان حضرت امير خانه‌اى بزرگ مىخرد ، امام على ( ع ) پس از آگاهى از ماجرا او را به خويش مىخواند و مىفرمايد كه اين خانه در شأن تو نيست و خطاب به شريح مىگويد :\r\n« بَلَغَنِى اءَنَّكَ ابْتَعْتَ دَارا بِثَمَانِينَ دِينَارا وَ كَتَبْتَ لَهَا كِتَابا وَ اءَشْهَدْتَ فِيهِ شُهُودا .\r\nفَقَالَ لَهُ : شُرَيحٌ قَدْ كَانَ ذَلِكَ يا اءَمِيرَ الْمُؤْمِنِينَ ، قَالَ فَنَظَرَ إِلَيهِ نَظَرَ الْمُغْضَبِ ثُمَّ قَالَ لَهُ :\r\nيا شُرَيحُ اءَمَا إِنَّهُ سَيأْتِيكَ مَنْ لَا ينْظُرُ فِى كِتَابِكَ وَ لَا يسْاءَلُكَ عَنْ بَينَتِكَ حَتَّى يخْرِجَكَ مِنْهَا شَاخِصا ، وَ يسْلِمَكَ إِلَى قَبْرِكَ خَالِصا ، فَانْظُرْ يا شُرَيحُ لَا تَكُونُ ابْتَعْتَ هَذِهِ الدَّارَ مِنْ غَيرِ مَالِكَ اءَوْ نَقَدْتَ الثَّمَنَ مِنْ غَيرِ حَلَالِكَ ، فَإِذَا اءَنْتَ قَدْ خَسِرْتَ دَارَ الدُّنْيا وَ دَارَ الْآخِرَةِ .\r\nاءَمَا إِنَّكَ لَوْ كُنْتَ اءَتَيتَنِى عِنْدَ شِرَائِكَ مَا اشْتَرَيتَ لَكَتَبْتُ لَكَ كِتَابا عَلَى هَذِهِ النُّسْخَةِ ، فَلَمْ تَرْغَبْ فِى شِرَاءِ هَذِهِ الدَّارِ بِدِرْهَمٍ فَمَا فَوْقَهُ . وَانُّسْخَةُ هَذِهِ :\r\n« هَذَا مَا اشْتَرَى عَبْدٌ ذَلِيلٌ مِنْ مَيتٍ قَدْ اءُزْعِجَ لِلرَّحِيلِ ، اشْتَرَى مِنْهُ دَارا مِنْ دَارِ الْغُرُورِ مِنْ جَانِبِ الْفَانِينَ ، وَ خِطَّةِ الْهَالِكِينَ وَ تَجْمَعُ هَذِهِ الدَّارَ حُدُودٌ اءَرْبَعَةٌ : الْحَدُّ الْاءَوَّلُ ينْتَهِى إِلَى دَوَاعِى الْآفَاتِ ، وَ الْحَدُّ الثَّانِى ينْتَهِى إِلَى دَوَاعِى الْمُصِيبَاتِ ، وَ الْحَدُّ الثَّالِثُ ينْتَهِى إِلَى الْهَوَى الْمُرْدِى وَ الْحَدُّ الرَّابِعُ ينْتَهِى إِلَى الشَّيطَانِ الْمُغْوِى « 1 » . . . . »\r\n شُريحى است قاضى معاصر به مولا * ولى قاضى ريش و پشم است و شولا\r\nبه هشتاد دينار وقت ، از تجمل * خريده يكى خانه چون دسته ى گل\r\nقباله نوشته ، شهودى گرفته * ضمان درك را عُهودى گرفته . . .\r\nطلب كرد او را على شاه مردان * نگاهى به دو كرد چون شير غضبان :\r\nكجايى ! كه عمرت بپرّد چو بادى * در آن خانه آيد غلاظٌ شِدادى\r\nنه حجت پذيرد نه چندين گواهى * به گورت كشاند بخواهى نخواهى \r\n\r\n\r\n","description":"","footnote":"\r\n( 1 ) نهج البلاغه ، ترجمه شيروانى ، 1383 ، نامه 30\r\n","page_name":" 146 ","page_number":146},
  {"content":"\r\n\r\n گر اين خانه جُز از حلالت خريدى * نخسبى كه در غار افعى خزيدى\r\nبرانداختى خانه ى دين و دنيا * نه اينجا دگر خانه دارى نه آنجا\r\nاز اين غبن فاحش جهانى بلرزد * متاعى چنين خود به لعنت نيرز\r\nنگاهش به انشاى متن قباله * كه انشاد فرمود اين سر مقاله\r\nبه من كرده بودى گر اين امر ، تسليم * من اين گونه مىكردم اين نسخه تنظيم :\r\nفروشنده : كوچنده از خانمانى * خريدار : وامانده از كاروانى\r\nمبيعش : نوانخانه‌اى سست بنياست * بنايى است خاكى در معرض باد\r\nيكى منزل كاروان خواب چركين * كه برخيز ، گويد به دنبال بنشين\r\nنه در وى صفايى نه با وى سرورى * چه دهليز مرگى چه دالان گورى\r\nشمالش : به مرداب آفات محدود * جنوباً : به مرگ و مكافات محدود \r\n( شهريار ، 1387 ، ج 688 : 2 - 687 )\r\nدر سرودن اين شعر ، هنر اصلى را امام على ( ع ) به كار برده كه از زبان ادبى و جملات استعاره‌اى بهره گرفته و سرانجام شهريار با استفاده از ذوق و قريحه شاعرانه و لطيف خود در لباس شعر به كسوت عروسى متين و زيبا جلوه داده است . چرا كه متن اصلى اين شعر به زبان عربى در ديوان حضرت على هر چند منسوب به ايشان - موجود است و شهريار با استفاده از آن متن و نامه 30 نهج البلاغه كه در بخشى از آن ، نامه حضرت به قاضى شريح آمده است ، به نظم آن همت گماشته است . وجود كلماتى از قبيل : فروشنده ، خريدار ، مبيع ، دهليز ، دالان ، شمالًا ، جنوباً ، ضمان درك ، شارع و گواه محضر كه مربوط به اصطلاحات معاملاتى مىباشد در اين شعر جلب نظر مىكند كه مىتوان گفت كل اين مثنوى در صنعت « مراعات نظير » از يك « وحدت طولى » و در برخى ابيات « وحدت عرضى » برخوردار مىباشد ( سبكدل ، 64 : 1392 ) تناسب وزن با محتواى اخلاقى و حكمى و اندرزى در مثنوى شهريار قابل تأمل\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاست و در نهايت بايد گفت تصوير سازى كلام امام با پرداخت ماهرانه و شاعرانه شهريار همراه شده و به خلق يك اثر هنرى و بديع انجاميده است .\r\n\r\n3 - 3 - 3 - 2 عهد شكنى\r\nاين شعر ، ترجمه اى است از شعرى منسوب به حضرت امير كه در ديوان منسوب به ايشان آمده است . اين ابيات نيز تحت تأثير اين آيه قرآنى است :  « يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  « 1 »  »  كه در مورد ولايت و جانشينى حضذت على و مسئله غدير است و شهريار بدين صورت به نظم درآورده است :\r\n چه شد ، عهد خدا بر من شكستيد * الا اى حاسدان عهد بشكن !\r\nبه قرآن طاعت من كرد واجب * به هر مؤمن ، خداى حى ذو المَن \r\n( خشكنابى ، 78 : 1379 )\r\n\r\n3 - 3 - 3 - 3 فراز و نشيب‌هاى زندگى\r\nشهريار اين ابيات را تحت تأثير اين مصرع حضرت سروده است : « هوِّن الأمرَ تَعِش فى راحةٍ » كه مضمون و محتواى اجتماعى را در برمىگيرد . حضرت در اين مصرع بيان مىكنند كه زندگى را بايد آسان گرفت و با عقل و درايت با مشكلات برخورد كرد تا زندگى به كام انسان گوارا گردد :\r\n كسى كو مرد كارى ، كار خود مشكل نينگارد * كه در هر مشكلى اشكال اول ، مشكل انگارى است\r\nچو راه و چاهِ هر كارى بدانى مشكل آسان است * اگر خود فى المثل كام نهنگ و صيد مروارى است\r\nو ليكن زندگى مجموعه پست و بُلندىهاست \r\n\r\n\r\n","description":"","footnote":"\r\n( 1 ) سوره نساء ، آيه 59\r\n","page_name":" 148 ","page_number":148},
  {"content":"\r\n\r\n سرازيرش به آسانى و سربالا به دشوارى است \r\n( شهريار ، 1387 ، ج 1209 : 2 )\r\n\r\n3 - 3 - 3 - 4 صبر در برابر مشكلات\r\nحضرت در اين مصرع ، صبر را يكى از ويژگىهاى ممتاز انسان شمرده و او را از يأس و نااميدى بر حذر مىدارد : « اتَصبِرُ لِلبَلوا غَراءً وَ حَسبةً »\r\n به حسّ درد و صبوريست آدمى ممتاز * بهائمند كه فارغ ز فكر شور و شرند\r\nتو نيك‌مرد براى جهاد خلق شُدى * سزاى گريه و زارى زنان نوحه‌گرند \r\n( همان : 1203 )\r\nو در جايى ديگر درباره صبر و قناعت چنين مىفرمايد : « الدهرُ أدبنى و اليأسُ أغنانى » و شهريار چنين به نظم در مىآورد :\r\n ز نوميدى آيد غناى خدا داد * بلا صبر و صبرت قناعت دهد ياد\r\nمرا سيلى آسمان درسى آموخت * كه سيمرغ افسانه را گشتم استاد \r\n( همان : 1206 )\r\n\r\n3 - 3 - 3 - 5 طمع\r\nشهريار در بخش ترجمه و اقتباس ، اغلب اشعارى را برگزيده كه مضمون اجتماعى دارند و آداب زندگى و تعامل اجتماعى را مىآموزند ، از جمله اين مضامين ، بهره‌گيرى از اين مصرع حضرت على « لا تَخضعنَ لِمخلوقٍ عَلى طمعٍ » است كه در آن بندگان خدا را به سمت و سوى خالق خودشان سوق مىدهد و تنها خداوند را رازق بىمنت معرفى مىنمايد و زندگى و الا را در اجتماع بين دين و دنيا قرار مىدهد :\r\n طمع در كس مبند از بهر دنيا * كه دين خويش خواهى داشت موهون\r\nبرو حاجت كه دارى از خدا خواه * كه مطلب ، زير يك كاف است و يك نون \r\n\r\n","description":"","footnote":"","page_name":" 149 ","page_number":149},
  {"content":"\r\n\r\n چه امّيد كرم دارى از آن خلق * كه خود بيش از تو مفلوك است و مفتون\r\nاگر دنيا و دين يك جا چه بهتر * ولى گر دين نشد دنيا شود دون \r\n( همان : 1208 )\r\n\r\n3 - 3 - 3 - 6 انسان\r\nشهريار ، بيت معروف حضرت على ( ع ) را « وَ تزعمُ أنَّكَ جِرمٌ صغير ، وفيكَ انطَوى العالمُ الأكبرُ » كه در مورد خلقت و قدرت و عظمت انسان است ، به اين زيبايى به تصوير مىكشد :\r\n همه دردها از تو و خود نبينى * همه نسخه‌ها در تو و خود نخواهى\r\nتو يك لفظى اما طلسم عجايب * دريغا كه معناى خود را ندانى\r\nتويى آن كتاب مقدس كه در وى * نبشته همه رازهاى نهانى\r\nتو انسانى و خود خدا در تو مخفى * ملك در تو محو و فلك در تو فانى \r\n( شهريار ، 1387 ، ج 1125 : 2 )\r\n\r\n3 - 4 امام حسين ( ع )\r\nحسين ( ع ) زينت آسمان‌ها و زمين و چراغ هدايت و كشتى نجات و امام و پيشواى بىلغزش است . « امام حسين ( ع ) از نظر نسب و خاندان ، جز برادرش امام حسن و خواهرانش زينب و امّ كلثوم نظيرى ندارد و در فضايل و كمالات انسانى و سجاياى اخلاقى يكى از پنج تن آل عباست كه خداوند بر وجودش بر ملايكه و ديگر مخلوقات مباهات مىكند و از جمله ايثارگرانى است كه تنها نان مختصر خود را به مسكين و يتيم و اسير كافر داد و در پاداش آياتى از سوره « هل أتى / انسان » را گرفت . حسين جزو چند نفرى است كه خداوند مودّت او را بر تمام مسلمانان واجب ساخته است و در « آيه تطهير » به پاكى درون و عصمت عملى وى شهادت داده و در « آيه مباهله » او را مورد ستايش قرار داده است . » ( بابازاده ، 57 : 1380 )\r\n\r\n3 - 4 - 1 مدح\r\nبيشترين اشعار شهريار در مورد امام حسين مربوط به بخش رثا و مرثيه سرايى است . يكى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nاز غزل‌هاى يسيار زيباى شهريار در مدح و ستايش امام حسين ( ع ) ، غزل « مهمان عرش » است كه در اينجا به بررسى و تبيين آن مىپردازيم :\r\n\r\n3 - 4 - 1 - 1 توصيف خصوصيات اخلاقى\r\nشهريار در بيت اول اين غزل ، با الهام و تأثير پذيرى از سوره‌هاى قرآنى « والشمس » و « والطور » اين دو سوره را توصيف‌گر سيما و سيرت آن حضرت مىداند و نور چهره حضرت و صبر و استقامت ايشان را وام گرفته از اين سوره‌ها مىداند :\r\n اى طلوع آيتِ والشمس در سيماى تو * سوره والطور وصف سينه‌ى سيناى تو \r\n( خشكنابى ، 62 : 1379 )\r\n\r\n3 - 4 - 1 - 2 عظمت و ارجمندى\r\nشهريار در ابيات زير ، امام ( ع ) را مهمان ويژه عرش الهى مىداند كه همه عرش و فرش در زير گام‌هاى مبارك ايشان گسترده است :\r\n دعوت معراج و مهمانى عرش كبريا * بوالعجب تشريف سلطانى است بر بالاى تو\r\nوه كه در پيچيد عرش و فرش در يك چشم زد * زير پاى رَفرَفِ كون و مكان پيماى تو\r\nشهسوار ذىالقِران ، آن شاهباز دست غيب * چون عقابى در ركاب موكب والاى تو \r\n( همان )\r\n\r\n3 - 4 - 1 - 3 رويكرد سياسى\r\n\r\n3 - 4 - 1 - 3 - 1 حكومت يزيد و بازخوانى آن در دوره حكومت جديد\r\nشاعر در ابيات زير از غزل « مهمان عرش » بعد از مدح و ثناى حضرت ، وارد مباحث\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nسياسى شده و از اشغال حكومت توسط دژخيمانى سخن مىگويد كه شايستگى و لياقت عهده‌دارى امر حكومت را نداشتند . وى با آوردن واژه « بوزينه » از صفت زشت يزيد كه ميمون باز بود ، پرده برمىدارد و با ذمّ و نكوهش آنان ، به طريقى زيبا ، مسائل سياسى و اوضاع حكومت زمان خويش و سردمداران آن و شيوه كشوردارىشان را به چالش مىكشد و با تأسى از قيام و نهضت عاشورا ، دوره حكومت جغدان را به پايان رسيده مىپندارد :\r\n آن چنان تأويل شد قرآن كه در طى قرون * اهرمن را گفت هان يا جاى من يا جاى تو\r\nوقت آن باشد كه دژخيمان خود در خون كشند * خاك و خون آغشتگان روز عاشوراى تو\r\nمنبر و محراب شد بازيچه بوزينه‌گان * آسمان چرخيد تا تعبير شد رؤياى تو\r\nخفتگان خاك و خون برخيزد از خواب قرون * و آسمان از صيحه برپا مىكند غوغاى تو\r\nدور جغدان نيز هم دارد به پايان مىرسد * مىرود كز قاف خود سر بر كُند عنقاى تو\r\nچشم خودبينِ جهان دارد خدا بين مىشود * توتياى چشم دل كردند خاك پاى تو \r\n( همان : 63 - 62 )\r\n\r\n3 - 4 - 2 رثاى امام حسين ( ع )\r\nامام حسين ( ع ) ، در اشعار تركى و فارسى شهريار ، جايگاه ويژه‌اى دارد . شهريار شاعرى\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nاست غنايى ، كه از اندرون محزون خود سخن مىگويد و مصيبت شهادت حسين را به زمين و آسمان تعميم مىدهد . در اينجا به ذكر ويژگىهاى اشعار عاشورايى وى مىپردازيم .\r\nهمانگونه كه اشاره شد ، بيشتر اشعار شهريار در رثاى امام حسين و خاندان ايشان است . در اين بخش ، همانند فصل دوم ، نوع نگاه شاعر به مسأله عاشورا و موضوعات آن را تبيين مىكنيم و با توجه به موضوعات مطرح شده در اشعار عاشورايى وى ، اين بخش را در چهار قالب « بررسى مضامين اخلاقى و اجتماعى شخصيت‌هاى قهرمان عاشورا » ، « شخصيت‌هاى ضد قهرمان » ، « موضوعات » و « فراخوانى شخصيت‌هاى عاشورايى در اشعار انقلابى » آورده‌ايم .\r\n\r\n3 - 4 - 2 - 1 شخصيت‌هاى قهرمان عاشورايى\r\n\r\n3 - 4 - 2 - 1 - 1 حسين ( ع )\r\n\r\n3 - 4 - 2 - 1 - 1 مضامين اخلاقىاجتماعى\r\n\r\n3 - 4 - 2 - 1 - 1 - 1 ظلم ستيزى\r\nامام حسين ( ع ) در اشعار شهريار با نمادهاى گوناگون مطرح شده است ؛ گاهى امام حسين نماد ظلم ستيزى است :\r\n فرياد كن ز ظلم و تعدّى كه گفته‌اند * آنجا كه قصّه قصّه‌ى زور است يا حسين \r\n( شهريار ، 1377 ، ج 601 : 2 )\r\n\r\n3 - 4 - 2 - 1 - 1 - 2 نماد عشق و آزادى\r\nشهريار در اين ابيات بيان مىدارد كه نام و ياد حسين و آرمان او در تاريخ ثبت شده و اهدافى كه وى از قيامش دنبال مىكرد ، او را تبديل به نماد و اسطوره‌ى آزادى خواهى كرده است اما در مقابل حكومت بنىأميه كه از ابتدا بنايش بر كفر و بىايمانى و طغيان نهاده شده بود ، همچون حكومت‌هاى فاسدى كه تبديل به عدم گشتند ، از بين رفت و نابود گشت :\r\n بنى اميه و آن دستگاه فرعونى * همان فسانه فرعون و گنج قارون شد \r\n\r\n","description":"","footnote":"","page_name":" 153 ","page_number":153},
  {"content":"\r\n\r\n ولى حسين ( ع ) علمدار عشق و آزادى * لقب گرفت و شهنشاه ربع مسكون شد \r\n( همان : 492 )\r\n\r\n3 - 4 - 2 - 1 - 1 - 3 محتواى انسانى قيام امام حسين\r\nشهريار بر محتواى انسانى قيام تاريخى امام حسين ( ع ) متمركز مىشود و اين گونه مىسرايد :\r\n خدا به نافه خلدش دماغ جان پر داشت * كه بوى خون نكند رخنه در دماغ حسين \r\n( شهريار ، 1387 ، ج 365 : 1 )\r\n\r\n3 - 4 - 2 - 1 - 1 - 4 طنين صداى امام ( ع ) در گوش تاريخ\r\nيكى ديگر از ويژگىهاى اجتماعى امام ( ع ) ، نقش ايشان در بيدارگرى جوامع اسلامى در طول تاريخ است . شهريار اين واقعه را در مقابل چشمانش تصور مىكند ، واقعه‌اى كه زمانه هرگز نتوانست آن را به دست فراموشى بسپارد . او گويى هنوز ساقى عطشان كربلا را مىبيند كه كنار علقمه افتاده است و يقين دارد كه اگر چه نور حسين در خيمه‌هاى آتش گرفته خاموش شد ؛ اما مساجد كه پايگاه محكم دين است ، منور به چلچراغ فروغ هدايت حسين ( ع ) و روشنگر راه عاشقانش است :\r\n بهر چمن كه بتازد سموم باد خزان * زمانه ياد كند از خزان باغ حسين\r\nهنوز ساقى عطشان كربلا گويى * كنار علقمه افتاده با اياغ حسين\r\nاگر چراغ حسينى به خيمه شد خاموش * منور است مساجد به چلچراغ حسين \r\n( شهريار ، 436 : 1363 )\r\n\r\n3 - 4 - 2 - 1 - 1 - 5 جاودانگى\r\nشهريار در اين بيت ، يزيد را مورد ندا قرار مىدهد تا ببيند كه چگونه نام حسين ( ع ) سرتاسر پهنه‌ى گيتى را در نورديده و نام و يادش با رنگ خون در زمين كربلا ؛ اين تابلوى هميشه زنده تاريخ ، نقاشى شده است :\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n يزيد كو كه ببيند به ناله قافله‌ها * گرفته از همه سوى جهان سراغ حسين \r\n( خشكنابى ، 114 : 1379 )\r\nشهريار با تأثير پذيرى از آيه قرآنى  « وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  « 1 »  »  امام حسين و شهداى ادشت كربلا را زنده مىداند زيرا با جان نثارى او و يارانش دين احيا شد ، دينى كه يزيديان خواستار ريشه كن كردن آن بودند . اين حسين بود كه با نثار جان و عائله خويش موجبات ماندگارى و جاودانگى اسلام را فراهم آورد :\r\n چونيك مىنگرى زنده اين شهيدانند * و گرنه هر بشرى زاد و مرد و مدفون شد \r\n( همان : 110 )\r\n\r\n3 - 4 - 2 - 1 - 2 حضرت زينب ( س )\r\nدر هر قيام ، حادثه و رويدادى كه باعث تحول بنيادى در جوامع انسانى مىگردد ، دو عنصر مهم به چشم مىخورد ؛ يكى رهبرى اين رويداد و ديگرى مديريت بعد از رخداد .\r\nيكى از عظيم‌ترين رويداد تاريخى ، قيام عاشورا بود كه به رهبرى امام حسين ( ع ) و مديريت زينب كبرى ( س ) در كربلا به وقوع پيوست ، كه اين رهبرى و مديريت ، يك رابطه بسيار تنگاتنگ در ابعاد سياسى ، فرهنگى و اجتماعى با هم دارند ، رهبرى امام حسين در مسير قيام ، مديريت حضرت زينب بعد از قيام را به وجود آورد ، اين دو امر ، منشأ آثار و تحول در عرصه‌هاى مختلف سياسى ، اجتماعى و فرهنگى در جامعه گرديد . همين حضور برجسته ايشان در جريان حادثه عاشورا و گره خوردن نام ايشان با اين نهضت ، موجب شده شاعران در ادوار مختلف تاريخ ، با شور و شعور خويش به ابعاد مختلف شخصيت ايشان بپردازند .\r\nشهريار نيز يكى از اين شاعران با شور و شعور است . وى در برخى از قصايد و غزل‌هايش به حضرت زينب ( س ) و ابعاد شخصيت ايشان پرداخته است اما نه در قصيده‌اى مستقل بلكه به صورت پراكنده ، در چند جاى در خلال قصيده « حماسه حسينى » و اشعارى كه در توصيف\r\n\r\n\r\n","description":"","footnote":"\r\n( 1 ) آل عمران : 169\r\n","page_name":" 155 ","page_number":155},
  {"content":"\r\n\r\nزنان و مردان مجاهد انقلابى سروده است .\r\n\r\n3 - 4 - 2 - 1 - 2 - 1 ماندگار ساختن نهضت عاشورا\r\nاز ويژگىهاى اجتماعى بسيار مهم شخصيت حضرت زينب ( س ) ، ماندگار كردن نهضت عاشورا با شجاعت و دليرى خويش است . اگر جهاد حسين بن على ( ع ) خوب جنگيدن و خوب شهيد شدن بود ، جهاد خواهرش خوب تبليغ كردن و خوب سخن گفتن و ابلاغ پيام شهيدان بود . اسيران اهل بيت ( ع ) خصوصاً زينب كبرى ( س ) در مسير كربلا تا كوفه و از كوفه تا شام و ديگر نقاط ، زمينه‌هاى انقلاب و تحوّلى عظيم را ايجاد كردند . حضرت با برخوردارى از امتيازاتى چون وقت‌شناسى ، عقل و تدبير ، فصاحت و بلاغت و شجاعت و شهامت توانست موجبات ماندگارى نهضت بزرگ عاشورا فراهم نمايد . ( آلاهى ، 63 : 1375 - 62 )\r\nشهريار اين جهاد زينب كبرى را به تصوير مىكشد و شهامت و شجاعت و فصاحت و بلاغت ايشان را بعد از واقعه عاشورا عامل ماندگارى اين نهضت خونين مىداند :\r\n يزيد جلوه كار حسين مىپوشيد * ز زينب است كه اين جلوه روز افزون شد \r\n( شهريار ، 1387 ، ج 492 : 1 )\r\n\r\n3 - 4 - 2 - 1 - 2 - 2 بلاغت و سخنورى\r\nيكى ديگر از ويژگىهايى كه شاعران متعهد ، در توصيف حضرت زينب ( س ) بدان مىپردازند ، بلاغت و فصاحت اوست . سخنان او در دربار يزيد و ابن‌زياد ، در نهايت فصاحت و بلاغت و با احاطه به آيات قرآن و با نگاه ژرف به حقايق دينى بود و از نظر برهان و استدلال ، همگان را حيرت زده كرده بود . از القاب حضرت زينب ، « وليدة الفصاحة و رضيعة الولاية » است بنابراين برخوردارى او از چنين بلاغت و فصاحتى ، دور از انتظار نيست چرا كه او تربيت يافته‌ى معلمان و مربيان بزرگى چون حضرت رسول اكرم ، مادرش فاطمه ، پدرش على و برادرانش حسنين عليهم السلام است . جاحظ كه خود اديبى بزرگ در ميان عرب است ، از خزيمهء اسدى روايت مىكند : « پس از شهادت حسين ( ع ) وارد كوفه شدم كه همزمان با ورود اسيران اهل بيت در كوفه و زمان ايراد خطبه توسط زينب بود . من هيچ زن اسير و امان داده\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاى را گوياتر از او نديدم . چنان سخن مىگفت كه گويى سخنان از زبان على ( ع ) خارج مىشدند . ( العسكرى ، 1410 ق : 146 - 145 )\r\nشهريار در بيت زير او را خطيبى مىنامد كه با خطبه‌هاى كوبنده‌اش ، نيت پليد يزيد را از ارتكاب فاجعه بزرگ كربلا برملا مىكند و تمام نقشه‌هاى او را باطل كرده و هويت خاندان بنىاميه و حكومت‌شان را بر همگان آشكار مىسازد :\r\n خطيبى كو يزيد از خطبه افسون مىكند چون مار * چه مارى ! كو به هيچ افسانه‌يى افسون نخواهد شد \r\n( شهريار ، 1387 ، ج 1143 : 2 )\r\n\r\n3 - 4 - 2 - 1 - 3 حضرت عباس ( ع )\r\nمهم‌ترين عناصر تشكيل دهنده‌ى شخصيت حضرت ابالفضل ( ع ) در شعر عاشورايى فارسى و عربى ، شجاعت و دلاورى ، مناعت طبع و وفا و پرچمدارى است . البته توصيف ظاهرى ايشان نيز مد نظر شعراى اهل بيتى است . سيد حيدر با توجه به اينكه اشعارش بيشتر جنبه حماسى و فخرى دارد ، بيشتر از جنبه اجتماعى به مدح و ستايش و توصيف حماسى شخصيت عباس ( ع ) پرداخته و از دليرى و جنگاورى ايشان در ميدان نبرد و عدم پذيرش ظلم و ستم و مناعت طبع وى سخن رانده است . اما شهريار در كنار توصيف برخى صفات ايشان همچون وفادارى و شجاعت ، به توصيف ظاهرى ايشان نيز پرداخته و چهره‌ى زيبا ، قامت رشيد و . . . ايشان را براى مخاطب خويش ترسيم مىكند و از واژه ماه و قمر براى بيان زيبايى ظاهرى عباس ( ع ) استفاده مىكند . شهريار از بازخوانى شخصيت عباس ( ع ) در اشعار مربوط به انقلاب اسلامى ايران نيز بهره جسته و جوانان دلاور دوران انقلاب و جنگ هشت سال دفاع مقدس را در شخصيت حضرت عباس ( ع ) حلول داده است تا به اين طريق از يك سو تقدس و ارزش همت و دلاورىهاى آنان را به تصوير كشيده و از سوى ديگر ملت را به دفاع از ميهن خويش و پيكار با باطل تشويق و ترغيب نمايد .\r\nمهم‌ترين جلوه‌گاه تجلّى و بروز شخصيت و انديشه حضرت عباس ( ع ) در واقعه عاشورا بود .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nشهريار در كنار توصيف برخى صفات ايشان همچون وفادارى و شجاعت ، همت و سقايت ، به توصيف ظاهرى ايشان نيز پرداخته و چهره‌ى زيبا ، قامت رشيد و . . . ايشان را براى مخاطب خويش ترسيم مىكند و از واژه ماه و قمر براى بيان زيبايى ظاهرى عباس ( ع ) استفاده مىكند\r\n\r\n3 - 4 - 2 - 1 - 3 - 1 وفادارى\r\nشاعر در اينجا ، عباس را مطيع و وفادار برادرش معرفى مىنمايد كه با كشته شدن او ، نه تنها كمر حسين بن على ( ع ) ، بلكه كمر خاندان بنىهاشم شكست :\r\n به امام عصر خود چه برادرى يكتا * كه دو تا شد از قتلش كمر بنىهاشم \r\n( همان )\r\n\r\n3 - 4 - 2 - 1 - 3 - 2 زيبايى\r\nشهريار در اين جا با تاثير پذيرى از آيه قرآنى    « وَ الشَّمْسِ وَ ضُحاها وَ الْقَمَرِ إِذا تَلاها    « 1 »    »    به توصيف چهره نورانى و ماه مانند عباس ( ع ) مىپردازد و مىگويد كه چهره ماه سان وى كه تبلور نور و درخشش \" سوره الشمس \" بود ، در روز تاسوعا غروب كرد :\r\n شفقى زخون بود و رُخى آيت و الشمس * كه غروب كرد از ما قمر بنىهاشم \r\n( همان )\r\n\r\n3 - 4 - 2 - 1 - 3 - 3 سقايت\r\nشهريار در قصيده « حماسه حسينى » از رفتن حضرت ابوالفضل به سمت نهر فرات و پر كردن مشك از آب مىگويد ؛ شهريار با توصيفى بسيار زيبا و دقيق صحنه‌ى اذن گرفتن عباس ( ع ) از امام حسين ( ع ) و راهى شدن او به سمت نهر فرات را ترسيم مىكند و در خلال اين تصاوير جوانمردى و وفاى ايشان را به تصوير مىكشد كه با آنكه در كنار آب بود ، لب به آب نزد ؛ چرا كه غيرت عباس برنمىتافت كه خود آب بنوشد در حالى كه هنوز طفلان برادرش تشنه كام‌اند . در بيت بعدى با رويكردى عاطفى و حزن آلود به تصويرسازى صحنه‌ى قطع شدن دستان حضرت ابالفضل و گرفتن مشك آب بر دندان و كشته شدن بىدست و سر او\r\n\r\n\r\n","description":"","footnote":"\r\n( 1 ) الشمس : 2 و 1\r\n","page_name":" 158 ","page_number":158},
  {"content":"\r\n\r\nمىپردازد و در آخر با به غليان آمدن احساسات و عواطف خود ، به تمجيد و ثناى همّت و مهر و وفادارى و عظمت عباس ( ع ) مىپردازد :\r\n سپس برادر با جان برابر از بر شاه * به رفتن سوى شطّ فرات مأذون شد\r\nنخورد آب كه لب تشنه بايدم جان داد * به دوش ، مَشك پر آب از شريعه بيرون شد\r\nبه بازوان قلم ، مَشك آب بر دندان * شهيد گشت و سموات محو و مفتون شد\r\nفداى همّت و مهر و وفاى تو عباس * كه قدّ هر الفى پيش قامتت نون شد \r\n( همان : 109 )\r\n\r\n3 - 4 - 2 - 1 - 4 حضرت على اصغر\r\nعلى اصغر مصداق كامل و بارز مظلوميت بود ؛ چرا كه او طفل بود و نمى توانست بر ضد سپاه دشمن كارى انجام دهد . شهادت مظلومانه او ، يكى از حوادث كم نظير و فراموش نشدنى تاريخ است . شهريار با بهره‌گيرى از احساس و عاطفه لطيف خويش به رثاى اين كودك شش ماهه پرداخته و قلم‌اش چنان تأثير گذار است كه مخاطب را در تمام در تمام احساساتش شريك مىكند و احساسش را به وى منتقل مىكند .\r\nشهريار در ابيات زير نيز با رويكردى عاطفى - روانى به بيان احساسات خويش از كشته شدن فرزند شش ماهه اباعبدالله الحسين ( ع ) مىپردازد . منظور از رويكرد عاطفى - روانى ، رويكردى است كه منجر به ايجاد ارتباط ميان مخاطب و شاعرمى شود . بدين گونه كه هدف شاعر از سرودن شعر ، صرف بيان احساسات وعواطف درونى خود نيست ؛ بلكه به دنبال واكنش و انگيزش در مخاطب نيز است كه اين امر به دنبال تصاوير احساسى و عاطفى كه از عمق دل شاعر و صدق عاطفه او سرچشمه مى گيرد ، به وجود مى آيد و در ادبيات شيعى ، مضامين مربوط به عاشورا و امام حسين ( ع ) و فجايعى كه در آن روز بر اهل بيت ( ع ) تحميل شد ، از لحاظ عاطفى - روانى بيشترين بسامد را در شعر شيعى به خود اختصاص داده است .\r\nوى از زبان امام حسين ( ع ) خطاب به فرزندش على اصغر ، تصاويرى سوزناك آفريده است\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nكه مخاطب آن نه عقل و نه اين تصاوير حاصل از تفكر عميق و لفظ پردازى متصنع است ؛ بلكه جوشش عاطفه است و نتيجه آن خروش دل‌ها :\r\n گشودى چشم در چشم من و رفتى به خواب اصغر * خداحافظ خداحافظ بخواب اصغر بخواب اصغر\r\nبه دست خود به قاتل دادمت هستم خجل ، امّا * زتاب تشنگى آسودى و از التهاب اصغر\r\nگلوى تشنه بشكافته بنماى با زهرا ( س ) * بگو كز زهر پيكانها به ما دادند آب اصغر\r\nبه شب تا مادرت گيرد به بَر قنداقه‌ى خاليت * بگريند اختران شب به لالاى رباب اصغر\r\nكبوتر گو ، به زن‌هاى مدينه با پر خونين * خبر كن آنچه بو بردند از واى غُراب اصغر\r\nتو با رنگ پريده غرقِ خون ، دنيا به من تاريك * كجا ديدى شب آميزد ، شفق با ماهتاب اصغر \r\n( خشكنابى ، 111 : 1379 )\r\n\r\n3 - 4 - 2 - 1 - 4 - 1 شفاعت\r\nشهريار در ادامه ، طفل شش ماهه حسين‌بن على را شفيع خود و شيعيان قرار مىدهد و از ايشان مىخواهد كه با دستان كوچك خويش ، شيعيان و امت اسلام را مورد شفاعت قرار داده و يارىشان كند :\r\n زيارت خواهد و فيض شفاعت شهريار از تو \r\n\r\n","description":"","footnote":"","page_name":" 160 ","page_number":160},
  {"content":"\r\n\r\n دعاى شيعيان كن از شفاعت مستجاب اصغر \r\n( همان : 112 )\r\n\r\n3 - 4 - 2 - 1 - 5 حضرت رقيه ( س )\r\nيكى از شهيدان قيام حسينى كه نقش بسيار تأثير گذارى در تبديل واقعه عاشورا به يك جريال سيال تاريخى داشت ، حضرت رقيه ( س ) ، دختر سه ساله امام حسين ( ع ) است كه بارگاه آن حضرت در شهر شام واقع شده است .\r\nشهريار در سال 1391 هجرى قمرى ، در شأن و مقام آن حضرت و بارگاه مقدسش شعرى سروده و در آن ارادت خود را به اين بانوى سه ساله عرضه داشته است . شاعر ابتدا به توصيف قبر غريب او در اين شهر و مقام و منزلت آن پرداخته است :\r\n اين قبر غريب هم در اين گوشه‌ى شام * يا رب به جه قربِ حق گرقته است مقام\r\nاو كودك خردى از حسين‌بنِ على است * ( شهزاده رقيه ) دُخت آن شاه ولى است\r\nمُروارى گنجينه‌ى آل اللهى است * كز ماه حريم حُرمتش تا ماهى است \r\n( همان : 122 )\r\n\r\n3 - 4 - 2 - 1 - 5 - 1 شهادت\r\nدختر سه ساله اباعبد الله الحسين ( ع ) كه در سفر كربلا همراه با اسراى خاندان عصمت و طهارت بود ، با ايشان وارد شهر شام ، مقر حكومت يزيد ملعون شد . به دستور يزيد اسرا در خرابه‌اى كه در نزديكى قصر بود سكنى داده شدند . حضرت رقيه كه كودكى سه ساله بود ، شبى بسيار گريست و بىتابى كرد و پدر را خواست .\r\nخبر به يزيد رسيد و او در كمال قساوت قلب دستور داد سر مطهر امام حسين ( ع ) را نزد او بردند و او از اين منظره بيشتر رنجور و دلتنگ شد و در همان شب در خرابه شام ( كه محل موقت اقامت اسرا بود ) جان داد و در همان محل به خاك سپرده شد . ( نجفى ، 116 : 2003 )\r\nشهريار نيز در بيتى اين حادثه غم انگيز را به تصوير كشيده است :\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n اين شهر سزاى دين در آن روز آن داد * كاين طفل به كنج اين خرابه جان داد\r\nبر نيزه‌ى سر بريده‌ى شاه شهيد * تا ديد روان پاكش از تن بپريد \r\n( خشكنابى ، 122 : 1379 )\r\n\r\n3 - 4 - 2 - 1 - 5 - 2 حاجت دهنده\r\nشاعر بارگاه حضرت رقيه ( س ) را محل اميد همگان از فقير و غنى مىداند و اشاره مىنمايد كه عظمت و ارج ايشان بسيار والاست و شاهان و بزرگانى كه صاحب مقام و منزلت هستند ، در پيشگاه اين بانوى سه ساله سر تعظيم فرود مىآورند و با تمام قدرت و امكاناتى كه در اختيار دارند ، حاجت خود را از ايشان طلب مىكنند :\r\n شاهان به شكستگى بيايند اينجا * رخساره به خاك در بسايند اينجا\r\nآنان كه كه به مُلك خود وزير و شاهند * اينجاست كه حاجت از خدا مىخواهند \r\n( همان )\r\n\r\n3 - 4 - 2 - 1 - 6 اصحاب\r\nشهريار در اين بيت به اصحاب و ياران امام حسين ( ع ) مىپردازد و دين اسلام را وامدار خون آنان مىداند :\r\n خوشا به حال شما اى فدائيان حسين * كه دين به خون شماها رهين و مرهون شد \r\n( همان : 110 )\r\n\r\n3 - 4 - 2 - 2 ضد قهرمانان\r\n\r\n3 - 4 - 2 - 2 - 1 يزيد\r\nمعاويه با اقناع شخصيت‌هاى بزرگ حجاز ، پشتيبانى كامل قبايل هم پيمان شام و تبديل نظام شورايى به حكومت موروثى ، زمينه را براى جانشينى يزيد آماده ساخت . هنگامى كه او در گذشت ، مردم براى خلافت با يزيد بيعت كردند . در اين ميان فقط دو نفر از مردم حجاز ، يعنى حسين بن على ( ع ) و عبدالله بن زبير ، از بيعت خوددارى كردند و به مكه پناه بردند . به اين\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nترتيب خلافت حكومتى وسيع ، ثروتمند و سياسى به يزيد سپرده شد كه نه تلاشى براى ساختن آن كرده بود و نه شايستگى و توانمندى لازم براى اداره آن را داشت . ( بيضون ، 1979 م : 186 )\r\nيزيد همان كسى است كه عبدالله بن حنظله يكى از اشراف مدينه ، در باره‌اش مىگويد : « واللهِ ما خَرجنا على يزيد حتى خِفنا ان نرمى بالحجارةِ من السماء . . . انّ رجلًا ينكحُ الامهات و البناتِ و الاخوات ، و يشربُ الخمرَ و يدع الصلاةَ . والله لو لم‌يكُن معى من الناسِ أحدٌ لَأبليتُ بلاء حسنا » ( نجفى ، 83 : 2003 ) و نيز طه حسين درباره‌اش مىگويد : « أنّ امور المسلمين قد صارت أيام معاوية و ابنه الى شر ما يمكنُ ان تصيرَ إليه » ( طه حسين ، 1961 ، ج 245 : 2 )\r\nشهريار در اشعارش صراحتا اسم يزيد را ، كه يكى از شخصيت‌هاى ضد قهرمان در اشعار عاشورايى است ، مىآورد . در بيت زير ، يزيد نماد ديو پليد است :\r\n امّا عجبا كه خود پايتخت يزيد * خشتى ندهد نشان از ديو پليد \r\n( خشكنابى ، 122 : 1379 )\r\nوى در جاى ديگر درباره كينه و دشمنى بنى اميه و هدف شوم يزيد كه نابود كردن دين اسلام بود ، مىگويد :\r\n يزيد نحله اسلام ريشه كن مىخواست * حسين بود كه دين زنده تا به اكنون شد \r\n( همان : 109 )\r\n\r\n3 - 4 - 2 - 2 - 2 شمر\r\nاز ديگر شخصيت‌هاى ضد قهرمان ، كه مورد توجه شهريار قرار گرفته ، شمر قاتل امام است . شهريار در اين بيت با كنايه به قتل امام حسين توسط شمر مىپردازد . وى از زبان شمر به بيان خيرخواهى حسين بن على ( ع ) و فلسفه قيام وى مىپردازد كه حتى در لحظات آخر عمر با زخم‌هاى روى تنش براى امّت دعاى خير مىكرد ؛ چرا كه فلسفه‌ى قيام حسين و كشته شدن خود و خانواده‌اش ، اصلاح امت و امر به معروف و نهى از منكر بود :\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n شمر گويد گوش كردم تا چه خواهد از خدا * جاى نفرين هم به لب ديدم دعا دارد حسين \r\n( همان : 107 )\r\n\r\n3 - 4 - 2 - 3 موضوعات\r\nشهريار در اشعارش ، علاوه بر شخصيت‌هاى عاشورايى ، به موضوعات مختلف ديگرى پيرامون كربلا و حوادث جارى در آن پرداخته است . موضوعاتى مانند ، حركت كاروان امام حسين از مكه به كربلا ، فلسفه قيام عاشورا ، نماز ظهر عاشورا ، نابودى حكومت فاسد ، ويران گشتن خانه دين بعد از قتل حسين ( ع ) و . . . .\r\n\r\n3 - 4 - 2 - 3 - 1 حركت كاروان امام حسين ( ع ) از مكه به كربلا\r\nكاروان كربلا پس از وداع با پيامبر ( ص ) و حضرت زهرا ( س ) و امام مجتبى ( ع ) شب‌يكشنبه بيست و هشتم رجب سال 60 هجرى مدينه را به سوى مكه ترك نمودند . امام حسين ( ع ) از بيعت با يزيد خوددارى كرده و شبانه همراه خانوادهءه خويش از مدينه به مكه حركت نمود . يك جامعه نمونه در اين كاروان متجسم بود . در دل تاريكى از كوره راه‌هاى بيابان‌ها گذر كردند و منزل به منزل راه سپردند . شهريار در بيت ذيل ، همين حوادث جارى در كربلا و نحوه حركت كاروان امام حسين از مكه به كربلا را بيان مىكند :\r\n از حريم كعبه‌ى جدش به اشكى شست دست * مروه پشت سر نهاد اما صفا دارد حسين \r\n( شهريار ، 1377 ، ج 70 : 1 )\r\nدر اشعار شهريار ، كربلا به بالاترين درجه خود مىرسد . او كمال صبر را در غزل « كاروان كربلا » به تصوير مىكشد و به بيان حركت كاروان و قافله حسين ( ع ) به سوى كوفه و نيز عهدى كه امام ( ع ) با خدا بسته بود تا بر ظلم و فساد و . . . قيام كند ، مىپردازد :\r\n شيعيان ديگر نواى نينوا دارد حسين * روى دل با كاروان كربلا دارد حسين\r\nسر به قاچ زين نهاده ، راه پيماى عراق * خود كه عهدى با خدا دارد حسين \r\n\r\n","description":"","footnote":"","page_name":" 164 ","page_number":164},
  {"content":"\r\n\r\n( خشكنابى ، 106 : 1379 )\r\n\r\n3 - 4 - 2 - 3 - 2 فلسفه نهضت حسينى\r\nشهريار در قصيده حماسه حسينى به بيان فلسفه نهضت و جنبش امام حسين ( ع ) و موضع خصمانه ايشان در برابر حكومت اموى مىپردازد سپس اين پرسش را مطرح مىكند : چرا امام حسين ( ع ) به همراه خانواده‌اش به سمت كوفه حركت كرد ؟ سپس پاسخ مىدهد كه حضرت زينب كسى است كه پرچم اسلام را با سخنان زيبا و غرّاى خود حمل مىكرد سخنانى كه دستگاه تبليغاتى حكومت غاصب اموى را خوار و پست كرد و آن را به ذلت كشاند و دين رسول خدا را زنده گرداند :\r\n حماسه‌اى است از حماسه‌ها ما فوق * هر آن حماسه كه در وى رسيد مادون شد\r\nحسين ، عائله با خود نبرده بىتدبير * كه غرق حكمت او فكرت افلاطون شد\r\nاز اين مبارزه بشكفت خاندان على ( ع ) * چنان كه نسل پليد اميه موهون شد \r\n( همان ، ج 492 : 1 )\r\nشهريار يادآور مىشود كه فلسفه حركت امام حسين ( ع ) نوعى عهد و پيمان الهى بود كه مىخواست با ظلم و ستم ، دين فرستاده خدا را زنده گرداند .\r\n\r\n3 - 4 - 2 - 3 - 3 نماز ظهر عاشورا\r\nشهريار نماز واقعى را نماز ظهر شهيدان عاشورا مىداند كه در بهبوهه جنگ ، نماز اول وقت را ادا كردند . اين مسئله حكايت از اين دارد كه هدف اساسى قيام حسين ( ع ) امر به معروف و زنده گرداندن اصول و فروع دين بود .\r\n اگر نماز شهيدان ظهر عاشوراست * نماز من به خدا نيست جز قيام و قعود \r\n( شهريار ، 1377 ، ج 504 : 1 )\r\n« دشمن فرصت نماز خواندن هم به سپاه امام نمىدهد . حسين به نماز مىايستد تا با ابراز نياز به آستان « الله » ، سرود بىنيازى از هر كس جز او را بر بام بلند زمان برخواند و زمزمه\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nعشق را ترنم كند . » ( محدثى ، 57 : 1373 )\r\n\r\n3 - 4 - 2 - 3 - 4 شام غريبان\r\nشاعر در شعر « خاطرات شب » بيان مىكند كه چگونه شب شاهد واقعه غم‌انگيز كربلا و شام غريبان بوده است :\r\n شام را ديده و آن شيوه و شين * در شب شام غريبان حسين\r\nديده مهمانِ شب عاشورا * سرپرست اسراى فردا \r\n( شهريار 1373 ، ج 615 : 1 )\r\n\r\n3 - 4 - 2 - 3 - 5 نابودى حكومت فاسد\r\nشهريار در اين ابيات به نابودى حكومت فاسد اشاره مىكند كه همچون فرعونيان ظلم و ستم را پيشه خود ساخته‌اند اما روزگار چنان بلايى سرشان آورد كه همانند گنج قارون و فرعونيان مدفون گشتند :\r\n سه سال بعد تنى زان همه سپاه يزيد * نبود زنده ، چنان آسمان دگرگون شد\r\nبنىأميه و آن دستگاه فرعونى * همان فسانه‌ى فرعون و گنج قارون شد \r\n( خشكنابى ، 108 : 1379 )\r\n\r\n3 - 4 - 2 - 3 - 6 ويران گشتن خانه دين بعد از قتل حسين ( ع )\r\nشهريار از زبان امام حسين ( ع ) ، خطاب به على اصغر ( ع ) مىگويد كه خانه دين و اسلام بعد از كشته شدن ما نابود خواهد گشت و ويرانى خانه‌ى دين ، ويرانى جهان را به دنبال دارد و اينچنين عدالت و سعادت از دنيا رخت برخواهد بست :\r\n خراب از قتل ما شد خانه‌ى دين مسلمانان * كه بعد از خانه‌ى دين هم جهان بادا خراب اصغر \r\n( همان : 112 )\r\n\r\n3 - 4 - 2 - 3 - 7 اشك حسرت\r\nشهريار تحت تاثير احساسات و عواطف خويش ، اشك حسرتى را كه در چشم شيعيان در\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nطول تاريخ نقش بسته ، يادگار داغ حضرت على اصغر ( ع ) مىداند . وى در اينجا \" على اصغر را به گل \" و \" اشك حسرت را به گلاب \" تشبيه كرده است .\r\n به چشم شيعيانت اشك حسرت يادگار تست * بلى در شيشه ماند يادگار از گُل گلاب اصغر \r\n( همان : 111 )\r\n\r\n3 - 4 - 2 - 4 فراخوانى شخصيت‌هاى عاشورايى در اشعار انقلابى شهريار\r\n\r\n3 - 4 - 2 - 4 - 1 فراخوانى شخصيت‌هاى مهم تاريخ صدر اسلام و عاشورا در حماسه هويزه و جبهه‌هاى دفاع مقدس\r\nشهريار در قصيده « سلام » با الهام از حماسه عاشورا ، از حماسه هويزه و شهادت علم الهدى و يارانش مىگويد و آنان را همانند قاسم و عباس و على اكبر ، به خون آغشته و بىدست و سر به تصوير مىكشد . شاعر در اينجا ، هويزه را كربلاى دومى ترسيم مىكند كه از خون رزمندگان در راه انقلاب و اسلام و حفظ سرزمين‌شان از تهاجم دشمن ، آغشته گشته است . وى در ادامه همين قصيده ، به وصف پير دليران بسيجى مجاهد مىپردازد و آنان را همچون ياران على بن ابيطالب و امام حسين و پيامبر ( صلّىالله‌عليهم ) كه در طول تاريخ اسلام به دفاع از حق برخاسته و به يارى آنان شتافتند ، مىداند كه در جنگ تحميلى به دفاع از ميهن اسلامى برخاسته‌اند . وى اين پير مجاهدان را همچون حبيب بن مظاهر و سلمان و اباذر مىداند كه همچنانكه آنان به حمايت از دين اسلام و پيامبر و على و حسين ( عليهم السلام ) برپا خاستند ، اين پير دليران مجاهد نيز به حمايت از رهبر كبير انقلاب و دفاع از آب و خاك وطن‌شان برخاسته‌اند . شهريار در اين قصيده ، به زيبايى توانسته است بين تاريخ اسلام با دوران انقلاب اسلامى ايران و جنگ تحميلى ، ارتباط ايجاد كند :\r\n سلام اى كربلاى خون ، هويزه * حسينت بود ، با ياران ديگر\r\nبه خون آغشته‌گانى بىسر و دست * رديف قاسم و عباس و اكبر \r\n\r\n","description":"","footnote":"","page_name":" 167 ","page_number":167},
  {"content":"\r\n\r\n سلام اى پيرمردان مجاهد * دل از جا كنده ، همپاى پيمبر\r\nبه جبهه خود ، حبيب بن مظاهر * به پشت جبهه سلمان و اباذر \r\n( شهريار ، 1387 ، ج 1133 : 2 )\r\n\r\n3 - 4 - 2 - 4 - 2 فراخوانى زنان عاشورايى در دفاع مقدس\r\nشهريار در ادامه قصيده « سلام » شيرزنان مبارز را با حضرت زينب و رباب ( سلام‌الله‌عليهما ) مقايسه كرده و از مجاهدت خاموش آنها در كمك‌رسانى به جبهه و خطاب به آنها مىگويد :\r\n سلام اى شيرزن‌هاى مبارز * كنيز ( زينب و زهراى اطهر )\r\nفرود آريد ما يحتاج جبهه * هر آن خوراك و پوشاكى كه در خور\r\nربابا ، فرصتى با گريه هم نيست * سر قنداقه‌ى خونين اصغر \r\n( همان )\r\n\r\n3 - 4 - 2 - 4 - 3 فراخوانى شخصيت‌ها و مكتب ظلم ستيز عاشورا ، براى مبارزه با اشغالگران بعثى\r\nشهريار در غزل « هلال محرم » با نگاهى فراتر از جامعه خويش ، به حوادث جارى در كشور عراق و بسته شدن راه اماكن مقدس زيارتى همچون كاظمين و نجف و كربلا توسط اشغالگران مىگويد و با تأسى از مكتب عاشورا ، مردم را به جهاد و دفاع از مقدسات و خلق دنيايى باعزت و شرف و نابودى ذلت فرا مىخواند و شهادت را افتخار و سعادتى براى هر انسانى مىداند كه در راه دفاع از وطن به شهادت مىرسند و در راه مكتب امام حسين به ديدار خداوند نايل مىشوند . شهريار در اين ابيات اشغالگران را با عباراتى چون « گرگ ، كفتار ، ببر » مورد خطاب قرار مىدهد :\r\n حسين زوارى نين قورتاردى صبرى * قيراق بوقوردلارى ، كافتارى ، ببرى\r\nآچاق يول كربلايه ، كاظمينه * چكك آغوشه او شِش گوشه قبرى \r\n\r\n","description":"","footnote":"","page_name":" 168 ","page_number":168},
  {"content":"\r\n\r\n ( بوگون كرب بلا ويران اولوب دير * حسين أوز قانينا غلطان اولوب دير )\r\nگرك دين اولماسا ، دنيايى آتماق * شرف ، عزتلى بير دنيا ياراتماق\r\nسعادت دير حسين قربانلارى تك * شهادتله لقاء اللهه چاتماق \r\n( شهريار ، 186 : 1386 )\r\n( صبر و طاقت زائران حسين ، ته كشيده است ؛ بايد اين گرگ صفتان ، كفتارها و ببرها را از بين ببريم و راه كربلا و كاظمين را گشوده و آن قبر شش گوشه را در آغوش بكشيم ؛ در همين روز ، كربلا ويران شده و حسين ( ع ) در خون خود غلطان گشته ؛ دنياى بىدين هيچ ارزشى ندارد ، پس بايد دنيايى با دين و شرف و عزت بيافرينيم ؛ همانند شهيدان راه حسين ، شهيد شدن در راه دين و آرمان و به لقاء الهى پيوستن سعادت است . )\r\n\r\n3 - 5 مدح امام جعفر صادق ( ع )\r\n« در باب عظمت علمى امام صادق ( ع ) شواهد فراوانى وجود دارد و اين معنا مورد قبول دانشمندان تشيع و تسنّن است . فقها و انديشمندان بزرگ در برابر عظمت علمى آن حضرت سر تعظيم فرود مىآوردند و برترى علمى او را مىستودند . « ابوحنيفه » پيشواى مشهور فرقه‌ى حنفى مىگفت : من دانشمندتر از جعفربن محمّد نديده‌ام . در ميان امامان ، عصر امام صادق ( ع ) منحصر به فرد بوده و شرايط اجتماعى و فرهنگى عصر آن حضرت در زمان هيچ يك از امامان وجود نداشته است ؛ زيرا آن دوره از نظر سياسى ، دوره‌ى ضعف و تزلزل حكومت بنىأميه و فزونى قدرت بنىعبّاس بود و اين دو گروه مدتى در حال كشمكش و مبارزه با يكديگر بودند » . ) پيشوايى ، 350 : 1384 )\r\nشهريار در شعر « سلطان شيعه » به مدح امام صادق ( ع ) پرداخته است . او در اين شعر علاوه بر امام صادق ( ع ) ، از شجاعت حضرت على ( ع ) و چشم انتظارى براى حضرت مهدى ( عج ) سخن رانده است . وى در ابتدا به مناجات با پروردگار پرداخته و از ايشان خواسته كه وى را ذليل هوا و نفس خويش نگرداند و ترازوى فضل و بخشش‌اش را بر وى سنگين گرداند :\r\n گر با بصيرتيم و گر بىبضاعتيم * سيمرغ فقر و قاف نشين قناعتيم \r\n\r\n","description":"","footnote":"","page_name":" 169 ","page_number":169},
  {"content":"\r\n\r\n يا ربّ به فضل خويش ترازو تراز دار * ما شرمسار كفّه‌ى كمبود طاعتيم\r\nما را ذليل نفس مگردان كه ظاهراً * مَسندنشين عزّت نفس و مناعتيم \r\n( شهريار ، 1387 ، ج 1187 : 2 )\r\n\r\n3 - 5 - 1 آيين جعفرى ؛ جلوه كامل ايمان\r\nشهريار بعد از مناجات با خداوند ، آيين جعفرى را ، جلوه‌ى كامل ايمان و دين خداوند معرفى مىنمايد و خود را مطيع آن مىداند :\r\n ايمان به جلوه‌ى عَلَن آيين جعفرى است * زان جلوه ما به طاعت و با استطاعتيم \r\n( همان )\r\nاز ديدگاه شهريار ، امام صادق ( ع ) سلطان شيعه محسوب مىشود كه شيعيان در سايه‌ى ايشان به شفاعت نايل مىگردند :\r\n سلطان شيعه صادق آل محمد ( ص ) است * ما در پناه سايه‌ى چونين شفاعتيم \r\n( همان )\r\n\r\n3 - 5 - 2 أئمه ( ع ) ؛ فرماندهانِ جان و دل\r\nشهريار در بيت زير ائمه معصومين ( عليهم السلام ) را صاحبان جان و دل شيعيان مىداند و آنان را مايه‌ى قبول طاعات و عبادات‌شان مىداند و بدين جهت هست كه شيعيان اميدوار به عاقبت بخيرى خويش هستند :\r\n فرماندهانِ جان و دِلَند اوصيا ، ولى * تا ما چگونه اهل قبول و اطاعتيم\r\nتا نفخ صور و ساعتِ مسعود كى رسد * جان بر لبيم و منتظر وقت و ساعتيم \r\n( همان )\r\n\r\n3 - 5 - 3 حرمين كاظمين\r\nشهريار قصيده‌اى با عنوان « هديه‌اى ناچيز بر آستان مقدس حرمين كاظمين » سروده و در آن به بيان ارادت و محبت خود نسبت به اين آستان مقدس و امامان شريف دفن شده در\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nآن مىپردازد و از خصوصيات بارز آنان همچون شفاعت و اجابت و محل اميد بودن آن بزرگواران و علم‌شان مىگويد .\r\n\r\n3 - 5 - 4 روزنه اميد\r\nشاعر جهان اطراف خويش را پر از ظلمت و تاريكى مىبيند ؛ بدين سبب به اين آستان مقدس پناهنده شده و روزنه‌ى اميد و نور را در آنجا مىيابد :\r\n جهان ما نباشد ظلمتى بيش * مگر يا بى در اين روزن ضيا را \r\n( همان )\r\n\r\n3 - 5 - 5 آرامگه دو شمع فروزان امامت\r\nشهريار بعد از اينكه از مقام و حرمت آستان مقدس و امنيت آن براى انسان‌هاى مضطرّ مىگويد ، در ادامه اشاره به آرميدن دو امام بزرگوار در آنجا دارد كه ايشان سبب نور و درخشش آن مكان مقدس هستند :\r\n در اين محراب عرشى باز يا بى * دو شمع معبد آل عبا را\r\nدو خضرى كاندرين ظلمت فروزند * چراغ چشمه‌ى آب بقا را \r\n( همان )\r\n\r\n3 - 5 - 6 اجابت دعا\r\nشهريار از كرامات باب الحوائج ؛ از باب گشوده خدا بر حوائج مردم و رشته پيوند زمين و آسمان مىگويد و به اين مضمون اشاره دارد كه در زير گنبد باب الحوائج ، مستجاب شدن دعا حتمى است و آن كليد همه‌ى درهاى بسته است :\r\n به زير قبّه‌ى باب الحوائج * اجابت ملتزم باشد دعا را\r\nاز اين در جو به هر قفلى كه بسته است * كليد همّت مشكل گشا را \r\n( همان )\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\n3 - 5 - 7 امام جواد ( ع )\r\nشهريار سپس به امام نهم شيعيان اشاره مىنمايد كه در اين آستان آرميده است و نوه‌ى بزرگوار امام موسىبن جعفر ( ع ) هستند كه در نه سالگى به امامت رسيده‌اند . همانگونه كه مشهور است امام جواد ( ع ) به جود و بخشش فراوان و رفع حاجات شيعيان معروف هستند و شهريار در اين ابيات به اين مضمون اشاره دارد :\r\n امام نهّمش فرزندِ فرزند * زيارت كن جواد ابن‌الرضا را\r\nكه از نه سالگى با آن كرامات * صفى بود و وصى شد انبيا را\r\nبه مهرش پيشواز اهل حاجت * به لطفش بدرقه حاجت روا را \r\n( همان )\r\n\r\n3 - 5 - 8 حرمين ؛ محل فرود فرشتگان\r\nشهريار حرمين كاظمين را محل فرود آمدن فرشتگان خداوند مىداند كه از ازدحام حضور فرشتگان ، جا را براى زائران تنگ مىگردد و اين حكايت از شأن و منزلت اين آستان مقدس در نزد خداوند و ملائك دارد :\r\n قدم آهسته كاينجا بس ملائك * جماعت تنگ مىيابد جا را \r\n( همان )\r\n\r\n3 - 5 - 9 سرچشمه علوم\r\nشهريار اين مكان مقدس را سرشار از انوار علم و معرفت مىداند كه انسان‌هايى كه داراى روح والايى هستند قادر به دريافت اين معرفت هستند :\r\n در اين آب و هوا ارواح عِلوى * به جان دريافته نشو و نما را\r\nچه داروخانه‌ى قدسى كه در وى * توان جستن به هر دردى دوا را \r\n( همان )\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\n3 - 5 - 10 شفاعت\r\nشهريار در ابيات پايانى از اميد خويش به شفاعت اين دو امام بزرگوار مىگويد و از زائران آن طلب دعاى خير مىكند :\r\n به اميدى كه اين شاهان عرشى * نرانند از در حكمت گدا را\r\nمكن گر قفلى از اين در گرفتى * فراموش از دعاى خير ما را \r\n( همان : 1183 )\r\n\r\n3 - 6 مدح امام رضا ( ع )\r\n« امام علىبن موسى الرضا ( ع ) ، نماينده تمام فضايل بود و همه فضايل عالى در او جمع شده بود . خداوند تمام صفات برجسته را مانند پدر بزرگوارش به او بخشيده بود و او را شخصى برجسته در جامعه جدّش رسول خدا ( ص ) ساخت ؛ بنابراين امام ، سرگشتگان و گمراهان را به راه رسالت هدايت كرده و افكار آنان را روشن مىنمود . امام ( ع ) صفات عالى و و الا را از جدّش به ارث برده بود . ابراهيم‌بن عبّاس گفته است : من هرگز نديده و نشنيده‌ام كه كسى شايسته‌تر از امام ابوالحسن الرّضا باشد . » ( شريف القرشى ، 55 : 1382 )\r\nشهريار غزل « كاروان شوق » را در مدح و ستايش امام هشتم شيعيان حضرت موسىالرضا ( ع ) سروده است . وى در اين غزل ، دل‌هاى شيعيان را به آرزوى زيارت امام رضا ( ع ) زنده و جاويد مىداند و تأكيد دارد كه با زيارت مرقد امام رضا ( ع ) براى هر اهل دلى مثل اين كه زيارت مرقد على ( ع ) نصيب شده است .\r\n دل‌ها كه آرزوى امام رضا كنند * گويا زيارتِ على مرتضى كنند \r\n( خشكنابى ، 121 : 1379 )\r\n\r\n3 - 6 - 1 شوق زيارت\r\nشهريار مىگويد كه سينه‌هاى عاشقان شيعه براى زيارت امام رضا ( ع ) هر لحظه مىتپد و در حسرت طواف او مرغان پرشكسته چه پرهايى باز مىكنند :\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n در سينه مىتپد دل شيداى شيعيان * هر دم كه آرزوى امام رضا كنند\r\nدر حسرت طواف تو اى آشيان قدس * مرغان پر شكسته چه پرها كه وا كنند \r\n( همان )\r\n\r\n3 - 6 - 2 گنبد طلا\r\nشاعر در بيت زير كاروان فقيرانى را به تصوير مىكشد كه با گلدسته‌هاى طلاى ، مس قلب خويش را به طلاى ناب تبديل مىكنند ؛ كاروانى كه شوق خيال عزيمت به مشهد را در سر مىپرورانند تا صحن حرم از شور و شوق به كربلا تبديل شود :\r\n زان كيمياى گنبد و گلدسته‌ى طلا * مِسهاى قلب خويش ، فقيران طلا كنند\r\nيك كاروان شوق به سوداى مشهدند * كان صحن را به شور و نوا كربلا كنند \r\n( همان )\r\n\r\n3 - 6 - 3 شفا دهنده\r\nيكى از ويژگىهايى كه شهريار براى ضامن آهو ، امام رضا ( ع ) ذكر كرده ، شافى بودن ايشان است . شاعر در اين بيت از مريضانى مىگويد كه طبيبان جواب‌شان كرده‌اند و براى شفا يافتن به پيشگاه حضرت ثامن الحجج ( ع ) مىروند و به پنجره فولاد دخيل مىشوند :\r\n ما را جواب كرده طبيبان و مىرويم * آنجا كه دردها به نگاهى دوا كنند \r\n( همان )\r\n\r\n3 - 6 - 4 حاجت دهنده\r\nشهريار در پايان غزل ، به حالت تأكيد توجه دارد كه : نيازمندان نياز خود را به درگاه نامردان نبرند ، چون در پيشگاه و بارگاه امام رضا ( ع ) نياز مردان حق برآورده مىشود :\r\n حاجت مبر به درگهِ نامرد اى فقير * آنجا برو كه حاجت مردان روا كنند\r\nآن چشمه‌هاى ذوق و صفا گو خداى را * چشمى هم از كَرم به منِ بىصفا كنند \r\n\r\n","description":"","footnote":"","page_name":" 174 ","page_number":174},
  {"content":"\r\n\r\n( همان )\r\n\r\n3 - 7 مدح حضرت مهدى ( عج )\r\nمسأله انتظار در جهان اسلام هميشه يكى از محورها و اساس دين بوده كه به گونه‌ها و مناظر مختلف تبيين و توصيف شده است . شيعيان علىبن ابيطالب ( ع ) بنابر تصريح و نص قرآن كريم و احاديث نبوى كه مشخصات و صفات اين منجى عالم بشريت را به وضوح و دقيق شرح داده‌اند ، انتظار ظهور فرزندى از سلاله‌ى پاك او را مىكشند . حضرت مهدى ( عج ) ، آن عصاره‌ى عصر و معنا و مفهوم و آرزوى بشريت عدالت‌خواه است كه جهانى انتظار او را مىكشند . ( شعر دوست ، 119 : 1378 )\r\nشهريار در مدح و ستايش امام زمان ( ع ) و انتظار فرج ايشان ، اشعار زيادى به زبان تركى و فارسى سروده است . موضوعاتى كه شهريار در بخش مهدويت بدان پرداخته ، عبارتند از : ولادت حضرت ، مسئله ظهور و شرايط آن ، عدم آمادگى امت براى ظهور ، فتنه آخر الزمان و ظهور دجّال ، قيام حضرت مهدى ( عج ) ، قيام امام خمينى ( ره ) ، به عنوان مقدمه و زمينه‌ساز قيام مهدى ( عج ) ، احساسات درونى شاعر ، برپايى عدالت ، حامى جهاديان راه خدا و انتظار فرج كه در اين بخش و در فصل چهارم به بررسى و تبيين آنها مىپردازيم :\r\n\r\n3 - 7 - 1 برپا ساختن عدالت\r\nشهريار امام زمان ( عج ) را ذخيره‌ى خداوند در روى زمين مىداند كه با ظهورش حكومت‌هاى سركش و طغيان‌گر را سرنگون مىسازد و حكومت توحيد و عدالت را در سراسر جهان تشكيل مىدهد :\r\n چه ميلادى كه جبران مىكند هر جا شكسته دل * چه ميلادى كه با هر چه غرامت ، مىدهد تاوان\r\nذخيره است از خداى خود كه در آخر زمان بايد * به قسط و عدل پر سازد جهانى كو پر از عصيان \r\n\r\n","description":"","footnote":"","page_name":" 175 ","page_number":175},
  {"content":"\r\n\r\n( همان : 1181 )\r\n\r\n3 - 7 - 2 قيام حضرت مهدى ( عج )\r\nشهريار با الهام از قرآن كريم ، از قيام حضرت مهدى ( عج ) تعبير به « حشر اوّل » مىكند كه با اين قيام ، كاخ استكبار به يك باره فرو خواهد ريخت و صالحان و صابران در ركاب حضرت خواهند جنگيد :\r\n در اين طوفان كه با تعبير قرآن « اوّل حشر » است * همانا كاخ استكبار ظالم مىشود ويران\r\nجهاد آخراست و صالحان و صابران در جنگ * بهشت جاودان يابند و بعضاً روضه رضوان \r\n( همان : 1187 )\r\n\r\n3 - 7 - 3 حامى جهاديان راه خدا\r\nشاعر در اين بيت ، گريزى به مسائلى كه در جامعه‌اش رخ داده ، مىزند و حضرت را پشت و پناه مجاهدانى مىداند كه در راه دفاع از وطن و انقلاب خويش مىجنگند . و رهبرى و فرماندهى اين جهاد و پيكار را به امام ( ع ) نسبت مىدهد كه ايشان نيز از جانب خداوند حمايت مىشوند :\r\n تويى كه پشت و پناه جهاديان خدايى * كه سر جهاد تويى و خداست پشت و پناهت \r\n( شهريار ، 1387 ، ج 149 : 1 )\r\n\r\n3 - 7 - 4 عدم آمادگى امّت\r\nشهريار در ادامه قصيده « ميلاد نيمه‌ى شعبان » دليل غيبت حضرت را ، عدم آمادگى امّت براى ظهور و عدم پاىبندى به عهد و پيمان‌شان مىداند :\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n پس از غيبت در اين ده قرن تنها يك تذكر بود * نبود آن امّت آماده‌اش با عهد و با پيمان \r\n( همان )\r\n\r\n3 - 7 - 5 مسئله ظهور\r\nشهريار در غزل « شاهد غيبى » به طور غير مستقيم به جريان ظهور منجى اشاره مىكند و خطاب به حضرت مىگويد كه جان‌ها از حسرت ديدارش به لب آمده و فتنه و آشوب همه گيتى را فراگرفته و آنقدر اين آتش فتنه و جنگ و ناامنى بر جهان سلطه يافته كه نه تنها دوستان و شيعيانت ، بلكه دشمنان و كسانى كه دين اسلام را نپذيرفتند نيز بيزار گشته و به دنبال پرچم صلح تو هستند تا در زير آن آرام گيرند و امنيت يابند :\r\n به ديدار رخت دل ها به روزن هاى چشم * بتاب اى آفتاب آرزومندان ز روزن ها\r\nفرو دَم صيحه‌ى افلاكيان در صور منصور * كه از دل هاى بشكسته ، به عرش افراشت شيونها\r\nچنان در دامن گيتى گرفت آن آتش فتنه * كز او آزادگان چون سرو برچيدند دامن ها\r\nچه جاى دوستان كز فتنه‌ى فتانه فرسود * پناه پرچم صلح تو مى جويند دشمن ها \r\n( شهريار ، 1387 ، ج 460 : 1 )\r\nاوج روحيه معنوى كه در دل استاد شهريار شعله مى كشد را مىتوان در غزل « علم عدالت » به تماشا نشست . در اين غزل شاعر ، گوشه چشمى به داستان هاى شاهنامه فردوسى نظير قيام كاوه آهنگر در برابر ضحاك دارد و از آن ماجرا الهام گرفته به اينكه ظلم\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nپايدار نخواهد بود . حال و هواى اين غزل آنگونه است كه دوران ظهور حضرت مهدى موعود ( عج ) سراسر با عيش و شادى و عدل و ايمان همراه است و اين بيانگر عمق نگرش شهريارنسبت به مساله مهدويت است :\r\n مژده اى دل كه تو را يار خريدار آمد * بخت يار آمدى و بخت تو را يار آمد\r\nدكه عشق چراغان كن و نارى به فروش * كه دگر نوبر شاميده به بازار آمد\r\nلاله چون تاج فريدون بدرخشد * كز كوه پرچم كاوه نوروز پديدار آمد\r\nحاكم ظلم شد از كار كنار * و اينك والى مهر و محبت به سر كار آمد\r\nفالى از سال نكو زن كه به دشت و هامون * خرمن انباشت گل و لاله به خلوار آمد\r\nپى لاله است پرستوى بهارى به شتاب * كه به هر لحظه گل و سبزه به منقار آمد\r\nپرده غيب بدريد و به رغم دجّال * علم مهدى موعود ( عج ) نمودار آمد \r\n( همان : 195 )\r\n\r\n3 - 7 - 6 فتنه آخر الزمان و دجّال\r\nدر روايات اسلامى ، به ويژه رواياتى كه به طريق اهل‌سنّت از پيامبر گرامى اسلام ( ص ) نقل شده ، از فتنه‌اى سخن به ميان آمده كه به تعبير روايات ، بزرگ‌ترين فتنه آخرالزّمان است و از آغاز آفرينش آدم تا روز قيامت فتنه‌اى به مانند آن نيامده است . از اين رويداد بزرگ و فتنه سهمگين در روايات به « خروج دجّال » تعبير شده است . در روايات متعدّدى بر گريزناپذير بودن خروج دجّال ، به عنوان يكى از رويدادهاى آخرالزّمان يا نشانه‌هاى قيامت ، تأكيد شده است . از جمله در روايتى كه اميرمؤمنان على عليه السلام از پيامبر گرامى اسلام نقل مىكند : « پيش از ساعت [ قيامت 
  ] ده رويداد گريزناپذير است : [ خروج 
  ] سفيانى ، [ خروج 
  ] دجّال و . . . » . ( الشيخ\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nطوسى ، 1411 ق : 436 ، مجلسى ، 1403 ، ج 209 : 52 )\r\nشهريار نيز با بهره‌گيرى از روايات اسلامى ، در غزل « قيام محمد ( ص ) » به مساله فتنه آخرالزمان و دجال اشاره مىكند و مىگويد كه على رغم فتنه‌ها و فريب‌هايى كه در آخر الزمان در ميان امت رسول خدا ( ص ) ايجاد شده ، با ظهور حضرت قائم ( ع ) همه‌ى اين فتنه‌ها از بين خواهد رفت و همانگونه كه اسلام با شمشير پدرش على ( ع ) جان گرفت و بر پا ماند ، اكنون با قيام فرزندش ، دين محمد قوام خواهد يافت و در سرتاسر گيتى گسترده خواهد شد :\r\n پيام پيك الهى چگونه بشنوند آن قوم * كه پنبه كرده به گوش دل از پيام محمد\r\nبه رغم فتنه دجّال كور باطن ما باش * كه وحش و طير شود رام با مرام محمد\r\nقيام قائم آل محمد است و كشيده * به قهر صاعقه شمشير انتقام محمد\r\nبه ذوالفقار على ديدى استقامت اسلام * كنون به قامت قائم ببين قوام محمد \r\n( خشكنابى ، 65 : 1379 )\r\n\r\n3 - 7 - 7 شرايط ظهور\r\nشهرياردر ابيات پايانى قصيده « سلام » از گم‌گشته‌اى سخن مىراند كه همه منتظر اويند و شرط ظهور حضرت را خود سازى و آمادگى و تقوى انسان‌ها مىداند كه بايد با آمادگى روح و نفس خويش ، جامعه را نيز مهياى پذيرش چنين رهبر بزرگى نمايند . او ظهور حضرت را مقارن با نابودى فرعونيانيان و قيصر مىداند كه نماد مستكبران و ظالمان هستند :\r\n نويدت مىدهم ، مهدى موعود * سر افشانيش و بفشاريش در بَر\r\nو ليكن لطف حق ، با شرط تقوى است * ظهورش را تويى مصداق و مظهر\r\nخدا ارث زمين با صالحان داد * سرآيد قصه فرعون و قيصر\r\nشما كل العجب خواهيد ديدن * همان فرمايش مولا به منبر\r\nشهيدان سر برآرند از دل خاك * عزيزان باز يا بى در برابر . . . \r\n\r\n","description":"","footnote":"","page_name":" 179 ","page_number":179},
  {"content":"\r\n\r\n ظهور مهدى موعود خواهيد * دل بشكسته ، با اين حال مُظفر \r\n( شهريار ، 1385 ، ج 1132 : 2 )\r\n\r\n3 - 7 - 8 احساس درونى شاعر\r\nشعر انتظار از مهم‌ترين زير مجموعه‌هاى شعر مهدوى در زبان فارسى است . شور و حالى كه در شعر انتظار موج مىزند ، روايتگر انقلاب درونى شعراى شيعى است كه ظهور مهدى موعود را لحظه شمارى مىكنند و شوق درونى خود را به تصوير مىكشند .\r\nشهريار در شعر « سلطان شيعه » از چشم انتظارى خود براى مهدى ( ع ) اين چنين مىگويد كه مانند عقربه‌هاى ساعت ، روز و شب را در انتظار مهدى ( ع ) سپرى مىكند :\r\n در انتظار مهدى موعود روز و شب * چون عقربك دقيقه شماران ساعتيم \r\n( همان ، ج 1187 : 2 )\r\n\r\n3 - 7 - 8 - 1 سعادت ديدار يار\r\nشهريار ديدار حضرت مهدى ( ع ) را منوط به داشتن چشم و دلى پاك مىداند و خود را انسانى گناهكار جلوه مىدهد كه از ديدار يار محروم گشته و بختش را كوتاه‌تر از آن مىداند كه به خلوتگه يار راهى داشته باشد :\r\n جمال چون تو به چشم و نگاه پاك توان ديد * به روى چون منى الحق دريغ چشم و نگاهت\r\nبرو به كُنج خراباتت اى نديم گدايان * تو بختت آن نه كه راهى بُود به خلوت شاهت \r\n( همان )\r\n\r\n3 - 7 - 8 - 2 منتظر هميشگى\r\nشهريار در غزل « خمار انتظار » كه در مدح و ستايش حضرت مهدى ( ع ) سروده است ، از احساس و عاطفه درونى خود به حضرت مىگويد و خود را منتظر هميشگى حضرت مىداند\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nكه هميشه و در همه حال در انتظار است :\r\n شب گذشته شتابان به رهگذار تو بودم * به جلد رهگذر اما در انتظار تو بودم\r\nبه سايه‌هاى گريزان شبيه بودم و چون باد * به خوى وحشى و با وحشت و فرار تو بودم \r\n( شهريار ، ج 298 : 1 )\r\n\r\n3 - 7 - 8 - 3 خمار انتظار\r\nشهريار با رويكردى عاطفى و خيالى خود را مست و خمار ديدار يار مىداند و در انتظار ديدن او بسيار بىقرار است . شاعر با تصويرى زيبا و خيال انگيز خود را مست عشق معنوى مىداند و تاثير اين عشق بر روح و روان شاعر آنقدر زياد است كه او را از خود بىخود كرده و اختيار را از دستش گرفته و شيدا و مفتون و خرد و خراب معشوق گردانده است . شاعر رمانتيك با بهره‌گيرى از عواطف لطيف و انديشه‌ى بديع خود به شعرش جلوه‌اى خاص بخشيده و مخاطب را مجذوب خود مىكند و احساساتش را بر انگيخته و با خود همراه مىسازد :\r\n نيامدى كه دل من در اختيار من آرى * و گرنه تا به سحر من در اختيار تو بودم\r\nتو نئشه تخت و خمارى نديده‌اى كه بگويم * چگونه خرد و خراب تو و خمار تو بودم\r\nنسيم زلف تو پيچيده بود در سر و مغزم * خمار و سست ولى سخت بىقرار تو بودم \r\n\r\n","description":"","footnote":"","page_name":" 181 ","page_number":181},
  {"content":"\r\n\r\n همه به كارى و من دست شسته از همه كارى * همه به فكر و خيال تو و به كار تو بودم \r\n( همان )\r\n\r\n3 - 7 - 8 - 4 گداى كوى عشق\r\nشهريار هر چند مُلك سخن و شهره عام و خاصّ است اما خود را گداى كوى عشق حضرت مهدى ( عج ) مىداند :\r\n به كوى عشق تو راضى شدم به نقش گدايى * اگر چه شهره به هر شهر يارِ تو بودم \r\n( همان )\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nفصل چهارم : بررسى وجوه تشابه و تفاوت‌هاى مضمونى شعر سيد حيدر حلّى و شهريار\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\n\r\n4 - 1 بررسى وجوه تشابه و تفاوت‌ها\r\nپس از آشنايى با ابعاد گوناگون زندگى و محيط دو شاعر و تحليل و بررسى اشعارشان در زمينه‌ى اهل بيت ( ع ) و بويژه امام حسين ( ع ) و عاشورا ، اكنون به مقايسه و تطبيق اشعار آنها مىپردازيم . در اين بخش شيوه تطبيق‌مان به اين شكل خواهد بود كه مضامين مشابه و مشترك مورد تطبيق وتحليل و نقاط اختلاف در اين مضامين ، مورد نقد و بررسى قرار مى گيرد .\r\n\r\n4 - 1 - 1 پيامبر اكرم ( ص )\r\n\r\n4 - 1 - 1 - 1 وجوه تشابه\r\n\r\n4 - 1 - 1 - 1 - 1 معراج\r\nاسراء و معراج همان شبروى پيامبر ( ص ) از مسجد الحرام به مسجد الأقصى و عروج او به آسمان‌هاى هفتگانه ، از جمله معجزاتى است كه در قرآن كريم به شكلى صريح از آن ياد شده است و يكى از زيباترين و شگفت انگيز ترين رخدادهاى زندگى پيامبر عظيم القدر اسلام در جهت نشان دادن كرامت آن حضرت بوده است . آيه‌ى قرآنى دَنى فتدلى ، بر اين عروج پاك و مقدس اشاره دارد . اين معجزه از جمله پر بسامدترين معجزاتى است كه شعراى فارسى و عربى بىشمارى ذوق و قريحه‌ى خويش را در آن به كار برده و به انعكاس اين واقعه پرداخته‌اند . از جمله اين شاعران سيد حيدر حلّى و شهريار مىباشد . هر دو شاعر به مسئله معراج پرداخته و در بيان اين داستان ، از تناص قرآنى بهره گرفته‌اند . عنصر زمان نيز يكى ديگر از عناصر مشترك بين دو شاعر است كه هر دو در توصيف خويش به اين عنصر توجه داشته‌اند .\r\nسيد حيدر در توصيف اين شب ، به خير و بركتى كه در اين شب نصب خاكيان و\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nافلاكيان گشت ، مىپردازد و آن شب را سراسر نور و رحمت براى مخلوقات عالم دانسته است . اسلوب ، واژگان و ساختارى كه شاعر به كار بسته ، آنقدر زنده و پوياست كه مىتوان اين شادمانى و سرور را از خلال كلمات دريافت . شاعر در اين ابيات از سوره اسراء و آيات اول اين سوره تأثير پذيرفته است . وى خير و بركت اين شب را نه تنها به موجودات جاندار و انسان‌ها ، بلكه به جامدات نيز تعميم داده است . سيد حيدر در اين ابيات با بهره‌گيرى از آرايه‌ى تشخيص ، به شكلى زيبا ، به ترسيم اين شادى و خوشحالى كاينات پرداخته و روزگار را در اثر خوشحالى از اين واقعه ، همچون انسانى مىبيند كه به درجه‌اى از مستى و طرب رسيده است كه پهلويش به حالت رقص درآمده است . او اين مفاهيم را در ابيات زير جاى داده است :\r\n بُورِكَت مِن ليلةٍ فى صُبحِها * كشفَ اللهُ عن الحقِّ الغِطاءا\r\nخلعَ اللهُ عليها نَضرةً * راقت العالمَ زَهواً و اجتِلاءا\r\nو استهلَّ الدهرُ يثنى مُطرباً * عَطفَ نَشوانٍ و يختالُ ازدهاءا \r\n( حلّى ، 1404 : 29 )\r\nپر خير و بركت شد شبى كه در صبحش ، خداوند پرده از چهره‌ى حقّ برداشت .\r\nو خداوند به آن شب شادابى و زيبايى خلعت داد و جهان را سرشار از درخشانى و جلا كرد .\r\nو روزگار مستانه شروع به طرب كرد و مغرورانه مىخراميد .\r\nشهريار نيز بسيار زيبا در ابيات قابل ملاحظه‌اى معراج پيامبر ( ص ) را به تصوير مىكشد . وى در خصوص معراج ، نه تنها از آيات قرآنى متأثر بوده بلكه در نوشتن و سرودن معراج به احاديث نبوى نيز كه مربوط به قصه معراج است ، توجه داشته است . شهريار نيز با تاثيرپذيرى از آيه قرآنى   « سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى الَّذِي بارَكْنا حَوْلَهُ لِنُرِيَهُ مِنْ آياتِنا إِنَّهُ هُوَ السَّمِيعُ الْبَصِيرُ   « 1 »   »   و   « ثُمَّ دَنا فَتَدَلَّى - فَكانَ قابَ قَوْسَيْنِ أَوْ  \r\n\r\n\r\n","description":"","footnote":"\r\n( 1 ) سوره اسراء ، آيه 1\r\n","page_name":" 186 ","page_number":186},
  {"content":"\r\n\r\n أَدْنى  « 1 »  »  شب معراج نبى را به تصوير مىكشد . شاعر در اين ابيات مىگويد كه من با اوج روحى خويش ، معراج پيامبر را احساس كردم آنگاه كه در سفرى روحانى ، فرياد شوق از دلم برخاست :\r\n حجاب كائنات آن گه به تيغ پر دل بگسيخت * رسيدم بر درِ خلوتگه قوسين أو ادنى\r\nروان من گواهى داد بر معراج پيغمبر * زدم فرياد شوق از دل « فسبحان الذى اسرى » \r\n( همان : 382 )\r\nشهريار در جايى ديگر از ديوانش ، پيامبر را در حالى كه سوار بر رفرف معراج است ، به تصوير مىكشد . رفرف واژه‌اى عربى است كه معناى آن « تخت و سرير » است ، اما دهخدا رفرف و براق را دو مركب پيامبر در معراج مىداند و رفرف را تخت روانى دانسته كه محمد ( ص ) را به معراج برده است . ( دهخدا ، 1325 ، مدخل رفرف )\r\nشاعر در ابيات زير مراحل معراج پيامبر ( ص ) را به ترتيب توصيف مىكند . پيامبر در اين سفر آنقدر به بالا عروج كرد و به مقام قربى رسيد كه حتى روح ألامين ، فرشته‌ى همراه پيامبر ( ص ) را ياراى همگامى و همراهى با آن حضرت را نبود و در كنار درخت سدره از راه باز ماند :\r\n سوار رفرف معراج در نوشت سماوات * سرود صف به صف قدسيان سلام محمد \r\n( شهريار ، 97 : 1373 )\r\n كنار سدره چو جبريل هادى باز ماند از وى * جمال كعبه خود چرخنده مشكات هدايت بود \r\n( خشكنابى ، 66 : 1379 )\r\nبا نگاهى به ابيات دو شاعر در اين بخش مىتوان ديد كه هر دو شاعر براى بيان داستان\r\n\r\n\r\n","description":"","footnote":"\r\n( 1 ) سوره نجم ، آيه 9\r\n","page_name":" 187 ","page_number":187},
  {"content":"\r\n\r\nمعراج از چهارچوب قرآن و روايت‌هاى مشهور بهره گرفته‌اند . اما نگاه شهريار نسبت به مسئله معراج از ترتيب خاصى برخوردار است و علاوه بر قرآن ، از روايات و احاديث مرتبط با اين داستان بهره جسته و به ترتيب و با تفصيل بيشترى به توصيف حوادث اين شب پرداخته است .\r\n\r\n4 - 1 - 1 - 1 - 2 خاتميت\r\nاز مضامين مشترك بين دو شاعر خاتميت پيامبر اكرم ( ص ) است . هر دو شاعر تحت تأثير فرهنگ اسلامى ، از قرآن و حديث تأثير پذيرفته و خاتميت رسول خدا را در شعرشان آورده‌اند سيد حيدر در قصيده‌اى كه به مناسبت بعثت نبى اكرم سروده است ، در يك بيت به خاتميت پيامبر ( ص ) اشاره دارد و او را مايه خير و بركت مىداند و با آوردن واژه « هنيئاً » شادمانى و عشق و محبت خود را به ايشان نشان مىدهد . حضرت على عليه السلام در رابطه با خاتم الأنبياء بودن پيامبر ( ص ) مىفرمايند :\r\n« اللهمَّ أجعل شرائفَ صلواتكَ على محمدٍ عبدكَ و رسولكَ الخاتم لِما سبقَ « 1 » » .\r\nو در جاى ديگر فرموده‌اند :\r\n« أمينُ وَحيهِ و خاتمُ رُسله و بشيرُ رحمته « 2 » »\r\nگويا شاعر در اين بيت گوشه چشمى هم به آيه قرآنى  « ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ وَ كانَ اللَّهُ بِكُلِّ شَيْءٍ عَلِيماً  « 3 »  »  داشته است :\r\n فَهنيئاً : فُتحَ الخيرُ بمَن * ختمَ الرحمنُ فيهِ الأنبياءا \r\n( حلّى ، 1404 : 29 )\r\nشما را بشارت باد كه درِ خير و بركت به واسطه كسى كه خداوند مهربان ، انبياء را به او ختم كرده ، باز شده است .\r\nشهريار نيز در ابيات زير با تأثير پذيرى از آيه قرآنى « لولاكَ و ما خلقتُ الأفلاك » و با اشاره به اشرفيت نبى اكرم ، به تقدم ذاتى ايشان بر مخلوقات جهان و خاتميت ايشان اشاره\r\n\r\n\r\n","description":"","footnote":"\r\n( 1 ) نهج البلاغه ، ترجمه شيروانى ، 1383 ، خطبه 72\r\n( 2 ) همان : خطبه 173\r\n( 3 ) سوره احزاب ، آيه 40\r\n","page_name":" 188 ","page_number":188},
  {"content":"\r\n\r\nدارد . وى پيامبران الهى را به انگشترى تشبيه كرده و پيامبر ( ص ) را نگين اين انگشتر قرار داده و اين تشبيه كنايه از مقام والاى پيامبر اكرم در ميان پيامبران مبعوث از جانب خداوند است . شهريار با روح حساس و عاطفه‌ى جوشان خويش با بهره‌مندى از اين عناصر ، زيبايى شعرش را افزون‌تر كرده است .\r\n زاد روز نبى است عقلِ كل * اشرف انبيا و ختم رُسُل\r\nاين نگين ، خاتم النبيين است * آفرينش خلاصه‌اش اين است \r\n( خشكنابى ، 63 : 1379 )\r\nهمچنين در قطعه \" توشه \" ، به وحدانيت و يگانگى خدا و به خاتميت پيامبر ( ص ) اشاره دارد و باز با تشبيهى زيبا نور چهره‌ى ايشان را به شمس الضحا تشبيه كرده و آن را هدايتگر بشر مىداند :\r\n ستايش مر خدا را شايد و شكر و سپاس او را * شهادت مىدهم كز ما سواى او خدايى نيست\r\nشهادت مىدهم پيغمبر خاتم محمد را كه * چون شمس الضحاى طلعتش نورالهدايى نيست \r\n( شهريار ، 1387 ، ج 409 : 2 )\r\n\r\n4 - 1 - 1 - 1 - 3 جريان نور محمدى\r\nاز مضامين مشترك ديگر در شعر اين دو شاعر ، تبلور نور محمدى در اشعارشان است . سيد حيدر با تأثير پذيرى از مضمون آيه قرآنى  « قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ  « 1 »  » ،  صفت نورانيت را به پيامبر ( ص ) نسبت داده ؛ در واقع روز مبعث را روز انفجار نور هدايت و روز زدودن ظلمت جهل و نادانى به واسطه پيامبر ( ص ) دانسته است . شاعر با استفاده از صنايع\r\n\r\n\r\n","description":"","footnote":"\r\n( 1 ) سوره مائده ، آيه 15\r\n","page_name":" 189 ","page_number":189},
  {"content":"\r\n\r\nبديعى ، تصويرى زيبا به شعرش بخشيده است ، در بيت اول نور را استعاره از محمد ( ص ) و در بيت دوم با بهره‌گيرى از استعاره مكنيه ، شب را همانند موجودى قرار مىدهد كه زاد و ولد دارد و با متولد ساختن مبعث ، ظلمات را به نور و روشنايى مبدل كرده است . وجود صنعت تضاد و طباق بين دو كلمه « ظلماء و ضياء » در بيت اول به همراه استعاره مصرحه ، به زيبايى و گيرايى بيت افزوده است . شاعر در ابيات زير قدرت شاعرى و ذوق تواناى خود را در استخدام الفاظ و آرايه‌هاى ادبى نمايان ساخته است .\r\n و قائلًا : قد بُعثَ النورُ الذى * ليسَ يخشى أبدَ الدهرِ انطفاءا\r\nمَبعَثٌ قَد ولدَتهُ ليلةٌ * لِلوَرى ظَلماؤها كانت ضِياءا \r\n( حلّى ، 1404 : 29 )\r\nنورى مبعوث شده است كه هيچ وقت خطر خاموشى آن نمىرود .\r\nشبى كه تاريكىاش براى مردم روشنايى بود مبعث را متولد ساخت .\r\nشهريار نيز به نورانيت پيامبر ( ص ) كه جلوه‌اى از نور خداوند است اشاره مىنمايد :\r\n هنوز جلوه نداده است نور خود به تمامى * خدا به جلوه كند نور خود تمام محمد \r\n( خشكنابى ، 64 : 1379 )\r\n\r\n4 - 1 - 1 - 1 - 4 سرور كاينات\r\nآنچه كه به صورت آشكار مشخص مىباشد ، اين است كه حضرت محمد ( ص ) مصداق بارز انسان كامل بوده و اسماء و صفات الهى در ذات مقدس آن حضرت تجلى يافته است . از اين رو ايشان داراى شخصيتى فرا انسانى است . سيد حيدر در ابياتى ، صفات و ويژگىهاى برجسته‌ى پيامبر اكرم را كه موجب برترى او بر موجودات عالم شده ، برمىشمرد و او را سرور و سالار تمام اهل دين مىداند :\r\n و أتى أكرمُ مبعوثٍ قد أخ - * تارهُ اللهُ انتخاباً و اصطفاءا\r\nسادَ أهلَ الدينِ علماً و تقىً * و صلاحاً و عفافاً و إباءا \r\n\r\n","description":"","footnote":"","page_name":" 190 ","page_number":190},
  {"content":"\r\n\r\n( حلّى ، 1404 : 29 )\r\nشريف‌ترين و برترين مبعوثى آمده كه خداوند او را برگزيده است .\r\nاز نظر علم ، تقوا ، درستكارى ، عفاف و عزت نفس از همه اهل دين برترى يافت .\r\nشهريار نيز در غزل « قيام محمد » كه در نعت پيامبر اكرم ( ص ) سروده است ، عرش الهى را به وجود عظيم پيامبر ( ص ) قائم و پابرجا مىداند و از مقام و منزلت بىپايان او سخن مىراند و از ميان انسيان و جنيان ، تنها حضرت جبرئيل را همنشين پيامبر عظيم الشأن مىداند كه اين حكايت از فرا بشرى بودن شخصيت حضرت محمد ( ص ) دارد . در بيت دوم « پرنده پر نتوان زد به بام محمد » كنايه از مقام والاى پيامبر ( ص ) است . همچنين شهريار با استفاده از واج آرايى و تكرار واك‌هاى همجنس يا شبه جنس همانند « م » و « ش » و « ب » و « پ » و چينش آن‌ها در كنار هم به موسيقى درونى و معنوى شعرش افزوده است .\r\n ستون عرش خدا قائم از قيام محمد ( ص ) * ببين كه سر به كجا مىكشد مقام محمد ( ص )\r\nبه جز فرشته عرش آشيان وحى * پرنده پر نتواند زدن به بام محمد\r\nعلى كه كون و مكانش غلام حلقه به گوشند * مگر نه فخر كنان گفت من غلام محمد \r\n( شهريار ، 1373 : 97 )\r\nبا توجه به ابياتى كه هر دو شاعر در آن به بيان مقام و منزلت والاى پيامبر ( ص ) پرداختند ، اگرچه هر دو به يك مضمون اشاره نمودند ، اما موسيقى كه شهريار در شعرش با استفاده از آرايه‌هاى لفظى و معنوى خلق كرده است ، شنيدن شعر او را براى مخاطب دلنشين‌تر كرده است .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\n4 - 1 - 1 - 2 وجوه افتراق\r\n\r\n4 - 1 - 1 - 2 - 1 داستان مباهله\r\nيكى از وجوه افتراقى كه در شعر سيد حيدر و شهريار به چشم مىخورد داستان مباهله است كه سيد حيدر در يك بيت بدان پرداخته است . مباهله ، داستان حقيقتِ نابى است به نام « اسلام » . داستان فضيلت اهل بيت رسول است ؛ آنجا كه خدا فرمان داد تنها زنان و فرزندان و جان‌هاىتان را به ميدان بياوريد ؛ با رسول خدا ( ص ) تنها فاطمه و حسن و حسين و على عليهم السلام ماندند ! روزى است كه اسلام ناب با تمام حقيقتش ، روبه‌روى هرگونه كفر و شرك ايستاد و يقين قلب‌هاى آل كسا ، ميدان‌دار عرصه مباهله گشت . مباهله بر وزن مفاعلة به معناى انجام دادن كارى به صورت دو طرفه است ، حروف اصلى آن بَهَلَ است و به معناى : خداوند او را لعنت كرد ( ابن منظور ، ج 1 ، 522 : 1408 )\r\nو در قرآن مجيد در مورد مباهله اين گونه آمده است :  « فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  « 1 »  » \r\nسيد حيدر در قصيده نبوى خود ، با رويكرد روايىتاريخى به اين داستان مىپردازد و اين روز را ، روز مبارزه با دشمنان هدايت و روز مباهات علماى دين مىداند كه پيامبر بزرگ‌شان چگونه و با چه يقينى در مقابل دشمن به پيروزى دست يافت و توانست حقانيت خود را به اثبات برساند :\r\n لِتُباهل فيهِ أعداءَ الهُدى * لِتباهِ اليومَ فيهِ العُلماءا \r\n( حلّى ، 1404 : 29 )\r\n( پيامبر ) در آن روز بايد با دشمنان هدايت ، مباهله كند و امروز باعث فخر ومباهات علماگردد\r\n\r\n\r\n","description":"","footnote":"\r\n( 1 ) سوره آل عمران ، آيه 61\r\n","page_name":" 192 ","page_number":192},
  {"content":"\r\n\r\n\r\n4 - 1 - 1 - 2 - 2 نامه پيامبر ( ص ) به پادشاه ايران\r\nيكى از رويكردهاى تاريخى كه در شعر شهريار بدان بر مىخوريم ماجراى نامه‌ى پيامبر ( ص ) به خسرو پرويز ، پادشاه ايران است . شهريار در جايى از ديوانش ، به اين واقعه تاريخى و پاره شدن نامه پيامبر توسط خسرو پرويز و عقوبتى كه بعد از اين هتك حرمت ، بدان دچار گشته ، اشاره مىنمايد :\r\n در ايران نامه‌ى حضرت دريدند * جزايش هم به چندين گونه ديدند \r\n( شهريار ، 1385 ، ج 902 : 2 )\r\nيكى از دلايلى كه شهريار به بيان اين موضوع پرداخته ، اين است كه اين شاعر ايرانى از پيشينه‌ى سرزمين خود و اتفاقات دوران قبل از ورود اسلام به سرزمينش كاملًا آگاهى دارد و اين داستان يكى از حوادث بزرگ تاريخ ايران قبل از اسلام است و به نظر نگارنده ، دليلش اين مىتواند باشد كه چون اين داستان مربوط به سرزمين‌اش بوده ، بدان پرداخته است در حالى كه سيد حيدر به موضوع نامه پيامبر ( ص ) به سران حكومت‌ها نپرداخته است . اين نكته قابل ذكر است كه سيد حيدر بيشتر به مسائلى پرداخته كه در پيرامون و جامعه خويش اتفاق افتاده است و اگر مىبينيم كه وى گوشه چشمى به داستان مباهله انداخته ، به اين دليل است كه جامعه‌ى آن روز شاعر پر از فساد و بىدينى و كفر بود و حاكمانى متعصب در صدد نابودى معيار و حقانيت بودند ، و شاعر از آوردن اين مسئله و فخر علماى دين به وجود پيامبرشان ، به اين دليل است كه شاعر به اين مسئله واقف بوده است كه مسئله مباهله ، اختصاص به شخص رسول خدا و در خصوص ماجراى نصاراى نجران ندارد و در چنين جامعه‌اى ، علماى آن بايد در راه اثبات حقانيت دين و چپاول آن توسط استعمارگران ، در برابر خصم از اين سلاح استفاده نمايند چرا كه مباهله از معجزات باقيه اسلام و قرآن است .\r\n\r\n4 - 1 - 1 - 2 - 3 مُهر نبوت\r\nمهر نبوت از جمله علائم و نشانه‌هاى پيامبرى و نبوت حضرت بود كه بر آن نقش « لاإاله\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nإلاالله » حك شده بود . شهريار درباره اين جنبه‌ى اعجاز شخصيت پيامبر ( ص ) بيتى سروده است . وى در اين بيت از عنصر تشبيه بهره جسته است : « كارنامه منشور آسمانى قرآن » و « مهر نبوت » تشبيهاتى بديع هستند كه شاعر براى زيباتر ساختن كلام خويش از آن‌ها بهره برده است . نكته‌اى كه در اينجا بايد گفت اين است كه شهريار در اشعار مذهبى خويش غالباً از تشبيهات فشرده و موجز استفاده مىكند :\r\n به كارنامه منشور آسمانى قرآن * كه نقش مهر نبوت بُوَد به نام محمد \r\n( شهريار ، 97 : 1373 )\r\n\r\n4 - 1 - 1 - 2 - 4 توصيف جسمانى\r\nاز جمله ويژگى شعر سيد حيدر ، توصيف ظاهرى و جسمانى پيامبر اكرم ( ص ) است كه در شعر شهريار به چشم نمىخورد . سيد حيدر در بيتى به توصيف ظاهرى و چهره‌ى زيبا و لطيف پرداخته و براى نشان دادن اين لطافت از عنصر تشبيه بهره جسته و مىگويد كه صورت حضرت آنقدر لطيف و شفاف است كه گويى از صورتش آب مىچكد :\r\n رقَّ بِشراً وجهُه حتَّى لَقَد * كانَ يقطرُ منهُ البِشرُ ماءا \r\n( همان : 29 )\r\nپوست صورتش آنقدر لطيف است كه گويا از صورتش آب مىچكد .\r\nدر بحث از مضامين اخلاقى و اجتماعى ، سيد حيدر در كنار توصيفات فردى ، بيشتر به مضامينى مىپردازد كه جنبه‌ى اجتماعى دارد . وى در توصيف بخشش پيامبر ( ص ) از تشبيه مقلوب بهره مىگيرد و مىگويد كه آسمان‌ها و زمين جود و بخشش خويش را از دستان بخشايشگر پيامبر ( ص ) گرفته‌اند و اينچنين جود و كرم او را به كل كاينات و هستى تعميم مىدهد :\r\n ذو مُحيّاً فيه تُستَقى السماء * و بنانٍ علَّمَ الجودَ السماءَا \r\n( حلّى ، 1404 : 29 )\r\nدر مقابل شهريار در كنار توصيف خصوصيات اجتماعى پيامبر ( ص ) و بيان فضايل ايشان به\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nموضوعاتى چون توسل و شفاعت پرداخته و پذيرش ولايت حضرت را شرط رهايى از دوزخ مىداند . وى در ترسيم شفاعت حضرت براى دلنشين ساختن سخن خويش ، تصويرى زيبا با استفاده از آرايه تشخيص و مراعات نظير و واج آرايى خلق مىكند و با جان بخشيدن به آتش دوزخ و ايجاد مراعات نظير بين \" بهشت و حوض و كوثر \" و واج آرايى بين حروف « ح ، ش و م » به زيبايى اين ابيات افزوده و شنيدن آن را دلپذيرتر كرده است . وى همچنين نام مبارك « محمد ( ص ) » را به عنوان قافيه قرار داده است تا با رويكرد عاطفى موجود در شعر مناسبت داشته باشد و ياد و ذكر حضرت را در جسم و جان خواننده بنشاند :\r\n حريم حرمتش اين بس كه در شفاعت محشر * بميرد آتش دوزخ به احترام محمد\r\nگرت هواى بهشت است و حوض كوثر و طوبا * بيا يه سايه ممدود مستدام محمد\r\nبه كام دل نرسد « شهريار » در دو جهان كس * مگر خدا دو جهان را كند بكام محمد \r\n( شهريار ، 405 : 1373 )\r\n\r\n4 - 1 - 1 - 2 - 5 عدالت\r\nعدالت نيز يكى ديگر از موضوعاتى است كه در شعر شهريار بدان برمىخوريم . اگر چه اوضاع اجتماعى سيد حيدر به گونه‌اى بود كه عدالت اسلامى در آن از بين رفته بود و ظلم و ستم بيداد مىكرد و همه‌ى منابع اسلامى به غارت رفته بود ، اما با تمام اين تفاسير سيد حيدر در اشعار مربوط به مدح پيامبر ( ص ) از عدالت سخنى به ميان نياورده است ؛ در واقع سيد حيدر در اشعارى كه خطاب به امام زمان ( عج ) و امام حسين ( ع ) سروده به ذكر عدالت آنان مىپردازد و از آنها مىخواهد كه به برپايى اين معيار گم شده در جهان اسلام كمك كنند . اما شهريار در اشعارى كه در مدح و رثاى رسول خدا ( ص ) سروده ، از عدالت ايشان سخن رانده و او را به عنوان\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nالگوى كامل يك حاكم عادل معرفى مىنمايد و از عدالت پيامبرى مىگويد كه با تمامت قدرتش ، حاكمى عادل با امت خويش بود :\r\n همه با ياد امت بود و اينش معدلت ، آرى * كجا سلطان عادل ، با رعيت بىرعايت بود \r\n( خشكنابى ، 67 : 1379 )\r\n\r\n4 - 1 - 1 - 2 - 6 رثاى پيامبر ( ص )\r\nسيد حيدر تنها به مدح رسول اكرم ( ص ) پرداخته و آن حضرت را رثا نكرده است كه يكى از دلايل آن مىتواند بحث محيط باشد زيرا سيد حيدر تنها به رثاى امام على عليه‌السّلام ، حضرت ابوالفضل و امام حسين عليهما السلام پرداخته كه قبر مطهرشان در عراق است و رثايش محدود به همين ائمه اطهار است كه ذكر گرديدند .\r\nاما در مقابل شهريار در رثاى پيامبر ( ص ) اشعارى زيبا با رويكردى عاطفى ، به دو زبان تركى و فارسى سروده است ، كه يكى از زيباترين دل سروده‌ى وى « رحلت ختم رسل » به زبان تركى است كه شاعر در آن با رويكردى تاريخى - سياسى به مصائب اهل بيت ( ص ) و امت رسول ، پس از رحلت ايشان مىپردازد و به مسئله شهادت حضرت فاطمه زهرا ( س ) و خانه‌نشينى على ( ع ) و به حكومت رسيدن طاغوت و ماجراى كربلا اشاره دارد و با تصويرى زنده و پويا ، مصائب بعد از رحلت رسول اكرم را براى مخاطبش ترسيم مىكند . تقريبا در تمامى اشعار مذهبى شاعر ، ردپايى از مسئله خلافت حضرت على ( ع ) را مىتوان يافت ، در اين قطعه نيز شهريار با زبانى كنايى و اعتراض آميز به امت پيامبر ، به ناديده گرفتن مسئله غدير و عدم حمايت آنان از ولايت امير المؤمنين و خانه‌نشينى ايشان اشاره مىنمايد .\r\nبا توجه به اينكه زبان مادرى شاعر ، تركى است همين امر سبب شده واژگانى كه شاعر به كار مىبندد ، از نهاد دل برآمده و بر نهاد دل صاحبان ذوق بنشيند . در اين قطعه تركيب تصوير عاطفى و سياسى و تاريخى را مىتوان به زيبايى مشاهده نمود . شاعر در ابيات زير با به كار بستن كلمات و واژگانى كه تصويرگر اوضاع دين و اهل بيت بعد از پيامبر ( ص ) هستند ،\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nتصويرى واقعى ارائه داده و افكار و احساساتش را با اين تصاوير انتقال داده و ديدگاهش را نسبت به وضعيت حاكم در جامعه آن زمان بيان كرده است :\r\n ييخيليب دينين اووى رحلت ائديب ختم رسل * چيرپيليب دين قاپيسى حضرت زهرا باشينا\r\nسقط اولوب محسنى زهرا اؤزوده اولدو شهيد * كول الندى او زماندان بَرى دنيا باشينا\r\nكربلا فاجعه‌سى بذرين اكيب باشلاندى * تا قيامت نه قوپا زينب كبرا باشينا\r\nمدعى اولمادى فرمان غديره تسليم * گؤرنه توفان گتيريب امت طاها باشينا\r\nامت اولمازسا امامت ده اولار خانه نشين * دولانار كعبه ده گئتديكجه كليسا باشينا \r\n( شهريار ، 193 : 1386 )\r\n« خانه دين ، با رحلت ختم رسل ( ص ) ، خراب گشته ، درِ دين بر سر حضرت زهرا ( س ) ، كوبيده شده ، محسن‌اش سقط گرديد و خود نيز شهيد شد ، از آن روز دنيا خاك بر سر شد ، بذر فاجعه كربلا كاشته شد . و زينب كبرى چه مسائلى را برتافت ، مدعى تسليم فرمان غدير نشد و ببين چه بلاها بر سر امت طاها آورد ، اگر امت نباشد ، امامت هم خانه‌نشين مىشود و رفته رفته كعبه دروِ سر كليسا مىگردد . »\r\n\r\n4 - 1 - 2 حضرت فاطمه ( سلام الله عليها )\r\n\r\n4 - 1 - 2 - 1 وجوه افتراق\r\nاز جمله افتراقات بين شهريار و سيد حيدر اين است كه سيد حيدر به مدح يا رثاى حضرت\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nفاطمه ( س ) نپرداخته حال آنكه شهريارنسبت به‌وى ارادت خود را اظهار نموده و در مدح و رثاى ايشان شعر سروده است او را فخر عالم دانسته است .\r\n\r\n4 - 1 - 2 - 1 - 1 رثاى حضرت زهرا ( س )\r\nشهريار از پيشگامان « مكتب رمانتيسم » در ايران است . او در برخى از اشعار خويش به گرايش هاى رمانتيكى خود به طور آشكار اشاره نموده است و بسيارى از اشعار خود را كه در كليات او تحت عنوان « مكتب شهريار » آمده است ، جزء آثار رمانتيكى به شمار مى آورد ( شهريار ، 73 : 1376 ) . در مقدمه‌اى كه شهريار در ديوان خويش ، در ارزيابى مكتب هاى ادبى آورده است ، از « مكتب رمانتيسم » به طور آشكار سخن گفته است و به استفاده خود از برخى ويژگى هاى رمانتيسم و سودمندى آن در شعر فارسى اشاره كرده است ( شهريار ، 1371 ، ج 86 : 1 ) . بنابراين طبيعى است كه اشعار شيعى او برخى مواقع رنگ و بوى رمانتيسم به خود بگيرد به ويژه آنجا كه فضايى غمگين و اندوهناك ، روح و روان شاعر را به خاطر از دست دادن عزيزى واراسته و گرامى ، تسخير كرده است . \" شهريار \" با تصاويرى كه از شب مهتابى خلق كرده است ، احساسات خود را در غم وفات حضرت فاطمه ( س ) با اين تصاوير به مخاطب ارائه مىكند :\r\nماه آن شب خموش و سرگردان / روى صحرا و دشت مى تابيد / رنگ غم رنگ حزن پرور ماه / همه جا را نموده بود سپيد / دانه دانه ستاره بر رخ چرخ / هم چون اشك يتيم مى لرزيد / سايه نخل ها به چهره نور / از سياهى كشيده بود حجاب / باد در جستجوى گمشده اى / چرخ مى زد چو عاشقى بى تاب ( خشكنابى ، 84 : 1379 )\r\nمهتاب به دليل ايجاد فضاى مبهم و سايه وار ، زمينه مناسبى براى بيان حالات رمانتيك است . در فضاى مهتابى قطعيت و صراحت از بين مى رود . زمان و مكان نيز در شب مهتابى خيال برانگيزتر است ؛ به همين دليل است كه شب هاى مهتابى و نور كم رنگ ماه ، محبوب رمانتيك هاست ( فتوحى ، 126 : 1385 ) . و در چنين شبى مهتابى نه تنها نور ماه رنگ ماتم به خود گرفته است ، بلكه ستاره ها و درختان خرما و باد نيز در حزن و اندوه اند تا بدين وسيله\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nخبر از دل زار شاعر بدهند .\r\nاما در مقابل ، سيد حيدر در مورد حضرت زهرا ( س ) شعرى نگفته است ؛ شايد يكى از دلايل اين مسئله آن باشد كه چون شاعر در محيطى زيسته است كه شرايط حوزوى در آن حاكم بوده است ، نوع نگاه او به زن متفاوت بوده است . دليل دومى كه مىتوان ذكر كرد اين است كه همانگونه كه قبلًا ذكر شد چون شاعر به مدح و رثاى أئمه‌اى پرداخته كه مرقدشان در عراق است ، به اين موضوع نپرداخته است . مىتوان گفت نگاه سيد حيدر در مدح و رثا ، معطوف به محيط زندگى خويش بوده و از آن فراتر نرفته است . هر چند وى در اشعار عاشورايى خويش نام حضرت زهرا ( س ) را ذكر مىكند اما در مدح و رثاى آن حضرت چيزى نگفته است .\r\n\r\n4 - 1 - 3 حضرت على ( ع )\r\n\r\n4 - 1 - 3 - 1 وجوه اشتراك\r\n\r\n4 - 1 - 3 - 1 - 1 عدالت\r\nيكى ديگر از عناصر مشترك بين مضامين شعرى دو شاعر ، پرداختن به عدالت على ( ع ) است . جرج جرداق ، نويسنده و متفكر مسيحى ، در كتاب خود \" امام على صداى عدالت انسانى \" درباره حضرت على عليه السّلام اين گونه زبان به وصف مىگشايد : « پناهگاه ضعيفان ، برادر غريبان و پدر يتيمان است . نسبت به آنان كه از زندگى به تنگ آمده‌اند مهربان است ، علمش فراوان و حلمش بزرگ است . . . آن‌گاه كه روز روشن مىشود به اجراى عدالت در ميان مردم و برقرار ساختن برنامه‌هاى حق مىپردازد ؛ اما وقتى شب فرا مىرسد و پرده تاريك شب گسترده مىشود براى آينده ملت به تلخى اشك مىبارد » . ( جرداق ، 2010 ، ج 40 : 1 )\r\nسيد حيدر ، حضرت على ( ع ) را نماد كامل عدالت به شمار مىآورد كه با شمشير كين ، فرق عدالت را شكافتند :\r\n و شقَّ رأسَ العدلِ سيفُ جورِكُم * مُذ شُقَّ منهُ الرأسُ فى ذُبابِه \r\n( حلّى ، 56 : 1404 )\r\nزمانى كه لبه‌ى تيز شمشير سر او را بشكافت شمشير جور و ستم‌تان سر عدالت را\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nشكافت .\r\nعدالت على ( ع ) نيز از اوصافى است كه شهريار بر آن تاكيد مىكند و اين صفت ، نمونه بارزى است از يك اخلاق پسنديده اجتماعى كه جزء على ( ع ) كسى در اجراى آن سنگ تمام نگذاشت .\r\nجرج جرداق نويسنده مسيحى مىنويسد : « اى روزگار تو را چه مىشد اگر تمام نيروهاى خود را بسيج مىكردى و در هر عصرى و زمانى ، بزرگ مردى به نام على را ، بدان عقل و بدان قلب ، بدان زبان و بدان شمشير ، به انسانيت عطا مىكردى ! » . ( جرداق ، 2010 ، ج 37 : 1 ) شهريار اين سخن را به زيبايى تمام‌تر استقبال نموده و شعرى را با مضمون سخن او به رشته‌ى نظم كشيده است ، كه اين نيز نشانه‌ى ديگرى است از اخلاص او به پيشگاه مقدس علوى . شهريار ، در اين قطعه ، به عدالت محورى ، جود و بخشش و شجاعت على ( ع ) پرداخته است . تخيل شاعر را مىتوان يكى از خصايص شعر او دانست كه با اين تخيل مىتواند صورت‌هاى بديعى خلق كند . وى با بهره‌گيرى از آرايه‌هاى لفظى چون استعاره مكنيه در « مادر روزگار » و جناس لاحق بين « هستى و مستى » و صنعت تضاد در بيت آخر بين « دوست و دشمن » ارزش هنرى كلام خويش را بالا برده است .\r\n « چه بودى اگر هر زمان چون على * يلى زادى از مادر روزگار\r\nترازوى عدلى چنان مستقيم * ستون امانى ، چنان استوار\r\nمكارم همان‌گونه آرام‌بخش * مواعظ همان‌گونه آموزگار\r\nهمان‌گونه از ظلم بنياد كَن * همان‌گونه با زخم مرهم گذار\r\nبه مغز عظيمش همان عزم جزم * به كف كريمش ، همان ذوالفقار\r\nكه بر كندى از سينه دوست ، دِق * برآوردى از جانِ دشمن دمار » \r\n( شهريار ، 1098 : 1385 )\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\n4 - 1 - 3 - 1 - 2 ليلة المبيت\r\nبه شب اول ماه ربيع الاول سال سيزدهم بعثت كه على جاى پيامبر ( ص ) خوابيد ، « ليلة المبيت » مىگويند . خلاصه آن واقعيت اين گونه است كه در سال سيزدهم بعثت سران قريش در يك شوراى عمومى تصميم گرفتند كه نداى توحيد را با زندانى كردن پيامبر يا كشتن و تبعيد او خاموش سازند ، چنان كه قرآن كريم مىفرمايد :  « وَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ »  « 1 » \" اى رسول ما به خاطر بياور هنگامى را كه كافران نقشه مىكشيدند تا تو را از مقصد خود كه تبليغ دين خداست باز دارند يا يه قتل رسانند يا از شهر بيرون كنند و مكر كنند خدا هم با آنان مكر مىكند و خدا بهتر از هر كس مىتواند مكر كند . \" سرانجام سران قريش تصميم گرفتند كه از هر قبيله ، فردى انتخاب شود تا افراد منتخب در نيمه شب يك باره بر خانه حضرت هجوم برده ، او را قطعه قطعه كنند تا بدين طريق خون او در ميان قبايل عرب پخش شود تا خاندان هاشم نتوانند با آنها به مبارزه برخيزند . فرشته وحى ، پيامبر را از نقشه شوم مشركان آگاه ساخت و به على ( ع ) فرمود : « امشب در خوابگاه من بخواب و روانداز سبز مرا به خود بپيچ تا آنان تصور كنند كه من هنوز در خانه و در بستر آرميده‌ام و مرا تعقيب نكنند » . آنگاه پيامبر مخفيانه به سمت غار ثور حركت كرد و از خداوند خواست تا دشمن را از دست‌يابى به او گمراه كند و آنان نتوانند او را پيدا كنند . حضرت على در بستر پيامبر خوابيد و نقشه‌ى دشمنان به انجام نرسيد ( سبحانى ، 45 : 1374 ) سيد حيدر در بيت زير با رويكردى روايى - تاريخى به ماجراى خوابيدن حضرت على عليه‌السّلام در بستر پيامبر ( ص ) و فداكارى او در راه رسول خدا و دين اسلام سخن مىراند و تحسر و اندوه خود را از كشتن شدن كسى كه جان خود را در راه حفظ اسلام به خطر انداخته و تمام توانش را در راه اعتلاى دين و امت اسلامى به كار گرفته بود ، بيان مىدارد و با اين يك بيت رضايت رسول خدا را از وى به تصوير مىكشد :\r\n بلى قضى نفسُ النبىّ المرتضى * و ادرج الليلةَ فى أثوابِهِ \r\n\r\n\r\n","description":"","footnote":"\r\n( 1 ) سوره انفال ، آيهى 30\r\n","page_name":" 201 ","page_number":201},
  {"content":"\r\n\r\n( حلّى ، 55 : 1404 )\r\nجان و دل پيامبر راضى كه شب در لباس‌هاى پيامبر قرار داده شد ، جان باخت .\r\nشهريار نيز با رويكردى تاريخى ، اين شب را به تصوير مىكشد و مىگويد كه در اين لحظات ، ايمان بَرنده مىشود و على ( عليه السلام ) موجبات فخر خداوند را در برابر فرشتگان مقربش فراهم مىآورد .\r\n عشقبازى كه هم آغوش خطر * خفت در خوابگه پيغمبر \r\n( شهريار ، 616 : 1373 )\r\n\r\n4 - 1 - 3 - 1 - 3 هدايتگرى\r\nاز ديگر مضامين مشترك بين دو شاعر پرداختن به صفت هدايتگرى حضرت على ( ع ) است كه يكى ديگر از خصوصيات اجتماعى ايشان است .\r\nضايعه جبران‌ناپذير شهادت امام على بن‌ابىطالب عليه‌السّلام ، مساوى با فرو ريختن اركان هدايت بود . اين فاجعه عظيم ، براى هميشه امت اسلامى را از داشتن رهبر شكست ناپذيرى كه مىخواست اساس رذايل و عوامل بدبختيهاى اجتماعى را در هم فرو ريزد و جامعه‌ى ايده‌آل بر مبناى اسلام و حقيقت بسازد ، محروم كرد . سيد حيدر در اين ابيات على ( ع ) را آيينه‌ى تمام نماى مسير حق و هدايت معرفى مىنمايد و مرگ او را ، مرگ هدايت و رستگارى قلمداد مىكند كه بعد از وى امت گام در مسير گمراهى و جهالت نهاده‌اند و قتل او را بدست كسانى كه وى هادى و مرشد آنها بود خسرانى براى دنيا و آخرت آنها مىبيند كه دوباره به جاهليت خويش بازگشته و از نعمت هدايت محروم گشته‌اند . سيد حيدر با بهره‌گيرى از استعاره مكنيه در بيت آخر در انتقال اين حس موفق عمل نموده است و هدايت و رشد را همچون انسانى مىداند كه دوشادوش على ( ع ) بوده و با كشته شدن حضرت على ( ع ) او نيز مىميرد و همراه او دفن مىشود و با اين تصوير حسى ، احساسش را به مخاطب منتقل مىكند :\r\n فَالامّةُ اليومَ غَدت فى مَجهلٍ * ضلَّت طريقَ الحقِّ فى شِعابهِ \r\n\r\n","description":"","footnote":"","page_name":" 202 ","page_number":202},
  {"content":"\r\n\r\n عادوا بها بَعدكَ جاهليَّةً * مُذ قتلوا الهادى الذى تُهدى به \r\n( حلّى ، 57 : 1404 )\r\n قضى و الهدايةُ فى مَصرعٍ * و وُسِّدَ و الرُشدُ فى قابرٍ \r\n( همان : 77 )\r\nامّت ، امروز در بيابان بدون علامت ( مسير جهل ) قرار گرفتند و سمت و سوى مسير حق را گم كرده‌اند .\r\nبعد از تو به جاهليت برگشتند زمانيكه هدايتگرى كه همه به واسطه او هدايت مىشدند را كشتند .\r\nعلى ( ع ) مرد و با كشته شدن او هدايت و رشد نيز در قبر قرار گرفت و در بستر مرگ آرام گرفت .\r\nشهريار نيز در منظومه « صداى خدا » ، با تاثير پذيرى از آيات قرآن و احاديث معتبر ، به هادى بودن حضرت على ( ع ) اشاره مىنمايد و او را جانشين برحق رسول خدا و برگزيده شده از طرف خداوند و رسول معرفى مىنمايد . در ذيل آيه 7 سوره رعد كه خداوند در آن فرموده :  « وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ إِنَّما أَنْتَ مُنْذِرٌ وَ لِكُلِّ قَوْمٍ هادٍ » ،  احاديث زيادى است ، از آن جمله ، پيامبر اكرم ( ص ) خطاب به على ( ع ) فرمودند :\r\n« أنا المنذر و أنت يا على الهادى إلى أمرى » .\r\n( مجلسى ، 1403 ، ج 400 : 35 )\r\n ديده زديدار خجل مىشود * وِرد زبان نغمه‌ى دل مىشود\r\nدر ره اين كعبه منادى على است * زآن كه نذير احمد ، و هادى على است \r\n( شهريار ، 406 : 1373 )\r\n\r\n4 - 1 - 3 - 1 - 4 اندوه كاينات\r\nاز ديگر مضامين مشترك موجود در اشعار دو شاعر ، اندوه هستى و كاينات از ضربت خوردن و شهادت امام على ( ع ) است . در شعر سيد حيدر فرشتگان و رعد و باران و طبيعت ، و\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nدر شعر شهريار در و ديوار و مرغان به گريه درآمده‌اند .\r\nاگر چه اغلب اشعار سيد حيدر رويكردى حماسى دارد اما در اين ابيات بيشترين ارتباط عاطفى و هيجانى را با مخاطب خود دارد ، به تصوير كشيدن ناله و اندوه فرشتگان و طبيعت و هستى نشان از اين دارد كه اين فاجعه نه تنها او را داغدار كرده است ، بلكه طبيعت نيز به خاطر شدت آن در ماتم است و شدت غم و اندوه به قدرى زياد است كه همه اين عناصر ، حضرت مهدى را به استغاثه مىطلبند . سيد حيدر هر چند از شاعران « مكتب رمانتيسم » نيست ، اما برخى از مضامين شعر شيعى او همخوانى كاملى با مضامين « مكتب رمانتيسم » دارد ، مانند پناه بردن به دامن طبيعت و جان بخشى و تشخيص به عناصر آن ، تا از زبان طبيعت شرح حال دل خود را بيان كند . وى با تصويرى كه از ناله و بانگ رعد و برق خلق كرده است ، حس درونى خويش را از شهادت مظلومانه شاه ولايت ابراز مىدارد :\r\n فَلِيبكِ جبرئيلُ له و لِينتَحِب * فى الملإِ الأعلى على مُصابه\r\nنَعَم بكى و الغيثُ من بُكائهِ * ينحَبُ و الرعدُ مِن انتحابه\r\nمُنتدباً فى صِرخةٍ و إنَّما * يستصرخُ المهدىّ فى انتدابه \r\n( حلى ، 56 : 1404 )\r\nبايد جبرئيل براى او گريه كند و بايد در ملأ أعلى به خاطر مصيبتش نوحه سر دهد .\r\nبله جبرئيل گريه كرد و باران از گريه‌ى او زار زار گريست و رعد نيز به خاطر گريستن باران ، در فريادش ناله‌كنان است و او در ندبه‌هايش از حضرت مهدى ( ع ) فريادرسى مىخواهد .\r\nشهريار نيز به عنوان شاعر رمانتيك ؛ آنجا كه خواسته صحنه‌هاى شب ضربت خوردن على ( ع ) را به تصوير كشد ، احساسش را در شعر رخنه داده و تصويرها را از سطح مدلول طبيعى فراتر برده است . اين بخش از شعر شهريار ، سرشار از احساسى دلگير و غم انگيز است . صفاتى كه شاعر به اشياء و شب داده ، همگى در يك جهت حركت مىكنند و احساس مخاطب را در پى خود مىكشانند . « دست‌آويز شدن در » به دامن على در نيمه‌هاى شب و « باز شدن شال از كمر » و « مانع شدن پرندگان » و ناله‌هاى دخترش زينب و التماس او به پدر ،\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nبراى انصراف از پيمودن راه به سمت مسجد كوفه ، همه اين تصويرها دست به دست هم داده و عصاره احساس و فشرده‌ى عواطف شاعر را به جهان خواننده انتقال مىدهند .\r\n آن دم صبح قيامت تأثير * حلقه در شد از او دامن‌گير\r\nدست در دامن مولا زد در * كه على بگذر و از ما مگذر\r\nشال شه واشد و دامن بگرو * زينبش دست به دامن كه مرو\r\nشال مىبست و ندايى مبهم ! * كه كمربند شهادت محكم \r\n( خشكنابى ، 81 : 1379 )\r\n\r\n4 - 1 - 3 - 1 - 5 قاتل حضرت على ( ع )\r\nعلى پس از پيامبر ( ص ) ، مصداق كامل اسوه حسنه است و سيره او آفاق گسترده‌اى دارد . سير عبادى امام ، متكى بر ناب‌ترين معرفت توحيدى است . نماز بزرگترين جلوه عبادت در سيره عبادى على است . شهادت على عليه‌السَّلام در محراب عبادت و در هنگام نماز ، عشق جاودانه او را تجلى مىكند .\r\nاز ديگر مضامين مشترك بين شعر دو شاعر ، اشاره به قاتل حضرت على ( ع ) است . سيد حيدر در سوگ سروده‌هاى خود درباره على ( ع ) ، به قاتل ملعون حضرت اشاره مىكند و صحنه ضربت خوردن آن حضرت را به همراه ذلت و خوارى قاتل‌اش كه از شدت ترس و سرعت فرار بعد از زخمى كردن حضرت ، نزديك بود از پوست بدنش خارج شود ، به تصوير مىكشد و على ( ع ) را نماد و تجسم اصلى نماز معرفى مىكند و مىگويد كه با كشته شدن على ، نماز نيز مرد چرا كه على معناى واقعى نماز و خشوع در برابر پروردگار بود و با كشته شدن‌اش ، محراب مفهوم و ماهيت خود را از دست داد چرا كه منبر و محراب اميرى چون على به خود نديده بود كه در اوج قدرت و صلابت ، بنده‌اى خاضع در برابر خالقش بود . شاعر در بيت سوم گوشه چشمى به اين سخن رسول خدا ( ص ) دارد كه فرمود :\r\n« يا علىُّ أشقىَ الاولينَ عاقِرُ الناقةِ ، و أشقَى الاخرينَ قاتلُكَ »\r\n( ابوالفتوح رازى ، 587 : 1318 ) \" اى على قاتل تو بدبخت‌ترين اين امت است\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nهمچنانكه پى كننده ناقه صالح ، بدبخت‌ترين قوم ثمود بود \" .\r\n غادرهُ ابنُ ملجمٍ و وجهُهُ * مخضَّبٌ بالدمِ فى محرابِهِ\r\nو مرَّ من بينِ الجمُوعِ هارباً * يوَدُّ أن يخرُجَ من إهابهِ\r\nو هو لعَمرى لو يشاء لم ينل * ما نالَ أشقى القومِ فى آرابهِ « 1 »\r\nقتلتم الصلاةَ فى محرابها * يا قاتليهِ و هو فى محرابهِ \r\n( حلّى ، 56 : 1404 )\r\nابن ملجم ، امام را در حالى كه چهره‌اش در محراب نمازش خون‌آلود بود ، ترك كرد .\r\nاز بين جمعيت فرار كرد طورىكه ( از شدت ترس و سرعت فرار ) نزديك بود از پوستش خارج شود .\r\nبه جانم قسم كه او به خواسته‌اى كه شقىترين مردم به آن رسيدند ، دست نيافت .\r\nاى قاتلان ، شما نماز را در محرابش كشتيد در حالى كه او در محرابش بود .\r\nاين نكته قابل ذكر است كه سيد حيدر از جمله شاعرانى است كه اشعارش به حوليات معروف است ؛ يعنى شاعر بعد از سرودن قصايد خويش چندين بار آن را ويرايش و تنقيح مىكرد ، از اين‌رو با تأمل در اشعار سيد حيدر ، مىتوان به فخامت و استوارى كلام او پى برد و هر كلمه را در جاى مناسب خويش ديد .\r\nشهريار نيز در ابياتى ، به قاتل على ( ع ) و ضربت زدن او اشاره مىكند ، اما مانند سيد حيدر به طور مستقيم به اسم او اشاره نمىكند . سيد حيدر از فرار ابن ملجم بعد از زخمى كردن حضرت ، و شهريار از دستگيرى او و مداراى على ( ع ) با او مىگويد . در اين ابيات شهريار به زيبايى به توصيف جوانمردى و عدالت على ( ع ) ، حتى در مورد قاتل خويش پرداخته و در بيت آخر با آوردن صنعت تضاد « دشمن دوست » مداراى او را با اسيرى كه قاتلش هست ، ترسيم مىكند . شاعر با آوردن كلمات ساده و نرم ، اين عطوفت را در كلامش به تصوير كشيده است :\r\n\r\n\r\n","description":"","footnote":"\r\n( 1 ) آراب : جمع إرب ، نياز\r\n","page_name":" 206 ","page_number":206},
  {"content":"\r\n\r\n پيشوايى كه ز شوق ديدار * مىكند قاتل خود را بيدار\r\nماه محراب عبوديتِ حق * سر به محراب عبادت مُنشق\r\nمىزند پس لب او كاسه شير * مىكند چشم اشارت به اسير\r\nچه اسيرى كه همان قاتل اوست * تو خدايى مگر اى دشمن دوست \r\n( شهريار ، 616 : 1373 )\r\n\r\n4 - 1 - 3 - 1 - 6 ريشه‌كنى حكومت مستبدان\r\nسيد حيدر و شهريار در ابياتى نگاهى كلى به مسئله انسانيت و جوامع بشرى جهان اسلام دارد و مسائل سياسى و اجتماعى جهان اسلام را مطرح مىكند .\r\nسيد حيدر در جايى از ديوانش در رثاى امام على ( ع ) قصيده‌اى آورده است كه در آن از جور و ستم ظالمان و سياست‌هايى كه در پيش گرفته‌اند ، به امام زمان ( عج ) شكايت مىكند . اگرچه اين قصيده تصويرى تاريخى و سياسى را از وضعيت جامعه شاعر و حكومت‌هاى موجود در جوامع اسلامى را ارائه مىدهد اما رويكرد عاطفى بر آن غلبه كرده و چنان با عاطفه و احساس درون شاعر عجين شده كه با خواندن قصيده مىتوان حزن و اندوه وى را از مصيبت‌هايى كه حكومت اسلامى بدان دچار گشته ، احساس كرد . همانگونه كه قبلا ذكر شد ، جامعه‌اى كه سيد حيدر در آن مىزيد و متوليان حكومتش تركان عثمانى هستند ، پر از فساد و استبداد است و عدالت اسلامى جاى خود را به جور و ستم و حق‌كشى داده است و معيارهاى حكومت نبوى از بين رفته و حكومت به سلطنت بدل گشته است . از اين رو سيدحيدر از اين شرايط غير قابل تحمل و پر از فساد و ظلم به امام زمان ( عج ) پناه مىبرد و از تلخى صبر و طولانى شدن انتظارش سخن مىراند و با تعبيرى زيبا ، تلخى انتظار را به \" فرو رفتن خس و خاشاك در چشم \" تشبيه مىكند و فرياد كمك خواهى و عجز و ناتوانى خويش را به صداى شترى كه هنگام ذبح فرياد مىزند ، همانند مىسازد و تنها راه نجات از اين وضعيت را در ظهور حضرت مهدى مىبيند :\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n أقائمَ بيتِ الهُدى الطاهرِ * كَم الصبرُ فتَّ حشا الصابرِ . . .\r\nأينَ المُعدُّ لمحوِ الضلالِ * بتجديدِ رسمِ الهدى الدائر\r\nو ناشرَ رايةِ دينِ الإلهِ * و ناعشَ جدِّ التُقى العاثرِ\r\nعلى أنَّ فينا اشتياقاً اليكَ * كَشُوقِ الرُبى لِلحَيا الماطرِ\r\nو طولُ انتظاركَ فتَّ القُلوبَ * و أغضى الجُفونَ على عاثرٍ\r\nفكَم ينحتُ الهَمُّ أحشاءَنا * و كَم تَستَطيلُ يدُ الجائرِ\r\nعَججنا إليكَ من الظالمينَ * عَجيجَ الجمالِ من الناحرِ\r\nأجل يومُنَا ليسَ بالأجنبى * من يوم والدك الطاهرِ \r\n( حلّى ، 73 : 1404 )\r\nاى بر پا كننده‌ى سراى پاكيزه هدايت ، چه بسا صبر درون انسان صابر را تكه تكه كرده است . . .\r\nكجاست كسى كه براى محو ضلالت و گمراهى و تجديد رسم هدايت فراگير مهيا شده است ؟\r\nو كجاست نشر دهنده پرچم دين خدا و زنده كننده و نجات‌بخش اجداد باتقوا و عالم ؟\r\nدر وجود ما اشتياقى به تو هست مانند شوق تپه به باران ريزان .\r\nطولانى شدن انتظار تو ، دل‌ها را شكسته و پلك‌ها را بر خارها بسته است .\r\nچقدر همّ و غم درون ما را تراشيد و چقدر دست ستمگر ( بر ظلم كردن ) دراز شده است .\r\nاز دست ظالمين به سوى تو فرياد زديم مانند فرياد زدن شتر از ذبح كننده .\r\nبله روزگار ما از روزگار زمان پدر پاكت بيگانه نيست ( ظلم و ستمى كه در روزگار ما جارى است همانند ظلم و ستم زمان روزگار پدر توست ) .\r\nشهريار نيز به عنوان شاعرى متعهد و بشر دوست ، به مسائل جارى در كشورهاى\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاسلامى توجه دارد و در اشعارش آن را منعكس مىكند . بيان اين مسائل و مشكلات موجود در جامعه اسلامى و توجه به مسئله بشريت ، نشانگر اين است كه نگاه شهريار تنها محدود به جامعه خود نيست و نگاهى فراگير و كلى به مسئله انسانيت دارد :\r\nدر غزل \" يا على \" از درد امت محمد مىگويد ، از اشغال قدس شريف ، ازقتل و عام ملت فلسطين و جنگ‌هاى بىامان ، از صف بستن مسلمين در راه مبارزه با كفر و دفاع از شرف و ميهن خود سخن مىگويد و از دستان خيبر گشاى على ( ع ) عليه يهوديان كه همان اسرائيل غاصب مىباشد استمداد طلبيده و از ايشان مىخواهد كه با ذوالفقارش راه بسته كربلا و نجف را بگشايد :\r\n باز آن يهود ، بسته درِ قلعه‌هاى قدس * بگشا به دست و پنجه خيبر گشا على\r\nمرحب كشيده به تيغ به لبنان و ارض قدس * گو برق ذوالفقار زند مرحبا ، على\r\nآن قتل عام زد به فلسطين كه شد بلند * فرياد وامحمد و غوغاى واعلى\r\nصف بسته مسلمين پى جنگ و جهاد كفر * بفرست ذوالفقار شرربار يا على\r\nبا اين صف جهاد و به مفتاح دست غيب * خود باز كن درِ نجف و كربلا ، على \r\n( خشكنابى ، 74 : 1379 - 75 )\r\nتفاوت تصويرى كه در ابيات فوق وجود دارد اين است كه صحنه‌هايى كه سيد حيدر از درد و رنج اشغال به تصوير كشيده ، محسوس‌تر و تأثير گذارتر از تصوير شهريار است و دليل آن مىتواند اين باشد كه سيد حيدر داخل در همين سرزمين‌هاى اشغال شده‌اى است كه شهريار از آن سخن مىراند . با اينكه سرزمين شهريار نيز در دوره‌ى حياتش دچار هرج و مرج و اشغال بيگانگان بود ، اما وجود رهبرانى مقتدر در عرصه‌ى دفاع از آرمان‌ها و معيارهاى اسلامى ، به مردم و شاعر دلگرمى مىداد . اما سيد حيدر در جامعه‌اى است كه حاكمانش ، علما و رهبران آن را سركوب كرده و يا تبعيد كرده‌اند و شاعر تنها راه نجات را در ظهور مهدى ( ع ) مىداند . نكته‌ى ديگرى كه در اينجا وجود دارد اين است كه سيد حيدر دست‌آويز امام زمان ( ع ) گشته\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاست در حالى كه شهريار از حضرت على ( ع ) طلب كمك كرده است كه اين اختلاف مىتواند بيانگر اين باشد كه سيد حيدر به دنبال ايجاد فضايى براى قيام و شورش است و نداى انقلاب سر مىدهد . اگر چه همين حس را در شعر شهريار نيز مىتوان احساس كرد اما سيد حيدر با فراخواندن امام عصر به عنوان منجى بشريت و قيام كننده عليه ظالمان ، به اين مسئله جامه‌ى عمل پوشانده است .\r\n\r\n4 - 1 - 3 - 1 - 7 غدير\r\nيكى ديگر از مضامين مشترك بين دو شاعر مسئله غدير است . بعد از رحلت پيامبر اكرم ( ص ) ، امام على ( ع ) از صحنه سياسى براى مدتى دور ماند و هر چند دوباره به اصرار مردم امر خلافت به ايشان واگذار شد ؛ اما در نهايت بنى اميه و سپس بنى مروان و بعد بنى عباس فرزندان على ( ع ) را از خلافت دور نگه داشتند . شاعران شيعه ، همواره در اشعار سياسى خود به اين موارد اشاره كرده اند و براى اثبات حقانيت و مشروعيت امرخلافت به دست على ( ع ) و فرزندان او ، دلايل و مستندات خود را ذكر كرده اند . سيد حيدر با شهادت امام على ( ع ) به ضايع شدن حق توسط باطل اشاره مىكند و از ناديده گرفتن وصيت پيامبر ( ص ) در روز غدير خم و انتخاب جانشين بر حق‌شان و از به حكومت رسيدن باطل و نيز از آشكار شدن چهره واقعى منافقان بعد از وفات رسول خاتم و ظلم و جورشان بر خاندان و اهل بيت ايشان كه تا آن روز كينه‌ى خود را در دل پنهان كرده بودند ، سخن مىراند و اهل بيت را به گله هاى هدايتى تشبيه مىكند كه بعد از ايشان ، طعمه گرگ‌هاى پير و سياه و بىمو گرديده‌اند و ناديده گرفته شدن حقّ ولايت حضرت على را به تكه گوشتى تشبيه كرده كه بين دندان‌هاىشان جويدند . شاعر در اينجا به صورت غيرمستقيم به فاجعه عظيم كربلا نيز اشاره دارد كه به دليل كينه‌هاى قديمى كه اين منافقان از جنگ‌هاى بدر و احد و . . . داشتند ، فرزند زهرا و على ( عليهم السلام ) را سر بريدند و شنيع‌ترين رفتارها را با خاندان نبوت كردند . شاعر خطاب به پيامبر ( ص ) مىگويد :\r\n إنَّ الأُولى على النفاقِ مَرَدُوا * قد كشفوا بعدكَ عن نقابِه \r\n\r\n","description":"","footnote":"","page_name":" 210 ","page_number":210},
  {"content":"\r\n\r\n و صيَّروا سَرح الهُدى فريسةً * للغى بينَ الطلسِ من ذِيابه\r\nو غادَروا حقَّ أخيكَ مُضغةً * يلوكُها الباطلُ فى أنيابِه \r\n( حلى ، 57 : 1404 )\r\nهمانا كسانى كه به نفاق و دو رويى عادت كردند و آن را ادامه دادند بعد از تو نقاب را از چهره‌شان برداشتند ( چهره‌ى واقعى خود را نشان دادند ) .\r\nگله هدايت به عنوان طعمه‌اى در بين گرگان سياه و بىمو گمراهى قرار گرفتند .\r\nو حق برادرت را همچون تكه گوشتى كه باطل آن را در بين دندان‌هايش مىجود به جا گذاشتند .\r\nسيد در يكى ديگر از قصايدش كه در رثاى امام حسين ( ع ) سروده ، به مسئله غدير پرداخته و به سرزنش و نكوهش قبايل و گروه انصار و سران حاضر در غدير خم ، كه شاهد وصيت پيامبر ( ص ) بودند اما در برابر حكم رسول خدا كوتاهى كرده و حقّ على ( ع ) را ناديده انگاشتند ، پرداخته و به ردّ صلاحيت و شايستگى كسانى پرداخته كه حكومت را به غصب عهده‌دار شدند و لباس حاكميت را زيبنده‌ى تن امام على ( ع ) دانسته و به مدح فضايل و علم لدنى حضرت در مقابل جهل و نادانى گروهى كه اقدام به انتخاب جانشين رسول خدا كردند ، اشاره مىكند و كنار گذاشتن حضرت على ( ع ) را در حالى كه رهبر و ولى بر حق مسلمين است مساوى با بسته شدن درهاى علم و فضيلت بر روى امت و جامعه اسلامى دانسته است :\r\n يقولونَ بالإجماعِ ولىّ أمرِها * ضئيلُ بنىتيمٍ « 1 » ليُنفى ارتيابُها\r\nو هل مدخلًا لِلرُشدِ أبقى و فيه مِن * مَدينةِ علمِ اللهِ قد سُدَّ بابُها\r\nبَلى عَدلَت عن عَيبةِ العِلمِ و اقتدت * به من مُلئت مِن كل عيبٍ عِيابُها \r\n( حلّى ، 59 : 1404 )\r\n\r\n\r\n","description":"","footnote":"\r\n( 1 ) نام چند قبيله و تيرهى عرب و در لغت به معناى بندگى و بردگى است و نسبت « تيمى » به طور كلى به اعضاى تيره قريشى اطلاق مىشود ( حازمى ، 1965 ، : 32 )\r\n","page_name":" 211 ","page_number":211},
  {"content":"\r\n\r\nبه اتفاق گفتند كه آدم ضعيف و حقير قبيله بنى تيم ( خليفه اول ) سرپرست آن كار باشد تا شك را از بين ببرند .\r\nو آيا راه ورودى را براى رشد باقى گذاشتند و در آن ، درِ شهر علم خدا بسته شد .\r\nآرى از خزينه‌ى علم كناره گرفتند و به كسى كه دلش از هر عيبى پر شده بود اقتدا كردند .\r\nبيشترين بسامد مضامين سياسى در شعر \" شهريار \" مربوط است به مساله خلافت على ( ع ) بعد از پيامبر . شهريار در دفاع از حقانيت امام على ( ع ) براى جانشينى پيامبر ، به طور صريح و آشكار به مسأله « غدير » و جانشينى ايشان توسط شخص پيامبر براى حاكميت مسلمانان اشاره مىكند . در ابيات زير كه به صورت مستزاد سروده شده است از عهد شكنان اين واقعه تاريخى با عنوان « كر » و « كور » نام مى برد كه همه چيز را بعد از آن روز تاريخى ناديده گرفتند :\r\n يا على نام تو بردم نه غمى ماند و نه همّى * بأبى أنت و أمى\r\nگوييا هيچ نه همّى به دلم بوده نه غمّى * بأبى أنت و أمى\r\nگويى آن فاجعه دشت بلا هيچ نبود است * درِ اين غم نگشود است\r\nمنكر عيد غدير خم و آن خطبه و تنزيل * كر و كور است و عزازيل\r\nبا كر و كور چه عيد و چه غديرى و چه خمّى * بأبى أنت و أمى \r\n\r\n","description":"","footnote":"","page_name":" 212 ","page_number":212},
  {"content":"\r\n\r\n بى ولاى على و آل چه فقهى و چه شمّى * بأبى أنت و أمى \r\n( خشكنابى ، 77 : 1379 )\r\nشهريار در چكامه‌اى ديگر ، از زبان امام على ( ع ) به واقعه « غدير » اشاره مىكند كه چگونه در آن هنگام او را تاييد كردند و از اين رويداد خوشحال شدند اما هنگام فوت نبى اكرم ( ص ) عهد شكنى كردند :\r\n به غوغاى غدير خم نديديد ؟ * به دست شه چو شاهينم نشيمن ؟\r\nنه با آن خطبهء \" من كنتُ مولاه \" * على را برد بر اعلا و اعلن ؟\r\nنه خود فرياد « بخّا بخ » كشيديد * من اينها شور خوانم يا كه شيون ؟\r\nچه شد عهد خدا بر من شكستيد * الا اى حاسدان عهد بشكن \r\n( شهريار ، 1385 ، ج 147 : 1 )\r\nشاعر در اين ابيات به خطبه حضرت رسول درباره ولايت و جانشينى على ( ع ) اشاره دارد و اين ماجرا را به تصوير مىكشد كه پيامبر ( ص ) در غدير خم ، موضوع جانشينى را اعلام كردند و پس از آن دست على را بالا برده و فرمودند :\r\n« مَن كُنتُ مولاهُ فهذا علىٌ مولاه » .\r\nزبان شاعر در اين ابيات حماسى و كلماتش كوبنده است و از وراى اين كلمات مىتوان خشم شاعر را از ناديده گرفتن حق ، لمس كرد . همانقدر كه شاعر در بيشتر اشعارش زبانى نرم و لطيف دارد ؛ زمانيكه سخن از غدير و ولايت و خانه‌نشينى على ( ع ) مىشود ، واژگانش آتشين و كوبنده مىشود و اين نشان از ايدئولوژى يك شاعر متعهد شيعى است كه در شرايطهاى مختلف عكس العملى متناسب با آن دارد .\r\n\r\n4 - 1 - 3 - 2 وجوه افتراق\r\n\r\n4 - 1 - 3 - 2 - 1 مناجات‌هاى شبانه\r\nيكى از وجوه افتراق بين مضامين اشعار دو شاعر ، پرداختن به مناجات‌هاى شبانه‌ى\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nاميرالمؤمنين است كه در شعر سيد حيدر به چشم نمىخورد ، اما شهريار در اشعار خويش به زيبايى به توصيف شب‌هاى تنهايى و مناجات على ( ع ) با معشوق پرداخته است .\r\nمثنوى « افسانه شب » شهريار ، نمونه‌ى تكامل يافته سبك رمانتيك است و در اين مثنوى به شدت از روش و انديشه‌ى نيما متأثر است . در اين مثنوى بلند ، پاره مربوط به على ( ع ) از اوج‌هاى بىترديد شعر اوست كه شاعر در بخشى از آن به راز و نياز على و عبادت‌هاى او در شب هنگام و الفت او با شب و تاريكى اشاره دارد . شاعر در اينجا با بهره‌گيرى از آرايه‌هاى ادبى چون اضافه استعارى در « دل شب » و « سينه آفاق » و واج آرايى در بيت سوم در حرف « ش » به زيبايى و تأثير گذارى شعر خويش افزوده است :\r\n على آن شير خدا شاه عرب * الفتى داشته با اين دل شب\r\nشب ز اسرار على آگاه است * دل شب محرم سرالله است\r\nشب شنفته است مناجات على * جوشش چشمه عشق ازلى\r\nفجر تا سينهء آفاق شكافت * چشم بيدار على خفته نيافت \r\n( شهريار ، 615 : 1373 )\r\nشاعر در ادامه همين مثنوى ، از ناله‌هاى شبانه شاه ولايت در چاه مىگويد كه تا قصر افلاك بالا مىرود . شهريار در اين ابيات با استفاده از تقابل معنايى كه در شعرش حاكم است ، تصويرى هنرى و پويا خلق كرده است . او از شاهى سخن مىگويد كه در كنار ديوار خرابه ، به خوابى نوشين فرو رفته است . همچنين با بهره جستن از آرايه‌هايى چون تشخيص و استعاره اين تصاوير را زيباتر كرده است . در شعر شهريار \" تشخيص \" مؤثرترين ترفند هنرى براى ابراز اندرون پرشور و در عين حال متلاطم شاعر است . شهريار به سبب قدرت و وسعت عاطفه و تداوم حالت درونى ، به تصاوير تحرك و زنده رو مىآورد . ضرورت اين تصرف هنرى با گرايش درونى شاعر به تصويرهاى پويا و زنده ، به تشخيص در شعر او وسعت خاصى بخشيده است . ( شريفى ، 3 : 1385 )\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n« سينه ديوار » در بيت اول تشخيص است و دربيت دوم « قصر افلاك » اضافه استعارى از آسمان و قلعه بان استعاره از على ( ع ) و « زر » استعاره از اشك است و بين « زر و زار » جناس زايد يا افزايشى وجود دارد .\r\n شاه را ديده به نوشينى خواب * روى بر سينه‌ى ديوار خراب\r\nقلعه بانى كه به قصر افلاك * سر دهد ناله‌ى زندانى خاك\r\nاشكبارى كه چو شمع بيزار * مىفشانَد زر و مىگريد زار \r\n( شهريار ، 615 : 1373 )\r\n\r\n4 - 1 - 3 - 2 - 2 مهدى ( عج ) ؛ فرزند على ( ع ) ؛ منجى بشريت\r\nبه اعتقاد شيعه ، امام مهدى ( ع ) نواده حضرت على است كه نجات بشريت در آخر الزمان به دست او محقق خواهد شد . از ويژگىهاى شعرى سيد حيدر استغاثه جستن به حضرت ولى عصر ( عج ) است كه در همه اشعار اهل بيتى وى مشاهده مىشود كه اين امر ناشى از گرايش فردى ايشان به حضرت و حب وى نسبت به ايشان مىباشد چرا كه سيد حيدر علاوه بر اينكه شاعر اهل بيت است ، فقيه و عالم نيز هست و از نظر اصل و نسب به امام حسين ( ع ) مىرسد . علاوه بر گرايش فردى ، شرايط جامعه نيز در اين امر دخيل است به اين صورت كه شاعر در جامعه به سر مىبرد كه جور و ستم همه جا را فرا گرفته بود و يأس و نااميدى از حكومت و نبود عدالت اجتماعى ، شاعر را به سمتى سوق مىداد كه يك پناهگاه و محلى امن براى خود و مردم ظلم ديده جامعه‌اش بيابد و از آنجايى كه شعراى شيعه ، اعتقاد به توسل به ائمه و طلب كمك از جانب اين بزرگواران دارند ، سيد حيدر نيز به عنوان شاعر ولايى و حسينى از اين يأس و بن بست اجتماعى به وجود مبارك حضرت مهدى پناه مىبرد و از درد و رنجى كه جامعه عراق بدان مبتلا گشته مىنالد و به سير تاريخى جور و ستم ظالمان اشاره مىكند و با الهام ازمظلوميت اهل بيت و ظلمى را كه در حق على و خاندانش مرتكب شده‌اند به صورت تلويحى گريزى به وضعيت جامعه خويش مىزند و از امام زمان ( ع ) مىخواهد كه قيام كنند :\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n يا ايُّها المحجوبُ عن شيعَتهِ * و كاشفَ الغُمّى على احتجابِه\r\nكَم تَغمِدُ السيفَ لقد تقطّعَت * رِقابُ اهلِ الحقِ فى ارتقابِه\r\nفانهض لها فَليسَ إلّاك لها * قد سَئمَ الصابرُ جرعَ صابهِ \r\n( حلّى ، 56 : 1404 )\r\nاى پنهان شده از پيروانت و اى بر طرف كننده‌ى غم با وجود غايب بودنت\r\nچقدر شمشير را در نيام غلاف كردى به تحقيق گردن اهل حق در انتظارش قطع شد .\r\nپس به پا خيز چرا كه شيعه جز تو كسى را ندارد و به تحقيق انسان صابر از چشيدن تلخىها ( سختىها ) خسته و رنجور گشته است .\r\nدر مقابل ، شهريار دست به دامان خود اميرالمؤمنين مىشود و از ايشان مىخواهد به مردم هميشه در صحنه‌ى آذربايجان ، كه اكنون نيز به صورت بسيج در آمده و آماده قيام و شورش عليه مستكبران و نجات كشور از چنگال صدام مستبد هستند ، عنايت كند تا در اين راه لشكر اسلام پيروز ميدان شود . او در ابيات زير به توصيف دلاورىهاى بسيج مىپردازد و بسيجيان را قيام كنندگان راه خون امام حسين و ادامه دهنده نهضت عاشورا مىداند و ملت ايران را ياور و همراه رهبر خويش مىداند و با گريز به بيعت شكنى كوفيان ، خطاب به حضرت على عليه السلام مىگويد كه ملت ايران ، همواره يار و هم‌پيمان رهبر خويش هستند و با فخر به اصالت و نسب ايرانى ، ملت ايران را قوم سلمان معرفى مىكند كه هميشه آگاه و حاضر در صحنه‌هاى ملى هستند . شهريار صداميان را به « گروه حرمله » و بسيجيان را به « ببر و پلنگ خفته » تشبيه مىكند و كربلا را تشنه‌كام در انتظار سقّاى خود مىبيند و حضرت عباس ( ع ) را طلعت ماه بنىهاشم مىداند كه رهبر و سردمدار بسيجيان است :\r\n يا على باز از خدا دستى به همراه بسيج * جاودان كن در جهان اين جلوه و جاه بسيج\r\nيا على خون حسينت كى رود از يادها \r\n\r\n","description":"","footnote":"","page_name":" 216 ","page_number":216},
  {"content":"\r\n\r\n گو ببيند زينب اين غوغاى خونخواه بسيج * تا علمدارش گشايد بال شاهين علم\r\nمىدهد فرمان حسينت كو بُود شاه بسيج * اشك و خون مىبارد از آفاق آذربايجان\r\nخود به مژگان رفته آذربايجان راه بسيج * مىزدايد دود آه خيمه‌هاى سوخته\r\nخيمه و خرگاه زد در كربلا آه بسيج * كوردل بودند اهل كوفه و بيعت شكن\r\nقوم سلمان است اين قوم دل آگاه بسيج * غرّش اى شير خدا بَبر و پلنگ خفته را\r\nتا شود صداميان خرگوش و روباه بسيج * لشكر اسلام شد چون سيل و طوفان در خروش\r\nكفر اگر خود كوه باشد مىشود كاه بسيج * روز كين و انتقام است از گروه حرمله\r\nچند باشد داغ اصغر زجر جانكاه بسيج * كربلا تشنه است و بر سقّاى خود چشم انتظار\r\nطلعت ماه بنىهاشم بُود ماه بسيج \r\n( شهريار ، 1387 ، ج 1176 : 2 )\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\n4 - 1 - 3 - 2 - 3 اقتباس از ديوان حضرت على ( ع )\r\nدر ديوان شهريار ، بخشى با عنوان ترجمه و اقتباس از ديوان حضرت على ( ع ) وجود دارد كه يكى ديگر از وجوه افتراق بين شهريار و سيد حيدر حلى است ، كه در اينجا به ذكر دو نمونه از آن اكتفا مىكنيم :\r\nيكى از قطعاتى كه شهريار در آن به يك آفرينش هنرى دست يازيده ، شعر « على و دنيا » مىباشد كه بىگمان در ديوان شهريار اثرى ماندگار خواهد بود . شهريار فرموده حضرت على ( ع )\r\n« غِرى غيرى إنّى طلقتُكَ ثلاثة مرة »\r\nرا چنين به نظم در مىآورد كه باغ فدك را به تصوير مىكشد كه حضرت در آن مشغول به كار است و دنيا را به زن زيبايى تشبيه مىكند كه جهت فريب دادن حضرت به آن باغ آمده و با ناز و كرشمه مىخواهد على ( ع ) را فريب دهدزهى خيال محال - شاعر در اين شعر از امام على ( ع ) فردى سترگ ، انديشمند ، وفادار ، مبارز ، متقى و مردى اجتماعى به تصوير مىكشد . شهريار در اين ابيات ، بيل حضرت على ( ع ) را به « عصاى چوپانى حضرت موسى ( ع ) » تشبيه كرده است و كوه را « استعاره از على ( ع ) » و با تشبيه مركب ، عرق بر جبين حضرت را به « دانه‌هاى مرواريد » تشبيه كرده است كه موج ، آن را به ساحل ريخته است و دنيا را در زيبايى به زنى مثل « ليلى بنت ابى عامر » معشوقه‌ى قيس بن ملوح تشبيه كرده است كه در بلاد عرب در زيبايى بىهمتا بود .\r\n على به باغ فدك بيل زارعان بر دوش * چنان كه چوب شبانان عصاست با موسى\r\nهوا تفيده دهن روزه كار مرد افكن * ولى چه حمله بى جا به كوه پا برجا\r\nعرق به طرف جبين شدّه‌هاى مرواريد * كه موج ريخته باشد به ساحل دريا \r\n\r\n","description":"","footnote":"","page_name":" 218 ","page_number":218},
  {"content":"\r\n\r\n فتاد ناگهش از پيش ديده پرده غيب * چنانچه رفت تو گويى به عالم رؤيا\r\nچه ديده فتنه‌ى فتانه‌اى و شهر آشوب * شكسته طرف كلاه و گسسته بند قبا\r\nبه « بنت عامره » ماند كه در بلاد عرب * ستاره‌ايست درخشان و شاهدى يكتا\r\nرسيد در حرم حرمت عفاف على * بغمزه كرد سلامى و گفت من دنيا\r\nمرا به عقد خود آور كه من براى على * برات عزتم از بارگاه عز و علا \r\n( شهريار ، 1387 ، ج 1042 : 2 )\r\nاين زن ( دنيا ) به حدى در كار خود استاد بود كه شهريار مىگويد ممكن است رخنه‌اى در اركان دين پديد آيد :\r\n چه رخنه بود به اركان دين كه در ملكوت * فرشتگان همه برداشتند دست دعا \r\n( همان )\r\nاين جهاد اكبر بود و على بعد از آن همه غزوه‌ها و جنگ‌ها با ديو نفس روبرو شده بود ، بنابراين :\r\n على سفينه‌ى دل سخت در تلاطم ديد * ولى سكينه‌ى غيبى رسيد و گفت به پا \r\n( همان )\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\n4 - 1 - 3 - 2 - 3 - 1 وفادارى به همسر\r\nاما على ( ع ) در وراى صورت زيبا ، سيرت زشت و پليد او را در مىيابد و او را از خويش مىراند و وفادارى خود را به همسرش زهرا ( س ) ثابت مىكند :\r\n على به چشم خدا خيره شد به دختر و يافت * چروك سيرت زشتش به صورت زيبا\r\nبرو به كار خود اى دون كه در ديار على * به عالمى نفروشند موئى از زهرا \r\n( همان )\r\nدر اينجاست كه آن شاه ولايت ، بىاعتنايى خود را به دنيا و جاه و مقام دنيايى نشان مىدهد و به حق شهريار نيز با خلق تشبيهات زيبا به زيبايى از پس اين مهم بر آمده است .\r\n\r\n4 - 1 - 3 - 2 - 3 - 2 زهد و بىتوجهى به دنيا\r\nدر ادامه همين قصيده شاعر از زبان على ( ع ) مىگويد :\r\n برو تو گرسنه چشمان كور دل بفريب * كه من به فضل خدا سيرم از جمال شما\r\nمن از جهان تو يك گوشه خواهم و آن هم * پى مبادله با زاد و توشه عقبا \r\n( همان : 1043 )\r\n\r\n4 - 1 - 3 - 2 - 3 - 3 قناعت پيشگى\r\n من از جهان شما جمله قانعم به كفاف * بدان قدر كه رضا داده كارگاه قضا \r\n\r\n","description":"","footnote":"","page_name":" 220 ","page_number":220},
  {"content":"\r\n\r\n من از جهان به همين قوت قانعم آرى * كجا رسد همه دنيا به يك تن تنها\r\nهواى آتش شوقم به عالم دگر است * به آب و خاك خسيسان چه جاى نشو و نما \r\n( همان )\r\n\r\n4 - 1 - 3 - 2 - 3 - 4 شفاعت\r\nيكى ديگر از مضامينى كه شهريار با اقتباس از ديوان امير ( ع ) به نظم آن همت گماشته ، مسئله شفاعت است . شاعر اين ابيات را از خطاب منظوم حضرت على به حارث همدانى \" يا حارُ همدانَ فمَن يمُت يرُنى \" سروده است كه بيت دوم تضمين از آيه قرآنى  « إِنَّما أَنْتَ مُنْذِرٌ وَ لِكُلِّ قَوْمٍ هادٍ  « 1 »  »  است . شهريار در اين ابيات از قول حضرت مىگويد :\r\n هر كه مُرد از جهان مرا بيند * خواه اهل صلاح و خواه فساد\r\nبر سرم اهتزاز پرچم حق * نقش پرچم : « لكلّ قوم هاد »\r\nهمه بر موقف صراط از من * به تضرّع كنند استمداد\r\nهر كه حقّ شفاعت از من داشت * آرمد در پناه رب عباد \r\n( خشكنابى ، 90 : 1379 )\r\nشاعر در جايى ديگر از قول حضرت امير به مخالفانشان ، مى گويد كه بدون مهر ولايت ، ايمان معنا ندارد . بيت دوم ، ضمن اينكه اشاره به حديثى از رسول اكرم است ، كه مى فرمايند :\r\n« لا يدخل الجنّة مُبغِضٌ لِى و لِعَلىّ »\r\nترجمه مثلى است كه از قرآن اقتباس شده و كنايه است از كارى كه امكان پذير نيست :  « إِنَّ الَّذِينَ كَذَّبُوا بِآياتِنا وَ اسْتَكْبَرُوا عَنْها لا تُفَتَّحُ لَهُمْ أَبْوابُ \r\n\r\n\r\n","description":"","footnote":"\r\n( 1 ) سوره رعد ، آيه 7\r\n","page_name":" 221 ","page_number":221},
  {"content":"\r\n\r\n السَّماءِ وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ وَ كَذلِكَ نَجْزِي الْمُجْرِمِينَ  « 1 »  » .  بدين معنى كه بدون پذيرش ولايت و مهر آن ، رفتن به بهشت امر محالى است .\r\n چو بى مهر ولى شد چيست ايمان ؟ * چراغى كش فرو خشكيد روغن\r\nنيابد حاسد ما بوى جنّت * مگر اشتر رود در چشم سوزن \r\n( شهريار ، 1387 ، ج 1207 : 2 )\r\n\r\n4 - 1 - 4 امام حسين ( ع )\r\nمهم‌ترين بخش اين رساله ، مربوط به بخش شعر عاشورايى و مدح و رثاى امام حسين ( ع ) در شعر دو شاعر شيعى ؛ شهريار و سيد حيدر حلّى است . هر دو شاعر در مدح و رثاى امام حسين ( ع ) اشعار بسيار ارزنده‌اى سروده‌اند . بيشترين اشعار اين دو شاعر درباره امام حسين ( ع ) ، مربوط به بخش رثاى ايشان است . هر دو شاعر در اشعار خويش بر امام خويش گريسته و دشمنانش را تقبيح و سرزنش و بر ضد آنان شوريدند . اين تقبيح و شورش را در شعر سيد حيدر به كرات مىتوان مشاهده نمود . همانگونه كه قبلًا ذكر شد ، رويكرد شهريار در اشعار عاشورايى خويش رثايى و بكايى است اگرچه رويكرد حماسى نيز در برخى اشعارش به چشم مىخورد ، بويژه در بخش فراخوانى شخصيت‌هاى عاشورايى .\r\nاز ويژگىها و تمايزات شعر سيد حيدر ، فراوانى مرثيه در ديوان اوست كه از تنوع و گستردگى و اعتبارى خاص برخوردار است . وى در رثايش حماسه و فخر را با هم درآميزد و با سرزنش و توبيخ امويان و بيان حق غصب شده امام حسين ( ع ) و ديگر ائمه و نيز با اشاره به حوادث تاريخى آن دوره ، به مرثيه خود رنگ و بويى سياسى و حماسى و تاريخى بخشيده است . سيد حيدر غير از اينكه به بيان فجايع و تصوير وقايع و حوادث عاشورا و امامت و رهبرى امام حسين ( ع ) اشاره دارد ، انگيزه‌هايى چون تبليغ معارف دينى و شيعى و نشر فضايل اهل بيت و دفاع از حقوق ايشان و افشاى ماهيت ستمگران و تحريض به قيام و انتقام را دنبال مىكند و از حماسه عظيم عاشورا در جهت قيام عليه ظالمان بيدادگر حاكم در جامعه اسلامى الهام\r\n\r\n\r\n","description":"","footnote":"\r\n( 1 ) سوره اعراف ، آيه 40\r\n","page_name":" 222 ","page_number":222},
  {"content":"\r\n\r\nگرفته و به دنبال بيدارگرى امت اسلام و قيام عليه حاكمان فاسد جامعه است . زبان شاعر در اين مراثى ، حماسى و گاهى عاطفى و احساسى است و از تعبيرها و اسلوب‌هاى بلاغى خصوصا استعاره ، تشبيه ، كنايه ، صنعت تضاد و طباق ، تناص‌هاى دينى ، قرآنى و تاريخى ، مراعات نظير و . . . بهره جسته است .\r\n\r\n4 - 1 - 4 - 1 وجوه اشتراك\r\n\r\n4 - 1 - 4 - 1 - 1 منجى\r\nهر دو شاعر ، از امام به « سفينة النجاة » امت تعبير مىكنند كه تأثيرپذيرى هر دو را از حديث\r\n« انَّ الحسين مصباحُ الهدى و سفينة النجاة »\r\nاثبات مىكند .\r\nدر منابع روايى آمده است :\r\n\" إِنَّهُ لَمَكْتُوبٌ عَلَى يمِينِ عَرْشِ اللَّهِ مِصْبَاحٌ هَادٍ وَ سَفِينَةُ نَجَاة \" ؛\r\nدر طرف راست عرش نوشته شده است : حسين چراغ هدايت و كشتى نجات است . ( الشيخ الصدوق ، 1378 ، ج 59 : 1 )\r\nائمه ( ع ) اگرچه نور واحد هستند و همگى چراغ هدايت به حساب مى آيند ، اما شرايط زمانه سبب مىگرديد تا جنبه‌اى از شخصيت آنان تجلى پيدا كند و به فعليت برسد و در نتيجه مظهر يك اسم از اسماى الاهى گردند . اما موقعيت و شرايط امام حسين ( ع ) يك شرايط ويژه بود . در آن شرايطى كه بنى اميه توانسته بود با تبليغات مسموم چهره اسلام را واژگون و مسخ نمايد ، امام توانست هم اسلام را از نابودى نجات بخشد و هم تمام ابعاد اسلام واقعى را در عمل براى جهانيان ترسيم نمايد و به نمايش بگذارد و در واقع راه نجات و هدايت را براى انسان ها تجسم نمايد . به جهت همين جامعيت ، واقعه عاشورا و امام حسين ( ع ) چراغ راهى شد كه حقيقت جويان در پرتو آن مى توانند خود را از گمراهى و ظلمات و تاريكى هاى جهل و نادانى نجات بخشند و از گرداب حوادث به سلامت به ساحل نجات بار يابند . حكمتى شگرف و رازى بزرگ در سخن پيامبر مصطفى ( ص ) نهفته است كه فرمود : « حسين كشتى نجات و رهايى است » . آرزوى رهايى ، اشتياقى قديمى در روح آدمى است و برترين تجلى آن عبوديت بىقيد و تسليم شدن محض به اراده‌ى الهى و محو شدن در وجود مطلق اوست . دعاى عرفه را كه\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nمىخوانيم اين عبوديت و رهايى مطلق را در بندبند آن حس مىكنيم . وقتى اين نجواى عارفانه را با سخن مصطفى ( ص ) همراه مىسازيم ، درمىيابيم كه « از بند رسته‌اى » بار رها ساختن انسان را بر دوش گرفته است ( رجايى ، 145 : 1382 ) .\r\nخط خونين عاشورا را كه پى بگيريم ، مىبينيم كه حسين ( ع ) هنوز همان است كه طى اين قرن‌ها بوده و مىرود كه تا انسان هست ، همان باشد . حسين فروغ هدايت تاريخ بشريت بوده و هست و شاعران با استفاده ار تعابير مختلف ، بر هدايت‌گرى و سفينة النجاة بودن ايشان تأكيد كرده‌اند .\r\nدر ابيات زير سيد حيدر به سفينة النجاة بودن حسين ( ع ) و اينكه برگزيدگانى از سوى خداوند متعال هستند مىپردازد . شاعر در بيت اول با تضمين بخشى از آيه 9 سوره نجم ،  \" فَكانَ قابَ قَوْسَيْنِ أَوْ أَدْنى \"  او را قلب و نقطه مركزى هدايت هستى مىداند كه در همه زمان‌ها و مكان‌ها نور هدايتش پرفروغ و جاودانه است . و در بيت دوم با بهره جستن از اضافه تشبيهى در « صباح الدين و شموس الهدى » و مراعات نظير بين واژگان « صباح ، شموس و افق » به زيبايى شعر خويش افزوده و با تشبيهى حسى ، ارزش و مقام والاى امام ( ع ) را اثبات نموده است .\r\n فَيا مَن هم الهادونَ والصفوَةُ التى * عَن اللهِ قُرباً قابُ قوسينِ قابُها \r\n( حلّى ، 62 : 1404 )\r\n و يا لصَباحِ الدين يومَ تكوّرت * شُموسُ الهُدى من افقِه فَهُو مُسدِف \r\n( همان : 94 )\r\n يا حشاالدينِ و يا قلبَ الهُدى * ابَدا ما عِشتُما داءً عُضالا \r\n( همان : 102 )\r\nاى هدايتگران و برگزيدگانى كه بسيار نزديك خداوند هستيد و مقرب درگاه اوييد .\r\nو اى صبح دين ، روزى كه خورشيد هدايت از افقش در هم پيچيده شود و تاريك گردد و از بين برود پس تو طلوع كننده و روشن كننده هستى .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاى جوهر و بن مايه دين و اى قلب هدايت چه بسيار با درد بىدرمان دست و پنجه نرم كرديد و آن را تحمل كرديد .\r\nشهريار ، شاعر متعهد شيعى نيز با اعتقاد راسخى كه به أئمه معصومين ( ع ) دارد همه‌ى آن بزرگواران را سفينه‌هاى نجات مىداند ؛ اما سفينه او را مايه‌ى رشگ و مباهات فلك مىداند :\r\n سفينه هاى نجاتند جمله معصومين * ولى سفينه او رشگ فلك مجنون شد \r\n( شهريار ، 209 : 1361 )\r\n\r\n4 - 1 - 4 - 1 - 2 عزت و آزادگى\r\nجنگ امام حسين تنها براى اين نبود كه حكومت پليد را سرنگون كند ؛ بلكه خداپرستى او با ماده پرستى محيط ، عدالتخواهى او با ظلم محيط ، انديشه و فكر او با سبكسرى و بىعقلى محيط ، احساسات و عواطف او با جمود و تعصب محيط و خلاصه تمامى نمودهاى عدل و آزادى او با همه‌ى نمودهاى ظلم و ستم محيط به مبارزه و پيكار برخاسته بود . ( حجتى كرمانى ، 177 : 1381 ) ارگانيزم روحى حضرت و وضع تربيتى ايشان در زير دست افراد بزرگى چون رسول خدا و حضرت على و فاطمه زهرا مؤيد اين مطلب است كه عنصر با فضيلتى چون او نمىتواند در برابر ذلت تن بدهد و حفظ عزت نفس ، عدالتخواهى و حق طلبى و فضيلت و شرافت پيام‌هايى از هزاران پيام نهضت عاشوراست . امام حسين عليه السلام به بشريت ياد داد كه ايمان به خداوند و شجاعت در بيان حق سبب مىشود كه انسان در برابر صولت باطل نهراسد و جلوه و شكوه دنيايى او را از اداى رسالت حق باز ندارد و در دنيا با عزت نفس زندگى كند و زمانيكه مىميرد با نيكان بميرد كه اين عقيده حسين ( ع ) تداعىگر اين آيه از قرآن است :  « مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا  « 1 »  » .  ( شبّر ، 45 : 1409 )\r\nعزت نفس و آزادگى ، از ديگر مضامين مشترك بين شعر شهريار و سيد حيدر حلّى است .\r\nسيد حيدر اين چنين مىگويد :\r\n\r\n\r\n","description":"","footnote":"\r\n( 1 ) سوره احزاب ، آيه 23\r\n","page_name":" 225 ","page_number":225},
  {"content":"\r\n\r\n فأبى أن يعيشَ إلّا عزيزاً * أو تجلّى الكِفاحُ وَ هوَ صَريعُ \r\n( حلّى ، 87 : 1404 )\r\nپس ابا مىكند كه زندگى كند مگر اينكه عزيز زندگى كند يا اينكه جنگ و مبارزه آشكار شود در حالى كه او بر زمين بيفتد .\r\nاين بيت يادآور اين سخن امام حسين ( ع ) است كه فرمودند :\r\n« موتٌ فى عزٍّ خيرٌ من حياة فى ذِلٍّ » \"\r\nمرگ با عزت برتر از زندگى با ذلت است \" ( مجلسى ، ج 44 ، 191 : 1403 )\r\nسيد در جايى ديگر از ديوانش باز به عزت نفس امام حسين ( ع ) و عدم پذيرش ذلت و خوارى از جانب ايشان و اصحابش مىپردازد و آنان را انسان‌هاى حق‌طلبى معرفى مىكند كه وجودشان با آزادگى و نفى ظلم و ستم و تسليم ناپذيرى در برابر استبداد عجين گشته است ، در اينجا پيوند بين حماسه و فخر را مىتوان احساس كرد . وى در اينجا نيز سخن امام حسين را در رابطه با عدم پذيرش ذلت و خوارى و جنگ با بىايمانى و فرومايگى را محور شعر خود قرار مىدهد و اينچنين از قيام اباعبدالله الحسين و اصحاب‌شان در برابر ظلم و استبداد الهام مىگيرد و به ادامه اين حركت پويا و مستمر در برابر ظلم و ستم جامعه خويش تأكيد مىورزد . با تأمل در اين ابيات مىتوان نشانه‌هاى توجه به مفهوم انقلابى حركت كربلا را مشاهده نمود :\r\n بِنَفسِى رؤوسَاً مِن لَوِى انوفِها * عَنِ الضّيمِ مُذ كانَ الزمانُ لَتأنِفُ\r\nأبت أن تَشُمَّ الضيمَ حتى تقطّعت * بِيَومٍ بِهِ سُمرُ القَنَا تتَقصَّفُ \r\n( حلّى ، 93 : 1404 )\r\nجانم فداى سرهايى كه از ديرباز بينىهايشان ازظلم بيزارند .\r\n( سرهايى ) كه ابا كرد از اينكه ستم را ببويد تا اينكه در روزى كه نيزه ها شكسته مىشدند قطع شدند ( در اثر اصابت‌هاى بسيار قطعه قطعه شدند و سر نيزه‌ها شكسته مىشدند و مرگ با عزت را بر زندگى با ذلت ترجيح دادند )\r\nدر بيت زير « كريمٌ أبى شمَّ الدنيَّةَ أنفُهُ » كنايه از اين است كه مرگ با عزت را بر زندگى با ذلت ترجيح داد و كشته شد :\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n كريمٌ أبى شمَّ الدنيَّةِ أنفُهُ * فأشمَمهُ شوكُ الوشيجِ المسدّدِ \r\n( همان : 71 )\r\nيكى ديگر از تمايزات شعر رثايى سيد حيدر اين است كه وى خبر كشته شدن امام حسين را از طريق فرشته وحى مىدهد كه نشان از عظمت وى در ميان افلاكيان دارد كه اين نوع رثا ، شيوه‌اى جديد در مرثيه سرايى است ( خانگاه ، 77 : 1392 )\r\n نعى من لهُ النفسُ البسيطةُ لم تَصِل * و لو حاولتَ اداركَهُ بالقُوى العَشرِ \r\n( همان : 81 )\r\nاو كريمى است كه بينىاش از بوييدن چيزهاى پست ابا مىكند پس خارِ نيزه‌ى راست ، او را بوييد .\r\n( جبرئيل ) خبر مرگ كسى را داد كه داراى نفس گشاده و بزرگى مىباشد كه اگر با تمام وجود تلاش كنى به او برسى به آن دست نمىيابى .\r\nشهريار نيز به بيان عزت و آزادگى و مناعت نفس امام حسين ( ع ) مى پردازد و از يك طرف با مدح ايشان و سنجيدن مردانگى او و قياس آن با دشمنان ، و از طرف ديگر با برشمردن نامردى دشمنان ، ممدوح خود را اعتلاء بخشيده و دشمن را رسوا مىكند .\r\nوى از دشمنان بىامان امام حسين و دوستان بىوفاى او روايت مىكند ، به واقعه تاريخى قسمت كردن آب با دشمنان اشاره مىكند كه بيانگر واقعه حر و سيراب كردن اسب سپاهيان او توسط امام حسين است . او به بى حيايى دشمنان آل على اشاره مىكند وصحنه ها و پرده هاى اشك آلود و جهانى پر شور از نواى حسينى را تجسم مىكند :\r\n دشمنانش بى امان و دوستانش بى وفا * با كدامين سر كند مشكل دو تا دارد حسين\r\nآب خود با دشمنان تشنه قسمت مىكند * عزت و آزادگى بين تا كجا دارد حسين \r\n\r\n","description":"","footnote":"","page_name":" 227 ","page_number":227},
  {"content":"\r\n\r\n دشمنش هم آب مىبندد به روى اهل بيت * داورى بين با چه قومى بىحيا دارد حسين\r\nبعد از اينش صحنه‌ها و پرده‌ها اشكست و خون * دل تماشا كن چه رنگين سينما دارد حسين \r\n( شهريار ، 70 : 1361 )\r\n\r\n4 - 1 - 4 - 1 - 3 خون و رنگ سرخ\r\nخون و رنگ سرخ از واژه‌هاى مشترك شعر هر دو شاعر است . اين موضوع بيانگر اين مطلب است كه خون ، به هر حال ، جزء جدانشدنى اشعار عاشورايى است ؛ سيدحيدر در شعرش به گردن به خون آغشته علىاصغر ، كه به ناحق از روى ظلم و جفا به شهادت رسيد ، اشاره مىكند و از امام زمان مىخواهد كه به خونخواهى طفل شش ماهه برخيزد و اين خون نماد قيام و خونخواهى است عليه تمام مستكبران و ظالمانى كه به ظلم و ستم در جامعه اسلامى مىپردازند كه شامل جامعه شاعر كه عثمانىها بر آن حاكم بودند نيز مىشود :\r\n و رضيعةٌ بدَمِ الوَريدِ * مُخَضَّبٌ فَأطلُب رضيعةً \r\n( حلى ، 90 : 1404 )\r\nو شيرخواره‌اش به خون آغشته و با خون گردن رنگين شده است ؛ پس به خونخواهى شيرخواره‌اش برخيز .\r\nشهريار با به كارگيرى رنگ سياه ، به مراسم عزادارى عاشورا و سيه پوشى آنان اشاره مىكند ، نگاه شهريار به رنگ ، نگاهى برگرفته از رويكرد رثا و بكائى است . استفاده از كلمه خون در شعر شهريار ، بر خلاف عرف انقلابى ، جنبه عاطفى دارد . او خون را براى بيان شدت حزن و اندوه خويش به كار مى برد . بنابراين مى توان گفت نگاه شهريار برخاسته از فرهنگ سوز و عاطفه است :\r\n به جامه هاى سيه كودكان كو ديدم * دلم به ياد اسيران كربلا خون شد \r\n\r\n","description":"","footnote":"","page_name":" 228 ","page_number":228},
  {"content":"\r\n\r\n به ياد تشنه لبان كنار نهر فرات * كنار چشم من از گريه رود كارون شد \r\n( خشكنابى ، 108 : 1379 )\r\n\r\n4 - 1 - 4 - 1 - 4 از جان گذشتن\r\nگذشتن از جان و مال و همه هستى و دارايى خود ، از ديگر مظاهر عرفانى و جلوه‌هاى معنوى عاشوراست . در همان آغاز سفر ، صحبت از بذل گرامىترين سرمايه انسانى ، يعنى جان ، در ميان است . امام حسين ( ع ) ، آمادگى براى جان نثارى را شرط لازم براى همراهى با كاروان عاشورا بر مىشمارد و خطاب به همراهان خويش مىفرمايد :\r\n« مَن كانَ فينا باذلًا مُهجَتَهُ و مُوطّناً على لقاءِ اللهِ نفسَه فليَرحل معَنا »\r\n( هر كس آماده‌ى نثار خون خود در راه ماست و جانش را در راه ديدار خدا بر طَبق اخلاص مىنهد ، با ما كوچ كند . » ( سيدبن طاووس ، 60 : 1387 )\r\nسيد حيدر حلى و شهريار ، هر دو در يك بيت ، به اين مضمون و از جان گذشتگى حسين بن على ( ع ) اشاره كرده‌اند :\r\n نَعَى مَن بِجَنبِ اللهِ للموتِ نفسُه * يجودُ بها بينَ القَواضبِ و السُمرِ \r\n( حلّى ، 1404 : 81 )\r\n( جبرئيل ) خبر مرگ كسى را داد كه در كنار خدا ، خودش را بين شمشير بسيار تيز و نيزه ، براى مرگ مىبخشيد .\r\nخون حسين‌بن على ( ع ) و فرزندانش در راه احياى دين خدا و رسولش ريخته شد و قطره قطره‌ى اين خون در صفحات تاريخ ، ايثار انسان‌هايى را به تصوير مىكشد كه بر سر آرمان‌هاى الهى خويش جنگيدند و شهيد شدند و شهريار بيتى با اين مضمون دارد :\r\n جوش زد خون حسين و آخرين سرمشق داد * عارفان محوند در آن درس عرفانى هنوز \r\n( همان : ج 539 : 1 )\r\n\r\n4 - 1 - 4 - 1 - 5 كربلا\r\nاز ديگر موضوعات مشترك بين دو شاعر ، پرداختن به كربلا و مصيبت‌هاى آن است .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nكربلا فرصتى براى باز توليد خطبه هاى آتشين روح دردمند على از زبان زينب وسجاد است . كربلا اوج عبوديت وبندگى خلق در پيشگاه خالق است كه درنماز ظهر عاشوراى حسين ( ع ) تجلى مى يابد . كربلا محل تظاهر عشق وعواطف عميق انسانى واوج كمالات وفضائل معنوى است .\r\nسيد حيدر مصيبت كربلاء را غير قابل نسيان مىداند و عاشورا چنان تصوير مىكند كه خون شهيدان در آن جارى و اشك‌ها در آن جامد است . در ابيات زير به زيبايى به توصيف مصيبت جانكاه كربلا پرداخته و سوز و گداز آن را وراى همه‌ى دردها و سوز و گدازها دانسته است . سيد حيدر در اين ابيات خود را انسانى صبور و مقاوم در برابر حوادث روزگار و فشار زندگى و ناملايمات آن معرفى مىكند ؛ اما در برابر يك چيز تسليم گشته و وجودش را حزن و اندوه فراگرفته و آن حادثه كربلاست كه سينه‌ها را به آتش مىكشد و خون از چشم‌ها جارى مىسازد . شاعر حماسى و مقاوم در برابر حوادث روزگار ، آنگاه كه مىخواهد احساسش درونىاش را از كشته شدن حسين بن على به قلم در آورد ، عاطفه بر شعرش سيطره مىيابد . و همچون مادرى كه كودكش را از دست داده به ناله برمىخيزد . وى همچنين از روايت افرادى چون بيهقى و ديگران كه نقل كرده‌اند : « هنگامى كه امام حسين ( ع ) به شهادت رسيد ، خورشيد گرفت و آن قدر تاريك گشت كه هنگام ظهر ستاره‌هاى آسمان ظاهر گرديدند ؛ آنچنانكه مردم پنداشتند قيامت شده است » . ( فيروز آبادى ، 1392 ق ، ج 292 : 3 ) در اين ابيات بهره برده است :\r\n و لا مثلَ يومِ الطفِّ لوعةُ واجدٍ * و حَرقةُ حَرّانٍ و حَسرةٌ مُكمدِ \r\n( حلّى ، 1404 : 71 )\r\n و فجايعُ الأيامِ طائفةٌ * شرقاً و غرباً شأنُها الخَلسُ\r\nوَ أجلُّها يومُ الطفوفِ فلا * و هُم تَصوَّرَه و لا حدسُ\r\nيومَ أبو السجادِ ألقَحَها * شعواءَ تَزهقُ دونَها النفسُ \r\n\r\n","description":"","footnote":"","page_name":" 230 ","page_number":230},
  {"content":"\r\n\r\n و اسودَّ مَشرقُها و مغربُها * بالنقعِ حتى ماتت الشَمسُ \r\n( همان : 58 )\r\n لكنَّما نفسى بمُعتركِ الأسى * أسرت فَوادحُ كربلاءَ عزاءَها \r\n( حلّى ، 52 : 1404 - 51 )\r\nو سوزش هيچ انسان عاشق و حرارت هيچ انسان بسيار تشنه و آه و حسرت هيچ انسان غمگينى مانند سوز و گداز روز طفّ ( كربلا ) نيست .\r\nفاجعه و مصيبت‌هاى روزگار كه كارشان ربودن است ، از شرق و غرب مانند گروهى هجوم مىآورند .\r\nبزرگ‌ترين آن روزها ، روز طفّ است كه قابل تصور و حدس نيست .\r\nروزى كه پدر سجاد ( ع ) آن مصيبت و فاجعه را به طور گسترده و فراگير برانگيخت كه در برابر آن جان از تن بيرون مىرفت .\r\nو مشرق و مغرب از گرد و غبار آن فاجعه سياه شد تا جايىكه خورشيد مرد و از بين رفت .\r\nنفس من در جنگ با حزن و اندوه ( روزگار ) بود امّا عزاى مصيبت‌هاى كربلا نفسم را اسير كرد .\r\nكربلا در شعر شهريار نماد سوز و گداز و ناله‌هاى دختران و زنانى است كه مردان‌شان را كشته و زنان‌شان به اسارت گرفته‌اند ؛ مردان و زنانى كه از سلاله‌ى پاك نبويت بودند و با هدف اصلاح جامعه ستمديده به سمت كربلا حركت كرده بودند :\r\n آمد صبا و بازم از وجد حالتى رفت * كز سوز و ساز و رقّت غوغاى كربلا بود \r\n( شهريار ، 1377 ج 430 : 2 )\r\n\r\n4 - 1 - 4 - 1 - 6 توسل\r\nسيدحيدر از اوضاع نابسامان جامعه و سياست ظالمانه واليان عثمانى به تنگ آمده و به امام حسين ( ع ) متوسل شده و از او كمك مىخواهد چرا كه روزگار بار سنگينى از مشكلات را بر دوش شاعر گذاشته است به حدى كه شمشير و تيغ روزگار اعضاى بدنش را قطعه قطعه\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nكرده است . او شرايط جامعه خودش را همانند شرايط جامعه زمانه امام حسين مىداند و مىگويد كه در هر دو زمان ظلم و استبداد بيداد كرده است . او در ضمن اين قصيده با آوردن استفهام انكارى عمق ايمان و اميد خود را نسبت به دستگيرى اهل بيت و استمداد از ايشان اعلام مىدارد :\r\n اذا لم أعوِّد منكَ غيرَالتفضّلِ * فهَل كيفَ لاأرجُوكَ فى كلِّ معضلٍ\r\nوأنّكَ بعدَ اللهِ لاالمُرتَجَى الذى * عليهِ إتكالى بل عليهِ مُعوّلى\r\nو مُذ سدَّ ابوابَ الرجا دونَ مَقصدى * قَرعتُ بعَتبى مِنكَ بابَ التفَضّلِ\r\nو تسلِمُنى للدهرِ بعدَ تيقُّنى * بأنكَ مهما راعَنى الدهرُ مَعقَلى\r\nماأحدٌ إلّا و يقبُرُ ميِّتاً * وها أنَا ذا حىٌّ قُبرتُ بمنزلى\r\nعلى أنَّ هذا الدهرَ طبقَ سيفُه * الجوارحَ منِّى مفصَلًا بعد مفصلٍ \r\n( حلى ، 47 : 1404 )\r\nزمانيكه به غير از احسان و نيكى تو عادت نكردم پس چگونه در مقابل هر معضل و مشكلى ، به تو اميد نداشته باشم ؟ !\r\nبعد از خداوند ، جز تو هيچ محل اميدى نيست كه به او تكيه كرده و پناه ببرم .\r\nزمانيكه روزگار درهاى اميد را در برابر آرزو و مقصد من ببندد ، درِ فضل و كرم تو را مىكوبم .\r\n( آيا ) مرا تسليم روزگار مىكنى بعد از يقين من به اينكه هر گاه روزگار مرا به وحشت اندازد ، پناهگاه من تو هستى .\r\nانسان را بهنگام مرگ ، در قبر مىگذارند ، اما من با آنكه زنده هستم در خانه‌ام دفن شده‌ام .\r\nچرا كه شمشير روزگار اعضاى بدنم را تكه‌تكه كرده و روى هم گذاشته است .\r\nشاعر در ابيات فوق ، به رثاى خود پرداخته ، در حالى كه در منزلگه خويش زنده به گور گشته و شدت غم و اندوهى كه بر دوشش سنگينى مىكند ، دليل بر رثاى خويش است ، اما در برابر\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nاين مصيبت‌ها و سختىها ، يأس و نااميدى پيشه نمىكند بلكه به كسانى پناه مىبرد كه واسطه شفاعت و ابواب رحمت و اميد هستند و اگر چه سختىهاى روزگار تمام اعضا و جوارحش را تكه‌تكه كرده ، اما اعتقادى كه در وجود وى موج مىزند ، او را به در امام حسين مىكشاند و ايشان را شفيع قرار مىدهد و اين شفاعت جستن در لحظه‌اى كه ظلم و ستم با تمام قوا انسان را تحت فشار قرار مىدهد ، نشان از صدق التزام و تفكر شيعى اسلامى وى است ( سليمان ، 84 : 1981 )\r\nسيد حيدر در جايى ديگر از ديوانش نيز ، درباره توسل و اميد جستن به امام حسين ( ع ) و برادرش حضرت ابوالفضل العباس ( ع ) سخن مىگويد و در برابر مصائب و سختىها ، دو فرزند على ( ع ) را حرم امنى براى خود مىبيند كه در سايه‌ى آنها از هر گزندى در امان است :\r\n حبستُ رجائى عنِ الباخِلينَ * و أنزلتُ فى إبنَى ( علىٍّ ) رجائى\r\nهالى حِرزٌ مِن النائبا - * تِ بَل حَرَمٌ مِن جميعِ البَلاءِ\r\nأرىَ الدَهرَ مِن حيثُ لاأتَقى * رَمانى و يعلمُ أنتُم وقائى \r\n( حلّى ، 31 : 1404 - 30 )\r\nاميدم را از بخل‌ورزان قطع كردم و اميدم را در دو پسر على ( امام حسين و حضرت اباالفضل ) قرار دادم .\r\nهان بواسطه‌ى آنان من تعويذى در برابر مصيبت‌ها بلكه حرم امنى در برابر همه بلايا دارم .\r\nمىبينم روزگار از آنجايى كه نمىترسم مرا نشانه رفته است ( سختىهايش را بر من نازل مىكند ) در حالى كه مىداند شما محافظ من هستيد\r\nشهريار تنها در يك بيت به اين مسئله پرداخته است . او خود را غرق دنيا مىداند و امام ( ع ) را كشتى و كشتىبان فلاحت و رستگارى مىداند كه همه دريادلان غرق وسعت دل دريايى او هستند :\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n ما غريق لجّه و كشتى و كشتيبان تويى * اى دل دريا دلان غرق دل درياى تو \r\n( خشكنابى ، 62 : 1379 )\r\n\r\n4 - 1 - 4 - 1 - 7 غم و اندوه\r\nحادثه عاشورا يك حادثه شور انگيز و در عين حال دردناك از حضور عاشوراييانى است كه مظهر بزرگى ، پاكى و قداست هستند . لازمه چنين واقعه و افرادى ، تجلّى عواطف مختلف بشرى در آثارى است كه به انعكاس موضوع پرداخته اند . اگر چه سيد حيدر حلّى ، شاعرى حماسى و تاريخى است ؛ اما بُعد دردناك و سوزناك عاشورا ، موجب شده در بعضى از قصايد او كه در باره عاشورا و طفّ و شهادت اباعبدالله است ، غم و اشك و حسرت ، عاطفه غالب بر شعر او باشد . در شعر سيد حيدر اين حزن و اندوه در دو قالب اندوه كائنات و اندوه و غم درونى شاعر مطرح شده است :\r\n\r\n4 - 1 - 4 - 1 - 7 - 1 اندوه كاينات\r\nسخن گفتن از غم موجودات عالم در مصيبت حسين بن على ( ع ) ، پديده‌اى است فراگير ، كه تقريباً تمام شعراى عاشورا سرا بدان پرداخته‌اند . در كتب روايى از امام صادق ( ع ) نقل شده است كه « چون امام حسين به شهادت رسيد آسمان‌هاى هفتگانه و هر آنچه در آنهاست و آنچه ميان زمين و آسمان است ، و تمام جنبندگان در بهشت و دوزخ و هر چه ديده مىشود و ديده نمىشود ، بر آن حضرت گريستند » . ( ابن قولويه ، 1356 ق : 86 )\r\nسيد حيدر نيز به عنوان \" شاعر الحسين ( ع ) \" از اندوه و ندبه و گريه‌ى كائنات و ملائك و آسمانيان گفته است . شاعر در ابيات زير همه افلاكيان را عزادار كشته شدن حسين مىبيند كه در آسمان نوحه و فغان سر داده‌اند . در اين ابيات گوش مشرق و مغرب از شنيدن خبر قتل حسين بن على ، كر شده ، و شدت فاجعه به قدرى است كه سايه‌ى ترس و وحشت سراسر گيتى را فرا گرفته است . شاعر در اين ابيات به زيبايى از صنعت غلو بهره جسته تا در ترسيم عظمت امام حسين ( ع ) موفق‌تر عمل كند . همچنين در بيت سوم ، با بهره گيرى از آرايه‌ى تشخيص خورشيد آسمان دين را عزادار و نوحه كنان مىبيند :\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n و تَجاوبت فوقَ السما * غرُّ الملائكِ بالنياح\r\nجزعاً ليومٍ فيهِ قَد * غلبَ الفِسادُ على الصَلاح \r\n( حلّى ، 1404 : 68 )\r\n لا أبيضَّ يومٌ بعدَ يومِكَ إنَّه * ثَكِلَت سَماءُ الدِّينِ فيهِ ذُكاءُها\r\nيومٌ علَى الدنيا أطلَّ بروعةٍ * مُلأَت صُراخاً أرضُها و سماءُها\r\nو استكَّ مَسمعُ خافِقيها مُذ بها * هَتف النعىُّ مُطبِّقاً أرجاءها \r\n( همان : 51 )\r\n و رقى إلى أعلا الجَنانِ * مَعارجِ الشَرفِ الصُراح \r\n( همان : 69 )\r\n( روز شهادت ) در بالاى آسمان ملائك نورانى با نوحه و سر و صدا با هم گفتگو مىكردند و پاسخ يكديگر را مىدادند .\r\nبه خاطر روزى كه در آن فساد بر درستى غلبه پيدا كرده ، جزع و ناله مىكردند .\r\nهيچ روزى بعد از روز تو روشن مباد زيرا در آن روز خورشيد آسمان دين عزادار شد ( خورشيد درخشان آسمان دين داغدار است و هستى تيره و تار گشته و بخاطر اين روز سخت ، اندوه و غم بر دنيا چيره گشته است ) .\r\nروزى كه سايه‌ى ترس و وحشت را بر دنيا فرو افكند و آسمان و زمين از فرياد پر شد .\r\nاز زمانى كه آورنده خبر مرگ ، فرياد زد و خبر همه جا را فرا گرفت ، گوش مشرقيان و مغربيان كر شد .\r\nو ( اين خبر ) تا بالاترين درجه بهشت يعنى پله‌هاى بزرگوارى و مجد خالص و ناب پيش رفت .\r\nشهريار نيز در قطعه « تضمين » ، صحنه‌اى را به تصوير مىكشد كه در آن پيراهن خونين حسين ، دست مادرش زهراست و قيامت از ديدن اين صحنه به غوغا در آمده و دگرگون شده\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nاست و تمام كاينات به عزادارى نشسته‌اند و طبيعت همنواى با محشر ، نوحه سر داده است .\r\nبر خلاف آثار كلاسيك كه توصيف بيرونى طبيعت را وجهه نظر خود قرار مىدهد ، در رمانتيسم اين توصيف با ادراك درون‌گرايانه‌ى طبيعت و همدلى با آن همراه است و حالات و خصوصيات طبيعت به تعبير ليليان فورست در پيوند با احساسات انسان بيان مىشود . ( فورست ، 53 : 1375 ) علاوه بر اين در پرتو دلبستگى به طبيعت ، رمانتيك‌ها تمايل افزون‌ترى به كاربرد عناصر طبيعت در كلام خود نشان مىدهند ، از اين‌رو سهم اين عناصر در سخن و صور خيال شاعران رمانتيك داراى بسامد به مراتب بالاترى است . در شعر شهريار اين ويژگى به صورت كاملًا بارزى جلوه‌گر است .\r\nشهريار كه شاعرى است رمانتيك ، در اين شعر ، به تابلوسازى و ارائه تصويرى از احساسات و عواطف خويش پرداخته و جاى جاى اين تصوير را با عواطف و احساسات خويش رنگ آميزى كرده و عناصر طبيعت را براى بيان احساس و غم درون خويش به كار گرفته و به مدد تخيل خلاق خود صحنه‌ها و تصويرهاى غم انگيز متناسب با موضوع آفريده است . او در اين ابيات تمام طبيعت را عزادار امام حسين و خانواده‌اش مىداند و با بهره جستن از آرايه تشخيص و جان بخشى ، عناصر طبيعت را با خود همراه ساخته و محشر و قيامت و باد و سنبل و عنبر را ناله كنان به تصوير مىكشد و تصويرى زنده و پويا به نمايش مىگذارد :\r\n كورالموش گؤزلرى قان توتدى شمرين * كه گورسون أوز الينده خنجر آغلار\r\nحسينون كؤينگى زهرا الينده * چكر قيحا قيامت ، محشر آغلار\r\nباشندا كاكل اكبر هواسى * يل آغلار ، سنبل آغلار ، عنبر آغلار \r\n( شهريار ، 195 : 1386 )\r\n\r\n4 - 1 - 4 - 1 - 7 - 2 اندوه شخصيت‌ها\r\nگريه به عنوان يكى از عوامل روحى تسكين آلام و كاهش اندوه و غم مصيبت ديده است ، و در تاريخ تشيع وسيله‌اى براى زنده نگه داشتن ياد و خاطره‌ى شهيدان به كار گرفته مىشود . شاعران اهل بيت ( ع ) به تحسر و اندوه فردى خود بسنده نمىكنند ، بلكه با دعوت ديگران به\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nگريه بر شهيد ، مىكوشند تا وجدان آدمى را بيدار نموده و عواطف انسانى را به خدمت گرفته و انقلابى بيافريند تا بر دستگاه ستم بشوراند . شايد به دليل همين نقش سازنده‌ى گريه است كه پيامبر ( ص ) پس از واقعه احد و شهادت عموى خويش حمزه سيد الشهداء ، مردم را به گريستن بر او دعوت مىكند و امام صادق و امام باقر ( ع ) با برپايى مجالس سوگوارى و دعوت از شاعران به سوگ سرايى بر اهل بيت بر شهيدان اسلام مىگريستند . از سوگ‌نامه‌هاى شاعران اهل بيت بر مىآيد كه گريهء مطلوب شاعر شيعى ، زانوى غم در بغل گرفتن و در كنجى خزيدن نيست ، بلكه ندبه‌ى شاعر عاملى در جهت تحريض احساسات ديگران بود و به بيان ديگر ، گريه‌ها گريه‌ى سياسى و قيامِ زارى در جهت رسوا ساختن حاكمان بيدادگر و معرفى و شرح جور و ستم آنان بود . البته در رثاى شاعران براى غير اهل بيت ، از آنجا كه شاعر موقعيت و منافع برتر خود را از دست مىدهد ، در مرثيه گريه سر داده و ديگران را به گريه دعوت مىكند . ( محمد رضايى و همكاران ، 337 : 1389 )\r\nسيد حيدر در ابيات ذيل ، پيامبران الهى را به ندبه فرامىخواند و حضرت آدم و حضرت نوح و موسى ( ع ) را ندا قرار مىدهد كه كجائيد تا بيائيد و عزاى پسر فاطمه را برپا كنيد . فراخواندن پيامبران الهى كنايه از اين دارد كه عزاى حسين ، عزايى عالم‌گير است و مربوط به زمان و مكان خاصى نيست و آفرينش در روز عاشورا به ندبه بر حسين برخاسته و همه پيغمبران الهى براى عزاى حسين از عرش به زمين كربلا فرود آمدند . او در اين قصيده به نابودى حكومت نبوى بعد از شهادت ايشان و از بين رفتن معيارهاى اسلامى در جامعه اشاره مىكند و از اين طريق به صورت كنايه به ظلم و ستم جامعه خود و نبود حكومت اسلامى و فقدان عدالت ، گريزى مىزند .\r\nوى در اين قصيده از گرفتارى و اندوه انبياء الهى در زمين كربلاء تأثير پذيرفته است . در كتب مقتل و ساير كتب دينى درباره اين موضوع نيز سخن گفته شده است ؛ بحار الأنوار از جمله اين كتب است كه به موضوع ابتلاء انبياء در سرزمين كربلا پرداخته است . از جمله‌ى انبيائى كه در سرزمين طف فرود آمده‌اند ، حضرت آدم ، حضرت نوح و حضرت موسى عليهم\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nالسلام است . اولين آنها حضرت آدم است . او زمانى كه به زمين فرود آمد حواء را نديد پس به جستجوى او بر روى زمين پرداخت تا اينكه به سرزمين كربلا رسيد ؛ بدون هيچ دليلى غم و اندوه او را فرا گرفت ؛ در مكانى كه حسين ( ع ) در آن كشته شد ، به زمين خورد و خون از پايش جارى شد ، رو به آسمان كرد و فرمود : پروردگارا ! آيا گناهى از من سر زده است كه چنين مجازاتم مىكنى ؟ همه‌ى زمين را گشته‌ام اما حالتى كه در اين سرزمين به من دست داد ، در هيچ جايى از اين زمين به من دست نداد . خداوند به او وحى كرد : اى آدم تو گناهى مرتكب نشده‌اى ، اما در اين سرزمين فرزند تو حسين تشنه كشته خواهد شد ، خون تو موافق باخون او ريخته شد . آدم فرمود : پروردگارا ! آيا حسين جزء انبياء است ؟ فرمود : نه ، اما سبط محمد نبى است . آدم پرسيد : قاتل او كيست ؟ خداوند فرمود : قاتل او يزيد است كه مورد لعن اهل زمين و آسمان است ؛ تو نيز بر او لعن بفرست ، آدم چهار مرتبه او را لعن كرد و به سمت كوه عرفات حركت كرد و حوّاء را در آنجا يافت . ( مجلسى ، 1403 ، ج 242 : 45 )\r\nپنجمين پيامبرى كه در سرزمين كربلا فرود آمده حضرت موسى ( ع ) است . روايت شده كه روزى موسى ( ع ) در مجمع البحرين ، با خضر سلام الله عليه ملاقات نمود ، آنگاه از آل محمد صلى الله عليه و آله و سلم و مصائب و شدايد ايشان صحبت كردند تا اينكه به قضيه شهادت حسين عليه السلام رسيدند و صداى آن دو به ناله و گريه بلند شد .\r\nخداوند خطاب به موسى عليه السلام فرمود : اى موسى ، جماعتى طاغى و ياغى كه خود را از امت محمد مصطفى صلى الله عليه و آله و سلم مىشمارند ، فرزند گراميش را در زمين كربلا مىكشند سپس او را بدون غسل و كفن بر روى خاكها بيندازند و اسباب او را به غارت ببرند و زنان او را در شهرها بگردانند و ياران او را شهيد نمايند و سرهاى ايشان را بر سر نيزه‌ها كنند و در بلاد بگردانند . اى موسى ، اطفال صغير ايشان از تشنگى هلاك شوند ، و بزرگانشان در ميان آفتاب پوست بدنشان به هم كشيده شود . آنگاه موسى عليه السلام گريست . خطاب رسيد اى موسى بدانكه هر كس گريه كند يا بگرياند و يا خود را شبيه گريه كننده‌ي بر حسين عليه السلام كند ، بدنش را بر آتش حرام كنم . ( همان : 244 )\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n يا تُربَةَ الطَّف المقدسةِ التى * هالُوا على ابن محمدٍ بوَغاءَها\r\nفلِأيِّهم تَنعَى الملائكُ مَن له * عقَدَ الهُ ولاءَهم و ولاءها\r\nأ لِآدَمَ تنعى و أينَ خليفَةُ الرَ * حمنِ آدَمُ كَى يقيمَ عزاءَها\r\nو بِكِ انطَوى و بَقية اللهِ التى * عُرضَت و علَّمَ آدمَ أسماءَها\r\nأم هل الى نوحٍ و أينَ نبيُّهُ * نوحٌ فليُسعَد نوحَها و بُكاءَها\r\nو لقد ثوى بثراكَ و السبب الذى * عصمَ السفينةَ مُغرقاً أعداءَها\r\nأم هل إلى موسى و أين كليمُه * موسى لكى وجداً يطيلَ نُعاءَها \r\n( حلّى ، 1404 : 51 )\r\nاى واى بر خاك مقدس طف ، كه گرد و غبار آن را بر سر فرزند محمد ( ص ) ريختند .\r\nفرشتگان به كدام يك از آنها ( پيامبران ) ، خبر مرگ امام حسين را بدهند ، كسى كه خداوند دوستى او را با دوستى آنها و فرشتگان پيوند زده است .\r\nآيا به حضرت آدم خبر كشته شدن حسين را مىدهند ، كجاست خليفه خداوند ، حضرت آدم تا به عزايش بنشيند\r\nبه تو اى خاك و مخلوق خداوند ، خبر مرگ در هم پيچيد و بر حضرت آدم عرضه شد و اسماءاش به آدم ياد داده شد .\r\nآيا خبر مرگ او را به حضرت نوح مىدهد و كجاست پيامبر خدا ، حضرت نوح ، تا نوحه‌ها و گريه‌هاى فرشتگان را يارى كند ( همراهى كند ) .\r\nدر خاك و زمين تو اقامت گزيد و علت اينكه كشتىاش سالم به ساحل نشست ، اين بود كه در خاك تو نشست در حالى كه دشمنانش را غرق كرد .\r\nآيا به حضرت موسى خبر مرگ مىدهد و كجاست كليم الله ( هم‌صحبت خداوند ) حضرت موسى ، تا از روى سوزش عشق ، خبر مرگ امام حسين را طول دهد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nشهريار نيز در قطعه « تضمين » با رويكردى عاطفى و حزن‌آلود ، صحنه‌ى خونين كربلا را با زنان و كودكان و اشك و ناله آنان در خيمه‌گاه و بيابان را ترسيم مىكند . مخاطب با خواندن اين ابيات ، مظلوميت اهل بيت را به تماشا مىنشيند ؛ گلوى تير خورده‌ى طفل شيرخواره ، له‌له زدن زنان و كودكان ، پايمال شدن تن‌هاى برهنه سر بر ريگستان كربلا و اسارت زنان و كودكان . شهريار در اين قطعه ، تراژدى غم انگيز حسين را عالم‌گير مىداند و مىگويد كه آسمان‌ها و زمين به همراه حضرت زهرا و پيامبر عليهماالسلام بر حسين مىگريند و نه تنها مسلمان ، بلكه كافر نيز در عزاى حسين گريان است :\r\n « حسينه يئرلر آغلار گؤيلر آغلار * بتول و مرتضى ، پيغمبر آغلار »\r\nحسينون نوحه‌سين دلريش يازاندا * مسلمان سهلدير كه كافر آغلار \r\n( شهريار ، 195 : 1386 )\r\n\r\n4 - 1 - 4 - 1 - 8 آتش زدن خيمه‌ها\r\nاز جنايتهاى سپاه عمر سعد ، آتش زدن خيمه هاى امام حسين ( ع ) و اهل بيت او در روز عاشورا بود . پس از آنكه امام به شهادت رسيد ، كوفيان به غارت خيمه‌ها پرداختند ، زنها را از خيمه ها بيرون آوردند ، سپس خيمه ها را به آتش كشيدند . اهل حرم ، گريان و پابرهنه در دشت پراكنده شدند و به اسارت در آمدند . ( مجلسى ، 1403 ، ج 58 : 45 )\r\nهتك حرمت اهل بيت پيامبر ( ص ) و آتش زدن خيمه‌ها و اسارت زنان و كودكان ، از مضامينى است كه هر دو شاعر با سوز و گداز بدان پرداختند و اينچنين نفرت و انزجار مخاطب را عليه دشمنان اهل بيت ( ع ) برانگيخته و روحيه‌ى آنان را آماده قيام و شورش عليه ظالمان و ستمگران زمان خويش مىكنند :\r\nسيد حيدر در ابيات زير به ظلم و ستم سپاهيان در حق خاندان رسول الله و هتك حرمت آنان در روز عاشورا اشاره دارد ؛ انسان‌هاى پستى كه بانوان خاندان پيامبر را هتك حرمت كرده و همچون كنيزكانى آنها را به اسارت گرفتند ؛ لشكر كفرى كه از روى عناد و لجبازى به اسارت اهل بيت و كشتن مردان و كودكان آن روى آوردند و زشت‌ترين رفتارها را\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nبا خاندان نبوت كردند . در بيت دوم ، شاعر مردان كربلا را در شجاعت و دلاورى به \" شير \" تشبيه كرده است . جاى ذكر اين نكته ضرورى است كه در اشعار عاشورايى اغلب تشابيه حسى هستند تا دريافت و درك آن براى مخاطب محسوس باشد و با موضوع ، ارتباطى نزديك برقرار كند :\r\n هذا و كَم من حرمةٍ * هَتكَت لَهنَّ بلا جُناح \r\n( حلّى ، 1404 : 69 )\r\n و كَم هتكوا منكُم خباءً لحُرّةٍ * عناداً و دقّوا منكُم عُنُقَ أصيَد \r\n( همان : 72 )\r\nچقدر هتك حرمت‌هايى در حق آنان شد بدون اينكه گناهى مرتكب شده باشند .\r\nچقدر خيمه‌ى زنان آزاده شما را از روى لجبازى و عناد دريدند و گردن شيرهاى شما را شكستند ( زنان را هتك حرمت كرده و خيمه‌هايشان را آتش زدند و مردان را كشتند )\r\nشهريار نيز با رويكردى عاطفى ، به آتش گرفتن خيمه‌هاى اسيران كربلا و زنان و كودكان بىسرپرست مىپردازد و با تشبيه طفلان امام حسين به آهوان حرم كه بعد از آتش گرفتن خيمه‌هاىشان در دشت و هامون پراكنده شدند ، مخاطب را در غم و اندوه خويش شريك كرده و احساسات و عواطف او را برمىانگيزد :\r\n به عصر فردا آتش زدندشان به خيام * چنان كه شعله‌ى آتش به چرخ وارون شد\r\nبه خيمه‌هاى امامت چنان زدند آتش * كه آهوان حرم سر به دشت و هامون شد \r\n( خشكنابى ، 108 : 1379 )\r\n\r\n4 - 1 - 4 - 1 - 9 غارت شدن پيكر حسين ( ع )\r\nسپاه ابن سعد ، زشت ترين گناهان و فجيع ترين جنايات را مرتكب شدند ، با سنگدلى به سوى جسد امام بزرگ ، شتافتند و به غارت كردن جنگ افزار و جامه هاى او پرداختند . زشتكارى آن جفاكاران ، گسترش يافت . ابن سعد بر آن شد تا دستورهاى سرورش ، فرزند\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nمرجانه را اجرا نمايد ، پس فرياد كشيد : « چه كسى براى كشتن حسين داوطلب مىشود تا اسبان ، سينه و پشت او را پايمال كنند ؟ ! ! » . ( بلاذرى ، 1988 ، ج 409 : 3 )\r\n« واقدى » نقل كرده است : « شمر ، پيش رفت و آن بدن مقدس را با اسب خود لگدمال كرد . ده نفر از فرزندان زنان بدكاره ، به دنبال او به راه افتادند كه عبارتند از : اسحاق بن يحيى حضرمى ، هانى بن ثبيت حضرمى ، اولم بن ناعم ، اسد بن مالك ، حكيم بن طفيل طائى ، اخنس بن مرشد ، عمرو بن صبيح مذحجى ، رجاء بن منقذ عبدى ، صالح بن وهب يزنى و سالم بن خيثمه جعفى . آنان ريحانه ى رسول خدا صلى اللَّه عليه و آله را زير سمهاى اسبان خويش گرفته ، چندين بار رفتند و باز آمدند تا اينكه آن بدن با عظمت را به زمين چسباندند . ( بلاذرى ، 1988 ، ج 419 : 3 ، ابن‌شهرآشوب ، 1956 ، ج 111 : 4 ، ابن‌كثير ، بىتا ، ج 189 : 8 )\r\nاز مضامين مشترك ديگرى كه در شعر شهريار و سيد حيدر وجود دارد غارت شدن پيكر مطهر امام حسين ( ع ) و لگد مال شدن آن در زير سمّ اسبان است كه از وجوه تشابه موضوعى بين او و سيد حيدر محسوب مىشود .\r\nسيد حيدر در بيت زير كه در استغاثه و برانگيختن امام زمان ( ع ) به قيام سروده است ، خطاب به ايشان مىگويد كه آيا فاجعه‌اى هولناك‌تر از اين وجود دارد كه حسين ( ع ) در روز عاشورا به زمين افتاده بود و لشكر دشمن ، با اسب از روى پيكر مطهرش رد مىشدند :\r\n أتَرى تَجىءُ فَجيعةٌ * بأمضَّ من تلكَ الفَجيعة\r\nحيثُ الحسينُ على الثَرى * خيلُ العِدى طحِنت ضُلوعَه \r\n( حلّى ، 90 : 1404 )\r\nآيا مىپندارى فاجعه‌اى غم‌بارتر از آن فاجعه خواهد آمد .\r\nآن هنگام كه حسين عليه السلام بر زمين افتاده بود و سپاه دشمن پهلوهايش را خرد مىكرد .\r\nشهريار نيز در ابيات زير با بهره‌گيرى از روايات تاريخى ، به لگد مال شدن پيكر مطهر ايشان در زير سُم اسبان و غارت پيكر و جامه‌هاى ايشان مىپردازد :\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n سر و برى كه رسول خداش مىبوسيد * به زير سُم ستوران خداى من چون شد \r\n( خشكنابى ، 109 : 1379 )\r\nو در جايى ديگر در غزل « كاروان كربلا » مىگويد :\r\n رخت و ديباج حرم چون گل به تاراجش برند * تا به جايى كه كفن از بوريا دارد حسين \r\n( همان : 107 )\r\n\r\n4 - 1 - 4 - 1 - 10 وصف احوال درونى شاعر\r\nبيان احساسات و عواطف درونى درباره حادثه طف ، يكى ديگر از مضامين مشترك بين دو شاعر است . آتش درون سيد حيدر از كشته شدن اباعبدالله بسيار سوزناك‌تر از آن است كه بتوان توصيفش كرد . هرچه پيوند و ارتباط روحى و عاطفى بين انسان‌ها عميق‌تر و مستحكم‌تر باشد ؛ شدت تحسر و اندوه ، بيشتر و حكايت غم مصيبت ديده جانكاه‌تر خواهد بود . اندوه و تحسّر در مراثى سيد حيدر ، از ارتباط و پيوند قلبى او نشأت گرفته ، و از ارادت او به جدّش حكايت دارد . در جاى جاى ديوان سيد حيدر ، مىتوان محبت و عشق اهل بيت ( ع ) و سيدالشهداى اين خاندان را ديد .\r\nدر ابيات زير سيد حيدر به رثاى امام حسين پرداخته و احساسات درونى خود را از اين مصيبت وارده بر امّت پيغمبر ابراز مىكند و به تصوير روايى عاطفى اين مصيبت مىپردازد . شاعر در اين ابيات مىگويد كه در برابر مصائب و سختىهاى روزگار صبور است امّا مصيبت حسين بن على و شهادت جانسوز او صبر و تحمل را از وى گرفته و قلب او را دريده است . و در ادامه اندوه و تحسّر شديد خود را از اين حادثه ابراز مىدارد و آرزو مىكند كه اى كاش راه بازگشت و جبرانى براى اين ضايعه بود .\r\n يعلمُ اللهُ أنَّ قَلبى صَفاتٌ * سئمت طولَ قرعِه الحادثاتُ\r\nمَضَغتهُ لُهَى الخُطوبِ وَ كلَّت * و علَى المَضغِ لا تَلينُ الحُصاةُ\r\nفُطِّرت مُهجَتى من الصبرِ لكِن * لحُسينٍ فطّرتها الزَفَرات \r\n\r\n","description":"","footnote":"","page_name":" 243 ","page_number":243},
  {"content":"\r\n\r\n( حلّى ، 64 : 1404 )\r\n بِتُّ ليلَ التَمامِ أنشُدُ فيها * هَل لِماضٍ من الزمانِ رجوُعٌ\r\nلم يرُعنى نَوى الخَليطِ وَ لكن * مِن جَوى الطفِّ راعَنى ما يروعُ\r\nآلَ الرسالة لم تزل * كَبدى لِرُزؤكُم صديعة \r\n( همان : 91 )\r\nخداوند مىداند كه قلب من از سنگ است ( در مقابل سختىها و بلاها ) بطوريكه حادثه‌ها از كثرت كوبيدن بر آن خسته شده است .\r\nحادثه‌هاى بزرگ قلبم را جويدند و خسته شدند ، در حالى كه على رغم جويدن ، سنگريزه‌ها نرم نشدند ( در برابر سختىهاى روزگار تسليم نشد ) .\r\nوجود و جان من از صبر سرشته شده است اما بخاطر مصيبت حسين ، آه و ناله‌ها دل مرا شكافته‌اند .\r\nتمام شب را بيتوته كردم ، در حالى كه در خلال آن مىسرودم آيا براى زمان گذشته بازگشتى است .\r\nفراق آن دوست و همنشين مرا بيمناك نكرد ، اما سوز و درد روز طفّ مرا خيلى ترساند .\r\nاى خاندان رسالت همواره جگر من بخاطر مصيبت‌هاى شما تكه تكه است .\r\nشهريار در سه قصيده بلند \" حماسه حسينى \" ، \" كاروان كربلا \" و \" داغ حسين \" ، مضمون رثايى دارد . او در شعر حماسه حسينى با ديدن جامه هاى سياه كودكان ، خونين دلان ، اسيران كربلا را تداعى مىكند و به ياد لب تشنگان دشت نينوا سيل اشك از چشمان خود روان مى سازد . او گريه بر حسين را مايه خندان شدن در روز محشر مىداند . او در بيت دوم اشك چشمانش را به رود كارون تشبيه كرده و در بيت آخر از تناص حديثى بهره گرفته است . در احاديث آمده است كه رسول خدا ( ص ) به حضرت فاطمه ( س ) فرمود :\r\n« يا فاطمةُ كلُ عينٍ باكيةٍ يومَ القِيامةِ الّا عينٌ بكت عَلى مَصائبٍ الحسين ، فانها ضاحكةٌ مستبشرٌ بِنعيمِ الجنةِ »\r\n( نجفى ، 110 : 2003 )\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n به جامه هاى سيه كودكان كو ديدم * دلم به ياد اسيران كربلا خون شد\r\nبه ياد تشنه لبان كنار نهر فرات * كنار چشم من از گريه رود كارون شد\r\nچه آتشى است كه مىجوشد اشك‌ها ، گويى * كه چشم‌ها همه كارون و سينه كانون شد\r\nچو بر حسين بگريى بحشر خندانى * هر آن دو ديده كه نگريست سخت مغبون شد \r\n( خشكنابى ، 1379 ، 108 )\r\n\r\n4 - 1 - 4 - 2 وجوه افتراق\r\nدر اينجا به بررسى وجوه تفاوت موضوعى و نگرشى بين اشعار شهريار و سيد حيدر حلّى مىپردازيم :\r\n\r\n4 - 1 - 4 - 2 - 1 اختلاف شخصيت\r\nشهريار روحى حساس ، تأثيرپذير و شكننده دارد ، اشعارش در مكتب رمانتيسم مىگنجد ، او در سرودن اشعارش تحت تأثير خيال خود واقع مىشود و همان حالت را بى كم وكاست در شعر خود منعكس مىكند ؛ اما در مقابل ، سيد حيدر ، شخصيتى انقلابىاجتماعى دارد و مسائل اجتماعى و سياسى كشورش نقش بسزايى در اشعارش داشتند . همين ويژگىها اشعار عاشورايى سيد حيدر را به سمت حماسى و تاريخى كشانده و اشعار شهريار را به عرصه شعر بكايى رهنمون مىشود ؛ گرچه زمينه‌هاى اجتماعى نيز در شعر شهريار مشهود است .\r\n\r\n4 - 1 - 4 - 2 - 2 عنوان\r\nاشعار سيد حيدر داراى عنوان مشخصى نيست و اشعار وى در خصوص اهل بيت ، به دو\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nدسته مدايح و مراثى تقسيم بندى شده‌اند ؛ متن بيشتر اين اشعار جنبه حماسى دارند و بيشتر به استغاثه از امام عصر ( عج ) پرداخته و خواهان انقلابى عالم‌گير از طرف ايشان است تا ريشه ظلم از گستره هستى برچيده شود . در واقع مىتوان گفت محور اشعار عاشورايى وى قيام حسين ، دليل وقوع اين حادثه و بررسى آن از ديدگاه تاريخى همراه با رويكرد حماسى است ؛ اگرچه درلابه‌لاى اشعارش به حزن و اندوه وى برمىخوريم . در مقابل ، اشعار شهريار ، هر كدام داراى عنوانى هستند كه با متن شعر تطابق دارد ؛ قصايدى چون « داغ حسين » و « كاروان كربلا » ، « تضمين » محتوايى رثايى و حزن‌انگيز دارند و با متن شعر - كه فضايى غم‌بار دارد - مطابق است ؛ اما شعر « حماسه حسينى » ، تركيبى از فضاى اندوه و غم با فضايى حماسى است كه رويكرد رثايى بر آن غالب است ؛ زيرا شاعر شعر را با حزن و ناله آغاز مىكند و پس از آن در قسمت دوم از حماسه و رشادت‌هاى حضرت زينب ( س ) سخن مىگويد . و قصيده « انسانساز انقلابميز » و « قصيده سلام » عنوان و محتوايى حماسى دارد .\r\n\r\n4 - 1 - 4 - 2 - 3 نام حسين ( ع )\r\nبكارگيرى نام \" حسين \" در اشعار شهريار بيشتر به چشم مىخورد . شهريار در قصيده « حماسه حسينى » هفت بار از نام مبارك امام حسين ( ع ) استفاده كرده است . در شعر « داغ حسين » و « كاروان كربلا » نام مبارك امام حسين را به عنوان قافيه قرار داده است كه تكرار نام ايشان در هر بيت بر جنبه بكايى شعر مىافزايد ؛ در حالى كه سيد حيدر در بيشتر اشعارش القاب ايشان را مىآورد و به اصل و نسب اصيل امام ( ع ) تكيه مىكند كه اين نوع خطاب حاكى از فرهنگ عربى است كه براى تعظيم افراد ، از كنيه و لقب استفاده مىكنند .\r\nهر دو شاعر به بيان واقعه تاريخى عاشورا پرداخته‌اند ، اما شهريار به چرايى حادثه نپرداخته و تنها به دنبال به تصوير كشيدن خود حادثه و رويداد است نه چرايى آن . او در سرتاسر اشعارش به تصوير صحنه‌هاى كربلا مىپردازد ، از سوز دل رباب ، از خيمه‌هاى آتش گرفته ، از لبان تشنه . او از داغ حسين ( ع ) روايت چنين مىكند :\r\n محرم آمد و نو كرد درد و داغ حسين \r\n\r\n","description":"","footnote":"","page_name":" 246 ","page_number":246},
  {"content":"\r\n\r\n گريست ابر خزان هم به باغ و راغ حسين \r\n( شهريار ، 436 : 1361 )\r\nاما در مقابل سيدحيدر به دنبال ريشه‌يابى حادثه و تحليل آن است . او با تكيه بر حوادث تاريخى ، مصيبت روز عاشورا را كينه‌هايى قديمى مىداند كه بنىاميه ازخاندان نبوت بويژه رشادت‌هاى على ( ع ) در جنگ بدر و . . . به دل داشتند . سرتاسر شعر سيد حيدر يادآور وقايع تاريخى عاشورا و حقايق آن است . نگاه او به واقعه عاشورا ، اعتقادى و برگرفته از ادبيات التزام است .\r\nسيد حيدر در ابيات زير از انتقام همراه با كينه و بغض دشمنان سخن مىراند ؛ او از دشمنانى مىگويد كه تنها به انتقام كشتگان خود در بدر و احد ، در برابر امام حسين ( ع ) صف آرايى كردند . شاعر از اينكه گونه‌هاى حضرت را بر روى شن‌ها مىبيند شگفت زده است ؛ گونه‌هايى كه جاى بوسه‌هاى پيامبر بود و اكنون اين چنين كينه توزان بر خاك آلودند :\r\n كَفانى ضناً أن تَرى الحسينَ * شَفت آل مروان اضغانَها\r\nغريباً أرى يا غريبَ الطّفوفِ * توسَّد خدُك كُثبانَها\r\nو قتلُك صبراً بأيدِ أبوكَ * ثَناها و كسّرَ أوثانَها \r\n( حلى ، 69 : 1404 )\r\nهمين درد براى من كافى است كه با قتل امام حسين ( ع ) دل‌هاى پركينه آل مروان شفا يافته است .\r\nاى غريب طف ! چه شگفت است كه مىبينم گونه‌هاى تو بر روى شن‌ها قرار گرفته .\r\nو كشته شدن تو به فجيع‌ترين صورت ممكن ، به خاطر مجاهدت پدرت بود كه كمر آنها را خم كرد و بت‌هاى آنها را شكست .\r\n\r\n4 - 1 - 4 - 2 - 4 رويكرد تاريخى ( فتح مكه )\r\nاز مضامينى كه در شعر سيد حيدر آمده است ، قضيه‌ى فتح مكه است كه در شعر\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nشهريار بدان برنمىخوريم و دليل آن همانگونه كه ذكر شد ، اين است كه شهريار به دنبال چرايى حادثه كربلا نيست اما سيد حيدر با رويكرد تاريخىسياسى ، روز فتح مكه را به ياد امويان مىآورد كه پيامبر بعد از فتح ، به ابوسفيان امنيت داد . وى در اين اشعارش ابوسفيان راخطاب قرار مىدهد و حسن سلوك پيامبر را با او متذكر مىشود . او از اينكه خون پاكان اهل بيت ( ع ) در جواب نيك پيامبر ( ص ) بر زمين مىريزد ، متعجب است . و شاعر مىپرسد آيا رسول اكرم ( ص ) گناهى در اين كار مرتكب شده كه شما را امان داده و اكنون فرزندان مطهرش عواقبش را مىبينند ! ؟\r\n فسَل عبدشمس « 1 » هَل يرى جُرمَ هاشم * إليه سِوىَ ما كانَ أسداهُ مِن يدٍ\r\nو قُل لأبى سُفيانَ ما انتَ ناقِمٌ * أ أمنُكَ يومَ الفَتحِ ذنبُ محمدٍ\r\nفكيفَ جزيتُم أحمداً عن صنيعِه * بِسفكِ دمِ الأطهارِ من آلِ أحمد\r\nغداةَ ثنايا الغَدرِ منها إليهِم * تُطالعتُموا مِن أشئمِ إثرِ أنكدٍ \r\n( همان : 71 )\r\nاز عبدشمس ( برادر هاشم ) بپرس كه گناه هاشم چه بوده است جز اينكه به او احسان ونيكى كرده است .\r\nبه ابوسفيان بگو تو انتقام چه چيزى را مىگيرى ، آيا محمد ( ص ) گناه كرده است كه تو را در روز فتح مكه امان داده است .\r\nپس چگونه با ريختن خون پاك اهل بيت ، پاداش كار نيك احمد را داديد ؟ !\r\nو دندان‌هاى كينه‌ى انسان شوم و كم خير را به آنها نشان داديد .\r\nابيات فوق ، تلميح به روز فتح مكه دارد و در آن زمان عباس بن عبد المطلب ، عموى پيامبر ( ص ) ، كه در مكه مىزيست و پيش از فتح مكه مسلمان شده بود و رابطه‌ى حسنه‌اى با مكيان و قريش داشت ، در همان زمان از مكه خارج شد و به سوى مدينه حركت مىكرد ، كه\r\n\r\n\r\n","description":"","footnote":"\r\n( 1 ) بنى عبد شمس : فرزندان عبد شمس بن عبد مناف ، برادر هاشم ، جد اعلاى رسول خدا ( ص ) است . ( حلّى ، ج 3 ، 213 : 1417 )\r\n","page_name":" 248 ","page_number":248},
  {"content":"\r\n\r\nبا پيامبر ( ص ) و سپاه اسلام در سرزمين جحفه روبه‌رو گرديد . وى پس از آنكه چندى در كنار رسول خدا بود ، به دستور آن حضرت ، به سوى مكه رفت و در ميان راه با برخى از سران قريش مانند ابوسفيان ، حكيم‌بن حزام و بديل‌بن ورقاء برخورد كرد و خبر هجوم سپاه اسلام را به آنان گوشزد كرد و ابوسفيان را به همراه خود نزد پيامبر ( ص ) آورد و او را وادار به پذيرش اسلام كرد . پيامبر فرمود : ابوسفيان و خانه‌اش در امانند و هر كس داخل خانه‌ى او رفت در امان است . همچنين فرمود : همه در امانند جز يك نفر به نام هباربن اسود و بعضى معاويه را نيز ذكر كرده‌اند . پيامبر اسلام ( ص ) هم از تاكتيك‌هاى نظامى خويش و هم از وجود ابوسفيان براى فتح مكه بهره جست و وى را پيشاپيش به ميان مكيان فرستاد تا با فراخوانى آنان به تسليم شدن ، هيچ‌گونه حركت نظامى انجام ندهند و زمينه فتح اين شهر مقدس را بدون جنگ و خونريزى فراهم كند و در نتيجه اين شهر مقدس در روز بيستم ماه رمضان سال هشتم هجرى ، به دست پيامبر ( ص ) و سپاه اسلام فتح گرديد و بت‌ها از داخل خانه خدا بيرون ريخته شد و داخل كعبه را با آب زمزم شستشو داده شد و بدين گونه مقدس‌ترين مكان مذهبى و دينى مسلمانان از وجود بت‌ها پاك سازى شد ( ابن خلدون ، ج 1 ، 434 : 1363 ) .\r\n\r\n4 - 1 - 4 - 2 - 5 مهدويت در اشعار حسينى سيد حيدر حلّى\r\nاز وجوه افتراق بارز بين موضوعات شعرى شهريار و سيد حيدر ، بحث مهدويت در اشعار حسينى سيد حيدر حلّى است . از دلايل مهم حضور پر رنگ مهدويت در شعر دوره اواخر انحطاط اين است كه يأس و بن بست اجتماعى در ميان مردم و شاعران آن زمان رخنه كرده بود و انتظار مهدى ( عج ) در شعر اين دوره قوت قلبى براى مبارزان و توان مضاعفى براى جهادگران راه آزادى از قيد و بند ظلم است . رنگ و بوى مهدويت را تقريبا در اكثر اشعار سيد حيدر حلّى مىتوان به تماشا نشست ، زيرا مهدويت وسيله‌اى است براى سخن گفتن از اوضاع و احوال جامعه و فقر و درماندگى مردم و رنج و مصيبت‌شان از ظلم و استبداد . . . اوست كه در برابر اين بىعدالتىها خواهد ايستاد و جامعه را از از ظلم و ستم پاك‌سازى خواهد كرد و حكومت مستضعفين را در جهان بنياد خواهد كرد و بشريت را از يوغ استكبار و بردگى خواهد\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nرهانيد ، همانگونه كه در قرآن نيز بدان بشارت داده شده است :  « وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ  « 1 »  » \r\nو همانطور كه پيامبر ( ص ) فرمودند :\r\n« لاتقوم الساعة حتى تملأ الأرض ظلما و جورا وعدوانا ، ثم يخرج من أهل بيتى من يملؤها قسطا و عدلا كما ملئت ظلما وعدوانا »\r\n( فيروز آبادى ، 328 : 1738 )\r\nدر شعر سيد حيدر ، مهدى ( عج ) احيا كننده نهضت حسين و وارث خون اوست ؛ خونى كه به ناحق و مظلومانه در دشت كربلا به زمين ريخته شد و در طول قرن‌ها ، كسى نتوانست انتقام خون او را بگيرد ، تا سرانجام وارث حقيقى حسين ( ع ) كه منتقم خون اوست به پا خيزد .\r\nشاعر در قصيده زير به مسئله خونخواهى امام حسين ( ع ) مىپردازد و از اين طريق عواطف و احساسات را برمىانگيزد . زيرا حسين‌بن على ( ع ) كشته راه حق است و وجدان هر انسان حق مدارى او را وا مىدارد كه عليه ظالم بشورد و در مقابل اين فاجعه سكوت نكند . در واقع تير باران كردن حسين ( ع ) ، هدف قرار دادن تمامى ارزش‌ها و فضايل بود و هر كس به خون‌خواهى حسين ( ع ) برخيزد ، به احياى اين ارزش‌ها پرداخته است . او در اينجا امام زمان را مخاطب قرار مىدهد و صحنه كشته شدن امام حسين را براى گرفتن انتقام خونش به تصوير مىكشد تا از اين طريق به برانگيختن حضرت مهدى بر قيام عليه ظالم بپردازد . صحنه‌هايى كه سيد حيدر به تصوير مىكشد ؛ از شكسته شدن پهلوان حضرت و غارت پيكر وى ، تشنه شهيدن شدن وى ، تير خوردن گلوى طفل شيرخواره‌اش ، و نيز الفاطى مستحكم كه در خور معناست ، همه در تحريك و بر انگيختن بر قيام و انقلاب نقشى پويا دارند كه شاعر از عهده اين مهم بر آمده است . وى پس از اين تصوير سازى پويا و متحرك ، از حضرت به غيرت الهى تعبير مىنمايد و از او مىخواهد شمشير آخته خود را بر گردن ستمگران جلا دهد . سيد امام زمان را به ماه شب چهاردهم تشبيه مىكند كه مردم با شوق منتظر ظهورش هستند تا سپاه پراكنده‌ى خدا را فرا بخواند و انتقام خون امام حسين و آوارگى و اسارت اهل بيت را بگيرد :\r\n\r\n\r\n","description":"","footnote":"\r\n( 1 ) سوره قصص ، آيه 5\r\n","page_name":" 250 ","page_number":250},
  {"content":"\r\n\r\n ماذا يهيجُكَ إن صبرتَ * لوقعةِ الطفِّ الفضيعة\r\nأتَرى تَجىءُ فجيعةٌ * بأمضَّ من تلكَ الفجيعة\r\nحيثُ الحسينُ على الثَرى * خيلُ العِدى طحِنت ضُلوعَه\r\nقتلتهُ آلُ اميَّةَ * ظامٍ إلى جنبِ الشريعة\r\nيا غيرةَ اللهِ اهتفى * بحميَّةِ الدينِ المنيعة\r\nو ضُبا انتقامكَ جرِّدى * لِطلا ذوى البغىِ التليعة\r\nو دعى جُنودَ اللهِ تملُا * هذه الأرضَ الوسيعةَ\r\nما ذنبُ أهلِ البيتِ ح - * تّى مِنهم أخلوا رُبوعَه\r\nتَركوهُم شَتّى مصارعِهم * و أجمعَها فضيعه\r\nفمُغيبُ كالبدرِ يرتقبُ * الوَرى شوقاً طُلوعَه \r\n( حلّى ، 1404 : 90 )\r\nچه چيزى تو را تشويق مىكند و وا مىدارد كه به پا خيزى ؛ اگر بر واقعه جان گداز كربلا به صبر نشسته‌اى .\r\nآيا مىپندارى فاجعه‌اى غم‌بارتر از آن فاجعه خواهد آمد .\r\nآن هنگام كه حسين عليه السلام بر زمين افتاده بود و سپاه دشمن پهلوهايش را خرد مىكرد .\r\nخاندان بنىاميه او را ، تشنه كام ، در كنار رود ( فرات ) كشتند .\r\nاى غيرت الهى ! به حمايت اين دين بلند پايه برخيز و فرياد بزن .\r\nشمشير انتقام خود را آخته كن و براى ستمگران گردن‌كش جلا بده .\r\nو سپاهيان خدا را كه اين زمين پهناور را پر كرده‌اند فرا بخوان .\r\nگناه اهل بيت چيست كه شهرها و خانه‌هاىشان را از آن‌ها خالى كردند .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nآن‌ها را با مصيبت‌هاى مختلف ترك كردند و آنها را به طور فجيع جمع كردند .\r\nغيبتش مانند ماه شب چهارده مىباشد كه مردم با شوق منتظر طلوعش هستند .\r\n\r\n4 - 1 - 4 - 2 - 6 استدعاء شخصيت‌هاى عاشورايى\r\nاز ديگر وجوه افتراق موضوعى بين شعر شهريار و سيد حيدر ، فراخوانى شخصيت‌هاى عاشورايى در اشعار انقلابى است كه در اينجا دو نمونه از اين اشعار را بررسى مىكنيم .\r\n\r\n4 - 1 - 4 - 2 - 6 - 1 فراخوانى شخصيت هاى عاشورايى در موضوع انقلاب اسلامى\r\nشهريار در اغلب اشعارى كه درباره حماسه بزرگ عاشورا سروده است ، به تركيب حماسه انقلاب اسلامى ايران و قيام عاشورا ، مىپردازد . جامعه اى كه شهريار در آن زندگى مىكند پر است از جنگ و آشوب و قتل و كشتار و شهريار اين جامعه را تشبيه كرده است به كربلا و مبارزان و قهرمانان انقلاب و راه آزادى را تشبيه كرده است به آزادمردان روز عاشورا و از مردم مى خواهد كه در انقلاب خود از انقلاب و نهضت حسينى الگو بگيرند .\r\nوى در قصيده تركى \" انسان‌ساز انقلابميز \" ، با به تصوير كشيدن محرم و عاشورا ، به بيان اوضاع نامساعد جامعه ايران مىپردازد و با الهام گرفتن از مكتب ظلم ستيز عاشورا به انقلابيون اميدى تازه مىدهد و بهاى اين انقلاب را ، ريخته شدن خون جوانان و داغ دل مادران‌شان مىداند كه همچون رباب داغ فرزند ديده‌اند . وى در اين قصيده شخصيت رباب و على اصغر عليهما السلام را در مادران و كودكان دوره انقلاب اسلامى ايران حلول داده تا بدين طريق ، به تبيين اهداف و ارزش قيام آنان در راستاى اهداف قيام كربلا بپردازد و از امام حسين ( ع ) ، مىخواهد عنايتى به اين انقلاب خونين بكند تا از وابستگى اجنبى ، رها شده و به استقلال دست يابيم . شهريار ميدان مبارزه مردم انقلاب اسلامى را ، با لفظ « بيزيم كربلاميز / كربلاى ما » توصيف مىكند تا براى مخاطب كامل تبيين شود كه قيام مردم ايران عليه استبداد ، الگو و مشق گرفته از قيام عاشوراى حسينى است :\r\n محرم گلير ، عاشورا گلير * شعله چكه جك التهابميز \r\n\r\n","description":"","footnote":"","page_name":" 252 ","page_number":252},
  {"content":"\r\n\r\n عاشورا بيزيم مكتب ميز دير * قانلا يازيلميش بو كتابميز\r\nيا حسين بيزده كربلا ميزدا * چوخ اصغريميز ، چوخ ربابميز\r\nاوقانلى گؤزله ، بيرباخيش ، بلكه * آزالا بيزيمده ، عذابميز\r\nوابسته ليكدن بلكه قورتولاق * آچيلا قولدان بو طنابميز \r\n( شهريار ، 155 : 1386 )\r\n« با فرا رسيدن محرم و عاشورا ، حس انقلابىمان غليان مىيابد / عاشورا مكتب ماست كه نوشته‌هايش با خون نگاشته شده / يا حسين ، ما نيز در كربلاى ايران ، علىاصغرها داديم و رباب‌ها خون دل خوردند / بيا و با چشمان خونبارت نظرى به انقلاب ما بيفكن تا از عذاب‌مان كاسته شده و از اين وابستگى و استعمار رهايى يابيم »\r\n\r\n4 - 1 - 4 - 2 - 6 - 2 فراخوانى شخصيت هاى عاشورا به منظور حضور مردم آذربايجان در جنگ عليه صدام\r\nشهريار در چكامه « هلال محرم » كه تضمين ابياتى از مراثى شناخته تركى را در آن آورده ، شهداى كربلا و شهيدان جبهه‌هاى دفاع مقدس را در كنار هم جاى مىدهد و هموطنان آذربايجانى خود را به جهاد و قيام عليه صدام كافر و دفاع از ميهن اسلامى و هوشيارى و بيدارى از خواب غفلت ، فرا مىخواند :\r\n محرم دير ، خانيم زينب عزاسى * بيزى سسلير حسينين كربلاسى\r\nيولى باغلى قاليب دشمن الينده * داها زوارينين يوق سس - صداسى\r\n( بوگون كرب بلا ويران اولوب دير ) * ( حسين أوز قانينا غلطان اولوب دير )\r\nچاغير شاه نجف گلسين هرايه * جهادِيله آچاق يول كربلايه\r\nگليب غيرت گونى ، همّت زمانى * اوجالداق باشدا آذربايجانى \r\n\r\n","description":"","footnote":"","page_name":" 253 ","page_number":253},
  {"content":"\r\n\r\n گئده ك صدام كافرله جهاده * ييخاق بو بى مروت ائو ييخانى \r\n( همان : 186 )\r\n« ماه محرم است و عزادارى بانو زينب / كربلاى حسينى ما را ندا مىدهد / دشمن راه آنجا را بسته است / ديگر از زائرانش سر و صدايى بلند نمىشود / شاه نجف را ندا ده تا به فرياد ما برسد / راه كربلا با جهاد و پيكار باز مىشود / وقت تلاش و جوانمردى فرا رسيده است / بياييد آذربايجان را سرافراز نماييم / و به پيكار صدام ملحد برويم / و خانه اين ويرانگر را نابود كنيم » .\r\nاز دلايل اين افتراق مىتواند اين باشد ، كه با اينكه جامعه هر دو شاعر از وجود بيگانه‌گان و اشغال‌گران رنج مىبرد اما مردم ايران با داشتن رهبران و روحانيون مبارزه از بيدارى و آگاهى بيشترى برخوردار بودند و در مقابل ظلم برنتافتند و با تبعيت از رهبر و حاكم اسلامى زمان خويش ، به مبارزه با دشمن برخاستند و اينچنين شعرا با الهام از اين مبارزه و جان فشانى ، مبارزات آنان را در راه وطن و حق ، همچون مبارزه حسين‌بن على ( ع ) عليه ظلم مىدانستند و براى بر انگيختن عواطف عمومى از شخصيت‌هاى عاشورايى در سروده‌هاى خويش بهره مىبردند . اما در دوره‌اى كه سيد حيدر مىزيست ، عراق زير يوغ حاكمان عثمانى بود و سلطه‌ى آنان به اندازه‌اى بود كه تاريكى و خفقان جامعه را فرا گرفته و مبارزان و روحانيون اجازه آگاهى بخشيدن در چنين محيطى را نداشتند .\r\n\r\n4 - 1 - 5 حضرت عباس ( ع )\r\nمهم‌ترين عناصر تشكيل دهنده‌ى شخصيت حضرت ابالفضل ( ع ) در شعر عاشورايى فارسى و عربى ، شجاعت و دلاورى ، مناعت طبع و وفا و پرچمدارى است . البته توصيف ظاهرى ايشان نيز مد نظر شعراى اهل بيتى است . سيد حيدر با توجه به اينكه اشعارش بيشتر جنبه حماسى و فخرى دارد ، بيشتر از جنبه اجتماعى به مدح و ستايش و توصيف حماسى شخصيت عباس ( ع ) پرداخته و از دليرى و جنگاورى ايشان در ميدان نبرد و عدم پذيرش ظلم و ستم و مناعت طبع وى سخن رانده است . اما شهريار در كنار توصيف برخى صفات ايشان\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nهمچون وفادارى و شجاعت ، به توصيف ظاهرى ايشان نيز پرداخته و چهره‌ى زيبا ، قامت رشيد و . . . ايشان را براى مخاطب خويش ترسيم مىكند و از واژه ماه و قمر براى بيان زيبايى ظاهرى عباس ( ع ) استفاده مىكند .\r\nشهريار از بازخوانى شخصيت عباس ( ع ) در اشعار مربوط به انقلاب اسلامى ايران نيز بهره جسته و جوانان دلاور دوران انقلاب و جنگ هشت سال دفاع مقدس را در شخصيت حضرت عباس ( ع ) حلول داده است تا به اين طريق از يك سو تقدس و ارزش همت و دلاورىهاى آنان را به تصوير كشيده و از سوى ديگر ملت را به دفاع از ميهن خويش و پيكار با باطل تشويق و ترغيب نمايد . اشعار مربوط به اين بخش در آينده تحليل و بررسى خواهد شد .\r\n\r\n4 - 1 - 5 - 1 وجوه اشتراك\r\n\r\n4 - 1 - 5 - 1 - 1 شجاعت\r\nاز وجوه مشترك بين مضامين شهريار و سيد حيدر مىتوان به صفت شجاعت حضرت عباس ( ع ) اشاره كرد كه از صفات بارز ايشان است .\r\nسيد حيدر در اينجا از دليرى و جنگاورى عباس ( ع ) در ميدان نبرد سخن گفته و به توصيف اسب و شمشير او مىپردازد كه با شمشيرش سر از تن دشمن جدا مىكند و در صحراى كربلا بر خيل ظالمان مىتازد و ذلت و خوارى را در اطراف او جايى نيست . شاعر در اينجا به مدح و ستايش دلاورى و جنگاورى حضرت عباس و توصيف حماسى شخصيت وى پرداخته است .\r\n و كيفَ تمسُّ جانبَكَ الليالى * بذُلٍّ أو تُحلّ به اهتضاما\r\nفيَملأُ طَرفُكَ الآفاقَ نقعاً * و يملأُ سيفُك الأقطارَ هاما\r\nهزبرٌ اغلبٌ تخذُ اشتباكَ ال - * رماح بحومةِ الهَيجا اجاما\r\nفمدّت فوقهُ العُقبانُ ظلّاً * لِيُقريها جُسومَهُم طعاما \r\n( حلّى ، 108 : 1404 - 107 )\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nچگونه شب‌هاى خوارى و ذلت وجود تو را لمس مىكند و ظلم و ستم در گرد تو اقامت گزيند .\r\nپس اسب نجيب تو آفاق را از گرد و غبار پر مىكند و شمشير تو سرزمين‌ها را از سر پر مىكند . ( كنايه از اينكه كشته‌هاى زيادى از خود به جا مىگذارد )\r\nاو شير قوى و تنومندى است كه زد و خورد نيزه‌ها را در وسط ميدان جنگ به عنوان لانه‌ى شيرى براى خود بر مىگزيند .\r\nبالاى سر او عقاب‌ها سايه گسترانيدند تا حضرت ، با غذا ( جسد دشمن ) از آن پرندگان پذيرايى كند ( عقاب‌ها بدنبال او حركت مىكنند تا از كشته‌هايى كه او بر جاى مىگذارد تناول كنند ) .\r\nشهريار نيز شجاعت و شهامت حضرت عباس را ترسيم مىكند كه حتى آن هنگام كه دستانش بريده گشت ، شمشيرش را به دندان گرفته و مىجنگيد . توصيف شهريار از شجاعت حضرت عباس ( ع ) توأم با رويكردى عاطفى و احساسى است ، از اين‌رو تأثير بيشترى روى مخاطب و برانگيخته شدن احساس او دارد در حالى كه توصيف سيد حيدر حماسى و توأم با فخر بود :\r\n دم مرگ ، شمشيرش عجبا به دندان بود * به شهامت و شيرى ، سمر بنىهاشم \r\n( خشكنابى ، 122 : 1379 )\r\n\r\n4 - 1 - 5 - 2 وجوه افتراق\r\nاز وجوه افتراق بين دو شاعر مىتوان به بُعد توصيف جسمانى در اشعار شهريار اشاره كرده كه در شعر سيد حيدر به اين مورد برنمىخوريم ، چرا كه سيد حيدر بر اساس اقتضاى شعرش بيشتر از جنبه اجتماعى به توصيف حماسى شخصيت عباس ( ع ) پرداخته است . اما شهريار با طبع و احساس رمانتيك خويش به توصيف زيبايى ظاهر و قامت ايشان مىپردازد :\r\n\r\n4 - 1 - 5 - 2 - 1 قامت رشيد\r\nشهريار در اين بيت قامت رشيد عباس ( ع ) را به سرو بلند قامت و راست تشبيه مىكند كه\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nثمر و زيبا رخ آل بنىهاشم است :\r\n به خزان گلريزان ، سوى نينوا آمد * قد چون سرو سَهى سروش ، ثمر بنىهاشم \r\n( خشكنابى ، 122 : 1379 )\r\n\r\n4 - 1 - 6 حضرت على اصغر ( ع )\r\n\r\n4 - 1 - 6 - 1 وجوه اشتراك\r\n\r\n4 - 1 - 6 - 1 - 1 رويكرد عاطفى - تاريخى\r\nهر دو شاعر در ترسيم قهرمانان كربلا از شخصيت حضرت على اصغر بهره برده‌اند . سيد حيدر در ابيات زير با رويكردى تاريخى و در عين حال عاطفى و روانى به طور غير مستقيم به كشته‌هاى بدر و احد اشاره مىنمايد كه كافران زمانه با كشتن كودك شش ماهه ، دست به انتقام خون آنها زده خود را دل شاد نموده‌اند . شاعر در اين ابيات مىگويد كه قبل از اينكه امام ( ع ) بر گوش كودكش تكبير بخواند ، تير دشمن بر گردن او تكبير گفت :\r\n و منعطفٍ أهوى لتقبيلِ طفلهِ * فقبّلَ منه قَبلَهُ السهمُ نحرا\r\nلقد وُلدا فى ساعةٍ هو والردى * و من قبلهٍ فى نحرهِ السهمُ كبّرا \r\n( حلى ، 80 : 1404 )\r\nامام حسين ، براى بوسيدن طفلش خم شد ، اما قبل از او تير برگردن او بوسه زد .\r\nآن طفل و مرگ همزادند ، قبل از اينكه پدر در گوشش اذان بخواند ، تير در گوش او تكبير گفت .\r\n فَحملَ امِّكَ قِدمَاً أسقطوا حنقاً * و طفلَ جدِّكَ فى سهمِ الردى فطمُوا \r\n( همان : 105 )\r\nزمانى جنين مادرت را كينه‌توزان از روى خشم زياد سقط كردند و طفل جدت را با تير مرگ از شير بريدند .\r\nدر ارتباط بين على اصغر و محسن در شعر سيد حيدر مىتوان گفت كه در هر دو فاجعه\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nقتل طفلى كه يكى به دنيا نيامده و ديگرى هنوز زبان باز نكرده ؛ هيچ توجيهى نيست جز اينكه بگوييم بنىأميه و سرانى كه در سقيفه نقش داشتند كينه‌اى كهنه و قديمى نسبت به خاندان رسول الله در دل داشته‌اند كه بلافاصله بعد از وفات رسول الله از چهره‌ى منافقانه خود پرده برداشتند .\r\nشهريار ، نيز در قطعه‌ى « تضمين » ، كه در واقع تضمينى است از يكى از مراثى دلريش « 1 » ( شاعر مرثيه پرداز آذربايجان ) ، با رويكردى عاطفى ، صحنه شهادت طفل شيرخواره حسين و سوز و ناله مادرش رباب ، آن هنگام كه تير گلوى فرزند شش ماهه اش را مىدرد ، به تصوير مىكشد و تمام هستى ، از ديدن صحنه خونين كربلا ، به ناله و فغان مىافتد . تصويرى كه شاعر ارائه مىدهد از نوحه و عزاى \" قلم و دفتر \" در حوزه مكتب رمانتيسم مىگنجد . هيچ يك از اين صفات در ذات قلم و دفتر نيست ، بلكه حالات روح شاعر است كه به اين پديده‌ها نسبت داده شده است . شاعر رمانتيك از رهگذر تصوير ، درون خويش را با طبيعت پيوند مىزند و با تمسك به پديده‌هاى طبيعت ، حالات ذات خود را بيان مىكند . تصوير در شعر رمانتيك ميانجى و ابزار ساختار شعر است ، زيرا ابزار شناخت و احساس شاعر و صداى احساس و عاطفه شاعر است ؛ بنابراين شاعر شئ را به شكل واقعى و عينى به تصوير درنمىآورد بلكه رنگ احساس خود را به آن مى بخشد ( اليافى ، 114 : 1983 ) .\r\nاين ابيات سرشار از احساسى دلگير و غم‌انگيز است . صفاتى كه به اشيا داده شده همگى در يك جهت ، حركت مىكنند و احساس مخاطب را در پى خود مىكشانند :\r\n حسينين نوحه سين ( دلريش ) يازاندا * مسلمان سهلدير كه كافر آغلار\r\nآتاندا حرمله اوخ كربلاده * گؤريدين دشمن آغلار ، لشكر آغلار\r\nرباب ، نيسگيل دؤشونده سود گؤرنده * على اصغرى ياد ايلر آغلار \r\n\r\n\r\n","description":"","footnote":"\r\n( 1 ) اصغر دلريش ، از شاعران توانا و نوحه سراى آذربايجان در نيمه دوم قرن سيزدهم و اوايل قرن چهاردهم هجرى است . ديوان اشعارش به صورت سنگى در تبريز چاپ شده و بعدها چند بار به صورت افست به طبع رسيده است . برخى از ابيات عاشورايى او به قدرى مشهور شده كه بيشتر مردم ، آن را از برمى خوانند و در واقع به شكل شعار عاشورا و ترجيع تعزيه خوانيها در آمده است .\r\n","page_name":" 258 ","page_number":258},
  {"content":"\r\n\r\n يازاندا آل طه نوحه سين من * قلم گؤردوم سيزيلدار ، دفتر آغلار \r\n( شهريار ، 188 : 1386 - 189 )\r\n( آنگاه كه دلريش ، نوحه حسين را مىنويسد ، مسلمان كه سهل است كافر نيز مىگريد / زمانيكه حرمله تير را پرتاب مىكرد كاش مىديدى كه دشمن و لشكر بر اين طفل گريه مىكردند / وقتى رباب در پستان خود شير مىبيند به ياد علىاصغرش مىگريد / زمانىكه نوحه آل طه را مىنوشتم ديدم كه قلم نوحه سر داده بود و دفتر مىگريست )\r\nشهريار در ترسيم واقعه كربلا ، از شخصيت رباب براى انعكاس هر چه بيشتر چهره‌ى مظلوميت اين واقعه استفاده مىكند و با تصوير فضايى غم‌بار ، اشك و آه و حسرت ، بر دل مخاطب مىنشاند . وى در جايى ديگر از ديوانش ، پاى سوز و گداز دل رباب مىنشيند و از به خون غلتيدن شيرخواره‌اش مىنالد :\r\n به سوز و ساز رباب شكسته دل پرسم * كه شيرخواره ، به خون غرقه از چه قانون شد \r\n( خشكنابى ، 109 : 1379 )\r\n\r\n4 - 1 - 7 حضرت زينب ( س )\r\n\r\n4 - 1 - 7 - 1 وجوه افتراق\r\n\r\n4 - 1 - 7 - 1 - 1 نگاه دو شاعر به حضور شخصيت‌هاى زن در كربلا\r\nحضرت زينب ( س ) رسالت داشتند كه پيام خون شهيدان را برسانند و اهداف بلند عاشورا را ذكر كنند . ايشان در قصر ابن زياد ، با گفتار شفاف خود ، دشمن را رسوا ساختند و با توبيخ شديد مردم ، آنها را از كرده خود پشيمان ساختند و كاملًا صحنه را به نفع نهضت و عليه تبهكاران عوض كرد . حضرت زينب همچنين در مجلس يزيد و با سخنانى كه ايراد كردند ، انديشه‌هاى منحطّ و خمودى را كه در آنجا حاكم بود ، زدود و هشدار داد كه از اين مستى قدرت و امكانات بادآورده مغرور نباشد\r\nسيد حيدر در برخى از قصايد خود به حضور زنان و دختران در عرصه كربلا اشاره مىكند . همانگونه كه ذكر شد او از ميان زنان خاندان نبوت ، تنها به ذكر نام حضرت زهرا ( س )\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nپرداخته ؛ آن هم به اين جهت كه او دختر پيامبر و مادر حسين است و از اين طريق خواسته به نسب و تبار اباعبدالله اشاره كند . وى زنان حاضر در كربلا را در زير مجموعه \" نساء ، بنات أحمد ، و بنات الزهرا ، بنات فاطمه \" مطرح ساخته است و به صورت مستقل به شخصيت حضرت زينب نپرداخته است . در اينجا نمونه‌اى از اين اشعار ارائه مىگردد ، كه در آن شاعر با رويكردى تاريخى به بيان مصيبت‌هايى كه در كربلاى سال 61 هجرى بر دختران زهرا گذشته ، و نيز از اسارت و آوارگى آنان از شهرى به شهر ديگر مىپردازد و مىبينيم كه رويكرد بكايى شعر بر رويكرد تاريخى آن غلبه كرده و مىتوان حزن و اندوه شاعر را از پريشان حالى كودكان و زنان كربلا مشاهده نمود :\r\n و مَن مُبلغُ الزهراء أنَّ بناتَها * عليها الرزايا و المصائبُ عُكَّف\r\nتَطوفُ بِها الأعداءُ فى كلِّ بلدةٍ * فمن بلدٍ أضحت لِآخرَ تُقذفُ\r\nاذا رأت الأطفالَ شُعثاً وجوهُها * و ألوانها مِن دَهشةِ الرُزءِ تَخطفُ\r\nتَعالى الأسى و استعبرت و من العَدى * حِذاراً دُموعَ المُقلتَينِ تُكَفكِفُ\r\nلقد قطَّعَ الأكبادَ حزناً مصابُها * و قد غادرَ الأحشاءَ تَهفُو و ترجفُ \r\n( حلّى ، 1404 : 59 )\r\n مُصابٌ أطاشَ عقولَ الأنامِ * جميعاً و حيَّرَ أذهانَها \r\n( همان : 111 )\r\nو كيست كه به حضرت زهرا ( س ) خبر برساند كه بر دخترانش سختى و مصيبت خيمه زده است .\r\nدشمنان در هر شهرى ، آنها را مىگرداندند و از شهرى به شهر ديگر رانده مىشدند .\r\nهنگامى كه ( زنان ) كودكان را ديدند كه چهره‌شان آشفته است و رنگ‌هاى شان از ترس مصيبت پريده است .\r\nغم و اندوه‌شان زياد گشت و اشك ريختند و اندوهگين شدند و به خاطر ترس از دشمنان\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nپىدرپى اشك چشمان‌شان را پاك مىكردند .\r\nبلا و مصيبت ، جگرها را تكه‌تكه كرد و جان‌ها را ترسان و لرزان به جا گذاشت .\r\nبلا و مصيبتى كه عقل‌هاى همه مردم را از بين برد و ذهن‌ها را آشفته و حيران كرد .\r\n كجَمر الغَضا أكبادُهنَّ مِن الظَما * بقَفرٍ لُعابُ الشمسِ فيهِ شَرابُها \r\n( حلّى ، 1404 : 61 )\r\n و غُودِرت فى شِعابِ الطفِّ نِسوَتُهُم * يجهشنَ وجداً متى طفلٌ لها نشجا \r\n( همان : 66 )\r\n و بناتُ فاطمةٍ غدت * حَسرى تجاوَبُ بالنياح\r\nفبناتُ أحمدَ قد غَدت * تُهدى لمذمومِ الرَواح \r\n( همان : 69 )\r\nجگرهاى دختران زهرا از تشنگى همچون اخگر گشته بود در بيايانى كه شراب‌شان در آن ، لعاب خورشيد بود .\r\nزنان‌شان در گردنه سرزمين طفّ رها شدند در حالى كه وقتى طفلى از آنها گريه مىكرد ، آنها نيز از روى غم و اندوه مىگريستند .\r\nو دختران فاطمه از روى حسرت و اندوه شروع به گريه و زارى كردند .\r\nو دختران أحمد ( پس از آن حادثه ) با خوارى و مظلوميت به اين سو و آن سو برده مىشدند .\r\nاما در مقابل شهريار در شعر خويش به طور مستقيم به زنان عاشورايى همچون حضرت زينب ( س ) ، حضرت رقيه ( س ) و رباب و ليلا ( ع ) اشاره كرده است . شايد بتوان ريشه اين اختلاف در نگرش به شخصيت زن را در تفاوت‌هاى فرهنگى دو ملت و نوع نگاه جامعه عرب و ايران به زن و جايگاه اجتماعى آن در جامعه جسجو كرد .\r\nنگاه شهريار به شخصيت حضرت زينب دو سويه است . بدين معنا شاعر زمانى كه از\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nحماسه عاشورا و اتفاقات بعد از آن مىگويد و به ماندگارى نهضت عاشورا مىپردازد كه با خطبه‌هاى كوبنده حضرت زينب محقّق گشته است ؛ در اين هنگام زبان شاعر در توصيف زينب ( س ) حماسى و كوبنده است . مثلًا شهريار در قصيده « حماسه حسينى » اوصافى را براى ايشان شمرده كه مبين بُعد ظلم‌ستيزى و شجاعت حضرت زينب ( س ) و مقابله‌ى او با حاكمان جور است :\r\n رسيد نوبت زينب كه شير زاد على است * جهان به حيرت ازين سربلند خاتون شد\r\nبه دوش ، پرچم آتش گرفته‌ى اسلام * به قصر ابن زياد و يزيد ملعون شد\r\nچنان بكوفت به تبليغ دستگاه يزيد * كه خود يزيد چو مار فسرده افسون شد \r\n( خشكنابى ، 108 : 1379 )\r\nشاعر در جاى ديگرى از ديوانش در غزل « هلال محرم » با رويكردى رثايى از عزاى زينب كبرى براى برادرش حسين ( ع ) مىگويد و از كلماتى نرم كه با رويكرد حزن و اندوه وى تناسب داشته باشد ، بهره برده است :\r\n محرم دير ، خانيم زينب عزاسى * بيزى سسلير حسينين كربلاسى\r\nيولى باغلى قاليب دشمن الينده * داها زوارينين يوق سس - صداسى \r\n( شهريار ، 186 : 1386 )\r\n« ماه محرم است و عزادارى بانو زينب / كربلاى حسينى ما را ندا مىدهد / دشمن راه آنجا را بسته است / ديگر از زائرانش سر و صدايى بلند نمىشود . »\r\n\r\n4 - 1 - 8 حضرت رقيه ( س )\r\n\r\n4 - 1 - 8 - 1 وجوه افتراق\r\nحضرت رقيه ( ع ) يكى از خردسالان حاضر در كربلا بود . وى در مدت عمر كوتاه خود دردامان پدر گرامىاش امام حسين ( ع ) پرورش يافت و با وجود همان سن كم ، به عنوان يكى از زيباترين اسطوره‌هاى ايثار و مقاومت درتاريخ معرفى گرديد . شهريار در اشعار خويش به\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاين كودك سه ساله و شهادت وى در خرابه‌هاى شام اشاره كرده است .\r\n\r\n4 - 1 - 8 - 1 - 1 شهر شام\r\nشهر شام در اشعار شهريار نماد نهايت مشقّت است كه بهترين تصوير را استاد شهريار در منظومه « حيدر بابايه سلام » خلق كرده است :\r\n حيدر بابا - ى ار - يولداشلار دوندولر * از جور و بىوفايى ياران فغان و آه\r\nبيربير منى چولده قويوب چوندولر * فرياد از اين گروه رفيقان نيمه راه\r\nچشمه‌لريم ، چراغلاريم ، سوندولر * مردند شمع‌هاى من اندر شب سياه\r\nيامان يئرده گون دوندى ، آخشام اولدى * خورشيد شد نهان و جهان تيره فام شد\r\nدنيا منه خرابه شام اولدى * دنيا مرا خرابه جانكاه شام شد \r\n( شهريار ، 42 : 1369 ) ( شهريار ، 1377 ، ج 343 : 2 )\r\nاين نكته شايان ذكر است كه اصطلاح « خرابه شام » را كسى به اين زيبايى و بدين جامعيت بيان نكرده است .\r\n\r\n4 - 1 - 8 - 1 - 2 رقيه ( س ) ؛ عاطفه‌اى لبريز\r\nشهريار در ابيات زير به يتيمى اشاره دارد كه از خاندان نبوت و دردانه‌ى حضرت بتول است و كودكى است كه در تنهايى و تاريكى در خرابه‌ى شام جان داد ، به همين سبب است كه نقطه‌ى حساس عزاداران است و با ذكر مصيبت‌هاى او اشك‌ها چون سيل روان مىگردد :\r\n درّيست يتيم از صدفِ آل رسول * دُردانه‌ى يكتاى زهراى بتول\r\nاو نقطه‌ى حساس عزاداران است * اشكى كه به اين ( رثا ) رسد باران است\r\nدر منبر اسلام كز او نام برند * نامى هم از اين خرابه‌ى شام برند \r\n( خشكنابى ، 122 : 1379 )\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\n4 - 1 - 9 نتيجه كلى بخش اشعار عاشورايى\r\nبا امعان نظر در اشعار مربوط به اين بخش مىتوان گفت كه هر دو شاعر از چهارچوب قرآنى و روايات معتبر اسلامى براى تبيين چهره‌ى امام حسين ( ع ) پرداخته‌اند . با نگاهى به موضوعات آمده در اشعار دو شاعر مىتوان گفت رويكرد شهرياردر اشعار عاشورايى بكايى و رثايى است و اگرچه در بعضى از قصايد رويكرد حماسى نيز دارد اما جنبه بكايى بر حماسى آن غلبه دارد . مضمون و محتواى شعر سيد حيدر گوياى اين است كه شاعر به مفهوم حركت انقلابى عاشورا بيشتر توجه داشته است و بنابراين بعد حماسى بر شعر وى غلبه دارد . هر دو شاعر وضعيت جامعه خويش را در اشعارشان منعكس كرده‌اند كه در اين ميان سهم سيد حيدر بيشتر از شهريار است .\r\nسيد حيدردر اشعارش هم از نظر شكل و هم مضمون ، شاعرى متعهد است . او در اشعارش امام حسين را انسانى معرفى مىكند كه براى كرامت انسان و به خاطر دفاع از آزادگى و عدالت و مساوات قيام كرده است . اشعارش درباره امام حسين عليه السلام چون شمشيرى تيز و برنده است كه تا ابد بر ظالمان مسلط است . با بررسى شعر وى مىبينيم كه ساختار شعرى ، اسلوب ، تركيب جملات ، تعابير الهام بخش و الفاظ گزيده ، وزن ، قافيه و حضور مستمر و دائمى شاعر در شعرش ، همه اين عوامل سبب شدند تا شعر وى بيشترين تأثير را بر جان‌ها داشته باشد . در اين قصايد او مسئله امام حسين را ، مسئله شخصى نمىداند بلكه مسئله انسانى تاريخى است . وى معتقد است كه جنگ و نزاع بين هاشمى - اموى ادامه دارد چرا كه نزاع بين خير و شرّ ، حقّ و باطل ، آزادى و بردگى و انسانيت و حيوانيت بود .\r\nنگاه شهريار به شخصيت حضرت زينب دو سويه است . بدين معنا شاعر زمانى كه از حماسه عاشورا و اتفاقات بعد از آن مىگويد و به ماندگارى نهضت عاشورا مىپردازد كه با خطبه‌هاى كوبنده حضرت زينب محقّق گشته است ؛ در اين هنگام زبان شاعر در توصيف زينب ( س ) حماسى و كوبنده است و از كلماتى بهره مىگيرد كه در خور اين نوع توصيف باشد . در اين نوع اشعار شهريار رويكردى حماسى را برمىگزيند تا بتواند مطلب را ادا كند . و در\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبخشى ديگر ، آنگاه كه از اسارت و تشنگى زنان و كودكان و گريه و فغان آنان براى كشته‌هاىشان سخن مىگويد ، زبانى نرم پيش مىگيرد تا با رويكرد حزن و اندوه وى تناسب داشته باشد . در واقع زينب در شعر شهريار هم زنى است كه در جاى خود نقش خواهر و مادرى دلسوز را ايفا كرده و هم شيرزنى كه بعد از شهادت مردان‌شان ، با رشادت و شجاعت خويش ماندگارى نهضت و خون‌شان را فراهم آورده و آرمان‌شان را به گوش جهانيان رسانده است و تبديل به اسطوره‌اى گشته كه الگوى تمام زنان انقلابى در تاريخ گشته است و شهريار به زيبايى توانسته نقش او را در هر بُعد ، متناسب با رويكردش به تصوير بكشد .\r\n\r\n4 - 1 - 10 حرمين كاظمين\r\n\r\n4 - 1 - 10 - 1 وجوه اشتراك\r\n\r\n4 - 1 - 10 - 1 - 1 توصيف صحن حرمين\r\nاز مضامين مشترك موضوعى بين دو شاعر ، مدح و ثناى حرمين مقدس كاظمين و امامان بزرگوار در آن است . سيد حيدر در سه قصيده و در 107 بيت به عظمت صحن شريف و مدح دو امام بزرگوار پرداخته است .\r\nسيد حيدر در اين ابيات ، صحن را مورد خطاب قرار داده و به آن يادآور مىشود كه عظمت و مقامت را مرهون دو گوهرى هستى كه در تو آرميده‌اند و بواسطه اين دو دُرّ زمين تو به آسمان فخر مىفروشد . شاعر در اينجا به صورت كنايى به مقام و منزلت اين دو امام بزرگوار مىپردازد و وجود آنها را مايه فخر و مباهات سرزمين عراق و اهل آن مىداند ؛ چرا كه وجود اين دو بزرگوار موجب ارج و منزلت اين سرزمين و اهل آن گشته و امنيت و آرامش را در سرزمينى كه همواره آماج حملات دشمنان بوده ، براى زائران و مردم آن به ارمغان آورده است . وى با بهره جستن از آيات قرآنى به قداست و طهارت صحن دامن زده و آنجا را محل سجود و طهارت از گناه دانسته است . وى بعد از توصيف بُعد معنوى و روانى حاصل از حضور در صحن كاظمين ، در ادامه به توصيف ويژگىهاى ظاهرى حرم و گلدسته‌ها و مناره‌ها و فضاى آنجا و نيز شرايط جوى ساكن در آن سرزمين پرداخته است . از آنجا كه شاعر خود نيز\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nاهل سرزمين عراق است و در جوار حرم اين بزرگواران زيسته ؛ به زيبايى و با حسى دقيق و لطيف‌تر از اين صحن سخن گفته است . شاعر با بهره گرفتن از تشبيه مقلوب در بيت هفتم و نهم كه در اولى بوى خوش مشك از بوى عود صحن گرفته شده است كه عادتاً بوى خوش را به مشك تشبيه مىكنند . در بيت نهم نيز تشبيه مقلوب و تفضيل مىباشد چرا كه گفته خورشيد اگر صبح و شب بتابد شبيه تو مىشود بر مقام و منزلت آن افزوده است :\r\n حُزتَ بالكاظمينِ شأناً كبيراً * فَابقَ يا صحنُ آهلًا مَعمُورا\r\nيا لكَ اللهُ ما أجلَّكَ صَحناً * و كَفى بالجلالِ فيكَ خفيرا\r\nحرمٌ آمِنٌ بهِ اودعَ اللهُ * تعالى حجابَه المستورا\r\nطبتَ إمّا ثراكَ مسكُ و إمّا * عبقُ المِسكِ مِن شذاهُ استَعيرا\r\nكيفَ تحبيرى الثناءَ فقُل لى : * أنتَ ماذا لَأُحسِنَ التَحبيرا\r\nتَحسنُ الشمسُ أن تشبِّهَ فيهِ * لو أنارت عشيَّةً أو بكورا \r\n( حلّى ، 36 : 1404 - 35 )\r\nاى صحن تو بواسطه كاظمين مقام بزرگى را بدست آوردى پس اى صحن ، آباد باقى بمان . .\r\nشگفتا چقدر صحن تو جليل و با شكوه است و براى جلال تو همين نگهبانى و محافظت بس است .\r\nآن حرم امنى است كه به وسيله آن خداوند متعال حجاب پوشيده‌اى را به وديعه گذاشته است . اين بيت مىتواند اقتباس از آيه قرآن كريم باشد :  « وَ إِذا قَرَأْتَ الْقُرْآنَ جَعَلْنا بَيْنَكَ وَ بَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً  « 1 »  » \r\nخداوند در اين حرم و كسانى كه داخل در آن هستند امنيت برقرار كرده چرا كه بين\r\n\r\n\r\n","description":"","footnote":"\r\n( 1 ) سوره اسراء ، آيه 45\r\n","page_name":" 266 ","page_number":266},
  {"content":"\r\n\r\nمسلمانان و مشركان حجابى معنوى وجود دارد .\r\nپاك و خوشبو شدى يا اينكه خاك تو مشك است و يا بوى خوش مشك ، از تندى بوى معطر عود تو به عارت گرفته است .\r\nچگونه من ثنايم را بيارايم ، به من بگو : تو چه هستى تا به بهترين وصف بيارايمت .\r\nخورشيد شايستگى دارد كه شبيه آن شود اگر شامگاه و بامداد ( هميشه فروزان ) بدرخشد .\r\nشهريار نيز قصيده‌اى با عنوان « هديه‌اى ناچيز بر آستان مقدس حرمين كاظمين » سروده و در آن به بيان ارادت و محبت خود نسبت به اين آستان مقدس پرداخته است . شاعر ابتدا از حرمت و قداست حرمين مىگويد و آسمان‌ها را آستان بوس آن مكان مقدس مىداند و از ادب و احترامى كه در آن فضا حاكم است ، سخن مىراند :\r\n همه پاس ادب باشى خدا را * همه دست ادب بر سينه يارا\r\nحريم حرمتى در پيش دارى * كه سر گم مىكند خود دست و پا را\r\nدر اينجا آسمان‌ها آستان بوس * چه جاى سر بر آوردن شما را\r\nادب راه نفس بندد به سينه * نفس جاى گلو گيرد صدا را \r\n( شهريار ، 1387 ، ج 1182 : 2 )\r\n\r\n4 - 1 - 10 - 2 وجوه افتراق\r\n\r\n4 - 1 - 10 - 2 - 1 توصيف ويژگىهاى اخلاقى\r\nاز افتراقات بين شعر سيد حيدر و شهريار در اين بخش آن است كه شهريار به ذكر صفات و ويژگىهاى دو امام بزرگوار نپرداخته و تنها به توصيف حرمين و صحن آن اكتفا كرده است در حالى كه سيد حيدر علاوه بر توصيف صحن حرمين ، به ويژگىهاى فردى و اجتماعى آن بزرگواران نيز پرداخته است . در ابيات زير سيد حيدر جود و بخشش امام موسى كاظم و امام جواد عليهماالسلام را از بخشش درياها بيشتر دانسته و از گشاده دستى و بخشندگى آنها در روزگارى كه انسان‌هاى بخيل زاده است ، سخن مىراند و در كنار اين جود از علم و حلم و\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nعقل راسخ‌شان مىگويد :\r\n لاتَقس جودَ كفِّه بالغَوادى * و نَدى كفِّه يمُدُّ البُحورا\r\nمُلأت بُردتاهُ عِلماً و حِلماً * و حِجى راسخاً و جوداً غزيرا\r\nوَسِعت راحَتاهُ أيامَ عصرٍ * لم يلدنَ الانسانُ إلّا فتورا \r\nحلّى ، 1404 : 38 )\r\nجود دستش را با باران بامدادى قياس نكن ؛ در حالى كه بخشش دستش درياها را در نورديده است . در اين بيت تشبيه تفضيل وجود دارد ؛ زيرا جود او همجون ابر بهار نيست بلكه درياها كه عامل به وجود آمدن ابرها مىشود . دست آن دو امام همه درياها را بر گرفته است ، پس جود دست آنان سبب جود ابرها گرديده است و اين دو قابل قياس نيست .\r\nلباسش از علم و حلم و عقل راسخ ، و جود فراوان ، پر شده است .\r\nدر روزگارى كه فقط انسان‌هاى بخيل را به دنيا مىآورد آن‌ها گشاده دستند .\r\n\r\n4 - 1 - 10 - 3 نتيجه\r\nبا تأمل در اشعار اين دو شاعر مىتوان دريافت كه شهريار تنها در يك قصيده به حرمين كاظمين پرداخته و در آن به ذكر صفات و ويژگىهاى دو امام بزرگوار نپرداخته و تنها به توصيف حرمين و صحن آن اكتفا كرده است اما در مقابل سيد حيدر در سه قصيده به توصيف صحن كاظمين و ويژگىها و صفات بارز فردى و اجتماعى ايشان همچون بخشندگى ، جهاد با نفس ، تقوا ، مهمان نوازى ، عدالت و غيره پرداخته است . از ديگر نكات قابل توجه در اين بخش اين است كه سيد حيدر در مدح اين دو امام به بيان ويژگىهاى مكانى و شرايط جوى آنجا و نيز بعد معنوى و روانى حاصل از حضور در صحن پرداخته كه اين حس ناشى از اين است كه شاعر در محيط آنجا نشأت يافته و با اين فضا كاملا آشناست و تأثير روانى كه اين فضاى امن در روح شاعر به جا گذاشته ، او را به توصيف اين صحن و امنيت و آرامش حاصل از آن ، آن هم در زمانى كه عراق در دست حاكمان ظالم و متعصب تركان عثمانى بود و از ناامنى و هجوم و غارت رنج مىبرد ، واداشته است و با رويكردى نقلى و عاطفى از عهده اين\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nتوصيف برآمده است .\r\n\r\n4 - 1 - 11 حضرت مهدى ( عجل الله تعالى فرجه الشريف )\r\nسيد حيدر و شهريار هر دو در اشعار خويش به مهدويت پرداخته‌اند و در اشعار خويش به مسئله غيبت و انتظار را آورده‌اند . سيد حيدر در بسيارى از قصايد خويش به دعوت حضرت به قيام عليه ظلم و طغيان موجود در جوامع اسلامى مىپردازد . دعوتى كه از اعماق وجود وى صادر مىشود و او را به خروج عليه ظالم و يارى مستضعفين و تشكيل دولت حق فرا مىخواند .\r\nبا تفحص در شعر سيد حيدر ، بويژه اشعارى كه درباره اهل بيت پيامبر ( ص ) سروده ، مىبينيم كه مهدويت از بارزترين ويژگىهاى قصايد اوست . شعر او مخصوصاً اشعار حسينىاش ، ارتباط محكم او را با ايدئولوژى شيعى - مهدوى اثبات مىكند . ( سليمان ، 57 : 1981 )\r\nشهريار نيز در مدح و ستايش امام زمان ( ع ) و انتظار فرج ايشان ، اشعار زيادى به زبان تركى و فارسى سروده است اما وى همانند سيد حيدر به بررسى مضامين اخلاقى و اجتماعى و خصوصيات فردى حضرت نپرداخته و تنها به بررسى بُعد اجتماعى مسئله غيبت و ظهور و مسائلى چون فتنه در دوره آخر الزمان پرداخته و به عدم آمادگى امت و شرايط ظهور پرداخته است . اما سيد حيدر به بررسى اين فتنه‌ها و شرايط لازم براى ظهور حضرت نپرداخته بلكه با اشعار خويش و با به تصوير كشيدن مظلومين خاندان اهل بيت و بويژه امام حسين ( ع ) و جنايت‌هايى كه در حق ايشان شد ، حضرت را به قيام عليه ظالمان و مستبدانى كه دامنه ظلم‌شان تا به امروز گسترده شده است ، فرا مىخواند .\r\nسيد حيدر حضرت مهدى ( عج ) را در پنج قصيده مدح كرده كه شامل 164 بيت مىباشد . همانطوركه قبلا هم ذكر شد ، يكى از ويژگىهاى شعر مدحى ، توجه به ريشه و اصل و نسب ممدوح است ، به اعتقاد نگارنده ، سيد حيدر در اين قصايد مدحى بسيار دقيق و نيكو عمل كرده و توانسته ايدئولوژى و تفكر شيعى خود را به خوبى پياده كند ؛ زمانىكه اشعار وى را مىخوانيم ، صدق عاطفه و درد و رنجى را كه شاعر كشيده مىتوان حس كرد . او در شعر خود\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاز مسئله بشريت ، از شكايت انسان از ظلم و استبداد سخن مىراند اما شوق به طلوع فجر آزادى ، او را بيدار نگه مىدارد .\r\n\r\n4 - 1 - 11 - 1 وجوه اشتراك\r\nاز جمله موضوعات مشترك بين دو شاعر پرداختن به مسئله ولادت و انتظار فرج است كه در اينجا به بررسى نوع نگاه دو شاعر به اين مسائل مىپردازيم :\r\n\r\n4 - 1 - 11 - 1 - 1 ولادت حضرت مهدى\r\nهر دو شاعر با بهره گرفتن از تصاوير ادبى چون استعاره و تشبيه ، شادى و سرور خود را از ميلاد مهدى ( ع ) به نمايش گذاشتند . سيد حيدر از شادى جهان و هستى گفته است و شهريار علاوه بر اينكه ولادت ايشان را به درياى عظيم و انفجار نور تشبيه كرده ، نگاهش را وسيع‌تر كرده و ميلاد او را عيد مستضعفان عالم دانسته و ايشان را « بقية الله فى أالارض » و منجى بشريت دانسته است .\r\nولادت امام زمان بشارتى است كه بهترين شادىها را براى انسان به ارمغان مىآورد . سيد حيدر در اينجا ولادت ايشان را نور و روشنايى براى جهان هستى قرار مىدهد و روزگار را پس از تلخى و ظلمتى كه آن را فرا گرفته بود ، نور و شادمانى و جوانى در بر مىگيرد . وى با آوردن استعاره مكنيه در « أيدى المسرة » اين شادى و سرور را به زيبايى ترسيم كرده است :\r\n سَعدت بِمولدِه المُباركِ ليلةٌ * حدر الصباحُ عن السرورِ نِقابَها\r\nو زَهت بهِ الدنيا صبيحةَ طرَّزت * أيدِى المسرَّةِ بالهَنا أثوابَها\r\nرجعت الى عصرِ الشبيبةِ غضَّةً * مِن بعدِ ما طَوَت السنينُ شُبابَها \r\n( حلّى ، 1404 : 33 )\r\nبا ميلاد مباركش شبى كه صبح ، نقابش را از شدت شادى برداشت باسعادت شد .\r\nو دنيا صبحگاهان بخاطر آن نورانى شد و دستان شادى لباس‌ها را با تهنيت پر نقش و نگار كرد .\r\nدنيا به شادى دوران جوانى بازگشت بعد از اينكه سال‌هاى جوانى تمام شده بود .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nشهريار قصيده مستقلى با عنوان « ميلاد نيمه شعبان » درباره امام زمان ( عج ) در شب ولادت حضرت سروده است . شاعر ولادت حضرت را به دريايى عظيم تشبيه مىكند كه با كشتى نوح و با طوفان او همراه است . وى ظهور حضرت را انفجار نور مىداند كه به يمن وجود او همه جا پر از نور و درخشندگى شده است :\r\n چه دريايى است ميلاد عظيم نيمه‌ى شعبان * كه هم با كشتى نوح است و هم با ورطهء طوفان\r\nكجا ميلاد مهدى انفجار كوره‌ى خورشيد * كه از يك سو همه نور است و ديگر سو همه نيران \r\n( شهريار ، 1387 ، ج 1180 : 2 )\r\nوى در جايى ديگر از ديوانش ، ميلاد حضرت را ، روز ميلاد منجى بشريت و عيد مستضعفان عالم مىداند و صالحان را وارثان زمين مىداند كه با ظهور حضرت مهدى ( عج ) ، اين امر محقق خواهد شد :\r\n روز ميلاد مهدى موعود * عيد مستضعفان عالم ، بود\r\nبا چنين روزى اين لقب ، آرى * بود از اوّل مقدّر و معهود\r\nروز ميلاد منجى بشر است * وَه چه خوش مولد و چه خوش مولود\r\nصالحان وارثند و اين وعده است * عابدان را بلاغى از معبود \r\n( همان : 1160 - 1158 )\r\n\r\n4 - 1 - 11 - 1 - 2 غيبت حضرت مهدى ( عج )\r\nسيد حيدر در ابيات زير از غيبت حضرت و سراى غيبت ايشان ( ناحيه‌ى مقدسه ) سخن مىگويد و آنجا را محل نزول رحمت خداوند مىداند و حضرت را دعوت كننده‌ى به حق مىداند كه اگر چه بر اساس حكمت خداوندى از ديدگان پنهان گشته ، اما به واسطه اين غيبت ، خداوند از طريق فرشتگانش الطاف خود را صبح و شام فرو مىريزد و اينچنين نيست كه ايشان از احوال شيعيان خويش بىخبر باشند . اين ابيات مىتواند تأثير گرفته از سخنان\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nحضرت مهدى ( عج ) درباره احوال شيعيانش باشد كه فرمودند سود رسانىام در عصر غيبت براى شيعيان همانند سود رسانى خورشيد از پشت ابر است .\r\n هى دارُ غيبتهِ « 1 » فحَىِّ قبابَها * وَ الثَم بأجفانِ العيونِ تُرابَها\r\nبُذلت لزائرِها و لَو كُشفَ الغَطا * رأيتَ أملاكَ السَما حِجابَها\r\nوَ لَوَ النُّجومُ الزُهرُ تملكُ أمرها * لَهَوَت تقبِّلُ دهرها أعتابَها \r\n( حلّى ، 1404 : 32 )\r\n حجبَ اللهُ بِها الداعى الذى * هو لِلأعيُنِ قد كانَ ضياءا\r\nو بِها الأملاكُ فى ألطافِه * لِلورى تهبِطُ صُبحاً و مساءا \r\n( همان : 30 )\r\nآن خانه‌ى غيبت حضرت مهدى ( عج ) مىباشد پس به سوى گنبد آن بشتاب و خاكش را با پلك‌هاى چشم ببوس ( خاكش را سرمه چشمانت قرار بده ) .\r\nبراى زائر آن اختصاص داده شده و اگر پرده‌هاى آن برداشته شود حتماً مىبينى كه فرشتگان آسمان حجاب آن هستند ( سراى غيبتش به پهناى آسمان‌هاست كه او را پنهان كرده است ) .\r\nو اگر ستارگان درخشان اختيار داشته باشند حتماً فرود مىآيند تا آستانه‌ى او را ببوسند .\r\nخداوند دعوت كننده‌اى را كه نور چشمان انسان‌هاست به وسيله غيبت پنهان كرد\r\nو بواسطه غيبت ، فرشتگان ، الطاف الهى را صبح و شام براى مردم فرود مىآيند .\r\nشهريار نيز در منظومه تركى « سهنديه » كه در قالب آزاد و نيمايى است ، از فتنه‌ها و گمراهىهايى كه در زمان غيبت شكل گرفته و از مسموميت‌هايى كه در فضاى جوامع\r\n\r\n\r\n","description":"","footnote":"\r\n( 1 ) منظور از سراى غيبت ، ناحيه مقدسه است ، اين تعبير احترام آميز ، كنايه از جايگاه مخفى حضرت ولى عصر ( عج ) و يا كنايه از شخص آن حضرت بوده ، كه اين اسم رمز ، در زمان غيبت صغرى رواج داشته است . شيخ طوسى فرموده است : شيعيان در زمان غيبت نخستين ، از آن حضرت و از غيبت او به ناحيه مقدسه تعبير ميكردند و اين رمزى بود كه شيعيان آن را ميشناختند و از امام را به يكديكر معرفى مى نمودند . ( اربلى ، 1381 : 309 )\r\n","page_name":" 272 ","page_number":272},
  {"content":"\r\n\r\nاسلامى ايجاد شده ، مىگويد . وى با الهام از ماجراى قوم موسى ( ع ) كه برگرفته از آيه قرآنى  « فَإِنَّا قَدْ فَتَنَّا قَوْمَكَ مِنْ بَعْدِكَ وَ أَضَلَّهُمُ السَّامِرِيُّ .   فَرَجَعَ مُوسى إِلى قَوْمِهِ غَضْبانَ أَسِفاً  « 1 »  . . . . »  است و در غياب آن حضرت ، فريب سامرى را خورده و گوساله پرست شدند و هارون برادر حضرت موسى را طرد كردند ، جامعه امروز را در غياب حضرت مهدى ( عج ) ، همچون جامعه زمان موسى ( ع ) ترسيم مىكند كه فريب تهاجمات فرهنگى و تبليغات بيگانگان را خوردند و از موازين و معيارهاى دين اسلام فاصله گرفته‌اند . شاعر روشنفكران و آگاهان جامعه را در شخصيت هارون حلول مىدهد كه در زمان غيبت امام ( ع ) ، با تمام تلاش‌هايى كه براى آگاه‌سازى مردم مىكنند ، همچنان فسق و فجور در جامعه جريان دارد و تنها راه برون رفت و نجات از اين وضعيت را ، ظهور حضرت ولى عصر ( عج ) مىداند كه در ظهورشان هيچ شك و شبهه‌اى نيست و بر اساس آيات قرآن ظهور ايشان محقق خواهد شد . در اين منظومه ، هارون جامعه امروزين ما مىتواند روشنفكران و روحانيت و رهبر جامعه باشد كه حاكم يك جامعه هستند و وظيفه آگاه سازى و هدايت مردم در مسير درست را به عهده دارند .\r\n اسمرى مُرتَد إئديب هَر نَه مُسَلماندير عَزيزيم * امّتين هارونو مَن تَك له گِرياندير عزيزيم\r\nهر طَرفدَن قييليج ائندير سه له قالخاندير عزيزيم * بير بيزيم دَرمانيميز « موسى عمران » دير عزيزيم\r\nگَله جَك شُبهه سى يوخ ، آيه‌ى قرآندير عزيزيم * او هامى دَردلَره درماندير عزيزيم \r\n( شهريار ، 95 : 1386 )\r\n« سامرى ، سامرى منشان زمان ، مسلمانان را به ارتداد كشانده است اى عزيز / هارون اين\r\n\r\n\r\n","description":"","footnote":"\r\n( 1 ) سوره طه ، آيه 98 - 85\r\n","page_name":" 273 ","page_number":273},
  {"content":"\r\n\r\nامت همچون من گريان و سرگردان است اى عزيز / از هر طرف كه شمشير آخته شود ، سپرى هست ، اى عزيز / درمان دردهاى ما فقط موسىبن عمران ( كنايه از امام زمان ( عج ) ) است اى عزيز / او خواهد آمد ! هيچ شبهه‌اى در آن نيست ، چرا كه آمدن او وعده قرآن است اى عزيز ! / او درمان همه دردهاى ماست اى عزيز ! »\r\nدر مورد غيبت حضرت مهدى و چگونگى نگاه دو شاعر به اين موضوع ، مىتوان گفت قلم شهريار به زيبايى از عهده‌ى تصوير دوره غيبت حضرت و نياز جامعه به ظهور ايشان ، در قالب كلمات بر آمده است . وى با تمثيلى بسيار زيبا و قناع حضرت موسى ( ع ) ، غيبت حضرت را همچون غيبت موسى بن عمران از قوم خويش و گمراهى مردم را همچون گمراهى قوم آن حضرت دانسته است و راه نجات امت از اين گمراهى را در ظهور حضرت مهدى ( ع ) مىداند . بنابراين مىتوان گفت كه شهريار با اين شگرد توانسته تأثير شعرش را بيشتر و مخاطب بيشترى را با خود همراه سازد .\r\n\r\n4 - 1 - 11 - 1 - 3 انتظار فرج\r\nانتظار ، تركيبى است از ايمان و اعتقاد به مبانى دين و ولايت قطب عالم امكان ، امام زمان ( عج ) كه در سرشت و فطرت انسان‌ها قرارداده شده و حديث نفس همه انسانها است . انتظار ، اعلان تنفر از همه مفاسد ، تبعيض‌ها ، بىعدالتىها و تباهىهاست . درطول تاريخ حيات پرافتخار مسلمانان ، انتظار و عقيده به ظهور حضرت مهدى ( عج ) ازمهم ترين عاملى بوده است كه مسلمانان و جامعه منتظران را در برابرحكومت هاى جور و ستم و نظام‌هاى استكبارى محفوظ نگه‌داشته وعزم‌هاى شان رادرجهت تحقق بخشيدن آرمانهاى دينى استوارترنموده است . سيد حيدر با چند بيت اميد خود را به ديدار حضرت ابراز مىدارد تا جائى كه با درونى ذوب شده و چشمانى كه خون به جاى اشك نشسته از او طلب كمك مىكند . درد فراق مهدى از يك سو و جور و ستم حاكمان در جامعه ، شاعر را مويه كنان به درِ مهدى موعود كشانده و عاجزانه طلب تعجيل در فرج مىنمايد :\r\n قِف و قُل عُن مُهجةٍ ذائبةٍ * و مِن العينَينِ فانضِجَها دماءا \r\n\r\n","description":"","footnote":"","page_name":" 274 ","page_number":274},
  {"content":"\r\n\r\n يا امامَ العصرِ ما أقتَلَها * حسرةً كانت هى الداءُ العلياءا\r\nفمَتى تبردُ أحشاءٌ لَنا ؟ * كِدنَ بالأنفاسِ يضرمن الهَواءا\r\nو نَرى يا قائمَ الحقِّ انتَضت * سيفَها منكَ يدُ اللهِ انتِضاءا \r\n( حلّى ، 1404 : 30 )\r\nبايست و از قلبى گداخته شده و از چشمانى خون آلود بگو :\r\nاى امام زمان ، چه قدر كشنده است آرزويى كه درمان پذير نباشد .\r\nپس كى دل ما خنك مىشود ، نزديك است كه ما با نفس‌هاىمان هوا را آتش بزنيم .\r\nاى برپا كننده‌ى حق مىبينيم كه دست خداوند از جانب تو شمشيرش را بركشيده است .\r\nشهريار ، اشعار فراوانى درباره انتظار ظهور دارد . وى درد هجران را كشيده و خوب مىداند كه فراق يار ، چقدر سخت و جان فرسا است . درد فراق مهدى زهرا را مىتوان از ابيات زير به خوبى دريافت . شهريار در اين ابيات كه يكى از زيباترين دل سروده‌هاى وى به زبان تركى است ، به صورت عاشقى جلوگر شده كه از درد هجران يار به ستوه آمده و از فراق و دل مردگى كه حاصل نديدن روى مه يار است ، شكوه مىكند و عاجزانه ، تمناى وصال دارد :\r\n كولدن يانيب دولوبدو اوجاقلار هايانداسان ؟ * يوخ بير گولوش سولوبدو دوداقلار هايانداسان ؟\r\nهر ايل عزيزله ديك آقاجان شعبان اون بئشين * سسليرله پوفله شمعى اوشاقلار هايانداسان ؟\r\nهر جومعه گلميشيك گله سن جمكران يولون * چالدى قابار يولوندا اياقلار هايانداسان ؟\r\nبيزده دوزه نميريك داها آرتيق فراقينا \r\n\r\n","description":"","footnote":"","page_name":" 275 ","page_number":275},
  {"content":"\r\n\r\n سيللى له آل قاليبدى ياناقلار هايانداسان ؟ \r\n( شهريار ، 243 : 1386 )\r\n« مهدى جان كجايى ؟ آتش گرماى شعله‌اش را از دست داده و اجاق‌ها پر از خاكستر گشته ، و خنده از لبان همه رخت بر بسته / هر سال نيمه شعبان را عزيز و گرامى داشتيم تا بيايى ، آقا جان ! كودكان تو را ندا مىدهند كه بيايى و شمع تولدت را خاموش كنى / هر جمعه به قصد ظهور تو و ديدن رويت ، به جمكران مىآييم ، پس كجايى كه پاهاىمان در مسير آمدن به سوى تو تاول بسته است »\r\n\r\n4 - 1 - 11 - 1 - 4 احساس درونى شاعر\r\nسيد حيدر در ابيات زير عمق ارادت و محبت خويش را ابراز مىدارد و معتقد است كه حضرت مهدى ( عج ) بعد از اينكه زمين پر از ظلم و جور شد ، آن را از عدل و داد پر مىكند :\r\n أ فهَل نَبقى كما تُبصِرُنا * ننفَدُ الأيامَ و الصبرَ رجاءا\r\nلا يرى الرحمةَ مَن قالَ رياءا : * قالتِ الروحُ لِمولاها : فِداءا \r\n( حلّى ، 1404 : 30 )\r\nآيا همانطور كه ما را مىبينى ، باقى مىمانيم كه روزگار را صبورانه با اميد به ظهور تو سپرى كنيم .\r\nهيچ بويى از رحمت نبرده است كسى كه رياكارانه بگويد : فدائيان مولايش گم گشته‌اند .\r\nشهريار نيز التهاب درونى و حالات بىدلانه‌ى خود را در انتظار مهدى موعود ( ع ) چنين روايت مىكند . وى در غزل « در انتظار فرج » حال عجيبى دارد - او كه درد يتيمى و بى مادرى را تجربه كرده - در شعرش به مقوله انتظار منجى ، نگرش هاى عميق ترى نسبت به بقيه شعرا دارد :\r\n دلم شكسته و جانم هنوز چشم به راهت * شبى سياهم و در آرزوى طلعت ماهت \r\n\r\n","description":"","footnote":"","page_name":" 276 ","page_number":276},
  {"content":"\r\n\r\n در انتظار تو چشمم سپيد گشت و غمى نيست * اگر قبول تو افتد فداى چشم سياهت\r\nبيا كه اين رمد چشم عاشقان تو اى شاه * نمىرمد مگر از توتياى گَرد سپاهت\r\nدر انتظار تو مىميرم و در اين دم آخر * دلم خوشست كه ديدم به خواب گاه به گاهت \r\n( شهريار ، 1387 ، ج 147 : 1 )\r\nهر دو شاعر در بيان احساسات خويش ، از سپرى شدن عمر خويش و پايان نيافتن انتظار سخن رانده‌اند و هر دو از رنج دوران انتظار شكوه نمىكنند و خود را فدايى امام زمان ( ع ) مىدانند . تصوير آفرينى شهريار و كاركرد روانى شعر او بيشتر از شهريار به چشم مىخورد و يكى از دلايل اصلى آن اين است كه شهريار شاعرى است از مكتب رمانتيسم و تأثيرگذارى در روح و روان مخاطب ، ويژگى بارز اين مكتب است حال آنكه سيد حيدر شاعرى است كلاسيك و اشعارش معروف به حوليات است و در انتخاب الفاظ ، استوارترين و مستحكم‌ترين را بر مىگزيند و در مقابل ويژگى شهريار انتخاب الفاظ نرم و متناسب با روحيه‌ى لطيف اوست .\r\n\r\n4 - 1 - 11 - 2 وجوه افتراق\r\nاز وجوه افتراق بارز بين شهريار و سيد حيدر در اين بخش ، افتراق موضوعى است ؛ همانگونه كه ذكر شد ، سيد حيدر علاوه بر مباحث مطرح شده ، به توصيف اخلاق ايشان از بُعد اجتماعى و فردى نيز پرداخته است در حالى كه اين بخش در شعر شهريار به چشم نمىخورد و وى تنها به بررسى بُعد اجتماعى مسئله غيبت و ظهور و مسائلى چون فتنه در دوره آخر الزمان پرداخته است .\r\n\r\n4 - 1 - 11 - 2 - 1 مبارزه با كفر\r\nاز مضامينى كه سيد حيدر در بخش بررسى بُعد اخلاقى شخصيت ايشان پرداخته ، بُعد\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nاجتماعى شخصيت ايشان يعنى مبارزه با كفار است . با ظهور حضرت مهدى ( عج ) ، حاكميت و نظام سياسى جهان دگرگون مىشود ، ظلم و استكبار ، كفر و شرك و نفاق ريشه كن خواهد شد و آيين محمدى ( ص ) در جهان مستقر خواهد شد و اين چيزى است كه سيد حيدر در اشعارش از آن سخن مىگويد . انتظار او براى ظهور مهدى ، توأم با اميد و يقين است و معتقد است كه شمشير حق او جمجمه‌هاى كفر را به دو نيم مىكند و جهان را از وجود هرگونه ظالم و بيدادگر پاك كرده و بنياد تمام فساد و بىبند و بارىها را از ريشه برمىكند . شاعر در اين ابيات به طور غير مستقيم به اوضاع جامعه زمان خويش و فساد حاكم در آن و حكمرانى ظالمان و مستبدان در آن اشاره مىنمايد و اميد نجات دارد :\r\n سيفٌ كفاكَ بأن طابعَه * مَلِكُ السَّما لجَماجم الكفرِ\r\nبيدَيهِ قائمُه و عن غضبٍ * سَيُسلُّه لِطُلى ذَوى الغَدرِ\r\nفَترى بهِ كَم خدرِ مُلحدةٍ * نهبٍ و كم دمِ مُلحدٍ هَدرِ \r\n( حلّى ، 1404 : 45 )\r\nاو شمشيرى است براى جمجمه‌هاى كفر ، و تو را بس است كه آفريننده‌ى آن ، پادشاه آسمان است .\r\nدسته شمشير در دو دستش است و از عصبانيت آن را براى سرنگونى سران فريب و كينه بيرون خواهد كشيد .\r\nپس ديده مىشود كه چه بسيار از سراپرده‌ى زن كافر ، با آن شمشير ويران شده و چه بسيار از خون مرد كافر ريخته شده است .\r\n\r\n4 - 1 - 11 - 2 - 2 سيادت\r\nيكى ديگر از مضامين شعر سيد حيدر سيادت امام زمان ( عج ) در ميان قبيله قريش است كه يكى ديگر از ويژگىهاى بارز فردى حضرت است . شاعر او را سرور و تاج قوم قريش مىداند كه بواسطه او مقام و عزت يافتند . مقامى كه بالاتر و درخشنده‌تر از ستارگان است :\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n مُتضوِّعٌ أرجُ السيادةِ مِن * عَطفى علاهُ بأطيَب النشرِ\r\nمولىً عَلت فهرٌ « 1 » بِسُؤددِه * و لهُ انتهى إرثاً على فِهر\r\nمَن لَو مشى حيثُ استحقَّ إذًا * لَمشى على العيّوقِ و النسرِ \r\n( حلّى ، 46 : 1404 - 45 )\r\nبوى خوش سرورى از وجود بزرگوارش با زيباترين صورت پخش مىشود .\r\nسرورى كه فهر به خاطر سيادت او بلند مرتبه گشت وارث بر فهر براى او تمام مىشود .\r\nكسى كه اگر بخواهد از جايى كه مستحق مىباشد راه برود بايد بر روى ستاره‌ى عيوق و مسير عقاب راه برود .\r\n\r\n4 - 1 - 11 - 2 - 3 فتنه‌ى دجّال\r\nاز افتراقات موجود در شعر شهريار نيز مىتوان به فتنه‌ى دجّال اشاره كرد كه سيد حيدر بدان نپرداخته است . شهريار در غزل « شبكلاه رندى » اشارات صريحى به فراگير شدن تباهى ، پيدا شدن دجّال در آخرالزمان و آرزوى ظهور حضرت مهدى ( ع ) از جانب مردم ستمديده دارد و مردمانى را به تصوير مىكشد كه از جور و ستم ، اشك و آه در نهادشان نقش بر بسته و در انتظار طلوع خورشيدى هستند كه سياهىها را بزدايد :\r\n دست دعا بلند است از مسجد و منارات * اما چه دل گرفته آفاق صبح گاهى\r\nچشم ستاره صبحِ شمعى شده است اشكين * آن آسمان صافى آينه‌اى است آهى \r\n\r\n\r\n","description":"","footnote":"\r\n( 1 ) عرب سيصد و شصت قبيله بود كه در نقاط مختلف عربستان ميزيستند . شريفترين آنها ، قبيله « قريش » بود . چون آنها ساكن مكه بودند و حمايت كعبه را برعهده داشتند . به گفته يعقوبى « قريش » نام فهر بن مالك ، جد دهم پيغمبر اكرم ( ص ) ، فهر لقب او بوده است . « قريش » يعنى فهر بن مالك در زمان پدرش مالك بن نضر ، علامات فضل در وى پديدار گشت و پس از پدر به جاى او نشست . علت اينكه او را قريش گفتند ، مقام والاى او بود كه قريش به همين معناست . ( يعقوبى ، 1382 ، ج 1 ، ص 266 ) .\r\n","page_name":" 279 ","page_number":279},
  {"content":"\r\n\r\n از هر دل شكسته اشكى به ديده حلقه است * و ز هر درون خسته آهى به عرش راهى\r\nدجال آتش افروز از آتشى كه افروخت * دود است و تنگ چشمى از ماه تا به ماهى\r\nدنيا دلش به داغ گل ها و لاله ها خون * وانگه سموم دى را سوگند بى گناهى\r\nفجر شكفته دل خود در انتظار خورشيد * بو كايد آن سپيدى كز ما برد سياهى \r\n( شهريار ، 1387 ، ج 431 : 1 )\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nپايان سخن\r\nاز ره آوردهاى حاصل شده از اين پژوهش مىتوان به اجمال به موارد زير اشاره كرد :\r\n1 - اشعار دو شاعر درباره اهل بيت عليهم‌السلام با وجود اختلاف زبان و محيط از وجوه مشترك زيادى برخوردار است .\r\n2 - سيد حيدر ، متأثر از فرهنگ و ادبيات گذشته عرب مىباشد و اين موضوع در همه اشعار او قابل رؤيت است . او در اشعار عاشورايى خود از كلمات فخيم و پر طمطراق استفاده مىكند و الگوى او در اين زمينه ، استاد وى ، يعنى « شريف رضى » است .\r\n3 - سيد حيدر تحت تأثير محيط و مكان به مدح و رثاى أئمه پرداخته ؛ بدين معنى كه او تنها به امامانى كه قبر مطهرشان در عراق ( نجف ، كربلا و سامرا ) واقع شده ، پرداخته است اما در شعر شهريار ، محيط نقشى نداشته است و همانند بيشتر شعراى شيعى و متعهد به مدح و ثنا يا رثا پرداخته است .\r\n4 - هر دو شاعر از تناص دينى ، قرآنى و روايات تاريخى بسيار بهره بردند .\r\n5 - بخش قابل توجهى از اشعار استاد شهريار به ستايش و توصيف مولاى متقيان و ترجمه و اقتباس‌هايى كه از اشعار و سخنان گهربار حضرت داشته‌اند اختصاص دارد .\r\n6 - هر دو شاعر ؛ عاشورا را استمرار ولايت و غدير دانستند و معتقدند كه اگر زمام خلافت را به كسى كه پيامبر وصيت كرده بود ، واگذار مىكردند ، فاجعه كربلا رخ نمىداد . شهريار مسئله غدير را در اشعار خود بسيار منعكس كرده و زمانيكه از غدير مىگويد ، به بيان مسئله ديگرى با آن نمىپردازد ، اما سيد حيدر حتى در اشعارى كه در مورد غدير خم و مسئله جانشينى على است ، گريزى به حادثه كربلا مىزند . شهريار نيز در برخى از اشعار بدين صورت عمل كرده اما نگاه سيد حيدر به اين مسئله بسيار عميق بوده و به دنبال چرايى حادثه و ريشه\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nيا بى آن است . نكته‌ى اشتراكى هم بين اين دو شاعر وجود دارد و آن اينكه هر دو شاعر در اشعار خود ، با شدت تمام به كسانى كه شاهد بيعت رسول خدا با حضرت على بودند ، اما در امر جانشينى و ولايتش ، سهل انگارى ورزيدند و به دفاع از حقانيت او نپرداختند .\r\n7 - از ويژگىها و تمايزات شعر سيد حيدر ، فراوانى مرثيه در ديوان اوست كه از تنوع و گستردگى و اعتبارى خاص برخوردار است . وى در رثايش حماسه و فخر را با هم درآميزد و با سرزنش و توبيخ امويان و بيان حق غصب شده امام حسين ( ع ) و ديگر ائمه و نيز با اشاره به حوادث تاريخى آن دوره ، به مرثيه خود رنگ و بويى سياسى و حماسى و تاريخى بخشيده است .\r\n8 - سيد حيدر غير از اينكه به بيان فجايع و تصوير وقايع و حوادث عاشورا و امامت و رهبرى امام حسين ( ع ) اشاره دارد ، انگيزه‌هايى چون تبليغ معارف دينى و شيعى و نشر فضايل اهل بيت و دفاع از حقوق ايشان و افشاى ماهيت ستمگران و تحريض به قيام و انتقام را دنبال مىكند و از حماسه عظيم عاشورا در جهت قيام عليه ظالمان بيدادگر حاكم در جامعه اسلامى الهام گرفته و به دنبال بيدارگرى امت اسلام و قيام عليه حاكمان فاسد جامعه است .\r\n9 - نگاه شهريار در اشعار دينى ، نوعى نگاه بنيادين است و به تبيين و توضيح شاخص‌هاى اصلى دين مىپردازد . اين شاعر نوكلاسيك با حفظ سنت و نگاهداشت نظام فنّى شعر قديم با طرح انديشه‌هاى نو در شعر خويش ، قصد اصلاح جامعه‌ى محروم كشور خود را داشتند و اشعار خود را در خدمت مردم قرار دادند .\r\n10 - شهريار در وزن آزاد ( شعر حر ) نيز گفته است اما سيد حيدر فقط در وزن كلاسيك شعر دارد .\r\n11 - شهريار در همه جاى ديوانش از حق ولايت على و جانشينى بر حق او دفاع مىكند و ناديده گرفتن حق ولايت على را ضربه‌اى سهمگين بر پيكره‌ى اسلام و از رخت بربستن حق و عدالت از آن زمان از جامعه اسلامى مىداند . در مدايحى كه شهريار درباره امام على ( ع ) دارد ، نگاه شهريار در توصيف ايشان بيشتر به بُعد اجتماعى شخصيت ايشان است . در واقع\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nوى در صدد معرفى نمودن ايشان بعنوان الگوى يك حاكم عادل است كه بايد حكومت هاى جوامع اسلامى از وى سرمشق بگيرند . سيد حيدر نيز با امعان نظر به بُعد اجتماعى شخصيت ايشان ، دررثاى على ( ع ) در كنار پرداختن به رويكردهاى تاريخى زندگانى حضرت ، بيشتر جنبه شهادت و كشته شدن ايشان توسط باطل را مدنظر قرار داده و از اين طريق خواسته جنبه قيام و انقلابى شعرش را قوّت بخشد و تقابل بين حق و باطل و ظلم و رستگارى را به تصوير كشيده و بدين طريق به وظيفه‌ى خود كه برانگيختن و فراخواندن وجدان‌هاى بيدار عليه ظلم و فساد و حكومت‌هاى خودكامه در جوامع اسلامى است ، عمل كرده باشد ، اگر چه در اين اشعار مىتوان عاطفه و حزن و اندوه شاعر را نيز به تماشا نشست . استغاثه به امام زمان ( ع ) درجاى جاى قصايدش مهر تاييدى است بر اين امر كه شاعر قصد شورش عليه ظالمانى دارد كه از از زمان على ( ع ) همچنان به خودكامگى خود ادامه داده‌اند . اما شهريار نگاهش در رثاى امام على ( ع ) آنگاه كه به سوگ حضرت مىپردازد ، نگاهى است كه بيشتر از احساس و عاطفه صرف شاعر سرچشمه گرفته است .\r\n12 - تنها به رثاى امام على و امام حسين و حضرت ابوالفضل ( ع ) پرداخته ايدئولوژى شاعر است كه با رثاى آنان شور و انقلابى در مخاطب ايجاد مىكند و چون اين سه أئمه كاركرد اجتماعىشان و قيام‌شان اجتماعىتر بوده از اين‌رو به رثاى آنها پرداخته است .\r\n13 - سيد حيدر براى نشان دادن سيره‌ى امام حسين عليه السلام روشى متفاوت به كار مىگيرد اين گونه است كه به طور غير مستقيم و با سرزنش قبائل به فضيلت امام پرداخته است .\r\n14 - سيد حيدردر اشعارش هم از نظر شكل و هم مضمون ، شاعرى متعهد است . با بررسى شعر وى مىبينيم كه ساختار شعرى ، اسلوب ، تركيب جملات ، تعابير الهام بخش و الفاظ گزيده ، وزن ، قافيه و حضور مستمر و دائمى شاعر در شعرش ، همه اين عوامل سبب شدند تا شعر وى بيشترين تأثير را بر جان‌ها داشته باشد . در اين قصايد او مسئله امام حسين را ، مسئله شخصى نمىداند بلكه مسئله انسانى تاريخى است . وى معتقد است كه جنگ و\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nنزاع بين هاشمى - اموى ادامه دارد چرا كه نزاع بين خير و شرّ ، حقّ و باطل ، آزادى و بردگى و انسانيت و حيوانيت بود .\r\nمىتوان گفت سيد حيدر در مقام مقايسه ميان شرايط عصر خويش و حوادث عاشورا برآمده و آنچه را كه با جامعه‌ى عصر خويش متناسب بوده ، از حادثه كربلا استنباط كرده است . بىعدالتى ، سختگيرىهاى موجود ، تسليم و نااميدى از تحولات اساسى در جامعه عرب و فساد رهبران حاكم باعث گرديده تا شاعر با الهام از عاشورا صفاتى را از شخصيت امام انتخاب و در اشعارش منعكس كند كه بر خلاف روحيه‌ى حاكم در جامعه باشد . در مقابل حضور رهبران و شخصيت‌هاى دينى در دوره مشروطه و بعد از آن تا دهه‌هاى اخير در ايران شايد دليلى باشد بر اينكه شاعران ايرانى با وجود حاكمان ظالم در كشور چنين كمبود و نيازى در خود و جامعه خويش احساس نكنند . البته شكى نيست كه شخصيت امام در شعر فارسى معاصر نيز حضور برجسته‌اى داشته و دارد . اما آنچه در اينجا مورد نظر است ، تفاوت در ترسيم شخصيت ايشان در ارتباط با توصيف حوادث روز است . شاعر عرب اغلب در اشعار عاشورايى خويش از مسائل روز و مشكلات جامعه خويش سخن گفته ، در حالى كه شهريار در مطرح كردن مسائل روز خويش چون : جنگ تحميلى ، شخصيت امام خمينى و رحلت ايشان و مسأله فلسطين از عاشورا و امام حسين به عنوان رمز استفاده كردند .\r\n15 - در اشعار شهريار فراوانى كلماتى چون خيمه ، عطشان ، كاروان كربلا و . . ديده مىشود كه با فضاى غم انگيز و رمانتيك و حزن آلود اشعارش هماهنگ است .\r\n16 - اشعار تركى و فارسى شهريار مملو از حس درونى و حزن‌آلود وى است كه با عاطفه صادقانه‌اش درآميخته است . انتخاب الفاظ و كلمات نرم و ساده به شهر وى موسيقى خاصى بخشيده و با موضوع و رويكرد او تناسب دارد ؛ در مقابل سيدحيدر نيز اغلب از كلماتى بهره مىگيرد كه با رويكرد حماسىاش متناسب باشد .\r\n17 - در شعر سيد حيدر در بخش زنان عاشورايى ، آن حس زنانگى كه گريه و شيون و عجز و ناتوانى در برابر بعضى از مشكلات طاقت فرسا و پناه بردنش به گريه و شيون است ،\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمنعكس گشته است . وى زنان حاضر در كربلا را در زير مجموعه \" نساء ، بنات أحمد ، و بنات‌الزهرا ، بنات فاطمه \" مطرح ساخته است و به صورت مستقل به شخصيت حضرت زينب نپرداخته است . اما شهريار در شعر خويش به طور مستقيم به زنان عاشورايى همچون حضرت زينب ( س ) ، حضرت رقيه ( س ) و رباب و ليلا عليهما السلام اشاره كرده است . شايد بتوان ريشه اين اختلاف در نگرش به شخصيت زن را در تفاوت‌هاى فرهنگى دو ملت و نوع نگاه جامعه عرب و ايران به زن و جايگاه اجتماعى آن در جامعه جسجو كرد . از طرف ديگر شهريار شاعرى است رمانتيك و حس لطيفى كه شاعران رمانتيك نسبت به زن دارند او را به اين سمت سوق داده است . در حالى كه سيد حيدر در محيطى حوزوى و مذهبى رشد يافته و خود يكى از علما و فقهاى آن دوره محسوب مىشود . اين نوع تربيت در محيطى چون محيط حوزه نگرش او را متفاوت تر از نگاه شهريار كه يك شاعرى اجتماعى و عاشق پيشه است ، كرده است .\r\n18 - نگاه شهريار به شخصيت حضرت زينب دو سويه است . بدين معنا شاعر زمانى كه از حماسه عاشورا و اتفاقات بعد از آن مىگويد و به ماندگارى نهضت عاشورا مىپردازد كه با خطبه‌هاى كوبنده حضرت زينب محقّق گشته است ؛ در اين هنگام زبان شاعر در توصيف زينب ( س ) حماسى و كوبنده است و از كلماتى بهره مىگيرد كه در خور اين نوع توصيف باشد . در اين نوع اشعار شهريار رويكردى حماسى را برمىگزيند تا بتواند مطلب را ادا كند . و در بخشى ديگر ، آنگاه كه از اسارت و تشنگى زنان و كودكان و گريه و فغان آنان براى كشته‌هاىشان سخن مىگويد ، زبانى نرم پيش مىگيرد تا با رويكرد حزن و اندوه وى تناسب داشته باشد . در واقع زينب در شعر شهريار هم زنى است كه در جاى خود نقش خواهر و مادرى دلسوز را ايفا كرده و هم شيرزنى كه بعد از شهادت مردان‌شان ، با رشادت و شجاعت خويش ماندگارى نهضت و خون‌شان را فراهم آورده و آرمان‌شان را به گوش جهانيان رسانده است و تبديل به اسطوره‌اى گشته كه الگوى تمام زنان انقلابى در تاريخ گشته است و شهريار به زيبايى توانسته نقش او را در هر بُعد ، متناسب با رويكردش به تصوير بكشد .\r\n19 - شهريار در شعر خود درباره حضرت مهدى ( عج ) ، از فرهنگ انتظار مىگويد و منتظر\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nاست ، اما سيد حيدر در كنار انتظار ، حضرت را مكرر به قيام و ظهور فرا مىخواند و رشته‌ى تمام اشعارش را به او مىپيونداند و مصرّانه انتظار ظهور و قيام دارد . انديشه انتقام خواهى توسط حضرت مهدى ( عج ) ، همواره از مضامين اصلى شعر سيد حيدر محسوب مىشود . او در تمام مراثى كه درباره اهل بيت سروده ، از مبحث مهدويت غافل نمانده است ، استغاثه به حضرت مهدى و كمك خواستن از ايشان و دعوت ايشان به قيام و انتقام عليه ظالمانى كه دامن ظلم‌شان تا زمان او نيز كشيده شده ، از بن‌مايه‌هاى اصلى شعر اوست .\r\n20 - قصايدى كه سيد حيدر در رثاى امام حسين عليه السلام سروده ، معروف به \" حوليات \" هستند . به اين معنى كه شاعر ، اشعارى را كه سروده است ، در طول سال چندين بار تصحيح و ويرايش كرده و الفاظى را برگزيده و تركيب‌هايى را به كار بسته كه با ساختار و محتوايى شعر تناسب داشته باشد . بنابراين قصايدش داراى كلمات و مفردات فصيح ، تركيب قوى ، داراى صنايع بديع ، الفاظى نرم و عارى از حشو است .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nمنابع\r\n* قرآن كريم\r\n* عربى\r\n* ابن خلدون ؛ عبدالرحمان بن محمد ؛ تاريخ ابن خلدون ، مؤسسه مطالعات و تحقيقات فرهنگى ، تهران ؛ 1363\r\n* ابن شهرآشوب ، مشيرالدين ابى عبدالله ؛ مناقب آل ابى طالب ، ج 4 و 3 ، مطبعة الحيدرية ، نجف ؛ 1956\r\n* ابن قولويه ، كامل الزيارات ، نجف ، نشر مرتضوى ، نجف ، 1356 ق\r\n* ابن كثير ، اسماعيل بن عمر ، ج 8 ، اعداد ، خليل شحادة ، دارالفكر للطباعة و النشر ، بيروت ؛ بىتا\r\n* ابن منظور ؛ جمال الدين محمد بن مكرم ؛ لسان العرب ، على شيرى ( تعليق ) ، دار إحياء التراث العربى ؛ 1408 ه . ق\r\n* ابوالفتوح رازى ، حسين بن على ؛ روض الجنان و روح الجنان ، آستان قدس رضوى ؛ 1318\r\n* انور ؛ هيفا ؛ الامام على ( ع ) فى فكر مسيحى المعاصر ، دارالعلوم ، بيروت ، 2010 م\r\n* ابوناجى ، محمودحسن ، الرثا فى الشعر العربى ، الطبعة الثانية ، بيروت ، 1402 ق\r\n* اربلى ، على بن عيسى ، كشف الغمة فى معرفة الأئمة ، مكتبة بنى هاشم ، تبريز ، 1381 ق\r\n* امين ، احمد ؛ ضحى الاسلام ، ج 3 ، مطبعة لجنة التأليف و الترجمة و النشر ، القاهرة ؛ 1952\r\n* الامين ، السيد محسن ؛ اعيان الشيعه ، تحقيق حسن الامين ، دار التعارف للمطبوعات ، بيروت ؛ 1986\r\n* امينى نجفى ؛ عبدالحسين احمد ؛ الغدير فى الكتاب و السنة و الأب ، دارالكتاب\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nالاسلامية ، چاپ دوم ، تهران ؛ 1366\r\n* باشا ؛ عمر موسى ؛ تاريخ الأدب العربى العصر العثمانى ، دارالفكر المعاصر ، بيروت ؛ 1409\r\n* البحرانى ؛ حسين سليمان ؛ غاية المرام و حجة الخصام فى تعيين الامام من طريق الخاص و العام ، طهران ، 1272 ق\r\n* بدوى ، احمد ، أسس النقد الادبى عند العرب ، دارالنهضة ، بىتا\r\n* البصير ؛ محمد مهدى ؛ نهضة العراق الأدبية ( فى القرن الثالث عشر للهجرة ) ، ط 3 ، دار الرائد العربى ، بيروت ، 1990\r\n* بلاذرى ، احمد بن يحيى ، محقق عبدالعزيز دورى ، ج 4 و 3 ، مؤسسة الأعلمى للمطبوعات ، بيروت ؛ 1988 م\r\n* بيضون ، ابراهيم ؛ ملامح التيارات السياسية فى القرن الاول الهجرى ، دارالنهضة العربية ، بيروت ، 1979 م\r\n* الجيوسى ؛ سلمى ؛ الاتجاهات و الحركات فى الشعر العربى الحديث ، ترجمه دكتر عبدالواحد لؤلؤه ، مركز دراسات الوحدة العربية ، بيروت ؛ 2001 م\r\n* جرداق ؛ جرج ؛ الامام على ، صوت العدالة الانسانية ، ج 1 ، چاپ دوم ، دارالفكر العربى ، بيروت ، 2010 م\r\n* الحاكم النيسابورى ؛ محمد بن عبد الله ؛ المستدرك على الصحيحين ، محقق : مقبل بن هادى الوادعى ، دار الحرمين ، 1997\r\n* الحاوى ؛ ايليا ؛ فن الفخر ، منشورات دار الشرق الجديد ، ط 1 ، بيروت ؛ 1960\r\n* حسين ؛ طه ؛ الفتنة الكبرى ، ج 2 ، ط 3 ، دارالمعارف ، مصر 1961 م\r\n* حلّى ؛ حسن بن يوسف ؛ مختلف الشيعة فى أحكام الشريعة ، مؤسسه نشر اسلامى ، قم ؛ 1417 ق\r\n* حلّى ، سيدحيدر ؛ ديوان ، تصحيح على الخاقانى ، مؤسسة الأعلمى للمطبوعات ، بيروت ، 1404 ق\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n* حوفى ، احمد محمد ؛ ادب السياسى فى العصر الاموى ، دارالنهضة مصر ، القاهرة ؛ 1965\r\n* الخاقانى ؛ على ، شعراء الحلة ، المطبعة الحيدرية ، النجف ؛ 1953 م\r\n* الخياط ؛ جلال ؛ الشعر العراقى الحديث ( مرحلة وتطوُّر ) ، دار صادر ، بيروت ؛ 1970\r\n* الزركلى ، خيرالدين ، الأعلام ، ج 2 ، دارالعلم ، ط 3 ، بيروت ؛ 1974\r\n* السعيد ، صلاح ؛ الحلّة فى مذكرات الرحالة و المستكشفين ، المركز الثقافى للطباعة و النشر ، بابل ، 2008 م\r\n* سليمان ، محمدكامل ، الايدئولوجيا فى رثاءالحسين ( ع ) ، دارالكتاب اللبنانى ، بيروت ؛ 1981 م\r\n* سليمان الحلى ؛ حازم ؛ ( السيد حيدر الحلّى ، ( شاعر عصره ) ، ط 1 ، مطبعة أكرم - روتردام - هلند ، 2003\r\n* شامى ؛ يحيى ؛ اروع ما قيلَ فى المدح ، دارالفكر العربى ، بيروت ؛ 1992\r\n* شبر ؛ جواد ؛ ادب الطف أو الشعراء الحسين من القرن الاول حتى القرن الرابع عشر ، ج 9 و 8 ، دارالمرتضى ، بيروت ؛ 1409 ق\r\n* شبيب ؛ غازى ؛ فن المديح النبوى فى العصر المملوكى ، المكتبة العصرية ، بيروت ؛ 1418\r\n* شلش ، محمد جميل الحماسة فى شعر الشريف الرضى ، ، المؤسسة العربية للدراسات والنشر ، المكتبة العالمية ، بغداد ؛ 1985\r\n* الصدوق ؛ الشيخ الاكبر أبى جعفر ؛ عيون اخبار الرضا ( ع ) ، انتشارات الشريف الرضى ، قم ؛ 1378\r\n* طبرسى ، امين الاسلام فضل بن حسن ، أعلام الورى ، چاپ سوم ، اسلاميه ، تهران ؛ 1390 ه - ق .\r\n* الطوسى ، الشيخ ابوجعفر محمد بن الحسن ، الغيبة ، چاپ اول ، دارالمعارف الاسلامية ، قم ؛ 1411 ق\r\n* الطهرانى ، آغابزرگ ، طبقات اعلام الشيعة ، ج 1 ، دارالكتاب العربى ، بيروت ؛ بىتا\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n* طيب ، سيد عبدالحسين ، اطيب البيان فى تفسير القرآن ، ج 13 و 2 ، اسلام ، تهران ؛ 1378 ش\r\n* طه حميده ، عبدالحسيب ؛ ادب الشيعة الى نهاية القرن الثانى الهجرى ، الزهراء للاعلام العربى ، القاهرة ؛ 1409 ق\r\n* عبده ، شيخ محمد ، شرح نهج البلاغة ، دارالمعرفة ، بيروت ؛ بى تا\r\n* عبود ، عبده ؛ الأدب المقارن ) مشكلات و آفاق ( ، اتحاد الكتاب العرب ، دمشق ؛  1999  م\r\n* عزالدين ؛ يوسف ؛ ( فى الادب العربى الحديث ( بحوث و مقالات نقدية ) ، الهيئة العامة للكتاب ، القاهرة ، بيروت ؛ 1973\r\n* العسكرى ، مرتضى ، معالم المدرستين ، مؤسسة النعمان ، بيروت ؛ 1410 ق .\r\n* العلايلى ؛ الشيخ عبدالله ؛ الامام الحسين ( ع ) ، دار مكتبة التربية ، بيروت ؛ 1972\r\n* غنيمىهلال ، محمد ؛ النقد الادبى الحديث ، دار العوده ، ط . 1 ، بيروت ؛ 1919 م .\r\n* فيروز آبادى ، مجدالدين محمدبن يعقوب ؛ بصائر ذوى التمييز فى لطائف الكتاب العزيز ، المكتبة العلمية ، بيروت ؛ 1738\r\n* قرشى ؛ باقر شريف ؛ حياة الامام حسين بن على ( ع ) ، الداورى ، قم ؛ 1397 ق\r\n* كركوش الحلى ؛ يوسف ؛ تاريخ الحلّة ، ج 2 و 1 ، شريف الرضى ، قم ؛ 1372\r\n* كيلانى ؛ محمد ؛ اثر التشيع فى الادب العربى ، دار الكتاب العربى ، القاهرة ؛ 1947\r\n* لويس شيخو اليسوعى ، الاب ؛ تاريخ الآداب العربية فى الربع الاول من القرن العشرين ، ج 1 ، مطبعه الآباء اليسوعيين ، بيروت ؛ 1926\r\n* مجلسى ، محمدباقر ، بحارالأنوار لدرر اخبار الأئمة الأطهار ، ج 45 و 35 و 33 ، مؤسسه وفاء ، بيروت ؛ 1403 ق\r\n* المفيد ، شيخ محمدبن محمدبن نعمان ؛ الارشاد ، دفتر نشر فرهنگ اسلامى ، تهران ؛ 1392\r\n* مكى ؛ الطاهر احمد ؛ الأدب المقارن اصوله و تطوره و مناهجه ، دارالمعارف ، الطبعة\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nالأولى ، القاهرة ؛ 1987\r\n* - ؛ الادب المقارن و تطوره و مناهجه ، ط 1 ، دارالمعارف ، القاهره ؛ 1992\r\n* المنصورى ، على جابر ؛ النقد الادبى الحديث ، ط . 1 دار عماد ، عمان ؛ 2000 م\r\n* المهداوى ؛ هادى عباس ؛ آراء الرحالة الأجانب فى مدينة الحلة خلال العمر العثمانى ، دار الضياء للطباعة و التصميم ، النجف ؛ 2009\r\n* الموسوى ، مدين ، السيدحيدر الحلّى شاعراً ، دارالثقلين ، بيروت ؛ 1887 م\r\n* نجفى ، الشيخ محمدرضا ، مقتل‌الحسين ( ع ) ، مؤسسه محبين ، قم ؛ 2003 م\r\n* الوائلى ؛ ابراهيم ؛ الشعر السياسى فى القرت التاسع عشر ، مطبعة العانى ، بغداد ؛ 1916\r\n* الهاشمى ، احمد ، جواهر البلاغة ، مؤسسة الصادق ، طهران ؛ 1389 ه . ق\r\n* اليافى ، نعيم : تطور الصوره الفنيه فى الشعر العربى الحديث ، منشورات اتحاد الكتاب العرب ، دمشق ؛ 1983\r\n* يعقوبى ؛ احمدبن اسحاق ؛ تاريخ يعقوبى ، انتشارات علمى و فرهنگى ، تهران ؛ 1382\r\n* اليعقوبى ، محمد على ، البابليات ، ج 2 ، النجف : مطبعة الزهراء ، النجف ؛ 1984\r\n* فارسى\r\n* اته ، هرمان ؛ تاريخ ادبيات فارسى ، ترجمه دكتر رضازاده شفق ، بنگاه ترجمه و نشر كتاب ، تهران ؛ 1337\r\n* استعلامى ، محمود ، سيره معصومان ، انتشارات آموزشى و پژوهشى امام خمينى ، چاپ اول ، قم ؛ 1378\r\n* اسلامىندوشن ، محمد على ؛ جام جهان بين ، انتشارات توس ، تهران ؛ 1355\r\n* آلاهى ( بوته كار ) ، حسن ؛ زينب كبرى ( س ) عقيله بنىهاشم ، مؤسسه فرهنگى آفرينه ، تهران ؛ 1375\r\n* امين مقدسى ، ابوالحسن ؛ ادبيات تطبيقى ( با تكيه بر ملك الشعراى بهار و امير الشعرا احمد شوقى ) ، انتشارات دانشگاه تهران ، چاپ اول ، تهران ، 1386 .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n* انصارى ، محمدباقر ؛ اسرار غدير ، انتشارات تك ، چاپ پانزدهم ، تهران ؛ 1384\r\n* انصارى ؛ نرگس ؛ عاشورا در آيينه شعر معاصر ؛ بررسى و تحليل شعرهاى عاشورايى ( فارسى و عربى ) ، مجتمع فرهنگى عاشورا ، تهران ، 1389\r\n* بابازاده ، على اكبر ؛ سيماى امام حسين عليه السلام ، انتشارات دانش و ادب ، چاپ اول ، قم ؛ 1380\r\n* تركه اصفهانى ، على بن محمد ؛ شرح گلشن راز ، چاپ كاظم دزفوليان ، تهران 1375\r\n* توركان ، قاسم ؛ گامى در راستاى شهريار شناسى ، ويژه نامه فروغ آزادى ؛ 1370\r\n* پيشوايى ؛ مهدى ؛ سيره پيشوايان ، چاپ هفدهم ، مؤسسه امام صادق ( ع ) ، قم ، 1384\r\n* ثابتى ، فرزين ؛ القاب و صفات مولاى متقيان على بن ابيطالب ، نشر سبحان ، چاپ اول ، تهران ؛ 1377\r\n* حجتى كرمانى ؛ محمد جواد ؛ حسين‌بن على ؛ حماسه تاريخ ، شركت چاپ و نشر بين الملل ، تهران\r\n* حسينى كازرونى ، احمد ؛ عاشوراسرايى در ادب فارسى ، ارمغان ، تهران ؛ 1382\r\n* حسينى همدانى ، سيد محمدحسين ؛ انوار درخشان ، تحقيق محمدباقر بهبودى ، ج 1 ، كتابفروشى لطفى ، چاپ اول ، تهران ؛ 1404 ق\r\n* حكيمى ، محمد رضا ؛ ادبيات و تعهد در اسلام ، نشر فرهنگ اسلامى ، چاپ اول ، تهران ؛ 1358\r\n* خشكنابى ، سيد رضا ؛ گلزار جمال ، شركت چاب و نشر بين الملل ، چاپ اول ، تهران ؛ 1379\r\n* خزعلى ، انسيه ، امام حسين در شعر عربى معاصر ، امير كبير ، تهران : 1383\r\n* دهخدا ؛ على اكبر ؛ لغت نامه ، چاپخانه مجلس و دانشگاه تهران ، تهران ؛ 1325\r\n* رجايى ، نجمه ؛ شعر و شرر ؛ تحليل شعر انقلاب در ادبيات عرب ، دانشگاه فردوسى مشهد ، 1382\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n* زرين كوب ؛ نقد ادبى ، چاپ ششم ، انتشارات امير كبير ، تهران ؛ 1378\r\n* سبحانى ؛ جعفر ؛ فروغ ولايت ، مؤسسه امام صادق ( ع ) ، تهران ؛ 1374\r\n* سبكدل ، محمد تقى ؛ ستايش ائمه معصومين در اشعار استاد شهريار ، انتشارات آرمان رشد ، چاپ اول ، تهران ؛ 1382\r\n* سيد بن طاووس ؛ لهوف على قتلى الطفوف ، ترجمه محمدرضا مجيرى ، بقية الله ، قم ؛ 1387\r\n* شريف القرشى ، محمدباقر ؛ پژوهشى دقيق در زندگى امام علىبن موسى الرّضا ، ترجمه سيد محمد صالحى ، دارالكتب الاسلاميه ، چاپ اول ، تهران ؛ 1382\r\n* شعر دوست ، على اصغر ؛ ياد روزگار ( مجموعه مقالات ) ، انتشارات سروش ، تهران ؛ 1378 ش\r\n* شمس‌الدين ، محمدمهدى ؛ ارزيابى انقلاب امام حسين از ديدگاه جديد ، ترجمه مهدى پيشوايى ، مؤسسه فرهنگى هنرى الست ، تهران : 1379 ش\r\n* شهريار ، محمدحسين ؛ ديوان ، انتشارات زرين تهران ؛ 1379\r\n* - ؛ توركى ديوانى كلياتى ، انتشارات نگاه ، تهران ؛ 1386\r\n* - ؛ كليات ديوان ، انتشارات نگاه ، تهران ؛ 1373 ش ،\r\n* - ؛ كليات ديوان ، انتشارات تلاش ، تبريز ؛ 1361\r\n* - ؛ ديوان ؛ ج 1 ، انتشارات نگاه ، تهران ؛ 1366\r\n* - ؛ ديوان ، ج 1 و 2 ، انتشارات زرين ، چاپ بيستم ، بىجا ؛ 1387\r\n* - ؛ ديوان ، ج 1 ، انتشارات نگاه ، تهران ، 1381\r\n* - ؛ ديوان ، جلد 2 ، انتشارات زرين ، چاپ بيست‌ويكم ، تهران ؛ 1385\r\n* - ، كليات اشعار ، انتشارات زرين ، چاپ يازدهم ، تهران ؛ 1376\r\n* - ، ديوان ، ج 1 ، ناشر كنگره بزرگداشت شهريار ، تهران ؛ 1371\r\n* شفيعى كدكنى ، محمد رضا ، ادوار شعر فارسى ، انتشارات سخن ، تهران ؛ 1380\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n* شيروانى ، على ، ترجمه نهج البلاغة ، دارالعلم ، قم ؛ 1383 ه - . ش\r\n* صفا ، ذبيح الله ؛ تاريخ ادبيات در ايران ، انتشارات فردوس ، چاپ يازدهم ، تهران ؛ 1371\r\n* صفا ، ذبيح الله ؛ تاريخ ادبيات در ايران ، اميركبير ، تهران ؛ 1355\r\n* طباطبايى نسب ؛ سيد محمد رضا ؛ سيماى امام مهدى ( عج ) ، سازمان تبليغات اسلامى ، قم ، 1377\r\n* عسكرى ، على ، سيماى رسول اكرم در آينه‌ى شعر فارسى همراه با زندگى نامه آن حضرت ، چاپ اول ، سارى ، انتشارات شلفين ؛ 1385\r\n* عليزاده ، جمشيد ؛ به همين سادگى و زيبايى ( يادنامه استاد شهريار ) ، نشر مركز ، تهران ؛ 1374\r\n* فتوحى ، محمود ؛ بلاغت تصوير ، انتشارات سخن ، چاپ دوم ، تهران ؛ 1385\r\n* فورست ، ليليان ؛ رمانتيسم ، ترجمه مسعود جعفرى ، انتشارات مركز ، چاپ اول ، تهران ؛ 1375\r\n* قطب الدين شيرازى ، محمودبن مسعود ؛ شرح حكمة الاشراق سهروردى ، چاپ عبداللّه نورانى و مهدى محقق ، تهران ؛ 1380\r\n* كافى ، غلام رضا ، شرح منظومه ظهر ، مجتمع فرهنگى عاشورا ، چاپ اول ، تهران ؛ 1386\r\n* كاويانپور ، احمد ، زندگى ادبى و اجتماعى شهريار ، اقبال ، چاپ دوم ، تهران ؛ 1376\r\n* لؤلؤيى ، كيوان ؛ صداى پاى برف ، نداى ضحى ، چاپ اول ، تهران ؛ 1384\r\n* مجتهدى ؛ مهدى ؛ امام على ( ع ) در نگاه شهريار ، كتابخانه تخصصى امير المؤمنين على عليه السلام ، مشهد ؛ 1380\r\n* محدثى ، جواد ؛ خون خدا ، انتشارات اسلامى ، چاپ ششم ، بى جا ؛ 1373\r\n* محمدى اشتهاردى ؛ محمد ؛ نگاهى بر زندگى امام هادى ( ع ) ، چاپ اول ، نشر مطهر ، تهران ، 1374\r\n* مطهرى ، مرتضى ؛ حماسه حسينى ، صدرا ، چاپ چهل و پنجم تهران ؛ 1383\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n* منزوى ، حسين ؛ اين ترك پارسى گوى ، انتشارات برگ ، تهران ؛ 1372\r\n* نيك انديش نوبر ، بيوك ؛ در خلوت شهريار ( 2 و 1 ) ، نشر آذران چاپ اول ، تبريز ؛ 1377 )\r\n* نفيسى ، سعيد ؛ تاريخ نظم و نثر در ايران و در زبان فارسى تا پايان قرن دهم هجرى ، كتاب فروشى فروغى ، چاپ اول ، تهران ؛ 1344\r\n* يا حقى ، محمد جعفر ؛ چون سبوى تشنه ، انتشارات جامى ، بى جا ؛ 1377\r\n\r\nمقالات عربى\r\n* عزيز مسلم ؛ فارس ؛ ديوان السيد حيدر الحلى ( اغراضه و فنونه ) ، مجلة مركز بابل للدراسات الحضارية و التاريخية ، العدد الاول ؛ 2011 م\r\n\r\nمقالات فارسى\r\n* پروينى ، خليل ؛ پراندوچى ، نعيمه ؛ محمد غنيمىهلال و جايگاه او در ادبيات تطبيقى عربى ، فصلنامه پژوهشهاى زبان و ادبيات تطبيقى ، زمستان 1389 .\r\n* شريفى ، ولى الله ؛ تشخيص و نقش آن در حيات شعرى شهريار ، مجله فلسفه و كلام ، شماره 11 ؛ 1385\r\n* محمد رضايى و همكاران ، علىرضا ؛ جستارى بر مرثيه‌هاى شريف رضى و محتشم كاشانى ، شماره 3 ؛ 1389\r\n\r\nروزنامه‌ها\r\n* ديدار آشنا ، دبيرخانه مجمع جهانى بزرگ‌داشت نودمين سال تولد استاد شهريار ، پيك‌آرا ، 1377\r\n* روزنامه اطلاعات ، مورخه  12 / 9 / 71 \r\nپايان‌نامه‌ها\r\nخانگاه ؛ زهرا ؛ بررسى سيماى اهل بيت ( ع ) در شعر سيد حيدر حلى ، تهران ؛ 1391\r\n\r\n\r\n","description":"","footnote":"","page_name":" 295 ","page_number":295}
  ]