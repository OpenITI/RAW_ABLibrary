[
  {"content":"\r\n\r\nشرح رسائل\r\nجلد اول\r\nعلى محمدى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمحمدى ، على ، 1337 -\r\nشرح رسائل [ شيخ مرتضى انصارى 
  ] / على محمدى . - - قم : دار الفكر . 1370 -\r\nج .\r\nisbn : 978 - 964 - 6012 - 34 - 5\r\nفهرستنويسى براساس اطلاعات فيپا .\r\nج 1 .\r\n1 . انصارى ، مرتضى بن محمد امين ، 1214 - 1281 ق . فرائد الاصول - - نقد و تفسير . 2 . اصول فقه شيعه . الف . انصارى ، مرتضى بن محمد امين ، 1214 - 1281 ق ، فرائد الاصول ، شرح . ب . عنوان . ج . عنوان : فرائد الاصول ، شرح .\r\n40218 ف 8 الف / 159 bp\r\n312 / 297\r\nكتابخانهء ملى ايران\r\n576 - 71 م\r\nانتشارات دارالفكر\r\nمؤسس : مرحوم حضرت حجة الاسلام والمسلمين\r\nآقاى حاج سيدعبدالحميد مولانا ( ره )\r\nشرح رسائل ( جلد اول )\r\nمؤلف : على محمدى\r\nناشر : انتشارات دارالفكر\r\nچاپ : قدس ، قم\r\nنوبت چاپ : هفتم ، 1387\r\nشمارگان : 2000 نسخه\r\nقيمت : 4000 تومان\r\nشابك : 5 - 34 - 6012 - 964 - 978\r\n5 - 34 - 6012 - 964 - 978 : isbn\r\nانتشارات دارالفكر :\r\nقم ، خيابان صفائيه ، جنب مدرسهء امير المؤمنين عليه السلام ، پلاك 636\r\nتلفن : 7743544 - 7733645 - فاكس : 7738814\r\nتهران - خيابان انقلاب ، خيابان 12 فروردين ، خيابان شهداى ژاندارمرى روبروى اداره پست ، پلاك 238 - تلفن 66408927 - 66409352 - فاكس 66977620\r\nكليه حقوق براى ناشر محفوظ است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد اول\r\nبسم اللّه الرحمن الرحيم\r\n\r\n( مقدّمه )\r\nاعلم ان المكلف اذا التفت الى حكم شرعى فاما ان يحصل له القطع او الظن او الشك الخ .\r\nدر اين عبارت چند نكته قابل توجه است :\r\nالف : مكلّف در يك تقسيم دو قسم مىگردد : 1 - مكلّف مجتهد 2 - مكلّف غير مجتهد .\r\nمراد از مكلّف در اين عبارت خصوص مجتهد است زيرا اوّلا شخص اصولى پيرامون وظائف مجتهد گفتگو مىكند و ثانيا آن حالات سه‌گانهء قطع و ظن و شك براى غير مجتهد حاصل نمىشود چنان كه از نكات بعدى اين معنى روشن خواهد شد .\r\nب : مكلّف در تقسيم ديگر نيز دو قسم مىشود : 1 - مكلّف شأنى 2 - مكلّف فعلى .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمراد از مكلّف شأنى در اين مقام عبارتست از انسان بالغ و عاقل و قادر كه تنها حالت التفات را ندارد و غافل است و ما دام غافلا خطاب متوجه او نيست ولى شأنيت خطاب را دارد يعنى كافى است كه ملتفت شود تا مخاطب به خطاب فعلى گردد ولى مراد از مكلّف فعلى عبارتست از البالغ العاقل القادر الملتفت ، حال مقصود شيخ از مكلّف ، مكلّف شأنى است نه فعلى زيرا اگر مكلف فعلى مراد باشد حالت التفات و ذكر هم براى او پيدا شده دوباره معنى ندارد كه بدنبال آن بگويد : اذا التفت . . . چون مستلزم تحصيل حاصل است .\r\nج : التفات به حكمى از احكام بر دو قسم است : 1 - التفات اجمالى 2 - التفات تفصيلى .\r\nالتفات اجمالى عبارتست از اينكه مجتهد به هر موضوعى از موضوعات كه توجه پيدا مىكند قبل از مراجعه به منابع احكام علم اجمالى دارد كه اين موضوع در اسلام داراى حكمى از احكام است ولى بتفصيل نمىداند . التفات تفصيلى عبارتست از اينكه بعد از توجه به موضوع و كاوش در مدارك احكام تفصيلا پى مىبرد به اينكه حكم اين موضوع فلان امر است حال يا قاطع مىشود و يا ظانّ و يا شاك ، حال مراد از التفات در عبارت شيخ التفات اجمالى است زيرا وقتى اجمالا ملتفت شد مىرود فحص مىكند و قبل الفحص سه حالت براى او متصور است : 1 - يا بعد الفحص قاطع مىشود 2 - يا ظان 3 - و يا شاك . امّا اگر التفات تفصيلى و بعد الفحص بود كه سه حالت متصور نيست بلكه يكى از آنها متحقّق است و لا غير . حال معناى عبارت شيخ اينست كه : وقتى مجتهد بطور مجمل متوجه شد و دانست كه فلان موضوع در اسلام داراى حكمى از احكام است وظيفه دارد برود و از حكم واقعى آن جستجو و تحقيق كند . حال بعد الفحص و البحث ابتداء يكى از\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nپنج حالت براى او حاصل مىشود :\r\n1 - يا قطع پيدا مىكند كه حكم فلان موضوع مثلا وجوب است .\r\n2 - و يا ظنّ به وجوب پيدا مىكند امّا از طريق معتبره .\r\n3 - و يا ظن به حكم پيدا مىكند از طرق غير معتبره كالقياس .\r\n4 - و يا شك در حكم پيدا مىكند به معناى حقيقى كلمه يعنى دو احتمال متساوى الطرفين .\r\n5 - و يا وهم به آن حكم پيدا مىكند يعنى احتمال ضعيف مىدهد مثلا 20 / .\r\nحال از اين حالات پنجگانه حالت سوم يعنى ظن غير معتبر از نظر علما در حكم شك است و همان دستورالعملهائى كه عند الشك مرجع ما است عند الظن غير المعتبر نيز مرجع است منتهى بعضىها كلمهء شك را توسعه مىدهند و اعمّ مىگيرند از دو احتمال مساوى و از ظن غير معتبر و بعضى هم شك را به معناى خودش دانسته و ظن غير معتبر را از لحاظ حكم به شك ملحق مىسازند على اىّ حال قسم سوم استقلال ندارد همچنين حالت پنجم هم كه وهم به حكم باشد هميشه وهم به يك طرف ملازم است با ظن به طرف ديگر و پرواضح است كه عقل مىگويد احتمال راجح را بايد اخذ كرد چه به نفى و چه به اثبات و احتمال مرجوح را طرح كنيد و گرنه يلزم ترجيح مرجوح بر راجح و هو قبيح عند العقل قطعا بلكه ترجيح بلا مرجح باطل است تا چه رسد به ترجيح مرجوح بر راجح بنا بر اين حالت سوم و پنجم استقلال ندارند در نتيجه سه حالت اساسى باقى مىماند كه شيخ ره متعرض آنها شده « قطع - ظن معتبر - شك » حال وظيفه چيست ؟ اگر براى مجتهد قطع به حكم پيدا شد وظائفى دارد كه در مقصد اوّل اين كتاب بيان خواهيم كرد و اگر ظن به حكم پيدا نمود باز دستوراتى دارد كه در مقصد دوم بيان خواهد شد ان‌شاءالله\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاللّه تعالى . و اگر شك در حكم پيدا كرد وظيفه دارد به يك سلسله اصول و قواعد عمليّه‌اى كه براى حالت شك پيش‌بينى شده مراجعه نمايد و نام آن قواعد عبارتند از اصول عمليه و در مقصد سوّم كتاب به تفصيل خواهد آمد ولى بطور مجمل مجارى اين اصول را در اينجا بيان مىكنيم :\r\nمرحوم شيخ براى بيان مجارى اصول عمليه دو عبارت مىآورند و سرّ مطلب آنست كه عبارت اوّل ايشان مبتلا به اشكال است حال ما عبارت اوّل ايشان را مىآوريم سپس اشكال آن را بيان مىكنيم آنگاه عبارت ثانى را خواهيم آورد :\r\nبيان اوّل : بطور كلّى هنگامى كه انسان در حكمى از احكام و يا موضوعى از موضوعات احكام شرعيه دچار شك مىشود از دو حال خارج نيست : 1 - يا در اين شك حالت سابقه ملاحظه مىشود و شرع مقدس با عنايت به حالت سابقه دستور العملي را صادر مىكند 2 - و يا حالت سابقه مدّ نظر شارع نيست خواه حالت سابقه داشته باشد ولى ملاحظه نشود و خواه اصلا حالت سابقه نداشته باشد . قسم اوّل مجراى اصالة الاستصحاب است چه احتياط ممكن باشد يا نباشد و چه شك در تكليف باشد يا در مكلف به و امّا قسم دوّم به نوبهء خودش داراى دو قسم است :\r\n1 - يا اينست كه در اين شك احتياط ممكن است .\r\n2 - و يا احتياط ممكن نيست ، آنجا كه احتياط ممكن نباشد مجراى اصالة التخيير است خواه شك در اصل تكليف باشد و خواه شك در مكلف به با علم به اصل الزام و امّا در قسم اوّل كه احتياط ممكن باشد باز دو قسم است\r\n1 - يا شك در اصل تكليف است يعنى اصل الالزام براى ما مشكوك است .\r\n2 - و يا شك در مكلف به است يعنى علم اجمالى به اصل تكليف داريم .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nولى متعلق اين تكليف براى ما مشكوك است كه آيا اين امر است يا آن امر ؟\r\nقسم اوّل مجراى اصالة البراءة است و قسم دوّم مجراى اصالة الاحتياط است .\r\nاشكال اين بيان : طبق اين بيان هركجا احتياط ممكن نباشد مجراى اصالة التخيير است چه شك در اصل تكليف باشد و يا شك در مكلف به درحالىكه در موارد زيادى احتياط ممكن نيست ولى مع‌ذلك مجراى اصل تخيير هم نيست بلكه جاى اصل برائت است از قبيل مثالهاى ذيل :\r\nالف : دوران امر بين الوجوب و الحرمة و الاباحه .\r\nب : دوران امر بين الوجوب و الحرمة و الاستحباب .\r\nج : دوران امر بين الوجوب و الحرمة و الكراهة .\r\nد : دوران امر بين الوجوب و الحرمة و الاباحة و الاستحباب .\r\nه : و . . .\r\nبيان دوّم : گاهى در باب شك حالت سابقه ملاحظه مىشود در اينجا استصحاب جارى مىشود و گاهى حالت سابقه ملاحظه نمىشود در اين فرض هم گاهى شك در اصل تكليف كه مجراى اصالة البراءة است و گاهى شك در مكلف به است با علم اجمالى به جنس الالزام و يا نوع الزام در اين فرض هم گاهى احتياط ممكن نيست مثل دوران ميان وجوب و حرمت دفن ميت كافر چنين موردى مجراى اصالة التخيير است و گاهى احتياط ممكن است مثل دوران ميان وجوب ظهر و جمعه ، قصر و اتمام و . . . اينجا مجراى اصالة الاحتياط است .\r\nاين بود اجمالى از داستان مجارى اصول عمليه و امّا تفصيلات مسئله و اقوال مختلفه در هر اصلى در مقصد سوم كتاب خواهد آمد ان‌شاءالله تعالى .\r\nدر خاتمهء اين مقدّمه مىگوئيم : مباحث اين كتاب در سه مقصد و يك خاتمه خلاصه مىشود :\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n1 - المقصد الاوّل فى القطع .\r\n2 - المقصد الثانى فى الظن .\r\n3 - المقصد الثالث فى الشك .\r\nو امّا الخاتمه دربارهء تعادل و تراجيح بحث مىكند كه ميان فقهاء مرسوم و متعارف آنست كه اين مبحث را در خاتمهء مباحث اصولى ذكر مىكنند حال وقت آنست كه با همّتى عالى و با حوصله‌اى كافى وارد مطالب دقيق و عميق اين كتاب شويم و از خداى متعال عاجزانه مىطلبيم كه توفيق را در اين راه طولانى بهترين رفيق ما و شما قرار دهد . ( آمين )\r\n* * *\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\n( المقصد الاوّل ) ( فى القطع )\r\nمقصد اوّل از سه مقصد كتاب پيرامون قطع و اقسام آن و احكام آن است و در اين مقصد پنج مطلب كوتاه ولى مهمّ و سپس چهار تنبيه دقيق مورد بحث است كه به ترتيب خواهد آمد :\r\n\r\n( مطلب اوّل ) :\r\nدر اين مطلب چند نكتهء اساسى مطرح است و قبل از بيان آنها مقدّمه‌اى كوتاه داريم :\r\nهريك از قطع و ظن و شك گاهى مستقيما به خود حكم شرعى تعلّق مىگيرد كه مقصود اصلى بحث همين است مثل قطع به وجوب يا ظن به وجوب و يا شك در وجوب و حرمت و . . . و گاهى به موضوع حكم شرعى تعلق مىگيرد مثلا قطع پيدا مىكنيم به خمر بودن اين مايع و هكذا ظن و شك ، با حفظ اين مقدّمه مىگوئيم :\r\nنكته اوّل : هنگامى كه مكلّف به حكمى از احكام و يا موضوعى از موضوعات احكام قطع پيدا كرد مادامىكه قطع موجود است پيروى نمودن از آن واجب است .\r\nنكته دوّم : حاكم به اين وجوب متابعت عقل است چون مورد از موارد مستقلات عقليه است .\r\nنكته سوّم : فلسفهء اين حكم عقل عبارتست از اينكه قطع طريق به سوى واقع است و واقع را بكماله و تمامه به مكلف نشان مىدهد و وقتى مكلّف\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nواقع را مشاهده نمود يعنى مصلحت ملزمه را و يا مفسدهء ملزمه را ديد ديگر حالت منتظره‌اى ندارد و قاطعانه مىگويد : بايد امتثال كنى .\r\nنكته چهارم : بعضى از امور طريقيتشان به سوى واقع مجعول به جعل شارع است يعنى شارع آنها را طريق قرار داده و فرموده نزّله منزلة العلم و آنها عبارتند از ظنون معتبره ولى قطع طريقيتش به سوى واقع ذاتى است يعنى از خود ذات قطع مىجوشد و مجعول كسى نيست . البته بحثى است كه آيا طريقيت عين ذات علم و تمام حقيقت علم است كه العلم هو الانكشاف كما هو الحق و يا طريقيت از لوازم ذات علم است كه العلم ذات ثبت له الانكشاف ولى هركدام كه باشد با آمدن قطع طريقيت هم مىآيد و انفكاك آن از قطع محال است يعنى معقول نيست كه قطع بيايد ولى طريقيت نداشته باشد و بعدا شارع يا هر جاعل و معتبر ديگرى طريقيت را به آن اعطا كند ، خير دست جعل و اعتبار از دامان بلند قطع كوتاه است و به قول آقايان : « لا تناله يد الجعل نفيا و اثباتا » امّا اثباتا يعنى كسى نمىتواند به قطع طريقيت را بدهد زيرا قطع طريقيت را به همراه دارد و اين اعطا تحصيل حاصل است و به عبارت ديگر ايجاد الموجود است و هو محال چنان كه اعدام المعدوم محال است آرى چيزى كه موجود نيست ولى امكان وجود دارد ايجاد به آن تعلّق مىگيرد و نيز چيزى كه موجود است ولى قابل نابود شدن ، اعدام به آن تعلّق مىگيرد و گرنه ايجاد الموجود و اعدام المعدوم بىمعنا است و امّا نفيا يعنى كسى نمىتواند طريقيت را از قطع سلب كند و بگويد اين قطع تو طريقيت ندارد به دليل اينكه سلب طريقيت مستلزم تناقض است و استحالهء اجتماع نقيضين از ابده بديهيّات و مبدأ المبادى تصديقات است و با انكار آن هيچ معلوم تصديقى معتبر نيست علاوه بر اينكه مستلزم سلب الشىء عن نفسه و يا سلب لوازم ذات شىء از شىء است و اين هم از محالات است . [ توضيح\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبيشتر را در جلد سوم شرح اصول فقه آورده‌ام به آنجا مراجعه شود 
  ]\r\nنتيجه اينكه : لا اشكال فى وجوب متابعة القطع ما دام موجودا . . .\r\nنكته‌اى كه نبايد غفلت شود اينكه بحث ما در با قطع پيرامون مطلق الاعتقاد الجازم است چه اين اعتقاد جزمى مطابق با واقع باشد كه نامش يقين است و چه مخالف واقع باشد كه نامش جهل مركب است كه در واقع شخص نمىداند ولى نمىداند كه نمىداند بلكه خيال مىكند كه مىداند .\r\n آن‌كس كه نداند و نداند كه نداند * در جهل مركب ابد الدهر بماند\r\nآن‌كس كه بداند و بداند كه بداند * اسب خرد از گنبد جيحون بجهاند \r\n\r\n( مطلب دوّم ) :\r\nكلمهء حجت معانى گوناگونى دارد كه در كلمات اصوليين به آن معانى استعمال شده :\r\n1 - حجت گاهى به معناى وجوب متابعت مىآيد القطع حجة اى يجب متابعته .\r\n2 - و گاهى حجت به معناى طريقيت به سوى واقع مىآيد القطع حجة اى طريق الى الواقع .\r\n3 - و گاهى حجت به معناى معذر بودن است القطع حجة اى معذر عند الخطاء .\r\n4 - و گاهى حجت به معناى منجّز بودن است القطع حجة اى منجّز للواقع عند الاصابة .\r\n5 - و گاهى حجت به معناى ما به يحتج على الغير آمده القطع حجة اى به يحتج المولى على العبد ان كان قطعه موافقا للواقع و لم يعمل و العبد\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nعلى المولى اذا عمل به و الحال انه مخالف للواقع .\r\n6 - و گاهى حجّت به معناى مجموعهء صغرا و كبراى منطقى آمده كما هو المعروف عند المناطقة .\r\n7 - و گاهى حجّت به خصوص حد وسط در استدلال گفته مىشود لانّ الاوسط ما به يحتج لثبوت الاكبر للاصغر .\r\n8 - و گاهى حجّت به اصطلاح اصولى است اى كل شىء يثبت متعلقه و لا يبلغ درجة القطع .\r\nحال از مجموعهء اين معانى متعدد حجّت به پنج معناى اوّل هم بر قطع اطلاق مىگردد و هم بر امارات ظنيهء معتبره و حجّت به معناى ششم نيز از محلّ بحث خارج است انّما الكلام در معناى هفتم و هشتم است كه مرحوم آية اللّه مظفر در مباحث حجت از اصول فقه حجّت در اصطلاح اصول را به معناى هشتم دانسته و مرحوم شيخ اعظم حجّت در اصطلاح اصولى را به معناى هفتم دانسته و فعلا بحث ما در اصطلاح شيخ است اگرچه به عقيده نويسنده اين دو تعبير تفاوت ماهوى با يكديگر ندارند . در هر حال مرحوم شيخ مىفرمايد : حجّت در اصطلاح اصول عبارتست از حدّ وسطى كه به واسطه او اكبر براى اصغر ثابت مىگردد و به عبارت ديگر حكمى براى موضوعى اثبات مىگردد و همين حدّ وسط واسطه در قطع به نتيجه يعنى ثبوت الحكم للموضوع است و حجّت به اين معنا حقيقتا بر امارات ظنيهء معتبره اطلاق مىگردد يعنى امارات ظنيه واسطه مىشوند براى اثبات احكام براى موضوعاتشان . فى المثل در باب موضوعات مىگوئيم :\r\nهذا مظنون الخمرية « چون بينه بر خمريت آن مايع قائم شده و بينه ظن‌آور است » .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nو كل مظنون الخمريه حرام « كبراى كلى » فهذا حرام « نتيجه » و يا در باب احكام مىگوئيم : هذا الفعل مما افتى المفتى على تحريمه « صغرى » و كل ما افتى المفتى بتحريمه فهو حرام « كبرى » فهذا حرام « نتيجه »\r\nمثال ديگر : هذا الفعل مما قامت البينة على كونه محرّما « صغرى » و كل فعل يكون كذلك فهو حرام « كبراى » فهذا حرام « نتيجه » البته در اين مثال اشكالى به چشم مىخورد و آن اينكه بينه مال موضوعات است يعنى دو نفر عادل بگويند اين مايع آب است يا خمر است و مال احكام وضعيه است يعنى دو نفر عادل بگويد : اين مايع نجس است يا پاك است و امثال آن امّا در احكام شرعيه از قبيل حرمت و وجوب و . . . بيّنه مؤثر نيست كه دو عادل بگويند هذا حرام و آن شىء حرام شود و لذا بهتر بود مثال مىآوردند به اينكه : هذا مما قامت البينة على طهارته او نجاسته و . . . مگر كسى بگويد مراد شيخ از حرمت ، حرمت وضعى يعنى همان نجاست است بنابراين اشكالى نيست .\r\nحال در تمام اين موارد امارهء ظنيه از قبيل بيّنه در موضوعات و فتواى مفتى در احكام حدّ وسط واقع شده براى اثبات الحرمة او النجاسة براى موضوعاتشان .\r\nو امّا حجت به اين معنا بر قطع اطلاق نمىشود يعنى قطع واسطه در اثبات اكبر براى اصغر نيست بلكه در باب قطع خود واقع را مىآوريم و حكم را روى آن بار مىكنيم . فى المثل در باب احكام شرعيه اگر قطع پيدا كرديم كه فلان امر واجب است نبايد بگوئيم :\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n1 - هذا مقطوع الوجوب و كل مقطوع الوجوب يجب مقدمته فهذا يجب مقدمته\r\n2 - هذا مقطوع الوجوب و كل مقطوع الوجوب يحرم ضده فهذا يحرم ضده بلكه بايد خود عنوان واقعى را بياوريم يعنى بگوئيم :\r\nهذا واجب و كل واجب يجب مقدمته او يحرم ضده فهذا يجب مقدمته او يحرم ضده و يا در باب قطع به موضوعات احكام شرعيه نبايد بگوئيم :\r\nهذا مقطوع الخمريه و كل مقطوع الخمرية حرام فهذا حرام و يجب اجتنابه بلكه بايد بگوئيم : هذا خمر و كل خمر حرام فهذا حرام\r\nسؤال : چرا قطع واسطه در اثبات اكبر براى اصغر واقع نمىشود ولى ظن واقع مىشود ؟\r\nجواب : قطع اگر بخواهد وسط واقع شود دو تالى فاسد دارد كه به عقيدهء مرحوم شيخ اين دو اشكال در وساطت مظنه نيست و آن اينكه :\r\n1 - به عقيدهء عدليه احكام شرعيه براى عناوين واقعيه ثابت مىباشند و علم و جهل در اصل ثبوت حكم براى موضوع دخالت ندارد آرى در تنجز حكم دخيل است و لذا اگر و كل مقطوع الوجوب يجب مقدمته يا و كل مقطوع الخمرية يحرم اين كبراى كلّى باطل و كذب است چون به عقيدهء ما شارع مقدس مقطوع الخمرية را تحريم نكرده و مقدمه معلوم الوجوب را واجب نكرده بلكه خمر واقعى را حرام كرده و مقدمه واجب واقعى عند اللّه واجب شده كما ثبت فى محله پس آوردن قطع در وسط با مبناى ما نمىسازد آرى بر مبناى اشاعره آوردن قطع بلا مانع است چون به عقيدهء آنها علم شرط اصل التكليف است .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n[ به نظر مىرسد اين اشكال مشترك الورود است بر ظن و قطع يعنى در مواردى هم كه ظن واسطه شده و در كبراى كلّى گفته شده و كلّ مظنون الخمرية حرام اين هم باطل و دروغ است زيرا شارع خمر واقعى را حرام كرده نه مظنون الخمرية را آرى ظن و علم هر دو طريق رسيدن به واقع هستند 
  ]\r\n2 - اصولا اطلاق حجت به معنائى كه مدّ نظر شيخ است بر قطع معقول نيست زيرا كه حجّت عبارتست از آن حد وسطى كه به واسطهء او قطع به مطلوب حاصل مىگردد فى المثل در مانند :\r\nالعالم متغير و كل متغير حادث فالعالم حادث\r\nما به بركت تغير يقين پيدا مىكنيم به حدوث عالم آن‌وقت چگونه حجّت بر خود قطع اطلاق شود يعنى قطع واسطه مىشود براى قطع به مطلوب اينكه تحصيل حاصل است و به عبارت ديگر لازمه‌اش اينست كه موجب و موجب يكى باشند و به عبارت سوّم آوردن قطع در وسط عبث و بيهوده خواهد بود به خلاف باب ظن كه آنجا وساطت اين اشكال را ندارد زيرا به واسطهء قرار گرفتن ظن در وسط قطع به مطلوب حاصل مىشود [ البته منظور اينست كه با قيام اماره يقين مىكنيم كه وظيفه فعلى ما اين است و گرنه با مظنه كه قطع وجدانى به مطلوب حاصل نمىشود 
  ] .\r\n[ به نظر مىرسد اين بيان شيخ ره برمىگردد به همان اشكال معروفى كه به شكل اوّل منطقى وارد شده كه قبل از نتيجه گيرى خود كبراى كلى متضمن حكم اين صغرا هست و استدلال نتيجه تازه‌اى ندارد و هر جوابى كه از اين اشكال در منطق داده‌اند كه به اجمال و تفصيل باشد در جواب مرحوم شيخ ره قابل عرضه است كه تفصيل مطلب از حوصلهء اين شرح خارج است 
  ] .\r\n\r\n( مطلب سوّم ) ( اقسام قطع )\r\nبطور كلّى قطع در يك تقسيم اساسى به دو قسم منقسم مىشود 1 - قطع\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nطريقى 2 - قطع موضوعى .\r\nقطع طريقى عبارتست از آن قطعى كه هيچ‌گونه خصوصيتى و موضوعيتى ندارد بلكه صرفا طريق و راهى است بسوى واقع ، قطع موضوعى عبارتست از اينكه خود صفت قطع بما انه صفة من صفات النفس در مقابل صفت ظن و شك و وهم در موضوع حكم شرع دخالت دارد و حكم شرعى دائر مدار حالت قطع است اگر قطع به اين موضوع و يا حكم باشد حكم هست و گرنه نه مثل اينكه شارع فرموده : اذا قطعت بخمرية شىء يجب عليك الاجتناب و . . .\r\nقاعدهء اوليه در قطع طريقيت است مگر در مواردى كه دليل داشته باشيم بر موضوعى بودن و لذا در موارد شك بر اساس قاعده عمل مىكنيم يعنى حكم مىكنيم به طريقى بودن\r\nحال ميان قطع طريقى با قطع موضوعى فرقهائى وجود دارد كه مرحوم شيخ به سه امتياز اساسى اشاره نموده و آنها عبارتند از :\r\n1 - قطع طريقى وسط واقع نمىشود براى اثبات الحكم للموضوع ولى قطع موضوعى وسط واقع مىشود به عبارت ديگر در مواردى كه حكم شرعى براى متعلق خود قطع يعنى الامر المقطوع به يعنى همان عنوان واقعى ثابت مىگردد و قطع صرف طريق است در اينجاها قطع واسطه واقع نمىشود به حكم همان دو دليلى كه ذكر شد ولى در مواردى كه حكم شرعى براى متعلّق ديگرى يعنى الأمر المقطوع به به وصف انه مقطوع به ثابت مىگردد و خود صفت قطع در موضوع دخالت دارد در اينجا قطع وسط واقع مىشود .\r\nدو مثال : الف : مثال از احكام شرعيه : فرض كنيم كه شارع حرمت را بر خمر مقطوع مترتب كرده نه خمر واقعى در اينجا مىگوييم : هذا مقطوع الخمرية و كل مقطوع الخمرية حرام فهذا حرام .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nب : مثال از احكام عقليه : فرض كنيم عقلا وجوب اطاعت بر وجوب واقعى مترتب نشده بلكه بر معلوم الوجوب مترتب شده در اينجا مىگوئيم : هذا معلوم الوجوب و كل معلوم الوجوب يجب طاعته عقلا ، فهذا يجب طاعته .\r\nبنا بر اين قطع طريقى وسط واقع نمىشود ولى قطع موضوعى وسط واقع مىشود ولى درعين‌حال بر قطع موضوعى هم حجّت به اصطلاح اصولى اطلاق نمىشود بدليل اينكه بر هر وسطى حجّت اصولى اطلاق نمىشود بلكه واسطه گاهى واسطه در اثبات است و گاهى واسطه در ثبوت ، واسطه در اثبات عبارتست از واسطه در تصديق و علم ، واسطه در ثبوت عبارتست از واسطه در اصل ثبوت و وجود يك شىء در مقام استدلال هر اوسطى واسطه در اثبات هست حال ممكن است واسطه در ثبوت هم باشد چنان كه در برهان لمّى چنين است و يا واسطه در ثبوت نباشد چنان كه در براهين إنّيّه چنين است « توضيح بيشتر از كتب منطقى اخذ شود » حال حجّت عبارتست از واسطه در اثبات و قطع موضوعى واسطه در اثبات نيست بلكه واسطه در اصل الثبوت است يعنى اگر قطع باشد حكم هست و گرنه نه پس بر قطع موضوعى نيز حجّت مصطلح اطلاق نمىشود و به بيان مرحوم شيخ : المراد بالحجة فى باب الادلّة « اصطلاح اصولى » ما كان وسطا لثبوت احكام متعلقه شرعا « مثل حرمت للخمر الواقعى » لا لحكم آخر « غير از متعلّق خودش كه همان المعلوم به وصف المعلومية باشد »\r\n2 - در قطع طريقى هيچ خصوصيتى از خصوصيات دخالتى ندارد يعنى لا فرق من حيث القاطع كه انسان متعارف و معمولى باشد يا انسان زود باور و يا كسى كه از هر راهى براى او قطع مىآيد و يا آدم وسواسى باشد كه دير باور است اگر قطع آمد واجب الاتباع است و نيز لا فرق من حيث المقطوع به كه آيا مقطوع به موضوع حكم باشد يا خود حكم شرعى ، حكم شرعى كلى باشد يا جزئى ، حكم شرعى فرعى باشد يا اصلى و . . . به هركدام كه قطع تعلق\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبگيرد واجب الاتباع است و نيز لا فرق ميان اسباب و عوامل قطع كه آيا از طرق متعارفه قاطع شود يا از راه رمل و جفر و . . . ، از طريق اسباب شرعيه يعنى آيات و روايات قاطع شود يا از طريق اسباب عقليه و مقدمات عقلى در هر حال امتثال لازم است و نيز لا فرق ميان ازمان قطع كه آيا در زمان انسداد باب علم مثل زمان ما قطع پيدا كند و يا در زمان انفتاح باب علم در هر حال واجب الاتباع است .\r\nو دليل مطلب آنست كه وقتى قطع طريق بسوى واقع بود با آمدن قطع مكلّف صددرصد واقع را مىبيند و وقتى واقع را ديد احكام واقع مترتب مىشود و ديگر حالت منتظره‌اى در كار نيست و احدى هم نمىتواند در اين حكم عقلى دخالت كند يعنى بگويد اين قطع خودت را طريق بسوى واقع قرار نده چون مستلزم تناقض است چنان كه در مطلب اوّل كاملا توضيح دادم مثال :\r\nفرض كنيد مكلف قاطع شد كه اين مايع بول يا خمر است همين‌كه قطع آمد از هر طريقى كه حاصل شود خود به خود صغرا و كبرا درست مىشود و مىگوئيم :\r\nهذا بول او خمر و كل بول او خمر يجب الاجتناب عنه فهذا يجب الاجتناب عنه .\r\nديگر شارع نمىتواند بگويد خير اين مايع حرام نيست ، واجب الاجتناب نيست و . . . للتناقص و امّا در قطع موضوعى كه خود شارع صفت قطع را در موضوع اعتبار نموده زمام امر در دست او است و ما بايد لسان دليل و خطاب صادره از شارع را ملاحظه كنيم شارع مىتواند مطلق القطع را [ يعنى قطع را از هر راهى كه حاصل شود و براى هر شخصى كه پيدا شود 
  ] موضوع براى حكم خودش قرار دهد .\r\nدو مثال : الف از عقليات : عقل مىگويد : اذا قطعت بكون فعل مطلوبا\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nللمولى يجب عليك الاتيان يا الفعل المطلوب للمولى قطعا حسن و الفعل المبغوض للمولى قطعا ، قبيح در اينجا قطع بنحو مطلق موضوعيت دارد يعنى از هر راهى حاصل شود زيرا عقل ميان اسباب قطع و اشخاص قاطع تفاوتى قائل نيست .\r\nب : از شرعيات : فرض كنيم شارع فرموده : اذا قطعت بخمرية شىء فهو لك حرام او نجس و . . . كه خصوصيتى براى قطع ذكر نشده كه از چه راهى حاصل شود بلكه مطلق القطع موضوعيت دارد البته اين مثال بر مبناى اشاعره صحيح است و گرنه بر مبناى عدليه قطع در موضوع دخالتى ندارد بلكه احكام روى عناوين واقعيه رفته و شارع مىتواند قطع خاصى را در موضوع خطابش اخذ كند مثلا بگويد اگر از اين سبب خاص قاطع شدى اين حكم هست و يا اگر فلان شخص قاطع شد اين حكم هست و گرنه نه باز هم ما تابع دليل هستيم .\r\nچند مثال : الف : گروهى از اخباريين برآنند كه در باب احكام شرعيه اصليه و فرعيه قطع خاصى معتبر است و آن عبارتست از قطعى كه از راه آيات و روايات حاصل شود پس اگر از طريق اسباب شرعيه قطع به حكمى حاصل شد آن قطع ارزش دارد و اگر از راه حكم عقل قاطع شديم اعتبارى ندارد و در تنبيه دوّم از تنبيهات مبحث قطع بتفصيل در اين رابطه بحث خواهيم كرد ان‌شاءالله تعالى .\r\nب : مقدّمه : گاهى راجع به اعتبار و ارزش قطع حاصل از سبب خاص نسبت به وظيفه خود قاطع بحث مىكنيم فى المثل مجتهد اگر از طرق متعارفه قاطع شد يا از راه اخبار قاطع شد بايد از قطع خود متابعت كند و گاهى راجع به اعتبار قطع خاص نسبت به وظيفه اشخاص ديگر غير از انسان قاطع گفتگو مىكنيم كه اين قسم مثالهاى فراوانى دارد يكى از مثالهايش اينست كه اگر\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمجتهد از طرق متعارفه يعنى مراجعه به ظواهر و نصوص آيات و روايات و خلاصه از راه مراجعه به منابع احكام قاطع به حكمى بشود مقلّد مجاز است كه از او تقليد كند و بدستور او عمل كند ولى اگر از راههاى غير متعارف مثل راه رمل و جفر [ يعنى از راه اينكه نقطه‌هائى را به شكلهاى خاصى انداخته و يك سرى قضاياى عجيبه را كشف مىكنند در علم رمل و يا حروفى را با شيوه خاصى به كار برده و قضاياى خفيه را كشف مىكنند در علم جفر 
  ] چنين قطعى براى خود قاطع يعنى مجتهد ارزش دارد ولى به درد مقلّد نمىخورد .\r\nج : يكى ديگر از مثالهايش اينست كه اگر مجتهد عادل از طرق متعارفه قطع به حكمى حاصل نمود بر مقلد تقليد از وى روا است ولى مجتهد فاسق اگر از راههاى متعارف نيز قاطع شود مقلد حق ندارد از وى تقليد كند اگرچه بر خود مجتهد متابعت از اين قطع لازم است .\r\nد : يكى از مثالها اينست كه اگر مجتهد عدل امامى از طريق متعارف قاطع شد تقليد از او روا است ولى مجتهد غير امامى و لو موثق هم باشد و از راههاى متعارف هم قاطع شود تقليد از وى حرام است .\r\nه : يكى از مثالهاى مطلب اينست كه : در مواردى قاضى حق ندارد به علم خودش عمل كند بلكه فقط بايد به علم شهود عمل كند منتهى علم شاهد گاهى از روى حدس است و گاهى خودش حضور داشته و صحنه را مشاهده نموده و علم او حسى است حال قاضى حق ندارد به علم شاهد و لو عن حدس ترتيب اثر دهد بلكه فقط اگر عن حسّ اخبار مىكند ترتيب اثر لازم است . و امثال اين‌ها از مواردى كه بر متتبع واضح مىگردد .\r\n3 - امتياز سوم آنست كه : در قطع طريقى چون خود صفت قطع خصوصيتى ندارد بلكه صرفا طريق بسوى واقع است شىء ديگرى كه شرعا اعتبار آن ثابت شده مىتواند جانشين قطع گردد و همان آثار و احكامى كه قطع\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nداشت قائم مقام او هم داشته باشد فى المثل اگر قطع پيدا مىكرديم به اينكه جمعه در عصر غيبت واجب است عقل مىگفت بايد امتثال كنيم حال قطع پيدا نشد ولى خبر واحد ثقه كه شرعا حجت است قائم شد بر وجوب جمعه باز هم بايد امتثال كنيم پس امارات معتبره قائم مقام قطع طريقى مىشوند و نيز اگر خبر ثقه هم نداشتيم ولى استصحاب كه يكى از اصول عمليه است دلالت نمود بر اينكه در زمان حضور امام ( ع ) جمعه واجب بوده حال در زمان غيبت شك در بقاء وجوب جمعه پيدا مىكنيم استصحاب مىكنيم بقاء وجوب را باز هم بايد امتثال كنيم زيرا استصحاب امر ظاهرى مىآورد و پيروى از آن لازم است پس اصل عملى معتبر نيز جانشين قطع مىشود و امّا در قطع موضوعى از آنجا كه حالت قطع در برابر ساير حالات نفسانيه انسان يعنى ظن و شك و وهم خصوصيت و موضوعيت دارد و حكم دائر مدار قطع است وجودا و عدما ديگر چيزى نمىتواند قائم مقام قطع باشد بلكه مادام القطع موجودا حكم هم هست و همين‌كه قطع نابود شد چه ظن باشد يا نه ، چه اصل عمل باشد يا نه امتثال ندارد اين بود بيان فرقهاى قطع طريقى با قطع موضوعى .\r\n\r\nمطلب چهارم :\r\nقطع موضوعى به‌نوبهء خود بر دو قسم است :\r\n1 - قطع موضوعى طريقى 2 - قطع موضوعى وصفى\r\nقطع موضوعى طريقى عبارتست از اينكه : قطعى كه در موضوع دليل شرعى اخذ شده طريقيت دارد يعنى صرفا بعنوان اينكه طريق بسوى واقع است اخذ شده و گرنه هيچ خصوصيّتى ندارد ، سؤال : از چه راهى مىتوان فهميد كه قطع مأخوذ در لسان دليل طريقيت دارد ؟ جواب : از دو راه : 1 - از راه تصريح خود شارع در لسان دليل مثلا شارع مىگويد : اذا قطعت بخمرية\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nشىء يجب عليك الاجتناب بدنبال اين خطاب تصريح مىكند كه هذا القطع مجرّد طريق و كاشف 2 - از راه دليل خارجى فى المثل دليل مىگويد الخمر المقطوع حرام ولى اجماع كه يك دليل خارجى است قائم شده بر اينكه قطع طريقيت دارد و لا غير .\r\nو امّا قطع موضوعى وصفى عبارتست از اينكه : قطعى كه در موضوع اخذ شده خصوصيت دارد و بما انه صفة من صفات النفسانية قائمة بالشخص در موضوع خطاب لحاظ شده حال اينكه ما گفتيم امارات و اصول عمليه قائم مقام قطع موضوعى نمىشود منظور قطعى موضوعى وصفى است و گرنه قطع موضوعى طريقى در ظاهر موضوعى است ولى در واقع طريقيت دارد و لذا قائم مقام هم مىپذيرد .\r\nچند مثال براى قطع موضوعى وصفى : 1 - فرض كنيد شارع فرمود :\r\nيجب فى الصبح ركعتان مقطوعتان و يا فرموده : يجب فى المغرب ثلاث ركعات مقطوعة و يا فرموده : فى الاوليين من الرباعية يلزم القطع در اين موارد ظن به يك طرف و يا استصحاب عدم زيادى قائم مقام قطع نمىشود مگر بدليل خاص\r\n2 - در باب شهادت فرض كنيد حسن و حسين بر سر زمينى با يكديگر نزاع دارند و هركدام مدّعى هستند كه زمين از آن او است ولى احدهما ذو اليد است حال دو نفر عادل مىخواهند شهادت دهند در اينجا دو نفر عادل نسبت به عمل خودشان مىتوانند به امارات ظنيه قناعت كنند يعنى اگر مىخواهند زمين يا كتاب را از ذو اليد خريدارى كنند مىتوانند بگويند : يد امارهء ملكيت است و آثار ملكيت را جارى كنند چون در اين مرحله قطع طريق است و لذا قائم مقام دارد امّا در مقام شهادت علم موضوعيت دارد و لذا اگر يقين دارند مىتوانند شرعا شهادت دهند و گرنه شهادت آنها مقبول نيست الّا بدليل خاص .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nنكته : در بعض موارد بدليل خاص براى ما ثابت شده كه قطع مأخوذ در اين خطاب طريقيت دارد از دليل متابعت مىكنيم و در بعض موارد هم كه ثابت شده كه قطع موضوعيت دارد باز هم بحثى نيست ولى در مواردى كه قطعى در موضوع خطاب اخذ شده ولى نمىدانيم كه آيا بر وجه طريقيت اخذ شده و يا بر وجه وصفيّت آيا مقتضاى قاعده چيست ؟ پرواضح است كه مقتضى القاعدة الوصفية يعنى قطع موضوعيت دارد و در حكم دخالت دارد و گرنه آوردن آن عبث بود پس در موارد مشكوكه از اين قانون مدد مىطلبيم .\r\nثمره بحث در طريقى و موضوعى : يكى از ثمرات اين بحث در باب نذر ظاهر مىشود به اين بيان :\r\nگاهى شخص نذر مىكند كه مادامىكه فرزندم حيات دارد روزانه يكدرهم صدقه بپردازم حال تا ديروز يقين به حيات ولد داشتم و تصدق واجب بود امّا امروز شك دارم در اينجا مىتوانم استصحاب كنم حيات ولد را و يكدرهم باز هم واجب مىشود ولى گاهى نذر مىكند كه مادامىكه يقين به حيات ولد دارم يجب علىّ التصدق حال تا ديروز يقين داشت صدقه مىداد امّا امروز شك دارد آيا استصحاب يا بينه كافى است ؟ خير چون قيد كرده مادامىكه يقين دارم و با نبود يقين حكمى هم نيست .\r\n\r\nمطلب پنجم :\r\nهمان‌طورىكه قطع منقسم شد به قطع طريقى و موضوعى و قطع موضوعى نيز منقسم شد به موضوعى طريقى و موضوعى وصفى و حكم هركدام بيان شد همچنين ظن نيز تقسيم مىشود به ظن طريقى و ظن موضوعى\r\nظن طريقى عبارتست از اينكه : صفت ظن هيچ‌گونه خصوصيتى ندارد بلكه صرفا طريق و راهى بسوى واقع است .\r\nظن موضوعى عبارتست از اينكه : صفت ظن خصوصيت دارد و حكم\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاز حيث بود و نبود دائر مدار مظنّه است .\r\nو ظن موضوعى نيز دو قسم است 1 - موضوعى طريقى 2 - موضوعى وصفى .\r\nظن موضوعى طريقى عبارتست از اينكه : ظن مأخوذ در موضوع خطاب صرفا بعنوان انه طريق الى الواقع اخذ شده كه از تصريح شارع و يا از راه اجماع مىتوانيم اين معنى را بدست آوريم .\r\nظن موضوعى وصفى آنست كه صفت ظن بما انه صفة من الصفات النفسانية خصوصيت دارد و حكم شرعى دائر مدار آنست اگر ظن باشد حكم هست و الّا فلا .\r\nچند نكته :\r\nالف : ظن و قطع هر دو طريق بسوى واقع هستند با اين تفاوت اساسى كه قطع بنفسه و بذاته طريق بسوى واقع است و طريقيت از ذات قطع مىجوشد ولى مظنّه حجيت ذاتيه ندارد بلكه حجيّت ظن مجعول به جعل شارع است و لذا زمام امر در دست شارع است كه همهء ظنون را از هر راهى كه حاصل مىشود حجّت بكند و يا ظن خاصّى را .\r\nب : همان‌طورىكه ميان قطع طريقى و قطع موضوعى فرقهائى بود همچنين ميان ظن موضوعى و طريقى نيز فرقهائى است 1 - ظن طريقى باشد يا موضوعى وسط واقع مىشود منتهى در ظن موضوعى وصفى كلمهء حجت اطلاق نمىشود چون حجت واسطه در اثبات است نه ثبوت بخلاف ظن موضوعى طريقى كه هم حجت است و هم وسط واقع مىشود ، 2 - در ظن طريقى نيز اصول عمليه قائم مقام ظن مىشود بخلاف ظن موضوعى وصفى كه اصول عمليه جاى آن را نمىگيرد امّا فرق دوّم قطع موضوعى و طريقى در اينجا نيست زيرا ظن چه طريقى باشد و چه موضوعى زمام امرش بدست\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nشارع است و بايد از دليل متابعت كنيم .\r\nج : شيخ ره مىفرمايد در غالب مواردى كه ظن در لسان دليل اخذ شده بعنوان طريقيت اخذ شده .\r\nد : مصنف فرموده : « على وجه الطريقية لحكم متعلقه او لحكم آخر » مراد از لحكم متعلقه يعنى متعلق الظن كه همان امر مظنون باشد مثل اذا ظننت بالقبلة يجب الصلاة كه وجوب صلاة به قبله مظنونه بار شده و مراد از لحكم آخر يعنى موضوع ديگر مثل اذا ظننت بخمرية شىء يجب عليك التصدق كه ظن به خمريت سبب شده كه وجوب بر تصدق بار شود نه بر مظنون الخمريه .\r\n\r\n( تنبيهات مبحث قطع )\r\n\r\n( تنبيه اوّل )\r\nپس از بيان چند مطلب كوتاه در باب قطع ، چهار مطلب ديگر را بعنوان تنبيهات مسئله ذكر مىكنيم .\r\nتنبيه اوّل پيرامون تجرّى است .\r\nتنبيه دوّم پيرامون حجيت حكم عقل قطعى است .\r\nتنبيه سوم پيرامون قطع قطاع است .\r\nتنبيه چهارم پيرامون علم اجمالى است .\r\n\r\n( تجرى )\r\nامّا تنبيه اوّل : قبل از ورود در اصل مبحث مقدّمه‌اى را ذكر مىكنيم و طىّ آن چهار اصطلاح را تعريف مىكنيم : 1 - اطاعت 2 - انقياد 3 - معصيت 4 - تجرّى\r\nاطاعت عبارتست از موافقت با حكم واقعى خداوند مثل انجام نماز و روزه و . . . انقياد عبارتست از موافقت با اعتقاد يعنى شخصى تصور مىكرد كه فلان عمل عند اللّه واجب است و لذا انجام داد ولى در واقع واجب\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنبود بلكه يكى ديگر از احكام تكليفيه را داشت .\r\nمعصيت عبارتست از مخالفت با خطاب واقعى مولى مثل شرب خمر - زنا و . . .\r\nتجرّى عبارتست از مخالفت با اعتقاد يعنى شخص مىپنداشت كه خوردن پنير مثلا در نزد مولى حرام است مع‌ذلك و على رغم خواست مولى پنير را خورد سپس معلوم شد كه حرام نبود بلكه حد اكثر كراهت داشت حال بحث ما در باب تجرّى است .\r\nمقدّمهء ديگر اينكه در باب قطع كافى است كه كبراى كلّى از طرف شارع به ما رسيده باشد يعنى شارع بگويد : كل خمر حرام آنگاه همين‌كه يقين كرديم كه فلان مايع خمر است خود به خود صغرا و كبراى استدلال تهيّه مىشود و مىگوئيم : هذا خمر و كل خمر حرام فهذا حرام .\r\nبخلاف باب ظن كه هم بايد كبراى كلى را شارع بگويد و هم بايد روى ظن من صحّه بگذارد كه اين ظنى كه مكلف از راه بينه تحصيل نموده حجّت است تا بتوانيم به نتيجه برسيم .\r\nمقدّمهء ديگر اينست كه سابقا گفتيم بحث ما در مطلق اعتقاد جازم است حال مىگوئيم : گاهى قطع مكلّف مطابق با واقع است فى المثل قطع به وجوب پيدا كرده در واقع هم وجوب است و يا قطع به حرمت پيدا كرد و حكم واقعى نيز همين است در اين صورت بالاجماع چنين قطعى حجّت است يعنى اگر بر اساس قطع خود عمل نكرد مولى حق دارد در قيامت او را مجازات كند و اين همان معصيت است و گاهى قطع مكلّف مخالف با واقع بوده و در حقيقت جهل مركب است فى المثل يقين به حرمت پيدا نموده درحالىكه واقعيّت غير از اينست يعنى حكم واقعى مثلا وجوب است و يا . . .\r\nحال بحث در اينست كه آيا اگر قطع مصادف با واقع درآيد مخالفت آن\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nموجب عقوبت است و يا قطع مطلقا حجت است و لو مصادف با واقع نباشد ؟\r\nكه از اين تعبير به تجرى مىشود .\r\nدر باب تجرى سه نظريه وجود دارد :\r\n1 - مشهور فقهاء متقدم معتقد بودند كه تجرى همانند عصيان موجب عقوبت است .\r\n2 - شيخ انصارى و پيروان ايشان معتقدند كه تجرى تنها قبح فاعلى دارد و نه قبح فعلى و عقاب هم دائر مدار قبح فعلى است پس تجرى عقاب‌آور نيست .\r\n3 - جناب صاحب فصول در مسئله تفصيل داده يعنى فرموده :\r\nدر پاره‌اى از موارد حق با مشهور است و تجرى عقاب‌آور است و در بعض موارد تجرى عقاب‌آور نيست .\r\nتوضيح نظريه اوّل : مرحوم شيخ براى اثبات قول مشهور ابتدا چهار دليل اقامه مىكنند و آنگاه تمام اين‌ها را ردّ مىكنند : دليل اوّل مشهور اجماع است و آن اينكه : وقتى ما در مسائل فقه به جستجو مىپردازيم مشاهده مىكنيم كه در بعض موارد همهء فقها فتوا داده‌اند به اينكه فلان امر موجب عقوبت است درحالىكه آن موارد از مصاديق تجرى است از اين‌ها كشف مىكنيم كه تجرى عقاب‌آور است ما دو نمونه را مىآوريم :\r\n1 - اگر شخص گمان داشت كه وقت نماز مضيق شده مع‌ذلك نمازش را تأخير انداخت ولى بعدا كشف خلاف شد يعنى معلوم شد كه در واقع وقت تنگ نبوده بلكه مثلا دو ساعت ديگر به غروب مانده در اين مسئله عده‌اى از فقهاء گفته‌اند چنين شخصى معصيت كار است بالاجماع .\r\nان قلت : بحث ما در باب مخالفت با قطع است و مثالى كه شما آورديد از باب ظن است پس مثال اجنبى است و ربطى به ما نحن فيه ندارد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nقلت : اگر ظن كه پائين‌تر از قطع است موجب عقوبت باشد پس قطع كه بالاتر است بطريق اولى موجب عقوبت است پس اين مثال به مفهوم موافقت بر ما نحن فيه دلالت دارد ، اشكال : مرحوم شيخ مىفرمايد : مسئله اجماعى نيست زيرا در همين مسئله مرحوم شيخ بهائى قائل به توقف شده و گفته من نمىدانم آيا معصيت هست يا نيست و مرحوم علّامه در تذكره فرموده اگر ظن به ضيق وقت داشت و تأخير انداخت سپس كشف خلاف هم نشد عاصى است ولى اگر كشف خلاف شد فالوجه عدم العصيان و مرحوم سيد محمد مجاهد هم فرموده : با ظن به ضيق وقت اگر تأخير انداخت و كشف خلاف شد عقاب ندارد . پس اين مسئله اجماعى نيست .\r\n2 - مىدانيم كه در اسلام سفر معصيت احكامى دارد يكى از احكامش آنست كه بايد نمازش را تمام بخواند حال علما فرموده‌اند اگر كسى گمان دارد كه اين راه امنيت ندارد و خطرناك است و يا يقين دارد كه اين طريق امن نيست مع‌ذلك اقدام به اين سفر كند معصيت كرده و يجب عليه الاتمام و لو بعد از طى طريق و رفتن به اين سفر كشف خلاف شود يعنى معلوم شد كه هيچ‌گونه خطرى در كار نبوده بنابراين همين‌كه قاطع بود و بر خلاف قطعش عمل كرده و تجرى نموده كيفر دارد .\r\nاشكال : مرحوم شيخ مىفرمايد : ( فتأمل ) اشاره به اينست كه بحث ما در قطع طريقى است و در اين مثالى كه شما آورديد ظن يا قطع به ضرر موضوعيت دارد پس از محلّ بحث ما اجنبى است .\r\nدليل دوّم مشهور عبارتست از بناء عقلا ، بيان ذلك : هنگامى كه ما به عقلاء عالم مراجعه مىكنيم مىبينيم سيرهء عقلا بر اينست كه انسان متجرى را مستحقّ مذمت مىدانند و همگى با چشم تنفّر به وى مىنگرند و از طرفى هركجا مذمت عقلا باشد ملازمه دارد با عقاب شارع پس چنين انسانى\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمستحق عقاب است .\r\nدليل سوّم مشهور عبارتست از حكم العقل يعنى ما كارى به ساير عقلاء عالم نداريم بلكه به عقل و وجدان خودمان كه مراجعه مىكنيم مىبينيم عقل حكم مىكند به اينكه تجرى امرى قبيح است چون تجرى يعنى جرئت بر مولى و ناديده گرفتن حرمت دستورات مولاى حقيقى و ولىنعمت اصلى و مسلّما چنين چيزى مذموم است ، عقل مىگويد : وه چه عبد سركشى است كه در برابر مولاى خود سر به طغيان برداشته ، البته بناء عقلا نيز از همين حكم عقل سرچشمه مىگيرد منتهى در بناء عقلا اتفاق نظر همهء عقلا مطرح است ولى در حكم عقل ما وجدان خودمان را قاضى قرار مىدهيم و كارى به ساير عقلاء نداريم .\r\nدليل چهارم مشهور عبارتست از حكم عقل استدلالى ، بيان ذلك :\r\nاگر ما تصور كنيم دو انسانى را كه هركدام ظرفى پر از مايع در دست دارند و هر دو نفر قطع دارند به اينكه اين مايع شراب است مع‌ذلك آن را سركشيدند اتفاقا يكى از اين دو مصادف با واقع درآمد يعنى در واقع شراب بود و ديگرى مخالف واقع درآمد يعنى در واقع آب بود حال در اينجا از چهار حال بيرون نيست :\r\n1 - هر دو نفر استحقاق عقوبت دارند .\r\n2 - هيچ‌كدام استحقاق عقوبت ندارند .\r\n3 - آن‌كس كه قطعش با واقع مصادف درآمده عقاب دارد و آن ديگرى ندارد .\r\n4 - به عكس فرض قبلى يعنى غير مصادف عقاب دارد امّا مصادف عقاب ندارد .\r\nامّا احتمال چهارم باطل است زيرا كه اگر غير مصادف عقاب داشته\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nباشد فالمصادف معاقب بطريق الاولى و امّا احتمال سوّم نيز باطل است زيرا معناى احتمال ثالث اينست كه شخصى كه قطعش با واقع مصادف درآمده براى خاطر مصادفت عقاب مىشود درحالىكه مصادفت يك امر اتفاقى و خارج از اختيار مكلف است حال اگر احتمال ثالث را بپذيريم لازمه‌اش آنست كه استحقاق عقاب و عدم آن منوط شود به مصادفت و عدم آن و مصادفت و عدم مصادفت هم كه امر غير اختيارى است پس لازم مىآيد كه استحقاق عقوبت و عدم آن منوط شود به امور غير اختيارى و اين با عدالت خداوند سازگار نيست كه شخصى را براى يك امر غير اختيارى عقاب كند و شخص ديگر را براى يك امر غير اختيارى عقاب نكند .\r\nو امّا احتمال دوم نيز باطل است زيرا برفرض كه غير مصادف مستحق عقاب نباشند امّا شخصى كه قطع او با واقع مصادف درآمده و صددرصد معصيت مولى است او چرا مستحق عقوبت نباشد ؟ !\r\nپس باقى مىماند احتمال اوّل و هو المتعيّن و نتيجه اين احتمال آنست كه هم شخص عاصى عقاب دارد كه صادف قطعه الواقع و هم شخص متجرى عقاب مىشود كه لم يصادف قطعه الواقع .\r\nو يمكن الخدشة في الكلّ : مرحوم شيخ ره مىفرمايد : تمامى استدلالهاى شما قابل خدشه است و از استحكام لازم برخوردار نيست امّا دليل اوّل شما كه اجماع بود مىگوئيم :\r\nاجماع بر دو قسم است 1 - اجماع محصل 2 - اجماع منقول امّا اجماع محصّل اوّلا براى ما چنين اجماعى حاصل نيست آنها هم كه رفته‌اند و تحصيل اجماع كرده‌اند آن اجماعى كه ارزش دارد قطعا حاصل نشده و آن اجماع كه ارزش ندارد برفرض تحصيل ارزشى ندارد ثانيا مسئله اينكه آيا تجرى عقاب دارد يا نه يك مسئله عقلى محض است و در مسائل عقليه اجماع\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nارزش ندارد آرى اجماع يك دليل شرعى تعبدى است كه تنها به درد احكام شرعيه مىخورد پس برفرض حصول اجماع اعتنائى به آن نيست بلكه هركسى بايد با عقل و وجدان و يا برهان مسئله را حلّ كند و ثالثا با وجود آن‌همه اختلاف نظر چه جاى اجماع است ؟ ديديم كه گروهى قائل به توقف بودند و گروهى از قبيل علامه - شهيد و . . . جانب مخالف را گرفتند با اين‌همه فاين الاجماع ؟ و امّا اجماع منقول : مىگوئيم اگر اجماع محصل هم بود در مسائل عقلى فايده‌اى نداشت تا چه رسد به اجماع منقول كه حتى در مسائل تعبدى شرعى هم حجّت نيست .\r\nو امّا دليل دوّم و سوّم شما كه بناء عقلا و حكم عقل فطرى باشد مىگوييم :\r\nمقدمه : مذمت بر دو قسم است 1 - مذمت فعلى يعنى عمل يك عمل مذموم و ناپسندى است از هركسى صادر شود 2 - مذمت فاعلى يعنى شخص يك شخص بدى است و نيات زشت و پليدى دارد و لو كار زشتى در خارج از او صادر نشده و به بيان ديگر قبح فعلى داريم و قبح فاعلى داريم گاهى عنوان قبح صفت فعل است و گاهى صفت فاعل يعنى گاهى مىگوئيم : هذا الفعل قبيح و گاهى مىگوئيم : هذا الشخص قبيح البتّه بين آن دو عموم و خصوص مطلق است يعنى هركجا كه قبح فعلى باشد لازمه‌اش آنست كه قبح فاعلى هم باشد چون عمل قبيح از فاعل قبيح صادر مىشود امّا و لا عكس كلّيا يعنى اين‌چنين نيست كه هركجا فاعل قبيح بود فعل صادره از او هم قبيح و داراى مفسده باشد بلكه بعضى جاها چنين است ، و در شرع مقدس عقاب دائر مدار قبح فعلى است نه قبح فاعلى ، با حفظ اين مقدمه مىگوئيم :\r\nبرفرض كه بناء عقلا و حكم عقل را بر قبح و مذمت بپذيريم اين تقبيح ، تقبيح فاعلى است يعنى عقلاء عالم شخص متجرى را انسانى پليد و\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبدباطن مىدانند و صفت پليد او را تقبيح مىكنند نه اينكه تقبيح فعلى باشد چون عمل صادره عمل قبيحى نيست بلكه يك عمل مباح و يا راجحى هم هست و بلكه اى چه‌بسا هيچ عملى در خارج صادر نشده ولى شخص متجرى تصميم دارد كه آن عمل بد را كه به اعتقاد او بد است انجام دهد باز هم عقلا مىگويند چه انسان پليدى است فى المثل اگر عقلاء عالم و يا هر عاقلى به تنهائى از توطئه عبد با خبر شود و بداند كه يك بنده‌اى تصميم دارد مولاى خود را بكشد فورا مىگويد : چه عبد سركشى است با اينكه هنوز فعلى انجام نگرفته ولى سرزنش عقل هست بر وجود صفت شقاوت در اين عبد پس مذمت در باب تجرّى مذمت فاعلى است نه فعلى و عقاب دائر مدار مذمت فعلى است پس متجرى عقاب ندارد و امّا اينكه گفتيد ملازمه هست ميان مذمت عقلا با عقاب شارع مىگوئيم : ملازمه در مذمتهاى فعلى است نه در مذمت فاعلى و در ما نحن فيه مذمت فعلى نيست پس از راه بناء عقلا و حكم عقل هم طرفى نبستيد .\r\nو امّا دليل چهارم شما : ما اختيار مىكنيم شق سوم را يعنى ملتزم مىشويم به اينكه : شخصى كه قطعش با واقع مصادف درآمده عقاب دارد چون با علم و اراده گناه كرده و همانند ساير عاصيان استحقاق عقوبت دارد و امّا شخصى كه قطع او مصادف با واقع درنيامده مستحق عقوبت نيست چون معصيت نكرده تا معاقب باشد شما گفتيد : احتمال ثالث تالى فاسد دارد و آن اينكه اگر گفتيم من صادف قطعه الواقع يعاقب لاجل المصادفة و من لم يصادف لم يعاقب لاجل عدم المصادفة لازمه‌اش آنست كه عقاب داشتن و نداشتن منوط شود بر مصادفت و عدم مصادفت كه هيچ‌كدام اختيارى نيست و اين با عدالت خداوند سازگار نيست ما مىگوئيم : مسئله داراى سه صورت است :\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n1 - اوّل تا آخر مطلب از اختيار شخص خارج و امرى غير اختيارى است مثل اينكه شخصى را بخوابانند و شراب در دهان او بريزند كه هيچ اراده و اختيارى نيست صددرصد اكراه و اجبار است در اين صورت خداى عادل اين بندهء مضطر يا مكره را عقاب كند قبيح است و با عدالت نمىسازد .\r\n2 - اوّل اختيارى و آخر غير اختيارى ولى آن امر غير اختيارى مسبب از يك امر اختيارى است مثل اينكه شخصى با ارادهء خودش از بالاى ساختمان لعنتى پنتاگن خود را به زمين انداخت اين كار اختيارى بود ولى در وسط زمين و آسمان كه مثل برق به زمين مىآيد و مغزش متلاشى مىشود از اختيار او بيرون است امّا اين امر غير اختيارى مسبب از آن امر اختيارى است و بقول آقايان : الامتناع بسوء الاختيار لا ينافى الاختيار .\r\nو باز بقول حضرات : المقدور مع الواسطة مقدور در اين مورد هم عقوبت هست و مسئله مصادفت از همين قرار است يعنى مصادفت و لو يك امر غير اختيارى است ولى مسبّب از امر اختيارى است كه شرب المايع باشد .\r\n3 - اوّل اختيارى بود و آخر امر غير اختيارى ولى اين امر غير اختيارى هم اتفاقى بود نه اينكه مسبّب از اختيار باشد چنين امر غير اختيارى هيچ استبعادى ندارد كه مؤثر باشد در عدم عقاب مثال : شخص قاطع است به خمريت و مع‌ذلك شرب مىكند به قصد خمريت ولى تصادفا آن مايع آب بوده نه شراب در اينجا اوّل امر اختيارى است يعنى با اراده خودش مايع را سركشيد و آخر امر غير اختيارى بود يعنى عدم المصادفة در اختيار او نبود و اين امر غير اختيارى هم مسبب و معلول آن امر اختيارى نيست زيرا در كارهاى اختيارى يك جزء قضيه قصد است و اين شخص به قصد خمريت شرب كرد نه به قصد مائيّت ولى اتفاقا آب بوده پس ما قصد لم يقع و ما وقع\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nلم يقصد حال در صورت اوّل كه سراسر اجبار و الجاء بوده عقاب قبيح است و در قسم ثانى عقاب قبيح نيست و امّا در قسم ثالث هم عقاب قبيح است پس عقاب منوط به امر غير اختيارى باشد قبيح است ولى عدم العقاب منوط به امر غير اختيارى باشد قبحى ندارد .\r\nسپس مرحوم شيخ شواهدى ذكر مىكنند مبنى بر اينكه امر غير اختيارى در قلت و كثرت ثواب يا عقاب دخالت دارد تا اين استبعاد شما مرتفع شود شاهد اوّل : روايات مىگويد : من سنّ سنة حسنة كان له مثل اجر من عمل بها حال در خارج دو نفر مسجد يا مدرسه علميه ساختند به نيت اينكه هركسى مىآيد در آن مكان نماز يا درس مىخواند براى مؤسس هم ثوابى باشد ولى اتفاقا در يكى از دو مسجد هزاران نفر اقامه نماز مىكنند آن هم به جماعت ولى در مسجد ديگر جمع قليلى نماز مىخوانند آن هم به فرادا مثلا حال واضح است كه مسجدى كه جمعيّت در آن زياد است ثواب مؤسس آن هم زيادتر است ، مشاهده مىفرمائيد كه كثرت و قلت جمعيّت در اختيار مؤسس نيست بلكه امرى اتفاقى و خارج از اختيار است و لكن همين امر غير اختيارى تأثير گذاشته در زيادى و نقصان ثواب .\r\nشاهد دوّم : روايات مىگويد : من سن سنة سيئة كان له مثل وزر من عمل بها ، حال در خارج دو نفر هر دو شرابخانه و يا مركز فساد ديگرى را دائر كردند ازقضا در يكى از دو مركز شب و روز فساد انجام مىگيرد ولى در ديگرى هفته‌اى يا ماهى يك‌بار عمل فساد صورت مىگيرد خوب پيدا است كه مؤسس اوّل جرمش سنگين‌تر است از دوّمى باز هم مشاهده مىكنيد كه استقبال جمعيت از يك مركز و عدم تجمّع آنها در مركز ديگر با اينكه امرى خارج از اختيار مؤسس اصلى است مع‌ذلك در كثرت و قلت عقاب او مؤثر است .\r\nشاهد سوم : روايات مىگويد : انّ للمصيب اجرين و للمخطئ اجر واحد يعنى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمجتهدى كه فتوى داده و در اين فتوى به حق رسيده دو پاداش دارد يكى ثواب افتا و يكى ثواب اصابه ولى مجتهدى كه خطا كرده و به واقع نرسيده يك اجر دارد كه همان پاداش فتوى باشد باز هم ملاحظه مىكنيد كه اصابه و عدم اصابه با اينكه خارج از اختيار است مع‌ذلك سبب كم و زياد شدن ثواب مىباشد .\r\nشاهد چهارم : روايات مىگويد هرگاه مأمومين زيادتر باشند ثواب نماز امام جماعت هم افزون مىگردد درحالىكه زياد و كم شدن مأمومين در اختيار امام جماعت نيست ولى تأثير دارد در كم و زياد شدن ثواب ، اين‌ها چند نمونه بود نمونه‌هاى ديگرى هم دارد مبنى بر اينكه امر خارج از اختيار مؤثر باشد در عقاب يا ثواب و . . . از اين شواهد به اين نتيجه مىرسيم كه هيچ استبعادى ندارد كه عدم المصادفة در ما نحن فيه موجب عدم العقاب باشد بنابراين عقل و عقلا اين دو انسان را كه با قطع خود مخالفت كرده‌اند و يكى مصادف درآمده دون الآخر در اصل مذمت و توبيخ فاعلى مساوى مىدانند ولى در مذمت فعلى هرگز مساوى نيستند .\r\nمؤيّد مطلب : هركدام از ما كه به وجدان خود مراجعه كنيم خواهيم يافت كه وجدانا فرق است ميان كسى كه قطع او مصادف درآمده او را بيشتر مذمت مىكنيم و دو چرا دارد يكى اينكه چرا اين كار بد را كردى ؟ ديگر اينكه :\r\nچرا صفات زشت و پليد در تو جمع شده و نيّت بد دارى ؟ ولى آن را كه قطعش مصادف درنيامده كمتر مذمت مىكنيم و همين‌قدر مىگوئى چرا جرئت بر مولى دارى و روح طغيان در تو وجود دارد ؟ امّا نمىگوئيم چرا كار بدى كردى چون كارش مذموم نبوده اين حكم وجدان هم مؤيد آنست كه مصادف عند اللّه كيفر دارد ولى غير مصادف ندارد مگر اينكه كسى بگويد ميان مبغوضات عقلائيه با منكرات شرعيه فرق است و آن اينكه در عقلاء عالم حالت تشفى خاطر و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nخنك كردن دل وجود دارد يعنى عقلا كه مصادف را بيشتر توبيخ مىكنند و مستحق مجازات مىدانند بخاطر آن حالت درونى بشرى است ولى شارع مقدس كه حالت تشفى ندارد تا العياذ باللّه بگوئيم : اگر كسى مخالفت با واقع كرد رگهاى گردن خدا پر مىشود و چهره درهم مىكشد و . . . و مىگويد پدر اين عبد را خواهم سوزاند خير اين‌ها مال ما انسانها است و لذا درباره خداوند مصادف و غير مصادف يكسانند اگر عقاب دارند هر دو دارند و اگر ندارند هيچ‌كدام ندارند ولى شيخ ره مىفرمايد : فتأمّل : در ميان عقلا هم مولاى اين عبد سركش غضب‌آلود است چون عبدش فرزندش را كشته و براى تشفى او را مجازات مىكند ولى ساير عقلاء عالم كه با اين مقتول هيچ نسبتى ندارد مع ذلك مصادف را بيشتر ملامت مىكنند حال آيا منشأ اين مذمت بيشتر تشفّى است ؟ خير حق همين است كه مصادف بيشتر مذمت شود تا غير مصادف پس فرق از اين ناحيه ميان منكرات شرعى و مبغوضات عقلائيه نيست . پس به عقيدهء مرحوم شيخ تجرى موجب عقوبت نيست آرى صرفا مذمت فاعلى دارد .\r\nرأى صاحب فصول : ايشان مدّعى شده‌اند كه قبح تجرّى ذاتى نيست تا اينكه هركجا عنوان تجرى صدق كرد قبيح باشد بلكه قبح و حسن تجرى بالوجوه و الاعتبارات است و لذا در بعض موارد ممكن است تجرى قبيح باشد و در بعض موارد نه حسن باشد و نه قبيح و در بعض موارد ممكن است حسن پيدا كند پس هركجا حسابى دارد .\r\nتوضيح مطلب : در باب تجرى دو جهت وجود دارد يكى جهت ظاهرى مطلب كه همان عنوان تجرى باشد و ديگرى جهت واقعى قضيّه اين دو را بايد محاسبه كنيم تا نتيجه بگيريم : گاهى عنوان ظاهرى عمل تجرّى است ولى عنوان واقعى كراهت است فى المثل شخص قاطع شد به اينكه خوردن پنير\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nدر اسلام حرام است مع‌ذلك تجرى نموده و خورد سپس معلوم شد كه اكل جبن مكروه بوده در اينجا عنوان تجرى صددرجه فرضا مفسده دارد و عنوان كراهت واقعى هم فرضا 20 درجه مفسده دارد * 120 * 20 * 100 در اين گونه موارد تجرّى اشد حرمة مىباشد [ البته مكروهات درجاتى دارند ممكن است مكروهى 20 درجه مفسده داشته باشد و ممكن است مكروه ديگر 25 درجه و سومى 30 درجه به تفاوت مراتب كراهت قبح تجرى افزون مىشود 
  ]\r\nو گاهى عنوان ظاهرى تجرى است ولى عنوان واقعى اباحه است فى المثل يقين كرد كه اين مايع خمر است و شرب كرد سپس معلوم شد كه آب بوده نه شراب و چنين موردى عنوان تجرى 100 درجه قبح دارد ولى عنوان واقعى عمل نه حسن دارد و نه قبح باز هم تجرى حرام است و موجب عقوبت است منتهى اشد حرمة نيست . و گاهى عنوان ظاهرى تجرى است ولى عنوان واقعى استحباب است فى المثل يقين كرد اين شخص كافر حربى است و مهدور الدم است و بايد او را بكشد مع‌ذلك نكشت سپس معلوم شد كه كافر ذمّى و محقون الدم بوده و حفظ جان او رجحان داشته در اينجا عنوان تجرى 100 درجه مفسده دارد و عنوان واقعى 70 درجه مصلحت دارد هفتاد را كه از صد كسر كنيم باقى مىماند 30 درجه مفسده و اين مقدار موجب حرمت و عقوبت نيست و لذا در چنين موردى تجرى حد اكثر كراهت دارد و حرام نيست .\r\n[ البته مستحبات هم مثل مكروهات داراى مراتب و درجاتند يعنى ممكن است عملى 60 درجه مصلحت داشته باشد و يا 65 درجه و يا 70 و بالاتر كه هركدام حسابى دارد 
  ]\r\nو گاهى ظاهر عمل تجرى و باطن عمل وجوب است فى المثل يقين كرد به اينكه فلان شخص مرتد است و واجب القتل مع‌ذلك تجرى كرد و\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nنكشت سپس معلوم شد كه شخص مؤمن عالم متقى بوده و قتل او حرام بوده در اينجا هم تجرى داراى 100 درجه قبح است و ترك قتل مؤمن كه عنوان واقعى عمل است داراى 100 درجه مصلحت است و حسن اين عمل با قبح تجرى معارضه مىكنند و هر دو ساقط مىشوند در نتيجه در چنين موردى تجرى نه حسن دارد و نه قبح بلكه مباح است و گاهى عنوان ظاهرى عمل تجرى است و عنوان واقعى وجوبى است كه بسيار مهم است فى المثل يقين كرد كه اين شخص كافر و مهدور الدم و واجب القتل است ولى تجرى كرد و نكشت سپس معلوم گشت كه پيامبرى از پيامبران راستين بوده در اينجا عنوان تجرى خواهان 100 درجه قبح است و عنوان واقعى عمل كه ترك قتل نبى يا وصى باشد 150 درجه مصلحت دارد صددرجه مفسده و قبح تجرى با 100 درجه از مصلحت واجب واقعى معارضه مىكنند و ساقط مىشوند ولى باز هم 50 درجه مصلحت در اين ترك قتل باقى است در چنين مواردى تجرّى نه تنها قبح ندارد كه بلكه حسن هم دارد پس به نظر صاحب فصول مسئله تجرى صور متعددى دارد و هر صورتى هم داراى حكمى است در ضمن دفع توهم هم مىكنند و آن اينكه : حال كه اين احتمال آمد كه شايد تجرى با واجب واقعى و مطلوب مولى مصادف درآيد كسى نگويد پس بهتر است كه من همه جا تجرى كنم خير وظيفه ما پيمودن همان راههائى است كه عقل و شرع به ما نشان مىدهند چه اگر از اين راهها رفتيم يقين داريم كه ايمن خواهيم بود زيرا اگر مصادف واقع بوده فهو المطلوب و اگر مخالف هم بوده باز معذور خواهيم بود بخلاف آنجا كه از اين راهها نرويم كه عند المخالفة كيفر حتمى است و عذرى نداريم .\r\nجواب شيخ : مرحوم شيخ دو جواب به صاحب فصول مىدهند و قبل از آن مقدّمه‌اى را ذكر مىكنيم :\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nافعال اختيارى ما از لحاظ حسن و قبح به سه قسم منقسم مىشوند :\r\n1 - برخى از افعال و عناوين حسن يا قبحشان ذاتى است يعنى اين عنوان فى نفسه داراى حسن يا قبح است به عبارت ديگر اين عنوان تمام الموضوع است براى حكم به حسن يا قبح به عبارت سوم اين عنوان علت تامه است براى حكم به حسن يا قبح و مادامىكه اين عنوان صادق باشد حكم به حسن يا قبح هست از قبيل عنوان عدل كه حسن ذاتى دارد و عنوان ظلم كه قبح ذاتى دارد و هكذا عنوان اطاعت و معصيت مولى و . . .\r\n2 - برخى از افعال مقتضى حسن يا قبح‌اند يعنى عنوان يك عنوانى است كه لو خلّى و طبعه خواهان حسن و قبح است ولى تا مادامىكه مانعى جلو آن را نگيرد پس اگر مانعى آمد آن حسن يا قبح تبديل مىشود مثل عنوان صدق و كذب و تعظيم و تحقير صديق و . . .\r\n3 - پاره‌اى از عناوين حسن و قبحشان بالوجوه و الاعتبارات است يعنى خود عنوان لو خلّى و طبعه نه حسن دارد و نه قبح ولى به اعتبارى حسن پيدا مىكند و به اعتبارى ديگر قبح پيدا مىكند همانند ضرب اليتيم كه اگر براى تشفى باشد قبيح است و اگر براى تاديب باشد حسن است [ تفصيل مطلب را در جلد دوم شرح اصول فقه آورده‌ام 
  ] با حفظ اين مقدّمه مرحوم شيخ مىفرمايد :\r\nاولا ما قبول نداريم كه قبح تجرى ذاتى نباشد بلكه مىگوئيم : عنوان تجرى و انقياد همانند عنوان اطاعت و معصيت از عناوينى هستند كه داراى حسن و قبح ذاتى هستند يعنى مادامىكه بر عملى عنوان انقياد صدق مىكند محال است كه متصف به قبح شود و مادامىكه بر يك عملى عنوان تجرى صدق مىكند محال است كه متصف به حسن شود بلكه تجرى هميشه قبيح است مگر تجرى نباشد و انقياد هميشه حسن است مگر انقياد نباشد و دليل\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمطلب رجوع به وجدان است منتهى بقول مشهور تجرى قبح فعلى دارد و انقياد حسن فعلى دارد و به عقيدهء ما تجرى قبح فاعلى و انقياد حسن فاعلى دارد ولى اصل قبح يا حسن قابل انكار نيست .\r\nثانيا برفرض بپذيريم كه حسن انقياد و قبح تجرى ذاتى آن دو نيست مىگوئيم حدّ اقل اقتضائى كه هست يعنى تجرى مقتضى قبح است و انقياد مقتضى حسن است نه اينكه حسن و قبح آن دو اعتبارى باشد بدليل اينكه اعتبارى آنست كه قطع نظر از وجوه و اعتبارات نمىتوان حكم كرد به حسن يا قبح آن و اگر جداى از وجوه و اعتبارات از عقل بپرسيم آيا اين كار حسن دارد يا قبح ؟ جوابى ندارد ولى در باب تجرى و انقياد كه اين‌چنين نيست يعنى اگر از عقل بپرسيم تجرى در برابر مولى خوب است يا بد ؟ معطلى ندارد و فورى مىگويد : بد است مگر اينكه مانعى جلو قبح آن را بگيرد بنابراين برفرض ذاتى بودن را نگوئيم ولى اقتضائى بودن از مسلمات است و قول شما كه گفتيد بالوجوه و الاعتبارات است باطل است [ البته از صدر و ذيل كلام صاحب فصول همين اقتضائى بودن استفاده مىشود و لو تعبير به اعتبارى كرده امّا شايد مرادش از اعتبارى در مقابل ذاتى است پس اعمّ است از اقتضائى و اعتبارى و اشكال ثانى وارد نيست 
  ]\r\nان قلت : قبول مىكنيم كه قبح تجرى و حسن انقياد اقتضائى است نه اعتبارى و لكن قانون مقتضى آنست كه مادامىكه مانع نيامده اقتضا و تأثير هست و با آمدن مانع ديگر تجرى مقتضى قبح نيست حال در مواردى كه تجرّى با وجوب واقعى مصادف درنيامده آنجا تجرى مقتضى قبح است و مانعى هم جلوش را نگرفته ؟ ؟ فالمقتضى موجود و المانع مفقود فيؤثر أثره امّا در مواردى كه تجرى با وجوب واقعى مصادف درآمده در اينجا حسن و مصلحت واجب با قبح و مفسده تجرى معارضه مىكنند و مانع مىشود از اينكه تجرى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nدر اين مورد هم مقتضى قبح باشد بلكه يا تجرى مباح مىشود و يا بالاتر از آن رجحان هم پيدا مىكند\r\nقلت : خوشبختانه مصادفت با وجوب واقعى مانع نمىشود از قبح تجرى زيرا كه اگر اتيان بواجب واقعى مثل ترك قتل مؤمن همراه با علم و قصد باشد چنين امرى حسن دارد و فاعل مستحق مدح است و جلو قبح تجرى را [ كه خيال مىكرد اين شخص مهدور الدم است و نكشت 
  ] مىگيرد ولى اگر جاهل بوده به اينكه اين تجرى همراه است با ترك قتل مؤمن چنين ترك قتلى نه حسن و مدح دارد و نه قبح و مذمت كما اينكه اگر روى جهالت او را مىكشت باز هم مستحق مذمت نبود و لذا خود شما گفتيد لو قتله كان معذورا و ما نحن فيه من هذا القبيل كه جاهل بوده به اينكه دارد قتل مؤمن را ترك مىكند و كار واجبى را انجام مىدهد حال تجرى مقتضى قبح است و ترك قتل هم يا مصادفت با وجوب واقعى هم چون عن جهل بوده حسن و مصلحتى ندارد پس چيزى كه مانع شود و جلو قبح را بگيرد نيامده فالمقتضى موجود و المانع مفقود فيؤثر اثره كما اينكه در باب انقياد قضيه عكس مىشود يعنى انقياد مقتضى حسن و مصلحت است و مصادفت با حرام واقعى چون از روى جهالت بوده قبح و مذمت ندارد تا جلوى حسن انقياد را بگيرد فالمقتضى موجود و المانع مفقود فيؤثر المقتضى اثره ،\r\nان قلت : مصادفت با وجوب واقعى در باب تجرى اگرچه متصف به حسن و قبح نمىشود بدليل اينكه شخص جاهل بوده و نمىدانسته كه اين تجرى همراه است با ترك قتل مؤمن مثلا و لكن بالاخره ترك قتل مؤمن واجب واقعى است و واجب واقعى مصلحت واقعيه دارد و لو به درجهء فعليت نرسيده حال چه اشكال دارد كه اين مصادفت با اينكه نه حسن فعلى دارد و نه قبح فعلى تأثير بگذارد در قبح تجرى و جلو قبح آن را بگيرد ؟ همچنين در باب انقياد\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو لو مصادفت با حرام واقعى چون از روى جهالت بوده نه حسن دارد و نه قبح ولى چه اشكال دارد كه اين امر بدون حسن و قبح مؤثر باشد و جلو حسن انقياد را بگيرد ؟ آيا عقلا مانعى در كار است ؟ مستشكل در ادامه سخنانش مىگويد : اگر شما اشكال كنيد كه مصادفت با وجوب واقعى در تجرى و حرام واقعى در انقياد در اختيار شخص متجرى يا منقاد نيست بلكه امرى تصادفى است آنگاه امرى كه خارج از اختيار است چگونه مىتواند مؤثر باشد در استحقاق مدح يا ذم ؟ ما خواهيم گفت : خود شما در جواب از دليل چهارم مشهور فرموديد : عقلا مانعى ندارد كه امر خارج از اختيار بنام عدم المصادفة تأثير داشته باشد در عدم العقاب و شواهد فراوانى هم آورد حال در ما نحن فيه هم مىگوئيم اين امر و لو حسن ندارد ولى چه اشكال دارد كه جلو قبح تجرى را بگيريد ؟\r\nقلت : اوّلا قياس ما نحن فيه به جوابى كه ما از دليل چهارم مشهور داديم مع الفارق است و فرق اينست كه ما كه مىگفتيم عدم مصادفت موجب عدم عقاب است از باب دفع مىگفتيم يعنى مدّعى بوديم كه اصلا تجرى عقاب‌آور نيست مگر با واقع مصادف درآيد امّا شما كه مىگوئيد : مصادفت با وجوب واقعى موجب رفع قبح است از باب رفع مىگوئيد يعنى قبول داريد كه تجرى بما هو هو خواهان قبح و مفسده است ولى مىگوئيد : مصادفت با وجوب واقعى اين قبح را برمىدارد حال اگر يك امر غير اختيارى بتواند در دفع مؤثر باشد دليل آن نيست كه پس در رفع هم مؤثر است خير الدفع اسهل لذا تأثير مىگذارد ولى الرفع مشكل‌تر است و لذا تأثير مشكل خواهد بود\r\nو ثانيا مراجعه به وجدان مشكل را حلّ مىكند زيرا عقل هر عاقلى مستقل است به اينكه تجرى بر مولى قبيح است و صرف مصادفت با وجوب واقعى هم قبح آن را نمىشويد چون با علم و قصد نبوده بلكه از روى جهالت\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبوده و لذا اگر كسى دروغ بگويد نه به قصد اصلاح ذات البين عقل مىگويد قبيح است اگرچه اتفاقا بر اين كذب مصلحتى هم مترتب بشود ولى آن ربطى به شخص كاذب ندارد همچنين ضرب اليتيم براى تشفى بد است اگرچه اتفاقا اين ضرب مايه تاديب يتيم هم بشود ولى اين ربطى به شخص ضارب ندارد و معلول فعل او هم نيست بلكه تصادفا حادث شده نتيجه اينكه : يا تجرى قبح ذاتى دارد فعلا يا فاعلا و يا قبح اقتضائى دارد و همچنان به مقتضى بودنش باقى است و چيزى كه مانع شود و جلو قبح را بگيرد نيامده به بيانى كه تفصيلا ذكر شد پس فرمايشات صاحب فصول مقبول نيست .\r\nصاحب فصول كلام ديگرى هم دارد و آن اينكه هرگاه شخص تجرى كرد يعنى علىرغم قطع به حرمت عمل را مرتكب شد و مصادف واقع درنيامد كه مباحث آن ذكر شد ولى اگر تجرى مصادف با واقع شد يعنى قطع به حرمت پيدا كرد مع‌ذلك مرتكب شد و در واقع هم عمل حرام بود در اينجا عقاب تجرى و عقاب واقع تداخل مىكنند ، مرحوم شيخ مىفرمايد : مرادتان از تداخل چيست ؟ اگر مرادتان اينست كه يك عقاب بيشتر نيست مىگوئيم اولا شما از كسانى هستيد كه براى عنوان تجرى مستقلا عقوبت قائليد حال اگر يك عقاب باشد اين يك عقاب مال تجرى است ؟ يا مال واقع ؟ به هركدام نسبت بدهيد ترجيح بلامرجح است .\r\nثانيا از روايات استفاده مىشود كه تداخلى و وحدت عقابى در كار نيست چون حديث مىگويد : على الراضى اثم و على الداخل اثمان يكى اثم الرضا و الاعتقاد ديگرى اثم العمل القبيح فلا وجه لوحدة العقاب و اگر مرادتان از تداخل ازدياد كيفر است يعنى مىخواهيد بگوئيد : اگر صرف تجرى بود يك عقاب داشت ولى حالا كه مصادف با حرام واقعى هم درآمده عقاب شخص افزون و مضاعف مىگردد مىگوئيم بر مبناى شما اين حق است ولى\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاين را تداخل نگويند بلكه يك قانون كلى است كه هر عملى معنون به يك عنوان قبيح باشد يك عقاب دارد و هر عملى معنون به دو عنوان قبيح باشد دو عقاب دارد مثلا مايعى را كه مغصوب و نجس است اگر شرب كند دو كيفر دارد پس هر جور كه حساب مىكنيم لاوجه للتداخل .\r\nو التحقيق : به عقيدهء مرحوم شيخ ميان موارد تجرى فرقى نيست چه مصادف با واجب واقعى درآيد يا خير امّا از لحاظ مذمّت فاعلى در تمام اين موارد مذمت فاعلى هست چون تجرى كاشف از خبث باطن و نيت پليد است و امّا از لحاظ مذمت فعلى در تمام موارد مذمت فعلى و عقاب نيست چه در مواردى كه تجرى با وجوب واقعى مصادف شده و چه در مواردى كه مصادف نشده .\r\nتبصره : گاهى تجرى بر معصيت به اينست كه كارى را كه مقطوع الحرام بوده انجام دهد سپس كشف خلاف شود كه تا به حال در اين زمينه بحث مىكرديم و گاهى تجرّى بر معصيت به واسطه قصد معصيت است يعنى مصمّم است كه حرام واقعى را انجام دهد مثلا مصمم است كه دزدى كند و خيانت در امانت كند و . . . امّا صرف نيت و قصد است ولى حرام از او صادر نشده بحث در اينست كه آيا قصد المعصية همانند خود معصيت حرام است و موجب عقوبت يا خير ؟\r\nدر اين زمينه دو دسته آيات و روايات داريم :\r\n1 - از روايات فراوانى استفاده مىشود كه نيت معصيت هم موجب عقوبت است ولى عقاب آن بخشوده شد پس عقابى در كار نيست .\r\n2 - از آيات و روايات فراوانى هم استفاده مىشود كه نيّت معصيت هم عقاب دارد فى المثل حديث مىگويد : فلسفه خلود اهل نار در جهنم عبارتست از اينكه آنها مصمم بودند كه اگر براى هميشه در دنيا بمانند معصيت خدا كنند\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nو به واسطه همين نيت پليد هميشه در آتش خواهند سوخت و فلسفه جاودانه بودن اهل جنّت در بهشت آنست كه آنان تصميم داشتند كه اگر براى هميشه در دنيا بمانند عبادت و اطاعت خدا كنند و به واسطه همين نيّت هميشه متنعم خواهند بود بنابراين قصد معصيت عقاب دارد و قصد اطاعت ثواب دارد حال ما هستيم و دو دسته دليل متعارض يك دسته دلالت دارند بر عدم العقاب على قصد المعصية و دسته ديگر دلالت دارند بر عقاب بر قصد معصيت چه بايد كرد ؟ قانون متعارضين آنست كه : الجمع مهما امكن اولى من الطرح ، روى همين اصل مرحوم شيخ دو نوع توجيه و وجه الجمع ذكر مىكنند :\r\n1 - رواياتى كه مىگويد : قصد معصيت عقاب ندارد و بخشوده شده مربوط به كسانى است كه با اراده و اختيار خود از نيّت پليدى كه داشتند منصرف شده‌اند و رواياتى كه مىگويد : قصد معصيت عقاب دارد از آن كسانى است كه همچنان بر قصد معصيت باقى بودند تا اينكه دسترسى به حرام پيدا نكرد و عاجز شد لذا انجام نداد چنين كسى عقاب دارد .\r\n2 - روايات دسته اوّل مال كسانى است كه مجرّد قصد معصيت در آنها بود بدون ارتكاب خود عمل يا مقدمات آن اينان عقابشان بخشوده شده و روايات دسته دوم از آن كسانى است كه قصد معصيت دارند و با همين قصد وارد مقدمات عمل هم مىشوند ولى خود عمل حرام از آنها صادر نمىشود اين‌ها كيفرشان بخشوده نمىشود\r\nمرحوم شيخ وجه الجمع دوّم را ترجيح مىدهند و شاهدى از قرآن ذكر مىكنند و آن اينكه : قرآن فرموده :  « تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ »  از اين آيه استفاده مىشود كه اعانت بر اثم حرام است و كسى كه مقدمات حرام را انجام مىدهد مشمول اين آيه است كه اعان نفسه على الاثم و لذا كار حرامى كرده و عقاب دارد بخلاف كسى كه هيچ مقدمه‌اى از\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمقدمات بعيده و متوسطه و قريبه حرام را انجام نداده\r\nان قلت كلمهء تعاون مصدر باب تفاعل است و متبادر از اين كلمه آنست كه يكديگر را بر گناه اعانت نكنيد امّا شامل اعانة النفس على الاثم باتيان مقدمات الحرام نمىشود .\r\nقلت : آرى به دلالت مطابقى شامل اعانة النفس على الاثم نيست ولى به تنقيح مناط شامل است به اين بيان كه مناط حرمت اعانة الغير على الاثم عبارتست از مفسده‌اى كه در اعانت بر اثم است و در اين مناط لا فرق ميان اعانة الغير على الاثم و اعانة النفس على الغير ،\r\n\r\n( اقسام تجرى )\r\nتجرى بطور كلّى شش نوع است كه پنج نوع آن از بىمبالاتى و بىباكى سرچشمه مىگيرد و يك نوع آن از كمى مبالات در دين نشأت مىگيرد و آنها عبارتند از :\r\n1 - تجرّى به اينست كه صرفا تصميم و قصد گناه دارد بدون آنكه در خارج خود گناه يا مقدمات آن از وى صادر شود اين قسم گناه ندارد\r\n2 - تجرّى به اينكه قصد گناه دارد و با همين قصد وارد مقدمات گناه هم مىشود و بخشى از مقدمات معصيت يا تمام آنها را انجام مىدهد اين قسم به عقيده شيخ موجب عقوبت است .\r\n3 - قصد گناه دارد و با همين قصد عملى را كه به اعتقاد او معصيت مولى است انجام مىدهد ولى بعدا معلوم مىشود كه اين عمل حرام نبوده در اين قسم مرحوم شيخ اوّل قاطعانه فرمودند عقابى نيست ولى قبل از تبصره‌اى كه بيان شد مردّد شدند و فرمودند فيه اشكال\r\n4 - علم اجمالى دارد به اينكه يا اين حرام است يا آن حال احد الامرين را مرتكب مىشود به اميد رسيدن به حرام واقعى مثلا مىگويد\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاين مايع را شرب مىكنيم به اميد اينكه همين مايع خمر باشد\r\n5 - باز هم علم اجمالى دارد ولى احد الامرين را كه مرتكب مىشود از اين باب است كه باكى ندارد كه در حرام واقعى بيفتد يا نه مثلا مىگويد : من اين كاسه را سر مىكشم خواه شراب باشد يا نه ولى قصد هيچ طرف را ندارد\r\n6 - باز هم علم اجمالى دارد ولى احد الامرين را كه مرتكب مىشود به اين اميد است كه ان‌شاءالله حرام واقعى نباشد ولى احتمال هم مىدهد كه شايد حرام واقعى باشد اين قسم از كم‌مبالاتى سرچشمه مىگيرد .\r\nقسم 4 و 5 و 6 هر سه مشتركند در اينكه فاعل جاهل است منتهى جهالت گاهى عذر است و عقاب را برمىدارد همان‌طورىكه در شبهات بدويه و شك در تكليف چنين است و لذا در آن موارد و لو حرام واقعى را هم مرتكب شده باشد معصيت صدق نمىكند چون اصل برائت براى او عذرآور است و گاهى جهالت عذر نيست مثل موارد شك در مكلف به يا علم اجمالى به اصل التكليف حال در سه صورت اخيره شرط صدق تجرى اينست كه جهل عذر نباشد يعنى شبهه بدويه نباشد بلكه مقرون به علم اجمالى باشد و الّا اصلا تجرى صدق نمىكند و احتمال معصيت هم داده نمىشود\r\nدر تمام اقسام ستهء تجرى مذمت فاعلى هست انما الكلام در مذمت فعلى است كه سه صورت اول را محاسبه كرديم و در سه اخيره هم مسئله روى مبانى باب علم اجمالى دور مىزند\r\nگفتار شهيد در قواعد : مرحوم شهيد در قواعد فرموده : نيت معصيت تنها بدون تلبّس به معصيت نه عقاب‌آور است در قيامت و نه موجب مذمت است در دنيا بر خلاف ما كه گفتيم مذمت فاعلى حتما دارد و اگر با نيت معصيت وارد شد در عملى كه خيال مىكرد حرام و معصيت است سپس كشف خلاف شد آيا اين نيت مؤثر است و عقاب مىآورد يا نه ؟ دو احتمال دارد :\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n1 - از آنجا كه عمل مصادف با حرام واقعى نشده نيّت معصيت با چنين عملى در حكم نيّت خالص و بدون ارتكاب عمل است پس مؤاخذه ندارد .\r\n2 - اين نيّت با شروع در عمل دلالت مىكند بر هتك حرمت و بر جرئت بر معاصى پس موجب عقوبت است ، بعد فرموده : اگر كسى مايع مباحى مثل آب را با تشبيه خود به شارب الخمر بياشامد كار حرامى كرده و عقاب دارد البته منظور صرف نيت نيست كه نيّت كند من شراب مىخورم ولى در واقع آب مىخورد بلكه منظور اينست كه حركات مخصوص شرب خمرى را از خود بروز بدهد سپس جناب شهيد چند نمونه از موارد تجرى را ذكر مىكنند\r\n1 - شخصى وارد منزل شخص ديگر شد در آنجا با زنى روبرو شد و خيال كرد او اجنبيه است و با او جماع نمود سپس معلوم شد كه زن خودش يا امهء خودش بوده اينجا تجرّى است .\r\n2 - گمان مىكرد همسرش حائض است و عمدا با او جماع كرد سپس معلوم شد كه پاك بوده اين هم تجرى كرده\r\n3 - هجوم برد و لقمهء غذائى كه در دست ديگرى بود به زور گرفت و به گمان اينكه مال غير است خورد سپس معلوم شد كه طعام خودش بوده اين نيز تجرى كرده و همان دو قول در اينجا هست\r\n4 - گوسفندى را به قصد اينكه مال ديگرى است ذبح كرد سپس معلوم شد ملك خود او است\r\n5 - انسانى را با اعتقاد به اينكه محقون الدم است به قتل رساند سپس معلوم شد كه او مهدور الدم بوده\r\nدر تمام اين موارد تجرى صدق مىكند و اقوالى كه در باب تجرى هست مىآيد كه آيا عقاب دارد يا نه ؟\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nدر آخر مىفرمايد : برخى از علماء عامه گفته‌اند شخص متجرى به واسطه تجرى فاسق مىشود و از عدالت مىافتد چون معلوم مىشود باكى از معاصى ندارد و ملكهء عدالت در او نيست و در قيامت هم عقاب مىشود به يك عقاب متوسط بين عقاب گناه كبيره و صغيره ولى شهيد ره مىفرمايد : هر دو حكم شما قول بلا دليل و از باب تخمين زدن است و گرنه دليل ندارد .\r\nنتيجه : در باب تجرى سه نظريه مطرح شد\r\n1 - تجرى موجب عقوبت است مطلقا و هو قول المشهور\r\n2 - تجرى موجب عقوبت نيست مطلقا و هو رأى الشيخ ابتداء ولى در آخر اقسامى درست كرد و تفصيل داد و در مورد بحث مشهور مردد شد كه آيا عقاب دارد يا نه چنان كه شهيد هم فرموده فيه نظر\r\n3 - صاحب فصول تفصيل داد ميان مواردى كه تجرى با واجب واقعى مصادف درآيد / با مواردى كه مصادف درنيايد .\r\n\r\n( تنبيه دوّم )\r\nبراى بدست آوردن هر معلوم جديد و از جمله احكام شرعيه طرق گوناگونى وجود دارد كه پاره‌اى از آن راهها مورد قبول همهء دانشمندان شيعه و پاره‌اى مورد انكار همهء فقهاء و محدثين شيعه و برخى مورد اختلاف است و ما فهرست‌وار آنها را ذكر نموده و مورد بحث را در تنبيه دوم مشخص مىسازيم :\r\n1 - از راه دليل نقلى قطعى ، مانند : نص قرآن - خبر متواتر منصوص ، اجماع محصّل .\r\n2 - از راه دليل نقلى ظنى ، مانند : خبر واحد ثقه - ظواهر قرآن ، شهرت فتوائيه بنا بر قولى و نيز اجماعات منقوله بنا بر قول گروهى .\r\n3 - از راه اصول عمليّه ، مانند : اصالة البراءة ، اصالة الاستصحاب\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاصالة الاحتياط ، اصالة التخيير ، اصالة الطهارة ، اصالة الحليه و اصالة عدم التذكية و . . .\r\n4 - از راه دليل عقلى ظنى ، مانند : قياس و استحسان و مصالح مرسله بر مبناى عامّه ،\r\n5 - از راه بناء قطعيهء عقلائيّه كه از سوى شرع مقدس ردع نشده باشد .\r\n6 - از راه حكم عقل قطعى بديهى ، مانند ضروريات دين و مذهب .\r\n7 - از راه حكم عقل قطعى فطرى ، مانند حسن عدل و انقياد و قبح ظلم و تجرى و . . .\r\n8 - از راه حكم عقل قطعى نظرى و استدلالى يعنى با استدلالات عقليه و چيدن صغرى و كبراى عقلى حكم شرعى را استخراج كنيم ،\r\nمورد بحث و گفتگو در اين تنبيه همين طريق هشتم است و طرف بحث ما هم عبارتند از اصوليين و اخباريين :\r\nامّا اصوليين مىگويند : در قطع طريقى هيچ امتيازى ميان اسباب و عوامل قطع وجود ندارد بلكه قطع از هر راهى كه حاصل شود [ چه از راه آيات و روايات و چه از راه مقدمات عقليّه بديهيّه و چه از راه حكم عقل نظرى ، چه از طرق متعارف و يا غير متعارف 
  ] طريق بسوى واقع است و واقع را صددرصد براى مكلّف منكشف مىكند و پس از آمدن قطع هيچ حالت منتظره‌اى نيست بلكه بر قاطع به حكم عقل متابعت از اين قطع واجب و لازم است به حكم همان بيانى كه در آغاز مقصد اوّل كتاب گذشت و اعاده نمىشود چنان كه عمر گذشته قابل اعاده نيست .\r\nو امّا اخباريّين مىگويند : بايد تفصيل داد ميان طرق گوناگون قطع به اين صورت كه : قطعى كه از راه آيات و روايات حاصل شود ارزشمند بوده\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو واجب الاتباع است و نيز قطعى كه از راه حكم عقل ضرورى حاصل شود حجّت است امّا قطعى كه از راه مقدمات عقليّهء نظرى و استدلالى بوجود آيد و بر حكمى از احكام شرعيه تعلّق گيرد اعتبارى ندارد .\r\nدليل اخباريّين :\r\nاستدلالهاى عقلى و مقدمات عقلى نظرى كثير الخطا هستند « صغرى »\r\nو هر چيزى كه كثير الخطا باشد قابل اعتماد نيست و عند العقلاء ارزشى ندارد « كبراى »\r\nپس مقدمات عقلى استدلالى ارزشمند نيستند « نتيجه »\r\nاثبات صغرى : براى اثبات اين ادّعا كافيست كه نگرشى هرچند گذرا به علوم گوناگون استدلالى چه دانشهاى طبيعى و چه علوم ماوراء طبيعى داشته باشيم و با هزاران استدلال موجود در علوم روبرو شويم و اختلاف نظرهاى دانشمندان را در نتيجه‌گيريها مورد ملاحظه قرار دهيم كه فى المثل عالمى قدمت جهان را و ديگرى حدوث عالم را ادّعا و اثبات مىنمايد يا مثلا عالمى تنها راه دريافت حقايق را استدلال عقلى صرف و ديگرى فقط راه رياضات نفسانيه را راه حقيقى مىداند يا مثلا صدها سال هيئت بطلميوسى در جهان هيئت حاكم بود و هم‌اكنون چند صد سال است كه هيئت كپرنيكى و كپلرى در جهان مطرح است يا مثلا فقيهى وجوب عينى نماز جمعه را در عصر غيبت ادّعا مىكند و فقيه ديگر وجوب تخييرى را و سوّمى حرمت آن را و . . . با اين ملاحظه اجمالى گمان مىكنم هر عاقلى صغراى فوق را تأييد مىكند امّا كبرى نيازى به بيان ندارد و يك امر عقلائي است كه وقتى طريقى 70 / يا بيشتر خطا مىكند بدان وقعى نمىنهند ، با اين بيان استنتاج فوق حتمى است\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو بقول مناطقه شكل اوّل بديهى الانتاج است\r\nجواب مرحوم شيخ به اخباريين :\r\nمقصود شما از اين استدلال چيست ؟ اگر مراد شما آنست كه [ القطع الحاصل بالفعل من المقدمات العقليّة لا اعتبار به 
  ] مىگوئيم : اوّلا بحث ما در قطع طريقى است و قبلا گفتيم كه در قطع طريقى ( از هر طريقى كه حاصل شود ) هيچ جاعل و معتبرى نمىتواند دخالت كند نه اثباتا چون تحصيل حاصل است و نه نفيا چون مستلزم تناقض است . و ثانيا اگر قطعى كه از راه حكم عقل نظرى بوجود آمده كثير الخطا است ، هكذا قطعى كه از راه كتاب و سنّت براى فقيه و مجتهد پيدا مىشود كثير الخطا است زيرا پرواضح است كه مجتهد معصوم نيست و اى چه‌بسا در صدها مورد به حكمى از احكام از طريق آيه يا روايت قاطع شود و قطع او خطا باشد بنابراين اگر بدليل كثرت خطا قطع موجود از مقدمات عقليه ارزشى ندارد بايد به همين دليل قطع حاصل از مقدمات شرعى هم بىاعتبار باشد و لا يلتزم به احد من الاخباريين\r\nولى اگر مرادتان اينست كه : ما كارى به قطع حاصل از اين طريق نداريم بلكه ما مىگوييم چون اين راه اطمينان‌آور نيست اساسا نبايد از اين راه حركت كنيم حالا قطع بيايد يا نيايد ، طى اين طريق قدغن ، خواهيم گفت :\r\nاوّلا ما قبول نداريم كه مقدمات عقليهء نظريه كثير الخطا باشند بلكه شايد از هزار تا استدلال مثلا 20 يا 30 تا و يا 100 تا خطا باشد ولى نسبت به كل 10 / خواهد بود .\r\nثانيا برفرض قبول كثرت خطا جواب نقضى خواهيم داد به اينكه : در مقدّمات شرعى هم فهم مجتهدين متفاوت است و كثرت خطا موجود است .\r\nآرى اگر قبول كنيم كه مقدمات عقلى كثير الخطا است و نيز بپذيريم كه در قطع حاصل از طريق شرعى كثرت خطا نيست و از جواب نقضى صرفنظر\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nكنيم خواهيم گفت : براى اين سخن شما وجهى است يعنى مقبول است زيرا كه طريق كثير الخطا كثيرا ما موجب تفويت مصلحت يا القاء در مفسده مىگردد و عقل آن را تقبيح مىكند پس نبايد از اين راه رفت و اگر رفتيم و خطا كرديم معذور نخواهيم بود ولى تمام سخن در اينجا است كه آيا در حكم عقل نظرى كثرت خطا هست يا خير ؟ ما قبول نداريم\r\n\r\nسخنان محدّث استرآبادى ره :\r\nشيخ انصارى پس از ردّ استدلال اخباريين مىپردازند به بيان سخنان گروهى از اشخاص شاخص اخباريّين كه گفتار خود آنها هم با يكديگر متفاوت است ، در آغاز كلامى از رئيس اخباريين يعنى مولى محمد امين استرآبادى صاحب كتاب الفوائد المدنيه نقل مىكنند :\r\nايشان مدّعى شده كه تنها راه نجات در غير ضروريات دين چنگ زدن به سخنان معصومين ( ع ) و شنيدن از آنان است و اگر به استدلالات عقلى دل بستيم و در خلاف واقع افتاديم در قيامت معذور نخواهيم بود براى اثبات اين مدّعا دلائل فراوانى آورده براى نهمين دليل خود مقدّمه‌اى باصطلاح خودش دقيقه و شريفه آورده كه ما در اينجا همان مقدّمه را نقل مىكنيم :\r\nبطور كلّى علوم و دانشها بر دو قسمند : 1 - دانشهاى ضرورى و بديهى از قبيل متواترات ، تجربيات ، مشاهدات و . . . كه در هر علمى امكان دارد 2 - دانشهاى نظرى و اكتسابى و استدلالى ، اين قسم به نوبت خود سه شعبه دارد :\r\n1 - دانشهائى كه موادّ آنها و مباديشان امر محسوس است مثل علم جغرافيا كه پيرامون خصوصيات اقليمى كرهء زمين سخن مىگويد و مانند دانش پزشكى كه پيرامون بدن و اجزاء آن گفتگو مىكند كه هر دو از امور حسى هستند .\r\n2 - دانشهائى كه مواد و مبادى و صغريات و كبريات آنها قريب به حسّ است يعنى از محسوسات نيستند ولى از عقليّات واضحه هستند كه به منزلهء\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nامور حسيه هستند ، نظير علم حساب كه پيرامون عدد گفتگو مىكند و علم هندسه كه راجع به كمّ متصل سخن مىگويد ، سرّ اينكه اين‌گونه از دانشها موادشان به حس نزديك است آنست كه مسائل و قضاياى هندسى و حسابى نوعا از قضاياى برهانى است و قضاياى برهانى بلاواسطه يا مع الواسطه به بديهيات ستهء منطقى يعنى اوليات - مشاهدات - فطريات - حدسيات - متواترات و تجربيات منتهى مىشوند و اين قضايا اگرچه عقلى هستند ولى در بداهت و وضوح همانند امور حسيّه مىباشند در اين‌گونه از علوم و دانشها خطا و اشتباه راه ندارد بدليل اينكه اشتباه در يك استدلال يا از لحاظ صورت و شكل الاستدلال است از قبيل اينكه حدّ وسط مثلا در صغرى و كبرى كاملا تكرار نشده و يا مثلا موجبه بودن صغرى و يا كلّيت كبرى رعايت نشده و بقول شيخ بهائى :\r\n مغكب اول خينكب ثانى و مغكاين سيم * در چهارم مين كغ يا خين‌كاين شرط دان \r\nاين رمزها در استدلال رعايت نشده و يا از لحاظ موادّ اوّليهء استدلال است كه مثلا به جاى برهان از مغالطه استفاده شده و . . . حال انسان دانشمندى كه با قواعد منطقى سروكار دارد با اين دستورالعملها به خوبى آشنا است و لذا خطا از حيث صورت معقول نيست و از جهت مادّه هم چون مواد قريب به حس است اشتباه معنى ندارد و لذا در مسائل اصلى حساب و هندسه اختلاف نظر در كار نيست .\r\n3 - دانشهائى كه موادّ آنها يعنى صغريات و كبرياتشان نه حسى است و نه قريب به حس است بلكه از امور عقليّه نظريه و استدلاليه است و بقول محدث استرابادى « بعيدة عن الاحساس » نظير دانش حكمت الهى كه پيرامون وجود و حقايق وجودى گفتگو مىكند . . .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nو نظير دانش حكمت طبيعى كه در اطراف جسم طبيعى و عوارض آن سخن مىگويد\r\nو نظير دانش كلام كه پيرامون مبدأ و معاد سخن مىگويد\r\nو نظير دانش اصول فقه كه پيرامون مسئله حجيّت و عوارض آن گفتگو مىكند\r\nو نظير دانش فقه كه 95 / مسائل آن نظرى و استدلالى بوده و نياز به استدلال دارد\r\nو نظير پاره‌اى از قواعد منطقى از قبيل اينكه كل انسان كاتب بالامكان آيا كل انسان بالفعل كاتب بالامكان و يا كل انسان بالقوة كاتب بالامكان كه ميان فارابى و ابن سينا مورد اختلاف است . اين بود چند نمونه از دانشهاى نظرى .\r\nحال در اين‌گونه از دانشها اختلاف نظر و مشاجرات و اشتباهات ميان دانشمندان فراوان است و هيچ ضابطه‌اى هم براى رفع اين خطاها و اشتباهات نيست و لذا به اين‌گونه از علوم اعتماد نشايد كرد البتّه خطا در صورت استدلال نيست آرى خطا در مادّهء استدلال است زيرا كه ضابطهء كلّى در دست نيست مبنى بر اينكه موادّ استدلالات وضعشان فلان است آرى در منطق بطور مجمل و سربسته موادّ اقيسه و استدلالات را به پنج قسم تقسيم نموده كه عبارتند از : برهان - خطابه - جدل - شعر - مغالطه و هركدام را تعريف هم نموده امّا بيان نكرده كه كدام مادّه در فلان استدلال برهانى است و كدام مادّه مغالطه‌اى ؟ و . . .\r\nبلكه به دقّت خود انسان حواله شده كه با تأمّل تشخيص دهد و اشتباه در تشخيص فراوان است .\r\nو سرّ مطلب آنست كه موادّ استدلالها نامتناهى است و هر روز هم\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاستدلالهاى جديدى به بازار علم عرضه مىشود و كدام ضابطه بما مىگويد كه مثلا از اين ده‌هزار صغرى و كبرى دو هزار آن برهانى و پنج هزار آن مغالطه‌اى و . . . مىباشد ؟ چنين ضابطه‌اى نداريم و لذا خطا و اشتباهات فراوان است .\r\nسپس محدث استرابادى مثالى از حكمت طبيعى مىآورند و آن اينكه :\r\nفلاسفهء الهى از يونان باستان تا زمان مرحوم صدر المتألهين دو گروه بودند :\r\n1 - مشائين كه پيروان ارسطاطاليس يونانى ، معلّم اول بودند\r\n2 - اشراقيين كه پيروان افلاطون و شيخ شهاب الدين سهروردى بودند\r\nگروه اوّل تنها وسيلهء شناخت حقايق را عقل و قياس و استدلال‌هاى برهانى مىدانستند گروه دوّم مىگويند : تنها راه شناخت حقايق عبارتست از تزكيه و تصفيه بايد آئينهء دل را جلا و صفا داد و صيقل بخشيد تا انوار الهى در آن اشراق نمايد و شناخت استدلالى را شناختى ناقص و كم‌رنگ مىدانند و شناخت حقيقى و وجدان و يافتن را در اشراقات منحصر مىكنند و به اهل استدلال مىگويند :\r\n پاى استدلاليان چوبين بود * پاى چوبين سخت بىتمكين بود \r\nحال اين دو گروه در طول تاريخ اختلاف نظرهاى زيادى با يكديگر داشتند چه در حكمت نظرى و چه عملى چه در بخش الهيات و چه طبيعيات از جمله اختلاف نظرهاى آنان پيرامون هيولى است مشائين مىگويند : هر جسمى از دو جوهر تركيب يافته يكى بنام هيولى يا ماده و ديگرى بنام صورت نوعيّه ، هيولى عبارتست از استعداد و قابليّت يك شىء براى اينكه به يك\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nصورت نوعيهء جديد مصوّر شود و صورت نوعيه عبارتست از فعليّة الشىء كه فلاسفه مىگويند فعلية الشىء يا شيئية الشىء بصورته لا بمادته فى المثل آب خارجى الآن كه آب است مصور به صورت نوعيهء مائيه است ولى استعداد و قوّهء بخار شدن در او هست هنگامى كه بواسطهء حرارت تبديل به بخار شد صورت مائيه رفت و صورت بخارى جاى آن را گرفت و باز الآن كه صورت بخاريّه دارد استعداد صورت مائيه در او هست و هكذا در نطفه و علقه و مضغه و صورت انسانى حال مشائين براى اثبات هيولى در اجسام ادّعاى بداهت مىكنند و مثال مىزنند به آبى كه در يك كوزه بود اين الآن يك آب است و يك صورت نوعيّهء مائيه دارد ولى هنگامى كه آن را به دو ظرف تقسيم كنيم آن آب قبلى و صورت مائيه واحد معدوم شد و دو صورت نوعيه جديد حادث شد و الآن در خارج دو آب داريم پس اعدامى صورت گرفت و احداثى از طرفى هم ميان اين دو آب حادث با آن يك آب معدوم ارتباط وجود دارد يعنى اين‌گونه نيست كه آن آب قبلى بكلّى معدوم شده باشد و اين دو آب جديد از كتم عدم و بدون ارتباط به آن معدوم ايجاد شده باشند بلكه منشأ پيدايش اين دو آب همان آب واحد است حال اين ارتباط و قابليت كه آب قبل استعداد تبديل شدن به اين دو آب را داشت نامش هيولى است و هو بديهى ظاهر البداهة\r\nمتقابلا اشراقيين منكر هيولى بوده و مىگويند اجسام بسيطند و آن همان صورت نوعيّه است و خبرى از هيولى نيست و اين‌ها نيز ادّعاى بداهت دارند و مىگويند : در آن مثالى كه مشائين آوردند نه اعدامى نسبت به آب اول صورت گرفته و نه احداث جديدى بلكه اين شخص همان شخص است اين آب خارجى همان آب خارجى است و تنها صفتى از صفات آن تغيير يافته يعنى قبلا داراى هيئت اتصاليه بود و الآن داراى هيئت انفصاليه است پس تمام سخنان مشائين باطل است . حال ملاحظه بفرمائيد كه دو گروه بزرگ از\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nفلاسفه در يك امرى اختلاف دارند و هركدام هم براى مدعاى خويش ادعاى بداهت مىكنند و لا شك در اينكه يكى از اين دو نظريه خطا است و همچنين اختلافات بعدى كه برفرض تركيب آيا جسم از اجزاء متناهى تركيب يافته يا از اجزاء نامتناهى ؟ آيا جسم از اجزاء بهم پيوسته مثل حلقات زنجير تركيب يافته يا از اجزاء از هم گسسته مثل اجزاء يك من آرد مثلا ؟ و . . . با اين محاسبات چگونه مىتوان به حكم عقل اعتماد نمود و از راهى كه عقل نظرى ارائه مىكند طى طريق كرد ؟ !\r\nاشكال : اگر شما بگوئيد جناب محدث استرابادى همان گونه كه استدلالات عقلى كثير الخطا است همچنين در مسائل نظرى فقه و علم اصول دين نيز اختلاف نظر فراوان است فى المثل نماز جمعه در عصر غيبت چه حكمى دارد ؟ واجب است ؟ يا حرام ؟ واجب عينى است ؟ يا تخييرى ؟ و . . .\r\nيا مثلا دانشمندى طرفدار سهو النبى است و ديگرى منكر آن است و . . .\r\nبنابراين اگر به اين دليل كه در علوم استدلالى اختلاف نظر وجود دارد ارزشى ندارند پس بايد به همين دليل علوم نقلى هم نبايد معتبر باشد زيرا استنباط فقهاء از آن متفاوت است و قطعا بعضى خطا است و اى چه‌بسا همهء آن انظار خطا باشد .\r\nجواب : محدث مذكور مىگويد : به عقيدهء من منشأ اختلاف علماء اسلام در علوم دينيه عبارتست از دخالت دادن عقل در حريم شرع يعنى فرض كنيد حديثى داريم مبنى بر اينكه پيامبر در نمازى سهو كرد اگر ما بوديم و ظاهر حديث همه علماء اسلام متفق القول سهو النبى را مىپذيرفتند ولى اينكه دو گروه شده‌اند :\r\n1 - شيخ صدوق و گروهى سهو النبى را تصديق مىكنند\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n2 - بيشتر علماء شيعه منكر اين امر هستند\r\nبخاطر دخالت عقل است به اينكه يك دسته مىگويند : سهو النبى لطف على العباد فيجوز در نتيجه حديث را مىپذيرند و يك دسته مىگويند : سهو عيب است و اگر در پيامبر باشد اعتماد مردم از او سلب مىشود و در نتيجه نقض غرض لازم مىآيد . . . لذا حديث را رد كرده‌اند پس سرچشمه اختلاف نظر همانا دخالت دادن عقل استدلالى است .\r\n\r\nسخنان محدث جزائرى\r\nمرحوم سيد نعمت اللّه جزائرى كه يكى از چهره‌هاى سرشناس اخباريين است كتابى در شرح تهذيب مرحوم شيخ طوسى نوشته در مقدمات آن شرح فرمايشات محدث استرابادى را با طول و تفصيل نقل كرده سپس فرموده : من نيز اين سخنان را قبول دارم سپس فرموده : اگر كسى به ما اعتراض كند به اينكه : شما اخباريين با اين محاسبات عقل را به كلى عزل ساختيد و هيچ‌گونه ارزشى براى آن قائل نشديد پس عقل چه محلّى از اعراب دارد ؟\r\nخواهيم گفت : خير عقل بكلّى بىارزش نشده و در حوزهء ادراكات خودش ارزش دارد بيان ذلك : اما بديهيات از هر علمى كه باشد من‌جمله از علم فقه مربوط به عقل است و حاكم على الاطلاق در آن عقل انسان است ، و امّا در مسائل نظرى : در مواردى كه عقل حكم به مطلبى مىكند و از دليل شرعى هم بر خلاف آن صادر نشده چه اصلا دليل نقلى نباشد و يا باشد ولى موافق با عقل باشد باز حكم عقل ارزش دارد و نيز در مواردى كه عقل حكمى دارد و از نظر نقل يك دليل بر وفق عقل است و يك دليل بر خلاف آن باز هم حكم عقل مرجح مىشود و ترجيح مىدهد يك دليل نقلى را بر نقلى ديگر تنها در مواردى كه العقل يحكم بالحسن و الوجوب مثلا و النقل يحكم بالحرمة و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nهيچ دليل ديگرى هم موافق عقل نيست در چنين موردى بين العقل و النقل تعارض در مىگيرد و ما اخباريين تنها در اين مورد دليل نقلى را بر عقلى مقدم مىداريم در پايان فرموده : و هذا اصل يبتنى عليه مسائل كثيرة كه مرحوم آشتيانى به چهار مسئله در كتاب بحر الفوائد اشاره كرده\r\n\r\nجواب شيخ :\r\nشيخ انصارى ره در جواب محدث جزائرى مىفرمايد : امّا اينكه گفتيد و هذا اصل يبتنى عليه . . . متأسفانه كتاب شرح تهذيب نزد من نيست تا آن فروعات را يك‌به‌يك ملاحظه كرده و جواب بدهم [ ما عرض كرديم كه شاگرد ارزندهء مرحوم شيخ يعنى مرحوم آشتيانى در كتاب گرانسنگ بحر الفوائد به چهار مورد اشاره نموده و سپس به تفصيل از آنها جواب داده 
  ]\r\nو امّا اينكه فرموديد : هرگاه حكم عقل نظرى با دليل نقلى تعارض كرد ما جانب دليل نقلى را مىگيريم و آن را مقدم مىداريم بايد بگويم كه اين سخن از محالات است زيرا بحث ما در حكم عقل قطعى است و از طرف ديگر دليل نقلى هم يا قطعى است و يا ظنّى حال با توجه به اين دو نكته كوتاه معناى سخن شما اينست كه اگر قطع حاصله از مقدمات عقليه با قطع حاصله از دليل شرعى يا با ظن حاصله از طرق شرعى معارضه كردند ما قطع يا ظن حاصله از دليل شرعى را مقدم مىداريم و چنين چيزى از محالات است ، براى توضيح مطلب يك مقدمه كوتاه را مىآوريم :\r\nدر باب تعادل و تراجيح در بحث شروط تعارض گفته شده كه هيچ‌گاه دو دليل قطعى با يكديگر تعارض پيدا نمىكنند زيرا مستلزم قطع به متنافيين است يعنى مستلزم آنست كه مكلف در آن واحد هم قطع به وجوب مثلا داشته باشد و هم قطع به عدم وجوب ، يا هم قاطع به وجوب باشد و هم به حرمت و اين محال است چون معناى قطع به يك طرف قضيه آنست كه طرف ديگر احتمالش\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nهم داده نمىشود تا چه رسد به ظن يا قطع به آن طرف همچنين يك دليل قطعى با يك دليل غير قطعى هم تعارض نمىكنند زيرا دليل قطعى حتما حجت است و دليل غير قطعى حتما لا حجت است و هيچ‌گاه حجت با لا حجت تعارض نمىكند همچنين يك دليل ظنى با دليل ظنى ديگر اگر حجيت آن دو مشروط به ظن فعلى باشد با يكديگر تعارض پيدا نمىكنند بنابراين تعارض هميشه ميان دو امارهء ظنيه‌اى كه شأنيت دارند كه مفيد ظن باشند و لو بالفعل در اثر ابتلاء به معارض مفيد ظن فعلى نيستند در چنين موردى تعارض معقول است با حفظ اين مقدّمه مىگوئيم : اگر ما از راه مقدمات عقليّه قطع به حكمى از احكام پيدا كرديم ديگر چگونه ممكن است كه از راه آيات و روايات قطع يا ظن به خلاف آن پيدا كنيم ؟ اين از محالات است زيرا معناى قطع به چيزى از راه عقلى آنست كه احتمال خلاف صفر است و حتى احتمال طرف ديگر هم با قطع به اين طرف قابل جمع نيست تا چه رسد به ظن به طرف ديگر با قطع به آن طرف پس سخن شما مستلزم قطع به متنافيين است و اين از آدم احول سزد نه از آدم سالم و عكس مطلب همچنين است يعنى اگر ما از راه دليل نقلى بر امرى از امور قاطع يا ظان شديم چگونه ممكن است از طريق حكم عقل قطع به خلاف آن پيدا كنيم ؟ بنابراين گفتار شما كاملا باطل و محال است و بقول مرحوم آشتيانى در ص 36 بحر الفوائد :\r\nهذا افحش من القول بعدم حجية القطع الحاصل من المقدمات العقلية\r\nضرورة امتناع حصول القطع بالمتنافيين كالقطع باحدهما و الظن بالآخر و الظن بهما فعلا\r\n\r\nسخنان محدث بحرانى :\r\nمرحوم شيخ يوسف بحرانى صاحب كتاب الحدائق الناضرة در مقدمات كتاب حدائق فرموده : عقل در يك تقسيم دو شعبه مىگردد :\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n1 - عقل فطرى بالمعنى الاخص\r\n2 - عقل فطرى بالمعنى الاعم يا مطلق\r\nمنظورشان از عقل فطرى قسم اوّل عبارتست از « العقل الخالى عن الاوهام و الخيالات و الشبهات » يعنى عقلى كه به همان فطرت اصلى و اوّلى و به همان خلقت خدا دادى خود باقى مانده و آلوده به شبهات نشده و در دام هواها و هوسها گرفتار نيامده و همان عقل ناب و خالص از تأثير خيال‌گرائىها و پندارگرائيها و القاء شبهات ، به نظر محدث بحرانى چنين عقلى بسيار نادر الوجود و انگشت شمار است و تنها در انبياء و ائمه ( ع ) و انسانهاى تالى تلو معصوم وجود دارد و به عقيدهء ايشان آن عقلى كه حجت باطنى الهى بر افراد بشر است همين عقل است و قانون ملازمه در اصول هم كه مىگويند\r\nكلّما حكم به العقل حكم به الشرع\r\nو كلما حكم به الشرع حكم به العقل\r\nمربوط به همين عقل فطرى سالم از اوهام و هواهاى نفسانيه است .\r\nو منظورشان از عقل فطرى قسم ثانى عبارتست از عقول اكثر مردم كه از تأثير عوامل متعدّد سالم نمانده بلكه هواهاى نفسانى - گناهان - القاء شبهه ، خيالات و . . . در آن رخنه كرده و خورشيد عقل را قدرى منكسف نموده كه بقول شاعر :\r\n انارة العقل مكسوف بطوع هوى * و عقل عاصى الهوى يزداد تنويرا \r\nالبته شدت و ضعف دارد يعنى در برخى از انسانها اين تأثيرات بيشتر است و در بعضى كمتر بعد از اين تقسيم محدث بحرانى فرموده : امّا عقل فطرى بالمعنى الاعم بايد گفت در احكام فقه و حلال و حرام الهى هيچ دخالتى ندارد\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبلكه فقط بايد احكام شرعيه را از آيات و روايات و كلمات معصومين ( ع ) بدست آوريم بدليل اينكه احكام اللّه توقيفى هستند يعنى توقف دارند بر شنيدن از معصومين ( ع ) كه زبان شارع مقدس هستند بنابراين لا مدخل للعقل چه عقل بديهى و چه نظرى و امّا در غير احكام شرعيه يعنى در امورى كه توقيفى نيستند مثل اعتقادات اگر چنانچه عقل بديهى بر چيزى حكم كند مثل حكم به اينكه « اجتماع نقيضين محال است » اين حكم عقل ارزش دارد و اگر عقل استدلالى بر چيزى حكم كند و دليلى از شرع يا عقل بر وفاق يا خلاف نباشد باز ارزش دارد و اگر چنانچه عقل نظرى حكمى صادر كند و دليل ديگرى از عقل يا نقل بر وفق حكم عقل باشد باز حكم عقل ارزش دارد و تأييد مىگردد و اگر چنانچه اين حكم عقل مبتلا به معارض شد يا آن معارض يك حكم عقلى ديگر است و يا يك دليل شرعى است\r\nاگر معارض حكم عقل باشد باز دو صورت دارد 1 - يا اينست كه احد الدليلين العقليين مؤيدى از دليل شرعى دارند در اينجا آن حكم عقلى كه مؤيّد دارد ترجيح داده مىشود فى المثل يك دليل عقلى مىگويد :\r\nالعالم متغير و كل متغير حادث فالعالم حادث\r\nدليل ديگر مىگويد : العالم اثر القديم و اثر القديم قديم فالعالم قديم\r\nو روايات فراوانى هم داريم مبنى بر حدوث عالم اينجا هم دليل عقلى اوّل ترجيح داده مىشود\r\n2 - و يا اينست كه هيچ‌كدام از دو حكم عقلى معارض مؤيدى از دليل شرعى ندارند مثلا يك دليل عقلى مىگويد : جسم طبيعى مركب است دليل عقلى ديگر مىگويد بسيط است و هيچ آيه يا روايتى هم در اين باره نيست در اينجا در تقديم احد الحكمين على الآخر اشكال است .\r\nو اگر معارض با اين حكم عقل يك دليل عقلى باشد باز دو صورت\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nدارد :\r\n1 - گاهى دو دليل نقلى داريم كه معارض يكديگرند و حكم عقل با يكى از آن دو موافق است در اين صورت حكم عقل موجب رجحان يكى بر ديگرى مىشود منتهى اين در حقيقت تعارض بين عقل و نقل نيست بلكه تعارض ما بين دو نقل است و عقل پشتيبان يكى از آن دو است فى المثل پاره‌اى از روايات دلالت بر جسم بودن خداوند دارند و پاره‌اى از روايات دلالت بر عدم جسميت دارند و دليل عقلى هم عدم را تقويت مىكند اينجا روايات دسته دوّم را اخذ مىكنيم\r\n2 - گاهى يك دليل عقلى داريم و يك دليل نقلى كه معارض يكديگرند فى المثل آيات و روايات معاد جسمانى را اثبات مىكنند ولى دليل عقلى مىگويد : اعادهء معدوم محال است پس معاد فقط بايد روحانى باشد در چنين مواردى ما اخباريين دليل نقلى را بر دليل عقلى مقدم مىداريم\r\nو امّا عقل فطرى بالمعنى الاخص اگر معارض از دليل نقلى نداشته باشد در اينجا عقل فطرى معتبر است ولى اگر با يك دليل نقلى تعارض كرد در اينكه كدام را مقدم بداريم امر مشكل است\r\n\r\nجواب شيخ به محدث بحرانى :\r\nمرحوم شيخ انصارى روىهم‌رفته چهار اشكال به محدث بحرانى دارند :\r\nاعتراض اوّل : شما گفتيد در احكام فقه عقل مدخليتى ندارد چه عقل بديهى و چه استدلالى ما از شما مىپرسيم : آيا ضروريات دين [ مثل وجوب صوم و صلاة و . . . 
  ] و ضروريات مذهب [ مثل وجوب تقيه و بطلان قياس و . . . 
  ] را قبول داريد يا خير ؟ خواهيد گفت : آرى ، دوباره مىپرسيم آيا در ضروريات\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nدين و مذهب نيازى به شنيدن از معصوم داريم يا همان ضرورت و بداهت كافى است ؟ خواهيد گفت : خير همان ضرورى بودن كفايت مىكند و نيازى به شنيدن از معصوم نيست حال اشكال ما اينست كه مگر احكام عقل بديهى كه مورد قبول همهء عقلاء عالم است مثل حسن احسان و . . . و در بداهت بدرجه‌اى رسيده كه همانند 4 * 2 * 2 گرديده كمتر است از ضروريات دين و مذهب كه در اين‌ها ضرورت و بداهت كافى است ولى در آنها كافى نباشد ؟ چطور در اينجا به ضرورت بسنده مىكنيد ولى در آنجا به بداهت اعتنا نمىكنيد ؟ اين يك بام و دوهوا است\r\nاعتراض دوّم : شما گفتيد اگر قطع حاصل از دليل عقلى با دليل نقلى تعارض كرد ما نقل را مىگيريم . . . ما همان جوابى كه به محدث جزائرى داديم به شما هم مىدهيم و آن اينكه چنين چيزى از محالات است زيرا اگر از راه عقل قطع به امرى پيدا كرديم از طريق شرع حتى احتمال خلاف آن‌هم داده نمىشود تا چه رسد به ظن بر خلاف و يا بالاتر از آن قطع به خلاف كه در جواب محدث قبلى توضيح كامل داديم\r\nاعتراض سوّم : شما گفتيد اگر دو حكم عقلى نظرى با يكديگر تعارض كردند و هيچ‌كدام هم مرجحى نداشتند در تقديم يكى بر ديگرى اشكال است ، ما مىگوئيم : اوّلا چنين چيزى از محالات است چون بحث ما در حكم عقل قطعى است و اگر از يك دليل عقلى قطع به امرى حاصل شد ديگر محال است كه از راه دليل ديگر عقلى قطع به خلاف آن حاصل شود و يا حتى احتمال خلاف داده شود و ثانيا برفرض محال اگر دو تا حكم عقل قاطع با يكديگر متعارض شدند چرا گفتيد : فيه اشكال خير ترديد ندارد ، قوانين باب تعارض كاملا واضح است و آن اينكه : اذا تعارضا تساقطا و جاى ترديد نيست .\r\nاعتراض چهارم : شما در پايان گفتارتان عنوان كرديد كه اگر عقل\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nفطرى سالم با يك دليل نقلى تعارض كردند در تقديم نقلى اشكال است ما مىگوئيم : جاى ترديد نيست بلكه بلا اشكال عقل فطرى خالص مقدّم است بر هر دليل مخالفى بدليل اينكه معارف اوّليهء دين يعنى اثبات صانع و . . . با همين عقل فطرى سالم حاصل مىشود مثل شناخت انبياء و ائمه و اولياء الهى و عرفاء و اصل به حق و پائين از عقل فطرى سالم اكثر مردم با همين عقل فطرى مطلق به خالق هستى اعتراف مىكنند نظير آن استدلالى كه اعرابى نمود كه :\r\nالبعرة تدل على البعير و اثر الاقدام تدل على المسير أ فسماء ذات بروج و ارض ذات فجاج لا تدلان على اللطيف الخبير .\r\nو نظير ايمان قلبى هر انسانى كه دست او از اسباب مادّى كوتاه شده منتهى عقل فطرى سالم همواره شكوفا و فروزنده است ولى عقل فطرى مطلق معمولا در ما انسانهاى عادى مثل آتش در زير خاكستر است كه كافى است اندك طوفانى بيايد و خاكسترهاى هواها و هوسها پراكنده سازد آنجا است كه آتش فطرت از درون شعله مىكشد و انسان راه‌گم‌كرده را به مبدأ اصلى راهبر مىشود و با همين استدلال عقلى كه به بديهيات منتهى مىشوند مثل برهان امكان و وجوب كه روى اصل التناقض محال تكيه دارد ما مىتوانيم وجود صانع متعال را اثبات كنيم و . . .\r\nحال جناب اخبارى اگر شما در حكم عقل قطعى فطرى تشكيك كنيد بايد فاتحهء تمام معارف را بخوانيد زيرا با آيات و روايات كه نتوان اثبات صانع كرد چون به دور و تسلسل منتهى مىشود پس به ناچار بايد از طريق حكم عقل قطعى اين حقايق را اثبات كرد تا بتوانيم علوم شرعى را برآن مبتنى كنيم و گرنه انكار عقل يا ترديد در ادراك آن مساوى است با انكار شرع و يا ترديد در آن\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nحق نظر : شيخ ره مىفرمايد : حق مطلب آنست كه بگوئيم :\r\nهرگاه از طريق حكم عقل چه بديهى يا نظرى قطع به امرى از امور پيدا كرديم ديگر محال است از طريق شرع قطع يا ظن به خلاف آن پيدا كنيم و اگر احيانا ظواهر پاره‌اى از ادلّهء شرعيه با اين حكم عقل مخالف باشد چنانچه آن ظواهر واجد شرائط حجّيت نباشند طرح خواهيم كرد و چنانچه واجد شرائط باشند ناگزير بايد توجيه نموده و بر خلاف ظاهر آن حمل كنيم فى المثل براهين عقلى فلسفى و كلامى مىگويد : خداوند جسم نيست بلكه حقيقتى فراتر از مادّه و جسم است ولى از ظاهر برخى آيات بوى جسميت مىآيد از قبيل : يد اللّه فوق ايديهم ، و جاء ربك و الملك صفا صفا ، وجوه يومئذ الى ربها ناظرة و . . . در اينجا حكم عقل را مىگيريم و اين آيات را حمل مىكنيم بر خلاف ظاهر آن مثلا در آيهء اول مىگوئيم يد كنايه از قدرت است يعنى قدرت خدا ما فوق همهء قدرتها است و در آيه دوّم مىگوئيم : مضافى مقدر است يعنى و جاء امر ربك و در آيه سوم هم مضافى مقدر است كه وجوه يومئذ الى رحمة ربها ناظرة و هكذا آيات ديگرى كه ظاهرا با حكم عقل منافى است و در مواضع مناسبه گفته شده و همچنين است عكس مطلب يعنى اگر از راه دليل شرعى معتبر قطع به امرى پيدا كرديم ديگر محال است از طريق دليل عقل قطع به خلاف پيدا كنيم حتى اگر استدلال عقلى صورت برهانى هم داشته باشد خواهيم گفت اين مغالطه است و شبهه در برابر يك امر بديهى است فى المثل همهء اديان آسمانى بالاجماع مىگويند : جهان حدوث زمانى دارد يعنى زمانى بود كه عالم نبود و بعد بود شد حال اگر كسى با استدلال عقلى بگويد خداوند قديم است و جهان معلول خدا است و تخلّف معلول از علت تامه محال است مىگوئيم اين مغالطه است حتّى اگر در قالب شكل اوّل منطقى عرضه شود يعنى مثلا بگويد :\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nحكيم الهى : العالم اثر القديم و اثر القديم قديم فالعالم قديم\r\nدانشمند مادى : العالم مستغن عن المؤثر و كل مستغن عن المؤثر قديم فالعالم قديم\r\nما مىگوئيم در استدلال اوّل كبراى كلى مغالطه است زيرا اگر خداوند فاعل موجب بود اثرش از او جدا نمىشد ولى خداوند قادر مختار است و قادر مختار چون با اراده و حكمت كار مىكند لذا منافاتى ندارد كه خودش قديم باشد ولى فعل او حادث باشد و در استدلال دوّم صغراى استدلال خطا است كه عالم از مؤثر بىنياز باشد .\r\nدر خاتمه : هيچ‌گاه دليل شرعى با حكم عقل بديهى تعارض نمىكند بلكه هميشه موافق با حكم عقل بديهى است و نيز هيچ‌گاه با حكم عقل فطرى سالم هم برخوردى ندارد و اصولا قواعد اسلام بر اساس فطرت است آرى در موارد عقل نظرى و عقل فطرى آميخته با اوهام امكان دارد كه يك دليل شرعى با يك حكم عقلى منافات داشته باشد كه وضع آنها را روشن ساختيم .\r\n\r\nان قلت : ( سبك بحث عوض مىشود )\r\nتا به حال با اخباريين از اين زاويه بحث مىكرديم كه قطع حاصل از مقدمات عقلى ارزش ندارد به خاطر كثرت خطا و ما جواب داديم كه خير استدلالات عقلى هم كثرت خطا ندارند حال از زاويه ديگرى با اخباريين وارد بحث مىشويم و آن اينكه اگر كسى بگويد :\r\nشايد اخباريين كه مىگويند حكم عقل ارزشى ندارد مدركشان كثرت الخطا نيست بلكه مدركشان يك سرى روايات است از قبيل اينكه : حرام عليكم ان تقولوا شىء ما لم تسمعوا منا\r\nو از قبيل : لو ان رجلا قام ليله و صام نهاره و حج دهره و تصدق بجميع ماله و لم يعرف ولاية وليه فيكون اعماله بدلالته فيواليه ما كان له على اللّه\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nثواب .\r\nو از قبيل : من دان اللّه به غير السماع عن صادق ( ع ) فهو . . . و امثال اين روايات\r\nتوضيح : از اين روايات استفاده مىشود كه حكم اللّه واقعى كه در لوح محفوظ ثبت و ضبط است بر دو دسته است :\r\n1 - احكامى كه بتوسّط حجّت الهى يعنى پيامبر و امام ( ع ) به بندگان ابلاغ شده اين‌گونه از احكام بر ما منجّز بوده و واجب الاتباع است\r\n2 - احكامى كه حجّت الهى واسطه در تبليغ آن نبوده و از آن طريق بدست ما نرسيده و لو از طريق عقل به آن احكام دست بيابيم اين‌گونه احكام بر ما حجّت نبوده و وجوب امتثال ندارد بلكه داخل است در اسكتوا عما سكت اللّه عنه يعنى احكامى را كه خداوند به پيامبر و ائمه ( ع ) دستور ابلاغ آنها را بر بندگان نداده روى مصالحى كه خود او بهتر مىداند و خلاصه آنچه را كه خداوند از او سكوت نموده شما هم نسبت به آن ساكت باشيد و حق نداريد به مقتضاى عقل خود در آن سخنى بگوئيد و لو حكم عقل حق باشد و با واقع هم منطبق باشد امّا حقى كه از راه تبليغ حجّت بدست آمده متابعت دارد نه هر حقّى و لو از راه حكم عقل و روى همين اصل در حديث دوّم گفته بود اگر انسانى بدون دلالت و راهنمائى ولىّ خدا و فقط به حكم عقل خود تمام اموال خويش را در راه خدا انفاق كند ثوابى نخواهد داشت با اينكه تصدق قطعا امرى مطلوب و مرضىّ رضاى الهى مىباشد مع‌ذلك چون بدستور عقل بوده نه به دلالت ولىّ خدا ارزشى ندارد . با اين بيان مىگوئيم : شايد مدرك اخباريين براى اثبات عدم حجّيت حكم عقل اين روايات باشد نه آن استدلال قبلى\r\nسؤال : اگر مدرك اخباريين اين اخبار باشد ما مىگوييم : اين اخبار\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاطلاق دارند و فرقى قائل نشده ميان عقل فطرى سالم از اوهام و عقل فطرى مطلق و نيز عقل بديهى و عقل نظرى بلكه مطلق حكم عقل را مردود دانسته پس چرا محدث بحرانى و امثال او حكم عقل فطرى خالص را استثنا نمودند و مدعى شدند كه اين عقل حجّتى از حجتهاى خداوند است ؟ راز مطلب در چيست ؟\r\nجواب : سر مطلب آنست كه در مقابل روايات فوق يك دسته روايات متواتره داريم مبنى بر اينكه :\r\n1 - العقل ما عبد به الرحمن و اكتسب به الجنان\r\n2 - بك اثيب و بك اعاقب\r\n3 - ان للّه على الناس حجتين حجة ظاهرة و حجة باطنة امّا الظاهرة فالانبياء و الرسل و الائمة و امّا الباطنة فالعقول\r\nحال اين دو دسته روايات به حسب ظاهر با يكديگر متعارضند ولى قانون اينست كه الجمع مهما امكن اولى من الطرح و بهترين وجه الجمع به عقيدهء اخباريين آنست كه بگوئيم حكم عقل مطلقا حجّت نيست مگر خصوص عقل فطرى سالم .\r\nسپس مرحوم شيخ مىفرمايد : از عبارات سيد صدر در شرح وافيه هم مىتوان اين سخن را استفاده كرد كه شايد مدرك اخباريين اين روايات باشد چون ايشان فرموده اگر از راه قول و فعل و تقرير معصوم به حكمى از احكام از قبيل وجوب - حرمت - استحباب و . . . قطع يا ظن پيدا كرديم متابعت آن واجب است امّا اگر از راه ديگر و لو حكم عقل قطعى قطع يا ظن به وجوب و . . . حاصل شد حجيّتى ندارد نتيجه اينكه شايد مدرك اخباريين اين روايات باشد شما چه مىگوئيد ؟\r\nقلت : مرحوم شيخ در مقام جواب مىفرمايد :\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاولا ما قبول نداريم كه حتى در مستقلات عقليه هم تبليغ معصوم ( ع ) و وساطت حجّت ظاهرى لازم باشد بلكه مىگوئيم اگر عقل قطع به ملزوم پيدا نمود و سپس قطع به ملازمه نيز پيدا كرد قطع به لازم حتمى است و با آمدن قطع هم بلا اشكال متابعت لازم است به عبارت ديگر كافى است كه عقل قطع به صغرى پيدا كند مثلا الاحسان و العدل و الانصاف و ردّ الامانة و . . . ينبغى فعله و طاعة اللّه تعالى و قطع به كبراى كلّى هم پيدا كند كه طاعة اللّه واجبة بدون هيچ معطلى قطع به نتيجه پيدا مىكند كه فالاحسان و ردّ الامانة و . . .\r\nواجب و جاى ترديد ندارد و اگر در چنين موردى حكمى از شارع صادر شود حكم ارشادى و تاكيدى خواهد بود نه تأسيسى و مولوى و امّا اينكه شما گفتيد اخبار و روايات به ما مىگويد به اين حكم عقل اعتنا نكنيد مىگوئيم : شما مقصود روايات را نفهميدى آن روايات بايد توجيه شود و بر خلاف ظاهرش حمل گردد امّا روايت اوّل و سوم و امثال اين‌ها مىگوئيم : حكم عقل دو قسم است 1 - حكم عقل قطعى 2 - حكم عقل ظنى مثل قياس و استحسان و . . . حال اين روايات در مقام ردّ و كوبيدن حكم عقل ظنى است كه در آن زمان رواج داشته و عامّه به آن عمل مىكردند و ربطى به حكم عقل قطعى ندارند و براى اين توجيه دو شاهد داريم : 1 - در تمام مواردى كه حكم عقل قطعى به امرى داشته باشيم نداريم موردى كه با حكم شرع متعارض باشد و موجب مخالفت با واقع شود و اگر هم احيانا ظواهر شرع با حكم عقل قطعى منافى باشد مثل مثال جسميت خداوند كه قبلا گفته آمد كاملا قابل جمع و توجيه است آنگاه براى امرى كه هيچ مصداق ندارد يا مصداقش بسيار نادر است اين‌همه هياهو و اهتمام از ائمه ( ع ) قبيح و غير معقول است آرى آنكه هياهو دارد و خيلى مورد ابتلا بوده همان عمل به قياس و استحسان و خلاصه حكم عقل ظنى بوده پس ربطى به حكم عقل قطعى ندارد\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n2 - اگر اين روايات به اطلاقشان باقى باشند كه حكم عقل را مطلقا ردّ كنند مىگوئيم : اين اخبار فرقى نمىگذارند بين صورت معارضه كه حكم عقل با حكم شرع معارض باشد و عدم المعارضه در هر حال حكم عقل ارزش ندارد درحالىكه خود شما محدث بحرانى و جزائرى مىگفتيد حكم عقل اگر معارض نداشته باشد حجّت است پس به ناچار بايد توجيه كنيم و حمل كنيم بر احكام عقليّه ظنيه .\r\nو امّا روايت دوّم : در اين روايت آن توجيه قبل معقول نيست يعنى نمىتوان گفت كه اين حديث در مقام ردّ حكم عقل ظنى است بدليل اينكه بدون شك احسان و تصدق امرى است مطلوب و مطابق واقع و مرضى شارع مقدس هم هست مع ذلك روايت مىگويد اين حكم عقلى قطعى اگر بدون دلالت و راهنمائى ولىاللّه باشد ارزشى ندارد پس اين روايت به ظاهرش حكم عقل قطعى را نيز محكوم مىكند و آن توجيه قبل را تحمل نمىكند امّا در عين حال نمىتوان به ظاهر اين روايت اخذ نمود بلكه حتما بايد توجيه شود بدليل اينكه ظاهر روايت اطلاق دارد يعنى هم عقل فطرى مطلق را شامل است و هم عقل فطرى خالص را ، هم عقل بديهى را شامل است و هم عقل نظرى را ، هم حكم عقل بدون معارض را شامل است و هم با معارض را حال اگر اين حديث به ظاهر اطلاقىاش ابقاء شود معنايش اينست كه حكم العقل و لو قطعى هم باشد مطلقا ارزشى ندارد حتى اگر حكم عقل بديهى باشد ، حتى اگر حكم عقل بلامعارض باشد ، حتى اگر حكم عقل فطرى سالم باشد درحالىكه محدث استرابادى و جزائرى هر دو تصريح كردند كه در بديهيات حكم عقل حجت است و نيز محدث جزائرى و بحرانى تصريح كردند كه حكم عقل اگر معارض نداشته باشد حجت است و نيز محدث بحرانى تصريح كرد كه خصوص حكم عقل فطرى خالص حجت است پس نه ما و نه\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاخباريين هيچ‌كدام نمىتوانيم بپذيريم كه اين روايت به ظاهرش باقى مانده باشد به ناچار بايد توجيه كرد و بر خلاف ظاهر حمل كرد در مقام توجيه مرحوم شيخ سه وجه ذكر مىكنند كه هر سه وجه برمىگردد به اينكه روايت در مقام بيان اينست كه شرط قبولى اعمال و رسيدن به ثواب عبارتست از انجام عمل همراه با اعتقاد قلبى به ولايت ائمه ( ع ) يعنى اگر انسان اعمالش را با اعتقاد به ولايت انجام داد آن عمل ثواب دارد خواه امام ( ع ) فرموده باشد و ما عمل كنيم و يا عقل ما حكم نموده و حكم عقل هم مطابق واقع درآمده ما آن عمل را با ايمان به امامت ائمه ( ع ) انجام داده‌ايم باز هم به ثواب مىرسيم متقابلا اگر انسان اعمالش را بدون اعتقاد به ولايت ائمه ( ع ) انجام دهد و لو عمل مطابق واقع هم درآيد حتى اگر امام صادق هم بگويد : افعل كذا و شخص انجام دهد ولى امامت امام را قبول نداشته باشد ارزش ندارد بنابراين روايت فوق ربطى به حجية العقل القطعى ندارد\r\nحال آن توجيهات عبارتند از :\r\n1 - مراد از تصدق ، تصدقهاى غير مقبول است مثل تصدق اهل سنت به فقراء سنّى مذهب چنين تصدقى مقبول نيست چون همراه با ولايت ائمه ( ع ) نيست و هر عملى هم كه با ولايت نباشد كه روح و جان عمل است ارزش نداشته و داراى ثواب نخواهد بود\r\n2 - مراد اين باشد كه عمل بدون معرفت ولىّ خدا ثواب دارد ولى اين ثواب به صاحب العمل داده نمىشود بلكه ثواب عمل وى حبط مىگردد\r\n3 - مراد اين باشد كه تصدق بدون اعتقاد به ولايت ولىّ خدا ثواب دارد ثواب هم به عامل مىرسد منتهى ثواب در حدّى نيست كه شخص را به بهشت ببرد بلكه موجب تخفيف در عذاب مىگردد 4 - و يا توجيهات ديگرى كه متصور است .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nجواب دوّم : برفرض ما بپذيريم كه : كلّ حكم بلّغه الحجة فهو واجب الاطاعة و كلّ حكم لم يبلغه الحجة فهو ليس بمنجز و ليس بواجب الاطاعة خواهيم گفت كه ما از طريق قطع عقلى صدور از حجّت و وساطت حجّت در تبليغ را براى شما درست مىكنيم بيان ذلك :\r\nما يك كبراى كلى داريم كه : ما من واقعة مما يبتلى به الناس الا و قد صدر حكمه عن الشارع و الحجة يعنى هيچ عمل مورد ابتلائى نيست مگر آنكه حكم آن عمل از معصوم ( ع ) صادر شده است از قبيل ردّ امانت ، خيانت در امانت و . . . دليل ما بر اين كبراى كلى عبارتست از :\r\n1 - سيرهء شارع به اين بيان كه وقتى حجت ( ع ) به جزئىترين مسائل آن‌همه اهتمام ورزيده و مسائلى را كه كمتر مورد ابتلاء مردم است بيان نموده بطريق اولى مسائل كلّى و مهم و عام البلوى را بيان نموده و مردم را از اين ناحيه در حيرت نگذاشته و به سكوت نگذاشته و لو آن ما صدر عن المعصوم بدست ما نرسيده اين علم اجمالى به صدور را ما از مذاق شارع بدست آورده‌ايم .\r\n2 - روايت مىگويد : رسول خدا ( ص ) در حجة الوداع فرمود :\r\nمعاشر الناس ما من شىء يقربكم الى الجنة و يباعدكم عن النار الا امرتكم به\r\nو ما من شىء يقربكم الى النار و يباعدكم عن الجنة الا نهيتكم عنه\r\nيعنى من همهء واجبات و محرمات را براى شما بيان نمودم البته همه مىدانيم كه عمر شريف رسول خدا ( ص ) وفا نكرد به اينكه خود او شخصا همهء جزئيات را بيان كند ولى حديث ثقلين گواهى مىدهد كه ساير احكام را حواله داد به ائمه ( ع ) تا آنها بيان كنند و آنها هم با تمام تلاش به مقدار ميسور بيان كردند پس از اين روايت استفاده مىشود كه حكم همهء واجبات و محرمات صادر شده\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nالبته بسيارى از آنها بدست ما رسيده و برخى هم نرسيده\r\nپس از اثبات اين كبراى كلّى مىرويم به سراغ صغرى و آن اينكه اگر عقل ما استقلالا يا به انضمام قانون ملازمه قطع پيدا كرد كه حكم واقعى ردّ امانت وجوب است و حكم واقعى خيانت در امانت حرمت است و فرض هم اينست كه قطع طريق بسوى واقع است حال نتيجه بگيريم كه حكم اين واقعه حتما از معصوم صادر شده و عقل قاطع است به اينكه آن حكم صادره وجوب يا حرمت است در چنين موردى آيا اطاعت حكم بواسطهء حجّت نيست ؟ پس شما وساطت حجت را در تبليغ مىخواستيد ما با اين بيان ثابت كرديم كه حجت واسطه در تبليغ است و هذا كاف فى المطلوب\r\nاشكال : از سه روايت مذكور و نيز از رواياتى كه مىگويند : بايد در احكام شرعيه به پيشوايان معصوم مراجعه نمود چنين استفاده مىشود كه بايد طريق رسيدن به آن حكم صادره سماع از معصوم باشد يا بلاواسطه و يا مع الواسطه .\r\nامّا اگر از طريق عقل به حكم صادره برسيم فايده‌اى ندارد پس هر حكمى از معصوم صادر شده و از طريق شنيدن از معصوم و لو مع الواسطه بما و اصل شده آن حكم منجّز و واجب الامتثال است و هر حكمى كه از معصوم صادر شده ولى از طريق عقل بما رسيده آن حكم ارزشى ندارد .\r\nجواب : اوّلا اين روايات اگر به ظاهرشان باقيمانده باشند كه حتما در هر حكمى سماع بايد واسطه باشد به خود شما هم اشكال خواهد شد به اينكه در مواردى وساطت سماع را لازم نمىدانند و همان حكم عقل را كافى مىداند مثل ضروريات دين و مذهب ، حكم عقل فطرى - حكم عقل بديهى و حكم عقل بلا معارض پس ناگزير بايد بر خلاف ظاهرشان حمل شوند كه ما اين حمل را كرديم و ثانيا برفرض كه اين روايات به ظاهرشان باقيمانده باشند و\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nحتما سماع از معصوم لازم باشد خود مورد اين روايات از مصاديق تعارض حكم عقل قطعى با دليل نقلى است كه عقل قطعى مىگويد : سماع از حجّت لازم نيست ولى نقل مىگويد سماع لازم است و ما قبلا وضعيت را روشن ساختيم كه هركجا از طريق حكم عقل قاطع شديم به امرى از امور از طريق شرعى نه قطع به خلاف آن و نه ظن به خلاف و حتّى احتمال خلاف هم داده نمىشود و دليل شرعى هم اگر قطع يا مظنه نياورد ارزشى ندارد و لذا هر دليل نقلى كه در قبال قطع حاصل از عقل قرار بگيرد اگر جامع شرائط حجيت نباشد طرح مىكنيم و اگر واجد شرائط باشد و قابل طرح نباشد مثل ظواهر قرآن و يا ظواهر خبرهاى متواتر السند بايد اين ظاهر را توجيه نمود و بر خلاف ظاهر حمل كند آن‌گونه كه ما عمل كرديم پس شما اخباريين از اخبار و روايات هم طرفى نبستيد و بارى نبستيد و گلى نچيديد ! !\r\n( نعم ) ( تبصره ) بطور كلّى در رابطه با حجّيت حكم عقل سه نظريه وجود دارد :\r\n1 - بيشتر دانشمندان اهل سنت مىگويند حكم عقل مطلقا حجّت است چه حكم عقل قطعى و چه حكم عقل ظنى مثل قياس و استحسان و . . .\r\nاين‌ها دچار افراط شده‌اند\r\n2 - بيشتر علماء اخبارى مسلك مىگويند : حكم عقل و مقدمات عقليّه مطلقا ارزش ندارند چه حكم عقل ظنى و چه حتى حكم عقل قطعى بلكه تنها طريق كتاب و سنّت معتبر و متبع است بدليل اينكه : اوّلا مقدمات عقليه كثير الخطا است و ثانيا اخبار اين معنى را بيان مىكنند كه جلوتر هر دو دليل اين‌ها را جواب داديم ، اين‌ها دچار تفريط شده‌اند\r\n3 - معظم فقهاء شيعه حدّ وسط را انتخاب نموده و از افراط يا تفريط گريزانند ، اين‌ها مىگويند : حكم عقل ظنى همانند قياس و استحسان و . . .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nحجّت نيست اوّلا بدليل اخبار متواتره بر ردّ قياس و اجتهاد به رأى و ثانيا بدليل اينكه قياس حد اكثر گمان مىآورد و گمان حجّيت ذاتيه ندارد بلكه پشتوانه مىطلبد و خوشبختانه هيچ دليل قابل قبولى بر اعتبار آن قيام ننموده .\r\nو امّا حكم عقل قطعى در مواردى ارزش دارد و در مواردى هم اگر از اين راه رفتيم و گرفتار خلاف واقع شديم معذور نيستيم پس در دو مقام بايد بحث را تعقيب كنيم :\r\nمقام اوّل : موارد كارائى عقل\r\nمقام ثانى : مواردى كه نبايد از طريق عقل حركت كرد و عقل اعتبارى ندارد\r\nامّا مقام اوّل : بطور فهرست وارد حكم عقل قطعى در موارد ذيل حجّت است :\r\n1 - در باب مستقلات عقليّه كه خود عقل مىبرد و مىدوزد يعنى صغراى استدلال را خود عقل درك مىكند مثل حسن عدالت و كبراى آن را نيز عقل درك مىكند مثل كل فعل يحسن عقلا يلزمه عقلا حسن ذلك الفعل شرعا سپس نتيجه را مىگيرد . . .\r\n2 - در باب غير مستقلات عقليه نيز فى الجملة حكم عقل قطعى ارزش دارد كه صغراى استدلال را از شارع كمك مىگيرد و كبراى كلّى ملازمه عقليه را هم به آن ضميمه مىكند و استنتاج كند كه به تفصيل در شرح اصول فقه ج 2 بيان كرده‌ام\r\n3 - آن دسته از احكام شرعيه نيز كه به ملاك مصالح و مفاسد نوعيه و اجتماعيه جعل شده است از قبيل قصاص - غيبت - زنا و . . . باز عقل قادر است كه مناطات اين احكام را ادراك كند يا مستقيما و يا پس از بيان حكم از ناحيهء شارع و از طريق ادراك مناط به ادراك حكم شرعى راه مىيابد بنوع\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبرهان لمّى يعنى از علت به معلول رسيدن چنان كه در حسن عدل و قبح ظلم و . . . مطلب از همين قرار است\r\n4 - در قسمت عمدهء مسائل اعتقادى هم عقل كارآئى دارد و مىتوان با پاى عقل آن مسائل را ادراك كرد يعنى تقريبا تمام مسائل اعتقادى كه عدم اعتقاد به آنها موجب كفر و شرك و هلاك ابدى است با عقل فطرى يا استدلالى مىتوان به آن رسيد از قبيل اثبات صانع ، اثبات توحيد ، صفات خداوند - افعال خداوند ، عدل خداوند ، ضرورت بعثت انبياء و بيان نبوت خاصه ، اثبات اصل معاد كه از عشق بشر به بقاء و جاودانگى سرچشمه مىگيرد و امثال اين امور كه عموما با استدلال قابل قبول است و مىتوان درك كرد\r\nو امّا مقام دوّم : به صورت فهرست‌گونه مواردى را كه نبايد خيلى با عقل بازى كرد و به آن بها داد و برآن تكيه نمود ذيلا مىآوريم :\r\n1 - در بخش عمدهء احكام شرعيه كه از دسترس عقل خارج است و صد در هزار توقيفى است يعنى توقف دارد بر شنيدن از شارع ميدان كاربرد عقل نيست\r\nفى المثل اگر از عقل بپرسى در طول سال يك ماه روزه واجب است يا كمتر يا بيشتر ؟ جوابى ندارد و نمىداند\r\nاگر از عقل بپرسى در يك شبانه روز چند نماز واجب است ؟ پنج تا ؟\r\nيا كمتر و بيشتر ؟ باز نمىداند\r\nاگر از عقل بپرسى نماز ظهر آيا چهار ركعت است ؟ يا بيشتر ؟ يا كمتر ؟\r\nباز هم نمىداند\r\nو اگر . . . و اگر . . . و اگر . . . ؟ باز هم جواب همان است .\r\nاين موارد را بايد از لسان مبارك شارع شنيد و اين اختصاص به احكام\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nشرعيه ندارد در تمام امور توقيفيه قصّه همين است فى المثل دانستن معانى لغات هر قومى توقف دارد بر شنيدن از اهل همان لغت و يا مراجعه به معاجم لغت آنها و جاى مراجعه به عقل نيست و اگر كسى در چنين موردى به عقل متكى شود بايد در عقل او شك كرد و يا قطع به عدم پيدا كرد ! !\r\n2 - همچنان كه در معظم احكام شرعيه عقل كارآمد نيست همچنين در ملاكات و مناطات و فلسفهء احكام نيز عقل غالبا نمىتواند بواقع برسد و راه خطا مىپيمايد فلسفه احكام را نيز بايد از شارع گرفت آن مقدارى كه مىتوان فهميد اينست كه خداوند حكيم است و خداى حكيم كار بيهوده انجام نمىدهد و لذا قطعا تمام واجبات و مستحبات شرع داراى مصالح‌اند و تمام محرمات و مكروهات شرعى داراى مفاسدند و امّا بتفصيل نمىتوانيم بفهميم كه آن مصلحت و يا مفسدهء واقعيه چيست ؟\r\nو اينجا از مواردى است كه روشن‌فكربازى و ادعاهاى كودكانه جا ندارد فى المثل از آقاى فلسفه‌باف مىپرسيم چرا در اسلام روزهء آخر ماه رمضان واجب ولى روزه اوّل ماه شوال حرام است ؟ نمىفهمد يا مثلا از آقاى روشنفكر مىپرسيم چرا اگر تمام خليج فارس مملو از آب هندوانه باشد ولى يك سر سوزن نجاست با يك زاويه آن ملاقات كند تمام اين آبهاى مضاف متنجس مىشوند ؟ جوابى ندارد آرى يك بعدى فكر كردن و عدم آشنائى عميق با اسلام موجب مىشود كه اين‌گونه قضاوتها پيش آيد و از رواياتى هم اين معنا استفاده مىشود كه در مناطات احكام به عقلتان خوشبين نباشيد كه اينجا كميت عقل مىلنگد فى المثل حديث مىگويد :\r\nان دين اللّه لا يصاب بالعقول لا شىء ابعد عن دين اللّه عن عقول الرجال و يا حديث معروف ابان بن تغلب كه از فقهاء مكتب امام صادق است و امام\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nصادق ( ع ) فرموده : دوست دارم در مسجد بنشينى و براى مردم فتوا بدهى ولى با همهء عظمت در دام قياس و انديشه‌هاى قياسى افتاده و وقتى امام صادق ( ع ) حكم واقعى را بيان مىكند او مىگويد :\r\nسبحان اللّه . . . كه متن حديث در رسائل بيان شده نيازى به ذكر نيست\r\n3 - در پاره‌اى از مسائل عميق و دقيق اعتقادى هم ميدان ، ميدان حكم عقل نيست و خيلى در آن مسائل غور كردن اى چه‌بسا موجب كفر يا شرك مىگردد فى المثل در مسئله قضا و قدر الهى كه گروهى را به جبر و گروهى را به تفويض و گروهى را به راه وسط هدايت نموده است امام ( ع ) مىفرمايد وارد اين درياى ژرف و يا راه بس تاريك نشويد و يا در مسئله معاد جسمانى ممكن است كسى با عقل نتواند آن را ادراك كند از باب اينكه اعادهء معدوم محال است و يا در مسئله معراج جسمانى ممكن است كسى نتواند آن را هضم كند از باب اينكه خرق و التيام محال است و يا در مسئله علم الهى ممكن است نتواند درك كند كه علم خداوند عين ذات او است و يا زائد بر ذات او ؟\r\nعلم حصولى است و يا حضورى ذاتى ؟ و بالاتر از همهء اين‌ها در مسئله ذات خداوند ، طائر انديشه كششى ندارد\r\nو فروغ ايزدى و تجليات ربوى بال‌وپر ضعيف انديشه را مىسوزاند چه نسبت انسان خاكى محدود و متناهى آميخته با محسوسات را با ذات مطلق لايتناهى و منزه از تمام عيبها و نقصها و بزرگان دين و علم با بيانات مختلف به اين نكته متعرض شده‌اند فى المثل در روايات مىگويد : خورشيد يكى از مخلوقات كوچك الهى است اگر توانستى مستقيما به جرم شمس نگاه كنى مىتوانى در ذات حق نيز تأمل كنى ولى ممكن نيست آرى به بركت نور شمس ما هر كارى را انجام مىدهيم ولى به خود شمس نتوان نظر كرد و يا دانشمند بزرگ معتزلى ابن ابى الحديد مىگويد :\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n فيك يا اعجوبة الكون غدا الفكر كليلا * انت حيرت ذو اللب و بلبلت العقولا\r\nكلما قدم فكرى فيك شبرا فرّ ميلا * ناكصا يخبط فى عمياء لا يهدى سبيلا \r\nو يا حكيم شبسترى در گلشن راز مىگويد :\r\n در آلا فكر كردن شرط راه است * ولى در ذات حق محض گناه است\r\nبود در ذات حق انديشه باطل * محال محض دادن تحصيل حاصل \r\nخوشبخت كسى است كه موارد كاربرد حكم عقل را به خوبى بازشناسد .\r\n\r\n( تنبيه سوم ) ( قطاع )\r\nتنبيه سوم از تنبيهات قطع راجع به قطع قطاع است « يعنى انسان زودباور »\r\nمقدّمه : انسانها در يك تقسيم سه گروه مىشوند :\r\n1 - نوع مردم و اكثر عقلاء عالم فقط از طرق متعارفه قطع يا ظن به امرى پيدا مىكنند فى المثل از راه نصّ كتاب و يا خبر متواتر و يا اجماع محصل و يا قرائن قطعيه قطع پيدا مىكنند و يا از راه خبر ثقه و ظواهر قرآن ظن به حكم پيدا مىكنند امّا از راههاى غير معتاد قطع يا ظن پيدا نمىكنند فى المثل از راه خبر ثقه و يا ظواهر قطع پيدا نمىكنند و يا از راه قول فاسق و مجملات ظن پيدا نمىكنند\r\n2 - درصد قليلى از انسانها گرفتار وسواس و ديرباورى هستند و در هر\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nامرى اهل تشكيك‌اند يعنى نه تنها از طرق غير متعارفه براى آنها يقين يا مظنه حاصل نمىشود بلكه حتى از طرق متعارفه نيز قطع يا ظن پيدا نمىكنند اين گروه جدا مريض هستند و بايد خود را معالجه كنند .\r\n3 - گروه قليلى از انسانها نيز گرفتار زودباورى و خوشبينى هستند يعنى از هر راهى اعتقاد به امرى پيدا مىكنند به عبارت ديگر : نه تنها از طرق معتاد و متعارف قاطع مىشوند بلكه از طرق غير متعارف هم قاطع مىشوند اين گروه نيز مريض هستند و بايد معالجه شوند .\r\nبا حفظ اين مقدمه بحث در اينست كه : همان‌طورىكه قطع آدم معمولى و ميانه‌رو حجّت و واجب الاتباع است كما مرّ مفصلا آيا قطع آدم قطاع و كثير القطع نيز حجّت است يا خير ؟\r\nقطع قطاع نيز دو شعبه دارد :\r\n1 - قطعى كه از راه متعارف بدست آورده مثل ساير عقلاء اين قسم از قطاع بالاجماع ارزشمند است\r\n2 - قطعى كه از راه غير متعارف تحصيل كرده مثلا از قول صبى يا فاسق و . . . قاطع شده بحث ما در همين قسم است ، پس سؤال اينست كه آيا قطع قطاع مطلقا حجت است حتى اگر از طرق غير معتاد بدست آورده باشد و يا خصوصى قطعهائى كه از راه معتاد تحصيل كرده ارزش دارد ؟ در مسئله سه نظر وجود دارد :\r\n1 - كاشف الغطاء مىگويد : قطع قطاع ارزش ندارد\r\n2 - شيخ انصارى ره مىگويد : قطع قطاع با ساير قطعها فرقى ندارد\r\n3 - صاحب الفصول در مسئله قائل به تفصيل است كما سيأتى .\r\nسيأتى\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nامّا نظريه اوّل : مرحوم كاشف الغطاء كه گويا بنيانگذار اين بحث است در كشف الغطاء مىگويد : انسان كثير الشك نبايد به شك خود اعتنا كند سپس فرموده : همچنين انسان كثير القطع نيز نبايد به قطع خود اعتنا كند و نيز انسان كثير الظن هم به ظنش اعتبارى نيست [ قياس نموده كثير القطع و الظن را به كثير الشك 
  ] مرحوم شيخ مىفرمايد : امّا اينكه گفتيد كثير الشك لا اعتبار به ما نيز قبول داريم بدليل اينكه : اوّلا ادلّه‌اى كه احكامى را بر روى عنوان شك بار كرده از قبيل اذا شككت فابن على الاكثر - اركع ركعتين بالفاتحة ، اسجد سجدتى السهو و . . . اين ادلّه انصراف دارند به فرد متعارف و آن عبارتست از شك انسانهاى معمولى و شك كثير الشك را شامل نيست [ كما اينكه در همه جا نوع ملاك است مثلا عسر و حرج و يسر نوعى ملاك است يعنى اگر تكليفى براى مردم عسر داشت از همگان مرتفع است و اگر براى نوع يسر داشت در حق همگان ثابت است . . . 
  ]\r\nو ثانيا در باب كثير الشك دليل خاص داريم مبنى بر اينكه لا سهو لمن كثر عليه السهو يا لا شك لكثير الشك\r\nو امّا اينكه گفتيد : كثير الظن لا اعتبار بظنه اين را هم قبول داريم زيرا كه ادلّه‌اى كه در پاره‌اى از موارد حكمى را براى مظنه ثابت نموده مثلا فرموده :\r\nصل الى القبلة المظنونة انصراف دارد به ظن حاصل از طرق متعارف براى انسانهاى متعارف مثل بيّنه و مقابر مسلمين و محاريب مساجد و . . . و امّا ظن حاصل از طرق غير متعارف را شامل نيست مثل ظن حاصله از نماز خواندن يك انسان فاسق\r\nو امّا اينكه گفتيد : كثير القطع هم نبايد به قطع خودش اعتنا كند ، مىگوئيم : قطع دو شعبه دارد 1 - موضوعى 2 - طريقى آيا مراد شما اينست كه در مواردى كه قطع موضوعيت دارد بايد از طرق متعارفه حاصل شود و از طرق\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nديگر ارزشى ندارد كه همان قطع قطاع باشد ؟ اگر مرادتان اين باشد ما هم قبول داريم بدليل اينكه ادلّه‌اى كه قطع را در موضوع اخذ كرده مثلا مىگويد :\r\nاگر براى مجتهد قطع حاصل شد بر مقلد لازم است ترتيب اثر بدهد انصراف دارند به خصوص قطع حاصل از طرق متعارف يعنى از منابع احكام و امّا قطع‌هاى ديگر را شامل نيست . ولى قطع موضوعى محل بحث نيست\r\nامّا اگر مرادتان اينست كه در قطع‌هاى طريقى به قطع قطاع اعتبارى نيست باز مىپرسيم :\r\nمرادتان از اين جمله كه [ لا اعتبار به 
  ] چيست ؟ سه احتمال متصور است :\r\n1 - مرادتان اينست كه كارى به خود قطاع نداريم ولى ديگر انسانها كه ناظر به حال قطاع هستند وظيفه دارند كه او را از اين راه خطا بازدارند يا به اين وسيله كه از قطاع مىپرسيم شما از كجا قاطع شديد به وجوب جمعه مثلا در عصر غيبت ؟ خواهد گفت مثلا از قول فاسق ، ما به او مىگوئيم : آقاى محترم قول فاسق كه يقين‌آور نيست و گرنه قرآن نمىگفت : ان جاءكم فاسق . . .\r\nبه‌هرحال كارى مىكنيم كه او را از مركب قطع به زير كشيده و بر مركب شك سوارش كنيم و يا صريحا به او بگوئيم : تو مريض هستى كه وقتى متوجه مرض خود شد خودش در صدد معالجه برمىآيد و يا اگر مىتوانيم كلاه شرعى سر او بگذاريم يعنى به او بگوئيم : خداوند از تو و امثال تو واقع را نخواسته تا شما از هر راهى قاطع شدى بگوئى من واقع را مىبينم پس بايد انجام بدهم بلكه همان عمل به رساله كافى است البته هر انسانى مىداند كه خداوند از او واقع را خواسته لذا اگر ملتفت به اين امر باشد نمىتوان او را فريب داد ولى اگر بكلّى غافل باشد قابل فريب دادن هست و يا از راههاى ديگر .\r\nحال اگر مرادتان از اينكه كثير القطع لا اعتبار بقطعه اين معنا باشد كه\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nديگران بايد به داد او برسند و ارشادش كنند ما مىگوئيم : اين ربطى به حجية القطع ندارد بلكه در باب ارشاد جاهل داخل است [ جاهل اعم است از شاك كه جهل بسيط دارد و ناسى كه يادش رفته و قاطع به خلاف كه در جهل مركب بسر مىبرد 
  ]\r\nو ادلّهء وجوب ارشاد جاهل تفاوتى قائل نيستند ميان قطّاع و غير قطاع بلكه دلالت مىكنند كه در هركجا شخص از روى جهالت گرفتار شد بايد راهنمائى شود بيان ذلك :\r\nدر باب احكام شرعيه ارشاد جاهل واجب است يعنى اگر كسى جاهل به حكم است بايد به او آموخت ولى در باب موضوعات احكام آن بخش كه مربوط به حق الناس مىشود چه در نفوس و چه اعراض و چه اموال باز ارشاد جاهل لازم است فى المثل حاكم شرع در اثر جهل واقع شخص را مهدور الدم تشخيص داده و در صدد اعدام وى برآمده ولى عدول مؤمنين مىدانند كه اين شخص مقصر نيست بايد به قاضى اعلام كنند و هكذا در اعراض و اموال و امّا در حقوق اللّه ارشاد لازم نيست فى المثل كسى مىداند كه بول نجس است و هر نجسى حرام است ولى نمىداند كه آيا اين مايع بول هست يا نه اگر خواست بخورد و شما يقين دارى به بوليت اينجا گفتن و ارشاد لازم نيست و در تمام اين موارد لا فرق ميان قطاع و غير قطاع .\r\nان قلت : ادلّهء امر به معروف و نهى از منكر مىگويد در باب موضوعاتى كه مربوط به حق اللّه مىشود نيز ممانعت و ردع لازم است پس بايد اعلام كرد و فرياد زد . قلت : اوّلا ادلّه امر بمعروف و نهى از منكر مختص است به صورتى كه شخص عالم است و مرتكب مىشود منكرى را يا ترك مىكند واجبى و معروفى را ربطى به جاهل ندارد و ثانيا برفرض شمول مىگوئيم : آن ادلّه هم فرقى نمىگذارد ميان آدم قطاع كه قطع او خطا است و آدم متعارف بلكه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبطور مساوى هر دو را شامل مىشود .\r\n2 - مرادتان اينست كه خود اين شخص قطاع به قطع خود اعتنا نكند يعنى با اينكه قاطع است خود را جاهل و شاك حساب كند و بگويد : من واقع را نمىبينم و احكام جاهل را پياده كند اين هم كه معقول نيست زيرا چگونه ممكن است به قاطع گفت تو قاطع نباش و همان‌طورىكه جاهل از اصل برائت استفاده مىكند تو هم استفاده كن يا همان‌طورىكه آدم شاك بنا را بر اكثر مىگذارد به قاطع هم بگوئيم تو كه قطع دارى به سه ركعت بنا را بر چهار بگذار اين معقول نيست قطع از هر راهى و براى هركسى حاصل شود مادامىكه قاطع است احتمال خلاف هم نمىدهد تا چه رسد به اينكه خودش را جاهل حساب كند . . .\r\n3 - مرادتان اينست كه شخص قاطع بايد به قطع خود ترتيب اثر بدهد منتهى اگر بعد از عمل كشف خلاف شد اين عمل مجزى نيست و يجب عليه الاعادة اگر مرادتان اين باشد مىگوئيم : در قطعهاى موضوعى آرى اين‌چنين است يعنى اگر انسان متعارف از طرق متعارف قاطع شد و برطبق قطع عمل را انجام داد دليل يجب الصلاة الى القبلة المقطوعة را مثلا امتثال نموده و اگر بعدا معلوم شود كه قبله در جهت ديگرى بوده او وظيفه‌اش را انجام داده و حاجتى به اعاده نيست امّا اگر قطاع آن هم از طرق غير متعارف اگر قاطع شد به قبله مثلا از قول صبى سپس كشف خلاف شد مجزى نيست چون وظيفه‌اش را برطبق دليل انجام نداده امّا بحث ما در قطع طريقى است نه قطع موضوعى و در قطعهاى طريقى تفصيل شما باطل است زيرا كه لا فرق بين القطاع و القاطع در هر دو اگر كشف خلاف شد اعاده واجب است روى موازين باب اجزاء كه شخص وظيفه دارد مصلحت ملزمهء واقع را تحصيل كند و بعد از كشف خلاف مىبيند كه به مصلحت واقع نرسيده آن هم مصلحت ملزمه و لازمة\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nالتحصيل كه شارع مقدس لا يرضى بتركه بوجه من الوجوه و لذا يجب الإعادة بنحو ادا يا قضا بنابراين فرمايشات كاشف در بعض موارد مقبول است ولى از محل بحث خارج است و در بعض موارد هم كه محلّ نزاع است يعنى قطع طريقى باطل است .\r\n\r\nنظريه صاحب فصول :\r\nصاحب فصول در باب قطع قطاع قائل به تفصيل است و سه صورت درست كرده :\r\n1 - مكلف در واقع قطاع است و خودش هم مىداند كه قطاع و مريض است و يقين هم دارد كه قطع قطاع حجّت نيست در اين فرض قطع قطاع لا اعتبار به\r\n2 - مكلف در واقع قطاع است و خودش هم مىداند كه قطاع است ولى نمىداند كه آيا عند الشارع قطع قطاع حجّت است يا خير در اينجا هم تا زمانى كه ردعى از سوى شارع محقق نشده قطع او ارزش دارد ولى به مجرّد اينكه دليل آمد و يقين كرد كه قطع او حجت نيست باز هم نبايد اعتنا كند\r\n3 - شخص در واقع قطاع است و خودش هم مىداند كه قطاع است و مىداند كه قطع قطاع حجّت است از راه حكم عقل و بعد بالملازمه امضاء شرع را هم تحصيل مىكند در اين فرض قطع قطاع معتبر است\r\n[ البته صور ديگرى هم متصور است ولى چون مطرح نشده ما نيز مطرح نمىكنيم 
  ]\r\nحال به عقيده صاحب فصول در دو صورت اوّل قطع قطاع معتبر نيست ولى در صورت ثالثه معتبر است و دليل وى بر عدم الاعتبار اينست كه حجّيت قطع عقلى است و اين حكم عقلى مادامى ارزش دارد كه از سوى شارع مقدس ردعى صورت نپذيرد و بمجرّد ردع از ارزش مىافتد\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nجواب شيخ : فرمايشات صاحب فصول را در باب قطع موضوعى مىتوان پذيرفت زيرا كه در قطع موضوعى ما تابع دليل هستيم امّا در باب قطع طريقى قابل قبول نيست زيرا كه در قطع طريقى قطع صرفا طريق است و تمام غرض واقع است و طريقيت هم ذاتى قطع است و ممكن نيست كه قطع بيايد ولى واقع نما نباشد و پس از انكشاف واقع هم ممكن نيست كه شارع بتواند بگويد من واقع را از تو نمىخواهم پس اينجاها جاى دخالت جعل و اعتبار نيست نه نفيا و نه اثباتا طبق بياناتى كه بتفصيل در اوّل اين شرح آورديم . نتيجه :\r\nبه عقيدهء شيخ انصارى ره قطع قطاع مطلقا حجت است\r\nبه عقيدهء كاشف الغطاء ره قطع قطاع مطلقا حجت نيست\r\nبه عقيده صاحب فصول : قطع قطاع در دو صورت حجّت نيست\r\nو در يك فرض حجّت است به بيانى كه ذكر شد\r\n\r\n( تنبيه چهارم ) ( علم اجمالى )\r\nتنبيه رابع پيرامون مباحث علم اجمالى است مقدّمه‌اى را قبلا تقديم مىكنيم :\r\nعلم تفصيلى عبارتست از اينكه حكم واقعى صددرصد براى مكلّف منكشف است و هيچ‌گونه ابهامى ندارد فى المثل يقين دارد كه در عصر غيبت معيّنا نماز جمعه واجب است و لا غير\r\nعلم اجمالى عبارتست از اينكه واقع به صورت مجمل و سربسته و بنحو ترديد بين اين و آن براى مكلف منكشف شده ولى مشخص نيست مثل اينكه اجمالا مىداند يا در واقع در عصر غيبت فقط جمعه واجب است و يا تنها\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nظهر واجب است امّا بتفصيل نمىتواند قضاوت كند .\r\nشك عبارتست از اينكه واقع صددرصد بر مكلف پوشيده است و هيچ راهى بسوى واقع ندارد نه اجمالا و نه تفصيلا مثلا شك دارد كه آيا در عصر غيبت هم جمعه واجب است يا خير ؟\r\nمباحثى كه تا به حال مطرح بود راجع به علم تفصيلى بود و مباحث شك هم در مقصد سوم كتاب خواهد آمد فعلا راجع به علم اجمالى بحث مىكنيم :\r\nفنقول :\r\nشبهه‌اى نيست در اينكه علم تفصيلى حجت است يعنى اگر يك حكم شرعى براى مكلّف معلوم بالتفصيل شد حتما در حق او منجّز است و مخالفت آن عقاب دارد منتهى عند المشهور علم تفصيلى از هر راهى و براى هركسى حاصل شود حجّت است و عند الاخباريين اگر از راه مقدمات شرعيه حاصل شود حجّت است و عند كاشف الغطاء علم تفصيلى آدم متعارف حجت است نه شخص قطاع ولى فى الجملة حجيت علم تفصيلى از مسلمات است و بلكه عالىترين حجّت عقلى و شرعى علم تفصيلى است\r\nانما الكلام در اينست كه آيا علم اجمالى نيز همانند علم تفصيلى حجّت است يا خير ؟\r\nدر رابطه با علم اجمالى از سه ناحيه بحث مىكنيم :\r\n1 - همان‌طورىكه علم تفصيلى مثبت تكليف است و منجز واقع است و حكم معلوم بالتفصيل در حق ما منجّز است آيا علم اجمالى هم در اين ناحيه ملحق به علم تفصيلى است يعنى آن هم مثبت تكليف است و حكم واقعى را در حق ما منجز مىكند يا اينكه علم اجمالى كالجهل رأسا يعنى هيچ تاثيرى ندارد بلكه وجودش كالعدم است و همان گونه كه عند الجهل بالواقع به اصول عمليه بايد مراجعه كنيم همچنين عند العلم الاجمالى نيز بايد از اصل قابل\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nجريان استفاده كنيم ؟ در مسئله دو نظريه مطرح است :\r\nالف : علم اجمالى ملحق به علم تفصيلى است و مثبت تكليف است « رأى مشهور »\r\nب : علم اجمالى ملحق به شك و جهل است و جاى رجوع به اصل است « رأى محقق خونسارى »\r\n2 - برفرض كه علم اجمالى مثبت تكليف باشد آيا فقط مخالفت قطعيه با علم اجمالى حرام است ولى موافقت قطعيه واجب نيست بلكه موافقت احتمال هم كافى است ؟ يا اينكه نه تنها مخالفت قطعيه با آن حرام است بلكه موافقت قطعيه هم واجب است ؟ در اين مرحله نيز دو نظريه وجود دارد :\r\nالف : علم اجمالى فقط حرمت مخالفت قطعيه را دلالت مىكند\r\nب : علم اجمالى خواهان وجوب موافقت قطعيه نيز هست « رأى مشهور »\r\n3 - برفرض كه موافقت قطعيه با علم اجمالى لازم باشد آيا با تمكن از امتثال تفصيلى مىتوان به امتثال اجمالى قناعت كرد يا خير ؟ توضيح مطلب :\r\nدر موارد علم اجمالى به وجوب يا حرمت احد الامرين مثلا گاهى امتثال تفصيلى امكان دارد يعنى مكلّف اگرچه فعلا علم اجمالى دارد ولى با تحقيق و جستجو مىتواند علم تفصيلى پيدا كند و همان واجب يا حرام واقعى را امتثال كند فى المثل مولى گفته : اكرم زيدا و عبد مردّد است كه آيا اين شخص زيد است يا آن شخص ولى از مردم ديگر كه آنجا هستند مىتواند بپرسد و زيد واقعى را بشناسد و همان را اكرام كند يا مثلا مولى فرموده : صل فى الثوب الطاهر و مكلف دو لباس در اختيار دارد كه علم اجمالى دارد به طهارت احدهما ولى تمكن دارد كه با سؤال كردن لباس طاهر را تعيين كند و نمازش\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nرا تنها با همان لباس انجام دهد يا مثلا خطاب آمده به اينكه صلّ الى القبلة و مكلف علم اجمالى دارد كه قبله يا در جهت شمال است و يا مشرق مثلا ولى مىتواند از اهل فن و مردم مسلمان سؤال كند و قبله را تعيين كند و امتثال تفصيلى انجام دهد و . . .\r\nو گاهى امتثال تفصيلى ممكن نيست بلكه حد اكثر همان امتثال اجمالى ميسر است و فى المثل علم اجمالى داريم كه در عصر غيبت يا ظهر واجب است تعيينا و يا جمعه ولى هيچ راهى براى تحصيل علم تفصيلى و امتثال واقع بما هو معين نداريم يا مثلا در علم اجمالى به وجوب قصر و اتمام و . . .\r\nحال در مواردى كه راهى براى امتثال تفصيلى وجود ندارد بلا اشكال به امتثال اجمالى مىتوان اكتفا كرد انما الكلام در مواردى است كه مكلّف از امتثال تفصيلى متمكن است در اينجا بحث مىشود كه آيا با تمكن از امتثال تفصيلى در زير سايه تحصيل علم تفصيلى يا ظن تفصيلى مىتوانيم به امتثال اجمالى و احتياط اكتفا كنيم يا خير ؟ در اين مرحله نيز دو نظريه مطرح است الف : آرى ب : خير\r\nاز مجموعه اين سه مبحث بحث دوّم در مباحث اصالة الاحتياط و علم اجمالى خواهد آمد ما در اين تنبيه رابع در رابطه با بحث اوّل و سوم گفتگو مىكنيم و بحث سوم را چون مختصر است مقدم مىداريم فنقول :\r\nآيا با تمكن از امتثال تفصيلى امتثال اجمالى كفايت مىكند يا خير ؟\r\nمقدّمه : عمل گاهى يك عمل توصلى است يعنى ذات العمل مطلوب است بدون دخالت قصد قربت و گاهى عمل تعبدى است يعنى قصد قربت از اركان عمل است و در هركدام از اين دو صورت گاهى احتياط كردن و امتثال اجمالى مستلزم تكرار عمل است و گاهى مستلزم تكرار نيست 4 * 2 * 2 و در هريك از چهار صورت گاهى از امتثال تفصيلى تمكن داريم و گاهى\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nنداريم 8 * 4 * 2\r\nاز مجموع هشت صورت در چهار صورت كه تمكن از امتثال تفصيلى نداريم بلا اشكال امتثال اجمالى كافى است و آنها عبارتند از :\r\n1 - عمل توصلى و احتياط مستلزم تكرار است و امتثال تفصيلى ممكن نيست\r\n2 - عمل توصلى و احتياط مستلزم تكرار نيست و امتثال تفصيلى ممكن نيست\r\n3 - عمل تعبدى و احتياط مستلزم تكرار و امتثال تفصيلى ممكن نيست\r\n4 - عمل تعبدى و احتياط مستلزم تكرار نيست و امتثال تفصيلى ممكن نيست\r\nانّما الكلام در چهار صورت تمكن از امتثال تفصيلى است در هريك از اين چهار صورت نيز دو مرحله از بحث داريم :\r\n1 - مقتضاى قاعده يعنى حكم عقل و عقلا قطع نظر از دليل شرعى چيست ؟\r\n2 - مقتضاى دليل شرعى چيست ؟\r\nصورت اوّل : عمل توصلى است و احتياط مستلزم تكرار است مثل اينكه اجمالا مىدانم يا 10 درهم به زيد بدهكارم و يا 10 دينار به عمر و در اينجا احتياط به اينست كه هم 10 درهم را بزيد بپردازم و هم 10 دينار را به عمرو و اداء دين هم توصلى است حال در اينجا مقتضاى حكم عقل و عقلا اينست كه امتثال اجمالى كفايت مىكند و امتثال تفصيلى لازم نيست زيرا كه در توصليات ذات الفعل مطلوب است و اين مكلّف ذات العمل را انجام داده اگر در واقع 10 درهم بدهكار بوده داده و اگر در واقع 10 دينار هم بدهكار بوده\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nپرداخته و وقتى مطلوب حاصل شد ديگر چه نيازى به علم تفصيلى و امتثال تفصيلى دارد ؟ و امّا از نظر شرعى هم هيچ دليلى بر خلاف اين حكم عقل و مقتضاى قاعده نداريم پس قطعا كفايت مىكند\r\nصورت دوّم : عمل توصلى است و احتياط هم مستلزم تكرار نيست فى المثل نمىدانم آيا 10 درهم به زيد بدهكارم يا 12 درهم ، اداء دين واجب توصلى است و احتياط هم به اينست كه اكثر را يعنى 12 درهم را بدهم و اين عمل واحد است نه دو عمل حال در اين مورد هم به همان بيان صورت اول مقتضاى قاعده اينست كه امتثال اجمالى كافى است و از نظر شرعى هم مسئله مبتلا به اشكال و دليل بر خلاف نيست .\r\nصورت سوّم : عمل تعبدى است و احتياط هم مستلزم تكرار است مثلا علم اجمالى دارم به وجوب ظهر يا جمعه و احتياط به اينست كه هم ظهر بخوانم و هم جمعه ( نماز هم تعبدى است ) حال در اينجا مقتضاى قاعده و حكم عقل اينست كه باز هم امتثال اجمالى كفايت مىكند زيرا كه غرض اطاعت واجب واقعى است آن‌طورى كه خدا خواسته و اين غرض با احتياط حاصل مىشود ديگر چه نيازى به تحصيل امتثال تفصيلى دارد ؟\r\nسؤال : عبادت قصد قربت مىخواهد شما قصد قربت را چگونه درست مىكنيد ؟\r\nجواب : قصد قربت آسان است به اينكه بگويد : « اتقرب بها او بصاحبها الى اللّه تعالى » و همين مقدار كافى است\r\nسؤال : قصد تميز را [ كه بايد حين العمل مشخص كند كدام واجب واقعى است تا به همان تقرب بجويد 
  ] چه مىكنيد ؟ جواب : هيچ دليلى بر اعتبار آن نيست آنكه دليل دارد قصد قربت است و لا غير\r\nامّا از نظر شرعى : ادّعاى اجماع شده بر اينكه با تمكن از امتثال\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nتفصيلى امتثال اجمالى جايز نيست و مثالهاى متعددى هم بر اين امر اقامه شده پس دليل شرعى بر خلاف مقتضاى قاعده حكم مىكند ولى خوشبختانه اين اجماع هم مبتلى به اشكال است زيرا صاحب المدارك در مسئله مخالفت نموده و زبان حالش اينست كه امتثال تفصيلى لازم نيست پس دليل شرعى معتبرى بر خلاف عقل نداريم بنابراين در اين صورت هم مىگوئيم امتثال اجمالى كافى است .\r\nصورت چهارم : عمل تعبدى است و احتياط هم مستلزم تكرار نيست فى المثل اجمالا مىدانيم كه يا نماز ده‌جزئى بر ما واجب است و يا نماز نه جزئى كه سوره جزء آن نيست در اينجا احتياط به اتيان اكثر است ، حال آيا با تمكن از امتثال تفصيلى مىتوانيم به امتثال اجمالى قناعت كنيم يا خير ؟\r\nمقتضاى قاعده و حكم عقل اينست كه : امتثال اجمالى كافى است به همان بيان كه در صورت سوّم ذكر شد و امّا از نظر شرعى : دليلى بر خلاف مقتضاى عقل نداريم تنها چيزى كه هست اينست كه شهرت فتوائيه برآنست كه به امتثال اجمالى اكتفا نمىكنند و بلكه سيّد رضى و مرتضى فى الجملة ادّعاى اجماع كرده‌اند بر اين امر امّا به نظر ما نه شهرت حجيت دارد و نه اجماع منقول و لذا باز هم امتثال اجمالى كفايت مىكند هذا كله راجع به علم تفصيلى بود و امّا ظن تفصيلى :\r\nمقدّمه : گاهى تمكن از امتثال تفصيلى بواسطهء تمكن از علم تفصيلى است مثلا مىتوانم از امام معصوم سؤال كنم و يقين به يك طرف پيدا كنم ، مىتوانم به خبر متواتر يا اجماع محصل و . . . مراجعه كنم و يقين حاصل كنم و گاهى تمكن از امتثال تفصيلى بواسطهء تمكن از ظن تفصيلى به يك طرف است ، ظن تفصيلى بر دو نوع است :\r\n1 - ظنون باطله يعنى ظنونى كه دليل قطعى بر بطلان آنها داريم\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمثل قياس\r\n2 - ظنون معتبره يعنى ظنونى كه دليل قطعى بر حجيت آنها داريم در ظنون معتبره هم دو مبنا وجود دارد : 1 - انسداديون طرفدار حجيت مطلق هستند يعنى مىگويند هر ظنى از هر راهى حاصل شود حجت است به استثناى ظنونى كه قطعا مردود هستند و اين مدّعا را با دليل انسداد ثابت مىكنند كه در پايان اين جلد ان‌شاءالله تعالى خواهد آمد و طرفدار اين نظريه مرحوم ميرزاى قمى و پيروان او هستند . 2 - مشهور علماء كه مىگويند باب علم بر وى ما مسدود است ولى باب علمى و ظن خاص بر وى ما مفتوح است و ما آن‌قدر ظن خاص داريم مثل خبر ثقه و ظواهر كتاب كه معظم مشكلات فقهى ما را جوابگو باشند و نيازى نداريم كه قائل به حجيت مطلق الظن باشيم و در موارد نادره هم از اصول عمليه استفاده مىكنيم با حفظ اين مقدمه مىگوئيم : ما در اين بحث بطور كلى سه سؤال داريم :\r\n1 - آيا با تمكن از امتثال تفصيلى علمى مىتوانيم به امتثال اجمالى اكتفا كنيم يا خير ؟\r\n2 - آيا با تمكن از امتثال تفصيلى ظنى بر مبناى ظن مطلق مىتوان به امتثال اجمالى بسنده كرد ؟\r\n3 - آيا با تمكن از امتثال تفصيلى ظنى بر مبناى ظن خاص حق داريم به امتثال اجمالى قناعت كنيم ؟\r\nامّا سؤال اوّل جوابش قبلا ذكر شد كه چهار صورت است و درهرصورت هم به مقتضاى عقل و شرع بحث شد\r\nو امّا جواب سؤال دوّم : باز هم مسئله داراى چهار صورت است و درهرصورت به مقتضاى قاعده و دليل شرعى بحث مىكنيم ، صورت اوّل : عمل توصلى است و احتياط هم مستلزم تكرار نيست فى المثل علم اجمالى دارم به\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nاينكه يا به زيد 10 درهم بدهكارم و يا 12 درهم ، احتياط به اينست كه 12 درهم را بپردازم ولى مىتوانم از راه بيّنه يا سؤال از زيد و يا مراجعه به يادداشتهاى خودم ظن به يك طرف پيدا كنم حال آيا با تمكن از امتثال تفصيلى ظنى مىتوانم به امتثال اجمالى و احتياط قناعت كنم يا خير ؟ مقتضاى قاعده اينست كه :\r\nآرى زيرا در توصليات غرض انجام واجب واقعى و ذات العمل است و هيچ خصوصيتى دخالت ندارد و با احتياط هم به واجب واقعى رسيدم پس غرض حاصل شد پس واجب ساقط شد و از نظر شرعى هم امتثال اجمالى بلامانع است صورت دوّم : عمل توصلى است و احتياط هم مستلزم تكرار است فى المثل اجمالا مىدانم كه يا به زيد 10 درهم بدهكارم و يا به بكر 10 دينار در اينجا احتياط به اينست كه دو عمل انجام دهم يكى اينكه ده درهم به زيد بپردازم و ديگر اينكه 10 دينار هم به بكر بدهم ولى تمكن دارم از تحصيل ظن تفصيلى به يك طرف آيا با قدرت بر امتثال تفصيلى جاى امتثال اجمالى هست يا خير ؟ مقتضاى قاعده اينست كه آرى به همان بيان صورت اول و شرعا هم بلا مانع است فيجوز الامتثال الاجمالى صورت سوّم : عمل تعبدى است و احتياط مستلزم تكرار نيست فى المثل علم اجمالى دارم كه يا نماز نه جزئى بر من واجب است بدون سوره و يا ده‌جزئى واجب است كه مع السّورة باشد ، در اينجا احتياط به اتيان نماز ده‌جزئى است ولى قدرت دارم كه به روايات مراجعه كنم و از طريق يك خبرى كه در يك كتاب حديثى غير مشهور هم هست ظن به يك طرف پيدا كنم آيا با تمكن از امتثال تفصيلى ظنى مىتوانم به امتثال اجمالى قناعت كنم ؟ مقتضاى قاعده اينست كه : آرى زيرا كه غرض اطاعت امر مولى و امتثال فرمان خدا است و اين غرض با اتيان اكثر حاصل شده ديگر چه نيازى به تحصيل ظن تفصيلى دارم ؟ امّا از نظر شرعى : دو مانع وجود دارد : 1 - دليل انسداد : اين دليل مىگويد : مواردى كه تحصيل ظن ممكن\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nاست بايد جانب راجح را اخذ كرد و جانب مرجوح را طرح نمود ولى خوشبختانه اين دليل مانع از احتياط نيست چون اين دليل مىگويد : احتياط واجب نيست چون عسر و حرج دارد و اكتفاء به ظن و اخذ به راجح هم جايز است و اين منافاتى با جواز احتياط ندارد آرى اگر دليل انسداد مىگفت احتياط كردن حرام است و اخذ به ظن واجب است جلو امتثال اجمالى را مىگرفت و ليس فليس\r\n2 - مانع دوم قصد وجه است يعنى قصد الوجوب او الندب گفته شده عبادت قصد وجه لازم دارد چه كل عبادت و چه تك‌تك اجزائش حال اگر ما به امتثال اجمالى اكتفا كنيم قصد الوجه فوت مىشود چون نمىدانيم اين جزء دهم واجب است تا به قصد وجوب انجام دهيم يا مستحب است تا به قصد استحباب انجام دهيم پس نبايد احتياط كرد\r\nجواب اينست كه : خوشبختانه قصد وجه لازم نيست و هيچ دليلى بر اعتبار آن نيست فالاشكال من الاخذ بالاحتياط .\r\nصورت چهارم : عمل تعبدى است و احتياط هم مستلزم تكرار است فى المثل علم اجمالى دارم كه يا ظهر واجب است يا جمعه ، احتياط به اينست كه هم ظهر و هم جمعه بخوانيم ولى تمكن از تحصيل ظن به يك طرف داريم آيا با تمكن از امتثال تفصيلى ظنى مىتوانيم به امتثال اجمالى اكتفا كنيم ؟ از نظر عقل و عقلا مانعى نيست به همان بيان كه در صورت سوم گفته آمد و لكن از نظر شرعى موانع زيادى از احتياط ذكر شده كه اكثر آنها قابل جواب است 1 - دليل انسدادى گويد با تمكن از تحصيل ظن به سراغ ظن بايد رفت اين را در صورت ثالثه جواب داديم\r\n2 - قصد قربت را چه مىكنيد ؟ اين را قبلا جواب داديم كه قصد قربت آسان است به اينكه نيت مىكند .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n( اصلى صلاة الظهر ليتحقق بها او بصاحبها التقرب الى اللّه تعالى )\r\n3 - قصد وجه را چه مىكنيد ؟ اين را هم جواب داديم كه معتبر نيست\r\n4 - قصد تميز را چه مىكنيد ؟ اين را هم جواب داديم كه لازم نيست\r\n5 - سيرهء مستمره علماء در طول تاريخ بر اين بوده كه با تمكن از تحصيل ظن تفصيلى معتبر به سراغ احتياط و امتثال اجمالى نمىرفتند ، البته سيره اگر به زمان معصوم منتهى شود ارزش دارد .\r\n6 - در موارد تمكن از تحصيل ظن يا علم تفصيلى رفتن از اين طريق مجمع عليه است ولى رفتن سراغ احتياط مختلف فيه است و مسئله داخل مىشود در باب دوران بين التعيين و التخيير و در آن باب عقل مىگويد جانب تعيين را بگير از باب قدر متيقن پس با تمكن از امتثال تفصيلى و لو ظنى رفتن سراغ احتياط بىاحتياطى است چون از راهى رفته‌اى كه مورد اختلاف است .\r\nمرحوم شيخ مىفرمايد : حاصل اينست كه از نظر عقل و عقلاء در اين صورت رابعه هم امتثال اجمالى كافى است و بلكه كامل‌تر از ظن تفصيلى است چون احتمال خطا ندارد ولى از نظر شرعى دليل 5 و 6 مانع مىشود و نوبت به احتياط نمىرسد [ البته نوع اين اشكالات در صورت سوّم هم مىآيد ولى جوابش همين است كه گفتيم 
  ]\r\n[ تبصرة : در كجاها احتياط مستلزم تكرار هست و در كجا نيست ؟ در هركجا كه دوران بين المتباينين باشد احتياط مستلزم تكرار است مثل ظهر و جمعه ، درهم و دينار و در هركجا كه دوران بين اقل و اكثر باشد احتياط مستلزم تكرار نيست مثل 10 درهم و 12 درهم ، ده‌جزئى و نه جزئى 
  ]\r\nو امّا جواب سؤال سوّم : آيا با تمكن از امتثال تفصيلى ظنى از راه تحصيل ظن خاص مىتوانيم به امتثال اجمالى قناعت كنيم يا خير ؟\r\nهمان‌طورىكه در جواب سؤال 1 و 2 بحث را در چهار صورت مطرح ساختيم\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nو هر صورتى را در دو مقام بحث كرديم همچنين در جواب سؤال سوم مىگوئيم : مسئله داراى چهار صورت است كه هركدام جداگانه بايد بررسى شود :\r\nصورت اوّل : عمل توصلى است و احتياط مستلزم تكرار نيست فى المثل علم اجمالى دارم كه يا 100 تومان بدهكارم و يا 150 تومان در اينجا اداء دين واجب توصلى است و احتياط هم به اتيان اكثر است نه انجام دو عمل ولى تمكن دارم از تحصيل ظن خاص يعنى از طريق بينه مىتوانم ظن به يك طرف پيدا كنم حال آيا با تمكن از ظن خاص و بدنبال آن امتثال تفصيلى حق دارم به امتثال اجمالى قناعت كنم يا خير ؟ مقتضى القاعده اينست كه :\r\nآرى مىتوان به امتثال اجمالى اكتفا نمود و شرعا هم مانعى از احتياط نيست بلكه كاملا احتياط مطلوب است به همان بيانى كه در جواب سؤال اول و دوم ذكر شد\r\nصورت دوم : عمل توصلى است و احتياط مستلزم تكرار است فى المثل اجمالا مىدانم كه يا 20 درهم بدهكارم و يا 20 دينار ، احتياط به پرداخت 20 درهم و 20 دينار هر دو است ولى متمكن از تحصيل ظن خاص به يك طرف هستم حال حتما بايد امتثال تفصيلى حاصل شود يا امتثال اجمالى هم كافى است ؟\r\nباز هم مقتضاى قاعده و دليل شرعى اينست كه احتياط مانعى ندارد و امتثال تفصيلى لازم نيست\r\nصورت سوم : عمل تعبدى است و احتياط هم مستلزم تكرار نيست مثل اينكه اجمالا مىدانم كه يا صوم تا استتار قرص شمس بر من واجب است و يا صوم تا ذهاب حمرهء مشرقيه لازم است ؟\r\nدر اينجا صوم عملى تعبدى است و احتياط به اينست كه اكثر را بجا\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nآورم يعنى تا ذهاب حمره امساك كنم ولى تمكن از امتثال تفصيلى ظنى دارم يعنى مىتوانم از طريق جستجو در منابع خبر واحد ثقه‌اى بدست آورم مبنى بر اينكه مثلا وجوب صوم تا ذهاب حمره است حال آيا با تمكن از امتثال تفصيلى حق دارم به امتثال اجمالى قناعت كنم يا خير ؟ باز هم مقتضاى قاعده اينست كه : احتياط بلامانع است و تحصيل ظن خاص لازم نيست زيرا با احتياط و اتيان اكثر هم غرض حاصل شده و امر مولى حتما امتثال مىشود ولى از نظر شرعى اشكالاتى شده 1 - عبادت قصد وجه لازم دارد و اگر به امتثال اجمالى اكتفا كنيم نمىدانيم كه آيا از استتار قرص تا ذهاب حمره امساك واجب است تا قصد وجوب كنم يا خير ؟ و لذا به احتياط نمىتوان بسنده كرد . اين اشكال را مكرر جواب داده‌ايم كه قصد وجه معتبر نيست\r\n2 - پيمودن طريق امتثال تفصيلى ظنى قطعا و اجماعا صحيح است و عند اللّه معذوريم ولى پيمودن راه احتياط و امتثال اجمالى مورد اختلاف است كه آيا مجزى است يا نه و در دوران امر بين تعيين و تخيير عقل تعيين را مقدم مىدارد از باب اينكه اخذ به جانب تعيين اخذ به قدر متيقن است و لذا نبايد به احتياط اكتفا كرد ، اين‌گونه موارد احتياط در ترك احتياط است .\r\nمرحوم شيخ اين اشكال را جواب نمىدهند و گويا روى همين اصل امتثال تفصيلى را مقدم مىدارند\r\nصورت چهارم : عمل تعبدى است و احتياط مستلزم تكرار است فى المثل اجمالا مىدانم كه قبله در يكى از جهات اربع است احتياط به اينست كه به هريك از چهار جهت يك نماز بخوانم و عمل را تكرار كنم ولى قدرت دارم بروم از طريق امارات معتبره مثل محراب مساجد و مقابر مؤمنين و . . . ظن پيدا كنم كه قبله در فلان جهت است حال آيا با تمكن از امتثال تفصيلى ظنى مىتوانيم به احتياط و امتثال تفصيلى اكتفا كنيم يا خير ؟ باز هم از لحاظ عقل\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nو عقلا احتياط مانعى ندارد و نيازى به تحقيق نيست و بلكه طريق احتياط كامل‌تر است از طريق اخذ به ظن خاص چون در عمل به ظن احتمال خطا و نرسيدن به واقع وجود دارد بخلاف طريق احتياط امّا از نظر شرعى موانع متعددى ذكر شده مبنى بر اينكه با تمكن از ظن خاص جاى احتياط نيست كه قسمت عمدهء اين موانع تا به حال ذكر شده و فهرست‌وار بيان مىكنيم :\r\n1 - قصد قربت را چگونه درست مىكنيد ؟ 2 - قصد وجه را چگونه درست مىكنيد ؟ 3 - قصد تميز را چگونه حل مىكنيد ؟ اين موانع را سابقا رفع كرديم و از سر راه احتياط برداشتيم 4 - ادلهء ظن خاص مىگويد : بايد به ظن خاص عمل كنيد پس نبايد احتياط كرد ، جوابش اينست كه :\r\nو ادلّة الظنون الخاصة انّما دلت على كفايتها عن الواقع لا تعين العمل بها فى مقام الامتثال\r\n5 - سيره مستمره فقهاء بر اين مستقر شده كه با تمكن از ظن خاص به سراغ ظن مىروند و به امتثال اجمالى اكتفا نمىكنند\r\n« اين نيز قابل جواب است كه اولا سيره‌اى ارزش دارد كه به زمان معصوم منتهى شود و خود معصوم بدان عمل كرده باشد و يا مورد امضاء وى باشد ثانيا سيره زباندار نيست بلكه حد اكثر دلالت دارد كه اخذ به ظن مشروع است امّا لزوم را نمىرساند »\r\n6 - در دوران امر بين التعيين و التخيير بايد جانب تعيين را گرفت به بيانى كه در صورت سوم ذكر شد\r\n7 - گاهى شك داريم در اينكه فلان عمل واجب است يا خير ؟ در شك در اصل وجوب اصل برائت جارى مىكنيم\r\nو گاهى به اصل وجوب يقين داريم ولى شك داريم كه آيا واجب توصلى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاست يا تعبدى ؟ اين بحث مربوط به باب اوامر است كه هل الاصل فى الواجبات التوصلية او التعبدية ؟\r\nو گاهى وجوب را مىدانيم و تعبدى بودن را هم مىدانيم ولى در كيفيت نيت شك داريم كه آيا غرض تعبّد به امتثال امر است و لو متميّز نباشد بلكه قصد قربت به احد الامرين او الامور كافى است ؟ و يا تعبد به امتثال امر با اين خصوصيت كه ممتاز از غير باشد مطلوب مولى است ؟ اگر تمييز باشد و واجب تعبدى را مشخّصا انجام دهيم يقين به امتثال داريم ولى اگر تميز نباشد شك مىكنيم كه آيا غرض مولى حاصل شد يا نه ؟ هركجا شك در محصل غرض پيدا كنيم اصالة العدم جارى مىشود پس احتياط و امتثال اجمالى كافى نيست بلكه تحصيل ظن لازم است . مرحوم شيخ از دليل 5 و 6 و 7 جواب نمىدهند گويا بر اساس همين ادلّه امتثال تفصيلى را لازم مىدانند\r\nان قلت : خطاب صادره از مولى اطلاق دارد يعنى مولى فرموده : اقيموا الصلاة و مقيد نكرده به اينكه : اقيموا الصلاة مع قصد الوجه و التمييز و . . . حال به اطلاق كلام مولى تمسك مىكنيم و مىگوئيم : مولى در مقام بيان بود و مانعى هم از تقييد نبوده و مع‌ذلك قيد نكرده پس معلوم مىشود اين قيد در غرض مولى دخالت نداشته و گرنه در خطاب اخذ مىكرد تا اخلال به غرض لازم نيايد در نتيجه بدون قصد التمييز هم اتيان به واجب واقعى بلامانع است فيكفى الامتثال الاجمالى\r\nقلت : در چنين مواردى جاى تمسك به اطلاقات نيست ، توضيح مطلب :\r\nدر تقسيمات اوليهء واجب اطلاق و تقييد هر دو ممكن هستند و لذا از عدم التقييد اطلاق را كشف مىكنيم ولى در تقسيمات ثانويهء واجب تقييد محال است بخاطر لزوم دور و تسلسل پس اطلاق هم محال خواهد بود زيرا كه [ بر مبناى حق در تقابل اطلاق و تقييد كه تقابل ملكه و عدم ملكه باشد 
  ] اطلاق و\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nتقييد از حيث امكان و استحاله متلازمند يعنى هركجا كه تقييد محال بود اطلاق هم محال است و هركجا ممكن بود ممكن است و از آن رهگذر كه در تقسيمات ثانويه تقييد محال است پس اطلاق هم محال است و مسئله قصد قربت با همهء شعبه‌هائى كه دارد از قبيل قصد الوجه و قصد التمييز و . . . در تقسيمات ثانويه داخلند يعنى پس از تعلّق امر مىگوئيم اين عملى كه متعلق امر است يا قصد قربت در آن لازم است يا نيست ، يا به نيت وجوب اتيان مىشود يا خير يا توأم با تمييز عن غير المأمور به هست يا نيست و در تقسيمات ثانويه تقييد محال است پس اطلاق هم محال است [ تفصيل مطلب را در جلد اول شرح اصول فقه آورده‌ام 
  ] پس خطاب مولى نه اطلاق دارد و نه تقييد بلكه اهمال دارد و لذا دستمان از اصول لفظيه كوتاه است آنگاه نوبت به اصول عمليه مىرسد و اصل عملى در شك در محصل غرض احتياط است از باب اينكه اشتغال يقينى مستدعى فراغت يقينيه است پس بايد كارى كنيم كه قطع به حصول غرض مولى حاصل شود و آن به امتثال تفصيلى است نه اجمالى\r\nبهترين راه : شيخ ره مىفرمايد : در مواردى كه احتياط مستلزم تكرار است و تمكن از امتثال تفصيلى هم داريم بهترين راه طريقه احتياط تام و كامل است و آن اينكه : ابتداء برويم سراغ ظن خاص يا ظن مطلق على المبنى و به هر طرف از چهار جهت در قبله و يا ظهر و عصر در نماز و . . . ظن پيدا كرديم همان طرف را با تمام خصوصيات محتملة الدخيل و يا معتبره انجام دهيم مثلا ظن به ظهر پيدا كرديم ظهر را با قصد قربت و قصد وجه و قصد تميز انجام دهيم سپس طرف ديگر را هم احتياطا انجام دهيم از باب اينكه شايد ظن ما خطا بوده و واجب واقعى همين طرف باشد البته اگر انجام هم ندهيم و در واقع واجب واقعى همين طرف باشد ما در قيامت معذور خواهيم\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nبود ولى از باب اينكه به ثواب برسيم و مصلحت واقع را بالقطع و الجزم احراز كنيم احتياط نموده و آن طرف را هم انجام مىدهيم اين بهترين شيوه است\r\nان قلت : اين شيوه نيز از يك جهت مبتلا به اشكال است و آن اينكه :\r\nشايد در واقع واجب همين طرف باشد و عبادت قصد وجه مىطلبد و شما انجام نداده‌ايد\r\nقلت : اين مقدار از اشكال لا بدّ منه است زيرا پس از اينكه طرف اوّل را وظيفه تشخيص داديم و با نيت وجوب اتيان نموديم ديگر طرف ديگر وظيفهء فعلى نيست و هرگز نمىتوانيم به نيّت وجوب انجام دهيم درحالىكه نيّت الوجوب احراز لازم دارد به عبارت ديگر احتياط با قصد الوجه قابل جمع نيست چون قصد الوجه در موردى است كه وجوب محرز است و احتياط در موردى است كه وجوب محرز نيست بلكه صرف احتمال وجوب است و لذا برفرض كه قصد وجه معتبر باشد در مواردى لازم است كه ممكن باشد مثل موارد علم يا ظن تفصيلى امّا در موارد علم اجمالى و احتياط قصد وجه قطعا معتبر نيست چون قابل جمع نيستند پس بايد بگوئيم قصد وجه باطل است و يا احتياط زيرا كه لازمه اعتبار قصد وجه مطلقا اينست كه احتياط مشروع نيست و لغو است و هيچ دانشمندى به اين لوازم ملتزم نيست مگر سيّد بن زهره در كتاب غنيه كه از ظاهر كلامش اين معنى استفاده مىشود و آن اينكه :\r\nقائلين به اينكه : امر دال بر وجوب است ادلّه‌اى دارند يكى از آن ادلّه اينست كه : الوجوب احوط بيان مطلب : دوران امر است بين وجوب و استحباب و يا حد اكثر اباحه حال اگر انجام بدهيم قطعا مانعى نيست امّا اگر انجام ندهيم احتمال عقاب دارد چون شايد در واقع امر وجوبى باشد و دفع عقاب محتمل لازم است پس از باب احتياط مىگوئيم اتيان واجب است و الامر للوجوب ، سيّد فرموده : اينجاها احتياط در خلاف احتياط است زيرا كه اگر امر را حمل\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nبر وجوب كرديد از باب احتياط بدنبال آن بايد ملتزم به وجوب شويم ، ملتزم شويم كه تركش عقاب دارد ملتزم شويم كه فعل آن ثواب دارد ، ملتزم شويم كه ترك حرام است و حال آنكه نتوان به اين امور ملتزم شد لاحتمال الاستحباب او الاباحة ، شيخ ره مىفرمايد : سخنان اين سيّد محترم را در مقدمات دليل انسداد خواهيم آورد و فعلا جاى بحث نيست ، البته مىتوان به سيّد عرض كرد كه در فروع دين التزام مهم نيست و مخالفت التزاميه ضررى ندارد عمده مخالفت عمليّه است كه آن هم لازم نمىآيد . نتيجه : صور مسئله :\r\nدر موارد امتثال اجمالى گاهى عمل توصلى است و گاهى تعبدى ( اين دو صورت ) و در هركدام يا احتياط مستلزم تكرار است يا نيست 4 * 2 * 2 « اين هم چهار صورت » و در هريك از اين چهار صورت يا متمكن از امتثال تفصيلى هستيم يا نه 8 * 4 * 2 مواردى كه متمكن نيستيم از بحث خارج است مىماند چهار صورت در اين چهار صورت هم گاهى از علم تفصيلى تمكن داريم و گاهى از ظن مطلق و گاهى از ظن خاص 12 * 4 * 3 از مجموع 12 ، صورت چهار صورت مال علم تفصيلى و چهار صورت مال ظن مطلق و چهار صورت مال ظن خاص است و در هركدام از چهار صورت هم دو مقام بحث بود يكى مقتضاى قاعده و يكى مقتضاى دليل شرعى ، در دو صورت كه عمل توصلى نباشد مشكلى نبود و در صورت سوم هم كه عمل تعبدى ولى احتياط مستلزم تكرار نيست مشكلى نبود تنها در صورت رابعه كه احتياط مستلزم تكرار باشد موانع و مشكلاتى پيش آمد كه نتوانستيم اكتفا كنيم به امتثال اجمالى و راه امتثال تفصيلى را با احتياط كامل پيموديم\r\nبحث سوم تا اينجا تمام شد برمىگرديم به بحث اوّل و دوّم :\r\n\r\n( ارزشمندى علم اجمالى )\r\nبحث اول و دوم در باب علم اجمالى در اين رابطه بود كه آيا علم\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nاجمالى همانند علم تفصيلى واقع را بر مكلّف منجّز مىكند و يا همانند جهل و شك است ؟ در اين رابطه دو مقام از بحث وجود دارد :\r\nمقام اوّل : آيا مخالفت قطعيه با علم اجمالى جايز است يا حرام ؟\r\nمقام دوّم : برفرض حرمت مخالفت قطعيه آيا موافقت قطعيه با علم اجمالى واجب است يا موافقت احتماليه هم كافى است ؟\r\nتحقيق در مقام دوّم از بحث را موكول مىكنيم به مباحث اصالة الاحتياط در مقصد سوم كتاب و فعلا در اين تنبيه چهارم پيرامون مقام اوّل گفتگو مىكنيم : آيا مخالفت قطعيه با علم اجمالى حرام است يا خير ؟\r\nفى المثل علم اجمالى داريم به وجوب احد الامرين آيا مىتوانيم هر دو را ترك كنيم يا حق نداريم ؟\r\nيا مثلا علم اجمالى به حرمت احد الامرين داريم آيا ارتكاب هر دو امر جايز است يا خير ؟\r\nدر آغاز بايد صور مختلف مسئله را بيان كنيم سپس پيرامون احكام هر صورتى بحث كنيم ، فنقول : بطور كلّى گاهى شبهه ، از شبهات بدويّه است و گاهى شبههء مقرونه به علم اجمالى است و هذا مورد البحث\r\nشبهات مقرونه به علم اجمالى در يك تقسيم سه قسم مىشوند :\r\n1 - گاهى نسبت به نوع التكليف تفصيلا آگاهى داريم ولى نسبت به متعلق التكليف اجمال و اشتباه در كار است و امر بر ما مشتبه است دو مثال ،\r\nالف : يقين داريم كه خطاب صادره از مولى وجوب است و فرموده : صلّ ولى مردديم در اينكه مولى فرموده : صل الظهر يا صل الجمعة ، تعلق وجوب به ظهر يا جمعه مشكوك است اين مثال از شبهات حكميه بود .\r\nب : يقين داريم كه حكم شرعى حرمت ارتكاب و شرب است ولى نمىدانيم كه آيا حرمت تعلق گرفته به شرب اين مايع خارجى يا به شرب آن\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمايع ديگر « شبهه موضوعيه »\r\n2 - و گاهى نسبت به موضوع التكليف كاملا واقفيم و آن را بتفصيل مىدانيم ولى نسبت به نوع الحكم امر بر ما مشتبه شده باز هم دو مثال ، الف : موضوع كلّى ما عبارتست از مثلا دفن الميت الكافر ولى نمىدانيم خطاب صادره از شارع ادفن است يا لا تدفن ؟ نوع الحكم كه وجوب است يا حرمت بر ما مشتبه است « شبهه حكميه » .\r\nب : موضوع جزئى عبارتست از اين مرئهء خارجيه ولى زوج نمىداند آيا قسم خورده بر وطى اين زن تا واجب باشد بر او وطى و يا قسم خورده بر ترك وطى تا مجامعت با اين زن بر او حرام باشد « شبهه موضوعيه »\r\n3 - و گاهى هم نسبت به نوع حكم و هم نسبت به موضوع آن اجمال و ابهام در كار است يعنى حكم شرعى هم بين احد الامرين مردّد است موضوع حكم هم همچنين ، دو مثال :\r\nالف : يقين دارم كه خطابى از مولى صادر شده و حكمى را بر موضوعى بار كرد ولى نمىدانم كه آيا خطاب صادره افعل بود يا لا تفعل ؟ و هركدام كه باشند نمىدانم آيا خطاب به دفن ميت كافر تعلق گرفته و يا به دعا عند رؤية الهلال ؟\r\n« شبهه حكميه »\r\nب : يقين دارم كه قسمى خورده‌ام ولى نمىدانم آيا قسم بر فعل ذبح خورده‌ام تا ذبح واجب باشد يا بر ترك آن تا ذبح حرام باشد ؟ و در هر حال نمىدانم كه قسم بر فعل يا ترك نسبت به ذبح اين غنم بوده يا آن غنم ؟ كه شبهه موضوعيه است .\r\nدر هريك از اين سه صورت گاهى شبهه حكميه است و گاهى موضوعيه 6 * 3 * 2\r\nشبهه حكميه عبارتست از اينكه : اشتباه در نفس حكم شرعى فرعى كلّى است يعنى نمىدانيم كه خطاب صادره از مولى كدام است ؟ افعل يا\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nلا تفعل ؟ صل الظهر يا صل الجمعة ؟ و . . .\r\nشبهه موضوعيه عبارتست از اينكه : اشتباه در يك حكم شرعى فرعى جزئى كه مربوط به مصداق معين خارجى است حاصل شده يعنى حكم صادره از مولى را مىدانيم كه اجتناب از نجس مثلا واجب است ولى در خصوص اين فرد خارجى شك دارم كه آيا هذا نجس حتى يجب اجتنابه ام لا ؟\r\nميان شبهات موضوعيه و حكميه فرقها وجود دارد كه در جلد چهارم شرح اصول فقه آنها را آورده‌ام و در مباحث شك كتاب شريف رسائل نيز خواهد آمد در اينجا به پيروى از متن به يكى از فرقها اشاره مىكنم :\r\nدر شبهات حكميه منشأ شبهه خطاب صادره از مولى است\r\nدر شبهات موضوعيه منشأ شبهه موضوعات خارجيه است كه ارتباطى به مولى ندارد .\r\nدر مواردى كه شبهه موضوعيه است باز دو قسم متصور است :\r\n1 - گاهى اشتباه در ناحيه مكلف به و عمل است مثل اينكه نمىدانم شرب اين مايع حرام است يا آن مايع ؟\r\n2 - و گاهى اشتباه در جانب مكلف و عامل است اين قسم به‌نوبت خود دو قسم مىشود :\r\nالف : گاهى دو طرف شبهه شخص واحد و مكلف واحد است مثل خنثى كه يك شخص است ولى نمىداند كه آيا مكلّف به تكاليف مردان است ؟ و يا مكلف به تكاليف زنان ؟\r\nب : و گاهى در طرف شبهه دو انسان مكلف است مثل دو انسانى كه يك شلوار مشترك دارند و در آن منى مشاهده نموده‌اند هركدام از دو نفر علم اجمالى دارند كه يا خود او و يا رفيقش جنب شده در اينجا پاى دو كس در ميان است حال بايد احكام تمام اين اقسام را بيان كنيم :\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nباز هم قبل از تعرض به احكام اين اقسام براى روشن‌تر شدن محلّ نزاع دو نكته را تذكر مىدهيم :\r\nنكتهء اوّل : مكرّر گفته‌ايم كه قطع يا طريقى است و يا موضوعى و نيز مكرر گفته‌ايم كه قطع موضوعى از محور بحث ما خارج است بدليل اينكه در قطع موضوعى ما تابع خطاب شارع هستيم اگر شارع اقدس قطع تفصيلى را در موضوع اخذ نموده و فرموده : اذا قطعت بخمرية شىء تفصيلا كذا و كذا مىگوئيم قطع تفصيلى ملاك است و حكم دائر مدار آنست اگر باشد حكم هست و گرنه نه بنابراين اگر علم اجمالى به خمريت پيدا كرديم اعتبارى ندارد و وجوب اجتناب نمىآورد . و اگر شارع متعال قطع اجمالى را در موضوع اخذ كرد مثلا فرموده اذا قطعت بحرمة شىء و لو اجمالا فهو كذا و كذا باز هم ما تابع دليل هستيم و اگر شارع مقدس مطلق العلم را اعم از تفصيلى و اجمالى موضوع قرار داد ما متابعت مىكنيم انما الكلام در قطع طريقى است كه در علم تفصيلى طريق هم تفصيلى است و در علم اجمالى طريق اجمالى است يعنى علم اجمالى مىگويد واقع و لوح محفوظ يا اينست يا آنست امّا صددرصد و جزما نمىگويد اين است حال قطع تفصيلى طريقى حجّت و واجب الاتباع بود بحث در اينست كه آيا قطع اجمالى طريقى هم حجّيت و ارزش دارد يا خير ؟\r\nنكتهء دوّم : علم تفصيلى به يك امرى از راههاى گوناگون متكون و متولد مىشود مثلا از راه خبر متواتر و نص قرآن و . . . و گاهى هم از علم اجمالى زائيده مىشود يعنى منشأ اين علم تفصيلى يك علم اجمالى است فى المثل علم تفصيلى داريم به اينكه نمازمان باطل شده منتهى منشأ آن عبارتست از اينكه اجمالا مىدانيم كه يا در اثناء نماز محدث شديم و يا پشت به قبله كرديم كه هركدام باشد مبطل نماز است\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nيا مثلا علم تفصيلى داريم به بطلان نماز و منشأش عبارتست از علم اجمالى به اينكه يا ركنى از اركان نماز را كم كرديم و يا مبطلى از مبطلات نماز را انجام داده‌ايم\r\nيا مثلا مأموم در نماز جماعت يقين صددرصد دارد به اينكه نمازش باطل شده ولى منشأش اينست كه اجمالا مىداند يا خود او فاقد شرائط بوده مثلا جنب بوده و يا امام جماعت فاقد شرائط بوده ، البته در اينجا دو مبنا وجود دارد يكى اينكه صحت صلاة مأموم مشروط است به اينكه امام جماعت در علم مأموم و اعتقاد او واجد شرائط باشد ديگرى اينكه صحت نماز مأموم مشروط است به اينكه امام جماعت در علم خودش واجد شرائط باشد ، اين مثال بر مبناى اول به درد ما مىخورد نه مبناى دوّم و توضيح بيشتر ان‌شاءالله تعالى خواهد آمد\r\nحال بحث در اينست كه : آيا علم تفصيلى متولد از علم اجمالى هم مثل ساير علوم تفصيليه حجت است يا خير ؟ مقتضاى مباحث گذشته اينست كه : آرى علم تفصيلى مطلقا حجت است و از هر راهى كه حاصل شود به حكم عقل متابعتش واجب است و احدى قدرت ندارد نفيا يا اثباتا در آن دخالت كند .\r\nامّا به شرع مقدس كه مراجعه مىكنيم با مواردى برخورد مىكنيم كه بحسب ظاهر با اين قاعده منافات دارد يعنى دلالت دارد بر اينكه علم تفصيلى اگر از علم اجمالى متولد شود ارزشى ندارد حال ببينيم آن موارد كدام است و سپس چه جوابى براى آنها داريم :\r\nمرحوم شيخ در حدود هشت مورد را مثال مىزنند و در پايان هم مدّعى هستند كه مثالهاى فراوان ديگرى هم يافت مىشود ولى ما به اين مقدار اكتفا مىكنيم :\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمثال اوّل : در مواردى كه علماء امت در يك مسأله‌اى دو گروه شده‌اند :\r\nگروهى مىگويند مثلا نماز جمعه در عصر غيبت واجب است و گروهى مىگويند نماز ظهر واجب است معيّنا و ما هم يقين تفصيلى داريم كه امام ( ع ) در يكى از اين دو گروه داخل است و طرفدار قول ثالث نيست پس احداث قول ثالث مخالف با علم تفصيلى است و هيچ‌كدام از دو دسته يك دليل معتبرى اقامه نكرده‌اند در چنين موردى مشهور فقها قائل به تخيير هستند يعنى مىگويند ما مخيريم بين انتخاب قول گروه اول يا گروه دوم و امّا حق نداريم سراغ قول ثالث برويم ولى جماعتى گفته‌اند : هر دو قول را طرح مىكنيم و به اصول عمليه مراجعه مىكنيم خواه مقتضاى اصل عملى با يكى از دو قول موافق باشد همانند دوران بين اقل و اكثر كه نصف امت مىگويند اكثر واجب است و نصف مىگويند اقل واجب است در اينجا اگر هر دو قول را طرح كنيم و بگوئيم حكم اللّه نه وجوب اقل است و نه اكثر فقط مخالفت التزاميه لازم مىآيد امّا مخالفت عمليّه با علم تفصيلى لازم نمىآيد چون اصل عملى يا اصالة الاحتياط است كه با قول يك عده موافق است و يا اصل برائت است كه با قول عده ديگر كه اقل را واجب مىدانند موافق است و در هر حال مخالفت احتمالى است و نه قطعى آن هم با علم تفصيلى و خواه مقتضاى اصل با هر دو نظريه مخالف باشد مثل دوران بين المتباينين كه نصف امت گفته‌اند جمعه واجب است و نصف گفته‌اند ظهر واجب است و يقين داريم كه امام قول ثالثى ندارد در اينجا اگر ما اصالة البراءة جارى كنيم و هر دو را ترك كنيم يقين داريم كه حكم واقعى مخالفت شده اين قول مستلزم مخالفت با علم تفصيلى است و بعضى از فقهاء همانند شيخ طوسى فرموده‌اند : در اين موارد حكم تخيير است البته تخيير دو قسم است : 1 - ظاهرى 2 - واقعى ، تخيير ظاهرى در موارد متعارضين است كه چون دستمان از واقع كوتاه است در ظاهر\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nيكى از دو دليل متعارض را انتخاب مىكنيم اين مخالفت با علم تفصيلى نيست چون با يك طرف موافقت شده ولى تخيير واقعى عبارتست از اينكه بگوئيم : در اين‌گونه موارد حكم اللّه الواقعى تخيير است اين مىشود مخالفت قطعيه با علم تفصيلى چون ما اجمالا مىدانيم يا امام ( ع ) با گروه اول است و معينا جمعه را واجب مىداند پس قائل به تخيير نيست و يا با گروه دوم است و معينا ظهر را واجب مىداند پس باز هم قائل به تخيير نيست و هركدام كه باشد يقين تفصيلى داريم كه قول به تخيير واقعى احداث قول ثالث است و مخالفت با علم تفصيلى .\r\nحال اگر شيخ طوسى تخيير ظاهرى را مىگفت بحثى نبود ولى ظاهرا مراد ايشان تخيير واقعى است بدليل اينكه دنبال سخن قبلى فرموده : بنابراين لا يجوز الاجماع بعد الاختلاف يعنى در زمان بعدى اتفاق بر يك طرف صحيح نيست چون ما در عصر قبلى تخيير را اختيار مىكنيم و حكم اللّه تغييرپذير نيست خوب اگر تخيير حكم واقعى باشد تغيير و تبديل برنمىدارد ولى اگر حكم ظاهرى باشد كه بحثى نيست پس فتواى شيخ هم مستلزم مخالفت با علم تفصيلى است مع‌ذلك به اين علم تفصيلى اعتنا نشده\r\nمثال دوّم : در موارد شبهات محصوره كه علم اجمالى داريم به حرمت احد الامرين و يا نجاست آن بعضى از فقهاء فرموده‌اند : جايز است ارتكاب هر دو طرف شبهه خواه دفعة و در آن واحد هر دو را مرتكب شود يا تدريجا با اينكه در مواردى اين ارتكاب دو طرف منجر مىشود به اينكه علم تفصيلى به حرمت يا نجاست پيدا شود مع‌ذلك به اين علم تفصيلى اعتنا نشده مثال :\r\nدو حيوان داريم كه يقينا يكى از آن دو مذكى و ديگرى ميته است اين علم اجمالى است آمديم و با اين دو حيوان كنيزى را خريدارى كرديم حال به صورت دفعى كه ميته را با مذكى ضميمه نموده و كل كنيز را در برابر آن\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nخريديم و يا به صورت تدريجى كه اوّل نصف كنيز را با يكى از اين دو خريديم و پس از مدتى نصف ديگر را با حيوان ديگر خريديم در اينجا يقين مىكنيم تفصيلا كه معامله باطل است بدليل اينكه بايد چيزى را عوض قرار دهيم كه ماليت داشته باشد و در اينجا ميته ماليت ندارد و لذا معامله باطل است و بدنبال آن علم تفصيلى پيدا مىكنيم به اينكه مباشرت با اين كنيز حرام است اين هم نمونه ديگر از مواردى كه به علم تفصيلى اعتنا نشده\r\nمثال سوّم : دو انسان را تصور كنيد كه شلوار مشترك دارند و در اين لباس منى مشاهده شده در اينجا هريك از دو نفر علم اجمالى دارد به اينكه يا خود او جنب شده و يا رفيق او مع‌ذلك بعض فقها فتوى داده‌اند به اينكه يكى از اين دو نفر مىتواند به ديگرى اقتدا كند با اينكه مأموم يقين دارد به اينكه نمازش باطل است يا به واسطه جنابت امام و يا خود مأموم مع‌ذلك به اين علم تفصيلى اعتنا نشده چون از علم اجمالى متولد شده\r\nمثال چهارم : دو انسان بر سر منزلى مثلا نزاع دارند و هركدام مدّعى هستند كه تمام منزل ملك او است در اينجا اگر يك طرف بينه داشته باشد به نفع وى حكم مىشود ولى اگر هر دو طرف بينه داشتند و دو بيّنه تعارض و تساقط نمودند و يا هيچ‌كدام بينه نداشتند و نوبت به تحالف رسيد و هر دو قسم خوردند در اينجا شرعا حاكم شرع دستور مىدهد كه منزل را تنصيف كنند نصف را به زيد و نصف را به عمرو مىدهد با اينكه علم اجمالى دارد كه يكى از دو نفر كاذب هستند اين شد مخالفت با علم اجمالى و وقتى حكم حاكم آمد استفاده از نصف در ظاهر براى هركدام مشروع است و ديگران مىتوانند آثار ملكيت را بار كنند روى اين اصل شخص ثالثى آمد و هر دو نصف را از زيد و عمرو خريدارى كرد الآن يقين تفصيلى دارد كه تمام اين مبيع از ملك مالك اصلى به او منتقل نشده و در نتيجه تصرف در آن حرام است\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nمع‌ذلك به اين علم تفصيلى اعتنا نشده و فتواى به تنصيف صادر شده\r\nمثال پنجم : دو انسان را فرض كنيد كه يكى دو درهم پيش شخص امين به امانت گذارده و ديگرى يكدرهم پس از مدتى يكى از اين سه درهم نزد امين بدون افراط و تفريط تلف شد ما يقين داريم كه كلّ آن يكدرهم يا از آن مالك دو درهم بوده و يا از آن صاحب يك درهم مع‌ذلك حكم اينست كه يك درهم و نصف از دو درهم باقيمانده را به صاحب دو درهم مىدهيم و نصف درهم را به مالك يكدرهم اين مىشود مخالفت عمليه با علم اجمالى چون اجمالا مىدانيم كه يا آن نصف كه به مالك دو درهم رسيده ملك او نيست و يا نصفى كه به مالك يكدرهم رسيده حال پس از حكم حاكم آمد و شخص ثالث اين يكدرهم مشترك را از آن دو گرفت يا به عنوان هبه و يا ثمن مبيع اين شخص يقين دارد تفصيلا كه كلّ اين درهم از مالك اصلى به وى منتقل نشده مع‌ذلك به اين علم تفصيلى اعتنا نشده و مخالفت آن تجويز شده\r\nمثال ششم : انسان عاقلى در محكمه اقرار نمود به اينكه اين كتاب مثلا مال زيد است سپس اقرار نمود به اينكه : اين كتابى كه در دست من مىباشد ملك عمرو است در اينجا قاضى حكم مىكند به اينكه بايد كتاب را به زيد كه مقر له اولى است بدهى و قيمت آن را به عمرو كه مقر له دومى است بپردازى با اينكه يقين دارد كه يكى از دو اقرار مقر كذب است اين شد مخالفت با علم اجمالى سپس فرد ثالثى آمد و كتاب را از زيد و قيمت آن را از عمرو خريدارى كرد الآن علم تفصيلى دارد كه يكى از اين دو مال از ملك مالك اصلى به او منتقل نشده سپس مجموع عين و قيمت را به شخص چهارمى مىفروشد و ثمن را مىگيرد يقين تفصيلى دارد كه كل ثمن به او منتقل نشده مع‌ذلك به اين علم تفصيلى اعتنا نشده\r\nمثال هفتم : معامله‌اى انجام گرفته و بايع و مشترى در تعيين ثمن يا\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمثمن نزاع دارند در اينجا گاهى يكى از دو نفر بيّنه دارند قول همان مقدم است و گاهى هر دو بينه دارند و يا هيچ‌كدام بينه ندارند حاكم حكم مىكند به انفساخ بيع فى المثل هر دو قبول دارند كه ثمن 1000 درهم است ولى نزاع بر سر اينست كه مشترى مىگويد مثمن عبد است و بايع مىگويد مثمن جاريه است حاكم حكم مىكند به بطلان معامله و در نتيجه ثمن برمىگردد به ملك مشترى با اينكه علم تفصيلى داريم به اينكه ثمن از ملك مشترى خارج شده يا در قبال عبد و يا امه مع‌ذلك به اين علم تفصيلى اعتنا نشده يا مثلا هر دو قبول دارند كه مثمن فلان كنيز است ولى نزاع بر سر ثمن است مشترى مىگويد ثمن آن 100 درهم بوده و بايع مىگويد : ثمن آن 10 دينار بوده باز هم حاكم معامله را باطل اعلام مىكند و در نتيجه جاريه برمىگردد به ملك بايع درحالىكه بايع يقين تفصيلى دارد به انتقال او از ملكش مع‌ذلك به اين علم تفصيلى اعتنا نشده\r\nمثال هشتم : دو انسان بر سر جاريه‌اى نزاع دارند يكى مىگويد اين جاريه را به من هبه كرده‌اى و ديگرى كه مالك باشد مىگويد جاريه را به تو به صد تومان مثلا فروخته‌ام در اينجا هم بعد از تحالف حاكم حكم مىكند به استرداد جاريه به مالك اصلى درحالىكه يقين تفصيلى داريم كه جاريه از ملك او منتقل شده ولى به اين علم تفصيلى اعتنا نشده . اين‌ها بود چند نمونه از موارد مخالفت با علم تفصيلى حال با اين موارد چه كنيم ؟ آيا بخاطر اين ظواهر شرعيه از آن قانون مسلم عقلى كه مىگفت : علم تفصيلى از هر راهى حاصل شود حجّت و واجب الاتباع مىباشد دست برداريم و آن قاعده را تخصيص بزنيم يعنى بگوئيم : كل علم تفصيلى حجة الا العلم التفصيلى المتولد من العلم الاجمالى ؟ و يا اينكه به واسطه اين قانون مسلم عقلى از آن ظواهر رفع يد كنيم و آنها را به نحوى از انحاء توجيه كنيم تا با اين قاعده منافاتى\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nنداشته باشند ؟ بديهى است كه حكم عقلى قطعى كليت داشته و قابل تخصيص با اجماع و ظواهر روايات و آيات نيست و لذا از اين قطع عقلى كه نمىتوانيم چشم بپوشيم به ناچار بايد در ظواهر اين مثالها و فتاواى علماء دخل و تصرف انجام دهيم ، در مقام توجيه مرحوم شيخ ره مىفرمايد : من سه جواب و راه حل در اختيار شما مىگذارم كه شما مىتوانيد تمام آن مثالها را با اين سه جواب حل كنيد و اين جوابها به صورت قضيه منفصلهء مانعة الخلو است يعنى هيچ‌كدام از مثالهاى مذكور خالى از اين توجيهات نيست امّا مانعة الجمع نيست يعنى اين‌گونه نيست كه در پاره‌اى از مثالها فقط جواب اوّل جارى و سارى باشد و در پاره‌اى از مثالها فقط جواب دوم و لا غير و در برخى تنها جواب سوم قابل قبول باشد و لاغير بلكه ممكن است برخى از مثالها به دو جواب قابل توجيه باشد و برخى با سه جواب و برخى هم با يك جواب پس مانعة الخلو است نه مانعة الجمع ، البته بعد از ملاحظه روشن خواهد شد كه در واقع مرحوم شيخ شش جواب ذكر مىكنند نه سه جواب :\r\nجواب اوّل : از اول گفته‌ايم بحث ما در علم طريقى است حال مىگوئيم در پاره‌اى از اين مثالها علم موضوعيت دارد آن هم نه مطلق العلم بلكه خصوص علم تفصيلى بنابراين اگر علم تفصيلى بود حكم هم هست و اگر نبود چه علم اجمالى باشد يا نه حكم نيست آنگاه نوبت به اين نمىرسد كه علم تفصيلى متولد حكمش چيست ؟ اين جواب در مثال دوم و سوم جارى است امّا در مثال دوّم : اينكه بعضىها فتوا دادند به جواز ارتكاب هر دو طرف شبهه بخاطر اينست كه حكم وجوب اجتناب بر علم تفصيلى به بوليت يا نجس بودن يا ميته بودن مترتب است پس اگر علم اجمالى داشتيم حكم به نجاست قطعا نيست و يقين داريم كه اين دو مايع مشتبه در واقع پاك هستند فلا مخالفة فى البين ، و هكذا در مثال سوم : بطلان نماز متفرع بر علم تفصيلى به حدث است\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nيعنى اگر مأموم علم تفصيلى به محدث بودن خود دارد نماز باطل است و يا اگر تفصيلا مىداند امام محدث است نماز باطل مىشود ولى اگر علم اجمالى داشته باشد اثرى ندارد بلكه هر دو در واقع پاكند و يجوز الايتمام ،\r\nجواب دوّم : از نظر اسلام در موارد زيادى اگر انسانى در ظاهر محكوم به حكمى شد ديگران وظيفه دارند آن حكم ظاهرى در حقّ اين شخص را به منزلهء حكم واقعى در حق خودشان حساب كنند و تمام آثار حكم واقعى را بر اين حكم ظاهرى مترتب كنند يعنى فرض كنند كه اين شخص واقعا داراى چنين حكمى است و همان‌طورىكه وجدانا اگر مىدانستيم او داراى اين حكم است آثار مترتب مىشد حالا هم كه تعبدا و ظاهرا وى محكوم به اين حكم گشته ما تمام آثار را مترتب مىكنيم باز هم نوبت به مخالفت قطعيه با علم تفصيلى نمىرسد ، حال اين جواب از مثال سوم تا مثال هشتم جارى است به اين بيان : در مثال سوم امام جماعت وقتى به حساب خودش رسيدگى مىكند كه آيا جنب هستم يا خير مىبيند كه شك در اصل جنابت دارد و اصل برائت جارى مىكند آنگاه در ظاهر خود را متطهر مىداند و وارد نماز مىشود آنگاه ماموم همين حكم ظاهرى در حق امام را براى خودش حكم واقعى حساب مىكند يعنى مىگويد : همان‌طورىكه اگر امام واقعا متطهر بود من مىتوانستم اقتدا كنم همچنين الآن كه در ظاهر خود را طاهر مىداند من مىتوانم اقتدا كنم پس از ناحيه امام جماعت مشكلى نيست مىماند خود مأموم آن هم نسبت به خود شك در تكليف دارد اصل برائت جارى مىكند فيجوز الايتمام پس علم اجمالى از هم پاشيده شد و نوبت به علم تفصيلى متولد نمىرسد .\r\nدر مثال چهارم : وقتى حاكم شرع حكم به تنصيف نمود هركدام از دو تا مدّعى در ظاهر مالك نصف مىشوند آنگاه شخص ثالث مجاز است كه اين ملكيت ظاهريه را به منزلهء ملكيت واقعيه بداند و تمام آثار ملكيت واقعيه را بر\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nاين ملكيت ظاهريه مترتب كند از جمله اينكه حق دارد هر دو نصف را از دو مالك خريدارى كند و بدنبال آن تمام مال واقعا به او منتقل مىشود آنگاه تصرف در اين مال حرام نخواهد بود فلا اشكال و هكذا در مثالهاى پنجم و ششم و هفتم و هشتم ، عليكم بالمحاسبة\r\nجواب سوم : در بعض از موارد ملتزم مىشويم به اينكه : فتواى آقايان مطلق و نامحدود نيست يعنى اينكه گفته‌اند مخالفت با علم اجمالى جايز است و ارتكاب اطراف شبهه مانعى ندارد اين مال مواردى است كه ارتكاب اطراف شبهه مستلزم مخالفت قطعيه با علم تفصيلى نباشد و الّا اين‌ها هم قبول دارند كه با منجر شدن مسئله به مخالفت با علم تفصيلى ارتكاب جايز نيست ، اين جواب در مثال اول و دوم و چهارم و پنجم و ششم مىآيد : در مثال اوّل اينكه بعضىها گفته‌اند : هر دو قول را طرح نموده و به اصول عمليه رجوع مىكنيم اين مال مواردى است كه اصل عملى در نتيجه با يكى از دو قول موافق باشد مثل اقل و اكثر كه قبلا توضيح داديم امّا در مواردى كه اصل عملى در نتيجه با يكى از دو قول موافق نباشد بلكه مخالف هر دو و مخالف علم تفصيلى به حكم باشد خير حق رجوع به اصل نداريم ، در مثال دوّم كه بعضى گفتند ارتكاب اطراف شبهه بلامانع است مادامى است كه منجر به مخالفت قطعيه با واقع نشود مثل اينكه تدريجا دو مايع را بياشامد كه در هيچ‌كدام حين العمل يقين به مخالفت ندارد امّا اگر مستلزم مخالفت با علم تفصيلى شود مثل ارتكاب هر دو در يك آن خير اين‌ها هم تجويز نمىكنند ، در مثال چهارم حكم به تنصيف مادامى است كه شخص ثالث نيايد و هر دو را خريدارى و تصرف نكند بلكه مثلا اين نصف در دست همين مدعى بماند يا به شخص ثالثى بفروشد و نصف ديگر در دست مدعى ديگر بماند يا به شخص رابعى بفروشد اين بلااشكال است امّا اگر منجر به مخالفت قطعى شود مثل اينكه شخص\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nثالث هر دو نصف را خريدارى نموده و بدنبال آن تصرف كند اين جايز نيست و هكذا در مثال پنجم و ششم .\r\nجواب چهارم : ما در اسلام قانون تقاص قهرى هم داريم كه اگر زيد از بكر طلبكار است و بكر مماطله مىكند زيد حق دارد مخفيانه به مقدار طلب خود از اموال بكر بردارد و بعنوان تقاص استفاده كند حال بعضى از اين موارد براساس قانون تقاص است و آن مورد هفتم و هشتم است در مثال هفتم مشترى مىگويد : اين صد درهم را بابت خريد عبد به تو پرداخته‌ام اگر عبد را مىدهى فهو المطلوب و گرنه اين صد درهم تو را بابت عبدى كه از تو طلبكارم تقاص مىكنم و هكذا در مثال هشتم\r\nجواب پنجم : بنا بر فتواى جماعتى يكى از عوامل انفساخ معامله تحالف است وقتى كه دو طرف قسم مىخورند معامله خود به خود باطل مىشود آنگاه ثمن قطعا برمىگردد به مشترى و مثمن به بايع ديگر علم تفصيلى ندارد به انتقال ثمن از مشترى و مثمن از بايع تا مخالفت شود اين توجيه در مثال هفتم و هشتم مىآيد البته بحثى است كه آيا تحالف موجب انفساخ بيع از اصل وقوع مىشود يا از حين تحالف كه ثمره نزاع در نمائات ظاهر مىگردد .\r\nجواب ششم : مثال چهارم و پنجم از باب مصالحهء قهريه است چون هيچ راه ديگرى براى رفع نزاع نيست لذا حاكم حكم به تنصيف كتاب و درهم مىكند تا نزاع بخوابد مصالحه هم كه راهى شرعى است پس در هيچ‌كدام از اين موارد مخالفت با علم تفصيلى پيش نمىآيد و هركدام معيارى دارند\r\n\r\n( مخالفت قطعيه با علم اجمالى )\r\nپس از بيان اين دو نكته برمىگرديم به اصل مطلب كه آيا مخالفت قطعيه با علم اجمالى جايز است يا حرام ؟ بطور كلى مخالفت با علم اجمالى دو قسم است :\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n1 - مخالفت احتماليه فى المثل علم اجمالى دارم به وجوب احد الامرين يا ظهر يا جمعه اگر يكى از آن دو را ترك كنم احتمال دارد كه واجب واقعى همان بوده و من مخالفت كرده‌ام پس مخالفت احتماليه است كما اينكه موافقت احتماليه هم دارد يا مثل علم اجمالى به حرمت احد الامرين و ارتكاب يكى از آن دو كه احتمال مخالفت دارد .\r\n2 - مخالفت قطعيه فى المثل در مثال اوّل هر دو را ترك كنم يا در مثال دوم هر دو را مرتكب شوم يقين مىكنم كه حكم واقعى هركدام بوده مخالفت شده ، فعلا بحث ما راجع به مخالفت قطعيه با علم اجمالى است مخالفت قطعيه خود سه نوع است :\r\n1 - مخالفت قطعيه التزاميه و آن عبارتست از اينكه : فقط و فقط حكم شرعى واقعى معلوم بالاجمال را ملتزم نشوم و اعتقاد قلبى به آن نداشته باشم چه اينكه ملتزم به خلاف آن شوم و يا در لا التزامى بسر برم امّا در مقام عمل هيچ‌گونه مخالفت قطعيه‌اى پيش نيايد و اين گاهى در شبهات موضوعيه است از قبيل اينكه شخص علم اجمالى دارد كه يا قسم خورده بر آميزش با همسرش پس مباشرت واجب شده و يا قسم بر ترك آميزش خورده پس مجامعت حرام شده در اينجا مىگويد اصل عدم قسم بر آميزش است پس آميزش واجب نيست و هكذا اصل عدم تعلق قسم بر ترك آن است پس حرام هم نيست در نتيجه به اباحه ملتزم مىشود اين مخالفت التزامه است و امّا در مقام عمل يا مجامعت مىكند پس با احتمال وجوب موافقت كرده و يا ترك مجامعت مىكند پس با احتمال حرمت موافقت شده پس مخالفت قطعيه عمليه در كار نيست البته اين مثال يك شرط هم دارد كه [ مع اتحاد زمانى الوجوب و الحرمة 
  ] بيان مطلب : گاهى زمان احتمال وجوب و حرمت يك زمان مشخص خارجى است مثلا ساعت 10 شب جمعهء اوّل ماه و گاهى دو زمان\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاست مثلا زمان احتمال وجوب امشب است و زمان احتمال حرمت فردا شب حال اين مثال در فرض اول مثال براى مخالفت التزاميهء تنها مىشود ولى در فرض دوّم امكان مخالفت عمليه قطعيه وجود دارد به اينكه امشب را ترك كند و فردا شب را آميزش كند پس يقين مىكند كه حكم واقعى مخالفت شده حال در هر طرف كه باشد . و گاهى در شبهات حكميه است فى المثل علم اجمالى دارم كه در اسلام يا دفن ميت كافر حرام است و يا واجب مع‌ذلك مىگويم :\r\nالاصل عدم الوجوب و الاصل عدم الحرمة و به اباحه ملتزم مىشوم اين شد مخالفت التزاميه امّا مخالفت عمليه‌اى در كار نيست زيرا در مقام عمل يا انجام مىدهم كه با احتمال وجوب هماهنگ است و يا ترك مىكنم كه با احتمال حرمت دمساز است البته در اين مثال هم قيدى داريم كه [ مع عدم كون احدهما المعين تعبديا 
  ] اجمال قضيه اينست كه : گاهى هريك از احتمال وجوب و حرمت تعبدى است و گاهى هر دو توصلىاند و گاهى احدهما المعين تعبدى است و گاهى احدهما المخير تعبدى است حال مثال فوق تنها در فرض دوم و چهارم مثال مىشود براى مخالفت التزاميهء تنها ولى در دو فرض ديگر امكان مخالفت قطعيه عمليه وجود دارد\r\nاگر هر دو را توصلى حساب كنيم اگر با اصل وجوب و حرمت را نفى كرديم مباح خواهد شد ولى در عمل حتما با احدى الطرفين موافقت شده فلا يلزم المخالفة العملية .\r\nو اگر هر دو را تعبدى فرض كنيم مخالفت عمليه هم لازم مىآيد زيرا وقتى اصل عدم وجوب و حرمت را جارى نموديم مخالفت التزاميه است و امّا عملا اگر انجام بدهيد چون قصد قربت نبوده پس ارزشى ندارد و اگر ترك كنيد چون بدون قصد قربت ترك شده باز هم مخالفت عمليه خواهد بود و اگر احدهما المعين تعبدى باشد فى المثل جانب وجوب اينجا هم وقتى اصل\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nجارى كرديم مخالفت التزاميه پيش مىآيد ولى اگر انجام داديم مخالفت عمليه هم هست چون يا حرام را مرتكب شديم و يا واجبى را بدون قصد قربت انجام داده‌ايم پس باز هم مخالفت عمليه ممكن است\r\nو اگر احدهما لا على التعيين تعبدى و ديگرى توصلى باشد باز تنها مخالفت التزامى است نه عملى زيرا اگر انجام دهم شايد جانب وجوب توصلى بوده و اتيان شده فلا يلزم المخالفة القطعية و اگر ترك كنم شايد جانب ترك توصلى بوده پس مخالفت قطعيه لازم نمىآيد و لذا بايد صورتى را فرض كنيم كه تنها التزاما مخالفت شده دون العمل و آن مورد دوران بين المحذورين در توصليات است .\r\n2 - مخالفت قطعيهء عمليه تنها : يعنى حكم واقعى معلوم بالاجمال را قبول دارد و ملتزم به آن مىباشد ولى در مقام عمل مخالفت مىكند فى المثل علم اجمالى دارد كه احد المائعين حرام است و ملتزم به حرمت هم هست مع‌ذلك مخالفت نموده و هر دو را سر مىكشد نظير اينكه ما مسلمانها به واجبات و محرمات تفصيليه ملتزم هستيم و باور قلبى داريم مع‌ذلك از روى بىمبالاتى آنها را انجام مىدهيم و به انتظار رسيدن زمان پيرى و توبه مىافتيم\r\n3 - مخالفت قطعيه التزاميه و عمليه باهم : يعنى با حكم واقعى معلوم بالعلم الاجمالى هم در مقام التزام و هم در مقام عمل مخالفت قطعيه مىكنيم فى المثل علم اجمالى داريم كه يا ظهر واجب است و يا جمعه مىگوئيم :\r\nالاصل عدم وجوب الظهر و الجمعة و به اباحه ملتزم مىشويم آنگاه در مقام عمل هم نه ظهر مىخوانيم و نه جمعه و هكذا در جانب علم اجمالى به حرمت احد الامرين . . .\r\nفعلا بحث ما در قسم اول و سوم است فنقول\r\nامّا المخالفة الالتزامية : در احكام شرعيه فرعيه عمليه آنكه مهم است\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاطاعت و عصيان است و عمل مهم است امّا التزام برفرض باشد مقدمهء عمل است و گرنه استقلال ندارد و لذا مخالفت و موافقت التزاميه تنها مهم نيست پس اشكالى هم ندارد و در اين حكم فرقى نيست در اينكه شبهه موضوعيه باشد مثل مثال مرئه مشتبهه و يا حكميه باشد مثل دفن الكافر و نيز لا فرق در اينكه هر دو حكم مشتبه به يك موضوع تعلق داشته باشند مانند دو مثال مذكور و يا به دو موضوع متعلق باشند مانند شخصى كه يقين داشت به طهارت بدن و به حدث نفس سپس با مايعى كه مردّد بود ميان بول و آب وضو ساخت الآن دو احتمال مىدهد : 1 - شايد اين مايع آب بوده و در نتيجه نه تنها بدن طاهر است بلكه حدث باطنى هم مرتفع شده 2 - و شايد بول بوده پس الآن نه تنها حدث زائل نشده بلكه بدن هم متنجّس گرديده پس علم اجمالى دارد كه يا طهارت بدن رفته و خبث آمده و يا حدث باطنى مرتفع شده و طهارت آمده خلاصه يكى از طهارت و حدث قطعا مرتفع شده ولى كدام است نمىداند طهارت حكم بدن است و حدث حكم نفس پس دو حكم و دو موضوع است حال در اينجا استصحاب مىكند بقاء طهارت بدن و بقاء حدث نفس را و ملتزم مىشود به اينكه هم‌اكنون محدث است و طاهر اين مىشود مخالفت التزاميه با علم اجمالى ولى مخالفت عمليه پيش نيامده زيرا كه عملا كأنّ او هيچ كارى نكرده و بايد دوباره وضو بسازد و نماز بخواند بنابراين مخالفت التزاميه در تمام اين موارد جايز است\r\nامّا جواز مخالفت التزاميه در شبهات موضوعيّه :\r\nمقدّمه : بطور كلى اصول عمليه در موارد شبهه جارى مىشوند حال گاهى شبهه در موضوع حكم است در اين صورت اصل جارى شونده در شبهه اصل موضوعى است و گاهى شبهه در خود حكم است در اين صورت اصل را اصل حكمى گويند و هركجا كه شبهه در موضوع باشد شبهه در حكم هم خواهد\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبود ولى گاهى شبهه در حكم است بدون شبهه در موضوع و اصل در موضوع مقدم است بر اصل در حكم با حفظ اين مقدّمه مىگوئيم : امّا در شبهات موضوعيه مخالفت التزاميه بلا مانع است بدليل اينكه اصول عمليّه‌اى كه در شبهات موضوعيه جارى مىشوند اصل موضوعى هستند يعنى در موضوع جارى مىشوند و در نتيجه مجراى اين اصول از تحت عنوان موضوع كلّى حكم واقعى بيرون مىرود و وقتى از آن موضوع خارج شد احكام آن موضوع هم براى مجراى اين اصل ثابت نمىشود از باب اينكه حكم تابع موضوع است و موضوع كه اصلاح شد حكم هم اصلاح مىگردد فى المثل در مثال مرئه مشتبهه موضوع حكم واقعى يعنى وجوب مثلا عبارتست از المرأة المحلوفة على وطيها اصل عملى مىگويد : الاصل عدم تعلق الحلف بوطى هذه المرأة در نتيجه اين مرئه از تحت آن عنوان كلى خارج مىشود و در نتيجه حكم وجوب هم منتفى مىشود از باب سالبه به انتفاء موضوع و موضوع حرمت واقعيه عبارتست از : المرأة المحلوفة على ترك وطيها اصل عملى مىگويد : الاصل عدم تعلق الحلف به ترك وطى هذه المرأة الخارجية در نتيجه اين زن از تحت آن عنوان كلى خارج مىشود و بدنبال آن حكم حرمت هم منتفى مىشود چون موضوع ندارد ، و هكذا در مثال طهارت بدن و بقاء حدث موضوع واقعى نجس شدن بدن عبارتست از عنوان الملاقى للنجس نجس و ما شك داريم كه بدن ملاقات با نجس كرده تا نجس شده باشد يا خير ؟ مىگوئيم الاصل عدم الملاقاة در نتيجه حكم به نجاست مىرود و استصحاب بقاء طهارت مىآيد و موضوع ارتفاع حدث و حصول تطهر و توضى عبارتست از التوضى بالماء و ما شك داريم كه آيا توضى بالماء محقق شده يا خير ؟ اصالة العدم جارى مىكنيم و در نتيجه حكم مىكنيم به بقاء حدث پس در شبهات موضوعيه مشكلى نداريم ،\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو امّا در شبهات حكميه از قبيل مثال دفن الكافر : در اين موارد هم به عقيدهء ما مخالفت التزاميه اشكالى ندارد بدليل اينكه : در شبهات حكميه اگرچه اصل عملى باعث نمىشود كه مجراى آن از تحت موضوع حكم واقعى خارج شود چون كارى به موضوع ندارد بلكه مستقيما به جنگ خود حكم واقعى مىآيد فى المثل اصالة الاباحه در دفن كافر مستقيما با وجوب و حرمت منافات دارد امّا درعين‌حال جارى مىشود و مانعى ندارد زيرا كه در احكام فرعيه دو مطلب داريم يكى عمل خارجى و يكى التزام قلبى امّا عملا كه فرض اينست هيچ‌گونه مخالفت قطعيه‌اى پيش نمىآيد زيرا كه مكلف يا دفن كافر مىكند پس با احتمال وجوب موافقت كرده و يا نمىكند پس با احتمال حرمت موافقت نموده و در هر حال قطع به مخالفت ندارد و امّا التزاما قدرى قابل بحث است فنقول :\r\nمبحث التزام و اعتقاد قلبى اصالتا يك مبحث كلامى است و هم در مسائل اعتقادى مطرح است هم در مسائل فقه و اصول فقه امّا در اعتقادات :\r\nلا شك در اينكه التزام واجب است آن هم به وجوب نفسى چون غرض اصلى در اصول دين عقد القلب است انما الكلام در فروع دين است از قبيل وجوب نماز ، صوم - حج و . . . و حرمت ربا ، زنا ، غيبت و . . . در اين‌ها آيا اصولا التزام لازم است يا خير ؟\r\nو برفرض لزوم آيا واجب نفسى است يا خير ؟ مقدمتا بايد بدانيم كه التزام به احكام خداوند به سه نحو متصور است :\r\n1 - التزامى كه شرط الايمان است و در حقيقت از امور اعتقاديه است كه هر انسانى بايد پيامبر را تصديق كند و ملتزم شود بما جاء به النبى على ما جاء به آنگاه قبل از تحقيق و تفحص التزام اجمالى است و بعد از تحقيق و تحصيل علم يا ظن تفصيلى التزام تفصيلى است و بقول صاحب المعالم در\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nص 78 در بحث واجب موسع : بل لان العزم على فعل كل واجب اجمالا حيث يكون الالتفات اليه بطريق الاجمال و تفصيلا عند كونه متذكرا له بخصوصه حكم من احكام الايمان يثبت مع ثبوت الايمان سواء دخل وقت الواجب او لم يدخل فهو واجب مستمر عند الالتفات الى الواجبات اجمالا او تفصيلا انتهى\r\n2 - التزامى كه مقدمه از براى اطاعت و امتثال امر است يعنى اگر ملتزم نشود عمل را نمىتواند انجام دهد التزام به اين معنى در احكام تعبديه لازم است چون قصد قربت لازم دارد و بدون التزام قلبى قصد قربت ممكن نيست و بدون آن عمل ميسر نيست و اطاعت حاصل نيست و امّا در توصليات لازم نيست زيرا كه غرض اتيان ذات الفعل است و آن هم بدون التزام حاصل است فلا وجه لوجوب الالتزام .\r\n3 - التزامى كه واجب نفسى است يعنى بگوئيم : همان‌طورىكه در اعتقادات اعتقاد واجب به وجوب نفسى است و مخالفت با آن عقاب دارد همچنين در فروع دين هم اصل عمل واجب است و التزام به آن‌هم علىحده واجب است چه در مسائل عبادى و چه توصّلى اين قسم محل بحث است عده‌اى مىگويند : التزام واجب است و عده‌اى مىگويند واجب نيست و مشهور علماء از جمله مرحوم شيخ منكر وجوب نفسىاند\r\nبا حفظ اين مقدمه مىگوئيم : در مسائل فرعيه عمل مهم است و المفروض انه لا مخالفة فى العمل و امّا التزام موضوعيت ندارد فلذا مخالفت آن حرام نيست و برفرض كه واجب باشد وجوب نفسى ندارد بلكه از باب مقدمه و شرط صحت عمل است و مثل اصول اعتقادات نيست كه اعتقاد به آنها واجب نفسى است و وقتى مقدمى شد تنها در تعبديات لازم است نه در توصليات و بحث ما در توصليات است پس وجوب مقدمى هم ندارد ، و امّا\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nوجوب نفسى :\r\nطرفداران وجوب التزام به احكام خدا به نحو وجوب نفسى دلائل فراوانى از عقل و نقل اقامه كرده‌اند براى وجوب التزام بما جاء به الشارع على ما جاء به ولى ما مىگوئيم : برفرض چنين ادلّه‌اى داشته باشيم باز هم در ما نحن فيه كه معلوم بالاجمال است و بطريق اولى در شبهات بدويه سودى ندارد آرى در موارد علم تفصيلى التزام واجب خواهد بود سرّ مطلب اينست كه اصول عمليه در شبهات حكميه بالنسبة به وجوب الالتزام همانند اصول عمليه هستند در شبهات موضوعيه كه مجراى خودشان را از تحت موضوع حكم واقعى خارج مىسازند و وقتى موضوع نبود حكم هم نابود مىشود به اين بيان :\r\nادلّه وجوب التزام مىگويد : يجب الالتزام بالوجوب كه موضوع وجوب التزام احراز وجوب است و ما شك داريم در وجوب مىگوئيم : الاصل عدم الوجوب در نتيجه حكم به التزام هم منتفى مىشود و يا موضوع وجوب التزام حرمت واقعى است و ما شك در حرمت داريم اصل عدم حرمت جارى مىكنيم در نتيجه التزام منتفى مىشود چون موضوعش منتفى شده بنابراين وجوب التزام فرع بر احراز حكم واقعى است و آن منحصر است به موارد علم تفصيلى ،\r\nو لكن التحقيق : تحقيق اقتضا دارد كه از سخن فوق رفع يد نموده و بگوئيم : اصول عمليه تا وقتى جارى مىشوند كه موجب مخالفت قطعيه عمليه نشوند و اگر ما وجوب التزام را يك وجوب نفسى دانستيم ديگر جاى جريان اصول نيست چون تنها مخالفت التزامى آن هم با خطاب اجمالى نيست بلكه سر از مخالفت عمليه با خطاب تفصيلى درمىآورد منتهى خطاب تفصيلى متولد از علم اجمالى به اين بيان كه : ما اجمالا مىدانيم كه حكم واقعى در واقعه دفن الكافر يا وجوب است و يا حرمت پس به قدر جامع علم تفصيلى پيدا مىكنيم يعنى يقين مىكنيم كه يك حكم الزامى در اينجا هست و وقتى اين معنى محرز\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nشد ادلّه التزام اينجا را مىگيرد و مىگويد : يجب الالتزام بالواقع على ما هو عليه و اين خطاب تفصيلى از آن خطاب اجمالى متولد شد و قبلا گفتيم كه خطاب تفصيلى از هر راهى حاصل شود متابعت آن واجب و مخالفت آن حرام است چه در شبهات حكميه و چه موضوعيه پس صرف مخالفت التزامى نيست بلكه مخالفت قطعيهء عمليه پيش مىآيد منتهى موافقت و مخالفت هر تكليفى متناسب با همان تكليف است اگر متعلق التكليف فعل جوارحى است موافقت آن انجام عمل در خارج است و مخالفت آن ترك العمل فى الخارج است و اگر فعل جوانحى است موافقت آن التزام قلبى است و مخالفت آن ترك الالتزام است .\r\nفالحق : با اين بيانات به اين نتيجه مىرسيم كه در احكام شرعيه فرعيه غرض اصلى اطاعت و معصيت است و اما التزام موضوعيتى ندارد و لذا در وجوب و عدم وجوب التزام تابع دليل بايد باشيم حال اگر دليل داشتيم بر اينكه در احكام شرعيه هم التزام مستقلا وجب است فهو المطلوب ولى اگر دليل نداشتيم بر وجوب التزام مىگوئيم و حتى در موارد علم تفصيلى هم التزام قبلى واجب نيست و ترك الحكم التزاما اشكالى ندارد « مگر در تعبديات كه فعلا مورد بحث ما نيست » چون وجوب دليل مىطلبد و على الفرض نداريم تا چه رسد به موارد علم اجمالى كه در اينجا بطريق اولى التزام واجب نيست البته در باب علم اجمالى دو مبنى وجود دارد :\r\n1 - اصول عمليه حتى در اطراف علم اجمالى هم جارى است 2 - اصول عمليه مختص به شبهات بدويه هستند حال بنا بر مبناى اوّل كه عدم وجوب التزام پرواضح است زيرا نه تنها دليلى بر وجوب التزام نداريم بلكه بر خلاف آن دليل داريم كه همان اصول عمليه باشند پس قطعا التزام واجب نيست و مخالفت آن حرام نيست و بنا بر مبناى دوّم هم مىگوئيم التزام واجب\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nنيست به همان بيانى كه در موارد علم تفصيلى ذكر شد و آن اينكه وجوب التزام دليل مىخواهد و دليل نداريم پس واجب نيست حاصل كلام در دليل اوّل ما اين شد كه : مخالفت التزاميه آن مخالفتى نيست كه ضرر برساند مهمّ مخالفت عمليه است كه آن هم لازم نمىآيد .\r\nدليل دوّم مرحوم شيخ براى جواز مخالفت التزاميه عبارتست از يك قياس استثنائى اتصالى :\r\nاگر التزام به حكم واقعى واجب باشد از سه حال خارج نيست :\r\n1 - يا بايد به هر دو طرف علم اجمالى ملتزم شويم يعنى هم به وجوب و هم به حرمت اين احتمال تالى فاسد دارد و آن اينكه مستلزم اجتماع ضدين است يعنى مستلزم اينست كه در موضوع دفن كافر حكم اللّه هم وجوب باشد و هم حرمت\r\n2 - و يا بايد به يك طرف معين ملتزم شويم يعنى بگوئيم حكم واقعى معينا وجوب است و من به وجوب ملتزم مىشوم و هكذا در جانب حرمت پس بر من واجب است كه به حكم واقعى على التعيين ملتزم شوم اين احتمال هم مستلزم تكليف بلا بيان است ، مستلزم تكليف بما لا يطاق است و هو ايضا محال\r\n3 - و يا بايد به يك طرف على التخيير ملتزم شويم يعنى همان‌طورىكه در خصال كفاره به احد الامرين يا أحد الأمور على التخيير ملتزم شويم در ما نحن فيه هم بگوئيم : يجب علينا الالتزام باحدهما المخيّر اين احتمال هم تالى فاسد دارد زيرا التزام به احدهما تخييرا دليل لازم دارد و دليل نداريم نه از خود خطاب مجمل و نه از دليل خارجى امّا از خود خطاب مجمل كه نمىدانيم مولى فرموده افعل يا لا تفعل تخيير استفاده نمىشود بدليل اينكه لسان اين خطاب لسان تعيين است نه تخيير خطاب واقعى يا معينا افعل است و لا غير و يا معينا لا تفعل است و لا غير و امّا از خارج نمىتوانيم تخيير را استفاده كنيم\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبدليل اينكه خطاب خارجى اگر باشد يا خطاب توصلى خواهد بود كه مولى بگويد : اعمل احد هذين الحكمين المحتملين و يا تعبدى است كه مولى بگويد التزم باحد الحكمين تخييرا امّا خطاب توصلى اوّلا لا دليل عليه و لا وجود له فى المنابع و ثانيا غير معقول است زيرا كه در دوران بين المحذورين عقلا ما بين الفعل و الترك مخير هستيم چه خطاب شرعى باشد يا نه و لذا حاجتى به اين خطاب نيست و بلكه عبث و لغو است و از مولاى حكيم صادر نمىشود و به بيان مرحوم شيخ انصارى طلب الحاصل است درحالىكه طلب به امر استقبالى تعلق مىگيرد و طلب الحاصل مثل تحصيل حاصل از محالات است و امّا خطاب تعبدى هم متأسفانه نداريم تا بدان ملتزم شويم بنابراين اللازم باقسامه الثلاثة باطل فالملزوم مثله يعنى وجوب التزام هم باطل مىشود و وقتى وجوب رفت خود به خود عدم وجوب مىآيد و وقتى واجب نبود التزام پس مخالفت با آن حرام نيست .\r\nان قلت : ادلّه اربعه از عقل و كتاب و سنت و اجماع دلالت دارند بر اينكه ما بايد پيامبر را تصديق كنيم و ملتزم شويم به ما جاء به النبى على ما جاء به و بايد به حكم واقعى ملتزم شويم آنگاه شما چگونه مىفرمائيد : لا دليل عليه ؟\r\nقلت : أوّلا اين ادله مال التزام شرطى است كه گذشت و ثانيا برفرض مربوط به التزام نفسى باشد مىگوئيم لسان ادلّه عبارتست از التزام به حكم واقعى على ما هو عليه واقعا يعنى اگر تفصيلا واقع را مىدانى بايد تفصيلا ملتزم باشى و اگر اجمالا مىدانى بايد اجمالا معتقد باشى امّا دلالت ندارد بر التزام باحدهما المعين واقعا و يا التزام باحدهما المخير پس اين ادلّه نيز به درد شما نمىخورد پس التزام واجب نيست .\r\nفافهم : شايد اشاره به يك اشكال و جواب باشد و آن اينكه : اگر ادله\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nاربعه مىگويد التزام به واقع واجب است پس شما چرا در موارد علم اجمالى به وجوب يا حرمت ملتزم به اباحه شديد ؟ جواب اينست كه منافاتى ندارد كه ما واقع را على ما هو عليه ملتزم باشيم مع‌ذلك چون علم تفصيلى نداريم در ظاهر به اباحه ملتزم شويم كما في موارد التعارض كه تخيير ظاهرى را ملتزم مىشويم\r\nو لكن الظاهر : تا به حال به اين نتيجه رسيديم كه در احكام شرعيه فرعيه مخالفت التزاميه اشكالى ندارد و لكن به كلمات اصحاب كه مراجعه مىكنيم مىبينيم عده‌اى از اصحاب در مسئله اجماع مركب بطور مطلق گفته‌اند حق نداريم رجوع كنيم به حكمى كه قطعا حكم امام نيست ، به عبارت ديگر احداث قول ثالث مطلقا جايز نيست چه مستلزم مخالفت عمليه باشد و چه صرف مخالفت التزاميه باشد و نيز در مسئله عدم فصل بين دو مسئله از حيث حكم گفته‌اند ما حق نداريم قائل به فصل شويم چون مستلزم طرح قول امام است چه طرح در مقام عمل و چه صرفا طرح در مقام التزام پس عبارت اين دسته اطلاق دارد\r\n[ تبصره : اجماع مركب چيست ؟ عدم الفصل كدام است ؟ و فرقشان چيست ؟\r\nاجماع دو نوع است : 1 - اجماع بسيط و آن عبارتست از اتفاق جميع امت بر حكمى از احكام شرعيه مثل اجماع بر اينكه آب قليل به مجرد ملاقات با نجس متنجّس مىشود . 2 - اجماع مركب و آن عبارتست از اينكه نصف امت مىگويند مثلا جمعه واجب و نصف مىگويند ظهر واجب است و هر دو گروه متفق هستند بر اينكه حكم ثالثى از قبيل اباحه نيست و يا شىء ثالثى واجب نيست حال گاهى خرق اجماع مركب و احداث قول ثالث مستلزم مخالفت عمليه با حكم امام است مثل مثال معالم الاصول ص 179 :\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمنها ان يطأ المشترى البكر ثم يجد بها عيبا فقيل الوطى يمنع الرد و قيل بل يردها مع ارش النقصان و هو تفاوت قيمتها بكرا و ثيبا فالقول بردها مجانا قول ثالث\r\nو گاهى خرق اجماع فقط موجب مخالفت التزاميه است مثل دوران بين المحذورين كه نصف امت مىگويند دفن كافر واجب است و نصف امت مىگويند حرام است و امام با يكى از اين دو است و هر دو گروه متفق القول مىگويند : دفن كافر مباح نيست حال اگر ما اصل جارى كنيم و به اباحه ملتزم شويم مخالفت التزاميه با حكم امام پيش مىآيد ولى در عمل مخالفت قطعيه نيست حال بعضىها فرق نگذاشته‌اند بين دو صورت و در هر دو گفته‌اند طرح قول امام جايز نيست .\r\nو امّا عدم القول بالفصل عبارتست از اينكه امت ميان دو مسئله تفصيل نداده‌اند و فرق نگذاشته‌اند بلكه حكم هر دو را يكسان دانسته‌اند منتهى نصف امت گفته‌اند حكم اين دو مسئله فلان است و نصف ديگر گفته‌اند حكم مسئله امر ديگرى است ولى هر دو گروه متفقا قول به فصل را رد مىكنند چون مخالف با قول امام است فى المثل در باب ارث دو مسئله داريم : 1 - زنى مرده و از او زوج و ابوين باقيمانده‌اند آيا سهم مادر ثلث اصل تركه است يا ثلث باقيمانده ؟ 2 - مردى از دنيا رفته و از او همسرى و پدر و مادرى باقيمانده‌اند آيا سهم مادر ثلث اصل تركه است يا ثلث بقيه ؟ نصف امت گفته‌اند : در هر دو مسئله سهم مادر ثلث اصل تركه است و فرقى ميان دو مسئله نگذاشته‌اند نصف ديگر گفته‌اند : در هر دو مسئله سهم مادر ثلث باقيمانده بعد از سهم زوج يا زوجه است و باز تفصيل نداده‌اند حال كسى بگويد در مسئله اوّل سهم مادر ثلث الاصل و در مسئله دوّم ثلث الباقى يا به عكس اين فتوى داد اين قول به فصل است و هو مخالف لقول الامام پس جايز نيست\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nو امّا فرق : معمولا اجماع مركب در يك مسئله و يك موضوع مطرح مىشود همانند مثالهائى كه زديم ولى عدم القول بالفصل ميان دو مسئله مطرح مىشود كه هركدام موضوع علىحده دارند . 
  ]\r\nنعم : در مقابل گروه قبلى عدّه ديگرى از اصحاب در همان مسئله اجماع مركب تصريح كرده‌اند به اينكه هرگاه دو اصل مستلزم مخالفت با واقع باشند [ مثل اصل عدم وجوب دفن كافر و عدم حرمت آنكه با حكم واقعى الزام منافات دارند 
  ] ما مىتوانيم به آن دو اصل عمل كنيم [ چون بيش از مخالفت التزاميه پيش نمىآيد 
  ] و برخى از همين عدّه قياس نموده‌اند اصول عمليه در احكام را به اصول عمليه در موضوعات و گفته‌اند همان‌طورىكه در شبهات موضوعيه مثل مرئه مشتبهه مىتوانيم به اصول عمليه رجوع كنيم همچنين در شبهات حكميه نيز مىتوانيم به اصول مراجعه كنيم\r\nو لكن القياس : شيخ مىفرمايد : اصل سخنتان صحيح است كه اجراء اصلين مادامىكه منجر به مخالفت عمليه نشود مانعى ندارد ولى قياستان مع الفارق است بدليل اينكه اصول عمليه در شبهات موضوعيه بر ادلّة الاحكام تقدم دارند چون دليل حكم را براى موضوع ثابت مىكند و ثبوت شىء لشيء فرع ثبوت المثبت له پس بايد موضوع محرز باشد تا دليل حكم را برآن سوار كند و وقتى در موضوع شك داشتيم يا اصل موضوع را برمىداريم در نتيجه نوبت به حكم نمىرسد از اين باب كه موضوع ندارد فى المثل در مثال مرئه مشتبهه موضوع براى وجوب مباشرت عبارتست از المرأة المحلوفة على وطيها و نسبت به اين مرئه خارجيه شك داريم كه آيا حلف بر وطى آن تعلق گرفته حتى يجب الوطى يا نگرفته ؟ اصالة العدم جارى مىكنيم و نوبت به حكم نمىرسد و هكذا موضوع حرمت وطى عبارتست از المرأة المحلوفة على ترك وطيها و ما شك داريم كه آيا اين مرئه خارجيه قسم بر ترك وطى آن محقق\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nشده يا نه ؟ اصل مىگويد : قسم به اين ترك تعلق نگرفته در نتيجه نوبت به حكم نمىرسد هميشه اصل موضوعى تقدم دارد بر ادلّة الاحكام ،\r\nامّا بخلاف شبهات حكميه كه در اينجا موضوع محرز است و هو دفن الكافر و اجمال در نفس الحكم است و لذا اصلى كه جارى مىشود مستقيما با خود حكم واقعى معارض است از طرفى علم اجمالى مىگويد اين موضوع حتما داراى يكى از وجوب يا حرمت هست و از طرفى اصل عملى در دو طرف مىگويد اين موضوع نه محكوم به وجوب است و نه حرمت پس تعارض مىكنند فالقياس مع الفارق\r\nو لكن : امّا خوشبختانه اين مقدار از فرق ميان شبهات حكميه و موضوعيه از حيث جريان اصل باعث نمىشود كه در شبهات حكميه نتوانيم از اصول عمليه استفاده كنيم زيرا فرض بحث در اينست كه اجراء اصلين حد اكثر مستلزم مخالفت التزاميه مىگردد آن هم كه ثابت شد كه اشكالى ندارد پس اصل حرف صحيح است كه اصول عمليه در اطراف علم اجمالى جارى مىشود چه در شبهات حكميه و چه موضوعيه مادامىكه مستلزم مخالفت عمليه نباشد .\r\nو لا يبعد : آن دسته از علماء هم كه بقول مطلق فرمودند : در مسئله اجماع مركب طرح قول امام جايز نيست چه مخالفت عمليه لازم بيايد و چه تنها التزامى باشد هيچ بعدى ندارد كه اطلاق كلام مرادشان نباشد بلكه مرادشان مواردى باشد كه مخالفت عمليه لازم مىآيد زيرا كه اوّلا قدر متيقن از كلمات آقايان در ابواب مختلفه همين است و ثانيا متبادر به ذهن هم همين است كه طرح عملى صحيح نيست\r\n[ فرق تبادر و قدر متيقن : تبادر در موردى است كه براى كلام ظهورى باشد كه در ما نحن فيه هست و برفرض كه ظهور نباشد و كلام مجمل باشد\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nقدر مسلم و متيقن كه مورد قبول همگان است مخالفت عمليه است 
  ]\r\nبعنوان نمونه در مسئله اختلاف امت على قولين كه هيچ‌كدام هم دليل معتبر ندارند آقايان فرموده‌اند خرق اجماع مركب روا نيست چون مستلزم طرح قول امام است و درعين‌حال گروهى مثل شيخ طوسى ره سخن از تخيير واقعى به ميان آورده‌اند درحالىكه قطعا تخيير واقعى حكم ثالثى است و امام آن را نگفته منتهى شيخ فتوى داده بدليل اينكه تخيير فقط مستلزم مخالفت التزاميه با قول امام است و لذا مانعى ندارد و بعضىها سخن از طرح قولين و رجوع به اصل به ميان آورده‌اند كه قبلا گفتيم قدر متيقن مواردى است كه رجوع به اصل مستلزم مخالفت عمليه قطعيه با علم تفصيلى نباشد ولى مخالفت التزاميه حتمى است مع‌ذلك تجويز كرده‌اند پس معلوم مىشود مراد آقايان هم طرح عملى است و گرنه طرح التزامى را قبول دارند\r\nنعم ظاهرهم : اگرچه ما در مسئله اجماع مركب اطلاق كلمات بعض الاصحاب را حمل كرديم بر مخالفت عمليه و گفتيم مراد اين‌ها از اينكه طرح قول امام جايز نيست و يا مخالفت با قول امام جايز نيست خصوص مخالفت عمليه منظور است نه مطلق مخالفت و لو التزاما و شاهد هم آورديم ولى مسئله ديگرى داريم بنام دوران بين المحذورين كه علم اجمالى داريم يا به وجوب و يا حرمت در اين مسئله علماء اجماع كرده‌اند بر اينكه حق نداريم به اباحه قائل شويم بلكه برخى گفته‌اند مخير هستيم بين اخذ به جانب حرمت يا وجوب از باب اينكه ترجيح بلا مرجح باطل است و برخى گفته‌اند معينا بايد جانب تحريم را انتخاب كنيم و ملتزم شويم از باب اينكه دفع المفسدة اولى من جلب المنفعة ولى هر دو گروه اتفاق نظر دارند بر عدم رجوع به اباحه درحالىكه قول به اباحه تنها موجب مخالفت التزاميه با حكم واقعى مىگردد مع‌ذلك تجويز نكرده‌اند و اين مطلب ديگر قابل توجيه نيست كه بگوئيم شايد\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمرادشان مخالفت عمليه باشد خير حتما مراد مخالفت التزاميه است و در عين حال گفته‌اند لا يجوز الرجوع إلى الاباحة\r\nو الانصاف : آخرين سخن ما در باب مخالفت التزاميه اينست كه گاهى واقعه يك‌بار بيشتر اتفاق نمىافتد فى المثل نمىداند آيا در شب اوّل ماه ربيع قسم بر فعل الوطى خورده تا واجب باشد يا بر ترك آن تا حرام باشد اين يك عمل بيشتر نيست و در واقعهء واحده مخالفت عمليه پيش نمىآيد زيرا يا انجام مىدهد فيوافق الوجوب و يا ترك مىكند فيخالف الحرمة آرى اگر به اباحه ملتزم شد تنها مخالفت التزاميه محقق شده كه آن هم بلامانع است\r\nو گاهى وقايع متعدد در كار است يعنى ممكن است شخص مكلّف در مدت عمرش صدها مرتبه با اين حادثه برخورد نمايد در اين صورت هم گاهى مخالفت عمليه در دفعة واحدة ممكن است مثل اينكه اجمالا مىداند يا در روز جمعه از هر هفته ظهر واجب است و يا جمعه اگر اصل عملى جارى نمود و هر دو را ترك كرد مىشود مخالفت عمليهء قطعيهء دفعيه اين قسم هم بلا اشكال جايز نيست و گفتيم اصول عمليه تا زمانى جارى مىشوند كه مستلزم مخالفت عمليه با علم اجمالى نباشند و گاهى مخالفت عمليه در يك‌دفعه و يك حادثه ممكن نيست ولى تدريجا و در دفعات متعدد و وقايع گوناگون امكان‌پذير است فى المثل در دوران بين الوجوب و الحرمة علم اجمالى دارد كه يا دفن كافر واجب است و يا حرام اگر اصل جارى كند و به اباحه ملتزم شود خاصيت اباحه اينست كه شخص آزاد است اگر خواست انجام مىدهد و اگر نخواست انجام نمىدهد مثل ساير مباحات كه قد يفعل و قد يترك آنگاه ممكن است امروز با ميت كافرى برخورد كند و دفن نكند اينجا مخالفت قطعيه عمليه نيست ولى فردا با ميت كافر ديگرى روبرو مىشود و دفن مىكند در اينجا يقين مىكند كه مخالفت با مولى نموده و معصيت كرده زيرا دفن الكافر يا\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nحرام بوده پس امروز كه دفن كرده مخالفت كرده و يا واجب بوده پس ديروز كه ترك كرده مخالفت كرده حال مخالفت عمليهء تدريجيه هم دو گونه است\r\n1 - گاهى مجوز شرعى دارد همانند موارد تخيير شرعى در هر واقعه البته تخيير گاهى ابتدائى است يعنى در واقعهء اوليه مكلف مخير است ولى در وقايع بعدى مخير نيست مثل زنهاى مضطربه كه در بار اوّل مخير است به روايت ستة ستة عمل كند و يا به روايت سبعه سبعه و يا ثلاثة و عشرة ولى وقتى يكى از اين سه را اخذ نمود در ماه‌هاى بعدى و وقايع بعدى بايد به همان عمل كند و گاهى استمرارى است يعنى در هر واقعه‌اى كه برخورد مىكند مخير است مثل تخيير مقلد در تقليد ميان دو مجتهد مساوى شارع مقلد را آزاد گذاشته حال امروز از آقاى زيد تقليد مىكند كه مىگويد جمعه واجب است و جمعه را مىخواند نه ظهر دوباره هفتهء آينده از آقاى بكر تقليد مىكند كه مىگويد ظهر واجب است و او ظهر را مىخواند نه جمعه حال يقين مىكند كه يا هفته گذشته مخالفت شده يا اين هفته ولى مجوز شرعى دارد و اشكالى ندارد و هكذا نسبت به هفته‌هاى آتيه و مثل تخيير مجتهد ميان دو حديث متعارض بنا بر اينكه تخيير استمرارى باشد حال در تخيير ابتدائى هم مخالفت عمليه قطعيه پيش نمىآيد ولى در تخييرهاى استمرارى شرعى مخالفت عمليه قطعيه پيش مىآيد منتهى چون مجوز شرعى دارد اشكالى نيست و قبحى ندارد به هر واقعه كه مىرسد دليل تخيير را مىگيرد و بدان عمل مىكند\r\n2 - و گاهى مجوز شرعى ندارد مثل ما نحن فيه كه دوران بين المحذورين است و اگر ملتزم به اباحه شود تدريجا منجر به مخالفت عمليه مىشود آن هم مخالفتى عمدى و آگاهانه و بدون مجوّز شرعى و لا شك در اينكه عقل مىگويد مادامىكه مجوزى ندارى معصيت مولى قبيح است و حرام چه دفعى باشد و يا تدريجى ، فرقى ندارد كه بنده مبغوض مولى را در واقعهء واحده\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمرتكب شود يا در وقايع كثيره هركدام كه باشد روا نيست در نتيجه باز هم مرحوم شيخ به سخن خود باقى است كه مخالفت التزاميه بما هى مخالفة التزاميه با قطع نظر از مخالفت عمليه اشكالى ندارد ولى از باب اينكه منجر مىشود به مخالفت عمليه تدريجيه مشكل خواهد بود\r\nبعد مىفرمايد : ممكن است ما اين سخن را [ كه در دوران بين وجوب و حرمت نبايد به اباحه ملتزم شويم بلكه بايد به احد الاحتمالين ملتزم شويم 
  ] از فحواى اخبار تخيير در متعارضين استفاده كنيم به اينكه بگوئيم : اگر در تعارض خبرين ما حق نداريم هر دو را طرح كنيم بلكه بايد به يكى ملتزم شويم پس در تعارض احتمالين در باب علم اجمالى بطريق اولى حق نداريم هر دو را طرح نموده و به حكم ثالثى ملتزم شويم وجه اولويت اينست كه خبرين متعارضين چه‌بسا هر دو كذب و خلاف واقع بوده و حكم اللّه امر ديگرى باشد مع‌ذلك حق نداريم هر دو را طرح كنيم امّا در تعارض احتمالين يقينا احدهما موافق با واقع است پس قطعا نمىتوانيم هر دو را طرح كنيم و برويم سراغ حكم ثالث مگر مجوز شرعى داشته باشيم .\r\nفتأمّل : شايد اشاره باشد به اينكه در موارد علم اجمالى هم اگر ما اصلين را جارى دانستيم و به اباحه ملتزم شديم اباحه حكم ظاهرى است و مجوز شرعى مىشود همان‌طورىكه تخيير استمرارى مجوّز بود در نتيجه نبايد اين مخالفت عمليه اشكال داشته باشد چون با اذن شارع است منتهى در جاى خود خواهد آمد كه اجراء اصلين در اطراف علم اجمالى اگر مستلزم مخالفت عمليه بشود جايز نيست .\r\n\r\n( مخالفت عمليه )\r\nمبحث مخالفت التزاميه با علم اجمالى به پايان رسيد و امّا بحث\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمخالفت عمليه با علم اجمالى :\r\nآيا مخالفت عمليه با علم اجمالى جايز است يا خير ؟ مسئله دو صورت دارد :\r\n1 - گاهى در مورد علم اجمالى يك خطاب تفصيلى داريم 2 - و گاهى خطاب هم مجمل است و مردّد .\r\nامّا مخالفت با علم اجمالى و خطاب تفصيلى : به عقيدهء مرحوم شيخ اين‌گونه مخالفت عمليه‌اى مطلقا جايز نيست چه در شبهات موضوعيه و چه در شبهات حكميه ، ما ابتدائا سه مثال مىآوريم و سپس دليل مطلب را ذكر مىكنيم و سپس به اشكالات مىپردازيم : اما مثالها :\r\n1 - علم اجمالى دارم به اينكه يا اين اناء نجس است و يا آن اناء اگر در هر دو اناء اصالة الطهارة جارى كنم و هر دو را شرب كنم لازم مىآيد خطاب تفصيلى اجتنب عن النجس را مخالفت كرده باشم و هو لا يجوز اين مثال براى شبهه موضوعيه تحريميه بود چون كل نجس حرام . . .\r\n2 - علم اجمالى دارم به اينكه يا اين شخص زيد است و بايد اكرام كنم يا آن شخص در اينجا اگر اصالة العدم جارى كنم و هيچ‌كدام را اكرام نكنم لازم مىآيد خطاب تفصيلى اكرم زيدا را معصيت كرده باشم و هو لا يجوز اين مثال از شبهه موضوعيه وجوبيه است .\r\n3 - شخصى كه چهار فرسخ مسافرت نموده و يك شب در آنجا توقف نموده دوباره برگشته به وطن علم اجمالى دارد به اينكه يا نماز قصر بر او واجب است و يا نماز تمام در اينجا اگر اصل جارى كند و بگويد الاصل عدم وجوب القصر و الاتمام و هر دو را ترك كند لازم مىآيد با خطاب تفصيلى صل الظهر و العصر مخالفت نموده باشد و هو لا يجوز اين مثال از شبهات حكميه بود .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nو امّا دليل مطلب : سر اينكه مخالفت عمليه با خطاب تفصيلى جايز نيست آنست كه مخالفت آن معصيت مولى است و معصيت مولى به حكم عقل قبيح است و موجب عقاب مىشود پس عقل اجازهء مخالفت نمىدهد .\r\nو امّا اشكال : مستشكل مىگويد : در شبهات حكميه مخالفت عمليه با خطاب تفصيلى ممنوع است بدليل اينكه اصول عمليه در اينجا مستقيما با خود حكم تنافى دارد و لذا مخالفت عمليه قطعيه با خطاب مولى لازم مىآيد و جايز نيست زيرا سيأتى تفصيلا كه اصول عمليه برفرض در اطراف علم اجمالى جارى شوند مادامى است كه به مخالفت عمليه منجر نشود ولى در شبهات موضوعيه ما اين مطلب را قبول نداريم بدليل اينكه اصل عملى با خود حكم مزاحمتى ندارد بلكه اصل در موضوع جارى مىشود و باعث مىگردد كه مجراى اصل از تحت موضوع خطاب تفصيلى بيرون رود و در نتيجه حكم واقعى در اين موضوع پياده نشود از باب سالبهء بانتفاء موضوع و لذا مانعى ندارد كه اصول عمليه را جارى نموده و علم اجمالى را ناديده بگيريم و لو مخالفت عمليه لازم آيد فى المثل در مورد دو اناء مشتبه به نجس خطاب تفصيلى مىگويد : اجتنب عن النجس حكم وجوب اجتناب و موضوع نجس ما نسبت به اين اناء شك داريم كه نجس است تا وجوب اجتناب داشته باشد يا خير اصالة العدم جارى مىكنيم و هكذا نسبت به اناء ديگر و از موضوع نجس بودن بيرون مىرود در نتيجه خطاب اجتنب پياده نمىشود پس در شبهات موضوعيه مخالفت عمليه و لو با خطاب تفصيلى اشكالى ندارد .\r\nجواب : مرحوم شيخ دو جواب مىدهند : 1 - اصل عملى در هريك از دو طرف شبهه بخصوصه جارى مىشود و دلالت مىكند بر جواز ارتكاب همان طرف با قطع نظر از طرف ديگر ولى ما يقين داريم كه بين اين دو نجسى هست آن نجس معلوم را با چه اصلى برمىداريد ؟ خلاصه اينكه اصل عملى با\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nقطع نظر از علم اجمالى جارى است ولى با توجه به علم اجمالى قابل جريان نيست ، به عبارت ديگر موارد علم چه اجمالى و چه تفصيلى موضوعا خارج است از مجارى اصول و لذا در موارد علم اجمالى يا بايد از هر دو طرف اجتناب كنيم تا موافقت قطعيه حاصل شود و يا لااقل از يك طرف اجتناب كنيم تا مخالفت قطعيه پيش نيايد على اختلاف المبانى و به بيان كامل‌تر دليل اصالة الطهارة عبارتست از كل شىء طاهر حتى تعرف انه قذر و غايت اصالة الطهارة علم به قذارت است و با آمدن علم جارى نيست و علم اعم است از اجمالى و تفصيلى پس اگر علم اجمالى هم باشد غايت حاصل شده و جارى نيست .\r\n2 - از طرفى ما يقين داريم كه خطاب منجزى از شارع صادر شده مبنى بر اينكه اجتنب عن النجس و ما مىدانيم كه در اينجا نجسى هست پس وجوب اجتناب حتمى است و از طرف ديگر اگر اصل جارى كنيم و مجراى آن را از تحت موضوع اجتنب عن النجس خارج كنيم معنايش آنست كه در اينجا اجتناب واجب نيست و اين تناقض است و لزوم تناقض قرينهء عقليه مىشود بر اينكه اصول عمليه در اطراف علم اجمالى جارى نشود و اختصاص پيدا كند به شبهات بدويه .\r\nفتأمّل : اشاره به يك اشكال و جواب است و آن اينكه : خود شما در مسئله دوران بين المحذورين گفتيد اصول عمليه در اطراف علم اجمالى جارى مىشود چرا در اينجا نمىگوئيد ؟ جوابش اينست كه : آنجا مخالفت عمليه لازم نمىآمد و ما تجويز كرديم ولى در اينجا لازم مىآيد فلا يجوز .\r\nو امّا مخالفت با علم اجمالى و خطاب اجمالى يعنى مخالفت با خطابى كه مردد است بين الخطابين : ابتدا چهار مثال مىآوريم سپس انظار را مطرح مىكنيم :\r\nمثال اوّل : شبهه موضوعيه و دو خطاب مجمل از يك نوع باشند مثلا\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاجمالا مىدانيم كه يا اجتناب از اين مايع واجب است چون نجس است و يا اجتناب از آن زن واجب است چون اجنبيه است پس خطاب اجتنب داريم ولى مردد است كه آيا اجتنب عن النجس و يا اجتنب عن الاجنبية ؟\r\nمثال دوّم : شبهه حكميه و دو خطاب مجمل از يك نوع باشند مثلا اجمالا مىدانيم كه يا دعا در وقت رؤيت هلال واجب است و يا صلوات بر پيامبر و آل او پس خطاب افعل داريم ولى مردد است كه آيا يجب الدعاء عند الرؤية و يا يجب الصلاة على النبى ؟\r\nمثال سوم : شبهه موضوعيه و خطابين از دو نوع باشند مثلا اجمالا مىدانيم كه يا آميزش با اين زن حرام است و يا ذبح آن گوسفند واجب است پس خطاب مردد است بين افعل و لا تفعل متعلق الخطاب هم مردد است كه آيا ذبح است يا مباشرت ؟\r\nمثال چهارم : شبهه حكميه و خطابين از دو نوع باشند مثلا اجمالا مىداند كه يا در اسلام نماز واجب شده و يا شرب خمر حرام شده كه خطاب مردد است بين صل و لا تشرب الخمر .\r\nحال آيا مخالفت عمليه با خطاب مجمل جايز است يا خير ؟ در مسئله چهار نظريه ابراز شده : 1 - مخالفت عمليه با علم اجمالى و خطاب مجمل جايز است مطلقا يعنى چه در شبهات حكميه و چه موضوعيه ، چه دو خطاب از يك نوع و سنخ باشند و يا از دو سنخ كه يكى وجوبى و ديگرى تحريمى باشد و خلاصه در تمام مثالهاى مذكور يجوز المخالفة العملية .\r\nدليل مطلب : از طرفى متعلق واقعى خطاب كه خصوص خمر باشد مثلا و يا خصوص اجنبيه و يا خصوص دعا و . . . تعين و تشخص ندارد بلكه مردّد است فما هو المتعلّق ليس بمتعين از طرف ديگر آنكه تعين دارد يعنى ما از آن آگاهيم عبارتست از الشىء المردد بين الخمر و الصلاة و النجس و الاجنبية\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nو . . . و فرض اينست كه در هيچ آيه يا روايتى خطاب به واحد مردّد بين الامرين تعلق نگرفته يعنى نفرموده : اجتنب عن المردّد بين المرأة الاجنبية و النجس و . . . و ما هو المتعين ليس بمتعلق الخطاب پس خطاب منجّزى نداريم فيجوز المخالفة ، شيخ ره مىفرمايد : مبناى اين عقيده آنست كه اطاعت و عصيان مخصوص خطابات تفصيليه است و خطاب اجمالى كفايت نمىكند ولى جواب ما اينست كه حاكم در باب اطاعت و معصيت عقل مستقل است و عقل فرقى نمىگذارد ميان خطاب تفصيلى و اجمالى بلكه مىگويد : معصيت مولى بدون اذن و رخصت قبيح است مطلقا و اينكه شما مىگوئيد حرمت مخالفت مخصوص خطابات تفصيليه است دليل ندارد .\r\n2 - مخالفت عمليه با خطاب مجمل جايز نيست مطلقا بدليل اينكه عقل مىگويد معصيت مولى قبيح است چه در ضمن يك عمل و يا صد عمل و شما اجمالا مىدانيد كه در يكى از دو كار معصيت مولى است پس اگر هر دو را مرتكب شويد معذور نخواهيد بود . به بيان بهتر خطابات روى واقع و نفس الامر رفته يعنى شارع فرموده اجتنب عن الحرام الواقعى و اين خطاب شامل مىشود موارد علم تفصيلى را و موارد علم اجمالى را و موارد شك بدوى 3 - گروهى از اصوليين ميان شبهات موضوعيه با حكميه فرق گذاشته‌اند يعنى مدّعى شده‌اند كه در شبهات موضوعيه مخالفت عمليه با علم اجمالى و خطاب مجمل اشكالى ندارد ولى در شبهات حكميه جايز نيست و استدلال كرده‌اند به اينكه : در شبهات موضوعيه مخالفت قطعيه عمليه فراوان است و انسان وقتى در موارد فقه جستجو مىكند آنها را مىيابد از قبيل حكم حاكم به تنصيف دارد و يا تنصيف درهم در مسئله ودعى و يا مسئله اقرار و . . .\r\nكه در اوّل مبحث علم اجمالى چند مورد را آورديم .\r\nولى در شبهات حكميه ما نيافتيم موردى را كه فقها حكم به جواز كرده\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nباشند بلكه به عكس مواردى داريم كه آقايان تصريح كرده‌اند بعدم جواز مخالفت قطعيه از قبيل مسئله اجماع مركب و عدم القول بالفصل و . . . كه سابقا اشاره شد پس در موضوعات مخالفت قطعيه جايز است ولى در احكام جايز نيست شيخ مىفرمايد : شايد مبناى اين نظريه همان است كه ما قبلا بيان كرديم و آن اينكه :\r\nدر شبهات موضوعيه اصول عمليه در موضوع جارى مىشوند و باعث مىشوند كه مجراى آنها از تحت موضوع خطاب واقعى خارج گردد و در نتيجه حكم واقعى در آنها منجز نشود و مخالفت آن جايز باشد بخلاف شبهات حكميه كه اصل عملى در آنها مستقيما با خود حكم منافى است و . . . الخ .\r\nولى اين سخن را ما در بحث مخالفت با علم اجمالى و خطاب تفصيلى ابطال كرديم و گفتيم اولا موارد علم اجمالى يا تفصيلى موضوعا از مجارى اصول خارج است و ثانيا برفرض شمول تخصيصا و حكما خارج است كما مرّ و امّا اينكه شما گفتيد مخالفت قطعيه با خطاب مجمل در موارد شبهات موضوعيه فراوان است ما سابقا تمام آن موارد را توجيه نموده و جواب داديم يكى از جوابها اين بود كه اين فتاوا محدود هستند به اينكه مخالفت عمليه قطعيه‌اى پيش نيايد و گرنه جايز نيست .\r\nبنابراين تفصيل باطل است و عقل فرق نمىگذارد ميان شبهات موضوعيه و حكميه در عدم جواز معصيت مولى .\r\n4 - عده‌اى فرق گذاشته‌اند ميان اينكه دو خطاب مجمل از يك نوع و سنخ باشند يعنى هر دو وجوبى يا تحريمى باشند و يا از دو سنخ باشند يعنى يكى وجوبى و ديگرى تحريمى و گفته‌اند اگر از يك نوع باشند چه در شبهات حكميه و چه موضوعيه مخالفت قطعيه جايز نيست مثل مثال اوّل و دوّم صدر اين بحث و اگر از دو سنخ باشند مخالفت اشكالى ندارد مثل مثال سوم و\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nچهارم .\r\nدليل اين دسته آنست در مواردى كه دو حكم از يك سنخ باشند دو خطاب به منزله خطاب واحد است و مخالفت آن جايز نيست توضيح ذلك : ما مىدانيم كه خداوند واجبات فراوانى دارد و به هركدام خطابى دارد و هكذا در محرمات حال اين خطابات مفصّله به منزلهء آنست كه خداوند فهرستى يا ليستى تهيه نموده و نام همهء واجبات را در آن ثبت نموده و در صدر آنها فرموده افعل امور ذيل را و يا در ليست محرمات فرموده لا تفعل امور ذيل را پس خطابات و لو متعدد است ولى به منزله خطاب واحد است و از مجموع آنها يك خطاب تفصيلى انتزاع مىشود حال در اين‌گونه موارد لا فرق كه شىء معلوم معينى به علم تفصيلى را مرتكب شود يا ترك كند و يا احد الامرين را در هر حال با خطاب تفصيلى انتزاعى مخالفت نموده و هو لا يجوز [ البته اينكه آيا موافقت قطعيه لازم است يا موافقت احتماليه هم كافى است بحث ديگرى است فعلا بحث ما در حرمت مخالفت قطعيه است 
  ] امّا بخلاف مواردى كه حكمين از دو نوع باشند يعنى نمىدانيم افعل گفته يا لا تفعل در نتيجه نمىدانيم آيا داخل در خطاب تفصيلى انتزاعى افعل الواجبات است و يا لا تفعل المحرمات و لذا مخالفت با آن جايز است .\r\nجواب ما اينست كه اوّلا خطابات انتزاعيه ارزشى ندارد چه در متّحد النوع و چه مختلف النوع و ثانيا در مختلف النوع هم مىتوان يك خطاب تفصيلى انتزاعى تراشيد به اينكه مولى فرموده : حكم الزامى بايد امتثال شود و ما اينجا مىدانيم كه يك الزامى هست پس بايد احتياط كرد .\r\nمرحوم شيخ مىفرمايد : به نظر من حق قول دوّم است به همان دليل كه گذشت و اگر اين را نپذيرفتيم حق قول اول است زيرا عند العقل اگر معصيت مولى جايز باشد فرقى نيست ميان احكام و موضوعات و ميان اتحاد نوع و\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاختلاف نوع و اگر از اين هم بگذريم تفصيل سوم را تقويت مىكنم زيرا باز هم وجه قابل قبولى دارد ولى قول رابع اساسا بىوجه است .\r\n\r\n( اشتباه از حيث مكلّف )\r\nدر اوائل بحث علم اجمالى فرمودند : گاهى اجمال و اشتباه در عمل و مكلف به است و گاهى اجمال در عامل و شخص مكلّف است مباحثى كه تا به حال مطرح شد مربوط به اشتباه در مكلف به بود و امّا بحث اجمال المكلّف اين خود دو قسم مىشود : 1 - گاهى دو طرف شبهه دو انسان مكلّف هستند همانند واجدى المنى فى الثوب المشترك 2 - و گاهى طرفين شبهه يك شخص است همانند خنثى كه نمىداند آيا مخاطب به خطاب مردان است يا زنان ؟ امّا بحث اوّل : خلاصهء سخن اينكه : اگر تكليف ميان دو يا چند نفر مردّد شد بر هيچ‌كدام امتثال لازم نيست زيرا كه ميزان در باب اطاعت و معصيت اينست كه شخص خاصى مخاطب به خطاب باشد و در اينجا نيست فما هو مخاطب بالخطاب ليس بمتعين و حال آنكه آنچه مسلم است اينست كه جنب در ما نحن فيه مردد است بين احد الفردين فما هو المتعين ليس بمتعلق الخطاب خلاصه اينكه خطاب مىگويد : يجب على الجنب الغسل و در ما نحن فيه كلّ من الطرفين شك دارند كه آيا جنب هست تا غسل بر او واجب باشد يا خير نسبت به وظيفهء خودش اصالة البراءة جارى مىكند و كارى به طرف ديگر ندارد چون او مورد ابتلاء من نيست و به من ارتباطى ندارد و لذا هركجا در علم اجمالى پاى يك شخص در ميان باشد آن علم اجمالى مؤثر است و هركجا پاى دو كس در ميان باشد آن علم ارزش ندارد بلى اگر احدهما علم تفصيلى پيدا كرد به اينكه خطابى به او متوجه است مثل اقتداء احد واجدى المنى به ديگرى يا شخص ثالثى علم پيدا كرد به اينكه خطابى متوجه او شده\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nمثلا نذر كرده كه اگر جنب را ديدم يكدرهم صدقه بدهم و اين دو نفر را ديد و يقين دارد كه جنب واقعى را ديده يا مثلا شخص ثالث به هر دو اقتدا كرد در يك نماز چنين موردى داخل مىشود در باب اشتباه متعلّق التكليف و يا مكلف به كه بحث آن گذشت در اين مقام چند فرع فقهى را مطرح مىكنند و با موازين علم اجمالى كه تا به حال ذكر شد تطبيق مىكنند .\r\nفرع اوّل : دو انسانى كه داراى جامهء مشترك بوده و در آن منى مشاهده كرده‌اند اگر يكى از آن دو ديگرى را اجير كرد تا او را بدوش كشيده و وارد مسجد سازد حال براى امر طواف يا امور ديگر در اينجا يك بحث راجع به شخص حامل [ حمل‌كننده 
  ] داريم و يك بحث راجع به شخص محمول [ حمل شونده 
  ] .\r\nامّا حامل : چند مطلب را مقدمتا تذكر مىدهيم :\r\n1 - آيا ادخال جنب در مسجد حرام است يا خير ؟ مورد بحث است .\r\n2 - آيا ادخال نجاست غير متعديه [ لو كان النجاسة باقية على الجنب المردد فيهما 
  ] در مسجد حرام است يا خير ؟\r\n3 - آيا تعدّد عنوان موجب تعدد معنون مىشود يا خير ؟\r\nهركدام از اين‌ها در جاى خود قابل بحث است دو بحث اول در فقه و سوّمى در اصول فعلا بحث ما بنا بر اينست كه ادخال جنب واقعى در مسجد و يا ادخال نجاست ظاهريه در مسجد حرام باشد با حفظ اين مقدّمه مىگوئيم :\r\nما يك عنوان دخول در مسجد داريم كه مربوط به خود حامل است و يك عنوان ادخال به مسجد دارد كه مربوط به حمل حامل محمول را مىباشد حال اگر گفتيم تعدد عنوان موجب تعدد معنون نمىشود و عنوان دخول و ادخال در خارج به يك عمل و يك حركت موجودند كه همان حمل و ورود در مسجد باشد يعنى اين عمل هم دخول است و هم ادخال چنين موردى داخل مىشود در\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nباب مخالفت عمليه قطعيه با علم تفصيلى چون يقين دارد كه اين عمل حرام است ولى منشأ اين علم تفصيلى عبارتست از علم اجمالى به اينكه يا دخول بر او حرام است چون خود او جنب است و يا ادخال رفيق بر او حرام است لكونه جنبا ، و قد سبق تفصيلا ان مخالفة العلم التفصيلى ليس بجائز لان العلم طريق الى الواقع بنفس ذاته الخ و امّا اگر تعدد عنوان موجب تعدد معنون بشود يعنى بگوئيم همان‌طورىكه عنوان دخول فى المسجد و ادخال الى المسجد در ذهن دو معناى متفاوت دارند در خارج هم دو مابازاء متفاوت دارند با دقت عقلى در اين صورت باز دو قسم مىشود : 1 - يا هريك از عنوان دخول و ادخال به يك عنوان بازمىگردد كه همان قدر مشترك بينهما است و آن عبارتست از اينكه ادخال الجنب حرام است اعم از اينكه ادخال النفس باشد يا ادخال الغير در اين صورت مخالفت قطعيه با خطاب تفصيلى پيش مىآيد چون تفصيلا مىداند كه لا تدخل الجنب فى المسجد و او ادخال كرده نظير ارتكاب دو مايع مشتبه به نجس كه با خطاب تفصيلى اجتنب عن النجس مخالفت كرده و حكم مخالفت با خطاب تفصيلى هم قبلا گذشت كه لا يجوز مطلقا .\r\n2 - هركدام از دو عنوان دخول و ادخال مستقل بوده و هيچ‌كدام داخل در ديگرى نيست و قدر جامع هم ندارند در اين صورت مخالفت عمليه قطعيه با خطاب اجمالى پيش مىآيد چون اجمالا مىداند كه يا مخاطب است به خطاب لا تدخل المسجد جنبا و يا به خطاب لا تدخل الجنب فى المسجد و احكام مخالفت با خطاب اجمالى را گفتيم كه چهار صورت دارد و قول دوّم حق است .\r\nو امّا محمول : مقدّمه : بحثى است كه آيا حكم ظاهرى در حق هر مكلّفى نافذ است واقعا در حق مكلّف ديگر يا خير ؟ مشهور نظرشان نفوذ است\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nو امّا محمول : مقدّمه : بحثى است كه آيا حكم ظاهرى در حق هر مكلّفى نافذ است واقعا در حق مكلّف ديگر يا خير ؟ مشهور نظرشان نفوذ است با حفظ اين نكته مىگوئيم : [ با قطع نظر از حرمت دخول و ادخال بر حامل و يا با فرض عدم حرمت كه در مبانى بحث ضمن سه مقدمه اشاره شد 
  ] شخص محمول هم كه حامل را اجير كرده علم اجمالى دارد كه احد الحرامين از او صادر شده و با خطاب مجمل مخالفت كرده يا حرمت دخول المسجد جنبا و يا حرمت استيجار الجنب للدخول فى المسجد و اقوال اربعه در اينجا نيز جارى و سارى است مگر اينكه بگوئيم : استيجار تابع حكم اجير است يعنى اگر اجير خود را جنب مىشمارد استيجار آن بر ديگرى حرام است و اگر خود را پاك مىداند و ورود در مسجد را براى خود مباح مىداند ديگرى هم مىتواند او را اجير كند و خلاصه حكم ظاهرى در حق كسى نافذ است واقعا در حق ديگرى كه در اين صورت استيجار صحيح است و الا باطل است .\r\nفرع دوّم : مقدّمه در باب شرائط عبادات اين بحث مطرح است كه پاره‌اى از شرائط صحت شرط واقعى هستند يعنى وجود واقعى اين امر شرطيت دارد چه مكلف عالم باشد و يا نباشد پس اگر در واقع اين شرط را دارد عمل او صحيح است و اگر ندارد عمل باطل است مثلا طهارت نسبت به نماز چنين است و برخى از شرائط هم شرط علمى هستند يعنى اگر علم و التفات دارى فلان امر شرط است ولى اگر ناسى و يا جاهل هستى اين شرط نيست نظير اباحهء مكان كه شرط علمى و ذكرى است و . . . هكذا در باب موانع برخى از موانع ، مانع واقعى هستند يعنى وجود واقعى آن شىء مانع است كالحدث در قبال طهارت [ هر چيزى وجودش شرط بود عدم آن مانع است 
  ] و برخى از اشياء مانع علمى هستند همانند غصبيت مكان و اثبات اين مطلب و\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nتمييز شروط واقعى از علمى به واسطه خطاب مولى ميسر است با حفظ اين مقدّمه مىگوئيم : اگر شخص ثالثى به دو انسان واجد المنى فى الثوب المشترك اقتدا نمود حال در يك نماز به اينكه اوّل به يكى از آن دو اقتدا نمود ولى وى در اثناء نماز محدث شد و كنار رفت آن ديگرى آمد و به جاى او نماز را ادامه داد اينجا شخص ثالث نصف نماز را به امامت اوّلى و نصف را به امامت دومى بجاى آورده و يا در دو نماز اقتدا كند يعنى مثلا نماز ظهر را با يكى از آن دو نفر واجد منى بجا آورد و نماز عصر را به ديگرى اقتدا نمايد در اين مثال روى مبانى حساب مىكنيم : اگر جنابت را مانع واقعى بدانيم يعنى بگوئيم : عدم جواز اقتدا از آثار جنابت واقعيه است در اينجا سه صورت متصور است : 1 - در يك نماز به هر دو اقتدا كرده باشد علم تفصيلى پيدا مىكند به بطلان نماز و منشأ آن يك علم اجمالى است ولى لا فرق فى حرمة المخالفة مع العلم التفصيلى الطريقى مطلقا 2 - در دو نماز به آن دو اقتدا نموده يعنى مثلا ظهر را به يكى و عصر را به ديگرى اقتدا كرده در اين صورت مخالفت قطعيه با خطاب تفصيلى كرده كه خطاب مىگويد : اقتداء به جنب حرام است و مبطل نماز و در اينجا حاصل شده 3 - فقط يك نماز را با يكى از آن دو خوانده باشد اين از قبيل ارتكاب احد المشتبهين بالنجس است كه شك مىكند در صحت نماز و حصول غرض مولى اصالة الاشتغال مىگويد :\r\nاشتغال يقينى مستدعى فراغت يقينيه است .\r\nولى اگر جنابت را مانع علمى بشماريم يعنى بگوئيم عدم جواز اقتدا از آثار جنابت معلومهء بالتفصيل است يعنى اذا علمت تفصيلا به جنابت شخصى لا يجوز الاقتداء و گرنه يجوز و از طرفى حكم ظاهرى در حق هركسى را نافذ بدانيم واقعا در حق ديگرى در اينجا مانعى از اقتدا نيست زيرا كه هريك از دو نفر به حساب خود مىرسند و اصالة عدم الجنابة جارى\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمىكنند و در ظاهر حكم به طهارت مىكنند آنگاه ما موظفيم اين حكم ظاهرى را در حق هريك به منزلهء حكم واقعى بدانيم در حق خودمان و لذا يجوز الاقتداء بهما در يك نماز تا چه رسد به دو نماز .\r\nعقيدهء شيخ : حق آنست كه حدث اكبر جنابت مانع واقعى از اقتدا كردن است بنابراين اقتدا در يك نماز يا دو نماز جايز نيست و سر اينكه مانع واقعى است آنست كه دليل مىگويد اقتدا به جنب موجب بطلان است و در اينجا جنب در واقع هست . . .\r\nفرع سوّم : آيا شخص ثالث مىتواند هريك از اين دو نفر را اجير كند براى جاروب كردن مسجد يا خير ؟ مسئله مبتنى بر اينست كه آيا حكم ظاهرى در حق هركسى نافذ است واقعا در حق ديگرى يا خير ؟ اگر گفتيم نافذ است در اينجا استيجار هر دو جايز است چون كل منهما به حساب خود كه رسيدند ديدند شاك در جنابت هستند و اصالة الطهارة جارى كردند و در ظاهر ورود به مسجد را براى خود مباح ساختند آنگاه شخص ثالث اين حكم ظاهرى را به منزله واقعى بايد حساب كند .\r\nولى اگر گفتيم نافذ نيست در اينجا استيجار هر دو جايز نيست چون منجر مىشود به مخالف قطعيه با علم اجمالى و خطاب تفصيلى و يا اجمالى و هو لا يجوز .\r\nحق آنست كه در عبادات مثل اقتدا در جماعت طهارت از حدث اصغر و اكبر شرط واقعى و خود حدث مانع واقعى است ولى در معاملات يعنى توصليات مثل كنس المسجد حدث مانع علمى است نه واقعى و حكم ظاهرى هم در حق هركس نافذ است واقعا در حق ديگرى .\r\nدر خاتمه مىفرمايد : با اين ضابطه شما مىتوانيد تمام احكام مربوط به جنب را حل كنيد كه در كجاها جنابت واقعى منظور است و در كجاها\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nجنابت علمى مؤثر است ؟\r\n\r\n( خنثى )\r\nآخرين بحث در باب علم اجمالى در كتاب القطع مبحث خنثى است خنثى يعنى كسى يا هم آلت رجوليت دارد و هم آلت انوثيت و يا هيچ‌كدام را ندارد در رابطه با خنثى مباحثى مطرح است :\r\n1 - آيا خنثى طبيعت ثالثه‌اى است يعنى در واقع انسانها سه گروهند :\r\nمردان و زنان و افراد خنثى و هركدام كه با ديگرى در جنس مخالفند و يا خنثى در واقع داخل در يكى از دو گروه قبل است يعنى زنها يا مردها ؟ عده‌اى گفته‌اند خنثى طبيعت سومى است و دلائلى دارند و عده‌اى گفته‌اند خنثى رجوع مىكند به يكى از دو گروه و در واقع يا مرد است و يا زن و استدلال كرده‌اند به آيهء شريفه ذيل :  يَهَبُ لِمَنْ يَشاءُ إِناثاً وَ يَهَبُ لِمَنْ يَشاءُ الذُّكُورَ  بحث ما بر مبناى اينست كه خنثى طبيعت ثالثه نيست بلكه يا مرد است و وظائف مردها را دارد و يا زن است و حكم زنها را دارد كه همين مبنا حق است .\r\n2 - خنثى بر دو قسم است :\r\nالف : خنثاى غير مشكل و آن عبارتست از خنثائى كه علائم و مشخصاتى دارد كه مىتوان فهميد كه مرد است يا زن مثلا اگر حايض مىشود يا از مجراى زنانگى بول مىكند دليل آنست كه زن مىباشد و اگر از مجراى آلت رجوليت ادرار مىكند دليل مرد بودن او است .\r\nب : خنثاى مشكل و آن عبارتست از خنثائى كه هم آلت رجوليت دارد و هم انوثيت و قابل تشخيص هم نيست يعنى حيض نمىشود تا يقين كنم كه زن است [ عدم الحيض دليل مرد بودن نيست چون شايد زن باشد و لعارض حايض نشود 
  ] و بول كردن هم مختص به آلت رجوليت يا انوثيت نيست بلكه\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nاز هر دو بالسويه بول مىكند و يا خنثائى كه نه آلت رجوليت دارد و نه انوثيت بلكه فقط سوراخى كه از آن خبث را دفع مىكند .\r\nحال خنثاى غير مشكل حكمش مشكل نيست بلكه با تشخيص اينكه زن است يا مرد به وظائف همان گروه عمل مىكند انما الكلام در خنثاى مشكل است .\r\n3 - در مورد خنثاى مشكل هم يك بحث راجع به وظائف مشترك ميان مردها و زنها است از قبيل وجوب نماز و روزه و . . . و يك بحث راجع به وظائف مختصه هريك از زنان و مردان است امّا تكاليف مشتركه براى خنثى هم ثابت است انّما الكلام در تكاليف مختصه است با حفظ اين مقدمات وارد بحث مىشويم : در رابطه با خنثى در دو مقام بحث مىكنيم :\r\n1 - رفتار خنثى با ديگران [ از زن و مرد و خنثى 
  ] .\r\n2 - رفتار ديگران با خنثى .\r\nو هركدام كه باشد بحث ما در اجمال المكلف در باب خنثى برمىگردد به باب اشتباه مكلف به و عمل چونكه خنثى علم اجمالى دارد به اينكه يا مرد است يا زن پس علم اجمالى دارد كه يا مخاطب است به خطابات مختصه به مردها و يا به خطابات زنها پس علم اجمالى دارد و شك در مكلف به دارد امّا مقام اوّل : در اين مرحله چند بحث مطرح است :\r\n1 - وظيفه خنثى از حيث نگاه كردن به مردها و زنها : در مسئله سه قول است :\r\nالف : خنثى آزاد است هم مىتواند به مردها نگاه كند و هم به زنها و علم اجمالى او كالجهل رأسا مىباشد يعنى اثر ندارد اين سخن را ما ابطال كرديم و ثابت شد كه مخالفت قطعيه با علم اجمالى جايز نيست .\r\nب : مخالفت قطعيه با علم اجمالى حرام است ولى موافقت قطعيه\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nواجب نيست يعنى حق ندارد به هر دو گروه زنان و مردان نگاه كند ولى لازم هم نيست از هر دو گروه اجتناب كند بلكه به اختيار خودش آزاد است كه از يك گروه اجتناب كند و از گروه ديگر هم اجتناب نكند .\r\nج : نه تنها مخالفت قطعيه حرام است بلكه موافقت قطعيه هم واجب است يعنى خنثى بايد از هر دو گروه چشم بپوشد نه حق دارد به مردها نظر كند و نه به زنها .\r\nمرحوم شيخ مىفرمايد : بر اساس قانون علم اجمالى همين قول سوم صحيح است زيرا كه قانون علم اجمالى اينست كه الاشتغال اليقينى يستدعى الفراغ اليقينى و هو يحصل بالاحتياط پس بايد خنثى از باب مقدمه علميه از هر دو طرف شبهه اجتناب كند تا يقين كند كه وظيفه‌اش را انجام داده بعضىها خيال كرده‌اند كه اين مسئله هم از باب علم اجمالى و خطاب اجمالى است و در آنجا يك نظر اين بود كه احتياط لازم نيست و مخالفت هم جايز است بيان ذلك :\r\nمردها مخاطبند به اينكه : قل للمؤمنين يغضوا من ابصارهم و يحفظوا فروجهم . . .\r\nو زنها مخاطبند به اينكه : و قل للمؤمنات يغضضن من ابصارهن و . . .\r\nحال خنثى علم اجمالى دارد كه يا مرد است و يا زن در نتيجه علم اجمالى دارد كه يا مخاطب است به خطاب مردها و يا زنها ولى تفصيلا خطاب را نمىداند پس علم اجمالى و خطاب اجمالى است و در چنين موردى احتياط لازم نيست بلكه به اختيار خود از يك طرف شبهه اجتناب مىكند .\r\nمرحوم شيخ مىفرمايد اولا برفرض كه علم اجمالى و خطاب هم اجمالى باشد باز هم ما مىگوئيم احتياط بايد بكند و مخالفت مولى جايز نيست . ثانيا در ما نحن فيه علم تفصيلى مطرح است زيرا يقين دارد كه يا بر\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاو واجب است غض از رجال و يا غض از نساء پس اصل الغض بطور كلى واجب تفصيلى است و خصوصيات را نمىداند و منشأ اين علم تفصيلى علم اجمالى به اينست كه مخاطب به احد الخطابين است و مكرر گفته‌ايم كه مخالفت با علم تفصيلى حرام است از هر طريقى كه حاصل شود . و ثالثا ما قبول نداريم كه خطاب مجمل باشد بلكه مىتوانيم هر دو خطاب مذكور را به يك خطاب برگردانيم و آن اينكه :\r\n[ يحرم نظر كل انسان بالغ الى كل انسان بالغ لا يماثله فى الذكورية و الانوثية عدا من يحرم نكاحه 
  ] .\r\nو اين خطاب تفصيلى را از آن دو خطاب انتزاع كرديم و لا شك در اينكه خطاب تفصيلى امتثال لازم دارد و آن هم با احتياط كردن ميسور است پس احتياط واجب است .\r\nو لكن يمكن : سپس مرحوم شيخ ره به هر دو جوابش [ ثانيا و ثالثا 
  ] اشكال مىكند امّا جواب دوّم ما اشكالش اينست كه احتياط برفرض وجوبش تا مادامى لازم مىآيد كه مستلزم عسر و حرج نباشد و گرنه احتياط حسن نخواهد بود و در ما نحن فيه احتياط بر خنثى مستلزم عسر و حرج است به اينكه از همهء مردها و زنها به غير از محارم خود چشم بپوشد فلا يجب الاحتياط و بلكه عسر و حرج در اينجا بمراتب شديدتر است از عسر و حرج در باب شبهات غير محصوره از قبيل اجتناب از همهء اساس البيت و . . . در عين حال در شبهه غير محصوره احتياط واجب نيست . پس در ما نحن فيه كه عسر و حرج شديدتر است بطريق اولى احتياط واجب نيست و امّا جواب سوّم ما :\r\nخطاب تفصيلى برفرض كه باشد انتزاعى است و خطاب انتزاعى خيلى قدرت ندارد بلكه حد اكثر بر حرمت مخالفت قطعيه دلالت دارد ولى بر وجوب موافقت قطعيه دلالت ندارد .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nسپس مىگويد : فافهم شايد اشاره به اين باشد كه حرمت مخالفت قطعيه كه از خود خطاب مجمل هم فهميده مىشود و نيازى به خطاب تفصيلى ندارد پس خطاب تفصيلى براى اثبات وجوب موافقت قطعيه و احتياط است .\r\n2 - بحث ديگر راجع به لباس خنثى است : مردها از حيث لباس مختصاتى دارند كه بر زنها حرام است مثل كمربند - عمامه و . . . زنها نيز از حيث لباس مختصاتى دارند كه بر مردها حرام است از قبيل ابريشم و طلا حال خنثى علم اجمالى دارد كه يا مختصات رجال بر او حرام است و يا مختصات نساء باز هم قانون علم اجمالى اقتضا دارد احتياط و وجوب اجتناب از هر دو را از باب مقدمه علمى .\r\n3 - بحث ديگر راجع به ساتر در نماز است خنثى علم اجمالى دارد كه يا مرد است پس بايد از لباس حرير اجتناب كند و گرنه نمازش باطل است و يا زن است پس بايد تمام بدن را بپوشاند به غير از وجه و كفين باز قانون علم اجمالى مقتضى احتياط و لزوم اجتناب است .\r\n4 - بحث ديگر راجع به جهر و اخفات است : در نماز ظهر و عصر كه بر هر انسانى اخفات واجب است چه مرد و يا زن و يا خنثى ولى در نمازهاى صبح و مغرب و عشاء بر خصوص مرد جهر واجب است و بر زن هم اگر نامحرم صداى او را مىشنود اخفات واجب است ولى اگر نامحرمى نباشد محلّ بحث است كه آيا باز هم اخفات واجب است و يا مخير است بين الجهر و الاخفات حال خنثى وظيفه‌اش چيست ؟ آيا جهر است ؟ يا اخفات ؟ يا تخيير ؟\r\nيا تكرار عمل ؟\r\nبايد روى مبانى گوناگون حساب كنيم : اگر گفتيم اخفات براى زن رخصت است يعنى مىتواند آهسته بخواند بر خلاف مرد كه جهر واجب و اخفات حرام است خنثى بايد جهرا بخواند زيرا كه علم اجمالى دارد كه يا\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمرد است پس جهر بر او متعين است و يا زن است پس مخير است بين الجهر و الاخفات و چنين موردى از باب دوران امر بين التعيين و التخيير است و عقل مىگويد جانب تعيين را بگير زيرا مستلزم امتثال يقينى است اگر در واقع تعيين بوده امتثال شده و اگر هم در واقع تخيير بوده باز هم يك طرف قضيه جهر است پس قدر متيقن را اخذ مىكنيم و اگر گفتيم اخفات بر زن عزيمت و فريضه است در اين صورت مقتضاى قانون علم اجمالى كه الاشتغال اليقينى يستدعى الفراغ اليقينى اينست كه خنثى احتياط كند و نماز را تكرار كند يعنى يك‌بار جهرا و يك‌بار اخفاتا از باب مقدمه علميه مگر اينكه اجماع قائم شود بر اينكه تكرار لازم نيست و احتياط در اين مورد واجب نيست كه در اين فرض مىگوئيم احتمال دارد جهر واجب باشد و احتمال دارد اخفات واجب باشد و هر دو احتمال مساوىاند و ترجيح بلا مرجح هم كه محال است فلذا خنثى مخير خواهد بود ميان جهر و اخفات .\r\nقد يقال : بعضى از علماء گفته‌اند : خنثى مخير است بين الجهر و الاخفات مطلقا يعنى چه اخفات نسبت به زنها رخصت باشد و چه عزيمت خنثى مخير است بدليل اينكه رواياتى داريم مبنى بر اينكه در باب جهر و اخفات انسان جاهل معذور است « يعنى لو اتفق المخالفة لم يعاقب » و خنثى هم كه جاهل است پس داخل در آن كبراى كلى است كه الجاهل معذور و لذا آزاد است مرحوم شيخ مىفرمايد : اوّلا جاهل دو قسم است : 1 - جاهل به جهل مركب يا آدم غافل و آن عبارتست از كسى كه به كلى غافل بود كه در اسلام مسأله‌اى بنام جهر و اخفات در نماز وجود دارد و مدتى نماز خواند بعدا ملتفت شد 2 - جاهل بسيط يا شاك يعنى شخصى از به دو امر به مطلب توجه دارد و مردد است كه آيا وظيفهء او چيست ؟ حال روايات كه مىگويد : الجاهل معذور مربوط به غافل است انسان غافل اگر در خلاف واقع بيفتد معذور است ولى\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nانسان شاك معذور نيست زيرا كه وظيفه دارد برود تحصيل علم يا ظن معتبر به حكم پيدا كند اگر مجتهد است از طرق اجتهادى و اگر مقلد است با رجوع به فتواى مجتهد رفع جهل بايد بكند و در ما نحن فيه خنثى غافل نيست بلكه شاك است حال اگر جاهل به جهل مركب به حكم روايات معذور باشد دليل آن نيست كه خنثى هم كه شاك است معذور باشد و لذا اين روايات ردّ بر حرف ما نيست .\r\nو ثانيا : جاهل بر دو قسم است 1 - جاهل به حكم شرعى فى المثل نمىداند فلان امر حكمش در اسلام چيست ؟ 2 - جاهل به موضوع كه آيا اين مايع خل است يا خمر ؟ و . . . حال متبادر به ذهن از روايات اينست كه جاهل به حكم معذور است و ربطى به شبههء موضوعيه ندارد و در ما نحن فيه كه خنثى باشد شبهه موضوعيه است چون خنثى مردد است كه داخل در موضوع رجال است يا نساء پس از روايات نتوان فهميد كه خنثى آزاد است بلكه على المبنى بايد حساب كنيم .\r\nو امّا قاضى : اگر كسى بگويد : ما موردى را سراغ داريم كه شبهه در موضوع است و مع‌ذلك حكم به تخيير شده ميان جهر و اخفات و آن عبارتست از انسانى كه يك نماز از پنج نمازش قضا شده و هيچ‌كدام يادش نيست وظيفه‌اش به حكم روايات اينست كه سه نماز بايد بخواند يك دو ركعتى و يك سه ركعتى و يك چهار ركعتى و در نماز چهار ركعتى مخير است ميان جهر و اخفات با اينكه شبهه در موضوع است چون نمىداند آيا اين چهار ركعت در واقع ظهر و عصر است تا اخفات واجب باشد يا عشاء است تا جهر لازم باشد پس در شبهات موضوعيه و جاهل به موضوع هم مخير است جواب : در خصوص نماز قضا رواياتى داريم كه اگر اجمالا مىداند يكى از صلوات يوميّه او فوت شده ولى تفصيلا نمىداند مىتواند به سه نماز اكتفا كند و لازمهء اين\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nحكم آنست كه نسبت به اين شخص نه جهر واجب است و نه اخفات بلكه مخير است زيرا در يك نماز چهار ركعتى كه امكان ندارد هم جهر باشد و هم اخفات حال اين مورد دليل دارد امّا دليل آن نيست كه در همه جا جاهل به موضوع مخير باشد و احتياط لازم نباشد .\r\nمقام دوّم : رفتار ديگران با خنثى : بعضى از فقهاء فرموده‌اند : هريك از مردها و زنها آزادند و مىتوانند به اين خنثى نظر كنند از باب اينكه وقتى در باب علم اجمالى پاى دو كس به ميان آمد كل منهما وظيفه دارد به حساب خودش برسد مردها مىگويند : ما شك داريم كه آيا خنثى از جنس زنها است تا بر ما واجب باشد غض بصر يا نيست تا واجب نباشد در نتيجه شك مىكنيم كه آيا نظر جايز است يا خير ؟ اصالة الاباحه جارى مىكنيم و هكذا زنها . . .\r\nشيخ ره مىفرمايد : اينجا جاى اصالة الاباحه نيست زيرا كه عمومى داريم مبنى بر اينكه زنهاى مؤمنه بايد از همهء انسانهاى بالغ چشم بپوشند چه زنها و چه مردهاى محرم و نامحرم و چه خناثى از تحت اين عام خارج شد زنها و مردهاى محرم حال شك داريم كه آيا خنثى هم خارج شده يا نه به اصالة العموم تمسك مىكنيم و نتيجه مىگيريم كه يجب الغض عن الخنثى همچنين عمومى داريم مبنى بر اينكه بر مردهاى مؤمن واجب است از همگان غض بصر كنند چه مردهاى ديگر و چه زنهاى محرم يا نامحرم و چه خناثى از تحت اين عموم خارج شد مردها كه مماثلند و زنهاى محرم و نسبت به خنثى شك داريم كه آيا خارج شد يا خير ؟ به اصالة العموم تمسك مىكنيم فيجب على الرجال الغض عن الخناثى .\r\nفتأمّل : اشاره به اينست كه ما نحن فيه از قبيل شك در مصداق مخصص است و در شبهات مصداقيه دليل خاص جاى تمسك به اصالة العموم نيست بيان ذلك : قبل از تخصيص عام ظهور در عموم داشت و شامل\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nخناثى هم مىشد ولى بعد از تخصيص عام مخصص ظهور پيدا مىكند در ما عدا الخاص و لذا نسبت به مواردى كه قطعا داخل در خاص است به دليل مخصص عمل مىشود و مواردى كه قطعا داخل در عام است به عام عمل مىشود و نسبت به فرد مشكوك و مردد نه جاى تمسك به عام است و نه جاى تمسك به خاص پس بايد احتياط كنند و به خنثى نگاه نكنند .\r\nو امّا مسئله تناكح : در رابطه با امر نكاح خنثى دو بحث مطرح است :\r\n1 - آيا خنثى مىتواند ازدواج كند يعنى زن اختيار كند يا خير ؟\r\n2 - آيا خنثى مىتواند ازدواج كند يعنى شوهر اختيار كند يا خير ؟\r\nامّا مطلب اوّل : خنثى حق ندارد زن اختيار كند به دو دليل :\r\n1 - خنثى شك دارد كه آيا مذكر است تا بتواند همسر انتخاب كند يا نه ؟ اصل عدم ذكوريت جارى مىكند\r\nان قلت : اين اصل معارض است با اصل عدم انوثيت و در اثر تعارض تساقط مىكنند پس جاى تمسك به اين اصل نيست .\r\nقلت : منظور ما از اين اصل آنست كه شرط تأثير صيغهء نكاح و ايجاد علقهء زوجيت عبارتست از احراز ذكوريت و در اينجا محرز نيست لذا شك مىكند كه آيا اين انكحت و قبلت تأثير گذارد و علقهء زوجيت آورد يا نه ؟\r\nاستصحاب مىكند عدم علقهء زوجيت را فلا يجوز لها التزويج .\r\n2 - به نص قرآن [   قَدْ أَفْلَحَ الْمُؤْمِنُونَ     . . . وَ الَّذِينَ هُمْ لِفُرُوجِهِمْ حافِظُونَ إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ 
  ]   بر هر انسانى واجب است كه از همه زنها عورت خود را بپوشاند مگر از همسر و كنيز خود و اين خنثى شك دارد كه آيا اين زن با اين عقد همسر او شد تا حفظ الفرج از او واجب نباشد يا خير ؟ استصحاب مىكند بقاء وجوب حفظ فرج را [ اصل اولى موضوعى و اصل دوّمى حكمى است 
  ] .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو امّا مطلب دوم : خنثى حق ندارد با مردى ازدواج كند بدليل اينكه اصل عدم زن بودن او است .\r\nان قلت : اصل عدم انوثيت معارض است با اصل عدم ذكوريت . . .\r\nقلت : منظور ما اينست كه شرط تزوج احراز انوثيت است و در اينجا محرز نيست لذا شك دارد در تأثير اين عقد اصل عدم تاثير و استصحاب عدم زوجيت جارى مىشود فلا يجوز لها التزويج .\r\nدر خاتمه : شيخ طوسى در باب ارث فرضيه‌اى را ذكر كرده و آن اينكه اگر وارث ميت خنثاى مشكل بود درحالىكه زوج است ارث او چقدر است ؟\r\nيا زوجه است ارث چقدر مىبرد ؟ پس معلوم مىشود خنثى مىتواند ازدواج كند فافهم : شايد مراد اين باشد كه فرض شيخ صرف فرض است و دليل بر وقوع آن نيست .\r\nتبصره : دو اصلى كه مرحوم شيخ به آن استدلال نمودند يعنى اصالة عدم الذكورية در قسمت تزويج و اصالة عدم الانوثية در قسمت تزوّج و سپس فرمودند : بمعنى عدم ترتب الاثر . . . و ما گفتيم اين جمله دفع دخل است و در ضمن ان قلت و قلت عنوان كرديم در حقيقت از باب سبب و مسبب است يعنى اصل عدم ذكوريت اصل سببى است و اصل عدم زوجيت اصل مسببى است و در جاى خود خواهد آمد كه اگر اصل سببى بلامانع باشد همان اصل جارى مىشود ولى اگر مبتلا به مانع از قبيل تعارض شد اصل سببى ساقط مىشود آنگاه نوبت به اصل مسببى مىرسد و آن چون مانعى ندارد جارى مىشود خذ فاغتنم .\r\n( پايان مباحث قطع ) * * *\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\n[ المقصد الثانى 
  ] ( فى الظن )\r\nمقصد ثانى پيرامون دستورالعملهاى ظن و امارات ظنيه است :\r\nهرگاه انسان مكلف از طريقى از طرق آتيه به حكمى از احكام شرعيه ظن پيدا كرد فى المثل از راه خبر ثقه به وجوب جمعه گمان پيدا كرد آيا مجاز است به اين مظنه عمل كند يا خير ؟ در رابطه با ظن به احكام در دو مقام بحث مىشود :\r\nمقام اوّل : امكان التعبد بالظن\r\nمقام دوّم : وقوع التعبد بالظن\r\nامّا مقام امكان : آيا تعبد به خبر واحد ممكن است يا محال ؟ به عبارت ديگر :\r\nآيا شارع مقدّس مىتواند بندگانش را در برابر ظنون متعبّد سازد يا خير ؟\r\nبه عبارت سوّم : آيا امارات ظنيه همانند قطع در حق ما حجت و واجب الاتباع هستند يا خير ؟\r\nمنظور از تعبد يعنى اينكه : بنده وقتى مىخواهد عملى را بر اساس اماره انجام دهد بتواند به خداوند استناد دهد و بگويد چون مولى دستور داده من انجام مىدهم و مقام عبوديت و ربوبيت اقتضا دارد كه متعبد به اين عمل شوم چه آن عمل تعبدى باشد و چه توصلى .\r\nو منظور از امكان و امتناع عبارتست از اينكه : بر اين تعبد تالى فاسدى مترتب نشود يا بشود ممكن است يعنى تالى فاسد عقلى ندارد و ممتنع\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاست يعنى تالى فاسد دارد ضمنا مراد امكان و استحالهء وقوعى است نه امكان و استحالهء ذاتى .\r\nو امّا مقام وقوع : يعنى پس از فرض امكان تعبد به ظن آيا در خارج هم تعبّد به ظن واقع شده يا خير ؟ آيا از ديد عقل ظنون حجيت دارند و واجب الاتباع هستند كما يدعيه الانسدادى يا نه ؟ آيا از ديدگاه شرع مقدس پاره‌اى از امارات ظنيه حجت شده يا خير ؟ و به عبارت واضح‌تر آيا در خارج و در جهان امارات مىتوانيم روى امارهء بخصوصى انگشت گذاشته و ادّعا كنيم كه اين اماره شرعا يا عقلا حجت شده يا خير ؟\r\n\r\n[ المقام الاول امكان التعبد بالظن 
  ]\r\n( امكان تعبد )\r\nدر مرحله امكان و استحالهء تعبد به ظن دو نظريه وجود دارد :\r\n1 - جناب ابن قبه كه از متكلمين برجستهء اماميه بوده و در آغاز از دانشمندان عامه بوده سپس توفيق رفيق او گشته و مستبصر گرديده و مسلك اماميه را انتخاب نموده مىگويد : تعبد به امارات ظنيه تالى فاسد دارد و محال است كه شارع ما را به آنها متعبد كند البته ابن قبه اين سخن را در رابطه با ممنوعيت عمل به خبر واحد بر زبان جارى ساخته ولى در ضمن استدلال بر اين مدعا دو دليل اقامه نموده كه دليل دوم ايشان عام است و مطلق امارات ظنيه اعم از خبر و اجماع منقول و . . . را شامل مىشود و بلكه مطلق امارات را در بر مىگيرد چه اماراتى كه مفيد ظن شخصى هستند كالاخبار المتظافرة و چه آنها كه مفيد ظن نوعى هستند مثل خبر واحد ثقه و چه اماراتى كه اصلا مفيد ظن نيستند همانند قانون قرعه و . . .\r\n2 - مشهور فقهاء و متكلمين اماميه از قديم الايام الى يومنا هذا طرفدار امكان تعبد هستند و مىگويند بر تعبد به امارات ظنيه تالى فاسدى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمترتب نيست .\r\nدلائل ابن قبه : ايشان دو دليل دارند :\r\nدليل اوّل : اگر در فروع دين تعبد به خبر واحد ممكن باشد [ فى المثل زراره مىگويد : امام صادق ( ع ) چنين فرموده و يا رسول اللّه ( ص ) چنان فرموده ما فورى بپذيريم 
  ]\r\nلازم مىآيد كه در اصول دين هم تعبد به خبر واحد ممكن باشد ، [ فى المثل تا شخصى به ظاهر موثق ادعا كرد كه من پيامبر خدا هستم و از طرف خدا احكامى آورده‌ام بايد متعبد شويم 
  ]\r\nو اللازم باطل فالملزوم مثله\r\nبيان ملازمه : چون هر دو خبر واحد ثقه هستند و خلاصه هر دو به ظاهر داراى شرائط و اركان حجيت هستند فالمناط فى كليهما واحد .\r\nبيان ابطال لازم : اجماع همهء شرايع و اديان آسمانى قائم است بر اينكه در اصول دين تعبد به خبر واحد جايز نيست و با صرف ادعا نتوان نبوت كسى را پذيرفت بلكه معجزه مىطلبد و . . . فالملزوم مثله يعنى در فروع دين هم نتوان به خبر واحد متعبد شد .\r\nدليل دوّم : مقدمه : مىدانيم كه خبر واحد از جملهء امارات ظنيه است و امارات ظنيه اين‌چنين نيست كه پيوسته مصيب و مطابق واقع باشند بلكه در بسيارى از موارد مكلف را به حكم واقعى هدايت مىكنند و گاهى هم خطا كرده و ما را به خلاف واقع هدايت مىكنند فى المثل در 20 / موارد اماره خطا مىكند مع‌ذلك اگر ما بخواهيم به اماره ترتيب اثر بدهيم و اماره در حق ما حجت باشد در پاره‌اى از موارد يعنى مثلا 10 / القاء در مفسده پيش مىآيد و آن در مواردى است كه حكم واقعى حرمت بود و اماره بر حليت يا وجوب قيام كرد و ما اتيان كرديم اين القاء در مفسده است و به تعبير متن اين تحليل\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nحرام است و در برخى موارد يعنى مثلا 10 / تفويت مصلحت پيش مىآيد و آنجائى است كه حكم واقعى وجوب بوده و اماره بر حرمت دلالت نمود و ما آن عمل را ترك كرديم اين تفويت مصلحت است و به تعبير كتاب تحريم حلال شده و عامل اصلى اين تحليل‌ها و تحريمهاى بىجا و يا ابقاء در مفسده‌ها و تفويت مصلحتهاى بىجهت تعبد به امارهء ظنيه بوده است با حفظ اين مقدمه مىگوئيم :\r\nاگر خبر واحد و يا هر اماره‌اى حجت باشد و برطبق آن عمل كنيم لازم مىآيد تحليل حرام و تحريم حلال و به عبارت مقدمه لازم مىآيد القاء در مفسده و يا تفويت مصلحت و اللازم باطل چون قبيح است و از مولاى حكيم صادر نمىشود فالملزوم مثله پس تعبد به اماره صحيح نيست .\r\nاستدلال مشهور : مشهور علماء براى اثبات امكان تعبد استدلال كرده‌اند به اينكه :\r\nما قطع داريم به اينكه از تعبد به ظن هيچ‌گونه محالى و تالى فاسدى لازم نمىآيد و برطبق قطع خودمان عمل مىكنيم يعنى حكم مىكنيم به امكان تعبّد .\r\nمرحوم شيخ مىفرمايد : ادّعاى قطع به اينكه تعبد به ظن در واقع مفسده‌اى ندارد خيلى ادعاى بزرگى است در چنين ادعائى اوّلا بايد عقل ما به تمام مصالح و مفاسد واقعيه اين مطلب واقف باشد و ثانيا قاطع باشد كه هيچ‌كدام از آن مفاسد و جهات قبح واقعى در اينجا نيست تا بتواند قاطعانه ادّعاى مذكور را داشته باشد ولى چنين احاطه و آگاهى اوّلا از محدودهء درك ما بيرون است و تنها عالم الغيب از آن آگاه است و ثانيا ما هم تنها در ضروريات مىتوانيم ادراك داشته باشيم ولى نه مسئله تعبد به ظن از ضروريات است تا چنين ادعائى صحيح باشد و نه ما عالم الغيب هستيم پس\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nبه ضرس قاطع ادعا كردن مشكل است .\r\nو لذا خود مرحوم شيخ به شيوهء عقلاء تمسك مىكنند و آن اينكه : عقلاء عالم وقتى چيزى را مىشنوند و يا تصور مىكنند فى المثل آيا انسان هفت سر ممكن است يا نه ؟ آيا دريائى از جيوه ممكن است يا خير ؟ آيا كوهى از ياقوت ممكن است يا خير ؟ بلافاصله قضاوت نمىكنند و نمىگويند محال است يا ممكن بلكه در اطراف آن شىء مطالعه مىكنند و جهات استحاله و توالى فاسده را ملاحظه مىكنند كه آيا اين امر مستلزم دور هست يا خير ؟\r\nمستلزم تناقض هست يا نه ؟ خلاف حكمت الهى است يا خير ؟ خلاف عدل است يا نه ؟ و . . . و هنگامى كه مطمئن شدند كه هي ، كدام از جهات قبح و استحاله را ندارد به امكان آن شىء فتوى مىدهند و مىگويند مادامىكه برهان قاطع بر خلاف آن از راه نرسيده آن امر ممكن است و جناب شيخ الرئيس ابن سينا هم به همين نكته نظر دارد آنجا كه مىفرمايد :\r\n( كل ما قرع سمعك و لم يقم على امتناعه دليل فذره فى بقعة الامكان ) حال در مورد بحث ما هم كه مسئله تعبد به امارات ظنيه باشد ما هرچه گشتيم تالى فاسدى براى تعبد نيافتيم و لذا فعلا حكم به امكان مىكنيم مگر در آيندهء دور يا نزديك دليلى و برهانى خلاف آن را ثابت كند ولى فعلا امكان را كه ثابت كرديم وقوع را هم بعدا ثابت مىكنيم و وظيفه عملى خودمان را مشخص مىسازيم\r\nجواب دو دليل ابن قبه :\r\nمرحوم شيخ از دليل اوّل ابن قبه چهار جواب مىدهند :\r\n1 - اين يك قياس است كه تعبد به خبر را در فروع دين با تعبد به خبر در اصول دين مقايسه كرده‌ايد و ليس من مذهبنا قياس .\r\n2 - برفرض كه قياس را بپذيريم اين قياس مع الفارق است و قابل\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nقبول نيست و فرقش اينست كه در باب اخبار عن اللّه تعالى دواعى و انگيزه‌هاى نفسانى فراوان و فراهم است چون ادعاى نبوت و رياست عامه دارد ولى در اخبار عن النبى در فروع دين اين دواعى نفسانيه نيست يا نادر است و لذا اگر در اصول دين تعبد روا نيست دليل نمىشود كه در فروع دين هم روا نباشد .\r\n3 - شما گفتيد و التالى باطل بالاجماع ما مىگوئيم اوّلا مسئله امكان و استحاله يك مسئله عقلى است و اجماع يك دليل تعبدى شرعى است و با يك دليل تعبدى نمىتوان يك حكم عقلى را اثبات كرد و ثانيا اساسا اجماع مربوط به مقام وقوع است نه امكان يعنى اجماع مىگويد : خبر الواحد فى الاصول ليس بحجة نه اينكه بگويد لا يمكن ان يكون حجة .\r\n4 - برفرض كه از تمام اشكالات قبلى چشم بپوشيم مىگوئيم : اگر ما بخواهيم تمام پايه‌هاى مكتب را با خبر واحد اثبات كنيم چه اصول دين و چه فروع دين جاى اين نگرانى هست ولى خوشبختانه اصول دين ما با براهين قاطعه ثابت است و فروع دين هم قسمت عمده‌اش با دليل قطعى از كتاب و سنت و اجماع و حكم عقل ثابت است منتهى علل و عوامل خارجى از قبيل كثرت واسطه‌ها وجود كذابين و ظلم ظالمين و . . . سبب شده كه مسائل درجهء چندم فقهى و عملى كما هو حقه بدست ما نرسد و در اينجا هم تازه با چندين شرط خبر واحد را حجت مىدانيم تا هرگونه اضطرابى از ميان برود پس در ما نحن فيه جاى اين سخن نيست .\r\nو امّا جواب از دليل دوّم ابن قبه :\r\nصاحب فصول از اين دليل دو جواب داده 1 - جواب نقضى 2 - جواب حلى .\r\nاما نقضى : شكى نيست در اينكه فتوى از امور ظنيه است و همان بيان\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nشما در موردش جارى است كه امارات ظنيه در مواردى خطا مىكنند و . . . پس نبايد فتواى مجتهد در حق مقلد حجت باشد درحالىكه مسلما حجت است همچنين قاعدهء يد و بينه و قاعده سوق المسلمين و . . . نيز از امارات ظنيه هستند و داخل در همان بيان شما مىباشند مع‌ذلك بلااشكال حجت هستند حال از شما مىپرسيم اين موارد را چگونه پاسخ مىدهيد ؟ هر جوابى كه شما بدهيد ما به خودتان برمىگردانيم و در تعبد به خبر واحد مىدهيم و بلكه بالاتر از ظنون ، قطع هم گاهى خطا مىكند و در واقع جهل مركب است و عمل به آن مستلزم تحليل حرام و تحريم حلال مىشود مع‌ذلك شما و ما مىگوئيم :\r\nالقطع حجة و به حكم عقل واجب الاتباع است حال هر جوابى داديد به خودتان برمىگردانيم پس ادعاى شما موارد نقض بسيارى دارد .\r\nو امّا حلى : احكام شرعيه در يك تقسيم دو قسم مىباشند : 1 - احكام واقعى 2 - احكام ظاهرى .\r\nمنظور از احكام واقعى عبارتست از حكمى كه در واقع و نفس الامر ثابت است چه در ظاهر طريقى بسوى آن داشته باشيم يا نه بدانيم يا خير و منظور از حكم ظاهرى عبارتست از آن حكمى كه مؤداى اماره‌اى از امارات يا اصلى از اصول باشد با حفظ اين نكته مىگوئيم : شما كه مىگويد : عمل به امارهء ظنيه مستلزم تحليل حرام يا تحريم حلال مىشود مرادتان كدام حلال و حرام است ؟ حلال و حرام واقعى ؟ يا ظاهرى ؟\r\nاگر بگوئيد : حلال ظاهرى را حرام كرد و يا حرام ظاهرى را حلال كرد خواهيم گفت اين غير معقول است زيرا كه با قطع نظر از قيام اماره حرامى در ظاهر نيست تا حلال شود و نيز حلالى در ظاهر نبود تا حرام شود بلكه حرام ظاهرى يا حلال ظاهرى همين است كه اماره برآن قائم شده فلا يلزم هذا المحال .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nو اگر بگوئيد حلال واقعى حرام شد و يا حرام واقعى با قيام اماره حلال مىشود خواهيم گفت : اين امر استحاله‌اى ندارد زيرا به زودى خواهد آمد كه احكام الهى دو دسته است 1 - واقعى 2 - ظاهرى و خواهيم گفت كه اگر دسترسى به حكم واقعى نداشتيم وظيفهء ما عمل به حكم ظاهرى و مؤداى اماره است آنگاه اگر مؤداى اماره با واقع منطبق شد فهو المطلوب و اگر مخالف با واقع درآمد ما معذور خواهيم بود .\r\nمرحوم شيخ انصارى هيچ‌كدام از دو جواب فصول به صورت كلى و در همهء موارد قبول ندارد و لذا خودشان جواب ديگرى مىدهند و تشقيق شقوق مىكنند كه ضمن بيانات ايشان نقاط ضعف جواب فصول هم روشن خواهد شد ما قبل از بيان جواب ايشان دو نكته را از باب مقدمه بيان مىداريم :\r\nنكته اول : در رابطه با انسداد و انفتاح باب علم نسبت به احكام شرعيه سه مبنا وجود دارد .\r\n1 - گروهى از قدماء اصحاب همانند سيد مرتضى و پيروان ايشان طرفدار انفتاح باب علم نسبت به احكام فرعيه بودند و معتقد بودند كه نسبت به معظم احكام شرعيه باب العلم به روى ما مفتوح است و نيازى به رجوع به ظنون و خبر واحد نمىديدند « انفتاحيون حقيقى » .\r\n2 - گروهى از متأخرين اصحاب مثل ميرزاى قمى و پيروان وى طرفدار انسداد باب علم و علمى هستند يعنى مىگويند نسبت به معظم احكام فقه هم باب العلم و هم باب العلمى به روى ما مسدود است و لذا به حكم عقل چاره‌اى نداريم از رجوع به ظن مطلق و بر همين اساس طرفدار حجيت مطلق الظن هستند اين عده را انسداديون حقيقى مىناميم .\r\n3 - مشهور اصوليين متأخر مىگويند : نسبت به معظم احكام شرعيه باب العلم به روى ما منسد است ولى باب العلمى يعنى ظن خاص به روى ما\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمفتوح است و مىتوانيم معظم احكام را از طريق علمى تحصيل كنيم و لذا نيازى به بحث از حجيت ظن مطلق نداريم « انفتاحيون حكمى » .\r\nنكته دوم : در رابطه با حجيت امارات ظنيه دو مبنا وجود دارد :\r\n1 - گروهى مىگويند : امارات ظنيه برفرض انسداد باب علم حجيت دارند امّا در فرض انفتاح باب علم فقط وظيفهء ما رجوع به علم و تحصيل قطع است .\r\n2 - ولى مشهور علماء شيعه و سنى مىگويند : امارات ظنيه مطلقا حجيت دارند چه در فرض انسداد و چه در فرض انفتاح خود اين‌ها دو گروهند :\r\n1 - عده‌اى مىگويند : حجيت امارات از باب طريقيت و كاشفيت است به اين معنى كه در مؤداى خود اماره هيچ‌گونه مصلحتى بوجود نمىآيد بلكه تمام مصلحت از آن واقع است و امارات صرفا و بحتا طريق بسوى واقع هستند و عند المصادفة واقع را در حق ما منجز مىكنند چه اينكه عند المخالفة موجب عذر عبد عند المولى مىشوند و بيش از اين سمتى ندارند 2 - عدهء ديگر مىگويند : حجيت امارات از باب سببيت است يعنى قيام اماره بر حكمى از احكام موجب مىشود كه برطبق مؤداى اماره مصلحتى حادث شود به اندازهء مصلحت واقع يا بيش از آن و در صورت مخالفت اماره با واقع اين مصلحت حادثه جاى آن مصلحت فائته واقع را مىگيرد و نيازى به اعاده نيست البته سببيت خود سه چهره دارد 1 - سببيت اشعرى 2 - سببيت معتزلى 3 - مصلحت سلوكيهء شيخ انصارى و ما در اين قسمت بر اساس تمام اين مبانى بحث را دنبال خواهيم كرد با حفظ اين دو نكته در سه مرحله بحث مىكنيم :\r\n1 - بنا بر مبناى انسداد باب علم .\r\n2 - بنا بر مبناى انفتاح باب علم و حجيت امارات از باب طريقيت .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n3 - بنا بر مبناى انفتاح باب علم و حجيت امارات از باب سببيت .\r\nامّا بحث اول : اگر مراد ابن قبه اينست كه برفرض انسداد باب علم به خبر واحد نبايد ترتيب اثر داد چون مستلزم تحليل حرام يا تحريم حلال است ما خواهيم گفت : در فرض انسداد نه تنها عمل به خبر واحد ممتنع نيست بلكه عمل به خبر واحد لا بدّ منه و واجب است بدليل اينكه مطلب از سه حال خارج نيست :\r\n1 - يا برفرض انسداد حكمى در واقع هست و همان احكام در حق ما هم فعليت دارند يعنى امتثال مىطلبند .\r\n2 - و يا در زمان انسداد حكمى در واقع هست امّا در حق انسانها فعلى نيستند و ما انسانها هم مثل چهارپايان و ديوانگان و كودكان آزاديم و هر طورى خواستيم عمل مىكنيم .\r\n3 - يا در زمان انسداد اصلا حكمى در واقع نيست بلكه احكام واقعيه مقيد به فرض تمكن از علم است .\r\nامّا در صورت اول نه تنها تعبد به خبر واحد و يا ساير امارات ظنيه محال نيست بلكه ضرورت دارد زيرا كه فرض اينست كه از طرفى باب علم مسدود است و از طرف ديگر حكم واقعى هم فعليت دارد و امتثال مىطلبد حال آيا راه ديگرى غير از راه خبر واحد و اماره وجود دارد در مقام امتثال ؟ خير ، پس بايد بدان عمل كنيم .\r\nو امّا در صورت دوّم : اين كرّ على ما فر است يعنى شما از همان چيزى كه فرار مىكرديد در همان گرفتار شديد ، شما مىگفتيد عمل به خبر واحد موجب تحليل حرام و . . . است درحالىكه بنا بر اين فرض [ كه واقع در حق ما فعلى نيست ما آزاديم در موافقت و مخالفت 
  ] در همان تالى فاسد گرفتار\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمىآئيم چون وقتى مرخص و آزاد بوديم گاهى انجام مىدهيم و گاهى انجام نمىدهيم خواه‌ناخواه در خلاف واقع مىافتيم ، واجبى را ترك مىكنيم يا حرامى را مرتكب مىشويم .\r\nو امّا در صورت سوم : اوّلا مبناى شما باطل خواهد شد كه احكام الهى مقيد به فرض تمكن از علم باشد و الا حكمى در واقع نباشد و ثانيا برفرض صحت مبنا ديگر عمل به خبر واحد مستلزم تحليل حرام يا تحريم حلال نخواهد شد زيرا در فرض انسداد حرامى در واقع نيست تا مخالفت شده باشد ، حلالى نيست تا مخالفت شده باشد .\r\nپس برفرض انسداد هر جور كه حساب مىكنيم سخن ابن قبه باطل است البته بعيد است كه مراد ايشان فرض انسداد باشد زيرا كه ايشان از نظر زمانى تقدم دارد بر سيد مرتضى و اتباعش و سيّد و پيروانش كه بعد از او آمده‌اند طرفدار انفتاح باب علم بودند روى حساب كثرت اخبار متواتره و يا اخبار آحاد مع القرينه و . . . پس ابن قبه كه قبل بوده و به عصر معصومين نزديكتر بوده بطريق اولى بايد مدّعى انفتاح باشد پس برفرض انسداد نبايد با ابن قبه بحث كرد بلكه بايد برويم سراغ فرض انفتاح .\r\nو مما ذكرنا : از مطالب فوق [ كه گفتيم مراد ابن قبه امتناع تعبد برفرض انسداد نيست 
  ] روشن مىشود كه پاره‌اى از نقضهاى صاحب فصول بر ابن قبه وارد نيست فى المثل نقض به فتوا وارد نيست بدليل اينكه در مورد فتوى فرض اينست كه باب العلم بر مستفتى و مقلد مسدود است و چاره‌اى ندارد جز عمل به فتوا از باب اينكه فتوا بهترين راه است چون به قياس و استحسان و عقل خودش كه نمىتواند مراجعه كند به ناچار بايد به فتوا مراجعه كند كه راهى مطمئن‌تر از آن نيست و لذا اگر همين شخص قدرت بر اجتهاد و استنباط احكام دارد حق تقليد كردن ندارد بلكه بايد به اجتهاد خود عمل\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nكند و لو گمان‌آور است اين هم از باب اينكه راه بهتر و امن‌تر همين است پس نمىتوانيم سخن ابن قبه را به باب فتوى نقض كنيم .\r\nهمچنين به باب قطع هم نقض نمىشود چون شما گفتيد احتمال دارد جهل مركب باشد مع‌ذلك بايد عمل كنيم ما مىگوئيم باب اين احتمال به روى شخص مسدود است يعنى انسان قاطع مادامىكه قاطع است هرگز احتمال خلاف نمىدهد پس نتوان بدين‌وسيله كلام ابن قبه را نقض كرد آرى به باب بينه و يد و . . . كه در موضوعات حجت هستند مىتوان سخن ايشان را نقض نمود زيرا كه بينه حجت است مطلقا حتى مع التمكن از علم و حال آنكه عمل به بينه هم گاهى خلاف واقع در مىآيد . . .\r\nو امّا بحث دوّم : و اگر مراد ابن قبه اينست كه برفرض انفتاح باب علم و حجيت امارات از باب طريقيت ما حق نداريم به خبر واحد عمل كنيم زيرا كه مستلزم تحليل حرام و تحريم حلال است ما مىگوئيم : مسئله سه صورت دارد :\r\n1 - شارع مقدس كه عالم الغيب است از ماوراء عينك غيب مىبيند كه [ در فرض انفتاح 
  ] اماره اقل مطابقه للواقع است نسبت به علم يعنى مثلا علم صددرصد و يا نود در صد مصيب و مطابق واقع است ولى خبر واحد و امارهء ظنيه مثلا شصت در صد مصيب و چهل در صد مخطئ است .\r\n2 - شارع مقدس مىداند كه اماره از حيث اصابه به واقع با علم مساوى است يعنى همان‌طورىكه علم مثلا 80 / مصيب و 20 / فرضا خطا دارد همچنين اماره هم 80 / موافق و 20 / مخالف درمىآيد و هر دو در يك رتبه‌اند .\r\n3 - شارع مقدس مىداند كه اماره از حيث مطابقت با واقع ارزشمندتر از علم است و اغلب مطابقة للواقع است از علم يعنى مثلا اماره 90 / مصيب\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nو 10 / خاطى است ولى علم مثلا 30 / خطا دارد و 70 / مصيب است .\r\nحال از اين سه صورت در صورت اوّل حق با شما است يعنى با تمكن از علم نوبت به عمل به خبر واحد نمىرسد و جاى حجيت آن نيست چون مستلزم القاء در مفسده و يا تفويت مصلحت است ولى در صورت دوم و سوم چه مانعى دارد كه ما متعبد به اماره شويم ؟ مگر نه اينست كه علم حجت است ؟\r\nو مگر نه اينست كه اماره يا مساوى با علم است و يا بالاتر از علم ديگر چرا حجت نباشد و نتوانيم بدان عمل كنيم ؟ خير مىتوان عمل كرد .\r\nمگر كسى بگويد كه اين دو فرض از محل بحث ما يعنى فرض انفتاح باب علم خارج و در مبحث قبل يعنى فرض انسداد داخل است بيان ذلك :\r\n\r\nمقدمه :\r\nچند اصطلاح در اين مقام بايد روشن شود : 1 - يقين 2 - علم 3 - قطع 4 - اعتقاد جازم امّا يقين در اصطلاح منطق و اصول عبارتست از خصوص آن اعتقاد جازمى كه مطابق واقع باشد و امّا علم در اصطلاح منطق نوعا به مطلق اعتقاد جازم مىگويند چه مطابق واقع باشد و چه نباشد ولى در مورد بحث ما علم به معناى يقين است يعنى اعتقاد جازم مطابق واقع .\r\nو امّا قطع عبارتست از مطلق الاعتقاد الجازم چه مطابق واقع و چه مخالف واقع و بيشتر در اصول به كار مىرود و امّا اعتقاد جازم هم مترادف با قطع است .\r\nحال ما يك انفتاح باب علم داريم و يك انسداد باب علم ولى انفتاح باب قطع و اعتقاد و يك انسداد باب علم و باب الاعتقاد الجازم داريم و بحث ما در مورد انفتاح باب علم است آنگاه در فرض انفتاح باب علم چگونه معقول است كه بگوئيم اماره با علم مساوى است از حيث مطابقت با واقع و يا اماره از علم هم بالاتر است ؟ خير هرگز اماره به پايه علم نمىرسد علم صددرصد\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nمصيب است ولى اماره چنين نيست و لذا در فرض انفتاح باب علم نتوان اين سخن را گفت آرى برفرض انسداد باب علم و انفتاح باب الاعتقاد و القطع مىتوان گفت چون قطع هم گاهى خطا مىكند و آن سه صورت متصور است پس برگشتيم به فرض انسداد و گرنه برفرض انفتاح باب علم يك صورت بيشتر نيست و آن اينكه علم هميشه مصيب است بر خلاف اماره فلذا بهتر آنست كه بگوئيم با فرض تمكن از واقع عن علم حق با ابن قبه است و نوبت به حجيت امارات نمىرسد [ نكته : باب علم در حالات بخصوصى مفتوح است مثل حال تمكن از خبر متواتر و حال تمكن از ملاقات امام ولى باب القطع در هر حالى و در همهء ازمنه مفتوح است و ميان آن دو ملازمه‌اى نيست كه اگر باب العلم مسدود شد باب القطع هم مسدود شود و يا اگر باب القطع مفتوح بود باب العلم هم مفتوح باشد 
  ] .\r\nو امّا بحث سوم : و اگر مراد ابن قبه اينست كه برفرض انفتاح باب علم و حجيت امارات از باب سببيت تعبد به خبر واحد قبيح است خواهيم گفت بنابراين هيچ قبحى ندارد چون اشكال شما اينست كه تفويت مصلحت قبيح است ما مىگوئيم : بدون جبران قبيح است ولى با جبران خير و برفرض سببيت جاى مصلحت فائتهء واقع را مصلحت حادث مىگيرد فلا قبح فيه اصلا .\r\nشاهدى از سخن علامه در نهاية : به اعتقاد ما افعال شرعيه از قبيل صلاة و صوم و . . . بر اساس مصالح واجب مىشوند و نيز افعالى از قبيل شرب خمر و زنا و . . . بر اساس مفاسد حرام مىشوند آنگاه همان‌طورىكه ممكن است يك فعلى ذاتا و به حسب واقع داراى مصلحت يا مفسده باشد همچنين ممكن است يك عملى به لحاظ صفتى از صفات ما مكلفين مصلحت‌دار شود فى المثل نماز قصر بر ما واجب است و داراى مصلحت اگر ما داراى صفت سفر باشيم يا جهر به قرائت بر مكلف واجب مىشود اگر داراى صفت\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nرجوليت باشد و . . . و از جملهء صفات نفسانيه ما مكلفين صفت مظنه است حال چه اشكالى دارد كه به لحاظ اين صفت يعنى ظن ما به صدق راوى يعنى در حقيقت ظن به وجوب جمعه از راه اخبار مخبر در آن عمل مصلحتى ايجاد شود كه ما به لحاظ آن مصلحت آن عمل را اتيان كنيم ؟ اين همان قول به سببيت است پس جناب علامه هم به پيروى جناب شيخ طوسى قول به سببيت را پذيرفته .\r\nان قلت : بنا بر مبناى سببيت گفتار ابن قبه باطل مىشود منتهى اصل مبنا مبتلا به اشكال است و آن اينكه قول به سببيت مستلزم تصويب است و اللازم باطل بالاجماع فالملزوم مثله .\r\nتوضيح مطلب : مقدّمه : جمهور علماء شيعه را مخطئه مىنامند از آن رهگذر كه مىگويند خداوند در لوح محفوظ احكامى دارد كه در حق همگان ثابت است اعم از جاهل و عالم ، مسلم و كافر و ما به همان واقع مكلفيم و امارات هم طريقند الى الواقع آنگاه مجتهدى كه فتوا مىدهد از دو حال خارج نيست :\r\n1 - يا فتواى او مطابق واقع در مىآيد پس مصيب است و واقع در حق خود او و مقلدين او منجز خواهد شد .\r\n2 - و يا فتواى او مخالف واقع درمىآيد پس مخطى است و خود او و مقلدينش معذورند و شعار ما اينست كه ان للمصيب اجرين و للمخطئ اجرا واحدا ، در مقابل جمهور علماء عامه را مصوبه مىنامند از آن رهگذر كه طرفدار تصويب مجتهدند و شعارشان اينست كه كل مجتهد مصيب آنگاه مصوبه دو گروهند .\r\n1 - تصويب معتزلى 2 - تصويب اشعرى .\r\nامّا معتزله : اين‌ها مثل علماء شيعه مىپذيرند كه خداوند در واقع احكامى\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nدارد كه در حق عالم و جاهل مساوىاند منتهى احكام واقعيه در مرحلهء شأنيت و اقتضا باقى مانده و هيچ‌گاه به درجهء فعليت نمىرسند آن حكمى كه در حق ما به فعليت مىرسد همين مؤداى اماره است منتهى اگر مؤداى اماره مطابق واقع باشد فى المثل حكم واقعى وجوب جمعه بود اماره هم بر وجوب قائم شد در اينجا حكمى مماثل با حكم واقعى در حق ما جعل مىشود و مصلحتى مماثل و به اندازهء مصلحت واقع يا بيشتر از آن در مورد اين اماره حادث و نصيب عامل مىگردد و يا خود همان واقع به درجهء فعليت مىرسد و اگر مؤداى اماره مخالف با واقع درآيد فى المثل حكم واقعى حرمت جمعه بوده و مفسده ملزمه داشته ولى اماره بر وجوب آن قائم شد در اينجا برطبق مؤداى اماره مصلحتى حادث مىشود به اندازهء مفسده واقع و يا بيش از آن در نتيجه با مفسدهء واقعيه معارضه مىكند و مانع مىشود كه واقع به درجهء فعليت برسد بلكه حكم فعلى و لازم الامتثال همين مؤداى اماره است پس قيام امارهء مخالف سبب اضمحلال و نابودى آن مفسدهء واقعيه گرديد و در نتيجه سبب تغيير حكم شد و حكم حرمت رفت و جاى آن وجوب در لوح محفوظ بعنوان وظيفهء فعلى ثبت شد .\r\nو امّا اشاعره : اين‌ها مىگويند : اصولا قبل از اجتهاد مجتهد خداوند در واقع هيچ حكمى ندارد بلكه جعل الحكم از سوى شرع مقدس دائر مدار فتاواى مجتهدين است اگر رأى مجتهد به وجوب تعلق گرفت حكم اللّه وجوب مىشود و اگر به حرمت ، حرمت مىشود و اگر رأى مجتهد عوض شد حكم اللّه عوض مىشود خلاصه اينكه احكام اللّه واقعى تابع آراء مجتهدين است و چون تمام الموضوع براى حكم شرعى همين رأى مجتهد است رأى او كه عوض شد حكم هم عوض مىشود از باب تبدل موضوع .\r\nحال مورد بحث ما فعلا تصويب معتزلى است . با حفظ اين مقدمه مىگوئيم : ما گفتيم بر مبناى سببيت تعبد به خبر واحد قبحى ندارد زيرا كه\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nعند المخالفة مصلحت حادثه جاى مصلحت فائته را مىگيرد و مشكلى ندارد مستشكل مىگويد : آرى بر اساس اين مبنا سخن ابن قبه را جواب داديد ولى اين مبنا مستلزم قول به تصويب است به بيانى كه در مقدمه گفتيم و تصويب هم چه اشعرى و چه معتزلى بالاجماع باطل است و صاحب معالم هم همين عقيده را دارد كه تصويب عندنا باطل است در آنجا كه وقتى تعريف فقه را ذكر مىكند مىفرمايد : مشهور مىگويند : الفقه هو العلم . . . به اين‌ها اشكال مىشود كه معظم فقه از كتاب و سنت گرفته شده و هركدام از كتاب و سنت از جهتى ظنىاند امّا الكتاب فقطعى الصدور و ظنى الدلالة و امّا السنة بالعكس و در منطق گفته‌اند نتيجه تابع اخس مقدمات است پس بايد گفت الفقه هو الظن . . . علامه جواب داده به اينكه : ظنية الطريق لا ينافى قطعية الحكم ، صاحب معالم فرموده : اين سخن با مذهب مصوبه سازگار است نه با مذهب ما معلوم مىشود ايشان هم تصويب را باطل مىداند .\r\nقلت : شيخ ره مىفرمايد : اوّلا آن تصويبى كه بالاجماع باطل است تصويب اشعرى است و ما در آينده ثابت خواهيم كرد كه نوع ديگرى از تصويب هم داريم كه نامش مصلحت سلوكيه است و آن باطل نيست و ثانيا و لو اين مبنا باطل باشد و اجماع بر بطلان آن قائم شود اجماع مىگويد : قول به تصويب واقع نشده ولى دلالت ندارد كه التصويب المعتزلى محال بلكه امكان آن جاى بحث نيست و همين‌كه ممكن شد ما را بس است و سخن ابن قبه را جواب مىدهيم كه بر اساس اين مبنا تعبد قبحى ندارد و ممكن است مگر كسى بگويد : ابن قبه بر مبناى سببيت بحث نمىكند و او هم قبول دارد كه بر مبناى سببيت تعبد ممكن است ولى مىگويد چون اين مبنا باطل است من بر مبناى طريقيت بحث مىكنم .\r\nسؤال : از كجا مىتوان فهميد كه ابن قبه بر اين مبنا بحث ندارد ؟\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nجواب : از دليل دوم ايشان كه گفتند عمل به خبر واحد مستلزم تحليل حرام و يا تحريم حلال است و هو قبيح و اين با مبناى طريقيت مىسازد و الا بر مبناى سببيت كه قبحى ندارد .\r\nنتيجه : سخن ابن قبه برفرض انسداد باب علم باطل است ولى برفرض انفتاح باب علم صحيح است پس تا اينجا معلوم مىشود كه شيخ انصارى ره امارات ظنيه را تنها در فرض انسداد باب علم حجت مىدانند تا بعدا ببينيم مصلحت سلوكيهء ايشان چه نتيجه‌اى خواهد داد .\r\n\r\nحجّيت امارات ظنيه و مبانى آن\r\nو حيث انجرّ الكلام : تا به حال بحث ما با ابن قبه در رابطه با امكان و امتناع به خبر واحد بود كه على جميع المبانى با ايشان گفتگو كرديم ولى بحث مذكور اختصاص به خبر واحد ندارد و دامنه‌اش بمراتب وسيع‌تر است و در تمام امارات ظنيه اين سخن سارى و جارى است اگرچه مصداق اكمل آن خبر واحد است و لذا در دائره‌اى وسيع‌تر مسئله حجيت امارات را مطرح مىكنيم اگرچه از موضوع بحث ما خارج است بيان مطلب : در هر موضوعى حد اقل دو مرحله از بحث وجود دارد :\r\n1 - مرحلهء امكان و امتناع 2 - مرحلهء وقوع و لا وقوع در مسئله تعبد به امارات همچنين است منتهى دانشمند اصولى از امكان و امتناع بحث نمىكند زيرا امكان تنها به حال وى سودى ندارد و در مقام استنباط راهگشا نيست ، اصولى از وقوع و عدم وقوع گفتگو مىكند كه كجاها تعبد به اماره واقع شده و شارع آن اماره را حجت كرده پس مىتوان از آن حكم شرعى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nاستخراج نمود و كجاها واقع نشده پس نتوان از آن راه حكم شرعى را بدست آورد آرى بحث از امكان و امتناع از مبادى تصديقيه مبحث اصولى ما است يعنى نخست بايد امكان ثابت شود تا بعد برويم سراغ امارات و بگوئيم : اين اماره حجت است و آن ديگرى حجت نيست امّا اگر امكان ثابت نشد نوبت به حجت بودن و نبودن نمىرسد پس بايد ابتدا امكان ثابت شود و جاى اصلى بحث از امكان و استحاله علوم عقلى از قبيل فلسفه و كلام است نه علوم اعتبارى از قبيل اصول فقه ولى اين را مىدانيم كه پاره‌اى از مبادى تصديقيه مباحث يك علم در علم ديگر بحث مىشود و پاره‌اى ديگر چون در علوم ديگر بحث نشده و يا مستوفا نيست لذا در همان علم بحث مىشود و ما نحن فيه من هذا القبيل با اين مقدمه مىگوئيم : بحث ذيل بر اساس انسداد باب علم نيست چون در فرض انسداد چاره‌اى جز عمل به امارات نيست و اين امرى است مجمع عليه انما الكلام در فرض انفتاح باب علم است و سؤال اينست كه :\r\nآيا با فرض تمكن از تحصيل علم و انفتاح باب العلم مىتوانيم به امارات ظنيه عمل كنيم و سراغ تحصيل علم نرويم يا خير ؟ جواب : در باب حجيت امارات برفرض انفتاح دو مبناى اساسى وجود دارد : 1 - مبناى طريقيت 2 - مبناى سببيت .\r\nخلاصهء مبناى طريقيت اينست كه : اگر اماره ارزشى دارد و شارع آن را حجت كرده صرفا از باب طريقيت و كشف است يعنى در مؤداى اماره هيچ مصلحتى وراء مصلحت واقع وجود ندارد بلكه تمام مصلحت از آن واقع است و اماره تنها طريقى است بسوى واقع كه اگر مطابق واقع درآيد همان واقع بر ما منجز مىشود و اگر مخالف درآيد معذّر است .\r\n[ فى المثل مولائى به عبدش مىگويد : برو به شهر بغداد و اگر در راه درماندى و راه را گم كردى از اعراب ميان راه يا ساكنان اطراف بپرس خوب\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nپيدا است كه اين پرسيدن از اعرابى موضوعيتى ندارد بلكه غرض يافتن راه بغداد است و مقصود اصلى رسيدن به بغداد است 
  ] طبق اين مبنا امر شارع به عمل به اماره ارشادى خواهد بود يعنى ارشاد به واقع است به عبارت ديگر غرض از اين امر اينست كه مكلف از اماره متابعت كند تا به واقع برسد و گرنه در اين عمل به اماره مصلحتى نيست .\r\nو خلاصه مبناى سببيت يا موضوعيت آنست كه قيام اماره بر حكمى از احكام سبب مىشود كه در مؤداى آن مصلحتى حادث شود به اندازهء مصلحت واقع و يا بيش از آنكه عند المخالفة اين مصلحت حادثه جاى آن مصلحت فائته را پر مىكند .\r\nامّا بر مبناى طريقيت : آيا با فرض انفتاح باب علم امكان دارد اماره در حق ما حجت شود ؟ مطلب داراى صور فراوانى است كه اهمّ آنها چهار صورت است :\r\n1 - امارات ظنيه همواره و صددرصد مصيب بوده و مطابق واقع درمىآيند مساوى است كه علم هم اين‌چنين باشد يا خير بنابراين فرض تعبد به امارات ظنيه چه اشكالى دارد ؟\r\n2 - امارات ظنيه از حيث موافقت با واقع ارزششان بالاتر از علم است يعنى علومى كه براى ما حاصل مىشود مثلا 80 / مصيب و 20 / جهل مركب است ولى امارات ظنيه‌اى كه به ما مىرسد 90 / مطابق واقع و 10 / مخالف است بنابراين فرض هم نيازى به تحصيل علم نيست و به امارات هم مىتوانيم عمل كنيم و بلكه اگر به علم مىتوان عمل كرد به امارات بطريق اولى .\r\n3 - امارات ظنيه از لحاظ ارزشمندى با علم برابرند يعنى هركدام فرضا 90 / مصيب و 10 / خطا مىكنند در اين فرض هم تعبد به اماره مشكل و تالى فاسدى ندارد .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n4 - امارات ظنيه غالب المطابقه و علم دائم المطابقه و يا اغلب المطابقه باشد يعنى فى المثل از ميان اماراتى كه بدست ما مىرسد 60 / مصيب و 40 / مخطئ مىباشند ولى علومى كه براى ما پيدا مىشود مثلا 90 / مصيب و 10 / خطا و يا 100 / مصيب هستند .\r\nحال بنا بر مبناى طريقيت تنها در اين فرض است كه با تمكن از علم معذور نيستيم و نمىتوانيم سراغ امارات برويم زيرا عمل به اماره در 40 / موارد مستلزم تفويت مصلحت و يا القاء در مفسده مىشود بدون جبران حال مىگوئيم : شارعى كه امارات را در حق ما مطلقا حجت فرموده حتى برفرض انفتاح بخاطر اين است كه او با علم غيب مىداند كه امارات يا دائم المطابقه هستند و يا اغلب المطابقه و يا مساوى با علم و لو خود مكلف نمىداند و خيال مىكند اين اماره مخالف واقع نيست پس بر اين تعبد شارع اشكالى بار نيست .\r\n[ تذكرة : البته جواب ديگرى مرحوم مظفر داده و آن اينكه برفرض چهارم هم كه اماره ارزشش از علم كمتر است مىتوانيم بگوئيم كه تعبد به امارات بلااشكال است و لو مع فرض الانفتاح بخاطر وجود مصلحت نوعيه تسهيل كه بر مصالح شخصيه تقدم دارد پس بر تعبد به اماره و حجيت امارات برفرض طريقيت در همهء صور مسئله اشكالى مترتب نيست فراجع 
  ] .\r\nو امّا بر مبناى سببيت : مرحوم شيخ مىفرمايد : سببيت سه چهره دارد :\r\n1 - سببيت اشعرى 2 - سببيت معتزلى 3 - مصلحت سلوكيه .\r\nامّا قسم اول : مقدمه : اصوليين مىگويند : احكام شرعيه داراى چهار مرحله است :\r\nالف : مرحلهء اقتضا و شأنيت كه عبارتست از مرحلهء مصلحت و مفسده .\r\nب : مرحلهء انشاء كه عبارتست از وضع حكم و جعل قانون .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nج : مرحلهء فعليت كه عبارتست از مرحله بعث و زجر و ابلاغ به مكلفين به گونه افعل يا لا تفعل .\r\nد : مرحلهء تنجز كه عبارتست از مرحله امتثال عبد و اينكه اگر امتثال نكند عقاب دارد در متن رسائل تنها به مرحله اول و سوم اشاره شده .\r\nبا حفظ اين مقدمه اشاعره مىگويند : احكام واقعى خداوند به جميع مراتبش اختصاص به افراد عالم دارد و امّا شخص جاهل در واقع و لوح محفوظ محكوم به حكمى نيست نه در مرحلهء اقتضا و شأنيت و نه در مرحلهء فعليّت و تنجز بلكه حكم جاهل تابع اماره است اگر اماره بر وجوب قائم شد وظيفهء جاهل وجوب است و اگر به حرمت ، حرمت است و با قيام اماره بر حكمى در آن حكم مصلحت ملزمه ايجاد مىشود و بايد بدان عمل كند . . .\r\nاشكال اين مبنا : به عقيدهء ما احكام واقعيه اختصاص به عالم ندارد بلكه مشترك است ميان آن دو و وظيفه همگان تحصيل علم يا ظن به واقع است و سخن اشاعره به چند دليل باطل است :\r\n1 - اجماع قائم است بر بطلان اين معنا كه احكام واقعى مخصوص عالمين باشد .\r\n2 - اخبار متواتره داريم بر اشتراك احكام ميان عالم و جاهل .\r\n3 - دليل عقلى داريم بر بطلان اختصاص و اثبات اشتراك كه در مقدمه يازدهم از مقدمات مباحث حجت اصول فقه بكماله و تمامه بيان شده است .\r\nو امّا قسم دوّم : معتزله مىگويند : احكام واقعيه در مرحلهء شأنيت و اقتضا ميان عالم و جاهل مشترك است يعنى مصالح و مفاسد براى همهء مكلفين يكسان است منتهى در حق عالمين به آن احكام همان حكم واقعى به درجهء فعليت مىرسد و لازم الامتثال مىشود و امّا در حق جاهل اگر امارهء موافق با واقع بدست او رسيده باشد باز همان واقع به درجهء فعليّت مىرسد ولى اگر\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاماره‌اى كه نزد وى قائم شده بر خلاف واقع درآمد و موجب ظن به خلاف واقع شد در اين صورت آن حكم واقعى در مرحلهء شأنيت و اقتضا باقى مىماند و وظيفهء فعلى مكلّف همين مؤداى اماره است و به اندازه مصلحت واقع يا بيشتر را به وى مىدهند .\r\nاشكال اين سخن : اين كلام هم مستلزم قول به تصويب است و باطل زيرا حقيقت كلام آنست كه در حق مكلفى كه ظان به خلاف است حكمى در واقع نيست بلكه وظيفه او مؤداى اماره است زيرا كه حكم واقعى تابع مصلحت واقعيه است و وقتى اماره بر خلاف بود اين عمل فعلا مفسده پيدا مىكند و جلو حكم واقعى را مىگيرد و يا عكس مطلب حكم واقعى تابع مفسده واقعيه است و اگر اماره بر وجوب بود فعلا مصلحت مىآيد و جلو آن مفسده را مىگيرد پس مقتضى دارد ولى مانع جلو آن را گرفته .\r\nما به الاشتراك و ما به الامتياز مبناى اشاعره و معتزله :\r\n1 - هر دو قبول دارند كه در حق عالمين به حكم واقعى همان واقع فعليت پيدا مىكند .\r\n2 - هر دو قبول دارند كه در حق جاهل وظيفه عمل به مؤداى اماره است منتهى اشاعره مىگويند اصولا ماوراء مؤداى اماره در حق جاهل حكمى نيست نه شأنا و نه فعلا بلكه حكم اللّه واقعى در حق جاهل به واقع همين مدلول اماره است و با قيام اماره در نزد جاهل در فلان عمل تازه مصلحت پيدا مىشود و با حدوث مصلحت حكم شرعى حادث مىشود ولى معتزله مىگويند ماوراء مدلول اماره در مرحله اقتضا و شأنيت احكام الهى در حق عالم و جاهل مشترك است منتهى اگر اماره موافق با حكم واقعى بود يعنى مثلا واقع حرمت و مدلول اماره هم حرمت جمعه بود و يا هر دو وجوب بودند همان حكم واقعى به درجهء فعليت مىرسد و مصلحت يا مفسدهء ملزمه پيدا مىكند و اگر مخالف بود\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nيعنى واقع مثلا حرمت بود و مدلول اماره وجوب فعل و يا بالعكس در اين فرض آن حكم واقعى در مرحلهء اقتضا باقى مىماند و مدلول اماره بعنوان حكم واقعى فعلى در حق مكلف جعل مىشود البته بر مبناى اشاعره هم اگر اماره‌اى كه نزد جاهل قيام نموده مطابق واقع درآمد حكمى مماثل با حكم واقعى در حق وى جعل مىشود نه اينكه خود آن واقع فعلى شود خير در حق جاهل واقعى نيست لا اقتضائا و لا فعليا .\r\n\r\n( مصلحت سلوكيه )\r\nو اما قسم سوم : شيخ انصارى مىفرمايد : 1 - من هم مثل جمهور اماميه عقيده دارم كه خداوند در واقع و لوح محفوظ حلال و حرام - واجب و محرم و خلاصه احكامى دارد كه آن احكام واقعيه بر اساس مصالح و مفاسد واقعيه و نفس الأمرية جعل شده‌اند بر خلاف دانشمندان اشعرى مسلك .\r\n2 - و معتقد هستم كه احكام واقعيه اختصاص به عالمين به آنها ندارد بلكه بطور مساوى در حق عالم و جاهل ، مسلمان و كافر ثابت است وفاقا لجمهور الامامية و المعتزلة و خلافا للاشاعرة .\r\n3 - و معتقد هستم كه امارات ظنيه صرفا طريق بسوى واقع هستند و در مؤداى خود اماره مصلحتى وراء واقع حادث نمىشود تا در نتيجه عند المخالفة همين مؤداى اماره در حق مكلف حكم واقعى فعلى باشد بلكه اگر اماره مطابق واقع بود همان واقع فعلى و منجز مىشود و گرنه نه .\r\n4 - سخن من اينست كه اگر اماره بر امرى قائم شد در خود سلوك برطبق اماره و تطبيق بر اين اماره مصلحت وجود دارد و لذا شارع مقدس با تمكن از علم عمل به اماره را بر من واجب كرده ضمنا بايد مصلحت سلوك به اندازهء مصلحت واقع و يا بيش از آن باشد تا جاى مصلحت واقع را بگيرد\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nو گرنه با تمكن از علم نبايد بسراغ امارات رفت چون همان تالى فاسدى كه ابن قبه گفت لازم مىآيد .\r\n5 - و من مىگويم اين حكمى كه در مورد اماره جعل مىكند از وجوب عمل و سلوك يك حكم ظاهرى است نه حكم واقعى ، حكم واقعى همان حكم عند اللّه است .\r\nبراى روشن شدن مطلب نياز به مثال عرفى و شرعى داريم كه در جلد دوم شرح اصول فقه مبحث اجزاء و در جلد سوم آن در مقدمات مباحث حجت آورده‌ام و در اينجا تكرار نمىكنم .\r\nسؤال : امارات گاهى بر وجوب يا حرمت و خلاصه بر حكم الزامى واقع مىشوند و گاهى بر استحباب يك عمل يا كراهت آن و يا وجوب تخييرى و يا اباحه قيام مىكنند با اين حساب شما مىگوئيد : در سلوك برطبق اماره مصلحت است لذا شارع متابعت از آن را بر ما واجب نموده ما مىگوئيم : در اماره بر وجوب يا حرمت ، وجوب متابعت معنا دارد ولى در اماره بر اباحه يا استحباب و . . . وجوب متابعت به چه معنى است ؟\r\nجواب : منظور از وجوب متابعت يعنى وجوب تطبيق عملى بر اماره در مقام التزام يعنى اگر خواستى انجام دهى بايد به استناد اماره باشد كه چون اماره گفته مستحب است انجام مىدهم يا چون اماره گفته مباح است انجام مىدهم نه اينكه اماره اگر اباحه را هم گفت بر ما واجب باشد عمل پس منظور لزوم استناد است نه لزوم عمل و اين در موارد قطع به حكم هم سارى و جارى است .\r\nان قلت : مستشكل مىگويد : مصلحت سلوكيه‌اى كه شما عنوان كرديد برمىگردد به همان سببيت معتزلى و حقيقت كلام شما و معتزله يكى است اگرچه در اسم و عنوان فرق داريد بيان ذلك :\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nهر دو گروه قبول داريد كه احكامى در واقع هست كه در آن احكام عالم و جاهل مشتركند در حدّ اقتضا و هر دو دسته قبول داريد كه در حق عالم به واقع همان حكم واقعى به درجهء فعليت و تنجّز مىرسد و هر دو قبول داريد كه در حق جاهلى كه امارهء موافق با واقع در نزد وى قائم شده نيز مثل عالم همان حكم واقعى به فعليت مىرسد بر خلاف اشاعره كه طرفدار جعل حكم مماثل بودند .\r\nو هر دو قبول داريد كه در حق مكلفى كه امارهء بر خلاف واقع پيش او قائم شده وظيفه فعلى همين عمل به مؤداى اماره است هم معتزلى مىگويد يجب العمل بالامارة و هم شما مىگوئيد يجب ترتيب الآثار عليها و هر دو قبول داريد كه در موارد مخالفت اماره با حكم واقعى بايد مصلحتى به اندازهء مصلحت واقع يا بيش از آن نصيب مكلف بشود و الا تعبد به اماره مع التمكن عن العلم قبيح است منتهى معتزلى مىگويد : مصلحت در مؤداى اماره است و شما مىگوئيد مصلحت در سلوك است فى المثل اگر در واقع نماز ظهر واجب بوده و اماره بر وجوب جمعه قيام كرد هر دو دسته مىگوئيد در اينجا مصلحتى حادث مىشود معادل با مصلحت واقعيهء ظهر و يا بيش از آن و جاى واقع را پر مىكند منتهى معتزلى مىگويد : در مؤداى اماره يعنى نماز جمعه مصلحت ملزمه حادث مىشود و شما مىگوئيد در تصديق عادل و عمل به اماره مصلحت حادث مىشود يعنى در فعل صلاة جمعه مصلحت بوجود مىآيد و وقتى مصلحت حادثه رجحان داشت بر مصلحت واقعيه بنا بر هر دو قول حكم واقعى يعنى وجوب ظهر مضمحل مىشود و وجوب جمعه به عنوان حكم واقعى فعلى در حق مكلف ثابت مىشود پس حكم فعلى على كلا القولين منحصر در وجوب جمعه است و همان اشكالى كه بر وجه ثانى بود كه مستلزم تصويب است بر وجه ثالث هم وارد است .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nقلت : مرحوم شيخ در پنج نوبت از اين اشكال جواب مىدهند و در هر نوبتى از يك زاويه به كلام معترض نظر مىاندازند و بخشى از كلام مستشكل را جواب مىدهند :\r\nنوبت اوّل : شما گفتيد ميان وجه ثالث و وجه ثانى فرقى نيست و وجه ثالث هم به وجه ثانى رجوع مىكند ما مىگوئيم : اين اشتباه است زيرا كه بر مبناى معتزله مدلول اماره بعنوان حكم واقعى فعلى در حق مكلف جعل مىشود يعنى همان گونه كه اگر مكلف يقين داشت به وجوب الجمعة و انجام مىداد واجب واقعى را امتثال كرده بود همچنين اگر اماره هم نزد وى قائم شود و لو مخالف با واقع و مكلف آن را انجام دهد وظيفهء واقعى خويش را به انجام رسانيده آنگاه بعد از عمل اگر هرگز كشف خلاف نشد كه بحثى نيست ولى اگر احيانا كشف خلاف شد علما يا با امارهء قوىتر در اينجا اعاده بر مكلف لازم نيست چون وظيفه واقعى را در وقت خودش انجام داده و از حالا كه كشف خلاف شد موضوع عوض مىشود يعنى تا به حال موضوع وجوب واقعى فعلى جمعه بود و از حالا موضوع وجوب ظهر است و هر موضوعى حكم خود را دارد فلا اعادة نظير نماز قصر و اتمام كه موضوع وجوب اتمام ، مكلف حاضر است و موضوع وجوب قصر ، انسان مسافر است حال شخص در اول وقت مسافر بود و نماز قصر بر او واجب شد و انجام داد پس از دو ساعت به وطن خود رسيد و حاضر شد اينجا اعاده لازم نيست بلكه موضوع عوض شده [ البته در اينجا دو قول است :\r\n1 - مكلفى كه در اول وقت مسافر است حكم اللّه الواقعى در حق او وجوب قصر است پس اگر انجام داد سپس حاضر شد اعاده‌اى نيست .\r\n2 - بر اين مكلّف وجوب قصر يك حكم ظاهرى است و مادامى است كه قبل خروج الوقت حاضر الوقت حاضر نشود پس اگر نماز خواند سپس حاضر شد عمل\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمجزى نيست و يجب الاعادة تماما حال مثالى كه زديم بنا بر مبناى اوّل است 
  ] و موضوع جديد حكم جديد خواهد داشت كه اتمام باشد در اعمال آتيه .\r\nامّا بر مبناى ما پس از قيام امارهء مخالفه هم همان وجوب واقعى بجاى خود باقى است يعنى باز هم در واقع ظهر واجب است و نماز جمعه واجب واقعى نشده بلكه يك حكم ظاهرى است و يا به منزلهء حكم واقعى است يعنى شارع كه به ما مىگويد : صدق العادل منظورش آنست كه مؤداى اماره را به منزلهء واقع ببين و آثار واقع را برآن مترتب كن يعنى اگر يقين داشتى كه جمعه واجب واقعى است هر كارى مىكردى الآن هم كه اماره مىگويد : جمعه واجب است همان كارها را بكن فى المثل اگر يقين داشتى مىتوانستى اول وقت اين عمل را با نيت وجوب بجا آورى و مىتوانستى تاخير بيندازى الآن هم كه اماره نزدت قائم شده همان اعمال را انجام بده يا مثلا اگر يقين داشتى به وجوب جمعه و انجام مىدادى مىتوانستى بعد از آن نافله را بخوانى الآن هم كه اماره بدست تو رسيده همان كار را بكن [ البته بنا بر اينكه در وقت فريضه خواندن نافله حرام باشد از باب اينكه امر به شىء مقتضى نهى از ضد خاص است 
  ] يا مثلا اگر يقين داشتى به وجوب ظهر و آخر وقت ظهر هم بود تأخير عمل و اشتغال به عمل ديگر عمدا حرام و موجب معصيت بود هكذا الآن كه اماره بدست تو رسيده پس منظور اينست كه مؤداى اماره را مثل واقع ببينيم و تنزيل كنيم او را بجاى واقع يعنى در حقيقت به اميد اينكه ان‌شاءالله واقع همين است انجام بدهيم اگر اين شد مىگوئيم : اين حكم ظاهرى مادامى است يعنى تا زمانى است كه كشف خلاف نشود توضيح مطلب :\r\nدر اينجا سه صورت متصور است :\r\n1 - مكلّف از اماره متابعت نمود و بعد هم هيچ‌گاه كشف خلاف نشد نه در وقت و نه در خارج از وقت در اينجا متابعت از اماره به اندازهء واقع يا بيش\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاز آن مصلحت خواهد داشت و فرداى قيامت نصيب مكلّف مىگردد و در اين فرض ثمره‌اى نيست .\r\n2 - مكلّف از اماره متابعت نمود ولى بعد العمل و قبل خروج الوقت كشف خلاف شد در اينجا معتزلى مىگويد : همان عمل مجزى است و لا يجب الإعادة ولى ما مىگوئيم : مجزى نيست و اعاده عمل واجب است زيرا مدلول اماره يك حكم ظاهرى درست كرد مبنى بر اينكه ما آزاد و مرخص بوده و بر ترك واقع عقاب نمىشويم و حكم ظاهرى فعلى مادامى است يعنى تا زمانى ارزش دارد كه كشف خلاف نشود و ما به واقع نرسيم زيرا كه حكم ظاهرى و مدلول اماره موضوعيتى ندارد بلكه غرض اينست كه آن را به منزلهء واقع ببينيم و به اميد اينكه واقع همين است انجام دهيم حال وقتى كشف خلاف شد مكلف ملاحظه مىكند كه به واقع نرسيده و مصلحت واقع نصيب او نشده فيجب عليه الإعادة آرى در سلوك برطبق اماره اين مقدار فايده وجود دارد كه مصلحت فضيلت اول وقت را جبران مىكند و بيش از اين ارزشى ندارد بقول آقايان مصلحة السلوك به قدر السلوك كاملا ثمرهء مبناى ما و معتزله را ملاحظه كرديد .\r\n3 - مكلف از اماره متابعت نمود و بعد العمل تا وقت باقى بود كشف خلاف نشد آرى بعد الوقت كشف خلاف شد فى المثل پس از غروب آفتاب معلوم شد كه ظهر واجب بوده نه جمعه در چنين فرض هم چون شارع به ما امر نموده كه از اماره متابعت كنيم با اينكه ما از تحصيل علم متمكن بوديم پس بايد مصلحت وقت را به ما اعطا كند و اينكه انجام عمل در اين ظرف زمانى چند درجه مصلحت داشت بايد به ما داده شود و جاى مفسدهء واقعى ترك ظهر را جبران كند ولى بعد كشف الخلاف آيا قضا واجب است يا خير ؟ مطلب روى مبانى مختلف دور مىزند :\r\nالف : بنا بر اينكه قضا تابع ادا و به همان امر اول باشد حتما قضا لازم\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاست چون امر اول امتثال نشده تا از دوش مكلف ساقط شود [ شيخ ره متعرض اين فرض نشده 
  ] .\r\nب : و امّا بنا بر اينكه قضا به امر جديد باشد از قبيل اقض يا فليقضها باز دو صورت متصور است :\r\n1 - اگر موضوع قضا فوت باشد در ما نحن فيه قضا واجب نيست زيرا فوت در موردى صادق است كه يك عمل واجب و داراى مصلحت ملزمه‌اى باشد كه بدون جبران از دست مكلف خارج شده در اين صورت بايد اتيان كند و در ما نحن فيه چنين نيست زيرا واجب واقعى و لو ترك شده يعنى ظهر را بجا نياورده‌ام ولى جاى مصلحت واقع پر شده و لذا فوت صدق نمىكند پس قضا واجب نيست .\r\n2 - امّا اگر موضوع قضا ترك باشد يعنى عدم الاتيان بالواقع چه جبرانى باشد يا خير در ما نحن فيه صدق مىكند زيرا بعد از كشف خلاف مكلف مىبيند كه واقع را انجام نداده پس امر اقض برعهدهء او مىآيد .\r\nالا ان يقال : مگر كسى بگويد ما مصلحت سلوكيه را قبول نداريم يعنى نمىپذيريم كه فلسفه حجيت امارات ظنيه با تمكن از علم عبارت باشد از اينكه در سلوك برطبق اماره مصلحت وجود دارد و لذا متابعت واجب شده بلكه ما مىگوئيم : فلسفهء حجيت امارات با تمكن از علم و با توجه شارع به خطأ امارات عبارتست از مصلحت تسهيل يعنى چون تحصيل علم براى نوع مردم دشوار است شارع از دوش همه برداشته و به اماره اكتفا كرده آنگاه مصلحت تسهيل معذّر است يعنى اگر كشف خلاف نشد در قيامت عذر خواهيم داشت امّا اگر كشف خلاف شد مكلف مىبيند كه به مصلحت ملزمه واقع نرسيده فيصدق الفوت كه اخص است فيجب الإعادة فافهم :\r\nشايد اشاره به اين باشد كه ما مصلحت تسهيل را كافى نمىدانيم و طرفدار\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمصلحت سلوكيه هستيم .\r\nثم ان هذا : مطالبى كه تا به حال بيان كرديم و ثمراتى كه ميان قول خودمان با قول معتزله ذكر كرديم تماما بنا بر اين بود كه امر ظاهرى يعنى امرى كه برخاسته از اماره است مجزى نباشد و بعد كشف الخلاف اعاده لازم باشد امّا اگر معتقد شديم كه امر ظاهرى مجزى است و بعد كشف الخلاف هم اعاده‌اى در كار نيست ديگر مشكل است ميان قول ما و قول معتزله فرقى باشد شهيد ثانى هم در تمهيد القواعد فرموده : بنا بر قول به تصويب بعد از كشف خلاف اعاده لازم نيست ولى بنا بر قول به تخطئه لازم است و مثال زده به باب قيام اماره بر موضوعى از موضوعات احكام مثل قبله منتهى به نظر ما مثال ايشان خدشه دارد زيرا بحث ما در اماره بر احكام است كه شيعه قائل به تخطئه و عامه قائل به تصويبند و امّا در اماره بر موضوعات جميع علماء اسلام مخطئه هستند زيرا پرواضح است كه اگر اين مايع در واقع آب است با شهادت عدلين خمر نمىشود و اگر خمر است خلّ نمىشود .\r\nنوبت دوّم : مستشكل گفت : چه بر مبناى معتزله و چه بر مبناى شما بايد در فعل جمعه مصلحت ملزمه‌اى باشد به اندازهء مصلحت واقع يا بيش از آنكه جلوى مفسده ترك واجب واقعى يعنى ظهر را بگيرد ما مىگوئيم : بنا بر مبناى معتزله كه مدلول اماره را حكم واقعى مىدانند آرى ولى بر مبناى ما كه مدلول اماره را حكم ظاهرى مىدانستيم خير زيرا بر مسلك ما بايد گفت مصلحة السلوك به قدر السلوك يعنى لازم نيست كه در سلوك برطبق اماره حتما يك مصلحت اقوائى باشد كه جاى تمام مصلحت فائتهء واقع را بگيرد بلكه مصلحت سلوك به قدر سلوك است توضيح اينكه در مثال ظهر و جمعه كه در واقع ظهر واجب است اگر اماره‌اى در ظاهر بر وجوب جمعه نداشتيم چندين گرفتارى بود 1 - نماز جمعه را كه با نيت وجوب انجام مىداديم بدعت بود نه\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nسنت و تعبد و تسليم 2 - نماز ظهر را كه در اول وقت انجام نداديم از فضيلت اول وقت محروم شديم 3 - در وقت فريضه نافله خوانديم و اين حرام است ولى الآن كه اماره داريم و از آن متابعت كرديم و بعد العمل هم قبل خروج الوقت كشف خلاف ؟ شده تعبد به اين اماره و حجيت آن و سلوك براساس اماره اين توالى فاسده را برمىدارد يعنى ديگر خواندن جمعه بدعت نيست ، همچنين فضيلت اول وقت را به ما مىدهند امّا واجب واقعى ساقط نيست و بايد انجام دهيم زيرا مصلحت سلوك به قدر سلوك است و الفرض انّ مدلول الامارة حكم ظاهرى مادامى . . .\r\nهمچنين متابعت از اماره موجب مىشود كه خواندن نافله در وقت فريضه حرام نباشد البته در اينجا بحثى است كه آيا خواندن نافله در وقت واجب واقعى حرام است و يا در وقت فريضهء ظاهرى ؟ اگر مبناى اول را برگزيديم بايد خواندن نافله در ما نحن فيه مصلحتى داشته باشد كه جلو مفسده فعل نافله در وقت فريضه را بگيرد ولى بر مبناى دوّم نيازى به اين نيست زيرا فرض اينست كه مكلف نافله را در ظرف زمانى فريضه ظاهرى كه انجام نداده بلكه پس از آن انجام داده و فعل نافله يك حكم واقعى است كه مفسده ندارد .\r\nمرحلهء سوّم : مستشكل گفت : بنا بر هر دو مبنا بايد در فعل جمعه مصلحتى باشد كه جلو مفسده ترك واجب واقعى را بگيرد و در نتيجه واجب واقعى مضمحل و نابود مىگردد و بر هر دو مبنا يك وجوب بيشتر نيست ظاهرا و واقعا ، ما مىگوئيم : بر مبناى معتزله كه مدلول اماره را حكم واقعى مىدانند آرى وجوب ظهر مضمحل مىشود و وجوب جمعه به جاى آن مىآيد ولى بر مبناى ما كه به مدلول اماره به چشم واقع مىنگريم و آن را يك حكم ظاهرى محسوب مىكنيم و غرض اصلى همان واقع است ديگر وجهى براى اضمحلال\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nو نابودى واجب واقعى نيست بلكه الآن هم در واقع ظهر واجب است و ما موظفيم به واقع برسيم منتهى راه رسيدن به واقع را در اماره انتخاب كرده‌ايم آنگاه اگر اماره مصادف درآمد فهو المطلوب و اگر مخالف درآمد چنانچه كشف خلاف هرگز نشد بايد در سلوك برطبق اماره مصلحت باشد و اگر در وقت كشف خلاف شد اثر بقاء وجوب واقعى عبارتست از لزوم اعاده بلااشكال و اگر در خارج وقت كشف شد باز بقاء وجوب واقعى اثر دارد كه همان لزوم قضا باشد منتهى على اختلاف المبانى كه قبلا ذكر شد پس بر مبناى معتزله كه مدلول اماره را حكم واقعى مىدانند در ما نحن فيه آن حكم واقعى كه وجوب ظهر باشد مضمحل مىشود و جاى آن وجوب واقعى جمعه مىآيد ولى بر مبناى ما وجوب واقعى به حال خود باقى است و مدلول اماره هم صرفا حكم ظاهرى است .\r\nتشبيه : به اعتقاد ما اماره در احكام شرعيه از قبيل وجوب و حرمت و . . .\r\nهمانند اماره در موضوعات خارجيه از قبيل موت زيد و حيات عمرو و . . . است در موضوعات شيعه و سنى مىگويند اماره طريقيت دارد يعنى قيام اماره سبب نمىشود كه همين‌الان مؤداى آن حادث شود بلكه مدلول آن در واقع و خارج يا حاصل است و يا نيست فى المثل اگر دو عادل به موت زيد اخبار نمودند اين‌چنين نيست كه با اخبار موت هم حاصل شود بلكه قبل الاخبار يا موت در واقع هست يا نيست و اين قيام اماره فقط سبب مىشود كه آثار و احكام موت ثابت شود يعنى ورثه حق داشته باشند اموال را تقسيم كنند - زوجه حق تزويج با غير داشته باشد و . . . و اين ترتيب آثار هم مادامى است كه كشف خلاف نشود و همين‌كه كشف خلاف شد از اوّل امر تمام آثار باطل مىگردد يعنى تقسيم مال باطل بوده - ازدواج باطل بوده و . . . حال ما مىگوئيم وضع امارات در احكام همانند وضع آنها در موضوعات است كه مدلول اماره به منزلهء حكم\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nواقعى است و اصل واقع است و بعد كشف الخلاف يجب الاعادة ادائا او قضاء .\r\nمرحلهء چهارم : مستشكل گفت : همان‌طورىكه سببيت معتزلى مستلزم تصويب بود و هو باطل بالاجماع همچنين مصلحت سلوكيهء شما نيز مستلزم تصويب است و هو باطل بالاجماع به اين بيان كه معتزلى مىگويد مصلحت حادثه در مدلول اماره جاى مصلحت واقعيه را مىگيرد و در نتيجه همين مدلول اماره وظيفهء مكلف است و شما مىگوئيد مصلحت سلوكيه جاى واقع را پر مىكند و واجب واقعى نابود مىگردد و در نتيجه همان مدلول اماره وظيفه فعلى ما است و لاغير و هذا هو التصويب الباطل ، شيخ مىفرمايد : مبناى معتزله كه مدلول اماره را حكم واقعى مىدانست مستلزم تصويب هست ولى مبناى ما كه متابعت از اماره را حكم ظاهرى مىدانيم نه تنها مستلزم تصويب نيست بلكه ضد تصويب و ردّ برآن است زيرا مصوبه مىگويند در حق جاهل اصولا حكمى در واقع نيست بلكه وظيفهء واقعى او همان مدلول اماره است درحالىكه ما مىگوئيم : خداوند در لوح محفوظ احكامى دارد و مدلول اماره بعنوان طريق بسوى واقع منظور نظر است يعنى او را به منزله واقع مىبينيم و آثار واقع را برآن مترتب مىكنيم فاين هذا من التصويب ؟\r\nمرحلهء پنجم : دو نكته : الف : مطالبى كه مرحوم شيخ در اين چند مرحله بيان نموده‌اند در واقع هم جواب ان قلت مورد بحث ما است و هم جواب اشكالى است كه سابقا در فرض سوم بحث ما با ابن قبه طرح شد .\r\nب : مخالفت اماره با واقع گاهى به اينست كه حكم واقعى وجوب ظهر بوده و مدلول اماره وجوب جمعه است و جوابهائى كه تا به حال داديم بر اين اساس بود ولى گاهى به اينست كه فرضا عملى مثل جمعه در واقع واجب بوده ولى امارهء ظنيه بر حرمت آن قائم شد الآن اين شق مورد بحث ما است :\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nمستشكل مىگويد : اگر ما فرض كنيم كه مثلا جمعه عند اللّه واجب است و ما علم به آن نداريم امّا اماره مىگويد جمعه حرام است در اينجا از دو حال خارج نيست :\r\n1 - يا اينست كه بعد از قيام اماره هم جمعه حرام نخواهد بود كه در اين فرض لازم مىآيد عمل به اماره واجب نباشد و اللازم باطل فالملزوم مثله\r\n2 - و يا اينست كه جمعه حرام مىشود خود اين قسم دو فرض دارد 1 - يا اينست كه وجوب واقعى جمعه هم به حال خود باقى است پس يلزم اجتماع دو حكم متضاد بنام وجوب و حرمت در يك موضوع كه جمعه باشد و اللازم باطل فالملزوم مثله 2 - و يا اينست كه وجوب واقعى جمعه ديگر باقى نيست بلكه منتفى شده كه در اين صورت يلزم حكم واقعى مضمحل شود و هرچه هست همين مدلول اماره باشد و هذا هو التصويب الباطل .\r\nما مىگوئيم : بعد از قيام اماره بر حرمت هم آن وجوب واقعى جمعه به حال خود باقى است شما گفتيد : اين امر مستلزم اجتماع ضدين در موضوع واحد است و هو باطل ما مىگوئيم : خير هر موضوعى حكم علىحده‌اى دارد وجوب واقعى جمعه موضوعش ذات العمل در واقع است با قطع نظر از علم ما و جهل ما و با قطع نظر از قيام اماره و عدم آن ولى موضوع حرمت ظاهرى جمعه عبارت است از : الفعل الذى قامة الامارة على حرمتها پس موضوع حكم واقعى الشىء لا به شرط است و موضوع حكم ظاهرى الشىء به شرط شىء و اين‌ها دو موضوعند و هيچ‌گاه اجتماع ضدين نيست پس بعد الأمارة هم وجوب واقعى به حال خود باقى است .\r\nسؤال : پس از قيام اماره ماندن آن وجوب واقعى چه اثر دارد ؟ بالاخره باقى باشد يا نه وظيفهء ما فعلا عمل به اماره است پس بقاء آنچه نقشى دارد ؟\r\nجواب : اثرش آنست كه دستجاتى در برابر آن حكم مسئولند از قبيل\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nعالمين به حكم واقعى كه بايد به واقع عمل كنند و الا معاقبند و نيز كسانى كه امارهء موافق با واقع دارند مسئولند و بايد به واقع عمل كنند و نيز جاهل مقصر هم مسئول است كه نرفته و تفحص نكرده و علم يا ظن معتبر تحصيل نكرد و افرادى هم نسبت به واقع معذورند از قبيل جاهل قاصر كه هرچه كوشيد دسترسى پيدا نكرد و اصل برائت جارى كرد و با واقع مخالفت كرد معذور است و كسى كه امارهء معتبره بدست او رسيد ولى مخالف واقع بود او نيز عند اللّه تعالى معذور خواهد بود .\r\nخلاصهء كلام : اينكه ابن قبه مىگويد : تعبد به خبر واحد يا مطلق امارات ظنيه مستحيل است .\r\nما مىگوئيم : در فرض انسداد باب علم سخنان شما باطل است چنان كه تفصيلا گذشت و در فرض انفتاح باب علم بر مبناى طريقيت محضه بدون جبران و تدارك واقع حق با شما است و تعبد تالى فاسد دارد ولى بر مبناى سببيّت تالى فاسدى ندارد و مستحيل نيست منتهى سببيت خود سه چهره داشت :\r\n1 - سببيت اشعرى كه باطل شد .\r\n2 - سببيت معتزلى كه باطل شد .\r\n3 - مصلحت سلوكيه كه بلامانع بود .\r\n( فالتعبد امر ممكن لا استحالة فيه )\r\n\r\n( رأى ابو الحسين بصرى )\r\nثم إنّه ربما :\r\nدر رابطه با امكان و يا امتناع و يا ضرورت عقلى تعبد به امارات ظنيه روىهم‌رفته سه نظريه وجود دارد :\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n1 - ابن قبه مىگفت : تعبد به خبر واحد و بلكه مطلق الظن عقلا مستحيل است يعنى تالى فاسد دارد .\r\n2 - مشهور اصوليين شيعه و سنى مىگفتند : تعبد به امارات ظنيه عقلا ممكن است بامكان وقوعى .\r\n3 - ابو الحسين بصرى معتزلى مىگويد : تعبد به امارات ظنيه عقلا ضرورت دارد و بر خداى حكيم فرض و لازم است كه بندگانش را به امارات ظنيه متعبد سازد و ترك آن قبيح است يعنى تالى فاسد دارد ، سخنان ابن قبه محاسبه شد ، فرمايشات مشهور نيز بررسى شد اينك طرف بحث ما جناب بصرى است ولى دلائل متعددى بر مدعاى خويش اقامه نموده ما بعنوان نمونه يكى از آنها را بيان مىكنيم : اگر ما به علم اكتفا كنيم و شارع امارات را در حق ما حجت نكند لازم مىآيد كه قسمتى از احكام واقعيه از دست ما بيرون رود و اللازم باطل فالملزوم مثله .\r\nمرحوم شيخ در مقام جواب صور مختلفى را تصوير مىكنند آنگاه در بعض صور كلام مستدل را مىپذيرند و در بعض ديگر رد مىكنند بيان ذلك :\r\nشما كه مىگوئيد : تعبد به امارات واجب است آيا برفرض انسداد باب علم مىگوئيد ؟ و يا حتى برفرض انفتاح ؟\r\nاگر برفرض انسداد مىگوئيد : تعبد به اماره ضرورت دارد خواهيم گفت : در زمان انسداد باب علم يا تكاليف الهيه باقى است و بايد امتثال شود و يا تكليفى در كار نيست و ما آزاديم كالمجانين و البهائم و . . . احتمال دوم بالاجماع باطل است و لا يلتزم به احد من العلماء پس تعيّن پيدا مىكند فرض اوّل كه در زمان انسداد هم ما مكلّفيم آنگاه عقل استقلالا حكم مىكند به اينكه در فرض انسداد و عدم تمكن از علم بابقاء تكليف وظيفهء ما عمل به امارات ظنيه و ظن اطمينانى است از باب اينكه اذا تعذر العلم قام الظن مقامه و از\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nباب اينكه اطمينان علم عادى و عرفى و عقلائى است و به احتمالات خلافيه اعتنا نمىكنند حال شما كه مىگوئيد : بر خداوند واجب است در فرض انسداد كه ما را به اماره متعبد سازد با اينكه عقل مستقل به اين امر است كلامتان دو صورت دارد 1 - ايجاب شارع امضائى باشد يعنى بر شارع لازم است كه اين حكم عقل را امضا و تأييد فرمايد اگر مرادتان اينست فهو حسن چون راه بهترى در كار نيست 2 - ايجاب شارع مقدس تعبد به اماره را تأسيس باشد يعنى قطع نظر از اينكه عقل حكم مىكند شارع بما هو شارع تعبد را بر ما واجب كند مىگوئيم : اين سخن باطل است زيرا با وجود داعى عقلى حاجتى به جعل شارع و داعى شرعى نيست و بلكه عبث است و بلكه تحصيل حاصل است و هو محال آرى در يك فرض با وجود حكم عقل ، ايجاب شرعى معقول است و آن فرض است كه در نظر عقل ما بين ظنون تفاوتى نيست ولى در ديد شارع ميان ظنون فرق است و پاره‌اى از آنها مثل ظن حاصله از خبر واحد ثقه و . . . داراى ارزش بيشترى هستند و لذا خصوص آنها را حجت نموده است .\r\nو امّا اگر در زمان انفتاح باب علم و تمكن مكلّف از تحصيل علم مىگوئيد : تعبد به امارات واجب است خواهيم گفت اين فرض دو صورت دارد :\r\n1 - تحصيل علم آسان است 2 - تحصيل علم دشوار است يعنى براى هر پيش آمدى بايد فرسخها راه رفت تا به سرچشمه علم رسيد .\r\nامّا صورت اوّل : اگر برفرض انفتاح و سهولت تحصيل علم مىگوئيد :\r\nبر شارع واجب است ما را به امارات ظنيه متعبد سازد خواهيم گفت اين دو صورت دارد :\r\n1 - مرادتان وجوب عينى است يعنى بر شارع لازم است كه تعبد به امارات را در حق ما واجب عينى كند و بگويد : فقط به اماره عمل كن نه به\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nعلم ما خواهيم گفت : اين سخن بىمعنى است و مما يضحك به الثكلى است زيرا كه اگر به اماره مىشود عمل كرد پس به علم بطريق اولى .\r\n2 - مرادتان وجوب تخييرى است يعنى بر شارع فرض است كه بنحو واجب تخييرى بفرمايد : اعمل بالامارة او حصل العلم خواهيم گفت : عقل ما وجوب تخييرى را درك نمىكند زيرا وقتى عقل مىتواند به وجوب تخييرى حكم كند كه يقين داشته باشد كه در اماره مصلحتى وجود دارد به اندازهء مصلحت واقع تا عند الخطإ جبران ما فات شود تا عقل حكم كند به وجوب تخييرى و چنين علمى براى عقل معقول نيست .\r\nو امّا صورت دوم : اگر برفرض انفتاح ولى عسريت تحصيل علم اين حرف را مىزنيد خواهيم گفت اين دو صورت دارد 1 - برخى از امارات عند الشارع ارزشمندتر از بعض ديگرند در اينجا حق با شما است كه بايد شارع براى مصلحت تسهيل على المشهور و يا مصلحت سلوكيه على قولنا متابعت از اماره را بر ما واجب كند 2 - هيچ‌كدام از ظنون عند الشارع داراى مزيتى نيستند در اين فرض هم حكم شارع اگر امضائى باشد مقبول است ولى اگر تأسيس باشد غلط است مثل فرض انسداد پس كلام بصرى فى الجملة مقبول است نه بالجمله .\r\n\r\n( المقام الثانى ) ( وقوع التعبد )\r\nدر آغاز مباحث ظن فرمودند : در اين مقصد دو مقام از بحث وجود دارد :\r\n1 - مقام امكان تعبد به ظن : در اين رابطه سه نظريه مطرح شد :\r\nالف : امتناع تعبد به ظن ، بنابراين نوبت به بحث از وقوع نمىرسد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nب : ضرورت تعبد به ظن ، بنابراين هم نوبت به بحث از وقوع نمىرسد بلكه حتما واقع شده .\r\nج : امكان تعبد به ظن ، بنابراين نوبت به بحث از وقوع خارجى مىرسد .\r\n2 - مقام وقوع تعبد به ظن : سؤال : آيا علاوه بر امكان تعبد ، در خارج همچنين تعبدى واقع شده يا خير ؟ به عبارت ديگر آيا شارع مقدس امارات ظنيه را در حق ما حجت كرده يا خير ؟ به بيان سوم آيا عقلا يا شرعا دليلى بر حجيت ظنون على الاطلاق [ [ هر ظنى از هر راهى حاصل شود چنانچه انسدادىها مىگويند 
  ] 
  ] و يا فى الجملة [ [ يعنى پاره‌اى از ظنون مثل ظن حاصله از خبر ثقه و . . . 
  ] 
  ] داريم يا خير ؟ در اين رابطه بطور كلى سه نظريه ابراز شده است :\r\n1 - سيد مرتضى و اتباع وى كه انفتاحى هستند مىگويند : اگرچه تعبد به ظن امكان دارد ولى در خارج واقع نشده چون نيازى بدان نيست .\r\n2 - ميرزاى قمى و اتباعش كه انسدادى هستند مىگويند : به حكم عقل مطلق الظن در حق ما حجت است و ما موظفيم به هر ظنى از هر راهى كه حاصل شود عمل كنيم مگر ظنونى كه دليل قطعى بر بطلان آن داريم .\r\n3 - مشهور اصوليين كه مىگويند : باب العلم منسد است ولى باب العلمى منفتح است مىگويند : به حكم شارع پاره‌اى از ظنون در حق ما حجت شده و از آنها به ظنون خاصه يا معتبره تعبير مىكنند حال قبل از هر سخنى بايد تأسيس اصل نموده و مقتضاى قاعدهء اوليه را با قطع نظر از دليل خاص روشن سازيم : سؤال اينست كه آيا الاصل فى الظن جواز العمل بها او حرمته ؟\r\nقبل از جواب به اين سؤال بايد ديد كه فايده اين بحث چيست ؟ و ما\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nچه نيازى به تأسيس اصل داريم ؟ مىگوئيم : از اين اصل در موارد شك و ترديد بهره مىگيريم بيان مطلب :\r\nهنگامى كه به سراغ ادلّه رفتيم نسبت به پاره‌اى از ظنون از قبيل ظن قياسى مثلا يقين مىكنيم كه حجت نيست و نبايد بدان متعبد شويم و نسبت به بعض از ظنون از قبيل خبر ثقه و . . . هم يقين مىكنيم كه شارع ما را بدان متعبد ساخته ولى نسبت به بعض ظنون از قبيل اجماع منقول و شهرت فتوائيه و . . . شك مىكنيم كه آيا دليلى بر اعتبار آن داريم يا خير در چنين مواردى از آن اصل استفاده مىكنيم ، حال برگرديم به تأسيس اصل : آيا اصل اولى در باب ظن جواز عمل به ظن است مگر ظنونى كه با دليل باطل شده و يا اصل اولى حرمت عمل به ظن است الا ما خرج بالدليل ؟ در اين رابطه چند نظريه مطرح است :\r\n1 - نظريهء مشهور : مشهور مىگويند : الاصل حرمة العمل بالظّن الا ما خرج بالدليل ، منتهى بحثى است كه آيا اين حرمت ، حرمت ذاتى است آن‌گونه كه به وحيد بهبهانى منتسب است و يا حرمت تشريعى است كما عليه المشهور و توضيح بيشتر خواهد آمد .\r\nمشهور كه مىگويند : عمل به ظن اولا و بالذات حرام است به حرمت تشريعى [ [ و تشريع دو معنا دارد : الف : ادخال ما ليس من الدين فى الدين ، ب : ادخال ما لم يعلم كونه من الدين فى الدين ما نحن فيه از همين قسم است 
  ] 
  ] به چهار دليل تمسك كرده‌اند :\r\n1 - آياتى از قرآن : مرحوم شيخ به يك آيه اكتفا مىكنند و آن اينست :\r\n قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ  ، كيفيت استدلال : خداوند در اين آيه امور را دو قسم كرده الف : امورى كه خدا اذن داده به آنها از قبيل واجبات و محرمات مسلّمه اين امور را مىتوان به خدا اسناد داد ب : امورى كه خدا اذن\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nنداده ، اسناد اين امور به خداوند افترا است و هو حرام حال كسى كه حكمى را به خدا اسناد مىدهد بدون دليل اين افترا و دروغ بستن بر خدا است و هو حرام .\r\n2 - طوائفى از سنّت كه مرحوم شيخ به يك روايت اكتفا مىكند و آن اينكه : عن ابى عبد اللّه ( ع ) القضاة اربعة ثلاثة فى النار و واحد فى الجنة . . . و رجل قضى بالحق و هو لا يعلم فهو فى النار به حكم اين حديث قاضى و مجتهدى كه بدون علم قضاوت نموده و فتوا داده در آتش خواهد بود و لو فتواى او مطابق واقع باشد حال كسى كه برطبق اماره‌اى متعبد مىشود درحالىكه خدا آن را حجت نكرده و او نمىداند داخل در نار خواهد بود و لو اماره مصيب باشد .\r\n3 - اجماع : مرحوم فريد بهبهانى ادّعاى اجماع نموده و فرموده عدم جواز تعبد به ظن بدون دليل از امورى است كه حتى عوام الناس هم مىدانند تا چه رسد به فقهاء بزرگوار .\r\n4 - حكم عقل : اگر از عقل و عقلا و عرف سؤال كنيم : بنده‌اى كه نمىداند آيا اين عمل عند المولى واجب است يا نه اگر از پيش خود به وجوب آن ملتزم شود و آن را به خدا نسبت دهد چگونه است ؟ عقل مىگويد : قبيح است ، مذموم است و استحقاق ملامت دارد .\r\nنعم : مقدمه : احتياط عبارتست از اينكه انسان اگر احتمال وجوب مثلا مىدهد عمل را انجام دهد يا احتمال حرمت مىدهد ترك كند و يا به اميد رسيدن به واقع عمل را انجام دهد :\r\nحال بعضىها گفته‌اند : همان‌طورىكه تعبد به يك حكمى نادانسته قبيح است همچنين انجام يا ترك يك عملى احتياطا هم تشريع و قبيح است چون در اينجا هم علم نداريم و صرف احتمال است به عبارت ديگر باب احتياط\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nهم مثل باب تعبد به ظن بدون علم است اگر اين تشريع است بايد آن هم تشريع باشد و ليس فليس ، شيخ مىفرمايد : ميان احتياط و ما نحن فيه تفاوت از زمين تا آسمان است زيرا تعبد به ظن بدون دليل بدان معنا است كه ما ملتزم شويم كه مدلول اماره حكم خدا است و به خدا نسبت دهيم درحالىكه نمىدانيم امّا احتياط بدان معنا است كه ما احتمال مىدهيم واجب باشد انجام دهيم بدون اينكه به شارع مستند كنيم ، ميان اين دو فرقى واضح است زيرا اولى صددرصد مبغوض و قبيح است و دوّمى صددرصد مطلوب و حسن است .\r\nو الحاصل : متابعت از ظن و عمل به مظنه سه نوع است :\r\n1 - عمل به ظن از باب تعبد و تدين يعنى اسناد امر مظنون به خداوند بدون دليل معتبر باشد اين همان تشريع است و هو محرم بالادلة الاربعة .\r\n2 - عمل به مظنه از باب احتياط باشد اين قسم سه شعبه دارد :\r\nالف : در بعض موارد عمل به ظن از باب احتياط رجحان و حسن دارد و آن در شبهات وجوبيه يا تحريميه است فى المثل احتمال مىدهيم كه دعا عند رؤية الهلال واجب باشد و احتمال هم مىدهيم كه جايز باشد از باب احتياط انجام مىدهيم و العقل يحكم بحسن الاحتياط . . .\r\nب : در بعض موارد عمل به ظن از باب احتياط نه حسن دارد و نه قبح بلكه جايز است و آن در موارد دوران بين المحذورين است كه آيا مثلا دفن كافر واجب است يا حرام در اينجا احتياط در جانب احتمال حرمت به اينست كه دفن كافر را ترك كنيم ولى اين احتياط معارض است با احتياط در جانب احتمال وجوب كه به فعل دفن است و حيث اينكه هر دو احتمال مساوى هستند لذا احتياط نسبت به هر طرفى مباح و جايز مىباشد .\r\nج : در بعض موارد عمل به مظنه از باب احتياط قبيح و حرام است و آن در موردى است كه احتياط با يك اصل معتبر و يا دليل معتبرى مخالفت\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nكند فى المثل از راه شهرت فتوائيه به وجوب جمعه ظن پيدا كرديم ولى خبر واحد ثقه‌اى بر حرمت آن دلالت نمود و يا استصحاب بر حرمت آن دلالت كرد در اينجا عمل به مظنه و احتياط يعنى فعل جمعه با دليل معتبر منافى بوده و حرام خواهد بود پس جابجا مطلب فرق دارد .\r\n3 - عمل به ظن از باب اشتها و ميل و دلبخواهى باشد نه از باب تعبد و نه احتياط چنين امرى رجحان نداشته و مستحب نخواهد بود بلكه دو صورت دارد :\r\nالف : در بعض موارد جايز است و آن در دوران بين المحذورين است .\r\nب : و در بعض موارد حرام است و آن در موردى است كه عمل به ظن با يك اصل يا دليل معتبر مخالف باشد همانند مثال فوق در نماز جمعه .\r\nو منها : مشهور اصوليين در مقام تأسيس اصل گفتند : الاصل حرمة التعبد بالظن . . .\r\nولى بعضى از علماء گفته‌اند : الاصل عدم حجية الظن الا ما خرج بالدليل اين همان استصحاب عدم حجّيت است به اين بيان : روزگارى بود كه ظن بما هو ظن حجيت نداشت حال شك داريم كه آيا از طرف شارع حجت شده يا نه ؟ استصحاب مىكنيم عدم آن را و نتيجه مىگيريم پس عمل به آن جايز نيست و حرام است چون تشريع است اى ادخال ما ليس من الدين فى الدين ، مرحوم شيخ مىفرمايد : اگرچه اصل همين است زيرا قانون كلى اينست كه كل شىء شك فى حدوثه الاصل عدمه و در ما نحن فيه هم حجّيت فلان ظن مشكوك است كه جعل شده يا نه و الاصل عدمها و لكن نيازى به اين اصل نداريم و بر مقتضاى آن اثرى مترتب نيست توضيح مطلب : گاهى اثر شرعى بر وجوب يك شىء مترتب مىشود در اينجا بايد وجود آن شىء احراز شود يا علما و يا ظنا و يا استصحابا فى المثل خمر بودن اثرش حرمت و\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nنجاست است و تا خمريت احراز نشود اين اثر بار نمىشود .\r\nو گاهى اثر بر عدم يك امرى مترتب مىشود فى المثل طهارت بر عدم خمريت اين مايع مترتب است در اينجا هم بايد آن موضوع يعنى عدم الخمرية علما يا ظنا يا استصحابا احراز شود .\r\nولى گاهى اثر بر عدم العلم به يك امرى مترتب مىشود فى المثل در شك در حليت و حرمت مىگوئيم چون نمىدانى و شك دارى حكم كن به حليت ظاهريه و ما نحن فيه من هذا القبيل يعنى اثر كه حرمت تعبد به ظن باشد بر عدم حجيت مترتب نيست تا باستصحاب آن عدم را احراز كنيم سپس اثر بار شود بلكه اثر بر عدم علم به حجيت بار مىشود يعنى همين‌كه شك كنيم كه آيا تعبد به اين ظن جايز هست يا نه حكم مىكنيم به حرمت تعبد از باب تشريع يعنى ادخال ما لم يعلم كونه من الدين فى الدين .\r\nتنظير : ما نحن فيه نظير قاعدهء اشتغال است كه عقل مىگويد :\r\nالاشتغال اليقينى يقتضى الفراغ اليقينى موضوع ، اشتغال ذمه است يقينا و حكم ، وجوب تحصيل فراغت يقينيه است و براى حكم به وجوب فراغ نيازى نداريم كه عدم الفراغ را احراز كنيم علما او ظنا او بالاصل تا در مورد شك بگوئيم : الاصل عدم الفراغ سپس حكم وجوب تحصيل فراغ بار شود بلكه كافى است كه شك در فراغ داشته باشيم ، عدم العلم باشد همين‌كه عدم العلم آمد العقل يحكم بوجوب تحصيل الفراغ .\r\nفافهم : شايد اشاره به اين باشد كه در ما نحن فيه دو اصل قابل جريان است 1 - اصل حكمى كه ما گفتيم و آن اصالة الحرمة بود عند الشك در جواز و حرمت 2 - اصل موضوعى كه همان اصل عدم حجيت يا عدم وقوع تعبد باشد تا در نتيجه حكم به حرمت برآن بار شود پس استصحاب عدم حجيت هم قابل جريان هست .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nو منها : به بعضى از علماء از قبيل محقق كاظمى نسبت داده شده كه ايشان مىگويد : الاصل إباحة التعبد بالظن بيان ذلك : در مباحث شك خواهد آمد كه با قطع نظر از حكم شارع آيا از ديد عقل مقتضاى قاعده و اصل اولى در هر چيزى اباحه و جواز و رخصت است يعنى ما نسبت به هر چيزى آزاديم مگر در مواردى كه شارع حرام كند ؟ و يا اصل اولى حرمت است ؟ مشهور گفته‌اند : الاصل فى الاشياء الاباحة ، جماعتى گفته‌اند : الاصل فى الاشياء الحظر .\r\nو برخى هم تفاصيلى دارند كه در محلّ خود بايد بررسى شود و هر گروه هم براى اثبات مدعاى خود دلائلى دارند حال در ما نحن فيه اصالة الاباحة در تعبد مبتنى بر مبناى اول است به اين معنا كه الاصل فى الاشياء الاباحة الا ما خرج بالدليل و تعبد به ظن يا حجيت ظن هم شىء از اشياء است فالاصل فيه الاباحة الا ما خرج بالدليل و صار محرما كالقياس و . . .\r\nمرحوم شيخ مىفرمايد : اولا اين سخن قائل ندارد و تنها به محقق كاظمى نسبت داده شده كه آن هم معلوم نيست و ثانيا برفرض صحت انتساب سخنى باطل است به دو دليل :\r\n1 - اينكه تعبد به ظن مباح باشد معقول نيست ( و ما نحن فيه صغراى آن كبراى كلى نيست ) بيان ذلك :\r\nدو مقدمه : الف : ما يك وجوب يا حرمت تعيينى داريم كه در واجب ترك آن جايز نيست مطلقا يعنى چه چيزى به جاى آن بگذاريم يا نه ، با بدل يا بىبدل و در حرام تعيينى هم فعل آن جايز نيست مطلقا چه امر ديگرى را ترك بكنيم يا خير و يك وجوب تخييرى داريم كه ترك آن جايز است مع البدل فى المثل در خصال كفاره ترك عتق جايز است به شرط اينكه به جاى آن اطعام مثلا حاصل شود و هكذا . . . و يك اباحه بالمعنى الاخص داريم كه فعل و ترك\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nآن مساوى است يجوز فعله و يجوز ايضا تركه لا الى بدل يعنى در ترك آن‌هم چيز ديگرى به جاى آن گذاشته نمىشود بر خلاف واجب تخييرى .\r\nب : در مورد عمل به ظنى كه دليل بر اعتبارش نداريم تارة دليل معتبرى بر خلاف آن هست و تارة نيست اگر نباشد تارة اصل عملى موافق با آن داريم و تارة اصل عملى بر خلاف آنكه در هر حال اگر اين ظن نبود ما بايد به آن دليل يا اصل عمل مىكرديم با حفظ اين دو نكته مىگوئيم :\r\nدر تعبد به ظن اصالة الاباحه جارى نيست زيرا كه تعبد به ظن به معناى التزام به امر مظنون است به عنوان حكم اللّه و چنين چيزى يا واجب تعيينى است اگر ثابت شود كه شارع اين اماره را معينا در حق ما حجت كرده در قبال اصل و يا حرام تعيينى است اگر شارع فرموده باشد هركجا فلان اماره با فلان اصل معارض شد به اماره اعتنا نكن و يا حد اكثر واجب تخييرى است كه ما مخيريم بين العمل به اماره يا به اصل مقابل پس در واقع يا شارع فرموده : اعمل معينا و يا فرموده لا تعمل و يا فرموده مخيرى بين اماره و بين استصحاب و سخنى از اباحه نيست به عبارت ديگر يا شارع در واقع فرموده :\r\nاعمل بالأمارة و اماره حجت است فيجب و يا فرموده لا تعمل پس اماره حجت نيست و سخنى از اباحه نيست آرى غاية الامر وجوب تخييرى است نه اباحه\r\n2 - الاصل فى الاشياء الاباحة در موارد شك است يعنى احتمال مىدهيم كه اين شىء مباح نباشد به اصل تمسك مىكنيم امّا در مواردى كه احراز شده عدم الاباحه جاى تمسك به اصل نيست و ما نحن فيه من هذا القبيل زيرا قبلا دانستيم كه عقل استقلالا حكم مىكند به قبح تعبد و اسناد امر به شارع از باب تشريع و چنين موردى جاى آن اصل نيست\r\nو منها : مقدمه : در جاى خود خواهد آمد كه در دوران ميان محذورين كه آيا فلان امر واجب است يا حرام دو مبنا وجود دارد 1 - تخيير و هو\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nالمشهور 2 - اختيار جانب تحريم از باب اينكه دفع مفسده از جلب منفعت بهتر است [ گرچه اين سخن مخدوش است كما ثبت در باب برائت و احتياط 
  ] با حفظ اين مقدمه مىگوئيم : مسئله تعبد به ظن و عدم تعبد از قبيل دوران بين المحذورين است زيرا كه اگر در واقع و عند اللّه اماره از امارات معتبره باشد تعبد به آن واجب است و اگر از امارات غير معتبره باشد تعبد به آن حرام است چون تشريع است حال ما نمىدانيم كه در واقع كدام است پس نمىدانيم كه آيا تعبد واجب است يا حرام و در دوران بين محذورين يا بايد حكم به تخيير نمود و يا معينا جانب حرمت را گرفت و حكم به حرمت تعبد نمود\r\nمرحوم شيخ مىفرمايد : ما نحن فيه از باب دوران ميان وجوب و حرمت نيست بلكه حكم معين است و هو حرمة التعبد زيرا كه موضوع وجوب تعبد حجيت است و آن محرز نيست ولى موضوع حرمت تعبد عدم حجيت نيست تا بگوئيد آن هم محرز نيست بلكه موضوع آن شك در حجيت و عدم العلم به حجيت است و در ما نحن فيه عدم العلم هست پس حكم به حرمت مىشود .\r\nتنظير : عبادتى اگر بخواهد مشروع باشد بايد داراى رجحان باشد يا وجوبى و يا استحبابى حال براى حكم به حرمت و نامشروع بودن يك عبارت نيازى به احراز عدم رجحان نيست بلكه كافى است كه رجحان ثابت نشود تا حكم به حرمت كنيم مثل نماز در ايام استظهار\r\nو منها : مقدمه : در باب علم اجمالى به تكليف و شك در مكلف به صورى متصور است يكى از آن صور دوران بين التعيين و التخيير است فى المثل در خصال كفاره يقين داريم كه مولى امر به صوم نموده امّا مردديم كه آيا معينا صم فرموده و يا بنحو تخيير فرموده : صم او اطعم در چنين مواردى ميان اصوليين دو نظريه وجود دارد :\r\n1 - مشهور مىگويند : معينا بايد جانب تعيين را گرفت از باب قدر\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nمتيقن زيرا در واقع اگر خصوص صوم واجب شده كه همان را اتيان كرديم و اگر مخيّر بين صوم و عتق هم شده‌ايم باز صوم يك طرف تخيير است و علىاىحال مجزى است پس اشتغال يقينى داشتيم و فراغت يقينيه حاصل كرديم\r\n2 - گروهى مىگويند : ما مخيريم كه جانب تعيين را بگيريم و يا جانب تخيير را چون شك داريم كه آيا تعيين هست يا نه ؟ اصالة البراءة نسبت به تعيين جارى مىسازيم .\r\nبا حفظ اين مقدمه بعضىها گفته‌اند : ما نحن فيه يعنى مسئله تعبد به ظن از قبيل دوران بين التعيين و التخيير است زيرا كه ما علم اجمالى داريم كه شريعت احكام و تكاليفى را بدوش ما نهاده و وظيفه داريم نخست آن احكام را بشناسيم سپس به آنها عمل كنيم پس اشتغال يقينى آمده كه وظيفهء ما شناخت احكام است ولى مردد هستيم كه آيا معينا بر ما واجب است تحصيل خصوص اعتقاد يقينى ؟ و يا مخير هستيم بين تحصيل اعتقاد ظنى يا يقينى و به عبارت ديگر مطلق الاعتقاد واجب است ؟ آيا به اين ظن مىتوانيم اكتفا كنيم يا خير حتما بايد تحصيل يقين كنيم ؟ پس دوران ميان تعيين و تخيير است و در آن باب بر مبناى مشهور بايد جانب تعيين را گرفت در نتيجه حق ندارم به مطلب الاعتقاد و به ظن اكتفا كنيم در نتيجه عمل به ظن حرام است .\r\nمرحوم شيخ مىفرمايد : اوّلا دوران ميان تعيين و تخيير در زمينه احكام شرعيه است كه نمىدانيم آيا شارع فرموده : صم يا فرموده : صم او اعتق و امّا در احكام عقليّه جاى اين دوران و ترديد نيست و ما نحن فيه من هذا القبيل بيان ذلك : غرض اصلى و واجب بالذات در احكام همانا امتثال آنها است منتهى امتثال واجب متوقف بر شناخت آن است پس شناخت مقدمهء امتثال است و حاكم به آن عقل است [ و اگر شرع هم بگويد حمل بر ارشاد و تاكيد مىشود چون مورد از موارد مستقلات عقليه است 
  ] و وقتى حاكم عقل بود ،\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nعقل در حكم خود ترديد ندارد كه آيا بگويد : مطلق الاعتقاد لازم است ؟ يا خصوص اعتقاد قطعى بلكه عقل يا مستقل است به لزوم تحصيل اعتقاد قطعى كما هو الحق و المشهور و يا حاكم است به لزوم تحصيل مطلق الاعتقاد كما عليه صاحب كفاية الاحكام و عقل هرگز در موضوع حكم به وجوب ترديد ندارد بلكه يا همهء خصوصيات دخيله در موضوع را احراز كرده پس قاطعانه حكم مىكند به وجوب و يا برخى از آنها را احراز نكرده پس قاطعانه مىگويد :\r\nاين حكم نيست\r\nدر آينده هم به اين سخن خواهيم پرداخت در رابطه با كسانى كه مىگويند : دليل انسداد يك دليل عقلى است مع‌ذلك نتيجه‌اش اهمال و اجمال است يعنى فقط دلالت دارد كه ظن فى الجملة حجت است ولى كدام ظن حجت و كدام حجت نيست بيان نكرده ما خواهيم گفت كه عقل در حكم خود اجمال ندارد بلكه قاطعانه حكم مىكند به حجيت مطلق ظن ،\r\nو ثانيا : شيوه‌اى كه شما پيش گرفته‌ايد اكل از قفا است يعنى راه آسان‌تر را رها كرديد و راه مشكل‌تر را انتخاب كرده‌ايد بيان ذلك : عمل كردن به ظن اگر از باب تعبد باشد مطلقا حرام است و اگر از باب احتياط يا ميل نفسانى باشد از دو حال خارج نيست : 1 - چنانچه عمل به ظن با اصول و قواعد موافق باشد بلا اشكال جايز است 2 - و چنانچه عمل به ظن با اصول و قواعد مخالف باشد در اين فرض عمل به ظن مخالفت قطعيه مىشود با حكم شارع به وجوب اخذ به اين اصول و قواعد ما لم يثبت خلافها پس عمل به ظن از ناحيه طرح اصول و ادلّهء معتبره حرام است و براى اثبات حرمت عمل به ظن نيازى نداريم به اينكه بگوئيم : عمل به ظن مخالفت احتماليه است با علم اجمالى بلكه مىگوئيم : عمل به ظن مخالفت قطعيه است با حكم شارع به لزوم عمل به اصل يا دليل\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nفى المثل اگر فرض كنيم كه ظن بر حرمت جمعه قائم شده ولى استصحاب وجوب را مىرساند در اينجا اگر به ظن عمل كنيم مخالفت قطعيه مىشود با حكم شارع به اينكه : لا تنقض اليقين بالشك و نيازى نداريم بگوئيم : علم اجمالى داريم به تكاليف ولى شك داريم كه مطلق الاعتقاد كافى است يا تحصيل اعتقاد قطعى لازم است ؟ و تحصيل مطلق الاعتقاد مخالفت احتماليه است با تكليف متيقن و هو لا يجوز . . .\r\nنتيجه : از بياناتى كه ذكر كرديم و اشكالاتى كه به اصول تاسيس شده از سوى ديگران وارد ساختيم روشن مىگردد كه بهترين اصل همان است كه ما گفتيم يعنى الاصل حرمة العمل بالظن الا ما خرج . . . و حاصل اين اصل عبارتست از اينكه : عمل به ظن بعنوان التزام و تعبد و تدين با شك در اينكه آيا چنين ظنى حجيت دارد يا خير ، تشريع است يعنى ادخال ما لم يعلم كونه من الدين فى الدين و تشريع حرام است به حكم ادلّه اربعه پس عمل به ظن از باب تعبد حرام است\r\nو امّا عمل به ظن از باب احتياط يا ميل نفسانى اگر چنانچه با اصلى از اصول لفظيه يا اصلى از اصول عمليه موافقت كند در اين فرض عمل به ظن بلا اشكال است و اگر مخالف با اصول لفظيه يا عمليه باشد در اين فرض عمل به ظن حرام است چون موجب مخالفت قطعيه با ادلّه حجيت آن اصول مىشود\r\nجمع‌بندى : از مجموع مطالب مذكور مىتوان به اين جمع‌بندى دست‌يافت و آن اينكه :\r\n1 - در بعض موارد عمل به ظن از دو جهت حرام و داراى دو عقاب است و آن در مواردى است كه به ظن عمل كنيم با التزام و تعبد و با مخالفت ظن با اصل لفظى يا عملى معتبر\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n2 - در بعض موارد عمل به ظن از يك جهت حرام و داراى يك عقاب است و اين خود دو فرض دارد :\r\nالف : به ظن عمل كنيم با تعبد و تدين ولى با اصل معتبرى مخالفت نداشته باشد اينجا فقط از باب تشريع حرام است\r\nب : به ظن عمل كنيم بدون التزام ولى با اصل معتبر مخالف درآيد در اينجا از باب طرح اصل يا دليل معتبر حرام است\r\n3 - در بعض موارد عمل به ظن از هيچ جهتى حرام نيست و عقاب ندارد و آن در مواردى است كه به ظن عمل كنيم درحالىكه نه ملتزم شويم به اينكه هذا حكم الشارع تعالى و نه با اصل معتبرى مخالف درآيد اين خود دو قسم است ، الف : گاهى به عمل به ظن ثواب داده مىشود و آن در صورت عمل به ظن بر وجه احتياط باشد آن هم اگر با احتياط ديگر معارض نشود . ب : و گاهى نه ثواب دارد و نه عقاب و آن در دو فرض است : 1 - عمل به ظن از باب احتياط باشد ولى با احتياط ديگر تعارض كند .\r\n2 - عمل به ظن از باب اشتها و ميل باطنى باشد .\r\nو لكن حقيقة العمل : اگرچه در دسته‌بندى فوق گفتيم عمل به ظن سه صورت دارد ولى چنان كه قبلا اشاره شد حقيقتا عمل به ظن بما هو ظن يك صورت بيشتر ندارد و آن عمل به ظن بعنوان تعبد است و امّا عمل به ظن بعنوان احتياط در حقيقت عمل به احتياط است نه به ظن و لذا اگر ظن به وجوب هم نبود در شبههء وجوبيه احتياط نيكو بود و نيز عمل به ظن به عنوان اشتها در حقيقت عمل به ظن نيست بلكه عمل به ميل خويشتن است چه ظن باشد يا نباشد پس عمل به ظن يعنى تعبد به ظن آنگاه مىتوان گفت كه عمل به ظن يا تعبد به ظن مطلقا حرام است چه با اصلى از اصول موافقت كند و يا مخالف درآيد با اين تفاوت كه اگر موافق درآيد از يك جهت حرام است كه\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nهمانا تشريع باشد و اگر مخالف درآيد از دو جهت حرام است يكى از جهت تشريع و يكى از حيث طرح اصل معتبرى كه بر ما حجت است و مخالفت آن حرام است\r\nو قد اشير : در لسان آيات و روايات هم به هر دو جنبهء حرمت عمل به ظن اشاره شده هم به حرمت عمل به ظن از جنبه تعبد و تشريع اشاره شده و هم از جنبهء مخالفت آن با اصل يا دليل معتبر اشاره شده\r\nامّا از حيث تشريع : قرآن مىگويد  « قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ  كه قبلا كيفيت دلالت آيه را بيان كرديم و خلاصه‌اش اين بود كه اسناد چيزى كه خداوند بدان اذن نداده يعنى مجوّز ندارد به خداوند افترا است و افترا بر خداوند از اعظم كبائر است و حرام ،\r\nو حديث مىگويد : قضاة چهار گروهند سه گروه از آنان در عذابند كه يكى از آنها عبارتست از رجل قضى بالحق و هو لا يعلم كه نحوه دلالت اين را هم قبلا گفتيم ،\r\nو امّا از حيث طرح اصل يا دليل معتبر :\r\n1 - قرآن مىگويد :  « إِنَّ الظَّنَّ لا يُغْنِي مِنَ الْحَقِّ شَيْئاً » *  نحوهء دلالت : حق يعنى حكم واقعى كه در لوح محفوظ ثبت است و راه رسيدن به آن يكى عبارتست از علم و يكى ظن معتبر حال آيه مىگويد : ظن يعنى گمانى كه دليلى بر اعتبار آن نرسيده شما را از حق يعنى علم يا ظن معتبر بىنياز نمىكند بلكه بايد به سراغ آنها رويد و به ظن اعتنا نكنيد ،\r\n2 - حديث مىگويد : « من افتى الناس به غير علم كان ما يفسده اكثر مما يصلحه » نحوهء دلالت : فتوى بايد عن علم باشد چه علم وجدانى و يقين و چه علم تعبدى يعنى ظن معتبر پس كسى كه براى مردمان فتوا مىدهد امّا بدون يقين يا ظن معتبر يا اصل عملى معتبر بلكه به صرف گمان و ظن غير\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمعتبر چنين كسى افسادش بيشتر از اصلاح خواهد بود پس حق نداريم به ظن بىدليل عمل كنيم\r\n3 - ادلّه حجيت اصول لفظيه و اصول عمليه از قبيل لا تنقض اليقين بالشك و . . . نيز دلالت دارند كه در مورد استصحاب مثلا بايد به استصحاب عمل كرد تا زمانى كه علم بر خلاف حاصل شود و يا ظن معتبر پس كسى كه ظن معتبر ندارد و مع‌ذلك به استصحاب عمل نمىكند با دليل لا تنقض مخالفت مىكند و هو حرام پس حق ندارد به چنين ظنى اعتماد كند .\r\nثمّ انّ ما ذكرنا : مقدّمه : در موارد اصول لفظيه از قبيل اصالة الظهور مثلا و در موارد اصول عمليه از قبيل استصحاب مثلا كه فرضا وجوب جمعه را دلالت دارند چند صورت متصور است :\r\n1 - اگر يقين وجدانى بر خلاف اين اصل داشته باشيم مثلا يقين به حرمت جمعه داشته باشيم در اينجا بلا اشكال بايد به يقين عمل كنيم نه به اصل لفظى يا عملى زيرا حجيت اصول لفظيه و عمليه محدود و مغيا به غايت علم است تا علم ندارى بايد به اصل عمل كنى ولى وقتى عالم شدى ديگر جاى اصل نيست .\r\n2 - اگر ظن معتبرى بر خلاف قائم شد مثلا خبر ثقه بر استحباب جمعه دلالت كرد باز هم قرينه مىشود كه از آن ظاهر رفع يد كنيم و حق نداريم به اصل تمسك كنيم زيرا كه اصول مذكور مغيا هستند به غايت ظن معتبر يعنى تا زمانى كه ظن معتبرى بر خلاف آنها نباشد حجيت دارند و الا فلا\r\n3 - اگر شك داشته باشيم در وجوب مثلا در اينجا بلااشكال به اصل عملى يعنى استصحاب عمل مىكنيم و قدر متيقن از عمل به اصول عمليه همين مورد شك اصطلاحى است .\r\n4 - اگر ظن بر خلاف اصل داشته باشيم ولى ظنى كه بدلائل قطعيه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nابطال شده مثل ظن قياسى باز هم بلا اشكال به اصل لفظى يا عملى تمسك نموده و به اين ظن اعتنا نمىكنيم و وجود آن كالعدم است\r\n5 - اگر ظن بر خلاف اصل داشته باشيم امّا ظنى كه مردد هستيم در حجيت و عدم حجيت آن مثلا شهرت فتوائيه بر حرمت جمعه دلالت كند ولى اصل عملى استصحاب بر وجوب آن چنين فرض محل بحث است با حفظ اين مقدمه مىگوئيم : در باب حجيت اصول لفظيه و عمليه دو مبنا وجود دارد :\r\n1 - اصول لفظيه و عمليه مطلقا حجتند چه ظن بر خلاف آنها باشد ولى لا دليل على اعتباره و چه ظنى بر خلاف آن نباشد فقط اگر علم وجدانى يا تعبدى بر خلاف بود جلو حجيت آنها را مىگيرد\r\n2 - حجيت اين اصول مقيد است به صورت نبودن ظن بر خلاف آنها پس اگر ظنى بر خلاف بود چه معتبر و چه مشكوك الاعتبار ديگر حجيتى ندارند حال اينكه گفتيم عمل به ظن از دو جهت حرام است يكى از جهت تشريع و يكى از حيث طرح اصل معتبر بنا بر مبناى اول است كه مبناى حق است امّا بر مبناى ثانى لقائل ان يقول كه ما قبول نداريم كه عمل به ظن حرام باشد و اصل حرمت عمل باشد خير اصل حرمت عمل نيست چه به نحو تعبد و چه غير تعبد ، چه مستلزم طرح اصل باشد و چه نباشد چه از تحصيل علم متمكن باشيم و چه نباشيم\r\nامّا در فرض عدم تمكن از علم : اصل يعنى استصحاب مثلا مىگويد :\r\nجمعه واجب است و ظن مىگويد : حرام است در اينجا امر دائر است كه ما به ظن عمل كنيم و يا به اصل رجوع كنيم و همان گونه كه دليلى بر تعبد به ظن نداريم همچنين دليلى بر تعبد به اصل هم نداريم زيرا روى اين مبنا اصل وقتى حجت است كه ظن بر خلاف او نباشد ولى هست پس حجيّت ندارد و لذا غاية الامر اينست كه بگوئيم : ما مخير هستيم ميان عمل به ظن و عمل به اصل\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nو يا اينكه معينا بايد به ظن عمل كنيم از باب اينكه ظن طريق بسوى واقع است و احتمال موافقتش با واقع بيشتر است و لذا يتعين العمل بالظن از باب قدر متيقن\r\nو امّا در فرض تمكن از علم : باز هم عمل به ظن حرام نيست زيرا كه سابقا گفتيم در اينجا دو مبنا وجود دارد :\r\n1 - بر مبناى مشهور با تمكن از تحصيل علم فقط بايد اعتقاد يقينى تحصيل كنيم و حق نداريم به اعتقاد ظنى بسنده كنيم بر اين مبنا آرى عمل به ظن حرام است\r\n2 - ولى اگر كسى مثل محقق سبزوارى مدعى شود كه دفع ضرر موهوم لازم نيست و عقل هم بيش از اين حكم نمىكند كه بايد تحصيل اعتقاد راجح كنيم ديگر دليلى بر لزوم تحصيل علم و عدم عمل به ظن باز هم نيست .\r\nثم إنّه : ما و مشهور اصوليين گفتيم : الاصل حرمة العمل بالظن و براى اثبات اين اصل استدلال كرديم به اينكه : تعبد به ظن بدون مجوّز تشريع است و التشريع محرم بالادلة الاربعة فالتعبد بالظن حرام . . . ولى گروهى از اصوليين براى حرمت عمل به مظنه تمسك نموده‌اند به چند آيه از آيات كه نهى مىكنند از عمل به غير علم يا ظن از قبيل :\r\n1 - ان الظن لا يغنى من الحق شيئا\r\n2 - ان يتبعون الا الظن و ان هم الا يخرصون\r\n3 - لا تقف ما ليس لك به علم . . .\r\nو در اطراف اين آيات به نقض و ابرام و اشكال و جواب‌هاى مفصلى پرداخته‌اند كه ما را بدان حاجتى نيست و به اعتقاد ما نيازى به استدلال به اين آيات نيست زيرا در اينكه مراد مستدل چيست چهار احتمال وجود دارد و روى هر احتمالى اشكال وارد است :\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n1 - اگر مرادتان اينست كه به حكم آيات فوق عمل به ظن بعنوان تعبد و تدين حرام است خواهيم گفت : قبلا مسلم شد كه مسئله حرمت عمل به ظن از موارد مستقلات عقليه است به‌علاوهء ادلهء ثلاثه نقليه‌اى كه داشتيم پس آيات فوق ارشاد به حكم عقل خواهد بود نه دليل مستقل\r\n2 - اگر مرادتان اينست كه به حكم آيات فوق عمل كردن به مظنه بعنوان احتياط يا اشتها حرام است اين خود سه صورت دارد : صورت اوّل اينكه عمل به ظن با واقع مخالف درآيد و ما هم متمكن از تحصيل علم به واقع هستيم ولى نرفتيم و تحصيل واقع نكرديم بلكه به ظن عمل كرديم به حكم آيات اين عمل به ظن حرام است\r\nخواهيم گفت : خود ادلّهء احكام واقعيه كه مىگويد فلان امر حرام ، فلان امر واجب دلالت مىكنند بر حرمت اين عمل به ظن بدون فحص از واقع بنابراين باز هم نيازى به آيات فوق نيست\r\n3 - صورت ديگر اينست كه : مرادتان اين باشد كه به حكم آيات فوق اگر به مظنه عمل كنيم و با اصلى از اصول لفظيه يا عمليه مخالفت كنيم نه با واقع چون متمكن از واقع نيستيم خواهيم گفت در اين فرض هم خود ادلّهء حجيت اصول مىگويد عمل به ظن حرام است زيرا چنانچه در بالا ذكر شد ادلّه اصولى مىگويند اين اصول در صورت غير علم جارى مىشوند و حجيت دارند چه ظن بر خلاف باشد يا نه باز هم حاجتى به آيات فوق نيست\r\n4 - صورت ديگر اينست كه : مرادتان اين باشد كه به حكم آيات فوق عمل به ظن حرام است و لو به عنوان تعبد نباشد و با واقع هم مخالفت نكند و با اصل معتبر هم مخالف نباشد ، خواهيم گفت نه اين آيات و نه هيچ دليل ديگرى دلالت ندارد كه عمل به ظن حرام به حرمت ذاتيه باشد حال از چهار احتمال مذكور به نظر ما احتمال اول صحيح است يعنى آيات مىگويد : عمل\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nبه ظن از باب تعبد حرام است چون حقيقتا و فى نفس الامر عمل به ظن آن است كه از باب تعبد باشد و اگر اين باشد دانستيم كه حرمت اين امر از ضروريات عقليه است و نيازى به آيات ندارد پس آيات ارشاد خواهد بود\r\nپس بحث و گفتگو پيرامون اين آيات چندان سودى ندارد آنچه مهم است پس از تأسيس اصل عبارتست از بيان مستثنيات يعنى ظنونى كه بدليل خاص از تحت اين اصل خارج شده‌اند و مباحثى كه در اين بخش خواهيم گفت بر مبناى مشهور است كه طرفدار ظن خاص هستند نه بر مبناى ميرزاى قمى و ديگران كه طرفدار ظن مطلق هستند و به حكم دليل انسداد مطلق الظن را حجت مىدانند كه مبناى آنان امروزه طرفدارى ندارد\r\nمجموعهء ظنون خاصه‌اى كه به نظر ما يا ديگران از تحت آن اصل خارج شده و ما در اين كتاب بحث مىكنيم عبارتند از :\r\n1 - ظواهر كتاب و سنت « به عقيدهء شيخ »\r\n2 - قول لغوى واحد « شيخ مردد است »\r\n3 - اجماع منقول « شيخ ره قبول ندارد »\r\n4 - شهرت فتوائيه « شيخ ره قبول ندارد »\r\n5 - خبر واحد ثقه « شيخ ره قبول دارد »\r\n\r\n1 - ( ظواهر الفاظ )\r\nبر مبناى انسداديون اصل اولى در باب ظنون عبارتست از : حرمة العمل بالظن الا ما خرج ولى اصل ثانوى عبارتست از : وجوب العمل بكل ظن الا ما خرج بالدليل كالقياس و . . . امّا بر مبناى مشهور اصوليين اصل اولى در باب ظنون عبارت بود از : حرمة العمل بالظن الا ما خرج بالدليل ولى اصل\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nثانوى عبارتست از : وجوب العمل بالظنون الخاصة او المعتبرة منتهى در تعداد اين ظنون معتبره نزاع فراوان است اهمّ اين امور عبارتست از همين پنج امرى كه مرحوم شيخ بدانها اشاره نموده و در اطراف آنها بحث كرده :\r\nاولين ظن از ظنونى كه استثنا شده و از تحت اصل اولى خارج شده و بر حجيت آن دليل داريم عبارتست از امارات ظنيه‌اى كه جناب فقيه آنها را استخدام مىنمايد به منظور استنباط احكام الهى از ظواهر آيات و روايات و اين امارات به دو قسم تقسيم مىشوند كه در حقيقت به منزلهء صغرى و كبراى استنباط بوده و روىهم‌رفته مجتهد را به نتيجهء نهائى مىرسانند و ترتيب طبيعى اقتضا مىكرد كه جناب شيخ ره بحث صغروى را مقدم بدارند به‌علاوهء مختصر بودن آن ولى چون غرض اصلى اصولى بحث كبروى بود لذا جناب مصنف اوّل بحث كبروى را طرح كرده و مىفرمايد : قسم اوّل از دو قسم مذكور عبارتست از اماراتى كه براى تعيين مراد استعمالى متكلم به كار مىروند پس از اينكه معناى حقيقى و ظهور لفظ براى ما مشخص است و از معناى مجازى و خلاف ظاهر جدا است ولى احتمال مىدهيم كه گوينده آن معناى حقيقى را اراده نكرده باشد در چنين موردى از آن امارات و اصول لفظيهء عقلائيه مدد مىگيريم از قبيل :\r\n1 - اصالة الحقيقة : كاربرد اين اصل در موردى است كه احتمال بدهيم گوينده معناى مجازى را اراده كرده و قرينه‌اى هم نداريم اصل فوق را جارى كرده و مىگوئيم مراد متكلم معناى حقيقى است و اگر مجازى بود هرآينه قرائنى مىآورد كه مرادش را بفهماند همانند رأيت اسدا كه مراد حيوان مفترس است\r\n2 - اصالة العموم : كاربرد اين اصل در مورد احتمال ارادهء خاص است نظير اكرم العلماء . . .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n3 - اصالة الاطلاق : مجراى اين اصل در مورد احتمال تقييد است مثل اعتق رقبة . . .\r\n4 - اصالة الظهور : ميدان كارآئى آن در موارد احتمال ارادهء خلاف ظاهر است .\r\n5 - اصالة عدم النقل : مورد آن در موارد احتمال نقل است همانند لفظ صلاة نسبت به دعا\r\n6 - اصالة عدم الاشتراك : مجراى آن موارد احتمال اشتراك لفظى است .\r\n7 - انصراف ظهورى : هرگاه مطلقى در خصوص يك فرد از افراد يا يك صنف از اصنافش زياد استعمال شود بگونه‌اى كه از طرفى ذهن با اين استعمال انس بگيرد و از طرفى هم به درجهء وضع تعيّنى نرسد در اينجا هم وقتى آن لفظ بطور مطلق استعمال شود به حكم انصراف مراد متكلم را بدست مىآوريم .\r\n8 - وقوع الامر عقيب الحظر يا عقيب توهم الحظر قرينه مىشود بر اينكه چنين امرى ظهور در وجوب نداشته باشد و مراد متكلم وجوب نباشد\r\n9 - وقوع استثناء عقيب جمل متعدد با عدم امكان عود آن به جملات ما قبل آخرى قرينه مىشود كه اين استثناء مخصوص جملهء اخيره باشد\r\n10 - عود ضمير به پاره‌اى از افراد عام قرينه مىشود كه از عام قبلى همين بعض الافراد اراده شده و عموميت ندارد مثل و المطلقات يتربصن بانفسهن . . .\r\nو دهها مورد ديگرى كه از قرائن لفظيه - مقاميه و از اصول لفظيه و . . . مىتوان به مراد متكلم دست‌يافت و قانون كلى آنست كه : هر امرى كه عقلاء عالم در گفتگوهاى خودشان و تفهيم يا تفهم مقاصد و مراداتشان به يكديگر بدان\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاعتماد مىكنند به گونه‌اى كه اگر مرادى غير از اين داشته باشند بايد بيان كنند و گرنه كار زشتى كرده‌اند در اين قسم داخل است\r\nتبصرة : در رابطه با اصول لفظيه بحثى است كه تفصيل آن را در جلد سوم شرح اصول فقه در مبحث حجيت ظواهر آورده‌ام و اجمال مطلب اينست كه به عقيدهء مرحوم شيخ انصارى كليهء اصول لفظيه به اصالة عدم القرينه برمىگردد فى المثل وقتى مىگوئيم الاصل الحقيقة در حقيقت مراد اينست كه الاصل عدم القرينة الصارفة عن المعنى الحقيقى\r\nو به عقيدهء مرحوم آخوند ره كليهء اصول به اصالة الظهور برمىگردد . . .\r\nو به عقيدهء مرحوم مظفر ره ما اصول متعددى نداريم بلكه در حقيقت يك اصل است و ساير اصول جلوه‌هاى گوناگون همان اصل مىباشند\r\nقسم دوّم از دو قسم مذكور كه بحثى صغروى مىباشد عبارتست از امارات ظنيه‌اى كه براى تعيين موضوع له لفظ به كار مىروند و براى بازشناسى حقيقت از مجاز به كار مىروند و براى شناخت ظاهر از خلاف ظاهر به كار برده مىشوند از قبيل :\r\n1 - نص اهل لغت به اينكه فلان لفظ براى فلان معنى وضع شده\r\n2 - خود شخص از اهل لغت بوده و به معناى لفظ واقف باشد\r\n3 - تبادر كردن يك معنى از يك لفظ عند الاطلاق علامت حقيقت بودن آن لفظ در اين معنى است\r\n4 - صحت حمل و عدم صحت سلب علامت حقيقت و عكس آن دو علامت مجاز است\r\n5 - اطراد علامت حقيقت بودن و عدم اطراد علامت مجازيت است و موارد ديگرى كه ذكر شده ولى مورد اختلاف است نظير استعمال - حسن استفهام و . . . مرحوم شيخ فعلا به چند مثال اكتفا مىكنند :\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n1 - در قرآن آمده :  « فَتَيَمَّمُوا صَعِيداً طَيِّباً » *  و ما نمىدانيم كه آيا كلمهء صعيد در لغت عرب به معناى مطلق وجه الارض است تا شامل حجر هم بشود و تيمم برآن جايز باشد و يا به معناى خصوص تراب خالص است تا شامل سنگ و شن نشود و تيمم بر آنها صحيح نباشد ؟ در اينجا بايد از قول لغوى استفاده كرد كما سيأتى إن شاء الله تعالى\r\n2 - مولائى عبد خويش را از عملى حظر كرده بود پس از مدتى الآن به آن عمل امر مىكند حال ما نمىدانيم كه آيا امر عقيب حظر ظهور در رفع المنع و رخصت دارد ؟ يا ظهور در اباحهء بالمعنى الاخص ؟ و يا ظهور در رجحان و استحباب ؟ و يا وجوب ؟ بايد از علائم فوق كمك گرفت\r\n3 - در مجازات مشهوره از قبيل استعمال امر در استحباب و نهى در كراهت در لسان روايات كه به درجهء مجاز مشهور رسيده ولى وضع تعيّنى هم پيدا نكرده و منقول نشده آيا اراده كردن حقيقت در اين موارد احتياج به قرينه صارفه دارد و عند الاطلاق از كلام فهميده نمىشود يا محتاج به قرينه نيست ؟\r\nخلاصهء كلام : در اين قسم ثانى سخن از اصل الظهور است كه آيا فلان لفظ در فلان معنى ظهور دارد يا ندارد ؟ و در قسم اول اصل ظهور مفروغ عنه و مسلم است و سخن از اينست كه آيا اين ظهور اراده شده يا خير ؟ هر دو بحث بايد كامل گردد تا مجتهد بتواند استنباط كند\r\n\r\n[ 1 - امّا القسم الاوّل 
  ] بحث كبروى : ( حجيت ظواهر )\r\n\r\nامّا القسم الاوّل\r\nدر مبحث صغروى ما به اين نتيجه مىرسيم كه « هذا ظاهر » يعنى مثلا كلمهء صعيد ظهور دارد در مطلق وجه الارض و دليل مطلب هم قول لغويين است كه در آينده خواهد آمد .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nو در مبحث كبروى مىخواهيم به اين نتيجه برسيم كه و كل ظاهر حجة من المولى على العبد و بالعكس سؤال اينست كه آيا ظواهر كلمات متكلمين حجيت دارد يا نه ؟ و آيا مطلقا حجت است يا با شرائطى حجيت دارد ؟ در مسئله از اول تا به آخر هفت قول وجود دارد كه ابتدا همهء آن اقوال را فهرست گونه مىآوريم سپس به توضيح و استدلال و نقد و بررسى آنها مىپردازيم\r\n1 - مشهور اصوليين مىگويند : ظواهر مطلقا حجيت دارند چه ظواهر قرآن و چه ساير كلمات چه نسبت به مقصودين بالافهام و چه نسبت به غير آنها و خلاصه ، اطلاق در برابر تقييدات بعدى است\r\n2 - مشهور اخباريين مىگويند : ظواهر كلمات ساير متكلمين اعم از معصوم و غير معصوم حجت است ولى خصوص ظواهر قرآن در حق ما حجّت نيست البته اختلاف اين‌ها صغروى است يعنى مىخواهند بگويند : ظواهر دو دسته‌اند ،\r\nالف : ظواهرى كه مستقلا و به تنهائى و بدون ضم ضميمه در مقام افادهء مقصود باشند آنها عند العقلاء ارزش دارند مثل ظواهر سنت و كلام متكلمين عادى ،\r\nب : ظواهرى كه استقلالا در مقام تفهيم نيستند بلكه با ضميمه و بيان و تفسير معصومين مفيد مقصود هستند مثل ظواهر كتاب خدا در اين قسم عقلاء عالم هرگز به ظاهر كتاب تنها اكتفا نمىكنند پس كبراى كلى قبول است كه عقلاء عالم اخذ به ظواهر مىكنند و اين ظواهر در نزد شارع هم ارزش دارد ولى دعوا در اينست كه عقلا به كدام ظاهر اخذ مىكنند ؟ آيا به ظاهر استقلالى يا به ظاهر مع الضميمة ؟\r\n3 - ميرزاى قمى و پيروان او مىگويند : ظواهر كلمات مطلقا يعنى چه\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nظواهر كتاب و يا سنت و يا متكلمين عادى تنها در حق مقصودين بالافهام حجيت دارند امّا در حق غير مقصودين حجت نيست نزاع اين‌ها هم صغروى است يعنى در واقع مىخواهند بگويند : نسبت به مقصودين بالافهام بناء عقلا بر اخذ به ظواهر هست و لذا ارزش دارند و نسبت به غير مقصودين بالافهام بناء عقلا بر اخذ به ظواهر نيست و لذا چنين ظهورى ارزش ندارد پس تا آنجا كه بناء عقلا بر اخذ به ظواهر ثابت شود اين‌ها نيز قبول دارند ولى مدّعى هستند كه اين بناء مقيد است .\r\n4 - بعض العلماء تفصيل داده‌اند ما بين مواردى كه ظن غير معتبرى بر خلاف ظاهر باشد گفته‌اند در اينجا ظواهر ارزش ندارند و مواردى كه چنين ظنى بر خلاف ظاهر نباشد پس ظهورات حجت و قابل تمسك است .\r\n5 - مرحوم كلباسى چنين تفصيل داده : ظواهر مادامى حجيت دارند كه از ظاهر كلام ظن فعلى بر وفق مراد متكلم حاصل شود و يا لااقل ظن فعلى بر خلاف مراد حاصل نشود ولى اگر از ظاهر كلام براى شخصى ظن فعلى بر خلاف حاصل شد در حق او حجت نيست\r\n6 - مرحوم صاحب حاشيه چنين تفصيل داده :\r\nاگر كلام مقرون باشد به امر متصلى كه يصلح للقرينية آن كلام مجمل بوده و قابل تمسك نيست ولى اگر شك ما در اصل وجود صارف و يا صارفيت موجود منفصل باشد به ظهور كلام لطمه‌اى وارد نمىشود\r\n7 - بعضىها گفته‌اند : اگر اين امر موجود منفصل از امارات معتبره باشد باز هم جلو ظهور را مىگيرد و كلام را مجمل مىكند ولى اگر از امارات غير معتبره باشد جلو حجيت ظهور را نمىگيرد .\r\nاين بود بيان خلاصهء اقوال .\r\nو امّا بيان استدلالها : دليل قول مشهور عبارتست از بناء قطعيهء\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nعقلائيه :\r\nاين دليل چنان كه در اصول فقه مكرّر شنيده‌ايم از دو مقدمه تشكيل شده :\r\n1 - عقلاء عالم در محاورات و مكالمات و افادهء مقاصدشان به يكديگر بر ظواهر كلمات اعتماد مىكنند و به احتمالات خلافيه اعتنا نمىكنند ، اين سيرهء عقلا است [ منتهى از اين سيره شيخ ره تعبير كرد به اينكه عقلاء عالم اصالة عدم القرينه جارى مىكنند و آخوند ره فرمود اصالة الظهور جارى مىكنند و الا اصلى نيست ، قولى نيست بلكه صرفا عمل است 
  ]\r\n2 - شارع مقدس هم كه خود يكى از عقلاء عالم و بلكه رئيس العقلاء و بلكه خالق العقل و جاعل العقل حجة مىباشد در خطابات و افاده كردن مقاصد خود بر همين اساس مشى فرموده يعنى او هم با همين ظواهر نوعا مرادات خويش را به بندگان ابلاغ فرموده و به احتمالات خلافيه اعتنا ننموده و دليل ما اينست كه اگر شرع مقدس شيوهء تازه‌اى داشت يعنى نظرش اين بود كه در خطابات شارع به ظواهر نبايد عمل شود بلكه تنها به نصوص عمل گردد حتما آن روش را بيان مىنمود و به مكلّفين ابلاغ مىكرد و اگر ابلاغ مىنمود هرآينه اين اطلاعيه بدست ما مىرسيد و اگر مىرسيد يا به نحو خبر واحد بود و يا خبر متواتر و اللازم باطل فالملزوم مثله ، آنگاه چنين سيره‌اى حجّت خواهد بود از مولى بر عبد و بالعكس\r\nدليل قول اخباريين : آنها براى اثبات مدعاى خويش بدلائل متعددى تمسك نموده‌اند كه مرحوم آشتيانى در كتاب ارزشمند بحر الفوائد ص 93 حدود هفت دليل از قول اخباريين مىآورند ولى مهم‌ترين آنها دو دليل است :\r\nدليل اول اخباريين عبارتست از روايات فراوانى كه مرحوم صاحب وسائل الشيعة در جلد 18 كتاب ارزشمند وسائل آنها را آورده و مدعى شده كه اين\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nروايات ما فوق حدّ تواتر است و مرحوم شيخ انصارى به 12 روايت از آنها اشاره مىكنند و در آخر مىفرمايند : حاصل اين دليل آنست كه حساب قرآن از ساير ظواهر جدا است زيرا در ساير ظواهر مقصود تفهيم مقصود است به توسط همان ظواهر استقلالا و لذا بناء عقلا بر اخذ به آنها مستقر شده ولى در خصوص قرآن مقصود تفهيم مراد به ظاهر تنها نيست بلكه به ظواهر با انضمام تفسير اهل البيت مقصود فهميده مىشود در چنين خطاباتى عقلاء عالم به ظاهر تنها اخذ نمىكنند\r\nو الجواب : مرحوم شيخ از دليل اوّل اخباريين چهار جواب مىدهند :\r\nجواب اوّل و دوّم : مقدّمه اول : اخذ به يك آيه چهار نوع است :\r\n1 - آياتى كه مجمل و متشابه هستند بدون هيچ مدرك قطعى آنها را بر يكى از محتملاتشان حمل كنيم و بگوئيم مراد اين است نه آن\r\n2 - آياتى كه ظاهر در معنائى هستند ولى ما قبل از فحص و يأس از وجود قرينه بر خلاف ظاهر ، آن را بر همين ظهورش حمل كنيم مثلا بگوئيم :\r\nمراد از اين عام عموم است و حال آنكه شايد خصوص باشد\r\n3 - آياتى كه ظهور در معنائى دارند بدون هيچ قرينه‌اى بر خلاف ظاهر و به دلخواه خود آن را بر خلاف ظاهر حمل كنيم مثل اينكه آيه فرموده : افعل كذا ما مىگوئيم مراد استحباب است\r\n4 - آياتى كه ظهور در معنائى دارند و ما در آيات ديگر و روايات و حكم عقل هرچه فحص كرديم قرينه‌اى بر خلاف ظاهر نيافتيم آنگاه اين آيه را حمل بر ظاهرش كنيم و بگوئيم مراد مولى مثلا وجوب است\r\nمقدّمه دوم : تفسير در لغت عرب به معناى كشف القناع است يعنى پرده‌بردارى از يك امر مجمل و ناشناخته و داراى احتمالات امّا چيزى كه به‌خودىخود ظاهر و هويدا است اخذ به آن تفسير ناميده نمىشود چون\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمجهول و مجملى نيست تا بدين‌وسيله از روى آن پرده‌بردارى شود\r\nبا حفظ اين دو مقدّمه به اخباريين مىگوئيم :\r\nاوّلا ما كه مىگوئيم : ظواهر قرآن حجت است و ما مجازيم به ظواهر اخذ كنيم منظورمان اخذ به ظواهر است نه اخذ به مجملات آن هم اخذ به ظواهر بعد الفحص و اليأس نه پيش از آن و چنين چيزى تفسير ناميده نمىشود چون تفسير يعنى كشف القناع عن الامر المجهول و در ما نحن فيه مجهولى وجود ندارد بلكه ظاهر است و ظاهر نامش با خود او است كه ظاهر و هويدا است فى المثل اگر مولائى به زبان فارسى به عبد خود گفت برو ظرف آبى بياور و او امتثال نمود يعنى رفت و آب آورد آيا احدى از عقلا حكم كرده به اينكه اين عبد كلام مولى را تفسير كرد ؟ هرگز بلكه همه مىگويند كلام مولى ظهور در اين معنى داشت و او از اين ظاهر متابعت نمود چنين چيزى را تفسير به رأى نگويند .\r\nو ثانيا برفرض كه اخذ به ظواهر هم تفسير باشد مىگوئيم رواياتى كه شما بدانها استدلال كرديد مطلق تفسير كردن قرآن را محكوم نكرده بلكه خصوص تفسير به رأى را محكوم نموده بيان ذلك تفسير گاهى تفسير به ظاهر است يعنى آيه داراى معنائى است كه به هركسى عرضه كنى آن را مىفهمد اين را تفسير به رأى نگويند چون رأى و سليقهء شخصى در اين ترجمان دخالتى ندارد و مشمول اخبار نيست و گاهى تفسير به رأى است يعنى چون طبع من و ذوق من اين معنا را مىپسندد مىگوئيم مراد آيه اين است نه اينكه به استناد فهم عرفى يا معناى لغوى باشد و نه اينكه شاهدى از عقل قطعى يا از نقل داشته باشيم [ شبيه كارى كه اهل سنّت انجام مىدهند كه با استحسان و قياس و سليقهء خود آيات را تفسير مىكنند 
  ] حال احاديث اين قسم از تفسير را محكوم مىكند كه خود اقسامى دارد :\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n1 - حمل لفظى كه ظهور در معنائى دارد بر خلاف ظاهرش به صرف استحسان\r\n2 - حمل كلام مجمل بر يكى از احتمالاتش بر صرف استحسان\r\n3 - حمل كلام بر ظهور آن بدون فحص و يأس از وجود قرينه بر خلاف\r\nمرحوم شيخ مىفرمايد : اگرچه تفسير به رأى ظهور در دو قسم اول دارد ولى براى قسم ثالث هم شواهدى داريم كه آن هم داخل در تفسير به رأى و محكوم است .\r\nامّا شاهد معناى اول و دوم : روايتى از امام صادق ( ع ) است كه مىفرمايد : انما هلك الناس فى المتشابه لانهم لم يقفوا على معناه و لم يعرفوا حقيقته فوضعوا له تاويلا من عند انفسهم بآرائهم و استغنوا بذلك عن مسئلة الاوصياء ( ع ) فيعرفونهم ،\r\nو امّا شواهد معناى سوّم : 1 - روايات در مقام كوبيدن مخالفين و اهل سنت وارد شده كه مىگفتند حسبنا كتاب اللّه و خود را از اهل بيت مستغنى مىديدند و بلكه بر اساس برداشت از ظواهر اهل بيت را تخطئه مىكردند و پرواضح است كه شيوه اهل بيت و پيروانشان تقديم نص معصوم ( ع ) بر ظواهر قرآن بوده و هست چنان كه شيوه اهل سنّت به عكس است\r\n2 - حديثى كه از امام صادق ( ع ) در محكوميت ابو حنيفه ذكر شده كه امام مىفرمايد واى بر تو چگونه به قرآن عمل مىكنى بدون اهل بيت و لا ريب در اينكه منظور عمل به ظواهر بوده نه به متشابهات زيرا خود عامه به رأى و استحسان و توجيهات در مقابل ظواهر كتاب اعتنا ندارند\r\n3 - حديث امام صادق در مذمت مخالفين كه مىفرمايد :\r\nانّهم ضربوا القرآن بعضه ببعض و احتجوا بالمنسوخ و هم يظنون نه\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nالناسخ و احتجوا بالخاص و هم يظنون انه العام و احتجوا به اول الآية و تركوا السنة في تاويلها . . .\r\nخلاصه اينكه : ما اصوليين مىگوئيم : عمل به ظواهر قرآن بعد الفحص و اليأس جايز است و اين روايات شامل چنين موردى نيست بلكه مال اخذ به متشابهات ، حمل ظاهر بر خلاف ظاهر و اخذ به ظاهر قبل الفحص و اليأس مىباشد ،\r\nجواب سوّم : ( جواب نقضى ) همان‌طورىكه قرآن مجيد ناسخ و منسوخ دارد ، عام و خاص دارد ، مطلق و مقيد دارد - مجمل و مبين دارد و . . . همچنين احاديث معصومين ( ع ) هم محكم و متشابه دارد - ناسخ و منسوخ دارد و . . .\r\nحال اگر عمل به ظواهر قرآن و لو بعد از فحص و نيافتن قرينه جايز نباشد به اين دليل كه شايد اين ظاهر مراد نباشد پس بايد عمل به ظواهر اخبار و روايات هم به همين دليل جايز نباشد حال هر جوابى اخباريين در باب اخبار به ما بدهند ما اصوليين همان جواب را در باب آيات به آنها خواهيم داد و بلكه كار اخبار از دو جهت مشكل دارد يكى از لحاظ دلالت كه شايد اين ظاهر مراد نباشد و يكى از جهت سند كه شايد حديث صادق نباشد پس در روايات جنبه سندى هم بايد تصفيه شود پس اگر به ظاهر آيات نتوانيم اخذ كنيم بايد به طريق اولى به ظواهر روايات نتوانيم اخذ كنيم\r\nجواب چهارم : مع معارضة . . .\r\nبرفرض از همهء جوابهاى قبلى صرفنظر كنيم و بپذيريم كه به حكم اين اخبار عمل كردن به ظواهر قرآن حتى بعد الفحص و اليأس جايز نيست و اصولا ما مجاز نيستيم بدون مراجعه به تفسير اهل البيت مستقيما به ظواهر آيات مراجعه كنيم و اين كاشف از اينست كه ظواهر قرآن استقلالا در مقام افاده نيستند همه اين‌ها را بپذيريم ولى جواب ديگرى داريم و آن اينكه : اين\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nاخبار معارض هستند با يك سلسله اخبار ديگرى كه تعدادشان بمراتب از اين‌ها بيشتر است و دلالتشان هم بمراتب از اين اخبار قوىتر است و آن اخبار دلالت دارند بر اينكه تمسك به ظواهر قرآن بلا مانع است و مدلول اين اخبار كاشف از اين است كه ظواهر قرآن هم مثل ظواهر ديگر استقلالا در مقام افاده هستند [ و عند المعارضه اگر جمع ميان متعارضين ميسور باشد جمع مىكنيم يعنى دستهء اوّل را حمل مىكنيم بر اخذ به ظواهر قبل الفحص و الياس و دسته ثانيه را بر اخذ به ظواهر بعد الفحص حمل مىكنيم و اگر كسى اين جمع را نپذيرفت نوبت به اخذ به راجح مىرسد و چون روايات دستهء دوّم رجحان سندى و دلالى دارند [ زيرا هم اكثر و هم اقوى هستند 
  ] بر روايات دستهء اول ترجيح داده مىشوند و حجت فعلى همين روايات است و برفرض هم كسى رجحان را نپذيرد مىگوئيم : تعارضا و تساقطا و يرجع الى اصالة الاباحة و يا مىگوئيم : اذن فتخير احدهما و تدع الآخر آنگاه شما اخباريين اخبار دستهء اول را و ما اصوليين احاديث دستهء ثانيه را اخذ مىكنيم ، لكم دينكم و لنا ديننا و لا اكراه فى الدين 
  ]\r\nحال رواياتى كه دليل بر جواز اخذ به ظواهر قرآن مىباشند چند دسته‌اند :\r\nالف : دستهء اوّل رواياتى كه ما را امر مىكنند به اخذ به قرآن و تمسك به قرآن و عمل به آن از قبيل حديث شريف و متواتر ثقلين كه فريقين آن را نقل كرده‌اند كه رسول خدا ( ص ) فرموده : انى تارك فيكم الثقلين كتاب اللّه و عترتى ( اهل بيتى ) ما ان تمسكتم بهما لن تضلوا ابدا . . . و يا حديث ديگر : اذا التبست عليكم الفتن كقطع الليل المظلم فعليكم بالقرآن و . . . حال اگر ظواهر قرآن در حق ما حجت نبود هرگز معصومين ( ع ) ما را به پيروى از آن امر و دعوت نمىكردند\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nب : دسته دوّم رواياتى است كه به ما دستور مىدهند كه هرگاه به دو حديث متعارض برخورد كرديد آنها را به قرآن عرضه كنيد آنگاه هركدام با ظاهر قرآن موافق بود بدان اخذ كنيد و هركدام مخالف بود آن را طرح كنيد ، حال اگر ظواهر قرآن حجّت نبود چنين دستورى از سوى ائمه ( ع ) صادر نمىشد .\r\nج : دسته سوم رواياتى است كه دائره‌اش از دستهء دوّم بمراتب اوسع است و بطور عموم دلالت دارد بر اينكه هر حديثى را كه از قول ما ( معصومين ( ع ) ) براى شما نقل كردند چه مبتلا به معارض باشد و چه نباشد آن را به قرآن عرضه كنيد و اگر با ظواهر قرآن مخالف نبود به آن عمل كنيد پس محور اصلى ظواهر قرآن است\r\nد : رواياتى كه مىگويد : شروطى را كه در ضمن عقد بيع يا نكاح و يا ساير عقود مطرح مىشود به قرآن عرضه كنيد پس هر شرطى كه مخالف كتاب خدا و سنّت رسول خدا ( ص ) باشد مردود و باطل است و هر شرطى كه مخالف قرآن نباشد آن شرط واجب الوفاء است .\r\nه - : دسته پنجم روايات فراوانى است كه در ابواب متفرقه وارد شده و دلالت مىكنند بر جواز تمسك به قرآن منتهى برخى از آنها دلالتشان قولى است و برخى فعلى و برخى تقريرى كه مرحوم شيخ حدود 13 روايت از اين روايات را مىآورند :\r\n1 - امام صادق ( ع ) فرمود : مسح سر در باب وضو به بعض آن است نه به تمام سر زراره كه از فقهاء نامى مكتب جعفرى بود و حريت فكرى را از مكتب آن امام همام آموخته بود پرسيد : از كجا دانستى كه مسح به بعض سر است ؟ امام ( ع ) در مقام جواب زراره را توبيخ نكردند و نفرمودند كه اين سؤالات به تو مربوط نيست بلكه شيوه استفادهء اين حكم را از ظاهر آيه به\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nوى آموختند و فرمودند : لمكان الباء يعنى باء در و امسحوا برءوسكم ، بيان دلالت : امسحوا اطلاق دارد يعنى بايد مسح كنيد و مسمّاى مسح كافى است ، كلمهء باء هم براى الصاق است يعنى مسح بايد متصل و چسبيده باشد و تحقق اين معنى به اينست كه شخص دست خودش را بالاى سر بگذارد و حد اقل مقدارى بكشاند امّا بيش از آن دليل ندارد .\r\n2 - امام صادق ( ع ) در مقام نهى منصور دوانقى لعنة اللّه عليه از اينكه خبر انسان سخن چين را پذيرفته فرمودند : فلانى فاسق است و قرآن فرموده :\r\nان جاءكم فاسق بنبإ فتبينوا يعنى اين مورد صغرائى از صغريات آن كبراى كلى است .\r\n3 - امام صادق ( ع ) بر فرزند ارشد خويش اسماعيل فرمودند : اگر مؤمنين نزد تو به امرى شهادت دادند آنان را تصديق كن و شهادتشان را بپذير و استدلال كردند به اين آيه كه در مدح رسول خدا مىفرمايد : يؤمن باللّه و يؤمن اى يصدق للمؤمنين باز هم حكم را از ظاهر آيه استنباط كردند\r\n4 - امام صادق ( ع ) به شخصى كه براى قضاء حاجت وارد بيت الخلا شده بود و صداى غنا و آوازه خوانى از منزل همسايه به گوش مىرسيد و او تخلّى را طول داده بود براى استماع غنا بعد هم عذر آورده بود كه من براى استماع غنا نرفتم تا حرام باشد من براى تخلّى رفته بودم فرمودند : آيا اين آيه را نشنيده‌اى كه : انّ السمع و البصر و الفؤاد كل اولئك كان عنه مسئولا باز هم امام ( ع ) به مخاطب مىفهماند كه ظاهر آيه مىگويد تو مسئولى چرا به اين ظاهر عمل نمىكنى\r\n5 - امام صادق ( ع ) در جواب اين سؤال كه : زنى كه سه بار مطلقه شده محتاج به محلّل است آيا عبد مىتواند محلل شود يا حتما بايد محلل حرّ باشد ؟ فرمودند : عبد هم مىتواند محلل باشد و استدلال كردند به اينكه : العبد\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nزوج ( صغرى ) و قرآن فرموده : حتى تنكح زوجا غيره « كبرى » پس اطلاق آيه شامل عبد هم مىشود و اين همان استفاده از ظاهر قرآن است\r\n6 - امام صادق ( ع ) در جواب اين سؤال كه آيا تحليل حتما بايد به عقد دائم باشد يا به عقد منقطع هم ممكن است ؟ فرمودند : بايد به عقد دائم باشد و استدلال كردند به اينكه قرآن فرموده : فان طلقها فلا جناح عليهما يعنى اگر محلل زن را طلاق داد شوهر اولى حق ازدواج دارد اين كبراى كلّى و از طرفى هم مىدانيم كه در عقد منقطع طلاق نيست « صغرى » پس تحليل با عقد منقطع نمىشود بلكه بايد دائمى باشد « تمام اين شش روايت\r\nدلالتشان قولى بود »\r\n7 - شخصى بنام حسن بن جهم در حضور امام هشتم ( ع ) گفت : قرآن مىفرمايد « و المحصنات من الذين اوتوا الكتاب » اين آيه دلالت مىكند كه ازدواج و لو به صورت دائمى با اهل كتاب اشكالى ندارد ولى اين آيه نسخ شده با آيه ديگرى كه مىگويد : و لا تنكحوا المشركات حتى يؤمنّ پس نكاح كتابيه جايز نيست ، امام رضا ( ع ) اين بيانات را شنيدند و سكوت كردند يعنى كلام حسن را ردّ نكردند و او را بر اين استنباط توبيخ نكردند پس اين حديث دلالتش بر مدعا تقريرى است\r\n8 - شخصى از امام ( ع ) سؤال مىكند : من لغزيدم و زمين خوردم و ناخن پايم كنده شد سپس آن را باند پيچى نموده‌ام حال وضو گرفته‌ام و مىخواهم پاهايم را مسح كنم وظيفه‌ام چيست ؟\r\nامام ( ع ) عوض اينكه مستقيما حكم شرعى را بيان كند و بفرمايد :\r\nامسح على المرارة ، مىفرمايد : اين‌طور امور كه محتاج به سؤال نيست بلكه هذا و اشباهه يعرف من كتاب اللّه آنجا كه فرموده : ما جعل عليكم فى الدين من حرج ، شما اين آيه را خوانده‌ايد حال بر اين مصداق تطبيق كنيد و حكم\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nشرعى را بدست آوريد ديگر نيازى به سؤال از ما نيست بعد هم امام خود حكم را بيان كرد و فرمود : امسح على المرارة پس تمسك به ظواهر قرآن بلا مانع است و ظواهر هم دو گروهند : برخى از ظواهر كاملا واضح است و نيازى به دقت و بازنگرى ندارد مثل ظهور امر در وجوب ولى پاره‌اى از ظواهر در به دو امر معلوم نمىگردد بلكه محتاج به بازنگرى و تأمل و دقت بيشترى است و ما نحن فيه من هذا القبيل زيرا آيه مىگويد : در دين حكم حرجى براى شما جعل نشده و مسح انگشت زخمى حرجى است پس جعل نشده امّا دو احتمال ديگر وجود دارد 1 - اصلا پاها را مسح نكنيم چون عسر و حرج دارد . 2 - پا را مسح بكنيم امّا از روى پارچه نه بر بشره و پوست پا حال كدام منظور است ؟ آيا اصل المسح ساقط مىشود يا مباشرت ميان ماسح و ممسوح ساقط مىشود ؟ اين معنا محتاج به تأمل بيشترى است و آن اينكه بايد ديد آيا حرج از ناحيهء اصل المسح است يا از ناحيهء شرط المسح يعنى مباشرت ؟\r\nمسلم است كه اصل مسح حرجى نيست بلكه مسح على البشرة حرجى است پس مباشرت برداشته مىشود نه اصل مسح\r\nحال وقتى استفادهء چنين احكامى كه محتاج به تامل هست از ظواهر جايز باشد و امام ما را به ظواهر ارجاع بدهند براى اين احكام پس استفادهء احكامى كه در به دو نظر از ظواهر ميسور است بطريق اولى جايز خواهد بود .\r\n9 - از امام ( ع ) سؤال شد كه شخصى در مسافرت نمازهاى چهار ركعتى را كامل خوانده آيا اعاده لازم است يا خير ؟ امام ( ع ) فرمود : ان قرئت عليه آية القصر وجب عليه الاعادة و الا فلا از اين حديث هم استفاده مىشود كه ظواهر قرآن حجت است و الا كلامى لغو خواهد بود البته در برخى روايات چنين آمده : ان قرئت عليه و فسرت له ، حال ممكن است آقاى اخبارى به اين\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nتعبير استدلال كند و بگويد تمسك به ظواهر جايز نيست مگر بعد از ورود تفسيرى از اهل بيت ( ع ) ولى اين روايات هم به نفع اخبارى تمام نخواهد شد و اين حديث منظور ديگرى دارد و آن اينكه : از آن رهگذر كه از طرفى مفاد ظاهر آيه به واسطه كلمهء لا جناح جواز قصر است نه وجوب و اين اندازه روشن است و نيازى به تفسير ندارد امّا از طرف ديگر قصر در نمازهاى رباعيه بالاجماع واجب است پس چرا آيه به لا جناح تعبير كرده اين بخش محتاج به تفسير است\r\nفلسفهء اين تعبير آنست كه در نظر مسلمانان اصل مشروعيت مهم بود كه بيان شود زيرا براى آنان بعيد به نظر مىرسيد كه نماز چهار ركعتى در حال سفر دو ركعتى شود و اگر از كسى مىشنيدند چه‌بسا او را مسخره مىكردند كه مگر ممكن است سفر و حضر مؤثر باشند و حكم خدا را عوض كنند ؟ قرآن مىفرمايد : لا جناح يعنى باكى نيست و تعجب نكنيد كه چرا قصر بخوانيم خير ما از باب ارفاق بر مسافرين و آسان گرفتن بر آنان فرمان به قصر داده‌ايم و چون بيان اين مطلب مهم بود با لفظ لا جناح فرمود ولى اين با وجوب قصر منافاتى ندارد بلكه وجوب را با دليل خارجى كه اجماع باشد بدست مىآوريم نظير اينكه قرآن مىفرمايد : يسألونك عن الاهلة يعنى از تو پيرامون اختلاف هلال و كم و زياد شدن آن مىپرسند در جوابشان بگوى : قل هى مواقيت للناس . . . يعنى شما با اين زياده و نقصان وقتها را تعيين مىكنيد و اين براى شما مهم است امّا حكمت زياد و كم شدن دانستن آن خيلى براى شما اهميتى ندارد .\r\nكاملا ملاحظه مىكنيد كه اين امر محتاج به تفسير است و منظور از فسرت اين بخش است و دو شاهد هم داريم بر اين مطلب : 1 - قبلا گفتيم تفسير به معناى كشف المراد است و اخذ به ظاهر را تفسير نگويند 2 -\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nغير از اين روايت كه تعبير به فسرت داشت روايات ديگر مطلق بود و قيد فسرت نداشت حال اگر فسرت را بزنيم به ظاهر آيه يعنى خوانده شود و ترجمه شود بايد آن مطلقات را قيد بزنيم و اگر بزنيم به اين بخش كه قصر واجب است چرا تعبير به لا جناح كرده پس مطلقات به اطلاق خود باقى مىمانند لذا شك داريم در تقييد اصالة الاطلاق جارى مىشود .\r\n10 - در مورد همان آيهء قصر كه فرمود لا جناح . . . جناب زراره و محمد بن مسلم از امام پرسيدند : با اينكه قصر واجب است چرا خداوند فرموده :\r\nلا جناح و نفرموده : افعلوا القصر ؟ امام ( ع ) آنان را توبيخ ننموده و نفرمود اين حرفها به شما مربوط نيست بلكه فرمود اين نظير آيهء ديگر است كه فمن حج البيت او اعتمر فلا جناح عليه ان يطوف بهما . . . حال سؤال آن دو نفر و جواب امام دليل بر رضايت و تقرير امام است نسبت به آن دو نفر كه متعرض استفاده احكام از آيات شده و در ظواهر آيات دخل و تصرف نموده و چون‌وچرا مىكردند\r\n11 - در موارد فراوانى خود ائمه ( ع ) حكم را بيان مىكردند و سپس به ظواهر آيات استدلال مىكردند خوب اگر ظواهر براى ما حجت نبود اين استشهاد امام لغو بود بلكه تنها بايد حكم را بيان مىكرد يكى از آن موارد اينست كه امام فرمود : با فلان زن مثلا ازدواج حلال است بدليل اينكه قرآن فرموده : و احلّ لكم ما وراء ذلكم . . .\r\n12 - يكى ديگر از آن موارد اينست كه امام فرمود : عبد حق ندارد بدون اذن مولى زوجه‌اش را طلاق دهد سپس استدلال كردند به اينكه قرآن مىگويد :\r\nعبدا مملوكا لا يقدر على شىء طلاق هم شيئى از اشياء است پس از عبد صادر نمىشود\r\n13 - يكى ديگر از آن موارد اينست كه امام فرمود : فلان حيوان حلال\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nگوشت است سپس استدلال كرد به اين آيه :  قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ . . . \r\nو نمونه‌هاى فراوان ديگرى كه در لابلاى احاديث وجود دارد و اگر كسى تتبع كرد به آنها مىرسد پس تمسك به ظواهر قرآن جايز است .\r\n\r\n( الثانى ) دومين دليل اخباريين :\r\nما علم اجمالى داريم به اينكه بسيارى از عمومات قرآنى مبتلا به تخصيص شده‌اند تا آنجا كه ضرب المثل شده به اينكه : ما من عام الا و قد خص ، و نيز كثيرى از مطلقات كتاب تقييد خورده‌اند تا آنجا كه مىتوان گفت :\r\nما من مطلق الا و قد قيد ، و نيز تعداد قابل توجهى از حقايق قرآن بر معانى مجازيه حمل شده‌اند و در يك جمله اجمالا مىدانيم كه بسيارى از ظواهر قرآن به ظهورشان باقى نمانده بلكه بر خلاف ظاهر حمل شده يا بواسطهء قرائن متصله و يا منفصله ، با وجود اين علم اجمالى به هر عامى و يا مطلقى و خلاصه ظاهرى كه دست بزنيم احتمال مىدهيم كه بر خلاف ظاهر حمل شده باشد و مراد واقعى همين ظاهر كلام نباشد و لذا ظواهر ارزش واقعى خود را از دست داده و قابل تمسك نخواهند بود\r\nجواب : مرحوم شيخ از اين دليل دو جواب داده‌اند :\r\n1 - جواب نقضى : در ظواهر سنت هم همهء اين مطالب جارى و سارى است پس به همين دليل ما نبايد به آنها تمسك كنيم درحالىكه شما اخباريين بدان تمسك مىكنيد حال هر جوابى شما از اين مشكل در رابطه با اخبار بدهيد ما همان جواب را در رابطه با آيات مىدهيم\r\n2 - جواب حلّى : اين علم اجمالى باعث نمىشود كه ظواهر از ظهور ساقط و به مجملات تبديل شوند بلكه بعد از علم اجمالى هم ظاهر ظاهر است\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nآرى علم اجمالى وظيفهء ما را سنگين‌تر مىكند و آن اينكه به مجرد برخورد با ظواهر نمىتوان بدانها تمسك كرد چون شايد خلاف آن مراد باشد فلذا بايد تحقيق و تفحص نمود و بعد الفحص و اليأس مانعى از تمسك به ظواهر نيست ،\r\nان قلت : « اين اشكال به دو بيان در رسائل تقرير شد . »\r\nبيان اوّل : علم اجمالى كه آمد اثرش توقف است يعنى مجاز نيستيم به ظواهر عمل كنيم و مادامىكه اين علم اجمالى باشد آن اثر هم هست و لا فرق ميان قبل الفحص و بعد الفحص يعنى همان‌طورىكه قبل الفحص اين علم اجمالى بود و اثرش وجوب توقف بود همچنين بعد الفحص هم اين علم اجمالى هست و آن اثر را دارد بدليل اينكه برفرض هم فحص كنيم حد اكثر در اخبارى كه بدست ما رسيده فحص خواهيم نمود امّا اخبار كه منحصر به اين‌ها نيست بسيارى از روايات بدست ما نرسيده و ما احتمال مىدهيم كه شايد در آن روايات غير واصله قرينه‌اى بر خلاف اين ظاهر بوده و بما نرسيده پس بعد الفحص در اخبار واصله نيز بايد توقف كرد و لذا اگر از اوّل امر كلامى مجمل باشد و مردّد بين دو معنى باشد مثل رأيت عينا بايد توقف كرد همچنين اگر علم اجمالى داشته باشيم كه احد الظاهرين با ظاهر ديگر و با واقع مخالف است بايد توقف كنيم و . . .\r\nبيان دوّم : علم اجمالى همان‌طورىكه قبل الفحص وجود داشته همچنين بعد الفحص نيز وجود دارد حال اين علم اجمالى يا اثر دارد و هو التوقف و يا اثر ندارد ؟ اگر اثر دارد پس لا فرق ميان قبل الفحص و بعد الفحص و اگر اثر ندارد باز هم نبايد فرق باشد ميان قبل از فحص و بعد از آن يعنى حتى قبل از فحص هم بايد بتوانيم به ظواهر تمسك كنيم و حال آنكه خود شما اين را تجويز نمىكنيد پس علم اجمالى اثر دارد اگر مؤثر است پس\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبايد مادامىكه علم اجمالى هست اثرش هم باشد و لا شك كه بعد الفحص هم هست پس اثر آن يعنى وجوب وقف هم بايد باشد\r\nقلت : ما هم قبول داريم كه علم اجمالى اثر دارد و هو التوقف و مادامىكه علم اجمالى باشد اين اثر هست منتهى شما دائرهء علم اجمالى را به جميع احاديث صادره از اهل بيت ( ع ) توسعه مىدهيد چه اخبارى كه بما رسيده و چه اخبارى كه بما نرسيده ولى ما علم اجمالى را محدود مىكنيم به اخبارى كه بما و اصل شده و امّا اخبار غير واصله شايد مربوط به معارف اسلامى و مسئله حكومت و خلافت و مسائل اخلاقى بوده و ربطى به احكام شرعيه نداشته [ برفرض هم در واقع باشد ولى وجود واقعى قرينه كافى نيست بلكه وصول آن بدست ما اثر دارد 
  ] و وقتى علم اجمالى محدود شد به اخبارى كه موجود است و بما رسيده مىگوئيم : ما بين قبل از فحص و بعد از آن فرق است و آن اينكه قبل الفحص علم اجمالى وجود دارد و اثرش هم هست پس نمىتوانيم به ظواهر تمسك كنيم و اصالة الظهور جارى سازيم چون علم اجمالى جلوى اين اصل را مىگيرد امّا بعد الفحص و بدست آوردن قرينه بر خلاف ظاهر در خيلى موارد و مأيوس شدن از قرينه در بعض موارد آن علم اجمالى منحل مىشود و تبديل مىشود به يك علم تفصيلى نسبت به 90 / موارد مثلا و يك شك بدوى نسبت به 10 / موارد مثلا آنگاه نسبت به اين موارد مشكوكه مانعى از تمسك به اصالة عدم القرينه وجود ندارد ( خذ فاغتنم )\r\nپس از اين طريق هم اخباريين به اهدافشان نرسيدند .\r\n\r\nثم انك قد عرفت : ( سخنان سيد صدر )\r\nمشهور اخباريين مدعى شدند كه عمل به ظواهر قرآن و لو بعد الفحص و اليأس عن الظفر بالقرينه جايز نيست و مهم‌ترين تكيه‌گاه آنان در اين مدعا روايات فراوانى بود كه ذكر نموده و جواب داديم امّا بعض الاخباريين مثل\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nسيد صدر شارح وافيه مدعى شده كه حرمت عمل به ظواهر قرآن روى دليل خاص نيست بلكه مقتضاى قاعده اوليه در باب ظنون عبارتست از عدم جواز عمل به ظنون و من جملة الظنون ظواهر الكتاب بعد فرموده و امّا ظواهر سنت بدليل خاص از تحت اين اصل خارج شده و آن دليل اجماع است از اخبارى و اصولى بر جواز عمل به ظواهر سنت اين سيد محترم اوّل فرموده : قرآن داراى سه قسمت است 1 - محكمات يعنى نصوص كه بالاجماع حجت است و عمل به آن لازم است 2 - متشابهات يعنى مجملات كه بالاجماع متابعت از آن جايز نيست 3 - ظواهر كه اين قسمت مورد بحث ميان اخبارى و اصولى است اصولى مىگويد : ظواهر قرآن حجت است و اخبارى مىگويد ظواهر كتاب در حق غير معصوم حجت نيست و به نظر من حق با اخبارى است و براى اثبات اين سخن مطالبى دارد كه شيخ ره آنها را دسته‌بندى و توضيح مىدهند و توضيح را با ذكر دو مقدمه آغاز مىكنند :\r\nمقدمه اول : الف - از ضروريات دين بقاء تكليف است تا دامنهء قيامت و ما انسانهاى مكلف هرگز مثل بهائم آزاد و رها نيستيم بلكه مسئوليم و بايد به تكاليفمان عمل كنيم ،\r\nب : و ترديدى نيست در اينكه عمل به وظيفه متوقف بر شناخت وظيفه است يعنى خداوند اول بايد واجبات و محرمات خويش را بما بفهماند تا بعد ما به آنها عمل كنيم\r\nج : و اين نكته هم از مسلمات است كه تفهيم مرادات غالبا با سخن و گفتار است نه با اشاره و . . .\r\nد : و لا ريب در اينكه بيشتر گفته‌ها و اقوال ظهوراتند و نصوص خيلى نادر است و دلالت ظواهر هم بر مرادات متكلمين ظنى است و اين شيوهء بين المللى است كه براى القاء مقاصد به ديگران از ظواهر استفاده مىكنند و\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nشنوندگان هم به همين ظواهر اعتماد مىكنند اگرچه احتمال خلاف ظاهر هم مىدهند « نتيجه اين مقدمه : عمل به ظواهر قرآن بلا مانع است »\r\nمقدّمه دوم : در اين مقدمه چهار دليل از قول سيد صدر ذكر مىشود مبنى بر منع از عمل به ظواهر كتاب\r\n1 - متشابهات در يك تقسيم به دو قسم منقسم مىشوند :\r\nالف : متشابه ذاتى يا لغوى و آنها عبارتند از كلماتى كه از اوّل امر و بحسب موضوع له لغوى مجملند و مراد از آنها واضح نيست اعم از اينكه مشترك لفظى باشند مثل كلمهء عين و يا معناى لغوى آنها را ندانيم مثل كلمهء صعيد كه و لو مشترك لفظى نيست امّا معناى آن را نمىدانيم\r\nب : متشابه عرضى و يا اصطلاحى و آن عبارتست از اينكه لفظى بحسب اصل لغت واضح المعنى است ولى اين متكلم داراى اسلوب خاصى است و در استعمالات او اين لفظ مجمل مىباشد مثل اينكه مولائى بگويد : روش ما اينست كه خيلى جاها از ظواهر خلاف آن را اراده مىكنيم و قرينه هم نمىآوريم و يا كثيرا ما از عمومات ، خصوص را اراده مىكنيم و مخصص را ذكر نمىكنيم و يا خيلى جاها به شخصى خطاب مىكنيم ولى فرد ديگر را اراده مىكنيم و . . .\r\nحال همان‌طورىكه در متشابه ذاتى مخاطب نمىتواند مراد متكلم را قطعا يا ظنا بدست آورد همچنين در متشابه اصطلاحى و عرضى هم نمىتوان مراد متكلم را بالقطع او الظن بدست آورد و قرآن مجيد از اين قبيل است يعنى مجمل اصطلاحى بدليل اينكه قرآن بر اسلوب جديدى نازل شده يعنى كثير اما از ظواهرش خلاف ظاهر اراده شده بدون ذكر قرينه همچنين كثير اما خطاب به پيامبر است و مراد فرد ديگرى است مثل لئن اشركت ليحبطن عملك و حديث داريم كه نزل القرآن باياك اعنى و اسمع يا جار و لذا بالعرض اجمال\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nپيدا كرده و قابل تمسك نيست ، البته منظور ما « سيد صدر » اين نيست كه قرآن داراى وضع جديد است يعنى شارع مقدس الفاظ مستعملهء در قرآن را از معانى لغويهء آنها نقل داده و در معانى جديد حقيقت قرار داده [ حقيقت شرعيه بالوضع التعيينى 
  ] بلكه اسلوب جديد اعم است از اينكه به وضع جديد باشد و يا اينكه شارع مقدس الفاظ را در همان معانى لغويه به كار برده ولى كثيرا ما از اين ظواهر خلاف آن را اراده كرده و معانى مجازيه‌اى را اراده كرده كه عربها با آن معانى آشنا نيستند يا در اثر نياوردن قرينه و يا جديد بودن معنا پس قرآن مجمل اصطلاحى است و قابل تمسك نيست و از جملهء شواهد اين مطلب كه قرآن اسلوب جديد دارد عبارتست از حروف مقطعه قرآن كه از همين حروف الفبا تشكيل شده ولى هرگز غير معصوم و محرم اسرار كسى ياراى رسيدن به آن را ندارد\r\nبقول شاعر عرب زبان :\r\n بين المحبين سرّ ليس يفشيه * قول و لا قلم للخلق يحكيه \r\n2 - خود قرآن فرموده : آيات اين كتاب دو دسته‌اند ، الف : محكمات ب : متشابهات و بدنبال آن كسانى را كه از متشابهات قرآن پيروى مىكنند مذمت نموده و فرموده :\r\n « فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ » \r\nآنگاه بيان هم نفرموده كه : المتشابه ما هو ؟ و كم هو ؟ و اىّ المتشابهات لا يجوز اتباعه ؟ و بلكه خود كلمهء متشابه هم بحسب مفهوم متشابه است يعنى معناى لغوى آن هم روشن نيست و بيان همهء اين‌ها را به اهل بيت ( ع ) واگذار فرموده ، حال شايد ظواهر قرآن هم جزء متشابهات بوده و قابل تمسك نباشد .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n3 - رسول اكرم ( ص ) مسلمانان را از تفسير به رأى منع فرموده پس ما حق نداريم از پيش خود و بدون مراجعه به اهل بيت ( ع ) بگوئيم : مراد از ظاهر فلان آيه فلان معنا است .\r\n4 - مشهور علماء اصولى و اخبارى هم كه مىگويند : الاصل حرمة العمل بالظن الا ما خرج بالدليل و اين اصل شامل ظواهر كتاب هم مىشود دو فيحرم العمل بالظواهر بالاصل با حفظ اين دو مقدمه مىگوئيم : نتيجهء مقدمهء اولى جواز عمل به ظواهر كتاب است بر اساس بناء عقلا ولى نتيجه مقدمهء ثانيه حرمت عمل به ظواهر كتاب است بدليل اينكه اولا ظواهر كتاب و لو اولا و بالذات واضح المعنى باشند امّا ثانيا و بالعرض از جملهء متشابهات گرديده‌اند روى اين اصل كه قرآن نزل على اسلوب جديد و كلام متشابه ظن به مراد هم نمىآورد تا چه رسد به قطع به مراد و ثانيا برفرض هم ظاهر آيه‌اى به ظهورش باقى مانده باشد مىگوئيم ظواهر گمان آورند و اصل اولى در باب ظنون حرمت عمل به مظنه است پس شما اصوليين كه مىگوئيد : عمل به ظواهر قرآن جايز است بايد دليل بياوريد ولى ما طبق اصل حرف مىزنيم و محتاج به دليل خاص نيستيم ،\r\nان قلت : ظواهر از جملهء محكمات است « صغرى » و محكمات بالاجماع حجيت دارند « كبرى » پس بايد ظواهر هم حجت باشند « نتيجه »\r\nقلت : كبراى استدلال قبول است ولى صغرا محل بحث است زيرا كه قدر متيقن از محكمات خصوص نصوص است و امّا ظواهر معلوم نيست كه از محكمات باشد بلكه شايد از متشابهات باشد روى اين اصل كه قرآن داراى اسلوب جديد است پس به قدر متيقن عمل مىكنيم\r\nان قلت : اين سخنانى كه شما در مقدمهء ثانيه ذكر كرديد اگر كامل\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nباشد همان‌طورىكه بر منع از عمل به ظواهر كتاب دلالت مىكند همچنين بر منع از عمل به ظواهر سنت هم دلالت خواهد كرد پس نبايد به سنت هم عمل كنيم « اشكال نقضى »\r\nقلت : اگر ما بوديم و وجدان با قطع نظر از دليل خاص هرآينه به حكم بناء عقلا و مقدمه اول هم به ظواهر قرآن و هم سنت عمل مىكرديم البته بعد الفحص و اليأس منتهى نسبت به ظواهر قرآن ادلّه فراوانى دلالت مىكند بر عدم جواز عمل كه برخى از آنها را در مقدمه ثانيه آورديم و بخش ديگر هم عبارتست از آيات و رواياتى كه ما را از پيروى نمودن ظنون بر حذر داشته و ظواهر قرآن را هم استثنا ننموده پس به حكم اين‌همه دليل ما نمىتوانيم به ظواهر قرآن عمل كنيم و امّا نسبت به ظواهر سنّت اجماع عملى يعنى سيرهء مستمره از زمان ائمه قائم است بر اينكه به خبر واحد عمل مىكردند بدون فحص از مخصص و ناسخ و مقيد و . . . و اگر چنين اجماعى نبود ما نسبت به ظواهر سنت هم توقف مىكرديم همان‌طورىكه نسبت به ظواهر قرآن متوقفيم انتهى\r\n\r\nاقول : جواب شيخ ره از سخنان سيد صدر :\r\nمرحوم شيخ ره مىفرمايد : ما قسمتهائى از كلام اين سيد بزرگوار را قبول داريم و بخشهائى را رد مىكنيم : امّا قسمت مورد قبول : 1 - چهار نكته‌اى كه در مقدمهء اولى بيان نمود و نتيجه گرفت جواز عمل به ظواهر كتاب را ما هم اين نكات را طابق النعل بالنعل قبول داريم . 2 - در جواب اشكال دومى كه بر خودش وارد نمود فرمود : انا لو خلينا و انفسنا لعملنا بظواهر الكتاب و السنة مع عدم نصب القرينة علي خلافها ، اين سخن را هم مىپذيريم و مىگوئيم : لابد للمانع من اثبات المنع 3 - اينكه گفتيد : اصل اولى حرمت عمل به ظنون است اين را هم قبول داريم .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nو امّا قسمتهاى مردود : 1 - سيد فرمود : ظواهر سنت روى دليل خاص ارزشمند است و آن دليل عبارتست از سيرهء متشرعه و يا اجماع عملى ، ما مىگوئيم : سيره و يا اجماع عملى بر دو قسم است ، الف : سيره متشرعه يعنى شيوه‌اى كه مسلمانان بما هم مسلمون دارند و اين سيره را از شارع گرفته‌اند ب : سيره عقلائيه يعنى شيوه‌اى كه همهء عقلاء عالم بما هم عقلا دارند و اگر مسلمين همچنين سيره‌اى دارند بما انهم من العقلاء داراى چنين سيره‌اى هستند نه بما هم مسلمون و المتشرعون ، با حفظ اين نكته مىگوئيم :\r\nاينكه اصحاب النبى و الائمه ( ع ) الى يومنا هذا به خبر واحد ثقه اعتماد مىكردند بدون فحص از مخصص و مقيد و . . . ظاهرا اين سيره سيرهء متشرعه نبوده تا بشود دليل خاص تعبدى در خصوص اخبار و الا اگر سيرهء متشرعه بود حتما مستند شرعى داشت و اگر داشت حتما بما مىرسيد و حال آنكه نرسيده پس معلوم مىشود اين اجماع عملى از همان بنا و سيرهء عقلائيه سرچشمه مىگيرد يعنى عقلاء عالم در خطابات به ظواهر اعتماد مىكنند مسلمين هم بما هم عقلا چنين اعتمادى دارند اگر منشأ عمل مسلمين بناء عقلا باشد مىگوئيم اين اختصاص به ظواهر سنت ندارد بلكه در هر كلامى از هر متكلمى كه صادر شود به منظور افاده و استفادهء مرادات چه متكلم شارع باشد يا ديگرى همين سيره جارى و سارى است يعنى به ظواهر اخذ و اعتماد مىكنند آنگاه خواهيم گفت همين سيره در ظواهر قرآن هم جارى و سارى است البته مشروط بر اينكه خطابات قرآنيه در مقام افاده و استفاده و بدين منظور القاء شده فلا وجه لاستثناء خصوص ظواهر السنة ،\r\nسؤال : آيا خطاب قرآن به منظور افاده و استفاده القاء شده يا خير ؟\r\nچرا ؟\r\nجواب : آرى ، ظواهر قرآن هم در مقام افاده و تفهيم مراد صادر شده‌اند\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبدليل اينكه اصل اولى و قاعدهء اوليه در خطاب هر متكلمى عبارتست از اينكه :\r\nاين خطاب در مقام افاده است و اصولا فلسفه خطاب عقلائيه همين است حال مواردى كه يقين داريم كه خطاب قرآنى در مقام افاده است مثل نصوص به يقين عمل مىكنيم و مواردى كه يقين داريم كه فلان خطاب در مقام افاده نيست مثل متشابهات باز هم يقين حجت است و مواردى كه شك داريم كه آيا فلان خطاب به منظور افاده صادر شده يا خير مثل ظواهر قرآن به اصل اوّلى تمسك مىكنيم و حكم مىكنيم به اينكه ظواهر در صدد افاده است فيجوز التمسك بها\r\n2 - سيد فرمود : الاصل حرمة العمل بالظنون الا ما خرج بالدليل و فرمود آن ما خرج بالدليل خصوص ظواهر سنّت است نه ظواهر كتاب ما مىگوئيم : آرى اصل اولى اگرچه حرمت عمل به ظنون است و ظواهر را هم مىگيرد امّا ما خرج بالدليل خصوص ظواهر سنت نيست بلكه مطلق ظواهرى است كه از هر متكلمى در مقام افاده و افهام مراد صادر مىشود اعم از ظواهر سنت و يا كتاب و يا ساير كلمات و دليل خاص همان سيرهء عقلائيه است .\r\n3 - سيّد در دو جا [ يكى در دليل دوم از مقدمهء ثانيه و يكى در جواب ان قلت اول 
  ] فرمود ما يقين نداريم كه ظواهر از جملهء محكمات باشند بلكه احتمال مىدهيم كه از متشابهات باشد و پيروى از آن حرام باشد و در شبهات تحريميه ما اخباريين طرفدار احتياط و توقف هستيم . . .\r\nما مىگوئيم : اين سخن به دو دليل باطل است : 1 - متشابه هرگز بر ظواهر صدق نمىكند نه بحسب لغت و نه عرف زيرا كه متشابه در لغت به معناى متماثل است يعنى دو چيزى كه مثل هم باشد و در ظواهر دو احتمال مساوى و مماثل در كار نيست و در نزد عرف به معناى غير واضح الدلالة و ذو احتمالات است و در ظواهر دلالت واضح است نه مجمل پس نسبت به ظواهر\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبايد گفت كلمهء متشابه از ظواهر صحت سلب دارد و صحت حمل ندارد بنابراين استدلال به اين آيه كه قرآن گفته : پيروى از متشابهات حرام است براى حرمت عمل به ظواهر غلط است چون ظواهر موضوعا و تخصصا از متشابهات بيرون است\r\n2 - خود شما قبول كرديد كه الاصل الثانوى جواز العمل بالظواهر روى بناء عقلا و گفتيد : انا لو خلينا و . . . و موضوع الاصل هميشه احتمال است نه يقين حال مىگوئيم : برفرض كه احتمال بدهيم كه ظواهر از متشابهات باشد امّا صرف احتمال مانع نيست بلكه به اصالة الظهور تمسك مىكنيم ، اگر شما بفرمائيد : ما بايد يقين داشته باشيم كه فلان آيه از محكمات است تا قابل تمسك شود و نسبت به ظواهر چنين يقينى نيست خواهيم گفت :\r\nاين ادّعا به معناى منهدم كردن قانونى است كه خود شما بدان اعتراف كرديد زيرا شما طبق مقدمه اول قبول كرديد كه الاصل حجية الظواهر و معناى اين اصل اينست كه هركجا احتمال دهيم كه فلان ظاهر حجت نيست به اين اصل تمسك كرده و حجيت آن را اثبات مىكنيم مگر در مواردى كه يقين كنيم كه فلان ظهور حجت نيست حال معناى اينكه يقين معتبر است يعنى آن اصل را قبول نداريم و اين يك بام و دوهوا است . البته اشكالات ديگرى هم هست كه سابقا جواب داديم من‌جمله راجع به حديث نبوى من فسر القرآن\r\nدر پايان : همان‌طورىكه در آغاز بحث با اخباريين گفتيم در پايان هم تاكيد مىكنيم كه نزاع ما با اخباريين در ظواهر كتاب يك نزاع صغروى است يعنى هر دو قبول داريم كه اگر ظواهر قرآن در مقام افاده و استفاده بود حجيت داشت به حكم بناء عقلا ولى اخبارى مىگويد ظواهر كتاب استقلالا و بدون ضم ضميمه در صدد افاده نيست و لذا حجت نيست و اصولى مىگويد : ظواهر كتاب هم مثل ساير ظواهر در مقام افاده است و لذا بعد الفحص و اليأس\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nحجت است\r\nنتيجه بحث اخبارى و اصولى : 1 - هر دو گروه نصوص قرآن را حجت مىدانند 2 - هر دو مىگويند : متشابهات قرآن حجيت ندارند 3 - هر دو گروه مىگويند : به ظواهر قرآن قبل الفحص حق نداريم تمسك كنيم چون شايد قرينه بر خلاف آن باشد 4 - و هر دو گروه مىگويند : ظواهر بعد از تفسير اهل بيت ارزش دارد و قابل تمسك است 5 - دعوا بر سر عمل به ظواهر بعد الفحص و نيافتن قرينه بر خلاف ظاهر است كه اخبارى مىگويد : مجاز نيستيم و اصولى مىگويد : مجازيم به ظواهر عمل كنيم\r\n\r\n( و ينبغى التنبيه على امور ) ( چهار تنبيه )\r\n\r\nتنبيه اوّل :\r\nبعضى از معاصرين مرحوم شيخ ره يعنى جناب فاضل نراقى ره مدعى شده كه نزاع در حجيت ظواهر كتاب قليل الجدوى است و ارزش آن را ندارد كه وقتى و مايه‌اى براى آن گذارد بدليل اينكه : اوّلا به كمتر آيه‌اى [ چه در زمينه اصول دين و چه فروع دين 
  ] برمىخوريم كه هيچ‌كدام از سه امر ذيل را دارا نباشد : 1 - يا حديثى از معصومين ( ع ) مستقيما راجع به تفسير و بيان همان آيه وارد شده 2 - و يا اگر هم در تفسير آن حديثى نباشد ولى حديثى كه از لحاظ حكم شرعى با ظاهر آيه موافق و هماهنگ باشد وارد شده 3 - و يا اگر اصلا روايتى در اين زمينه نيست اجماع علما هماهنگ با ظاهر آيه است و اجماع ارزش دارد حال اكثريت مطلق آيات داراى يكى از خصائص مذكور هستند و با وجود حديث مبين يا موافق و يا اجماع موافق نيازى به ظاهر آيه نداريم و نوبت به اين بحث نمىرسد .\r\nو ثانيا مىتوان ادعا كرد كه معظم آيات قرآن چه در اصول دين و چه\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nدر فروع و بلكه همهء آيات به يك سلسله امور مجمل و كلى و سربسته تعلق گرفته و در مقام اصل تشريع حكم به صورت مجمل چيزى فرموده ولى اين كلّى دهها قيد و شرط و خصوصيت دارد كه هيچ‌كدام از اين تفاصيل در قرآن نيست از قبيل : اقيموا الصلاة - آتوا الزكاة - كتب عليكم الصيام و . . . پس به‌هرحال ما از مراجعه به تفسير و احاديث ناگزيريم چه اخبارى باشيم و چه اصولى پس چنين بحثى قليل الجدوى است .\r\nمرحوم شيخ مىفرمايد : گويا اين فاضل محترم تنها آيات وارده در عبادات را در قرآن ملاحظه فرموده كه راجع به هر آيه‌اى دهها و صدها روايت وارد شده و از جهات عديده آن را تفسير و توضيح داده است و بعد چنين ادعائى كرده است كه ما من آية الا و فى جنبه حديث مفسر لها او موافق لها . . .\r\nامّا اگر قدرى وسيع‌تر بنگريم و به آيات معاملات هم چشم‌اندازى داشته باشيم خواهيم ديد كه قحطى روايات است و در نوع موارد و فروعات فقهيهء مربوط به معاملات يا بايد به عموم و اطلاق آيه تمسك كنيم و يا به اصلى از اصول عمليه ، اين كتاب مكاسب شيخ است كه از اول تا آخر بيع به چند عام قرآنى تمسك نموده و روايتى در كار نيست و يا اگر هست مبتلا به معارض بوده و قابل تمسك نيست بعنوان نمونه توجه شما را به آيات ذيل جلب مىكنيم :\r\n1 -   أَوْفُوا بِالْعُقُودِ   : از اين آيه در اكثر ابواب معاملات بهره مىگيريم و مع‌ذلك تفسير آن به ندرت در حديث آمده\r\n2 -  أَحَلَّ اللَّهُ الْبَيْعَ  : اين از اطلاقات قرآنيه است كه از جهات عديده قابل تفسير است ولى تفسير نشده\r\n3 -  تِجارَةً عَنْ تَراضٍ . . .  4 -  فَرِهانٌ مَقْبُوضَةٌ  كه دلالت مىكند بر\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nجواز رهن ولى شرط صحت آن قبض است 5 -  وَ لا تُؤْتُوا السُّفَهاءَ أَمْوالَكُمُ  كه دلالت دارد بر محجوريت سفيه\r\n6 -  وَ لا تَقْرَبُوا مالَ الْيَتِيمِ *  7 -  أُحِلَّ لَكُمْ ما وَراءَ ذلِكُمْ  در باب حليت تزويج . . .\r\n8 -  إِنْ جاءَكُمْ فاسِقٌ بِنَبَإٍ فَتَبَيَّنُوا . . .  كه دليل بر حجيت خبر عادل است .\r\n9 -  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ . . .  كه دليل بر وجوب تحصيل علم است وجوبا كفائيا\r\n10  - فَسْئَلُوا أَهْلَ الذِّكْرِ *  كه دليل بر وجوب تقليد است .\r\n11 -  عَبْداً مَمْلُوكاً لا يَقْدِرُ عَلى شَيْءٍ  12 -  ما عَلَى الْمُحْسِنِينَ مِنْ سَبِيلٍ  كه دليل بر عدم ضمان امين است و غير اين‌ها از آياتى كه لا تعد و لا تحصى .\r\nو بلكه مىتوان ادعا كرد كه در خود آيات عبادات قرآن هم آيات فراوانى هست كه اگر هم از يك يا چند جهت تفسير شده ولى از جهات كثيره‌اى تفسير نشده از قبيل آيات ذيل :\r\n1 -  إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ  2 - آيه تيمم 3 - آيهء وضو 4 - آيه غسل و . . . فى المثل در آيهء تيمم بيان نشده كه آيا مراد از صعيد مطلق وجه الارض است و يا خصوص تراب خالص و هكذا . . . بنابراين ايّها الفاضل بحث اصولى با اخبارى كثير الفائده است نه قليل الجدوى\r\n\r\n( تنبيه دوّم )\r\nآيات قرآن مجيد در يك تقسيم دو دسته مىشوند :\r\n1 - معظم آيات قرآن به اتفاق جميع قراء سبعهء معروف يكسان و\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nهماهنگ قرائت شده\r\n2 - در برخى از آيات قرآن ميان قراء اختلاف در قرائت مشاهده مىشود . قسم اول موضوع بحث نيست انما الكلام در قسم ثانى است خود اين قسم به دو شعبه منشعب مىشود :\r\n1 - گاهى اختلاف در قرائت سبب اختلاف در حكم شرعى نيست نظير قرائت مالك و ملك در نماز\r\n2 - و گاهى اختلاف در قرائت منشأ اختلاف در نتيجه و حكم شرعى است فى المثل در آيهء حيض مىخوانيم و اعتزلوا النساء فى المحيض حتى يطهرن ، كلمه يطهرن در آيه دو گونه قرائت شده :\r\n1 - يطهّرن با تشديد از باب تفعل و معناى آيه اينست كه مباشرت با زن بعد الحيض حرام است تا زمانى كه خون حيض منقطع شود و غسل حيض هم حاصل شود زيرا كلمه يطهرن با تشديد به معناى يغتسلن است و غايت حرمت غسل است نظير آيهء شريفهء ديگر :  وَ إِنْ كُنْتُمْ جُنُباً   أَوْ لامَسْتُمُ النِّساءَ  فاطهروا . . .\r\n2 - يطهرن با تخفيف از باب فعل يفعل - طهر يطهر و معناى آيه اينست كه مباشرت با زوجه در حال حيض حرام است تا زمانى كه زن از خون حيض پاك شود يعنى ديگر رحم خون نبيند و اين به مجرّد قطع دم حاصل مىشود پس مجامعت بعد از قطع دم و قبل از غسل جايز است چون يطهرن يعنى نقاء المحل حال در مواردى كه اختلاف در قرائت سبب اختلاف در حكم مىشود چه بايد كرد ؟\r\nمقدّمه : اختلاف است كه آيا همهء قرائتهاى مختلفه متواترند يعنى در حدّ تواتر از پيامبر براى ما نقل شده و يا هيچ‌كدام از قرائتها متواتر نيست و اصولا روز اول قرآن بدون اعراب‌گذارى بدست ما رسيده ولى قراء سبعه كه\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمشهورند با مهارت خاص به خود نقطه‌ها و اعرابهاى آن را گذارده‌اند ؟ مشهور قول اول را برگزيده‌اند و گروهى قول ثانى را و هركدام دلائلى دارند كه بايد در علم خودش دنبال شود بنا بر قول مشهور بدون شك هركدام از قرائتها حجت و قابل استدلال است چون بتواتر بما رسيده ولى بنا بر قول دوّم بالاجماع قرائت قرآن به هركدام از اين قرائتها در مقام قرائت قرآن و يا خواندن نماز جايز است ولى بحث در اينست كه آيا استدلال برطبق هركدام از اين قرائتها در مقام فتوى جايز است يا خير ؟ باز دو مبنا وجود دارد : 1 - عده‌اى قائل به جوازند 2 - و جمعى منكر جواز مىباشند با حفظ اين مقدمه بحث خود را در سه مرحله قرار مىدهيم :\r\n1 - بنا بر اينكه همه قرائات سبعه متواتر باشند وظيفه در امثال يطهرن چيست ؟\r\n2 - بنا بر اينكه قرائتهاى مختلف متواتر نيست ولى استدلال به هركدام جايز است وظيفه چيست ؟\r\n3 - بنا بر عدم تواتر و عدم جواز استدلال به اين قرائتها وظيفه چيست ؟\r\nامّا مرحلهء اوّل : طبق اين مبنا كه مبناى مشهور است مىگوئيم : دو قرائت متفاوت به منزلهء دو آيهء مختلف خواهند بود كه در نتيجه با يكديگر تعارض دارند و قانون باب متعارضين در اينجا پياده مىشود و آن اينكه : در مرحلهء اوّل : الجمع مهما امكن اولى من الطرح پس اگر جمع عرفى ميسور بود فهو المطلوب چنان كه در موارد نص و ظاهر ، اظهر و ظاهر ما نص يا اظهر را بر ظاهر مقدم مىداريم كتقديم الخاص على العام و المقيد على المطلق و . . .\r\nو اگر جمع عرفى ميسر نشد يعنى هر دو ظهور و دلالت مساوى بودند اينجا مقتضاى قاعده اينست كه : اذا تعارضتا تساقطتا و وجب الرجوع الى الادلة و\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nالاصول العملية حال بعضىها در مسئله به استصحاب حكم مخصص مراجعه مىكنند و بعضىها به عموم آيهء شريفهء ذيل :\r\n « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  كه توضيح هر دو در پايان همين تنبيه خواهد آمد .\r\nو امّا مرحلهء ثانيه : طبق اين مبنا هم همان مطالب مرحلهء اوّل را طابق النعل بالنعل تكرار مىكنيم يعنى مىگوئيم : دو قرائت متفاوت به منزله دو آيه متعارض است و قوانين باب تعارض . . .\r\nو امّا مرحلهء سوّم : طبق اين مبنا دو نظريه وجود دارد :\r\n1 - اگر يكى از قرائتها از حيث سند با دلالت داراى امتيازى بود اخذ به راجح نموده و مرجوح را طرح مىكنيم و اگر هيچ‌كدام امتيازى نداشت فلا بدّ من التوقف و الرجوع الى القواعد الأخر كه خواهيم گفت\r\n2 - چه يكى از دو قرائت داراى امتيازى باشد و چه هر دو مساوى باشند در هر حال وظيفه عبارتست از : التوقف و الرجوع الى القواعد ، اين نظريه مبتنى بر اينست كه بگوئيم قانون تراجيح و اخذ به راجح و طرح مرجوح مربوط به اخبار و امارات ظنيه است نه مربوط به قرائتهاى مختلفهء قرآنى .\r\nحال ادلّهء ديگرى كه بعد از توقف مرجع ما است كدام است ؟\r\nباز روى مبانى باب استصحاب اين ادلّه متفاوت است و بطور كلى دو مبنا وجود دارد :\r\n1 - جمعى طرفدار عموم زمانى هستند و به عموم آيه شريفه كه مىفرمايد :  « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ  تمسك مىكنند كيفيت استدلال : آيه مىفرمايد : زنان شما كشتزارهاى شما هستند پس هر زمانى كه خواستيد مىتوانيد كشت‌كار كنيد كه كلمهء انّى براى عموم زمانى است اين آيه\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nعام است قبل از حيض را مىگيرد ايام حيض را مىگيرد بعد از قطع دم تا قبل الغسل را مىگيرد بعد الغسل را هم مىگيرد حال از عموم آيه فقط ايام الحيض خارج شده پس در ما زاد بر ايام حيض يعنى پس از قطع دم و قبل الغسل به عموم آيه تمسك نموده و حكم به جواز مىكنيم ، البته در آيه احتمال ديگرى هم هست كه انّى به معناى كيف باشد اى كيف شئتم كه بنابراين آيه اشكال و اوضاع مختلفهء در حال آميزش را مىگويد [ قبلا - دبرا - قائما - قاعدا 
  ] و ربطى به ما نحن فيه ندارد .\r\n2 - جمعى طرفدار استصحاب حكم مخصّص هستند يعنى از عموم آيهء فوق زمان حيض قطعا خارج شده ولى بعد از قطع دم و قبل از غسل شك داريم كه باز هم حكم حرمت باقى است يا رفت ؟ استصحاب مىكنيم بقاء حرمت را پس تا غسل حيض نيايد مجامعت حلال نيست .\r\n\r\n( تنبيه سوم )\r\nيكى از مباحث علوم قرآنى مبحث تحريف القرآن است : ما معتقديم كه در كتاب آسمانى مسيحيان و يهوديان يعنى انجيل و تورات تغييرات و تحريفاتى روى داده و قرآن بدان ناطق است ولى كلام در اينست كه آيا قرآن مجيد هم دستخوش تحريفات واقع شده يا خير ؟\r\nتحريف دو شاخه دارد : 1 - تحريف به زياده يعنى جمله يا آيه يا آيات و يا سورى بر قرآن محمد ( ص ) افزوده شده باشد 2 - تحريف به نقصان يعنى برخى از جملات و يا آيات قرآن حذف شده باشد حال تحريف به زياده به اجماع همهء مسلمين اعم از سنى و شيعه ، اخبارى و اصولى واقع نشده ولى در تحريف به نقصان اختلاف است : بعض الاخباريين و مرحوم كلينى طرفدار وقوع تحريف به نقصان هستند ولى محققين از عامه و خاصه اين قسم را نيز\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمردود مىدانند .\r\nحال بنا بر مبناى مشهور كه منكر تحريف در قرآن هستند بلا اشكال به ظواهر قرآن مىتوان تمسك كرد ولى بنا بر مبناى جماعتى كه قائل به تحريف به نقصان هستند اين بحث مطرح مىشود كه آيا : قول به تحريف از تمسك به ظواهر مانع مىشود يا خير ؟ بعضىها گفته‌اند : آرى قول به تحريف جلوى تمسك به ظواهر را مىگيرد بدليل اينكه ما علم اجمالى داريم كه برخى از آيات قرآن كم شده و با وجود اين علم اجمالى به هر آيه كه دست بزنيم شايد از آياتى باشد كه قسمتى از آن تحريف شده و علم اجمالى مقتضى احتياط است . مرحوم شيخ مىفرمايد : اولا اصل مبناى شما كه قول به تحريف باشد باطل است ثانيا برفرض صحت قول به تحريف ، اين قول مانع از تمسك به ظواهر قرآن نيست بدليل اينكه : اولا ما يقين نداريم كه ما نقص برخى از فلان آيه بوده تا بگوئيم : اين ظاهر اختلال پيدا كرده بلكه احتمال مىدهيم كه آيه يا آيات مستقلى بوده و ساقط شده كه ربطى به ظاهر اين آيه ندارد\r\nثانيا : برفرض علم اجمالى داشته باشيم كه برخى از ظواهر آيات حذف شده نه آيه مستقلى مىگوئيم : علم اجمالى در شبهات غير محصوره موجب احتياط نيست و ما نحن فيه چنين است چون اجمالا مىدانيم كه بعضى از اين صدها و هزاران آيه تحريف شده و يكى در هزار تا تاثيرى ندارد .\r\nثالثا : برفرض كه شبهه محصوره باشد فى المثل علم اجمالى داريم كه 1 / 20 آيات قرآن دستخوش تحريف شده باز هم اثر ندارد زيرا احتمال دارد آيات محذوفه مربوط به آيات الاحكام نباشد بلكه مربوط به قصص و اعتقادات و اخلاقيات باشد كه مورد ابتلاء فقيه نيستند پس قول به تحريف مانع از تمسك به ظواهر نيست . فافهم : امر به دقت است .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\n( تنبيه چهارم )\r\nما گفتيم : ظواهر مطلقا حجيت دارند حتى ظواهر كتاب و استدلال كرديم به بناء قطعى عقلاء عالم حال ميرزاى قمى ره فرموده اين دليل شامل ظواهر قرآن نمىشود زيرا تالى فاسد دارد و آن اينكه : يلزم من وجوده العدم ، بيان ذلك : اگر ظواهر قرآن به حكم اجماع عقلا حجت شود خواهيم گفت : از جمله ظواهر قرآن آيات ذيل است :\r\n1 - لا تقف ما ليس لك به علم . . .\r\n2 - ان يتبعون الا الظن و ان هم الا يخرصون\r\n3 - ان الظن لا يغنى من الحق شيئا و . . .\r\nمدلول اين آيات اينست كه به امور ظنيه و امارات غير علميه نبايد اعتنا و عمل كنيم ، حال اگر ظواهر قرآن حجت شد پس بايد ظواهر اين آيات هم حجت شود و اگر ظواهر اين آيات حجت شد نتيجه‌اش آنست كه به مطلق ظنون اعتماد نبايد كرد و از جملهء ظنون ظواهر است و از جمله ظواهر ، ظواهر قرآن است پس به حكم اين آيات نبايد به ظواهر قرآن عمل كنيم و هذا معنى ما يلزم من وجوده العدم .\r\nمرحوم شيخ مىفرمايد : اولا آيات فوق بنحو مطلق و يا عام مىگويد به ظنون عمل نكن ولى در خصوص ظواهر كه قسمتى از ظنون است ما دليل خاص قطعى داريم بنام بناء عقلا كه ظواهر را حجت مىكند و اين دليل قطعى قرينه مىشود براى تخصيص يا تقييد آن آيات و حمل آنها بر خلاف ظاهر\r\nثانيا آيات فوق از ظواهر انصراف دارد و عمل به ساير ظنون را منع مىكند بدليل اينكه اگر شامل ظواهر هم بشود خواهيم گفت از جملهء ظواهر\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nخود همين آيات است پس قبل از هر چيزى به خود ظواهر اين آيات نبايد عمل كنيم و لا تقول به ايها القائل\r\nان قلت : اين قانون كلى است كه هر كلامى خودش را نابود نمىكند و انصراف به ساير كلامها دارد فى المثل گوينده‌اى كه مىگويد : كل خبرى كاذب خود اين گفتارش يك خبر است ولى عرفا اين خبر انصراف به غير خودش از ساير خبرهاى اين گوينده دارد حال در ما نحن فيه هم آيات فوق خودشان را شامل نمىشوند تا خود را نابود كنند بلكه ساير ظواهر را مىگيرد .\r\nقلت : اگرچه آيات فوق به دلالت لفظيهء مطابقيه خودشان را شامل نشوند ولى با تنقيح مناط شامل مىشوند به اين بيان كه مناط منع اين آيات از عمل به ظواهر عبارتست از اينكه ظواهر گمان آورند خوب همين مناط در خود آيات فوق هم هست يعنى اين‌ها نيز گمان آورند فلا يجوز التمسك بها ،\r\nدر مقابل ميرزاى قمى كه دچار تفريط شده بود گروهى دچار افراط شده‌اند و آن اينكه گفته‌اند : ظواهر قرآن تخصّصا و موضوعا از آيات فوق خارجند نه تخصيصا بدليل اينكه ظواهر دليل قطعى دارند و با قيام دليل قطعى بر حجيت ظواهر ، ظواهر از غير علم خارج و در علم داخل مىشوند مرحوم شيخ مىفرمايد : اين سخن بديهى البطلان است زيرا كه با قيام دليل قطعى بر حجيت مظنه كه ظن از ظنيت خارج نمىشود ، خير بعد الدليل هم ظن ، ظن است منتهى حجيت دارد پس خروج حكمى و تخصيصى است نه موضوعى و تخصّصى .\r\n\r\n3 - ( نظريه ميرزاى قمى در مسئلهء حجيت ظواهر ) دليل قول سوم :\r\nسومين قول و دومين تفصيل در باب حجيت ظواهر عبارتست از تفصيلى كه به ميرزاى قمى منسوب است و ايشان در دو جا از كتاب قوانين\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nبه اين تفصيل اشاره كرده [ يكى در جلد اوّل قوانين در مبحث حجيت قرآن و ديگرى در جلد دوّم قوانين در اوائل مبحث اجتهاد و تقليد 
  ] خلاصهء تفصيل ميرزا اينست كه نسبت به مقصودين بالافهام ظواهر كلمات جميع متكلمين [ اعمّ از قرآن و سنت و يا ديگر متكلمين 
  ] از باب ظن خاص حجيت دارد يعنى ظنى كه دليل خاص بر حجيت آن قائم است و آن سيره عقلائيه است سپس براى مقصودين بالافهام دو مثال آورده : 1 - در خطابات شفاهيه كه متكلم و مخاطب شفاها و لب به لب با يكديگر سخن مىگويند مثلا مولى به عبدش مىگويد : اسقنى ماء عبد مخاطب مستقيم مولى و مقصود بالافهام است .\r\n- در كتابهاى تاريخى - علمى و . . . كه نويسندهء كتاب به فرد خاصى خطاب نكرده بلكه همهء خوانندگان تا دامنهء قيامت مخاطب اين نويسنده هستند فى المثل شاعر مىگويد :\r\n نابرده رنج گنج ميسر نمىشود * مزد آن گرفت جان برادر كه كار كرد \r\nدر اينجا هم مقصودين بالافهام همهء انسانها در طول تاريخ مىباشند و لذا هركسى مىتواند آن كتاب را بخواند و بدنبال آن قضاوت كند كه مراد نويسنده چنين و چنان بوده\r\nو امّا نسبت به غير مقصودين بالافهام ظواهر كلمات از باب ظن خاص حجيت ندارند و بناء عقلا بر اخذ ظواهر در اين مورد جارى نيست آرى از باب ظن مطلق و دليل انسداد مىتواند حجت شود كه اولا منحصر به زمان انسداد است و ثانيا مبتنى بر قبول مقدمات دليل انسداد است سپس دو مثال هم براى اين قسم آورده :\r\n1 - نسبت به اخبارى كه از معصومين ( ع ) در مقام جواب سؤال سائل وارد شده مقصود بالافهام همان سائل بوده و ماها مخاطب مستقيم نبوده و حق\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nنداريم به ظواهر آن كلام اخذ كنيم\r\n2 - نسبت به خطابات قرآن هم موجودين و حاضرين در جلسه مخاطب مستقيم بوده و امّا غائبين و بطريق اولى ما معدومين در آن عصر مقصود بالافهام نبوده و لذا اجازه نداريم به ظواهر آن اخذ كنيم البته بنا بر اين مبنا كه خطابات قرآن از قبيل خطابات شفاهيه بوده و از قبيل ساير تأليفات نباشد كه اين مبنا در مباحث الفاظ بايد منقح شود . اين بود خلاصه تفصيل ميرزاى قمى .\r\nو يمكن توجيه : مرحوم شيخ ابتدا به قدر امكان در توجيه و اقامهء دليل بر اين نظريه مىكوشند سپس محققانه به نقد و بررسى اين نظريه مىپردازند و قبل از بيان مطلب به دو مقدمه كوتاه نيازمنديم : 1 - بر مبناى مشهور حجيت ظواهر از باب افادهء ظن نوعى است يعنى كلام صادره از متكلم طورى باشد كه لو خلى و طبعه با قطع نظر از قرائن خارجيه براى شنوندگان ظن به مراد گوينده بياورد و مخاطب مطمئن شود كه مقصود متكلم همين ظاهر كلام است و امّا ظن شخصى به وفاق يا خلاف معيار نيست كما سيأتى در اقوال بعدى و نيز قول به تعبد هم باطل است كما سيأتى\r\n2 - آنچه وظيفه گوينده مىباشد و مطابق عقل و حكمت است آنست كه كلامش را طورى القاء كند كه مخاطبين آن و مقصودين بالافهام مراد گوينده را دريابند و اغراء به جهل نشوند و گرنه خلاف حكمت حكيم و عقل عاقل است و امّا اينكه بر گوينده فرض و لازم باشد كه كلامش را بگونه‌اى بيان كند كه حتى ديگران و غير مقصودين بالافهام هم مراد وى را متوجه شوند مورد قبول نيست و خلاف حكمت و عقل هم نيست با حفظ اين دو نكته مرحوم شيخ در توجيه سخن ميرزاى قمى مىفرمايد :\r\nفلسفه اين تفصيل آنست كه : مقصودين بالافهام يقين دارند كه گوينده\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nنسبت به آنها در مقام تفهيم است و كلامش را طورى ادا مىكند كه مخاطب مراد وى را بفهمد و لذا احتمال اينكه شايد قرينه را از وى پنهان كرده باشد نمىدهد تنها و تنها احتمال مىدهد كه شايد متكلم غافل شد و قرينه بر خلاف ظاهر نياورد و يا شايد من غفلت كردم و قرينه را نگرفتم اين احتمال را با اصل عدم غفلت برمىدارد و اصولا عقلاء عالم به چنين احتمالات موهوم و موهون اعتنا نمىكنند فلذا مظنه به مراد پيدا مىكند و مناط حجيت ظهورات هم مظنه است فيكون الظاهر فى حقه حجة ولى غير مقصودين بالتفهيم علاوه بر اينكه احتمال غفلت از گوينده يا شنونده مىدهند احتمال اختفاء قرائن هم مىدهند حال احتمال اوّل را با اصل برمىدارند و بدان اعتنا نمىكنند ولى احتمال ثانى به قوت خود باقى است فى المثل ما اگر در ميان آيات و روايات گشتيم و قرينه بر خلاف نيافتيم دليل آن نيست كه قرينه‌اى نبوده [ عدم الوجدان لا يدل على عدم الوجود 
  ] شايد قرائن حاليه - مقاميه - مقاليه‌اى بوده كه موجودين در آن عصر بوسيلهء آن مراد را فهميده‌اند ولى امروزه آن قرائن بدست ما نرسيده و ما نمىتوانيم مراد را بفهميم و در مقدمه اشاره شد به اينكه :\r\nآنچه بر متكلم لازم است مراعات حال مخاطبين و مقصودين بالافهام است و امّا رعايت حال ديگران لازم نيست و لذا احتمال اختفاء قرينه در حق ما داده مىشود و اين احتمال را با اصل نمىتوان برداشت پس ما حق نداريم به ظواهر آيات و روايات از باب ظن خاص اخذ كنيم . هذا كله اولا\r\nو امّا ثانيا : مورد بحث ما آيات و روايات است و در اين‌ها احتمال اوّل يعنى احتمال غفلت هم نسبت به گوينده منتفى است چون متكلم خدا و رسول و ائمه ( ع ) هستند كه داراى مقام عصمت هستند و احتمال غفلت در آنها راه ندارد و هم نسبت به مخاطب منتفى است چون مخاطب به اين خطابات مجتهدين هستند و آنها نيز هرچه توان داشتند در طبق اخلاص گذارده به\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nفحص و بحث پرداختند و مع‌ذلك قرائنى بر خلاف ظاهر نيافتند پس احتمال غفلت در ما نحن فيه منتفى است باقى مىماند احتمال دوّم كه بگوئيم : فلسفهء اختفاء قرائن علل و عوامل خارجيه است كه هيچ ربطى به ظهور كلام ندارند از قبيل تقطيع احاديث و يا نقل عام و عدم نقل خاص و ظلم ظالمين سبب اختفاء شده و اين احتمال قوى است و با هيچ اصلى برداشته نمىشود و بعد الفحص هم اين احتمال به قوت خود باقى است بخصوص با توجه به اينكه روايات فراوانى بدست ما نرسيده و شايد قرائن در آنها بوده و بما نرسيده و با وجود اين احتمال اطمينان به مراد متكلم از همين ظواهر موجوده حاصل نمىشود و مناط حجيت ظواهر هم افاده ظن نوعى است پس حجيت ندارد .\r\nو ثالثا : قرائن دو دسته است : 1 - لفظيه 2 - غير لفظيه ، قرائن غير لفظيه هم سه دسته‌اند : 1 - حاليه 2 - مقاميه 3 - عقليه ، قرائن لفظيه هم دو قسم‌اند 1 - متصله 2 - منفصله با حفظ اين مقدّمه مىگوئيم : برفرض بپذيريم كه بعد الفحص و اليأس يقين مىكنيم و يا مطمئن مىشويم كه قرائن لفظيه متصله‌اى در ميان نيست و گرنه بدست ما مىرسيد امّا قرائن حاليه و مقاميه را چگونه نفى كنيم ؟ شايد امام ( ع ) در مقام تقيه چنين چيزى را فرموده و شنونده كه مقصود بالافهام بوده فهميده ولى ما از آن حال اطلاعى نداريم . قرائن عقليه را چه مىكنيم ؟ شايد اين امرى كه امام فرموده عقيب حظر يا توهم حظر بوده و بر وجوب دلالت نمىكند و مقصود بالافهام اين معنا را درك كرد ولى ما از آن بىاطلاعيم ، قرائن نقليه منفصله را چه مىكنيم ؟\r\nشايد در جاى ديگر قرينهء منفصله را امام فرموده بود و مقصود بالافهام از آن خبردار بوده ولى ما نيستيم [ قرائن نقليه هم دو قسم است 1 - كلّى از قبيل لا شكّ لكثير الشك كه قرينه است براى اذا شككت فابن على الاكثر 2 - جزئى از قبيل لحم الارنب حرام مثلا كه قرينه است براى احل لكم ما فى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nالارض جميعا 
  ] حال اين احتمال را با كدام دليل نفى مىكنيد ؟ پس غير مقصودين بالافهام اجازه ندارند به ظواهر تمسك كنند .\r\nان قلت : بيشتر قرائن ، عبارتست از قرائنى كه متصل به كلام هستند و اعتماد متكلم بر قرائن منفصله بسيار نادر است و لذا بعد الفحص و اليأس نسبت به قرائن متصله ظن به عدم پيدا مىكنيم و امّا قرائن منفصله چون احتمالش مرجوح و موهوم است عقلاء عالم بدان اعتنا نمىكنند پس مىتوانيم به ظهورات تمسك كنيم و لو مقصود بالافهام نباشيم\r\nقلت : أوّلا احتمال وجود قرائن منفصله نسبت به آيات و روايات احتمالى موهوم نيست بلكه بسيار قوى است و ما از مذاق شارع بدست آورده‌ايم كه كثيرا ما مطلقى را گفته و مقيد آن را در جاى ديگر مىگويد ، عامى را مىفرمايد و مخصص آن را دهها و گاهى صدها سال بعد مىآورد و . . . و اين به جهت اعتماد بر قرائن منفصله است حال قرائن از اول منفصله باشند و يا در به دو امر متصل بوده ولى بعدها در اثر علل و عواملى قرينه جدا گشته و منفصل شده از قبيل عامل تقطيع الاخبار و عامل نقل به معنا و عامل نسيان راوى و . . . پس احتمال انفصال قرائن قوى است و با اصل قابل رفع نيست\r\nثانيا برفرض كه ما ظن به عدم قرينه پيدا كنيم مىگوئيم مظنه دليل مىخواهد شما چه دليلى داريد بر حجيت اين ظن ؟ ( هذا غاية ما يمكن من التوجيه لهذا التفصيل )\r\nو لكن الانصاف : مرحوم شيخ پس از توجيه كامل كلام ميرزا مىفرمايد : اين تفصيل به سه دليل باطل است : دليل اوّل :\r\nاگر ما به وجدان خود مراجعه كنيم خواهيم ديد كه نه در ميان عموم عقلاء و اهل لسان و نه در ميان خصوص فقها و عالمان دينى نسبت به اخذ به ظواهر فرقى ميان مقصودين بالافهام و غير مقصودين نيست بلكه هر دو\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nگروه بطور مساوى به ظواهر مراجعه نموده و بدان اخذ مىكنند امّا عند عموم العقلاء : عقلاء عالم بعد الفحص و اليأس و عدم اطلاع بر قرائن در مواردى كه گمان قرينه مىرود به ظاهر كلام اخذ مىكنند و قضاوت مىكنند به اينكه مراد فلان گوينده فلان امر است و لو خودشان مقصود بالافهام نباشند فى المثل اگر ستمگرى نامه‌اى بنويسد به يكى از عمّال خود و در ميان نامه ذكر كرده باشد كه اقتل البريد يعنى به مجرّد رسيدن نامه ، نامه‌رسان را گردن بزن حال ازقضا فرزند بريد يا همسر او يا غلام او يا خود او در وسط راه نامه را باز كرد و از مضمون آن مطلع شد كه اين نامه فتواى قتل او است آيا به اين ظاهر اعتنا نمىكند و مىگويد من كه مقصود بالافهام نيستم و . . . و نامه را به آن مأمور مىرساند يا از همان‌جا پا به فرار گذاشته و بگونه‌اى مخفى مىشود ؟ پيداست كه راه دوّم را برمىگزيند و هكذا صدها موردى كه در گفتارهاى روزمرّه خودمان داريم ، پس عقلاء عالم ترتيب اثر مىدهند و فرقى ميان مقصودين و غير مقصودين نمىگذارند\r\nو امّا خصوص علما و مجتهدين : اگر به كتب فقهيه از قديم الايام تا به امروز بنگريم و سيرهء فقها را در لابلاى كتب آنها جستجو كنيم خواهيم ديد كه آنها نيز در تمام موارد چه نسبت به احكام شرعيه جزئيه كه مربوط به موضوع معين خارجى است و چه نسبت به احكام شرعيه كليه كه از ائمه ( ع ) صادر شده فرقى ميان مقصودين بالافهام و غير مقصودين نمىگذارند بلكه ابتدا در اطراف اين ظهور فحص و بحث مىكنند و اگر قرينه بر خلاف نيافتند به همين ظاهر اخذ مىكنند و لو مخاطب مستقيم نباشند امّا در احكام جزئيه : فرض كنيد شخصى وصيتنامه‌اى نوشته و در آن آقاى زيد را وصى خود قرار داده و به او خطاب كرده كه بعد از مرگ من چنين و چنان كن حال موصى مرده و آقاى موصى اليه يعنى زيد هم نيست آيا فقيه معطل مىشود كه ماها كه\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمقصود بالافهام نبوده‌ايم پس نمىتوانيم به ظاهر وصايا عمل كنيم و يا بدون معطلى فتوا به وجوب عمل برطبق آن مىدهد ؟ يا فرض كنيد شخصى پيش قاضى شهر اقرار مىكند كه لزيد علىّ الف درهم حال آن قاضى مرد ولى قاضى ديگرى كه در همان جلسه بود اين كلام را شنيده يا پرونده را خواند آيا مردّد مىشود يا دستور مىدهد كه هزار درهم را به حكم ظاهر اقرارت بايد بپردازى ؟\r\nواضح است كه راه دوّم را انتخاب مىكند . و هكذا صدها و هزاران مورد ديگر كه مربوط به موضوعات خارجيه مىشود .\r\nو امّا در احكام كليه : مقدمه : بدون شك ماها نسبت به روايات صادره بخصوص آنها كه در مقام جواب سؤال بوده مقصود بالافهام نيستيم مع‌ذلك سيرهء علما بر اينست كه همه جا براى استنباط احكام شرعيه كليه به روايات مراجعه مىكنند و بعد الفحص و الياس به ظواهر آنها استناد مىكنند و كتب فقهيه از اين معنا مملوّ است و تا به حال احدى از فقهاء مشاهده نشده كه بگويد ما كه مقصود بالافهام نبوديم پس نبايد به ظهور تمسك كنيم خير همه جا عكس آن مشاهده شده\r\nو دعوى كون : اگر شما به نمايندگى از ميرزاى قمى ادعا كنيد كه اينكه فقهاء به ظواهر اخبار معصومين ( ع ) تمسك مىكرده و مىكنند شايد براى اين باشد كه مبناى آنان با مبناى ميرزا فرق دارد يعنى مشهور اين روايات را از قبيل كتب و تاليفات مصنفين مىدانند كه همهء انسانها تا قيام قيامت نسبت به آن مقصود بالافهامند و لذا به ظواهر اخبار عمل مىكنند ولى ميرزا چنين مبنائى را قبول ندارد و لذا مىگويد : ما حق نداريم به ظواهر اخذ كنيم پس بحث مبنائى است . مرحوم شيخ ره مىفرمايد : اولا اين ادعا واضح الفساد است\r\nيعنى معقول نيست بگوئيم : فقهاء عظام در طول تاريخ خود را نسبت\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nبه اخبار ائمه ( ع ) حتى اخبارى كه در جواب سؤال فرد خاصى بوده مقصود بالافهام و مخاطب مستقيم مىدانند و لذا عمل مىكنند هذا ممّا لا يتفوه به المتفقهة فضلا عن الفقهاء العظام بلكه عمل علماء به ظواهر اخبار بر اساس همان شيوهء معروفهء عند العقلاء بوده و ثانيا اگر آقايان فقهاء اخبار را از قبيل تاليفات مصنفين مىدانند پس بايد قرآن را بطريق اولى جزو تاليفات مصنفين بدانند چون قرآن از يك متكلم و به يك شيوه صادر شده ولى اخبار از چهارده معصوم در دوره‌هاى مختلف صادر شده با وجود آن‌همه احتمالات از تقيّه و غير آن پس قرآن اولى است كه از اين قبيل باشد آنگاه اگر اين حرف را زديم ديگر تفصيل ميرزاى قمى ثمر ندارد چون خود او قبول دارد كه اگر ظاهر كلام از قبيل تصنيف مصنفين باشد از باب ظن خاص حجت است و كلام او در كلامى است كه اين‌چنين نباشد و قرآن و سنت هم از قسم اولند پس به عقيدهء ميرزا هم ظواهر آن دو از باب ظن خاص حجت است .\r\nخلاصه اينكه : سيرهء مستمره فقها بر اين بوده كه به ظواهر آيات و روايات اخذ مىكردند و اين اخذ هم براساس ظن مطلق و دليل انسداد نبوده زيرا انفتاحيون هم به ظواهر اخذ مىكردند منكرين عمل به خبر واحد هم به ظواهر اين اخبار عمل نموده‌اند پس براساس انسداد نيست بلكه براساس سيرهء عقلائيه است و همچنين سيرهء اصحاب ائمه ( ع ) هم بر اين بوده كه فرقى نمىگذاشتند ميان احاديثى كه مستقيما از لبهاى درر بار امام شنيده بودند يا احاديثى كه بتوسط راوى ديگر از امام مىشنيدند و به هر دو عمل مىكردند آرى اوّل فحص مىكردند و بعد از اطمينان از نبود قرائن به ظهورات تمسك مىكردند . پس عقلا - فقهاء - اصحاب الائمه ( ع ) و اصحاب النبى همه و همه فرق نگذاشته‌اند ميان مقصودين بالافهام و غير مقصودين .\r\nقوله مع انّ التوجيه : دليل دوّم :\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nشما فرموديد : مقصودين بالافهام فقط احتمال غفلت مىدهند و با اصالة عدم الغفلة و الخطأ اين احتمال را برمىدارند و اين اصل حجت است به حكم بناء عقلا ولى غير مقصودين بالافهام علاوه بر احتمال غفلت احتمال اختفاء قرينه را هم مىدهند يعنى احتمال مىدهد كه شايد اين ظاهر مراد متكلم نبوده و با قرائن حاليه يا عقليه يا مقاليهء منفصله مراد واقعىاش را كه خلاف ظاهر بوده فهمانده ولى ما كه غير مقصود بوديم متوجه نشديم بايد اين احتمال را هم نفى كنيم يعنى بگوئيم : الاصل حجية الظواهر مطلقا يا بگوئيم الاصل عدم القرينة مطلقا چه نسبت به احتمال غفلت و چه احتمال اختفا و ما دليلى بر حجيت اين اصل نداريم ، اگر بگوئيد بناى عقلا دليل است خواهيم گفت : هذا اول الكلام كه آيا در اينجا هم بناى عقلا جارى و سارى است يا خير\r\nحال ما مىگوئيم : اين توجيه شما سبب نمىشود كه ما فرق بگذاريم ميان مقصودين و غير مقصودين بلكه سبب مىشود كه ما فرق بگذاريم ميان مخاطبين شفاهى و مخاطبين غير شفاهى يعنى بگوئيم : مخاطب شفاهى به ظاهر كلام مىتواند اخذ كند ولى مخاطب غير شفاهى چه مقصود بالافهام باشد و يا نباشد حق ندارد به ظواهر اخذ كند زيرا كه مشافهين احتمال اختفاء قرينه نمىدهند بلكه فقط احتمال غفلت مىدهند و اصالة عدم الغفله را كه حجت است جارى مىكنند ولى غير مشافهين يعنى غائبين و معدومين اگرچه مقصود بالافهام باشند احتمال قرائن حاليه و مقاليه مىدهند و نمىتوانند اصالة عدم القرينه جارى كنند لعدم الدليل على حجيته ، و شارع هم مقصر نيست بلكه عوامل خارجى مقصرند\r\nبه بيان ديگر : اينكه شما مىگوئيد : ظواهر نسبت به مقصودين بالافهام از باب ظن خاص حجّت است ما مىگوئيم : اين ظن خاص از كجا حاصل\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nشده ؟ اگر از راه مشافهت حاصل شده به اينكه مشافه اصل عدم غفلت جارى مىكند و اين اصل هم حجت است پس مظنه به عدم غفلت پيدا مىكند خواهيم گفت اين اصل در حق غائبين و معدومين جارى نيست چه مقصود بالافهام باشند و چه نباشند و اگر از راه اجراء اصالة عدم القرينه حاصل شده خواهيم گفت اين اصل در حق غائبين و معدومين هم جارى است كه بعد الفحص و الياس اصالة العدم جارى كنند چه مقصود بالافهام باشند و چه نباشند اگر اصل عدم قرينه حجت است لا فرق ميان مقصودين و غير مقصودين .\r\nقوله و مما يمكن ان يستدل : دليل سوّم : علاوه بر اينكه در بيان اول ثابت شد كه اهل اللسان عموما و فقهاء عظام خصوصا فرقى ميان مقصودين و غير مقصودين نمىگذارند ، علاوه بر اين روايات متواتره‌اى داريم [ تواترشان معنوى است يعنى همه در يك قدر جامع مشتركند 
  ] مبنى بر اينكه ائمه ( ع ) اصحاب خود را فرمان مىدادند به رجوع به ظواهر و اخذ به ظواهر كتاب و دستور مىدادند كه اخبار را به قرآن عرضه كنيد و با ميزان قرآن آنها را وزن كنيد و موافق ظاهر را گرفته و مخالف آن را طرح كنيد و سابقا در جواب چهارم اخباريين به طوائفى از اين روايات اشاره كرديم حال يا اين اخبار همان‌طورىكه از لحاظ سند قطعى هستند چون متواترند همچنين از لحاظ دلالت هم نص مىباشند پس طبق دستور خود ائمه ( ع ) ما مجازيم به ظواهر قرآن مراجعه كنيم و بعد الفحص و اليأس بدان عمل كنيم و لو مقصود بالافهام نباشيم و يا اگر هم از لحاظ دلالت ظهورى و ظنى باشند مىگوئيم : بدون شك اين ظواهر براى مشافهين حجت بوده و بر اصحاب ائمه ( ع ) وظيفه و فرض بوده كه به ظواهر رجوع كنند و وقتى براى آنها ثابت شد مىگوئيم اجماع و بلكه ضرورت دين قائم است بر اينكه ما معدومين با موجودين در آن عصر در\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nهمه تكاليف مشترك هستيم پس ما نيز وظيفه داريم به ظواهر قرآن مراجعه كنيم ( مقصود بالافهام باشيم يا نه ) فثبت المطلوب ،\r\nقوله و مما ذكرنا : ميرزاى قمى پس از اينكه ادعا نموده كه ظواهر قرآن نسبت به ما از باب ظن خاص حجت نيست فرموده : اگر كسى بگويد اخبار ثقلين [ انى تارك فيكم الثقلين . . . 
  ] كه عند الفريقين از متواتراتند دلالت دارند بر اينكه قرآن در حق همگان تا قيامت حجت است چه آنها كه مقصود بالافهام بوده‌اند و چه ماها كه مقصود بالافهام نيستيم .\r\nما خواهيم گفت : اين روايات ظهور دارند در جواز تمسك به قرآن و نص نيستند كه قابل خدشه نباشند دليل بر ظهور هم اينست كه يحتمل مراد اين باشد كه به ظواهر بدون بيان اهل بيت مىشود تمسك كرد و يحتمل مراد اين باشد كه به ظواهر بعد از تفسير اهل بيت مىشود مراجعه كرد و اخبارى همين معنا را مدعى بود حال اگر اين حديث نص بود جا براى ادعاى اخبارى نبود و وقتى اين احاديث ظهورى بود استدلال به ظاهر اين احاديث براى اثبات حجيت ظواهر مطلقا مصادره به مطلوب است يعنى هذا اول الكلام كه آيا اين ظهور در حق ما حجت است يا نه چون بحث ما در ظواهر كتاب تنها نيست بلكه در ظواهر سنت هم هست كه آيا نسبت به غير مشافهين حجت است يا نه ؟\r\nشيخ مىفرمايد از دليل سومى كه ما آورديم جواب اين سخن داده مىشود و آن اينكه : اوّلا ما براى حجيت ظواهر به احاديث ثقلين تمسك نمىكنيم بلكه عمده دليل ما روايات متواترى بود كه در بالا اشاره شد و گفتيم دلالت آنها نص و قطعى است پس به ظهور براى اثبات حجيت ظهور تمسك نكرديم تا بگوئيد مصادره است و ثانيا از راه اشتراك احكام ثابت مىكنيم\r\nقوله بل يمكن ان يقال : اساسا ممكن است بگوئيم : حديث ثقلين از\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nما نحن فيه اجنبى است بيان ذلك : در اينجا دو مقام از بحث است : 1 - پس از احراز اطاعت و عصيان و به عبارت ديگر پس از احراز واجبات و محرمات به ثقلين تمسك كنيم 2 - براى احراز وجوب و حرمت به ثقلين تمسك كنيم بنا بر احتمال ثانى حديث به درد ما نحن فيه مىخورد ولى شايد احتمال اول مراد باشد پس به درد ما نمىخورد .\r\nفافهم : شايد اشاره باشد به اينكه حديث ثقلين اطلاق مطالبى دارند و با هر دو مقام سازگار است .\r\n\r\n( نظريهء صاحب معالم )\r\nقوله : ثم ان لصاحب المعالم :\r\nجناب صاحب معالم در مبحث حجيت ظواهر مطالبى دارند كه تقريبا با تفصيل محقق قمى سازگار است و آن اينكه : مرحوم شيخ جليل القدر صاحب معالم براى اثبات حجيت خبر واحد به چهار دليل تمسك كرده‌اند دليل چهارمشان عبارتست از دليل انسداد ، در اين دليل ايشان مقدماتى چيده‌اند و خلاصه اينكه : از ضروريات دين و مذهب كه صرفنظر كنيم باب علم نسبت به ساير احكام شرعيه فرعيه نظريه مسدود است بدليل اينكه در زمانهاى ما اجماعات محصله كه از محالات است ، سنت متواتره نيز بسيار نادر است و اصل برائت يعنى استصحاب عدم ازلى هم كه حد اكثر گمان‌آور است [ بر مبناى متقدمين كه استصحاب را به حكم عقل ثابت مىكردند و آن را موجب ظن مىدانستند 
  ] و ظواهر قرآن هم كه ظنى الدلالة است و اخبار آحاد هم كه ظنى السند و الدلالة هستند پس راه علم قطعى به احكام شرعيه به روى ما مسدود است و پس از بيان اين مقدمات نتائجى گرفته از جمله اين در زمان انسداد همه ظنون مساوىاند سپس دو اشكال را مطرح نموده و جواب داده\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاشكال دوّم اينست است : اگر كسى بگويد ما قبول نداريم كه ظواهر كتاب ظنى الدلالة باشند بلكه مدعى هستيم كه ظواهر قرآن يقين‌آور است و اين ادعا را از راه انضمام يك مقدمه خارجيه اثبات مىكنيم و آن اينكه : عقل مىگويد : از مولاى حكيم قبيح است كه سخنى را به زبان بياورد و از آن خلاف ظاهر را اراده كند ولى قرينه‌اش را نياورد چون اغراء به جهل است روى اين اصل اگر مولاى حكيم كلامى را فرمود كه ظهور در معنائى داشت و قرينه‌اى هم بر خلاف آن نياورد ما قطع پيدا مىكنيم به اينكه همين ظاهر مراد است پس اوّلا ظواهر كتاب يقين‌آور است و ثانيا برفرض بپذيريم كه ظواهر قرآن گمان آورند خواهيم گفت : حجيت آنها از باب ظن خاص است چون پشتوانه قاطع دارد كه همانا بناء عقلا باشد نظير شهادت عدلين در موضوعات كه ظن خاص است و لا ريب در اينكه همان‌طورىكه باى جود علم بسراغ ظن نمىرويم همچنين با وجود ظن خاص به سراغ ظن مطلق و اصول عمليه نمىرويم .\r\nصاحب معالم مىفرمايد : ما جواب مىدهيم به اينكه :\r\nبه اعتقاد ما خطابات قرآنيه عموما از قبيل خطابات شفاهى است و خطابات شفاهيه مخصوص موجودين و حاضرين در جلسه مىباشد و غائبين و معدومين را شامل نمىشود و اگر امروزه احكام و وظائف مخاطبين مشافهى قرآن در حق ما نيز ثابت است بر اساس اجماع و ضرورت دين است كه دلالت دارند بر اشتراك ما با مشافهين در واجبات و محرمات الهى ، حال وقتى خطابات مختص به مشافهين شد پس ما معدومين در آن عصر حق نداريم به ظواهر آيات تمسك كنيم زيرا احتمال قوى مىدهيم كه شايد قرائنى بوده و بدست ما نرسيده و وجود قرائن را در موارد قابل توجهى از آيات يقين داريم حال نسبت به موارد مشكوكه هم احتمال مىدهيم كه ظاهر مراد نبوده ولى قرينهء آن بدست ما نرسيده و با وجود اين احتمال ما حق نداريم به ظواهر\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nكتاب از باب ظن خاص تمسك كنيم آرى از باب ظن مطلق مىتوان به آن تمسك كرد و وقتى حساب ظن مطلق مطرح شد ديگر ظن حاصله از ظواهر كتاب با ظن حاصله از بقيه طرق فرقى ندارد .\r\nمرحوم شيخ انصارى مىفرمايد : اولا اين سخن از جهاتى داراى اجمال و ابهام است از جمله اينكه فرمود : ما مخاطب قرآن نبوده و مقصود بالافهام نيستيم آرى اگر بوديم به ظواهر عمل مىكرديم امّا آيا از باب قطع يا از باب ظن خاص مشخص نكرد .\r\nثانيا ايرادات فراوانى دارد كه مرحوم آشتيانى در بحر الفوائد به هفت ايراد اشاره نمود از جمله :\r\n1 - فرموديد : اصل برائت حد اكثر مفيد ظن است ما مىگوئيم اصل برائت يا استصحاب برائت يك اصل تعبدى است نه مفيد علم است و نه ظن بلكه صرفا به درد مقام عمل مىخورد\r\n2 - فرموديد : نسبت به حجيت ظواهر ميان مشافهين و غير مشافهين فرق است ما مىگوئيم : قبلا در جواب اوّل از ميرزاى قمى ثابت شد كه عند العقلاء و العلماء و اصحاب الائمه ( ع ) فرقى ميان مقصودين و غير مقصودين - مشافه و غير مشافه نيست\r\n3 - فرموديد : تمام خطابات قرآنيه از قبيل خطاب شفاهى است درحالىكه در مباحث عام و خاص معالم فرموديد تنها خطاباتى كه با صيغهء يا ايها الذين آمنوا و . . . شروع مىشود خطاب شفاهى است . پس سخن صاحب معالم هم قابل قبول نيست .\r\n\r\n4 - قول چهارم و تفصيل سوم در باب حجيت ظواهر :\r\nقوله ثم انك قد عرفت : دو مقدّمه : 1 - قبلا اشاره شد به اينكه مناط و معيار در حجيت ظواهر بر مبناى مشهور عبارتست از ظهور عرفى يا ظن\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nنوعى و يا ظن شأنى و لا غير\r\nمنظور از ظهور عرفى عبارتست از : كون الكلام بحيث يحمل عرفا على ذلك المعنى\r\nمنظور از ظن نوعى عبارتست از : كون الكلام بحيث يحصل منه لنوع افراد البشر الظن بمراد المتكلم\r\nمنظور از ظن شأنى در مقابل ظن فعلى عبارتست از اينكه : كلام بگونه‌اى باشد كه شأنيت و اقتضا و قابليت داشته باشد كه براى شنوندگان ظن به مراد بياورد اگرچه فعلا براى فلان شنونده و به همان بيننده در اثر وسوسه ظن به مراد حاصل نشود و يا براى فردى كه زود باور است قطع به مراد حاصل شود\r\nپس مناط در حجيت ظواهر عبارتست از ظهور كلام در مراد متكلم به ظهور عرفى و عقلائى البته ظهور كلام در مقصود متكلم بر دو قسم است :\r\n1 - ظهور وضعى يعنى ظهورى كه از علم به وضع سرچشمه مىگيرد نظير ظهور اسد در حيوان مفترس در مثال رأيت اسدا كه از وضع واضع و علم مخاطب به آن ناشى مىشود\r\n2 - ظهور با قرينه يعنى ظهورى كه بتوسط قرائن مقاليه و مقاميه براى كلام حاصل مىشود نظير ظهور اسد با كمك قرينه يصارع در رجل شجاع در مثال رأيت اسدا يصارع\r\nهركدام كه باشد فرقى به حال ما ندارد زيرا كه عند العقلاء اسد بدون قرينه ظهور در حيوان مفترس دارد و مع القرينه ظهور در رجل شجاع و در هر حال ظهور كلام متبع است مقدمه دوّم قضاوتهاى عرفى و عقلائى هم روى نوع و اكثريت است يعنى اگر كلامى براى عامه مردم گمان‌آور بود در حق همگان حجت است چه براى فلان شخص ظهور در مراد داشته باشد يا خير\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nو اگر همين شخص مخاطب به خطاب بود و امتثال نكرد و بهانه آورد كه من ظن به مراد پيدا نكردم اين عذر عند العقلاء مقبول نبوده و وى را مستحق ملامت مىدانند و بالعكس اگر كلامى براى عامّه اجمال داشت و ظهور در فلان معنا نداشت براى همگان ملاك است و فلان گوينده نمىتواند بگويد به نظر خودم كلام من در فلان معنا ظهور داشت و شما امتثال نكرديد و مؤاخذه داريد عقلا او را مذمّت و مسخره مىكنند با حفظ اين مقدّمه تفصيل چهارم را در باب حجيت ظواهر شروع مىكنيم :\r\nبعضىها گفته‌اند : ظواهر مادامى حجيت دارند كه مظنه‌اى بر خلاف آنها نباشد و گرنه وجود ظن بر خلاف جلو حجيت ظواهر را سد مىكند [ البته ظن بر خلاف دو گونه است : 1 - ظن معتبر بر خلاف ظاهر باشد نظير خبر ثقه بر خلاف عام قرآنى در اينجا بلا اشكال مانع است 2 - ظن غير معتبر بر خلاف ظاهر باشد نظير شهرت فتوائيه بر خلاف ظاهر خبر فى المثل خبر مىگويد فلان امر واجب است ولى شهرت بر حرمت آن قائم شده و شهرت هم از ظنون غير معتبره است كما سيأتى محلّ بحث ما در اين قسم است 
  ] بعد اين بعض شاهدى از سيرهء علماء براى صدق مدعاى خويش آورده و آن اينكه :\r\nگاهى در ابواب فقهيه مىبينيم حديث صحيحى وجود دارد مع‌ذلك چون با فتواى مشهور مخالفت دارد فقهاء در آن مورد توقف نموده و طبق حديث فتوى نمىدهند و بعضا حديث را طرح نموده و به سراغ اصول عمليه مىروند با اينكه خود همين فقهاء عظام شهرت فتوائيه را از ظنون معتبره نمىدانند پس بايد تفصيل داد .\r\nمرحوم شيخ مىفرمايد : همان گونه كه كرارا گفته‌ايم و در مقدمه اين تفصيل هم آورديم مدرك حجيت ظواهر عبارتست از بناء عقلاء عالم و عقلاء جهان به ظواهر تمسك مىكنند بدون اينكه فرق بگذارند ما بين مواردى كه ظن\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nغير معتبر بر خلاف باشد با مواردى كه نباشد و امّا شاهدى كه شما آورديد جوابش اينست كه : شهرت فتوائيه با ظهور و دلالت خبر مزاحمتى ندارد تا جلو عمل به ظهور را بگيرد بلكه با صدور و سند حديث مزاحمت دارد به عبارت ديگر شهرت جلو حجيت خبر از لحاظ ظهور را سد نمىكند بلكه مانع از حجيت خبر از لحاظ سند است بيان ذلك : حجيت خبر واحد در گرو ادلّهء اربعه‌اى است كه بر حجيت آن اقامه شده و بقول مرحوم آشتيانى در بحر الفوائد ص 109 : انّ العمدة فى المسألة الاجماع قولا و عملا و ليس منعقدا على الخبر المخالف لفتوى المشهور امّا اگر در موردى حجيت سندى را احراز كرديم نظير ظواهر كتاب و سنت متواتره مخالفت با شهرت ضربه‌اى به آن نمىزند شاهد مطلب آنست كه اگر حديث ظهور در عموميت يا اطلاق داشته باشد و شهرت بر خلاف اين ظاهر باشد احدى از علماء در عمل به ظهور درنگ نمىكنند و به شهرت اعتنا نمىكنند پس مزاحمت شهرت با سند است در باب خبر واحد نه با ظهور و دلالت بعد از احراز سند خلاصه نزاع صغروى است نه كبروى\r\n\r\n5 - تفصيل چهارم و قول پنجم در مسئله حجيت ظواهر :\r\nبعضى از متاخر المتاخرين كه از معاصرين مرحوم شيخ هستند يعنى مرحوم كلباسى صاحب اشارات در باب حجيت ظواهر تفصيل ديگرى داده و آن اينكه : مناط در حجيت ظواهر عبارتست از اينكه يا از ظاهر كلام ظن فعلى به وفاق حاصل شود تا اين ظهور حجت شود و يا اگر ظن شخصى به وفاق حاصل نشد لااقل ظن فعلى بر خلاف آن ظاهر حاصل نشود [ البته ظن بر خلاف اگر معتبر باشد كه حتما مانع است كلام در ظن غير معتبر است مثل قول فاسق 
  ] پس اگر هيچ‌كدام نبود يعنى نه ظن فعلى به وفاق و نه عدم ظن بر خلاف بلكه ظن فعلى بر خلاف بود و لو غير معتبر باشد جلو حجيت ظهور\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nرا مىگيرد .\r\nمرحوم شيخ مىفرمايد : مدرك حجيت ظواهر بناء عقلا است و عند العقلاء ظن فعلى نفيا و اثباتا به وفاق يا به خلاف ملاك نيست يعنى ظن فعلى به وفاق حاصل شود ظاهر كلام حجت است ، ظن فعلى به خلاف حاصل شود ظاهر حجت است ظن شخصى به هيچ طرف هم حاصل نشود باز ظاهر حجت است و مخالفت آن موجب ملامت است و شاهد مطلب اينست كه : مرحوم امين استرابادى [ رئيس الاخباريين 
  ] هم كه در باب حجيت استصحاب ظن شخصى را ملاك نمىگيرد فرموده : استصحاب حكم عام و مطلق جزء استصحابات مجمع عليها است [ همانند استصحاب عدم نسخ كه مجمع عليه است 
  ] منظور اينست كه ما ظن شخصى داشته باشيم يا نه ، اگر هم داشتيم به وفاق باشد يا به خلاف فرقى ندارد بلكه در همه جا حكم عام را كه عموميت باشد و حكم مطلق را كه ظهور اطلاقى باشد استصحاب مىكنيم ، پس مطلب منحصر به اصوليين نيست بلكه اخباريين هم به اين امر معترفند كه ظن شخصى ملاك نيست و مطلب اجماعى است البته جناب استرابادى تعبير كرد به استصحاب حكم عام و مطلق ما در اين تعبير اشكال داريم و مىگوئيم : اين استصحاب ، استصحاب به اصطلاح اصولى نيست كه داراى اركانى از قبيل يقين سابق و شك لاحق باشد زيرا كه استصحاب عبارتست از ابقاء ما كان آن هم به ابقاء تعبدى كه متفرع است بر شك در بقاء آن شىء [ چنان كه در جلد چهارم شرح اصول فقه آورده‌ام 
  ] و ظهورات قابل شك نيست چون ظهور يك امر وجدانى عرفى است كه يا عند العقلاء هست و يا نيست و در هر حال جاى استصحاب نيست مگر اينكه توجيه كنيم و به استصحاب مصطلح برگردانيم يعنى بگوئيم مراد از استصحاب عموم استصحاب عدم حدوث مخصص است [ استصحاب وجودى را به عدمى ارجاع كنيم 
  ] كه در اين صورت اركان\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nاستصحاب تمام است ولى به‌هرحال مطلب مسلم است كه ظن شخصى تاثيرى ندارد .\r\n\r\n6 - تفصيل پنجم و قول ششم :\r\nمرحوم شيخ محمد تقى اصفهانى صاحب هداية المسترشدين معروف به صاحب حاشيه در باب حجيت ظواهر و جريان اصالة الحقيقة چنين تفصيل داده :\r\nگاهى يقين داريم كه قرينه‌اى بر خلاف ظاهر نيست در اينجا بلا اشكال اصالة الحقيقه جارى نموده و به ظهور عمل مىكنيم و گاهى يقين داريم كه قرينه‌اى بر خلاف ظاهر هست و مدلول قرينه هم واضح است مثل رأيت اسدا يرمى در اينجا هم بلا اشكال جاى استدلال به اصالة الحقيقة نيست .\r\nو گاهى شك داريم در اصل وجود قرينه فى المثل عامى از مولى صادر شده مبنى بر اينكه اكرم العلماء و ما شك داريم كه آيا مخصص متصل يا منفصلى دارد يا خير در اينجا هم به اصالة العموم تمسك مىكنيم و گاهى شك داريم در قرينيت يك امر موجود منفصل يعنى كلامى از مولى جداى از عام صادر شد كه آن كلام مجمل است و احتمال مىدهيم كه خلاف ظاهر مراد متكلم بوده و به اين امر منفصل اعتماد كرده ولى يقين نداريم مثلا بدنبال اكرم العلماء مع الفاصلة فرمود لا تكرم زيدا ولى زيد مردد است ميان زيد عالم و زيد جاهل و لذا احتمال تخصيص مىدهيم لاحتمال قرينية الموجود در اينجا هم به اصالة العموم ، تمسك مىكنيم .\r\nو گاهى كلام مقرون است به امرى كه صلاحيت قرينيت دارد ولى يقين به آن‌هم نداريم اعمّ از اينكه آن امر قرينه حاليه باشد نظير مجازات مشهوره كه مجاز مشهور بودن صلاحيت دارد كه كلام را از ظهور بياندازد و مجمل سازد و يا ما يصلح للقرينيه لفظ متصل به عام باشد نظير استثنائى كه عقيب جمل\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمتعدد وارد شده حال در اين‌چنين مواردى ما نمىتوانيم به اصالة الحقيقة و يا اصالة الظهور تمسك كنيم\r\nمرحوم شيخ مىفرمايد : تمام اين تفاصيل متين و قابل قبول است ولى از ما نحن فيه خارج است يعنى تفصيل در كبراى كلى حجيت ظواهر نيست كه بگويد در فلان مورد ظهور حجت و در فلان مورد حجت نيست بلكه تفصيل در صغراى مطلب است كه در كجاها كلام ظهور عرفى دارد و بدنبال آن ظهور حجت است و در كجاها ظهور عرفى نيست و حجيت هم نيست ما هم اين را قبول داريم و توضيح هم مىدهيم : در مواردى كه كلام مقرون باشد به چيزى كه صلاحيت قرينيت دارد چه حال و چه مقال در آنجا انصاف آنست كه عند العرف هم كلام اجمال پيدا مىكند و قابل تمسك نيست نظير مثالهاى زير :\r\n1 - در مجازات راجحه و مشهوره نظير مجازيت امر در استحباب و نهى در كراهت جماعتى توقف كرده‌اند و گفته تعيين هريك از حقيقت و مجاز محتاج به قرينه است البته جماعتى هم گفته‌اند در همين مورد هم عند الاطلاق كلام بر حقيقت حمل مىشود و مجازيت محتاج به قرينه است .\r\n2 - در عموماتى كه پشت سر آنها ضميرى ذكر شده كه به بعض افراد عام برمىگردد و صلاحيت قرينيت دارد مثل  « وَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ   وَ بُعُولَتُهُنَّ أَحَقُّ بِرَدِّهِنَّ »  در اينجا هم گفته‌اند كلام مجمل مىشود و نتوان عام را بر عمومش حمل كرد\r\n3 - در استثنائى كه عقيب جمل متعدّد وارد شده و صلاحيت عود به همه را دارد مثل اكرم العلماء و جالس الحكماء و اطعم الفقراء الا الفاسقين منهم در اينجا هم جمعى گفته‌اند كلام مجمل شده و قدر متيقن را بايد گرفت\r\n4 - در امرهائى كه عقيب توهم حظر و نواهىاى كه بدنبال توهم ايجاب وارد شده اين وقوع عقيب توهم حظر يا ايجاب صلاحيت دارد كه قرينه شود\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبراى اينكه امر ظهور در وجوب و نهى ظهور در حرمت پيدا نكند .\r\nو هكذا موارد فراوانى كه كلام محفوف شده به امر حالى يا مقالى و آن امر لايق قرينه بودن است و امّا در مواردى كه شك ما در اصل وجود قرينه و يا شك ما در قرينيت موجود منفصل باشد احدى از علماء توقف نكرده و به احتمال اينكه شايد خطاب منفصل مجمل قرينه بر خلاف ظاهر عام باشد اعتنا نكرده‌اند بلكه به عكس ظهور عام را مبين اجمال مجمل گرفته‌اند\r\nفى المثل اگر اول فرموده اكرم العلماء سپس فرموده لا تكرم زيدا و مراد از زيد مجمل است كه زيد عالم است يا جاهل اينجا اصالة العموم جارى كرده و لا تكرم زيدا را بر زيد جاهل حمل مىكنيم\r\n\r\n7 - تفصيل ششم و قول هفتم :\r\nدر مقابل تفصيل قبلى كه متين بود تفصيل ديگرى مطرح است كه ضعيف و موهون است و اين تفصيل تنها در قسمت قرينيت موجود منفصل از تفصيل قبل است و آن اينكه : امر موجود منفصلى كه احتمال مىدهيم قرينيت او را بر دو قسم است :\r\n1 - گاهى آن امر منفصل از امارات غير معتبره است در اينجا به اصالة الحقيقة تمسك نموده و به اين امر منفصل اعتنا نمىكنيم فى المثل در حديث متواتر آمده احلّ لكم ما فى الارض جميعا و در خبر فاسقى وارد شده كه :\r\nفلان شىء حرام است اينجا به عموم تمسك مىكنيم\r\n2 - و گاهى آن امر منفصل از امارات معتبره است در اينجا جلو اصالة الحقيقة را مىگيرد فى المثل در سنت متواتره آمده : اكرم العلماء و در سنت متواترهء ديگر آمده لا تكرم زيدا اينجا نتوان به عام عمل كرد چون ظن به مراد نمىآورد\r\nان قلت : چه اشكالى دارد به عام عمل كنيم از باب تعبد چه ظن به\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nمراد بياورد يا خير ؟\r\nقلت : ما دليلى بر حجيت عمل به ظهورات از باب تعبد نداريم بلكه از باب ظن حجت است\r\nان قلت : آيا اجماع قائم نيست بر عمل به ظهور از باب تعبد ؟\r\nقلت : خير جاى ادعاى چنين اجماعى نيست زيرا بسيارى از محققين در مسئله دوران ميان حقيقت و مجاز مشهور توقف كرده‌اند و به حقيقت تمسك نكرده‌اند درحالىكه اگر تعبدى بود مىبايست عمل مىكردند .\r\nمرحوم شيخ مىفرمايد : از بيانات ما در رابطه با تفصيل قبل جواب اين تفصيل داده شد و آن اينكه احدى از علماء در ظهور كلام توقف نكرده‌اند به صرف اينكه خطاب ديگرى مجمل بوده بلكه اى چه‌بسا با ظهور آن اين اجمال را هم تفسير كرده‌اند فلا وجه للتفصيل\r\nو امّا شاهدى كه در آخر آورديد مبنى بر توقف مشهور در دوران بين الحقيقة و المجاز المشهور و يا موارد چندى كه ما اشاره كرديم و شما نياوردى آنجا از باب اينست كه وقتى كلام محفوف بود به ما يصلح للقرينية از ظهور مىافتد و مجمل مىشود عند العرف و لذا قابل تمسك نيست پس همه جا معيار اينست كه اگر عند العرف كلام ظهور داشت بدان تمسك مىشود بدون فرق گذاشتن ميان تفاصيل مذكور و هركجا ظهور عرفى نبود كلام قابل استفاده نيست .\r\nپايان مبحث كبروى يعنى ( حجيت ظواهر )\r\n* * *\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n\r\n2 ( و اما القسم الثانى ) ( بحث صغروى ) ( يا بحث در اصل ظهور )\r\nهمان‌طور كه مكرّر گفته شد در رابطه با ظواهر كلمات دو مقام از بحث وجود دارد :\r\nمقام اوّل يا بحث كبروى پيرامون حجيت ظواهر بود يعنى پس از اينكه اصل ظهور مسلّم و محرز شد بحث مىكرديم كه آيا اين ظهور حجيت هم دارد يا خير ؟ در اين زمينه هفت نظريه مطرح شد و قول حق به عقيدهء مرحوم شيخ همان رأى مشهور بود كه ظواهر مطلقا حجيت دارند آن هم از باب ظن خاص يعنى ظنى كه دليل خاص بر حجيت آن قائم شده كه بناء عقلا باشد نه از باب ظن مطلق مقام دوّم يا بحث صغروى پيرامون شناسائى اصل الظهور است كه آيا فلان كلام ظهور در فلان معنا دارد يا خير ؟ چند مثال :\r\n1 - آيا كلمهء صعيد در لغت عرب به معناى مطلق وجه الارض است يا به معناى خصوص تراب خالص ؟\r\n2 - آيا صيغهء افعل ظهور در وجوب دارد يا استحباب ؟ هر دو مثال از الفاظ مفرده است منتهى در اوّلى سؤال از ظهور مادهء مفرده و در دوّمى سؤال از ظهور هيئت مفرده است\r\n3 - آيا جملهء شرطيه ظهور در مفهوم دارد يا خير ؟ مثال هيئت تركيبيه است .\r\n4 - آيا امر عقيب حظر ظهور در مجرّد رفع الحظر دارد بدون اثبات\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nحكمى از احكام شرعيه ؟ يا ظهور در اباحه بالمعنى الاخص دارد ؟ و يا ظهور در وجوب ؟ و . . .\r\nدر سه مثال اول ظهور بتوسّط اطلاق و ظاهر كلام بود حالا به ظهور عقلى يا وضعى ولى در مثال چهارم ظهور بتوسط قرينهء حاليه بايد اثبات شود .\r\nحال براى تعيين اصل الظهور يك سلسله امارات و علاماتى وجود دارد كه اصوليين متعرض آن امور مىشوند از قبيل : 1 - قول لغوى 2 - تبادر 3 - صحت حمل 4 - اطراد 5 - استعمال 6 - قياس و . . . مثلا مىگويند تبادر فلان معنى از فلان لفظ علامت حقيقت بودن آن لفظ در آن معنا است ولى كلام در اينست كه اين امارات براى نوع مردم مظنّه به ظهور درست مىكند و ما قبلا گفتيم مقتضاى قاعده و اصل اولى حرمت عمل به ظن است مگر ظنونى كه دليل قاطع دارند حال سؤال اينست كه : ظنونى كه از طريق امارات مذكور بدست مىآيد آيا حجيت دارند يا خير ؟ جواب اينست كه : براى هيچ‌كدام از امارات فوق دليل خاص ذكر نشده مگر براى خصوص قول لغوى كه مشهور مىگويند قول لغوى از باب ظن خاص حجت است و دلائلى هم مىآورند پس ما بحث را در خصوص قول لغوى متمركز مىكنيم و كارى با ساير ظنون نداريم و قبل از ورود در بحث و اقامه ادلّه ، چند نكته را ذكر مىكنيم :\r\nالف - ظن در يك تقسيم دو قسم مىشود ، الف : ظن خاص\r\nب : ظن مطلق\r\nمنظور از ظن خاص يعنى ظنى كه دليل قاطع بر حجيت خصوص آن قائم شده مثل خبر ثقه و ظواهر منظور از ظن مطلق يعنى ظنى كه بتوسط مقدمات انسداد حجت مىگردد و آن دليل هر ظنى را از هر راهى كه حاصل شود شامل مىگردد حال تمام امارات مذكوره از باب دليل انسداد و بر مبناى انسداديون حجيت دارند ولى كلام ما در حجيت اماره از باب ظن خاص\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nاست\r\n2 - فلسفه حجيت ظنون خاصه حتى در فرض انفتاح باب علم عبارتست از اينكه در نوع موارد تحصيل علم مشقت دارد چه نسبت به احكام شرعيه و چه نسبت به مسائل عرفيه و لذا عقلاء عالم عموما و شرع مقدس خصوصا از باب مصلحت تسهيل اين امارات را بر ما حجت كرده‌اند .\r\n3 - يگانه انسدادى كه هر ظنّى از هر راهى را حجت مىكند عبارتست از انسداد باب علم به خصوص احكام شرعيه اعمّ از اصول فقه و فقه امّا انسداد باب علم نسبت به ساير امور اين‌چنين نيست فى المثل اگر باب علم به لغت مسدود شود ولى نسبت به احكام مسدود نشود نمىتوان گفت اين انسداد هم مطلق الظن را نسبت به معناى لغت حجت مىكند .\r\nبا حفظ اين نكات مىگوئيم : مشهور براى حجيت قول لغوى از باب ظن خاص سه دليل آورده‌اند : دليل اوّل عبارتست از سيرهء عقلا عموما و علماء اعلام خصوصا :\r\nامّا سيرهء عقلاء عالم : عملكرد عقلا چنين نشان مىدهد كه در هر رشته‌اى به متخصص فن و شخص ماهر در آن رشته مراجعه مىكنند و خلاصه غير خبره به خبره رجوع مىكند فى المثل مريض به طبيب مراجعه مىكند ، براى تعيين قيمت به بنگاه معاملاتى ، براى تعيين عيار طلا به زرگر و طلاشناسى و . . . مراجعه مىكنند حال در علم لغت هم اهل لغت و دانشمندان لغت خبره و استاد فن هستند و عقلا به آنها مراجعه مىكنند پس بناء عقلا پشتوانه قول لغوى است\r\nو امّا سيره خصوص فقهاء : در طول تاريخ مىبينيم فقها در كتب فقهى خود براى تعيين معناى موضوع به لغت مراجعه مىكنند و از كتب لغت استشهاد مىكنند فى المثل رشوه - غناء - غش - سحر - غيبت و . . . موضوعات\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nاحكامند و براى تعيين معناى آنها بايد به كتب معتبرهء لغت از قبيل - مصباح اللّغة - قاموس - نهايه و . . . مراجعه كرد\r\nپس دليل اوّل براى حجيت قول لغوى سيرهء مستمرهء عقلاء عالم و فقهاء عظام است مرحوم شيخ در مقام جواب مىفرمايد :\r\n1 - قدر متيقن از اتفاق فقهاء بر رجوع به اهل لغت و قول لغوى در مواردى است كه شرائط شهادت در قول لغوى جمع باشد يعنى اولا حد اقل دو نفر باشند ثانيا عادل باشند ثالثا اخبارشان عن حس باشد و ساير امورى كه در بينه معتبر است تا قول لغوى وجههء شرعى پيدا كند و شواهدى هم داريم :\r\nالف : علماء در شناخت رجال حديث و تعديل يا جرح آنها به قول رجالى مراجعه دارند با اينكه رجالى خبره است مع‌ذلك قيد مىكند كه بايد عادل هم باشد مثل شيخ طوسى - علامه - نجاشى و . . . و بلكه بعضا قيد تعدّد را هم مىآورند كه بايد دو رجالى عادل اين راوى را توثيق كنند تا بيّنه شرعى باشد\r\nب : در باب تعيين قيمت متلفات و يا تعيين خسارت مالى كه معيب شده همهء علما مىگويند بايد به خبره در قيمت‌گذارى رجوع كرد ولى اجماع دارند كه بايد عادل و متعدد باشند پس به صرف متخصص بودن مراجعه نمىكنند بلكه با قيودى كه بيّنه شرعيه شود مراجعه مىكنند\r\n2 - اصولا كتب لغت به درد تعيين حقيقت از مجاز ، ظهور از خلاف ظاهر نمىخورند و مظنه به مراد نمىآورند تا از باب ظن خاص حجت باشند و سرّ مطلب آنست كه اكثر لغويين تنها تلاششان براى بيان موارد استعمال است كه فلان كلمه در چند معنا استعمال شده امّا كدام حقيقت است و كدام مجاز اين را متعرض نمىشوند پس ارزشى ندارند .\r\nدر خاتمه اين جواب مىفرمايد : انصاف اينست كه تنها در چهار مورد\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبه قول لغوى مىتوان رجوع كرد\r\n1 - در استنباط حكم شرعى مشروط بر وجود عدالت و تعدد و ساير شروط شهادت\r\n2 - در مواردى كه يقين حاصل شود كه مستعمل فيه كلام همين است و لاغير و اين از راه گفتن چند لغوى و مسلّم گرفتن ديگران نظير مسائل فقهيه كه فلان فقيه مىگويد : لا ريب در فلان حكم و بقيه نيز چون و چرا نمىكنند بلكه ارسلوه ارسال المسلمات كه مسئله اجماعى مىشود .\r\n3 - در مواردى كه تسامح روا است مثل تفسير خطبه‌اى از خطب يا روايتى از روايات كه مربوط به احكام شرعيه نباشد ولى در خود احكام شرعيه جاى مسامحه نيست .\r\n4 - در مواردى كه باب العلم به احكام مسدود است و چاره‌اى نداريم به مطلق الظن عمل كنيم باز هم به قول لغوى مراجعه نموده و ظن به ظهور حاصل نموده و بدان عمل مىكنيم .\r\nدليل دوّم مشهور : اگر قول لغوى واحد كه گمان‌آور است حجت نباشد لازم مىآيد در اكثر احكام شرعيه راه اجتهاد و استنباط احكام به روى ما مسدود شود و اللازم باطل چون تالى فاسد دارد فالملزوم مثله\r\nتوضيح : ترديدى نيست در اينكه 98 / احكام شرعيهء فرعيه از طريق كتاب و سنت حاصل مىگردد و اين دو منبع جوشان به زبان عربى نازل شده و كلمات مشكله در آنها فراوان به چشم مىخورد و چاره‌اى نداريم جز اينكه معانى يكايك اين كلمات را از كتب لغت و دائرةالمعارفهاى لغت عرب اخذ كنيم با اين حساب اگر قول لغوى واحد حجت نباشد لازم مىآيد دست ما از تمسك به آيات و روايات كوتاه شود و در نتيجه لازم مىآيد كه باب استنباط احكام و اجتهاد در آنها مسدود شود بنابراين چاره‌اى نداريم از رجوع به قول\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nلغوى و لو مفيد علم نباشد\r\nان قلت : چه مانعى دارد كه در موارد مشكوكه اصل برائت جارى كنيم ؟\r\nقلت : اشكالش عبارتست از خروج از دين و زير پا گذاشتن احكام .\r\nان قلت : چه مانعى دارد كه در موارد مشكوكه اصل برائت جارى كنيم ؟\r\nقلت : اشكالش عبارتست از خروج از دين و زير پا گذاشتن احكام .\r\nان قلت : چه اشكال دارد كه در موارد مشكوكه اصالة الاحتياط جارى كنيم ؟\r\nقلت : عسر و حرج دارد و هركجا احتياط عسر و حرج داشته باشد لازم نيست .\r\nپس ما نياز اكيد به قول لغوى داريم و چاره‌اى نيست از اينكه قول لغوى را و لو گمان‌آور باشد حجت بدانيم .\r\nمرحوم شيخ مىفرمايد : ما قبول نداريم كه باب العلم نسبت به لغت مسدود باشد بلكه باب العلم مفتوح است زيرا كه اين‌همه كتاب لغت و ادبيات عرب در اختيار ما است و لازم نيست به قول لغوى واحد مراجعه كنيم بلكه به كتابهاى متعدد لغوى مراجعه مىكنيم در حدّى كه مفيد علم باشد بيان ذلك : بطور كلّى الفاظ وارده در كتاب و سنت دو دسته است :\r\n1 - موادّ الفاظ 2 - هيئت ، و هيئت‌ها نيز دو قسم مىباشند 1 - هيئت مفرده مثل اسم فاعل - صيغه افعل و . . . 2 - هيئت مركّبه مثل جمله شرطيه و . . .\r\nپس مجموعا در سه بخش ما نياز به كتب لغت و ادبيات عرب داريم : 1 - ماده 2 - هيئت مفرده 3 - مركبات امّا در مواد الفاظ از قبيل كلمهء صعيد - وطن - ارض و . . . :\r\nشايد بتوان ادّعا كرد كه 90 / موادّ الفاظ معانى آنها براى مجتهد\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nمعلوم و متيقن است\r\nيا از راه نص واضع مثل اينكه واضع بگويد : وضعت لفظ الصعيد لمطلق وجه الارض و . . .\r\nيا از راه نقل متواتر از قول واضع و يا از راه استقراء كامل موارد استعمال و . . .\r\nو امّا در هيئت الفاظ چه مفرده و چه مركبه از قبيل هيئت مشتقات و جملات شرطيه و . . . وظيفهء مجتهد اوّلا مراجعه به كتب ادبيات عرب و قواعد ادبيات عرب است و از طريق اجماع علماء ادبيات عرب مىتوان معناى فلان جمله را بدست آورد و ثانيا از راه تبادر فلان معنا به ذهن با انضمام اصالة عدم القرينه چون تبادر به تنهائى دليلى بر حجيت آن اقامه نشده ولى اصالة عدم القرينه به نظر مرحوم شيخ حجت است از راه بناء عقلا منظور اينست كه مثلا از كلمهء اسد حيوان مفترس تبادر مىكند ولى شك داريم كه آيا به ذهن عربها اين معنا با كمك قرائن خاصهء خارجيه تبادر مىكند و يا از خود لفظ عند الاطلاق اين معنا متبادر است اين قسمت را با اصل عدم قرينه تأمين مىكنيم باز هم به معناى كلام مىرسيم البته از راه تبادر و اصل عدم قرينه گاهى به معناى حقيقى و موضوع له اصلى و اوّلى كلمه دست مىيابيم فى المثل از صيغهء افعل عند الاطلاق به ذهن عرف وجوب تبادر مىكند اصل هم اينست كه بدون قرينه باشد پس يقين مىكنيم كه هيئت امر حقيقت در وجوب است و يا مثلا از جملهء شرطيه انتفاء الحكم عند انتفاء الشرط استفاده مىشود و اصل هم آنست كه قرينهء خارجيه دخالتى ندارد پس مطمئن مىشويم كه هيئت تركيبيه جمله شرطيه ظهور در مفهوم دارد و هكذا جمله غائيه و . . . و گاهى از راه تبادر بانضمام اصل عدم قرينه به ظهور عرفى مىرسيم و لو به موضوع له اصلى نرسيم فى المثل از امر عقيب الحظر مجرّد رفع الحظر تبادر مىكند نه\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nايجاب ولى شك مىكنيم كه قرينه‌اى بوده يا نه اصل عدم جارى مىكنيم و نتيجه مىگيريم ظهور عرفى را و هركجا به چنين امرى رسيديم مطلب همين است . البته خود همين وقوع امر عقيب حظر يك نوع قرينهء مقاميه است ولى منظور ما قرائن خاصهء خارجيه است قطع نظر از اين قرينهء عامّه . با اين محاسبات در اكثر موارد با قول لغوى مفيد علم مىتوان به حكم شرعى رسيد و موارد بسيار اندكى مىماند كه ما محتاج به قول لغوى غير علمى بشويم و اين موارد نادره سبب نمىشود كه قول لغوى از باب ظن خاص حجت باشد .\r\nدليل سوم مشهور : ميرزاى قمى و پيروان او مىگويند : باب العلم نسبت به احكام شرعيه به روى ما مسدود است و به حكم مقدمات دليل انسداد مطلق الظن در حق ما حجيت دارد و از جملهء ظنون همين قول لغوى است پس ظن حاصله از قول لغوى حجت است .\r\nمرحوم شيخ اين را جواب نمىدهند چون بحث ما بر مبناى ظن خاص است و اين دليل بر مبناى انسداد و ظن مطلق است و سيأتى كه اصل اين مبنا باطل و فاسد است . فقط به يك نكته اشاره مىكنند و آن اينكه : در دليل دوم ادّعا شد كه اولا و بالذات باب العلم به لغت مسدود است و چاره‌اى نيست از رجوع به قول لغوى واحد و گرنه يلزم باب الاجتهاد و استنباط احكام مسدود شود .\r\nامّا در دليل سوم ادّعا شده كه اولا و بالذات باب العلم به احكام مسدود است و چاره از رجوع به ظن نيست و تفاوت اين دو را قبلا اشاره كرديم و آن اينكه : نسبت‌ها عموم من وجه است ولى غالبا انسداد باب علم به لغات مستلزم انسداد باب علم نسبت به احكام است\r\nو انسداد باب علم نسبت به احكام شرعيه مستلزم انسداد باب علم به لغت نيست\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nدر خاتمه مىفرمايد : ما گرچه دليل دوم مشهور را ردّ كرديم و گفتيم موارد حاجت به قول لغوى واحد بسيار نادر است ولى انصاف اينست كه موارد نياز به قول لغوى ظنى خيلى زياد است زيرا اگرچه ما بطور مجمل معناى كلمه‌اى را بدانيم ولى در جزئيات و تفاصيل چاره‌اى از رجوع به لغت نداريم فى المثل كلمهء وطن به معناى محل زندگى است ولى آيا مختص به وطن اصلى و محل ولادت است يا شامل وطن جديد و محلّ سكنا هم مىشود ؟ و آيا بعد از قصد اعراض آن وطن اصلى از وطن بودن خارج مىشود يا نه ؟ و هكذا در مفازه « بيابان بىآب و علف » و فاكهه « ميوه » و كنز « گنج » و معدن و غوص و . . . حال شايد اين مقدار از نياز به ضميمهء اجماعاتى كه از قول سيد و سبزوارى رحمة اللّه عليهما ذكر شد كافى باشد براى اثبات حجيت قول لغوى\r\nفتأمّل : شايد اشاره باشد به اينكه اجماع منقول به تنهائى حجت نيست حال اگر آن حاجت و نياز به تنهائى مىتواند دليل بر حجيت قول لغوى باشد فهو المطلوب و گرنه با ضميمه اجماع تاثير نخواهد گذارد چون انضمام دو لا حجت كه حجيت را نتيجه نمىدهد .\r\nپايان مبحث ظواهر الفاظ\r\nنتيجه :\r\nظواهر الفاظ حجيت دارند قطعا قول لغوى هم حجت است يا نه ؟\r\nمرحوم شيخ با ترديد از اين بحث مىگذرند .\r\n\r\n3 [ اجماع منقول 
  ]\r\nسومين امارهء ظنيه‌اى كه در اين بخش مورد بحث واقع شده و راجع به حجّيت آن ميان اصوليين اختلاف نظر وجود دارد عبارتست از اجماع منقول\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nبه خبر واحد ، سؤال اينست كه آيا اجماع منقول از ظنون خاصه است و يا از ظنون مطلقه ؟\r\nقبل از ورود در جواب سؤال مقدمه‌اى را آورده و طى آن محل نزاع را روشن مىسازيم :\r\nبطور كلّى اجماع به دو قسم منقسم مىگردد : 1 - اجماع محصّل و آن عبارتست از اجماع و اتفاقى كه خود فقيه و مجتهد از راه تتبع اقوال و فتاواى مجتهدين يك عصر يا همهء اعصار آن را تحصيل نموده و بدست آورده كه او را محصّل « اسم فاعل » و اجماعش را محصّل « اسم مفعول » گوئيم .\r\n2 - اجماع منقول و آن عبارتست از اينكه فقيه يا فقيهانى زحمت تتبع را تحمل كرده و فتاواى همه را بدست آورده و براى ديگران نقل اجماع مىكنند كه اين اجماع نسبت به خود ناقل محصّل و نسبت به منقول اليه ، منقول ناميده مىشود .\r\nاجماع منقول نيز دو شعبه دارد : 1 - منقول به خبر متواتر يعنى اجماع در نزد جمع كثيرى كه به حدّ تواتر مىرسند ثابت و حاصل گشته و همهء آنها براى فلان فقيه نقل اجماع كنند .\r\n2 - منقول به خبر واحد يعنى اجماع در نزد يك يا چند فقيه كه ما دون تواترند ثابت گرديده و آنها براى اين مجتهد نقل اجماع كنند كه قهرا اين قسم گمان‌آور است .\r\nحال محلّ بحث ما در همين قسم اخير يعنى اجماع منقول به خبر واحد است\r\nبا حفظ اين مقدّمه مىگوئيم : شكى نيست در اينكه اجماع منقول حدّ اكثر گمان‌آور است و باز شكى نيست در اينكه قاعده اوّليه با قطع نظر از دليل خاص عبارتست از حرمت عمل به ظنون سؤال اينست كه آيا دليل\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nقاطع بر حجيت اجماع منقول داريم تا از تحت اصل اولى خارج باشد يا نداريم ؟ در اين زمينه دو نظريه مطرح است :\r\n1 - جمع كثيرى از متقدمين معتقد بودند كه اجماع منقول از جمله ظنون خاصه است و استدلال مىكردند به اينكه : اجماع منقول هم فردى از افراد خبر واحد ثقه است و همان ادلّه‌اى كه خبر واحد را حجت مىكند اجماع منقول را هم حجت مىكند كه در آينده آن ادلّه مطرح خواهد شد بنابراين ميان حجيت خبر واحد و اجماع منقول ملازمه وجود دارد يعنى اگر خبر واحد حجت است بايد اجماع منقول هم حجت باشد و اگر اجماع حجت نيست پس خبر هم نبايد حجت باشد همان‌طورىكه زراره انسان موثقى است و قول امام را براى ما حكايت مىكند با تعبير قال الصادق ( ع ) همچنين شيخ طوسى كه انسان موثقى است رأى امام را با لفظ اجمع الفقهاء براى ما نقل مىكند پس اگر حجتند بايد هر دو حجت و اگرنه نه و بلكه اجماع منقول رتبه‌اش از خبر واحد هم بالاتر است زيرا كه خبر گاهى با چندين واسطه به امام ( ع ) منتهى مىشود ولى حاكى اجماع مستقيما و بلا واسطه حكم شرعى را حكايت مىكند لذا به منزله خبر عالى السند است . پس اگر خبر واحد حجت است بايد بطريق اولى اجماع حجت باشد و در نتيجه همهء اقسامى كه براى خبر واحد بود براى اجماع منقول هم هست از قبيل :\r\nاجماع صحيح : اگر ناقل آن امامى عدل باشد\r\nاجماع حسن : اگر ناقل آن امامى ممدوح باشد\r\nاجماع موثق : اگر ناقل آن ثقهء غير امامى باشد\r\nاجماع ضعيف : اگر ناقل آن فرد فاسق يا مجهول الحالى باشد و نيز همهء احكامى كه خبر واحد دارد اجماع منقول هم خواهد داشت از قبيل :\r\nمخصص بودن نسبت به عام قرآنى و هكذا تقييد و تفسير و . . . و از قبيل\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nتعارض كه اگر دو اجماع منقول يا دو خبر واحد يا يك اجماع و يك خبر با هم تعارض كردند چه بايد كرد ؟ . . .\r\n2 - اكثر متأخرين و در رأس آنها مرحوم شيخ انصارى معتقدند كه اجماع منقول حجت نيست و ادلّهء حجيت خبر واحد شامل آن نمىشود و ملازمه‌اى در كار نيست و براى تبيين مطلب بحث را در دو مرحله قرار مىدهند :\r\nمقدّمه : اخبار از يك حادثه بر دو گونه است :\r\n1 - اخبار حسّى يعنى اخبارى كه مستند به يكى از حواس ظاهريه مىباشد از قبيل ديدن و شنيدن و . . . حال بلاواسطه و يا مع الواسطة الواحدة او الوسائط\r\n2 - اخبار حدسى يعنى اخبارى كه مستند به حدس و اعتقاد باشد نه بر حس ظاهر با حفظ اين مقدّمه مىگوئيم : خلاصه مرحلهء اوّل اينست كه ادلّه حجيت خبر واحد فقط و فقط خبرهاى حسى و حد اكثر خبرهاى حدسى ضرورى و بديهى را كه به منزلهء حس است شامل مىگردد و خلاصه مرحله دوّم اينست كه ، اجماع منقول اخبار از قول امام است بطريق حدس و اجتهاد پس ادلّهء حجيت خبر واحد ، اجماعات منقوله را شامل نيست و غير از آن هم دليلى نداريم بر حجيت پس اجماع منقول از باب ظن خاص حجت نيست بلكه از باب ظن مطلق است\r\nتوضيح مرحلهء اوّل :\r\nادلّه حجيت خبر واحد عبارتند از چهار دليل : 1 - اجماع 2 - سنت 3 - كتاب 4 - عقل و هيچ‌كدام بر حجيت خبرهاى حدسى دلالت نمىكنند پس بايد يك‌به‌يك محاسبه كنيم :\r\nامّا اجماع : منظور ، اجماع عملى يا سيرهء اصحاب الائمه ( ع ) و قدماء از فقهاء و بلكه سيره جميع عقلا كما سيأتى مىباشد حال شكى نيست در\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nاينكه اصحاب النبى ( ص ) و الائمه ( ع ) به خبرهاى واحد عمل مىنمودند ولى سيره مجمل است و قدر متيقن از آن عبارتست از روايات مصطلحه و متعارفه يعنى روايات و اخبارى كه عن حس قول امام را نقل مىكردند و ما زاد مسلّم نيست فنأخذ بالقدر المتيقن و نجرى اصل العدم فيما زاد .\r\nو امّا سنّت : روايات فراوانى هم كه بر حجيت خبر واحد اقامه خواهيم كرد اطلاق نداشته بلكه انصراف دارند به خصوص خبرهاى واحد حسّى و انصراف هم ظهورى است يعنى متبادر به ذهن از اخبار المعصومين ( ع ) همين خبرهاى حسّى است و از خبرهاى حدسى انصراف و اعراض دارد پس نمىتوانيم به اطلاق اخبار و دلالت لفظى آنها براى حجيت خبر حدسى تمسك كنيم\r\nان قلت : اگرچه اخبار مذكور به دلالت لفظيه اجماع منقول و خبر حدسى را شامل نيست ولى به تنقيح مناط شامل مىشود بيان ذلك : ترديدى نيست در اينكه در باب روايات مصطلحه عين الفاظ موضوعيتى ندارد و لذا نقل به معنى هم جايز است و بلكه خيلى از روايات مطوّله منقول بالمعنى است پس خود اين عبارت مطرح نيست بلكه فلسفهء حجيت آنها عبارتست از كاشفيت اين اخبار به گونهء كشف ظنى از قول امام ( ع ) و حكم صادره از معصوم ( ع ) حال همين مناط در اجماع منقول هم وجود دارد زيرا اجماع نيز حاكى و كاشف ظنى از حكم صادره از معصوم است چه با همين عبارتى كه معقد اجماع علماء است مثل وجوب و چه با عبارت ديگرى كه با معقد اجماع هم معنا است مثل صيغهء افعل پس به همان مناط كه خبرهاى حسى و متعارف حجت است بايد خبرهاى حدسى و نقل اجماع حجت باشد\r\nقلت : چنين مناطى مسلم نيست بلكه شايد حجيت خبرهاى حسى تعبدى باشد و يا مناط ديگرى داشته باشد نه اين مناطى كه شما گفتيد زيرا\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nاگر مناط مذكور ثابت شود لوازم و توالى فاسده‌اى دارد كه خودتان به آن ملتزم نيستيد : 1 - لازم مىآيد شهرت فتوائيه نيز حجت باشد چون كاشف ظنى از حكم معصوم ( ع ) است درحالىكه بسيارى از فقهاء براى شهرت ارجى قائل نيستند .\r\n2 - لازم مىآيد فتواى فقيه واحدى هم كه فتاوايش به عين تعبير روايات است نظير على بن بابويه قمى در حق ساير فقها حجت باشد چون كاشف ظنى از قول امام ( ع ) است و لا يلتزم به احد\r\n3 - بلكه لازم مىآيد مطلق ظنون از هر راهى كه حاصل مىشوند از باب ظن خاص حجت باشند چون مناط مذكور در همهء آنها هست و لا يلتزم به احد ، پس از راه تنقيح مناط هم نمىتوان اجماع منقول را حجّت نمود .\r\nو امّا كتاب : از قرآن براى حجيت خبر واحد به پنج آيه استدلال خواهيم كرد كه روشنترين آيه از حيث دلالت بر حجيت خبر واحد آيهء مباركهء نبأ است كه با منطوق بر حجت نبودن قول فاسق و با مفهوم شرط يا وصف بر حجت بودن خبر عادل دلالت دارد و متن آيه چنين است :  « يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ » .  حال اين آيه و به طريق اولى آيات ديگر هم تنها خبرهاى حسى را شامل مىشوند\r\nبيان ذلك : خبر واحدى كه از قول فرد عادلى بدست ما مىرسد داراى چندين احتمال خلاف است از قبيل : 1 - احتمال تعمد كذب 2 - احتمال غفلت 3 - احتمال خطا 4 - احتمال ارادهء خلاف ظاهر و . . . حال آيهء شريفه تنها احتمال اول را از خبر عادل نفى مىكند يعنى دلالت دارد بر اينكه در خبر عادل از اين ناحيه كه شايد دروغ گفته باشد مطمئن باش بر خلاف خبر فاسق كه او افسارگسيخته است و رادعى بنام ملكهء عدالت ندارد كه جلو\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nتعمد كذبش را بگيرد و لذا در آنجا اين نگرانى هست و امّا ساير احتمالات را آيهء فوق نفى نمىكند بلكه بايد آنها را با يك سلسله اصول عقلائيه از قبيل اصالة عدم الخطاء و الغفلة و القرينة و . . . برداريم و به زودى خواهد آمد كه اين اصول تنها به درد خبرهاى حسى مىخورند و در خبرهاى حدسى جارى نيستند\r\nسؤال : از كجا شما ادعا مىكنيد كه آيهء نبأ تنها احتمال تعمد كذب را نفى مىكند و لا غير ؟\r\nجواب : قرائن و شواهد فراوانى از خود آيه و از خارج براى اثبات اين ادعا داريم :\r\n1 - آيهء شريفه ميان خبر عادل و فاسق تفصيل داد يعنى فرمود خبر فاسق حجت نيست ولى خبر عادل حجت است حال سرّ اين تفصيل چيست ؟\r\nچرا بينهما فرق است ؟ از چه جهت فرق است ؟\r\nآيا بخاطر احتمال خطا است ؟ خير چون در هر دو بطور مساوى اين احتمال است فلا فرق\r\nآيا بخاطر احتمال غفلت است ؟ خير چون در هر دو است فلا فرق\r\nآيا بخاطر احتمال قرينه است ؟ خير چون در هر دو است فلا فرق\r\nفتعيّن اينكه فرقشان بخاطر اينست كه در خبر عادل احتمال تعمد كذب نيست چون رادع دارد و لذا تبيّن ندارد بدون آن‌هم حجت است ولى در خبر فاسق احتمال تعمد كذب هست چون رادع ندارد و لذا بدون تبين حجت نيست .\r\n2 - ذيل آيه تعليلى آورده و آن اينكه : در خبر فاسق تبين لازم است بعلّت اينكه احتمال ندامت هست آن هم احتمال عقلائى و قابل اهتمام حال آيا احتمال ندامت از ناحيهء احتمال خطا است ؟ خير چون در هر دو وجود دارد ، آيا از ناحيهء احتمال غفلت است ؟ خير ، آيا از ناحيه احتمال ارادهء خلاف ظاهر\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nاست ؟ خير پس از نواحى ديگر بينهما فرقى نيست فتعين اينكه احتمال ندامت از ناحيه احتمال تعمد كذب است كه در خبر عادل نيست و لذا نگرانى و پشيمانى ندارد ولى در خبر فاسق هست و لذا بايد با تأنى و احتياط حركت كرد ، پس هم از تفصيل آيه ميان فاسق و عادل و هم از تعليل آيه براى عدم حجيت خبر فاسق بدست آورديم كه تنها فرق در احتمال تعمد كذب و عدم آن است پس آيه نبأ ساير نگرانىها را رفع نمىكند بلكه بايد اصل جارى كنيم . . . الخ\r\nقوله و منه تبيّن : بحثى است كه آيا آيهء نبأ فقط در رابطه با اخبار از احكام ارزش دارد و يا اخبار از موضوعات را هم حجت مىكند ؟ بنا بر مبناى اوّل كه روشن است ولى بنا بر مبناى دوّم هم مىگوئيم آيه دلالت مىكند بر قبول شهادت عدل واحد در خصوص شهادتهاى حسى مثل شهادت به قتل زيد بدست بكر و امّا شهادتهاى حدسى را [ مثل شهادت به عدالت فلان و به همان 
  ] شامل نيست به عين همان بيان فوق .\r\nان قلت : مستشكل مىگويد : طبق بيانات شما در هر خبرى چه خبر عادل و چه فاسق چه نسبت به موضوعات و چه احكام احتمالات فراوانى وجود دارد از قبيل احتمال تعمد كذب ، احتمال خطأ و نسيان و غفلت و . . . و طبق بيان خود شما آيهء نبأ نسبت به خبر عادل تنها احتمال تعمد كذب را نفى كرد يعنى دلالت كرد بر اينكه از ناحيهء احتمال تعمد كذب در خبر عادل تبين لازم نيست بر خلاف فاسق و امّا ساير احتمالات را آيه نفى نكرد يعنى دلالت نكرد بر اينكه از ناحيهء احتمال خطأ و غفلت و . . . هم تبين لازم نيست و اين به تنهائى كافى نيست براى حجيت خبر عادل چون احتمال خطأ و غفلت و قرينه هست پس از اين ناحيه‌ها در خبر عادل هم تبين لازم است منتهى در خبر فاسق از دو جهت نگرانى هست و براى رفع آن بايد تبين كرد يكى از\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nحيث احتمال تعمد كذب و يكى احتمال خطأ و . . . ولى در خبر عادل از يك جهت نگرانى هست كه از حيث احتمال خطا باشد اينست نتيجهء گفتار شما درحالىكه اين نتيجه‌گيرى مخالف با ظاهر آيه است كه تفصيل داده ميان خبر عادل و فاسق ، ظاهر آيه اينست كه در خبر عادل تبين اصلا لازم نيست و مطلقا خبر عادل حجت است پس بايد گفت آيهء نبأ تمام نگرانىها را رفع مىكند و دلالت مىكند بر حجيت خبر عادل مطلقا يعنى چه در احكام و چه موضوعات چه در خبرهاى حسى كقول الزرارة : قال الصادق ( ع ) كذا و كذا . . .\r\nو چه در خبرهاى حدسى مثل قول شيخ طوسى : اجمع الاصحاب على كذا . . .\r\nقلت : خبر آيهء نبأ تمام احتمالات را نفى نمىكند بلكه به حكم قرائنى كه بعضى ذكر شد و بعضى ديگر ذكر خواهد شد آيهء مذكور تنها احتمال تعمد كذب را برمىدارد و امّا احتمالات ديگر را بايد با اصول عقلائيه از قبيل اصالة عدم الخطأ و الغفلة و النسيان برداريم و اين اصول تنها در خبرهاى حسى و متعارف جارى است يعنى عقلاء عالم در خبرهاى حسى به اين احتمالات اعتنا نمىكنند و بنا را بر عدم آنها مىگذارند ولى در خبرهاى حدسى چنين اصولى نيست چون احتمال خطأ در حدسيات فراوان است و احتمال قوى از سوى عقلا ناديده گرفته نمىشود .\r\nقوله نعم : تبصرة : البته در خبرهاى حسى همچنين نيست كه عقلاء عالم در مطلق آنها از اصول مذكور استفاده كنند بلكه خبرهاى حدسى دو قسم است : 1 - گاهى مخبر كثير الخطأ و الاشتباه و النسيان و قليل الحفظ و الضبط است فى المثل از هر 20 خبرى كه مىدهد در 12 خبر اشتباه مىكند 2 - و گاهى قليل الخطأ و كثير الحفظ است فى المثل از هر صد خبر در دو گزارش اشتباه مىكند حال در قسم اول از خبرهاى حسى هم از اصول فوق پيروى نمىشود چون احتمال خطا و نسيان احتمال ضعيفى نيست كه\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nناديده گرفته شود آرى در قسم دوّم از خبرهاى حسى تنها از اصول مذكور متابعت مىشود و روى همين اصل فقهاء و محدثين مىگويند : شاهدى شهادتش قبول است كه داراى ضبط باشد يعنى كثير الحفظ و آدم متعارف [ در موضوعات 
  ] و راويى روايتش معتبر است كه ضابط باشد يعنى كثير الحفظ و قليل الخطأ [ در احكام 
  ] چون اگر ضابط نبود احتمال خطأش قوى است و عقلاء عالم احتمال قوى را ناديده نمىگيرند و در آن اصل عدم جارى نمىكنند لذا ارزش ندارد .\r\nبعضىها تصور كرده‌اند آيهء نبأ هر نوع احتمال خلافى را نفى نموده و بر حجيّت خبر عادل مطلقا دلالت دارد چه حسى و چه حدسى ، حسّى هم چه كثير الخطا و چه قليل الخطاء ( چه در موضوعات و چه احكام ) پس مقتضى موجود است منتهى اينكه فقهاء و محدثين ضبط را شرط كرده‌اند بخاطر دليل خاص و خارجى است كه اجماع باشد و اين دليل خارجى مخصص اطلاق آيه و مانع از تأثير مقتضى است و گرنه لو لا المانع آيه تعميم دارد ،\r\nشيخ ره مىفرمايد : اين اشتباه است كه كسى تصور كند كه آيه عام است و مقتضى دارد ولى اجماع كه دليل خارجى است موجب تخصيص شده خير آيه اساسا مقتضى ندارد يعنى خبرهاى حسّى مخبرى را كه كثير الخطأ است شامل نيست به همان بيان كه آيهء تنها احتمال تعمد كذب را برمىدارد و ساير احتمالات را بايد با اصول عقلائى برداشت و اصول عقلائى در خبرهاى كثير الخطأ جارى نيست فالمقتضى ليس بموجود نه اينكه مانع جلو آن را گرفته باشد .\r\n3 - شاهد سوّم براى اينكه آيهء نبأ به درد خبرهاى حدسى نمىخورد و تنها خبرهاى حسى را شامل است اينكه مىبينيم احدى از فقهاء براى حجيت فتواى مفتى به اين آيه تمسك نكرده‌اند سرّ مطلب آنست كه فتواى مفتى از\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nنوع حدس و اجتهاد و نظر است نه حسى و آيه نبأ با خبر حدسى كارى ندارد\r\n4 - شاهد چهارم : معظم فقها مىگويند : در امور حسيّه مثل قتل زيد - و اشتراء بكر و . . . بايد شهادت عن حسّ باشد يعنى شاهد با چشم خود صحنه را ديده و شهادت دهد پس اگر بواسطهء اماراتى [ از قبيل اينكه خالد از منزل خارج شد درحالىكه غضبناك بود ، چكمه پوشيده بود ، شمشير بدست داشت ، دست و لباس او خونين بود پس او قاتل زيد است و . . . 
  ] يقين كرد شهادت او قبول نيست حال اگر آيه نبأ دلالت مىكرد بر حجيت خبر مطلقا چه در احكام و چه موضوعات چه حدسى و چه حسى پس نبايد فقهاء بگويند در امور حسيه شهادت حسى لازم است معلوم مىشود مطلق اخبار و لو حدسى كافى نيست و آيهء نبأ اطلاق ندارد .\r\nصاحب رياض فرموده : ادلّه حجيت خبر واحد من‌جمله آيه نبأ دلالت دارند بر حجيت خبر مطلقا منتهى سرّ اينكه اكثر فقها فتوى داده‌اند به اينكه در امور حسيّه اگر شهادت مستند به حس نبود قبول نيست آنست كه شهادت از شهود است و شهود به معناى حضور و مشاهده كردن است بنابراين محسوس بودن در معناى لفظ شهادت اخذ شده و لذا بتوسط قرائن شهادت دادن كافى نيست شيخ مىفرمايد : سرّ فتواى اكثر همان است كه ما گفتيم نه اين بيان زيرا شهادت تنها در حسيات به كار نمىرود در حدسيات و عقليات هم هست در حدسيات مثل حدث به شجاعت يا عدالت از راه آثار و قرائن و در عقليات مثل شهادت به وحدانيت معبود در اشهد ان لا إله الا اللّه و . . .\r\nخلاصة الكلام اينكه آيهء نبأ عموميت نداشته و دلالت نمىكند بر حجيت خبر عادل مطلقا يعنى چه در موضوعات و چه احكام ، چه حدسى و چه حسى بلكه تنها به درد خبرهاى حسّى آن هم در خصوص احكام مىخورد .\r\nنكته : راجع به مقدار دلالت آيهء نبأ چند وجه وجود دارد :\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n1 - آيهء نبأ من جميع الجهات تعميم دارد يعنى شامل خبرهاى حسى و حدسى مىشود و در هركدام هم چه نسبت به احكام و چه موضوعات ،\r\n2 - آيه نبأ از لحاظ خبرهاى حسى تعميم دارد چه نسبت به موضوعات و چه احكام ولى به درد خبرهاى حدسى نمىخورد .\r\n3 - آيهء نبأ از هر لحاظ خاص است و تنها خبرهاى حسى را آن هم در احكام حجت است و به درد موضوعات نمىخورد منتهى در همين مورد هم بعضى گويند آيه نبأ تمام احتمالات را برمىدارد ولى شيخ ره فرمود آيهء نبأ تنها احتمال تعمد كذب را برمىدارد . . .\r\nفان قلت : مستشكل مىگويد : طبق بيان شما آيهء نبأ نسبت به خبر عادل تنها احتمال تعمد كذب را برمىدارد و دلالت مىكند بر حجيت خبر عادل و عدم لزوم تبيّن از ناحيهء احتمال مذكور و كارى با ساير احتمالات ندارد بلكه آنها را بايد با اصول عدميه برداريم و . . . بخلاف خبر فاسق كه احتمال تعمد كذب دارد پس مناط حجيت خبر عادل عدم احتمال تعمد كذب است و مناط عدم حجيت خبر فاسق وجود احتمال تعمد كذب است .\r\nبنابراين لازم مىآيد كه اگر در موردى فاسق از امرى خبر داد و ما يقين كرديم كه دروغ نمىگويد بايد شهادت و اخبار او را بپذيريم چون مناط حجيت كه عدم احتمال تعمد كذب باشد در اين خبر هست و ساير احتمالات هم كه چه در خبر عادل و چه فاسق با اصل برداشته مىشود پس بايد خبر فاسق هم در اين مورد حجت باشد درحالىكه اجماع قائم است بر اينكه شهادت فاسق مردود است حتى اگر علم به عدم كذب او داشته باشيم پس معلوم مىشود مناط حجيت در آيه بود و نبود احتمال تعمد كذب نيست بلكه مناط حجيت عنوان عدالت و فسق است كه عادل بما هو عادل خبرش حجت است و فاسق بما هو فاسق خبرش حجت نيست و اگر مناط اين شد در\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nخبرهاى حدسى هم اين مناط هست كه اگر مخبر عادل بود بايد بگوئيم خبرش حجت است و الا فلا ،\r\nقلت : ما نمىگوئيم كه عدالت و فسق بما هو هو قابليت آن را ندارند كه حجيت و عدم حجيت منوط و دائر مدار آن دو باشد تعبّدا يعنى خبر عادل تعبدا حجت باشد و خبر فاسق هم تعبدا حجت نباشد و لو يقين به صدق او داريم بلكه ما طرفدار اين معنا هستيم كه ممكن است در مواردى تعبدا عدالت مناط ارزشمندى و فسق مناط عدم حجيت باشد كما اينكه در باب شهادت چنين است يعنى تعبدا بايد شاهد عادل باشد و شهادت فاسق با علم به صدق هم قبول نيست و در باب فتوا همچنين است يعنى تعبدا بايد مفتى عادل باشد و اگر فاسق بود و لو اطمينان به صدق او هم داشته باشيم تقليد از او جايز نيست و . . . بلكه سخن ما اينست كه آيهء شريفه مناط را احتمال تعمد كذب قرار داده يعنى دلالت دارد بر اينكه در خبر عادل اين احتمال نيست پس حجت است و در خبر فاسق هست پس حجت نيست و شواهدى چند هم اقامه شد و امّا از ساير جهات آيه ساكت است يعنى دلالت نمىكند بر اينكه قول عادل مطابق واقع هم هست حتى در خبرهاى حدسى كما اينكه دلالت هم ندارد كه اگر يقين به صدق فاسق داشتى باز هم خبرش حجت نيست خير حجت است چنانچه مشهور علماء گفته‌اند خبر ثقه حجت است و اگر بخواهيم بگوئيم با علم به صدق هم خبر فاسق حجت نيست دليل ديگرى لازم دارد و آيه نبأ كافى نيست چنانچه در باب شهادت و فتوا دليل علىحده داريم ، پس اگر آيه تعبدا عنوان عادل و فاسق بودن را مناط قرار مىداد حق با شما بود كه در خبرهاى حدسى هم هست ولى آيه علت آورد كه خبر فاسق را قبول نكن زيرا احتمال ندامت است بخلاف خبر عادل و احتمال ندامتى كه در خبر فاسق است از ناحيه احتمال تعمد كذب است پس خود آيه اين را\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمناط دانسته فتأمل شايد اشاره باشد به اينكه : تعليق الحكم على الوصف مشعر بالعلية يعنى اينكه فرمود خبر مخبر فاسق را قبول نكنيد مشعر به اينست كه علت عدم قبولى فسق است پس حتى اگر يقين به صدق هم دارى چون فاسق است قبول نكن و آيه شريفه تنها خبر عادل را حجت مىكند و خبر فاسق را حجت نمىكند نه اينكه نسبت به ساير احتمالات ساكت باشد . ولى در خود اين وجه تأمل تأمل است چون اشعار كافى نيست پس آيات هم تنها خبرهاى حسى را مىگيرند و امّا دليل عقل : اين هم كه مقتضايش حجيت مطلق الظن است نه خصوص ظن خبرى پس او از محلّ بحث خارج است .\r\nو امّا توضيح مرحلهء دوّم : خلاصهء مرحله دوم اين شد كه نقل اجماع نسبت به اخبار از حكم امام ( ع ) خبر حدسى است آن هم حدسى غير ضرورى و لذا مشمول ادلّهء حجيت نيست و امّا توضيح مطلب :\r\nمقدمه تبصره : مقدارى راجع به تعريف اجماع و سير تاريخى آن و فراز و نشيب‌هاى اجماع در اين مقدمه بحث مىكنيم ، فنقول :\r\nبنيانگذاران اجماع دانشمندان اهل سنّت هستند و به فرمودهء مرحوم شيخ انصارى ره : ( هم الاصل له و هو الاصل لهم ) يعنى سنّىها اصل و پايه‌ريز اجماعند و اجماع هم اساس مكتب آنها است يعنى خلافت فرزند ابى قحافه را از راه اجماع اثبات مىكنند چون هيچ‌گونه دليل قرآنى يا روائى معتبر و يا عقلى بر خلافت وى ندارند [ به بيانى كه تفصيلا در جلد سوم شرح اصول فقه آورده‌ام 
  ] پس از اينكه اهل سنّت اجماع را مطرح نموده و به علماء شيعه عرضه كردند آنها نيز تنها در اسم و ظاهر با عامه موافقت نموده و اجماع را پذيرفته و بعنوان يكى از منابع فقه قلمداد نمودند منتها با يك تفاوت جوهرى كه اهل سنّت براى اجماع اصالت و استقلال قائلند و آن را در عرض كتاب\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nو سنت حجت مىدانند ولى فقهاء ما براى اجماع ارزش ذاتى قائل نيستند بلكه اجماع را حاكى از قول معصوم دانسته و بملاك كشف حجت مىدانند چنانچه در ادامهء بحث مطلب روشن‌تر خواهد شد .\r\nو امّا فرازها و نشيبها : روز اوّل كه سخن از اجماع به ميان آمد منظور سنّىها اجماع جميع امت محمد ( ص ) بود ولى به لحاظ ايرادات فراوانى كه بر اين مبنا وارد شد تنزل نموده و گفتند منظور اتفاق علماء امت است بعد از اين هم تنزل نموده و گفتند منظور اتفاق علماء چهار شهر است سپس اتفاق اهل المدينه و سپس بزرگان مدينه را ملاك گرفتند و . . . كه به تفصيل در شرح اصول آورده‌ام ولى آنچه مسلم است و از تعاريف فريقين بدست مىآيد اجماع در اصطلاح عامّه و خاصه عبارتست از اتفاق جميع علماء امت در عصر واحد .\r\nامّا شاهد بر قسمت اوّل ادّعا تعريفات ذيل است :\r\n1 - علامه در تهذيب فرموده : الاجماع هو اتفاق اهل الحل و العقد من امّة محمد ( ص ) 2 - صاحب المبادى فرموده : اجماع فى اصطلاح فقهاء اهل البيت ( ع ) هو اتفاق امة محمد ( ص ) على وجه يشمل قول المعصوم ( ع ) .\r\n3 - صاحب المعالم فرموده : الاجماع فى الاصطلاح اتفاق خاص و هو اتفاق من يعتبر قوله من الامة\r\n4 - غزالى گويد : الاجماع هو اتفاق امة محمد ( ص ) على امر من الامور الدينية .\r\n5 - فخر رازى گويد : هو اتفاق الحل و العقد من امة محمد ( ص ) على امر من الامور و . . .\r\nو امّا شاهد قسمت دوم كه عصر واحد باشد اينست كه در ابواب فقه كثيرا ما مشاهده مىكنيم كه فقهاء مىگويند : فلان مسئله اجماعى است و\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nمخالفت فلانى هم ضرر نمىرساند زيرا كه عصر او منقرض شده پس اتفاق يك عصر كافى است . پس معيار اتفاق الكل است منتهى از آن رهگذر كه به عقيدهء ما مناط حجيت اجماع كشف از رأى امام ( ع ) است لذا حجّيت دائر مدار قول امام است چه در ميان اتفاق الكل باشد و چه اتفاق جماعتى پس اگر صد نفر از فقهاء عصر بر امرى اتفاق كنند و يقين كنيم كه امام در ميان آنها نيست ارزشى ندارد و متقابلا اگر 10 نفر بر حكمى متفق القول شوند و ما يقين كنيم كه يكى از آنها امام بوده براى ما ارزش دارد و حجّت است ، سپس مرحوم شيخ عباراتى را از فقهاء شاهد بر اين مطلب مىآورند :\r\n1 - سيّد مرتضى فرموده : اگر فلسفه حجيت اجماع عبارتست از وجود امام در ميان مجمعين پس بايد گفت : كل جماعة كثرت او قلت كان قول الامام ( ع ) فى اقوالها فاجماعها حجة و . . .\r\n2 - محقق اول در معتبر فرموده : وقتى مناط حجيت كشف از رأى معصوم ( ع ) است پس بايد گفت : لو خلا المائة من فقهائنا من قوله لم يكن قولهم حجة و لو حصل فى اثنين كان قولهما حجة .\r\n3 - علامه هم فرموده : وقتى مناط ارزشمندى اجماع وجود قول امام ( ع ) است پس بايد گفت : كل جماعة قلت او كثرت كان قول الامام ( ع ) فى جملة اقوالها فاجماعها حجة لاجله لا لاجل الاجماع ،\r\nقوله و لكن : اينكه گفتيم اگر قول امام در ميان قول جمعى از علماء باشد آن اتفاق معتبر است منظور اين نيست كه بر اين اتفاق يك دسته از علماء هم در اصطلاح اجماع گفته مىشود خير اجماع مصطلح عند الفريقين عبارتست از اتفاق همهء علماء امت اسلامى اعم از شيعه و سنى در عصرى از اعصار بر امرى از امور دينيه ، بلكه منظور اينست كه از آن رهگذر كه عندنا اجماع و اتفاق الكل به مناط كشف قطعى از رأى امام ارزش دارد لذا اگر از\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاتفاق ده نفر هم يقين به دخول امام در ميان آنان داشته باشيم آن مناط هست و حكم به حجيت مىكنيم پس منظور حجت بودن است نه اجماع اصطلاحى بودن .\r\nنظير اينكه : خبر متواتر يقين‌آور است ولى اين‌چنين نيست كه هر خبرى يقين‌آور بود نامش در اصطلاح خبر متواتر باشد فى المثل از خبر امام ( ع ) به تنهائى يقين مىكنيم يا از خبر ده نفر بخصوص يقين مىكنيم ولى اين را متواتر اصطلاحى نگويند بلكه بواسطهء اعتماد زياد به اين‌ها يقين آمده درحالىكه متواتر مصطلح آنست كه از كثرت و انبوه شدن مخبرين يقين بيايد به صدق و لو مخبرها افسق الفاسقين باشند .\r\nو اينكه در ميان فقها شهرت دارد كه مىگويند : مخالفت يك يا چند عالم اگر معلوم النسب باشند ضرر نمىرساند منظور اين نيست كه ضرر به نام اجماع هم نمىرساند خير در انهدام اجماع مصطلح مخالفت يك نفر و لو معلوم النسب كافى است بلكه منظور اينست كه به حجيت اتفاق نظر بقيه ضرر نمىرساند چون مناط حجيت را دارد و اينكه بعضى از فقها ادعاى اجماع مىكنند و سپس مىگويند مخالفت فلانى ضرر ندارد چون معلوم النسب است منظور اين نيست كه به اجماع مصطلح ضرر نمىرساند بلكه منظور اينست كه به حجيت اجماع ضرر نمىرساند .\r\nتبصره : آرى مطلبى كه قابل انكار نيست آنست كه مىتوان گفت :\r\nفقهاى شيعه كه بر اتفاق جمعى نام اجماع مىنهند از روى مسامحه و تجوز است به لحاظ وجود مناط حجيت نام آن را اجماع مىگذارند للمناسبة و اين مسامحه و مجازگوئى عندنا بقدرى شايع شده كه مىتوان گفت : از مجازات مشهوره گرديده و اجماعى كه بر اتفاق همه علماى اسلام اطلاق مىشد بر اتفاق خصوص فقهاء شيعه و بلكه بعض از آنها اطلاق شده از باب تسمية\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nالكل باسم جزئه يعنى به علاقه كل و جزء كه لفظ موضوع للكل بر جزء اطلاق شده\r\nنكته : ما بين اجماع بودن و حجت بودن از نسب اربع عموم و خصوص من وجه است يعنى در بعض موارد ممكن است اجماع مصطلح باشد مع المسامحه ولى حجيت نباشد لعدم الكشف و در بعض موارد ممكن است حجيت باشد ولى اجماع نباشد مثل اتفاق جماعتى مع الكشف و در بعض موارد هم هر دو صادقند يعنى هم اجماع مصطلح است و هم حجيت لوجود الكشف القطعى و در بعض موارد هم هيچ‌كدام صادق نيستند مثل اتفاق جماعتى كه كاشف نيست و امام در ميان آنها نيست چنين اتفاقى نه حجت است و نه اجماع مصطلح .\r\nقوله و على اى تقدير : در آيندهء نزديك خواهد آمد كه اجماع منقول داراى اقسامى است\r\n1 - گاهى ناقل اجماع دخولى را نقل مىكند يعنى اجماعى را كه امام ( ع ) هم يقينا در ميان مجمعين داخل بوده اگرچه ناقل امام را بشخصه نشناخته\r\n2 - گاهى ناقل اجماع لطفى را نقل مىكند 3 - و گاهى اجماع تقريرى را 4 - و گاهى اجماع حدسى را كه تعريفات اين‌ها تفصيلا خواهد آمد . حال اگر اجماع منقول از نوع اجماع دخولى و تضمنى باشد ممكن است هم اجماع مصطلح باشد و هم حجت و ممكن است تنها حجت باشد ولى اجماع مصطلح نباشد ولى اگر از نوع اجماع منقول تقريرى يا حدسى يا لطفى باشد چنين اجماعى نه حجيت دارد و نه اجماع مصطلح است :\r\nامّا اينكه حجيت ندارد تفصيلا بحث خواهد شد\r\nو امّا اينكه اجماع مصطلح نيست بدليل اينكه اجماع مصطلح اتفاق\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nالكل فى عصر واحد است و در اين نوع از اجماعات حدّ اقل خود امام ( ع ) كه يكى از علماء اسلام و اعلم العلماء است خارج است پس اتفاق الكل حاصل نشد و ناقل تنها قول علماء را نقل كرده كه نظر آنها كاشف از رأى امام ( ع ) است مگر اينكه مجموع كاشف « اتفاق فقهاء » و منكشف « رأى معصوم » را به يكديگر ضميمه نموده و نامش را اجماع بگذاريم تا بشود اجماع مصطلح ولى اين انضمام تسامح دارد زيرا دليل و مدلول و به عبارت ديگر كاشف و منكشف را بهم دوخته و نامش را اجماع گذاشته‌ايم درحالىكه اجماع بر نفس دليل اطلاق مىشود . پس همان‌طورىكه در اجماع دخولى بر اتفاق جمعى كه امام در ميان آنها بود بالمسامحة نام اجماع نهاديم همچنين در اينجا هم بر مجموع كاشف و منكشف نام اجماع نهادن تسامح دارد با اين تفاوت كه در آنجا يك مسامحه بود و در اينجا دو مسامحه يا مسامحهء مضاعف و يا مسامحه در مسامحه است يك مسامحه اينكه : اجماع مصطلح اتفاق الكل است و ما بر اتفاق من عدا الامام ( ع ) اجماع گفتيم ، مسامحهء ديگر اينكه : در اين نوع از اجماعات ، اتفاق نظر علماء كاشف از رأى امام ( ع ) است و ما اين كشف را به منزله دخول امام در ميان مجمعين فرض كرده‌ايم درحالىكه داخل نيست و فلسفه اين دو تسامح اينست كه فقهاء اسلام از اوّل بنا را بر اين گذارده‌اند كه منابع احكام را ادلّه اربعه قرار دهند [ كتاب - سنت - اجماع - عقل 
  ] و مرادشان از اجماع همان اجماع مصطلح است منتهى در كلمات آنها به مواردى برخورد مىكنيم كه اجماع مصطلح نيست ولى در مناط با اجماع مصطلح يكى است كاشف از قول امام ( ع ) است حال نام اين امر را چه بگذاريم ؟ آيا دليل پنجمى فرض كنيم و نامش را الكاشف بگذاريم ؟ خير اين بر خلاف بناء فقها است و لذا بهتر است در يكى از آن منابع اربعه داخل باشد و مناسب‌تر از همه اجماع است لذا اين را هم در ميان اجماع داخل نموده‌اند\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nنظير مسئله استصحاب كه محقق اوّل در معتبر آن را دليل پنجم دانسته ولى شيخ انصارى ره خواهند فرمود كه اگر استصحاب از راه دليل و حكم عقل حجت شود داخل در دليل عقل خواهد بود و اگر بمناط تعبد و از راه اخبار حجت شود داخل در سنت خواهد بود و دليل پنجمى نيست .\r\nقوله : ثم ان المسامحة : با توجه به اينكه اجماع فرازها و نشيبهاى فراوانى داشت و از اجماع مصطلح گرفته تا اجماع الإمامية فقط و بلكه تا اتفاق جمع قليلى از اماميه كه امام در ميان آنها باشد سير نزولى داشت و در مراتب ما دون هم به درجه مجاز مشهور رسيده بود در اينجا سؤالى مطرح مىشود و آن اينكه : گاهى مدّعى اجماع منظور واقعىاش نقل اجماع مصطلح است در اينجا بحثى نيست و مىتواند ادعاى اجماع كند و قرينه‌اى هم نياورد چون حقيقت محتاج به قرينه نيست اگرچه جماعتى از جمله خود شيخ ره در باب مجازات مشهوره متوقفند .\r\nولى گاهى منظور اصلى ناقل اجماع اتفاق جمعى از فقها است نه اجماع مصطلح حال يا بر مبناى اجماع دخولى كه به عقيدهء او امام ( ع ) در ميان اين جمع بوده و يا بر مبناى ديگر كه از راه اتفاق جماعت قول امام ( ع ) را كشف نموده سؤال اينست كه : آيا در چنين مواردى بر ناقل اجماع واجب است كه نصب قرينه كند يعنى بفهماند كه منظور او اجماع مصطلح نيست و در اين تعبير مسامحه كرده يا خير ؟ در جواب مىگوئيم :\r\nدر دو مرحله بايد بحث كرد :\r\n1 - نسبت به خود ناقل و مدعى اجماع .\r\n2 - نسبت به منقول اليهم و شنوندگان .\r\nامّا نسبت به ناقل ، اين اجماع براى او اجماع محصل است و خود او از باب علم بدان عمل مىكند چه اجماع مصطلح باشد و چه غير مصطلح و\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nدرهرصورت چه دخولى باشد و چه لطفى يا حدسى و يا تقريرى چون ناقل علم پيدا كرده به رأى امام و به علم خود عمل مىكند و بدان استدلال مىكند و ترديدى نيست كه علم حجيت ذاتيه دارد و جاى بحث نيست .\r\nو امّا نسبت به منقول اليهم : چنين اجماعى براى آنها اجماع منقول است ولى آيا وظيفه ناقل نصب قرينهء مفهمه است يا خير ؟ مسئله سه صورت دارد و روى مبانى محاسبه مىشود :\r\n1 - اگر مبناى مجتهدى اين باشد كه اجماعات منقوله مطلقا حجيت ندارد از هر نوعى كه باشد چه دخولى و يا حدسى و . . . در اينجا ناقل وظيفه‌اى ندارد و اگر نصب قرينه نكند كار قبيحى نكرده چون چنين نقلى براى مخاطب ارزشى ندارد چه نقل اجماع مصطلح و يا غير مصطلح و لذا تدليسى نيست .\r\n2 - و اگر مبناى مجتهدى به اين باشد كه اجماعات منقوله مطلقا حجتند اعم از مصطلح و غير مصطلح باز نصب قرينه لازم نيست زيرا در واقع منظورش هركدام باشد منقول اليه بدان عمل مىكند .\r\n3 - ولى اگر بر مبناى فقهى اجماع منقول مصطلح يعنى نقل اتفاق كلّ حجت بود و اجماع منقول غير مصطلح حجت نبود در اينجا اگر مراد ناقل در واقع اتفاق جماعتى بود بايد قرينه بياورد و گرنه تدليس كرده و هو قبيح محرم .\r\nصاحب معالم فرموده : گاهى فقهاء عظام در كتابهايشان بر اتفاق جماعتى اطلاق اجماع مىكنند و قرينه هم نمىآورند و اين طعنى است بر آنان كه چرا اغراء به جهل مىكنند ،\r\nشيخ ره مىفرمايد : كه اين طعن وارد نيست زيرا از آنجا كه مناط اجماع مصطلح در اين اتفاق البعض وجود دارد لذا قرينه نمىآورند و امّا اينكه\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nنام آن را اجماع مىگذارند سرش را دانستيم كه از روز اوّل بنابراين گذارده شده كه منابع فقه چهار امر باشد . . .\r\nقوله اذا عرفت ما ذكرنا : پس از بيان مقدّمه و دانستن اينكه اجماع مصطلح و اجماع غير مصطلح داريم حال تفصيلا وارد بيان مرحلهء ثانيه مىشويم :\r\nبطور كلى اجماعات منقوله‌اى كه در كتب فقها مشاهده مىكنيم بر دو قسم است :\r\n1 - برخى از آنها با الفاظ و عباراتى آورده شده كه در اجماع مصطلح ظهور دارند مثلا ناقل بگويد : هذه المسألة اجماعية ، اجمع المسلمون على كذا ، اجمع الامة على كذا ، اجماع الشيعة على كذا اجماع اهل الحق على كذا ، اجماع اهل الحل و العقد على كذا و . . .\r\nاين قسم تفصيلا بحث خواهد شد .\r\n2 - قسمتى ديگر از اجماعات با عباراتى ادا شده كه در اتفاق من عدا الامام ( ع ) ظهور دارند و خود اين چند شعبه دارد ، الف : گاهى مدّعى اجماع مىگويد : اجمع علمائنا على كذا ، اجمع اصحابنا على كذا ، باجماع فقهائنا الحكم كذا ، هذا اجماع فقهاء اهل البيت و . . . از تعبيراتى كه دلالت دارند بر اتفاق من عدا الامام البته منظور ظهور عرفى است يعنى متفاهم عرفى از اين تعبيرات من عدا الامام است و گرنه به حسب معناى لغوى كلمه اين تعبيرات شامل امام ( ع ) هم هست چون امام اعلم علماء ما و افقه فقهاء ما است پس در اين‌گونه از عبارات هم عموميّت و شمول نسبت به امام محتمل است ولى احتمالى موهوم است و لا يعتنى به\r\nحال چنين اجماعاتى همان‌طورىكه در مقدمه آورديم نه اجماع مصطلح است و نه حجيت دارد\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nامّا اجماع مصطلح نيست بدليل اينكه ناقل اتفاق من عدا الامام را نقل كرده و اجماع مصطلح اتفاق كلّ بود .\r\nو امّا حجّت نيست بدليل اينكه ناقل اجماع نقل حجّت يعنى قول امام نكرده تا براى ما حجّت باشد بلكه كشف و حدس خود را نقل كرده و كشف او براى خود او حجّت است از باب اينكه يقين كرده به قول امام ( ع ) و يقين از هر راهى بيايد حجت است امّا براى مجتهد ديگر حجّت نيست .\r\nتبصرة : آرى اگر فرض كنيم اين سبب و كشفى را كه ناقل نقل مىكند از اسبابى باشد كه عادتا براى هركسى يقين به رأى معصوم « حكم واقعى » يا به يك دليل معتبر « حكم ظاهرى » ايجاد مىكند از قبيل اينكه مىگويد : اجمع العلماء فى جميع الاعصار و الامصار على كذا . كه ما هم اگر اين اتفاق را ديده بوديم حدس قطعى به قول امام مىزديم و يا يقين مىكرديم كه حتما دليل معتبرى داشته‌اند كه همه و همه در هر عصرى چنين نظر داده‌اند و از سبب به مسبب يا از ملزوم به لازم يعنى به قول امام مىرسيديم ولى هيهات ثم هيهات كه ناقل اجماع چنين اجماعى را نقل كند و دون اثباته خرط القتاد كما سيأتى\r\nب : گاهى مدعيان اجماع ، اجماع را بقول مطلق مىآورند مثلا مىگويند هذا اجماعى كه ظهور در اجماع مصطلح دارد ولى قبل يا بعد از اين ادّعا قرينه‌اى مىآورند كه جلو آن ظهور را مىگيرد و آن قرينه عبارتست از قرينه مقابله يعنى مقابل قرار دادن اين ادعاى اجماع را در مقابل خلاف مثلا مىگويد علماء در فلان مسئله اجماع دارند ولى در فلان مسئله اختلاف دارند اين كلام بعدى صلاحيت قرينيت دارد و در ادّعاى قبلى دو احتمال پديد مىآورد :\r\n1 - شايد منظور اجماع مصطلح باشد يعنى همگان نظر داده و همه موافقند پس ارزش دارد\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n2 - شايد منظور نبودن مخالف است و لو بعضى سكوت نموده‌اند به قرينه بعدى پس ارزش ندارد و اذا جاء الاحتمال بطل الاستدلال پس اين قسم از نقل اجماعات هم ارزش و حجيت ندارد .\r\nج : از همهء اجماعات منقوله ضعيف‌تر اين تعبيرات است كه مدّعى بگويد : لا خلاف فى كذا ، يا ظاهر الاصحاب كذا ، و يا قضيه المذهب كذا ، و يا الانسب بقواعدنا كذا ، جهت اضعفيت اينست كه لا خلاف يعنى مخالفى در مسئله نيست ولى آيا همه موافقند و فتوا به اثبات داده‌اند ؟ مسلّم نيست همچنين ظاهر الاصحاب يعنى متفاهم من از تعبيرات اينست و شايد استنباط و فهم ديگرى جور ديگرى باشد و هكذا قضية المذهب يا الانسب يعنى روى قواعدى كه مشهور علماى شيعه قبول دارند شايد منقول اليه قبول نداشته باشد ، پس اين قسم هم حجيتى ندارد . از همهء ما ذكر ضعيف‌تر اينست كه بگويد : لا نعلم فيه خلافا .\r\nقوله و ان اطلق : امّا تبيين قسم اوّل كه نقل اجماع مصطلح باشد :\r\nاگر ناقل اجماع ، منظورش اجماع مصطلح باشد چه اجماع را بقول مطلق بياورد مثلا هذا الحكم اجماعى و يا اجماع را اضافه كند و نسبت دهد به چيزى از قبيل اجماع الامة و . . . كه ظهور در اتفاق الكل دارد [ و لو اين اطلاق از روى مسامحه باشد از باب تنزيل وجود مخالف به منزلهء عدم چون مخالفت او مضر به حجيت اجماع نيست 
  ] حال چنين حكايتى نقل قول حجت است و بايد گفت كه داخل در باب خبر واحد است و طبق ادلّه خبر بايد حجّت باشد و لكن انصاف اينست كه اين‌گونه اجماعات منقوله نيز ارزشى ندارد زيرا بايد ديد از چه راهى ناقل اجماع يقين به قول معصوم ( ع ) پيدا كرده ؟ بايد آن راهها را محاسبه كرد : روىهم‌رفته سه راه اساسى وجود دارد و از يكى از اين سه راه مىتوان گفت براى ناقل علم به قول معصوم حاصل\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nمىشود :\r\n1 - از راه حس\r\n2 - از راه لطف .\r\n3 - از راه حدس\r\nاينك يك‌به‌يك اين راهها را محاسبه مىكنيم : امّا طريقهء حس :\r\nطريقهء حس عبارتست از اينكه شخص متتبع و محصل اجماع كه اينك براى ما اجماعش را نقل مىكند خودش حكم شرعى را از زبان امام ( ع ) شنيده منتهى در ضمن جماعتى كه يقين دارد يكى از آنها امام بوده ولى او امام را بشخصه نشناخته ، علم اجمالى دارد ولى علم تفصيلى ندارد بدنبال اين يقين مىآيد ادعاى اجماع مىكند چنين اجماعى را اجماع تضمنى و يا دخولى نامند يعنى امام ( ع ) در ضمن مجمعين و داخل در ميان آنها بوده\r\nمرحوم شيخ مىفرمايد : چنين شيوه‌اى ارزش دارد ولى در زمان غيبت در نهايت درجهء كمى است تنها گروه انگشت‌شمارى از قبيل مقدس اردبيلى به محضر امام ( ع ) شرفياب شده و مسائلى را از حضرتش ( ع ) آموختند پس آنگاه ادعاى اجماع نموده‌اند كه آن هم از قسم اجماع دخولى مورد نظر نيست و با شرائط اينجا تطبيق نمىكند پس هذا فى غاية القلة و بلكه تنها به درد زمان حضور معصوم ( ع ) مىخورد كه امام در مجالس شركت مىكردند و با مردم معاشرت داشتند حال كسى وارد مجلس شده و همهء نظرات را جويا شده از جمله نظر مبارك امام ( ع ) را امّا حضرت را بشخصه نشناخته كه تازه در همان زمان هم فرض چنين چيزى نادر است امّا در زمان غيبت چنين چيزى نبوده چون امام به حسب ظاهر غايبند و بناى حضور در محافل و معاشرت با مردم و لو به صورت ناشناسى را ندارند تا انسان يقين كند بدخول امام در ميان مجمعين و اساسا احدى از مدعيان اجماع دخولى از قبيل شيخ مفيد و سيد\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nمرتضى و . . . چنين ادعائى را ننموده‌اند و لذا شيخ طوسى صريحا اعتراف نموده به اينكه اگر قاعدهء لطف را نپذيريم هيچ راهى براى استكشاف قول امام نداريم پس اين طريقه صرف فرض است و واقعيت ندارد .\r\nو امّا طريقهء لطف : مقدمه : متكلمين گويند : اللطف ما يقرب العبد الى الطاعة و يبعّده عن المعصية و هو واجب على اللّه تعالى و بعد مىگويند ارسال رسل - انزال كتب و نصب امام و ارشادات آنها تماما از مصاديق لطفند و بر خداوند حكيم فرض و لازمند سپس دلائلى هم براى اثبات اين قاعده آورده‌اند .\r\nبا حفظ اين مقدمه مىگوئيم : شيخ طوسى و ديگران مدّعى شده‌اند كه تنها راه كشف قول امام از طريق اجماع فقهاء عبارتست از قاعدهء لطف به اينكه بگوئيم : وجوده لطف و تصرفه لطف آخر ، حال اگر همهء فقهاء بر امرى اجماع نمودند و همه خطا كرده‌اند بر امام فرض است كه به نحوى از انحاء اظهار و القاء خلاف كند تا اجماع درست نشده و يك سند باطلى بدست آيندگان نيفتد و الا امام در انجام وظيفه كوتاهى نموده پس اگر همهء فقها بر امرى از امور متفق شدند و احدى مخالفت ننمود ما كشف مىكنيم و به مقتضاى قاعده لطف يقين مىكنيم كه رأى امام هم همين است .\r\n[ تفصيل بيشتر را از جلد سوم شرح اصول فقه مبحث اجماع منقول جستجو كنيد 
  ]\r\nمرحوم شيخ مىفرمايد : اين مبنا نيز فاسد است زيرا آنچه وظيفهء امام ( ع ) است عبارتست از بيان احكام و ابلاغ آنها از راههاى متعارف و اين كار را كرده [ آن هم رواياتى كه از ائمه صادر شده 
  ] ولى در اثر ظلم ظالم و كوتاه آمدن خود مردم آن بيانات بدست ما نرسيده پس امام مقصر نيست تا بگوئيم به مقتضاى قاعده لطف يجب الاعلام و الا كذا و كذا ، پس مبنا باطل است\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nآنگاه اجماعاتى هم كه بر اين مبنا مبتنى باشد باطل خواهد بود و نتوان از اين راه قطع به قول امام ( ع ) پيدا نمود .\r\nقوله فدعوى . . . : جناب محقق قمى ره پنداشته كه شيخ طوسى در باب كاشفيت اجماع از رأى معصوم دو طريقه دارد 1 - طريقهء حس كه در آن با سيّد مرتضى شريكند 2 - طريقهء لطف كه منحصر به خود شيخ است و سيّد آن را قبول ندارد .\r\nمرحوم شيخ ره مىفرمايد : اين ادّعا باطل است و حق آنست كه سيّد طريقه‌اش منحصر به حس و شيخ ره طريقه‌اش منحصر به لطف است سپس براى اثبات اين مطلب حدود پنج شاهد از عبارات و كتب مختلفه شيخ طوسى از قبيل عدة الاصول ، تهذيب ، الغيبة مىآورند مبنى بر اينكه طريقهء شيخ منحصر به قاعدهء لطف است از جملهء شواهد كه قابل ذكر و بيان است اينكه :\r\nشيخ ره فرموده : اگر امّت دو گروه شوند همهء علماء يك طرف و يك نظر داشته باشند و امام ( ع ) نظر ديگر داشته باشد در اينجا اگر چنانچه آيه و يا حديث معتبرى هست ولى فقها نتوانسته‌اند از آن حكم واقعى را استنباط كنند بر امام اظهار واجب نيست امّا اگر چنين مدرك مسلّمى نيست از باب لطف بر امام واجب است حق را بيان كند سپس فرموده :\r\nاستاد ما يعنى سيد مرتضى ادّعا مىكند كه ممكن است همهء علماء قولشان باطل باشد و حق تنها در نزد امام ( ع ) باشد مع‌ذلك بر امام اظهار حق لازم نباشد زيرا كه عامل اختفاء و غيبت آن حضرت ما انسانها هستيم و هرچه از فيض بردن از خرمن فيض امام از ما فوت شود بدست خود ما است و خلاصه از ما است كه بر ماست و اگر روزى ما خوب شويم و جامعه آماده شود پرده كنار خواهد برفت و يوسف زهرا ( ع ) به كنعان باز خواهد آمد و خورشيد از پس ابرها بدر خواهد آمد و البته كه خورشيد هميشه زير ابر\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nنخواهد ماند بلكه روزى هم چهرهء روشن خويش را به جهانيان خواهد نماياند و بقول خواجهء طوسى [ و عدمه يا و غيبته منا 
  ] پس عامل اختفاء خود ما هستيم نه امام ( ع ) پس اظهار لازم نيست . شيخ طوسى ره فرمود : اين حرف به نزد من صحيح نيست چون لازمه‌اش آنست كه ما هرگز نتوانيم به اجماعات احتجاج كنيم زيرا هيچ راهى براى علم به رأى امام جز راه قاعده لطف نداريم و اگر اين راه را هم نپذيريم بايد باب الاجماع را مسدود كنيم .\r\nخلاصه اينكه از مجموعهء شواهد شيخ طوسى ره بدست مىآيد كه سخنان سيّد مرتضى را پذيرفته ولى مىگويد : ما چاره‌اى نداريم از اينكه زير بار قاعدهء لطف برويم و گرنه راه استدلال به اجماع بسته خواهد شد ، پس طريقهء سيد به اجماع دخولى منحصر مىشود و طريقهء شيخ به قانون لطف ،\r\nقوله ثم ان : اگرچه طريقهء شيخ ره در باب حجيت اجماع منحصر شد به قاعدهء لطف ولى اين قاعده منحصر به شيخ ره نيست بلكه جماعتى از متأخرين هم از قبيل فخر الدين - شهيد و . . . بر اساس آن مشى نموده‌اند و قبل از بيان كلمات آن جماعت مقدمه‌اى را ذكر مىكنيم و آن اينكه : ويژگى منحصر به فرد طريقه شيخ ره اينست كه مخالفت حتى يك نفر آن هم اگرچه معلوم النسب باشد قادح است و شرط است كه جميع علماء عصر بر امرى متفق شوند تا كشف كنيم موافقت امام را بر خلاف طريقهء حس كه در آنجا مخالفت افراد معلوم النسب و لو كثير هم باشند قادح به اجماع نيست و نيز بر خلاف طريقهء حدس كما سيأتى كه آنجا هم مخالفت فرد يا افراد در بعض صور قادح نيست با حفظ اين مقدمه مىگوئيم :\r\nطريقهء لطف در انحصار شيخ نيست بلكه كليهء كسانى كه در تحقّق اجماع شرط مىكنند اتفاق كل را و مىگويند مخالفت حتى يك نفر هم قادح است ظاهر كلامشان اينست كه بر مبناى همين قاعدهء لطف مشى دارند نه بر\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nمبناى ديگر .\r\nبه بيان جامع‌تر : معيار در شناخت فقهائى كه بر اين اساس مشى كرده‌اند عبارتست از احد الامرين : 1 - از راه تصريح آن فقيه بدست آوريم كه وى طرفدار اجماع لطفى است همانند شيخ ره كه مكرّر به اين امر اعتراف نموده . 2 - از راه ظواهر تعابيرى كه در مناسبتهاى مختلف دارند و بالمنطوق يا بالمفهوم مىرسانند كه در اجماع حتى مخالفت يك فرد هم قادح است و طبق مقدمه‌اى كه بيان شد اين سخن با ميزان قاعده لطف منطبق است نه با طريقه حس يا حدس .\r\nاينك سخنان فقهاء :\r\n1 - مرحوم فخر المحقّقين فرزند برومند مرحوم آية اللّه العظمى فى العالمين حضرت علامه ره در كتاب ايضاح الفوائد فى شرح القواعد چنين مىگويد :\r\nفقهاء ما از قديم الايام عادتشان بر اين بوده و هست كه هرگاه در مسأله‌اى تبدّل رأى پيدا مىكنند فى المثل تا ديروز به وجوب جمعه فتوى مىداد و امروز به حرمت آن فتوا مىدهد و يا تردّد در رأى پيدا مىكنند آن فتواى اوّل را پاك نمىكنند بلكه در ظرف زمانى خود آن را هم در كتب ثبت و ضبط مىكنند و هكذا اين فتواى جديد را و اين كار فوائدى دارد :\r\nالف : اگر فقيهى مدرك العصرين بود و در عصر قبل مثلا 30 سال پيش فتواى او با فتاواى فقهاء آن عصر مخالف بود در آن زمان اين مخالفت جلو انعقاد اجماع را مىگرفت آنگاه در عصر بعدى هم كه الآن باشد مثلا فتواى جديدى دارد كه با فتاواى فقهاء اين عصر مخالف است باز هم جلو انعقاد اجماع را مىگيرد پس ذكر هر دو فتوى اين فايده را دارد كه ما مىفهميم كه نه در عصر سابق و نه در عصر حاضر اجماعى در كار نيست .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nب : در مواردى هم كه فقيه مردّد مىشود باز فتواى اوّل را ذكر مىكند تا بفهماند كه به نظر من هيچ‌كدام از دو فتواى رجحانى ندارند بلكه متعارضان متساويانند . بعد فخر الدين فرموده مخالفت فلان و به همان در فلان مسئله ضررى ندارد و لا اعتبار به چون عصر مخالف سپرى شده مفهوم اين كلام آنست كه اگر عصر او منقرض نشده بود هرآينه مخالفتش و لو يك نفر قادح بود و اجماع ديگران را از ارزش مىانداخت . خوب پيدا است كه اين سخنان با طريقهء لطف مىسازد و لا غير\r\n2 - جناب شهيد اوّل در ذكرى فرموده : آقايان علماء از عمل به فتاواى ميّت منع مىكنند و شعارشان اينست كه : لا قول للميت [ البته ابتداء ولى استمرارا مطلب ديگرى است 
  ] و لذا عند المشهور اجماع بر خلاف قول ميت هم قابل انعقاد هست چون قول او حجّت نيست تا مانع شود مفهوم اين كلام آنست كه : اگر اين مجتهد زنده بود روى مخالفتش حساب مىشد و قادح بود و لو يك نفر باشد و اين با مبناى لطف مىسازد نه با مبانى ديگر .\r\n3 - محقّق ثانى در حاشيه شرايع مطالبى دارند شبيه مطلب شهيد اوّل در ذكرى و همان نتيجه از مطلب ايشان هم گرفته مىشود پس نيازى به ذكر نيست .\r\n4 - جناب محقّق داماد قدس سرّه القدوسى در تفسير نعمت باطنه‌اى كه در آيهء شريفه 20 از سورهء لقمان  [ أَ لَمْ تَرَوْا أَنَّ اللَّهَ سَخَّرَ لَكُمْ ما فِي السَّماواتِ وَ ما فِي الْأَرْضِ وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً . . . 
  ]  مطالبى دارند از جمله مىفرمايند : يكى از بركات وجودى امام عصر ( ع ) و لو در پشت پردهء غيبت باشند اينست كه آن حضرت مستند و مدرك حجيّت اجماع علماء است [ چه در اجماعات بسيطه كه همگى متفق القول مىگويند : فلان عمل واجب است و چه در اجماعات مركبه كه نصف امت مىگويند فلان امر واجب و نصف\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nمىگويند : حرام ولى هر دو متفقند بر عدم اباحه و . . . 
  ] سپس استدلال مىكند بر اين مستند بودن به اينكه اگر همگان متفق شدند ولى نظر امام غير از آن بود به مقتضاى لطف و رحمتى كه در حكمت الهى فرض و واجب شده بايد امام ( ع ) اظهار خلاف كنند و يا در ميان مخالفين قولى موافق با قول امام باشد تا اجماع درست نشود حال مشاهده مىكنيد كه ايشان هم تصريح نموده به قاعدهء لطف ،\r\n5 - جناب شهيد اول در ذكرى فرموده : فراوان مشاهده مىكنيم كه در مسائل اختلافيه كسانى ادعاى اجماع مىكنند درحالىكه اجماع نيست ، بعد شهيد فرموده : مراد اين‌ها از اجماع ، اجماع اصطلاحى نيست بلكه يا مرادشان شهرت است و يا امر ديگر كه خلاصه روىهم‌رفته چهار توجيه آورده و اين توجيهات را صاحب المعالم ذكر فرموده مرحوم شيخ انصارى ره در آينده خواهد فرمود حال اگر مخالفت يك نفر و لو معلوم النسب ضربه‌اى به اجماع نمىزد چرا شهيد در مقام توجيه برآمدند آن هم توجيهاتى كه بيشتر يا همهء آنها قابل خدشه است ؟ معلوم مىشود مخالفت حتى يك نفر هم به اجماع لطمه مىزند و آن را از ارزش مىاندازد و چنين معيارى فقط با طريقهء لطف سازگار است نه با طرق ديگر پس غير از شيخ طوسى كسان ديگرى هم هستند كه يا صريحا و يا از ظاهر كلامشان مشى بر اساس قاعدهء لطف استفاده مىشود .\r\nالثالث : و امّا طريقهء حدس : حدس عبارتست از اينكه انسان از راه امارات حدس مىزند به امرى از امور فى المثل از اماراتى به عدالت زيد حدس مىزند يا با اماراتى حدس مىزند كه زيد شجاع است يا بكر جبان است و . . . در ما نحن فيه هم حاكى اجماع بتوسط يك سلسله قرائن و اماراتى حدس مىزند كه رأى امام همين رأي مجمعين است و حدس به قول امام خود سه شعبه دارد :\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n1 - گاهى حدس يك حدس ضرورى و متكى بر مبادى حسيهء ضروريه است يعنى حاكى اجماع از راه يك سلسله مقدمات و مبادى حسيّه‌اى حدس مىزند رأى امام ( ع ) را كه آن مبادى براى هركس حاصل شود برايش حدس قطعى به قول امام حاصل مىشود فى المثل فقيهى در يك مسأله‌اى آراء و انظار و فتاواى جميع فقهاء اسلام را در جميع اعصار و امصار بدست آورده و به اين نتيجه رسيده كه فتواى همگان بدون استثناء مثلا وجوب است اين يك مبدأ حسّى ضرورى است سپس از اين راه حدس قطعى به قول امام مىزند يعنى يقين مىكند كه لابد رأى امام ( ع ) همين است حال براى هركس چنين مبدئى حاصل شود بطور عادت يقين مىكند كه فقهاى اين حكم را از امام گرفته‌اند و اين قسم از حدس به منزلهء الحس است يعنى گويا از زبان امام ( ع ) حكم را شنيده و ارزش دارد ولى متأسفانه صرف فرض است و واقعيت خارجى ندارد .\r\n2 - و گاهى حدس به قول امام يك حدس اتفاقى و متكى بر مبادى حسّيهء غير ضروريه است فى المثل آراء چند فقيه ماهر از قبيل صاحب جواهر و شيخ انصارى و ميرزاى شيرازى را تتبع كرده و چون به آنها اعتقاد صددرصد داشته و آنان را تالى تلو معصوم مىدانسته يقين كرده كه رأى مبارك امام ( ع ) هم همين است امّا مبدأ حسى اين حدس يك امر ضرورى نيست يعنى چنين نيست كه بطور عادى براى هركسى پيدا شود او نيز حدس بزند رأى امام ( ع ) را بلكه اتفاقى است يعنى هر فقيهى آن اعتقاد و حسن ظن را داشته باشد اين حدس را مىزند و الا فلا\r\n3 - و گاهى حدس به قول امام متكى بر يك سلسله مبادى حدسيه و اجتهاديه است [ حدس در حدس 
  ] فى المثل آيه يا روايتى را ديده و با اجتهاد و دقت نظر حكمى را استنباط كرده [ حدس اوّل 
  ] سپس روى محاسباتى كه\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nبرخوردى دارند با چنين خبر حدسى هم دارند در خبرهاى حسى مىگويند :\r\nالاصل عدم الخطاء در اينجا هم كذلك و نيز مىگويند : الاصل عدم الغفلة و النسيان و . . . در اينجا هم مىگويند ، خلاصه اينكه احتمال تعمد كذب مخبر به اجماع را با آيهء نبأ برمىداريم كه چون مخبر عادل است پس مطمئن باش و ساير احتمالات را با اصول عقلائيه رفع مىكنيم چون اين اصل كما تجرى فى الاخبار الحسية كذلك تجرى فى الخبر الحدسى الذى هو بمنزلة الحس و در نتيجه چنين خبر حدسى مشمول آيهء نبأ و ادله حجيت خبر بوده و از ناحيهء نقل سبب ارزش دارد .\r\nو امّا از ناحيهء كاشف : شخصى كه خبر از اجماع مىدهد خود او فتاواى همهء فقها در همهء اعصار را ديده و خبر مىدهد حالا خود او هم حدس مىزند به راى معصوم ما كارى با حدس او نداريم بلكه ما مىگوئيم او در نقل سبب متكى به حس است يعنى رأى فقها را ديده و براى ما نقل مىكند و ما اخبار او را از اين ناحيه كه يك خبر حسى است و مشمول ادلّه حجيت است مىپذيريم .\r\nاگر شما بفرمائيد : خبر عادل بايد داراى اثر شرعى باشد و قبول اين خبر اثر شرعىاش كدام است ؟ خواهيم گفت : اثرش آنست كه وقتى همهء علماء اعصار و امصار بر امرى از امور متفق شدند همان‌طورىكه براى ناقل اجماع حدس به رأى امام حاصل شده براى ما نيز حاصل مىشود چون فرض اينست كه مبادى حسّيه ضروريه است يعنى اين مبادى بقدرى قوى است كه در اختيار هركس باشد به راى امام منتقل مىشود حال ما خبر عادل را مىپذيريم و صدق العادل يعنى نزله منزلة العلم پس خود را جاى او مىگذاريم و همان حدسى كه براى او حاصل شده براى ما نيز حاصل مىشود پس باز هم اجماع منقول ارزشمند است .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nخارجيه است و كليت ندارد ، ممكن است براى فرد يا افرادى آن عوامل فراهم باشد مثل اعتقاد كامل به فتواى فلان جماعت و از اين اتفاق ، قطع به رأى معصوم پيدا كنند ولى براى خيلىها چنين زمينه‌اى فراهم نباشد و از اين راه حتى حدس ظنى به قول معصوم هم حاصل نكنند چون حدس اتفاقى است نه بر اساس ملازمهء عاديه .\r\nو امّا شعبهء اوّل ارزشمند است چون براى هركسى چنين مبدئى حاصل شود بطور عادى حكم به لازم خواهد كرد و قطع به قول معصوم پيدا مىكند ولى اوّلا شتان ما بينها و بين الواقعية يعنى مجرّد فرض است و واقعيت خارجى ندارد و ثانيا برفرض امكان از كجا مدّعى اجماع بر اساس طريقهء حدس در ادّعاى خود به اتفاق الكلّ و شعبهء اوّل متكى باشد تا بگوئيم حجت است بلكه شايد متكى بر امر اول باشد و شايد امر دوم و شايد امر سوم و اذا جاء الاحتمال بطل الاستدلال پس بايد در اجماعات منقوله توقف كرد و نمىتوان قاطعانه فتوا به حجيت يا عدم آن داد .\r\nفان قلت : ما گفتيم شعبهء اوّل طريقهء حدس هم ارزشى ندارد للاحتمال ولى مستشكل مىگويد : به اين احتمال كه شايد مراد شعبهء اول نباشد اعتنا نمىشود بدليل اينكه ظاهر كلمهء اجماع عبارتست از اتفاق الكلّ پس وقتىكه شخصى اخبار به اجماع كند در حقيقت خبر داده از اتفاق كلّ و چنين اجماعى حجيت دارد هم از ناحيهء نقل سبب و كاشف و هم از ناحيه نقل مسبّب و منكشف .\r\nامّا از ناحيهء منكشف : درست است كه حاكى اجماع قول امام ( ع ) را عن حس بدست نياورده ولى حدس او يك حدسى است كه مبتنى بر مبادى حسيه ضروريه است و آقايان مىگويند : هر خبر حدسى كه مستند به مبادى حسيّه ضروريه باشد به منزلهء خبر حسى است يعنى عقلاء عالم با خبرهاى حسى هر\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nدر آينده تفصيلا خواهد آمد پيش خود حدس زده كه لابد رأى امام هم همين است [ اين هم حدس دوّم 
  ] و اجماعات فراوانى بر اين اصل مبتنى است و سيأتى كه اين‌گونه حدسها ارزشى ندارد چون منشأ آن اجتهادات و نظرهائى است كه كثير الخطا هستند .\r\nقوله اذا عرفت انّ : پس از اينكه با راههاى انكشاف قول معصوم ( ع ) از طريق اجماع آشنا شديم و دانستيم كه مستند علم حاكى اجماع نسبت به قول امام ( ع ) يكى از طرق سه‌گانه است : 1 - طريق حس . 2 - طريق لطف . 3 - طريق حدس .\r\nحال مىگوئيم :\r\nامّا طريقهء حس راهى بس ارزشمند است ولى مخصوص به زمان حضور است و در زمان غيبت احدى از مدعيان اجماع چنين ادعائى نمىتواند بكند فما هو المعتبر ليس بمتحقق .\r\nو امّا طريقهء لطف هم كه ارزش ندارد چون اصل مبنا باطل است و بر امام ( ع ) از باب لطف اظهار حق لازم نيست چون از طرق متعارف وظيفه‌اش را انجام داده فما هو المتحقق ليس معتبرا .\r\nو امّا طريقهء حدس : دانستيم كه اين طريقهء خود داراى سه شعبه است :\r\n1 - حدس قطعى عادى كه مبتنى بر مبادى حسيهء قطعيه ضروريه است\r\n2 - حدس قطعى اتفاقى كه مبتنى بر مبادى حسيهء غير ضروريه است\r\n3 - حدس قطعى اتفاقى كه مبتنى بر مبادى حدسيه است .\r\nاز ميان اين سه راه ، راه سوّم كه ارزشى ندارد زيرا كه چنين اخبار و حكايتى مشمول ادلّهء حجيت خبر واحد نيست و دليل ديگرى هم بر حجيت آن نداريم فلا اعتبار به .\r\nو راه دوّم نيز براى همگان حجت نيست چون مبتنى بر علل و عوامل\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nو قد اشار إلى الوجهين : گويا كسى از مرحوم شيخ ره مىپرسد : آيا اين اشكال را كسى مطرح ساخته كه شما آن را به صورت ان قلت مطرح ساختيد يا خير ؟ شيخ مىفرمايد : آرى از بيانات مرحوم محقّق كاظمى در شرح الوافيه اين مطلب استفاده مىشود ايشان روىهم‌رفته سه اشكال بر خويش نموده و از آنها جواب داده و ما خلاصهء آن را مىآوريم :\r\nاشكال اوّل : ادله حجيت خبر واحد فقط خبرهاى حسى را شامل است و به عبارت ديگر از ميان خبرها تنها آن خبرى حجت است كه حسى باشد و به يكى از حواس خمسه ظاهريه مستند باشد و اجماع منقول خبر حدسى است يعنى حاكى آن روى تتبعات خودش به قول امام ( ع ) حدس مىزند و گرنه قول امام ( ع ) را نديده پس ادلّهء حجيت اين‌گونه از خبرها را شامل نيست و لازم نيست ما قطع بعدم شمول داشته باشيم بلكه شك در شمول هم داشته باشيم\r\nمىگوئيم : چنين خبرى حجّت نيست زيرا كه اجماع منقول از ظنون است و اصل اوّلى در باب ظنون عبارتست از حرمت عمل به ظن الا ما خرج بالدليل و چون اجماع منقول بلادليل است در تحت همان اصل اولى باقى مىماند .\r\nجواب سيّد كاظمى : اجماع منقول دو جنبه دارد يكى جنبهء سبب و كاشف كه اتفاق فقها باشد و ديگرى جنبهء مسبّب و منكشف كه قول معصوم باشد حال اجماع منقول اگرچه از ناحيه مسبّب خبر حدسى است چون مخبر قول امام را نديده و حس نكرده بلكه حدس مىزند ولى از ناحيه سبب يك خبر حسى است و از اين حيث مشمول ادلّهء حجيت خبر واحد مىباشد و ارزشمند است\r\nاشكال دوّم : مناط در باب اجماع قول معصوم است پس آنكه ارزش دارد كه رأى معصوم باشد اجماع نسبت به آن حدس است و حدس ارزش\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nندارد فما قصد لم يقع و امّا از آن حيث كه خبر حسى است كه نقل سبب باشد ارزشى ندارد چون اتفاق الكل بما هو هو كافى نيست در نزد شيعه ، و ما وقع لم يقصد ، پس اجماع منقول اگرچه از ناحيه سبب خبر حسى است ولى فايده‌اى ندارد بايد از ناحيه مسبّب حسى مىبود كه نيست .\r\nجواب محقق كاظمى : ايشان از اين اشكال دو جواب داده‌اند :\r\n1 - درست است كه مدار حجيّت اجماع مقالهء معصوم ( ع ) است منتهى ما كارى به مقالهء معصوم ( ع ) كه لازم باشد نداريم و نيز كارى هم به ملازمه ما بين اين اتفاق كل و قول معصوم نداريم بلكه ما سبب را نقل مىكنيم كه اتفاق فقهاء باشد و اين خبر نسبت به اتفاق الكل يك خبر حسى است و صدق العادل مىگويد : عادل را در اخبارش تصديق كن بعد كه تصديق كرديم معنايش آنست كه نزله منزلة العلم يعنى خود را جاى او بگذار آنگاه همان‌طورىكه او حدس مىزند قول امام را شما نيز حدس خواهى زد قول امام را و يقين برايت حجت است . [ حجيت اجماع از ناحيه نقل سبب 
  ] 2 - درست است كه مدّعى اجماع قول معصوم را عن حدس نقل مىكند و لكن حدسى كه مبتنى بر مبادى حسيهء ضروريه باشد به منزلهء حس است آرى آن حدسى ارزش ندارد كه مبتنى بر مبادى حسيه نباشد مثل اخبار به امور عقليهء صرفه از قبيل قدم با حدوث عالم و . . . كه اگر هزار انسان عادل هم خبر دهند قابل قبول نيست بلكه خود شخص بايد برود و تفحص كند و برهان بر اثبات آن امر عقلى اقامه كند . [ حجيت اجماع از ناحيهء نقل مسبب 
  ]\r\nاشكال سوّم : طبق جواب دوّمى كه شما از اشكال دوم داديد كه اجماع منقول نسبت به قول معصوم و لو خبر حدسى است امّا مستند به حس است و ارزش دارد لازم مىآيد كه فتواى هر مجتهدى هم در حق مجتهد ديگر حجت باشد چون مجتهد و لو نسبت به خود حكم شرعى عن حس نرسيده ولى\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nنسبت به مقدمات و مبادى و آثار حكم شرعى يعنى ادلّهء سمعيّه عن حس رسيده پس حدس او هم مستند بر حس است و بايد حجت باشد .\r\nجواب سيد محسن . اولا قياس نمودن باب فتواى مجتهد به باب اجماع منقول قياسى مع الفارق است بدليل اينكه در باب خبرهاى حدسى از قبيل اجماع منقول ما وقتى اتفاق الكل را بدست آورديم مىگوئيم : عادتا ملازمه وجود دارد ميان اين اتفاق كل با رأى معصوم ( ع ) و از آثار به مؤثر مىرسيم چنان كه از آثار عدالت و شجاعت به ملكهء عدالت و شجاعت و . . . مىرسيم امّا بخلاف باب فتوا كه چنين ملازمهء عاديه‌اى ميان فتواى مفتى و حكم واقعى نيست چون كثيرا ما احتمال خطا در فتاوا هست .\r\nو ثانيا ما از اشكال ثانى همان جواب اوّل را مىدهيم نه اين جواب ثانى را و اشكال شما بر اساس جواب ثانى است پس اعتبارى ندارد .\r\nقلت : مرحوم شيخ در جواب از اشكال مذكور دو جواب مىدهند :\r\n1 - درست است كه ظاهر لفظ اجماع اتفاق الكل است امّا آيا اتفاق الكل در عصر واحد يا اتفاق الكل در جميع اعصار ؟ اگر دوّمى باشد ارزش دارد ولى ظاهر تعريفات فريقين نشان مىدهد كه منظور اتفاق الكل در عصرى از اعصار است و لا ريب در اينكه چنين اتفاقى به تنهائى ملازمهء عاديه با رأى معصوم ندارد بخصوص در مواردى كه همهء علماء متقدّم با اين رأى مخالف باشند همانند فتواى علامه به پاكى آب چاه و مخالفت اكثر متقدمين ، آرى از باب قاعدهء لطف مىتوان به قول معصوم رسيد ولى به نظر ما اين طريقه باطل بود .\r\n2 - اتفاق الكل در عصر واحد هم دو گونه است : 1 - علماء عصر خيلى زيادند باز هم ممكن است حدس به قول امام بزنيم ولى معمولا احاطه بر انظار و فتاواى آنها خيلى بعيد است خصوصا در ازمنهء سابقه 2 - علماء عصر\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nخيلى كم باشند در اينجا احاطه به آراء آنها ميسور است ولى ارزشى ندارد فما قصد لم يقع لم وقع يقصد .\r\nقوله كيف كان : مرحوم شيخ فرمودند : ما هو مستلزم عادتا لقول الامام ( ع ) مستحيل التحقق هنا و ما هو ممكن التحقّق ليس مستلزما لمقالة المعصوم پس آن اجماع ارزشمند كه مبتنى بر اتفاق كل در عصر واحد يا در جميع اعصار باشد محقّق نشده در اينجا سؤالى مطرح مىشود و آن اينكه بزرگانى امثال علامه و محقق و شهيد اول و ثانى در كتب خود در مسائل فراوانى ادّعاى اجماع نموده‌اند و ظاهر تعبيرشان هم اتفاق الكلّ فى عصر بلكه فى الاعصار و القرون است مثلا مىگويند : عند الاصحاب ، عند الإمامية ، عندنا و . . . كه جمع با الف و لام مفيد عموم است يعنى هيچ‌كدام از فقهاء اماميه هيچ عصرى مخالفت نكرده‌اند حال از شما مىپرسيم : شما كه مىگوئيد اتفاق الكل واقع نشده و مستحيل التحقّق است پس اين ادعاهاى اجماع را چه مىگوئيد ؟\r\nشيخ ره مىفرمايد : مطلبى كه ما گفتيم قابل خدشه نيست و لذا به ناچار بايد در اين ظواهر تصرف نموده و حمل بر خلاف ظاهر كنيم سپس سه توجيه ذكر مىكنند :\r\n1 - منظور اين حضرات از اجماع ، اجماع مصطلح يعنى اتفاق الكل فى عصر و بطريق اولى فى الاعصار نيست بلكه مراد اتفاق المعروفين است ولى با تسامح ادّعاى اجماع كرده‌اند از باب اينكه غالبا نظر غير معروفين با معروفين يكى است .\r\nحال اگر مراد اين باشد مىگوئيم : چنين اجماعى نه حجيت دارد و نه اجماع مصطلح است .\r\n2 - منظورشان از اجماع همان اجماع مصطلح يعنى اتفاق الكل است منتهى اين اتفاق الكل را از طريق اتفاق معروفين حدس زده سپس قول امام\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nرا حدس زده يعنى در حقيقت فتاواى معروفين عصر يا اعصار را تتبع كرده سپس با خود گفته : لابد نظر غير معروفين هم همين است پس مسئله اتفاقى است سپس گفته : لابد رأى هم همين است .\r\nحال اگر مرادشان اين باشد خواهيم گفت اين نيز حجيت ندارد زيرا اگرچه تصادفا در مواردى اتفاق المعروفين با اتفاق ديگران و رأى امام منطبق درآيد و حدس ناقل صحيح باشد ولى ملازمهء عاديه وجود ندارد كه براى هركسى از اتفاق المعروفين حدس قطعى به اتفاق ديگران و سپس حدس بقول امام حاصل شود به ويژه با توجه به اينكه در موارد فراوانى معروفين يك عصر يا اعصار و بلكه همهء فقهاء يك عصر بر امرى متفق شده‌اند ولى فقهاء غير معروف و فقهاء اعصار قبل در آن امر مخالفت كرده‌اند و فتواى ديگرى داده‌اند و رسالهء ما جاى ذكر يك دهم آن موارد را هم ندارد پس استلزام عادى نيست و اتفاقى هم ارزشى براى ديگران ندارد .\r\nتبصرة : آرى اتفاق المعروفين مىتواند يك امارهء ظنيه باشد بر اتفاق الكلّ يعنى اگر در عصرى مشاهير عصر بر حكمى اجماع كردند ما احتمال قوى مىدهيم كه غير معروفين هم رأيشان همين باشد چون غالبا چنين است كه اگر در مسأله‌اى فقهاء اين عصر متفق بودند فقهاء عصر قبل هم موافقند و بلكه گاهى از اين اتفاق معروفين با همهء علماء عصر واحد مىتوان علم پيدا كرد به اتفاق الكل به ضميمه امارات خارجيه از قبيل موافقت آيه يا روايت معتبره ولى تمام اين‌ها از محل بحث خارج است كلام در اينست كه از خود اجماع حدس به رأى معصوم بزنيم و ملازمهء عاديه باشد كه در اين موارد نيست . و شبيه همين استفادهء اتفاق الكل از اتفاق معروفين است استفادهء اتفاق الكل از اتفاق جماعتى از فقهاء در اثر حسن ظن و اعتقاد كامل به آنها كه سخن آنها را وحى منزل مىداند اين هم اتفاقى است و گرنه\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nملازمهء عاديه‌اى در كار نيست نظير آنچه از بعض المتأخرين نقل شده و قبلا اشاره شد كه از اتفاق ميرزاى شيرازى و صاحب جواهر و شيخ مثلا قطع به قول معصوم پيدا مىكردند و يا نظير آنچه محقق از متقدمين نقل مىكند كه از اتفاق نظر محمدون ثلاثهء متقدم يعنى صاحبان كتب اربعه ادعاى اجماع مىكردند ولى چنين چيزى اتفاقى است و روى عوامل خارجيه است .\r\n3 - منظورشان اجماعات قاعده‌اى باشد يعنى اين‌ها ديده‌اند كه در يك مسئله اصوليه همگان متفق‌النظرند و اين كبراى كلى بر فلان مورد منطبق است لذا در همان مورد و فرع ادعاى اجماع نموده‌اند درحالىكه اى چه‌بسا در همان فرع ابدا فتوائى نباشد بعنوان نمونه چند مثال مىزنيم :\r\n1 - همهء فقها مىگويند در شك در تكليف بعد الفحص و اليأس اصالة البراءة جارى است حال مجتهدى اين قانون را بر فلان مسئله فرعيه از قبيل استعمال دخانيات پياده كرده و در همان مسئله فرعيه ادعاى اجماع كرده .\r\n2 - همهء فقها مىگويند : عند الشك فى التخصيص به اصالة العموم تمسك مىكنيم اين اصل را بر فلان مورد منطبق كرده و ادّعاى اجماع در همان مورد خاص نموده .\r\n3 - همهء فقها مىگويند : وقتىكه معارضى نبود به خبر معتبر عمل مىشود اين قاعده را بر فلان مسئله منطبق نموده و در آن مورد خاص ادعاى اجماع كرده است درحالىكه اى چه‌بسا در آن مورد اصلا حكمى نبوده\r\nاين‌ها از مسائل اصول فقه بود .\r\n4 - همهء فقهاء اجماع دارند كه بعد از رسول خدا ( ص ) نسخى در كار نيست پس هركجا شك در نسخ داشتيم اصل عدم نسخ را كه اصلى مجمع عليه است جارى مىكنيم سپس اين اصل را بر فلان مورد مثلا وجوب جمعه منطبق كرده و در خصوص آن مورد ادعاى اجماع كرده .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n5 - همه فقها مىگويند : مخالفت كتاب و سنت معتبره جايز نيست حال فقيه اين امر مسلّم را برداشته و بر فلان مورد خاص منطبق نموده و ادعاى اجماع كرده درحالىكه اى چه‌بسا در خصوص آن مورد اصلا فتوائى صادر نشده باشد .\r\n6 - و صدها مورد ديگر مىتوان شاهد مثال آورد ، و چنين اجماعاتى بر دو مقدمه مبتنى است كه هر دو حدسى و اجتهادى است : مقدمهء اول : فلان قاعدهء مسلّم اصولى مقتضى فلان حكم است البته اگر مانعى نباشد . مقدمهء ثانيه : مانعى هم در كار نيست چون بعد الفحص و اليأس به مانعى برخورد نكرديم پس در فلان حكم هم اجماع حاكم است .\r\nقوله ثم ان الظاهر : گاهى فقيه واحد در يك مسأله‌اى دو اجماع متعارض را ادّعا مىكند فى المثل در اوّل كتابش فرموده هذا مباح بالاجماع و در وسط يا اواخر كتابش فرموده : هذا حرام بالاجماع و گاهى دو فقيه معاصر در مسأله‌اى هر دو ادّعاى اجماع مىكنند درحالىكه اين دو ادّعا متعارضند فى المثل شيخ طوسى در باب حجيت خبر واحد مىگويد : هو حجة بالاجماع و سيد مرتضى كه معاصر او است مىگويد : خبر الواحد ليس بحجة بالاجماع ،\r\nو گاهى دو فقيهى كه از نظر زمان به يكديگر نزديكند و چندان فاصلهء زمانى ندارد مثل محقق اوّل و علامه هركدام ادعاى اجماع مىكنند بر خلاف ديگرى مثلا يكى بر وجوب و يكى بر اباحه .\r\nو گاهى فقيهى در مسأله‌اى فتوا مىدهد و ادعاى اجماع مىكند ولى بعدا از فتوايش برمىگردد و اجماع را زير پا مىگذارد .\r\nو گاهى مجتهدى در مسائل مستحدثه يعنى مسائلى كه اصلا در كلام فقهاء سابق بر او عنوان نشده فتوا مىدهد و بر اين حكم ادعاى اجماع مىكند .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nو گاهى مجتهدى در يك سلسله مسائلى دعواى اجماع مىكند كه شهرت قبل از او يا در زمان او و يا بعد از او بر خلاف اين مطلب است و امثال اين قبيل ادعاهاى اجماع كه خيلى زياد است .\r\nحال مرحوم شيخ مىفرمايد : تمام اين‌ها اجماعات قاعده‌اى است و مبتنى بر اجتهادات خود مدّعى اجماع است يعنى يك قاعدهء اصولى مسلّم را پيدا كرده و بنظرش اين كبراى كلى بر فلان فرع فقهى منطبق بوده و لذا در همان فرع ادعاى اجماع كرده درحالىكه اى چه‌بسا در خصوص آن فرع احدى فتوا نداده باشد سپس مىفرمايد : چه بجا است كه ما نمونه‌هائى از اين قبيل اجماعات را از زبان فقهاء نامى شيعه بياوريم تا كسى گمان نبرد كه كلام ما صرف ادّعا است و شاهدى ندارد :\r\nنمونهء اوّل : سيد مرتضى فرموده : انّ من مذهبنا ازالة النجاسة به غير الماء من المائعات گويا كسى مىپرسد : از كجا شما اين حكم را به مذهب شيعه نسبت مىدهيد و خلاصه ادّعاى اجماع مىكنيد درحالىكه در خصوص اين نصّى وارد نشده ؟ محقّق اوّل به دفاع از سيد مىگويد : چون ما يك اصل و قاعدهء مسلمه داريم و آن اينكه : ما به اصالة الاباحة و الجواز عمل مىكنيم تا زمانى كه دليل شرعى بر خلاف آن اصل عقلى برسد و وقتى به شرع مراجعه كرديم ديديم مانعى از ازالهء به غير ماء از ساير مايعات وجود ندارد حال سيّد روى اين اصل فتوا به جواز داده و ادعاى اجماع كرده درحالىكه اصل او باطل است چون استصحاب بقاء نجاست را داريم ،\r\nنمونه دوّم : شيخ مفيد نيز فرموده : من مذهبنا جواز ازالة . . . و همان پرسش متوجه ايشان هم هست كه باز محقق در مقام توجيه فرموده : در اين مسئله روايتى وارد شده و مفيد به استناد آن روايت ادعاى اجماع كرده نه بر اساس تتبع آراء فقهاء .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nنمونه سوّم : شيخ طوسى فرموده : هرگاه دو شاهد شهادت دادند بر امرى كه موجب قتل است و قاضى طبق اين بينه متهم را اعدام كرد سپس معلوم شد كه شاهدها فاسق بوده و شهادت مقبول نبوده در اينجا قاضى خطا كرده و قصاص از شاهدين و قاضى ساقط است و ديهء مقتول از بيت المال است سپس شيخ فرموده : دليلنا اجماع الفرقة سپس اجماع را معلّل نموده به اينكه : روايت داريم كه : ما اخطأه القاضى ففى بيت مال المسلمين ملاحظه مىكنيد كه اين استنباط خود او از روايت است ولى ادعاى اجماع نموده چون روايت بلامعارض داريم\r\nنمونه چهارم : شيخ طوسى فرموده : اگر شخصى در مرض موت گفت فلان عبد من آزاد است سپس گفت فلان عبد هم آزاد است و ثلث مال هم وافى نبود كه هر دو آزاد شوند و ما مردّد شديم كه كدام را اوّل آزاد كرده و شهود هم اختلاف كردند يعنى گروهى گفتند زيد را اوّل آزاد كرد و گروهى گفتند عمرو را در اينجا با قيد قرعه بايد معين كنيم كه اوّل كدام را آزاد كرد سپس فرموده دليلنا اجماع الفرقة و اخبارهم فانّهم اجمعوا على انّ كل امر مجهول فيه القرعة ، ملاحظه مىكنيد كه ادعاى اجماع مبتنى بر خبر معتبر بلا معارض است .\r\nنمونهء پنجم : از شيخ مفيد سؤال شد : به چه دليل شما سه طلاق در يك مجلس را باطل مىدانيد و مىگوئيد يك طلاق بيشتر واقع نمىشود ؟ فرمود :\r\nدليل ما عبارتست از : 1 - كتاب خدا 2 - سنّت پيامبر 3 - اجماع المسلمين سپس توضيح داد كه مرادم از كتاب خدا اين آيه است :  الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ  و وجه دلالت اينست كه متبادر به ذهن از مرتان اينست كه يك‌بار طلاق دهد سپس رجوع كند و دوباره طلاق دهد و الا اگر در يك مجلس بگويد انت طالق ثلاثا طلاق ثانى و ثالث معقول نيست و مرادم از\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nسنّت قول پيامبر ( ص ) است كه فرموده : كلّ ما لم يكن على امرنا هذا فهو ردّ و فرموده : ما وافق الكتاب فخذوه و ما خالف فاطرحوه حال سه طلاق در يك مجلس سه طلاق نيست بلكه يك طلاق است و باطل است پس اين امر بر خلاف كتاب اللّه است سپس فرموده : مرادم از اجماع امت هم عبارتست از اينكه امّت اسلامى اجماع دارند بر اينكه هر چيزى مخالف كتاب و سنت بود آن چيز باطل است ( اين كبراى كلّى ) و سه‌طلاقه در يك مجلس مخالف كتاب خدا است پس بالاجماع باطل است كه ادعاى اجماع در اين فرع مبتنى بر يك مسئله اصوليهء عقليه است\r\nنمونهء ششم : ابن ادريس در رسالهء خلاصة الاستدلال خود فرموده :\r\nاماميه در همهء اعصار و قرون اجماع دارند بر اينكه قضاء فوائت واجب فورى است و مخالفت گروهى از فقهاء خراسان كه طرفدار عدم مضايقه‌اند ضررى به حال اجماع ندارد چون آنان معلوم النسب مىباشند سپس فرموده :\r\nهمهء فقهاء قم به فوريت و مضايقه فتوا داده‌اند ، دليل بر اين اجماع :\r\nهمه اين اخبار مضايقه را نقل مىكنند و اين اخبار هم خبر ثقه هستند و همه به خبر ثقه عمل مىكنند پس معلوم مىشود كه همه به اخبار مضايقه فتوا داده‌اند سپس گفته : حفظة الإمامية يعنى شيخ صدوق ره نيز احاديث مضايقه را آورده پس معلوم مىشود بدانها عمل مىكند ، رئيس الاعاجم شيخ طوسى هم اين احاديث را آورده و طبق آن فتوا داده پس فوريت اجماعى است .\r\nشيخ انصارى مىفرمايد : ما بر ابن ادريس اشكالاتى داريم :\r\n1 - اين ادّعاى اجماع از جهاتى حدسى بوده و بر اجتهادات ابن ادريس مبتنى است و براى مجتهد ديگر ارزشى ندارد و آن جهات عبارتند از :\r\nالف : ابن ادريس گفت : همهء فقهاء به استثناى گروهى از خراسانيها\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nبه اخبار مضايقه عمل نموده‌اند بدليل اينكه آنها اين اخبار را در كتب خويش آورده‌اند ما مىگوئيم : خير چنين ملازمه‌اى در كار نيست يعنى قبول نداريم كه در جميع مواردى كه فقيهى يا فقهائى احاديثى را آورده‌اند حتما عامل به آن هم هستند آرى غالب موارد چنين است يعنى به احاديثى كه ذكر نموده‌اند عمل هم كرده‌اند ولى مواردى هم صرفا حديث را آورده‌اند ولى طبق آن فتوا نداده‌اند پس آوردن حديث در كتاب دليل بر عمل به آن و فتوا برطبقش نيست .\r\nب : ابن ادريس گفت : علماء اين اخبار را آورده‌اند و ظاهر اين روايات هم وجوب فور است پس بايد همهء فقها قائل به مضايقه باشند . ما مىگوئيم :\r\nاز كجا معلوم كه دلالت اين اخبار بر وجوب مضايقه عند الفقهاء تام بوده و به همين ظهور فتوا داده‌اند ؟ شايد آنها بتوسط قرائن خارجيه استحباب مؤكد را فهميده و طرفدار اين معنا باشند پس اين هم حدسى است .\r\nج : ابن ادريس گفت : راويان اين اخبار مورد وثوقند و اين اخبار ، اخبار ثقه هستند « صغرى » و فقها هم به خبر ثقه عمل مىكنند « كبرى » پس بايد به اين اخبار عمل كنند « نتيجه »\r\nما مىگوئيم : به عقيدهء شما رواة اين احاديث موثقند ولى شما از كجا مىگوئيد : به عقيدهء ديگران هم اين احاديث مورد وثوقند ؟ شايد اين صغرا به نزد ديگران مورد قبول نباشد .\r\n2 - از همهء مطالب قبل كه صرفنظر كنيم مىگوئيم : جناب ابن ادريس اخبار مضايقه خبر واحدند و مبناى جناب‌عالى اينست كه خبر واحد را حجت نمىدانى مع‌ذلك چگونه برطبق اين اخبار فتوا دادى ؟ و چگونه دعواى اجماع كردى ؟ و چگونه از راهى كه خودت قبول ندارى قول امام ( ع ) را كشف كردى ؟\r\nان قلت : شايد جناب حلّى به خبر واحد تنها اعتماد ننموده تا با مبناى\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nخود او سازگار نباشد بلكه او به خبر واحد به ضميمهء فتواى علماء كه يقين‌آور بوده اعتماد كرده فلا اشكال .\r\nقلت : وقتىكه مسلم باشد كه فتاواى فقهاء مستند به خبر واحد است اگر صد نفر هم طبق آن فتوا دهند براى مجتهد ديگر يقين‌آور نمىشود او بايد مدرك را ملاحظه كند اين اجماع مدركى خواهد بود و ارزشى ندارد بخصوص اگر فقيه همانند ابن ادريس باشد كه خبر واحد را حجت نمىداند فكيف يقطع بقول الامام ( ع ) .\r\n3 - از همهء اين‌ها كه بگذريم برخى از اجتهادات شما خطا است فى المثل اجتهاد اوّل شما اين بود كه چون همهء فقهاء اخبار مضايقه را در كتب خويش آورده‌اند پس همه به آن عمل مىكنند ما مىگوئيم : اگر تنها اخبار مضايقه را آورده بودند آرى ولى بسيارى از همين فقهاء احاديث موسعه را نيز آورده‌اند آيا مىتوان گفت فقهاء به هر دو دسته روايات فتوا داده‌اند ؟ آيا دو فتواى متعارض دارند ؟ حاشا و كلّا پس صرف آوردن در كتب دليل عمل به نيست « اشكال نقضى »\r\n4 - پس از اينكه روشن شد كه فقهاء در فتوايشان اعتماد كرده‌اند به رواياتى كه يا دلالت آنها مخدوش است و يا سند آنها اشكال دارد و يا مبتلا به معارض هستند چگونه چنين فتوائى كاشف از قول امام است ؟ و چگونه اين فتاوا قطع به رأى معصوم مىآورد ؟ هيهات ، هيهات كه ظن به قول معصوم هم نمىآورد تا چه رسد به قطع .\r\nنمونه هفتم : مشهور فقها مىگويند زوجهء ناشزه زكات فطره‌اش بر زوج واجب نيست ولى جناب ابن ادريس ادعاى اجماع كرده بر وجوب زكات فطرهء چنين زوجه‌اى بر زوج\r\nشيخ ره مىفرمايد : گويا مدرك ابن ادريس در اين ادعاى اجماع\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nعبارتست از اينكه : ما رواياتى داريم مبنى بر اينكه : زكات فطرهء زوجه بر زوج واجب است و اين روايات اطلاق دارند يعنى هم زوجهء مطيعه را شاملند و هم ناشزه را و علماء اعلام اين احاديث را در كتب خويش آورده‌اند پس معلوم مىشوند همگان برطبق اين ظهور اطلاق . فتوا مىدهند و لذا برداشته ادعاى اجماع كرده به خيال اينكه عند الفقهاء زوجه بما هى زوجة زكات فطره‌اش بر زوج واجب است و اين اجتهادات به درد خود ايشان مىخورد و به عقيدهء ما اشكالات فراوانى دارد كه اكثر اشكالات نمونهء ششم در اينجا هم مىآيد كه محتاج به ذكر نيست فقط يك اشكال جديد داريم و آن اينكه :\r\nاگر كسى در لابلاى احاديث غور كند خواهد ديد كه زوجيت بما هى هى مناط وجوب زكات فطره نيست بلكه مناط زكات فطره احد الامرين است :\r\n1 - عيلولت و عيال بودن همانند ميهمان و زوجهء مطيعه و . . . 2 - واجب النفقه بودن همانند پسر و دختر و . . . حال همسرى كه مطيعه باشد واجد هر دو صفت است و زكات فطره‌اش بر شوهر واجب است ولى همسرى كه ناشزه باشد واجب‌النفقهء زوج كه نيست آنگاه اگر در خانهء همين شوهر باشد از باب عيال بودن زكات فطره‌اش بر زوج است همانند ميهمان ولى اگر از منزل رفته نه واجب النفقه است و نه عيال پس زكات فطره ندارد . پس اجتهاد حلّى خطا است\r\n[ نكته : ميان عيال بودن و واجب النفقه بودن عموم و خصوص من وجه است :\r\nدر بعض موارد عيال هست ولى واجب النفقه نيست مثل ميهمان\r\nدر بعضى موارد واجب النفقه هست ولى عيال نيست عرفا مثل كسى كه نذر كرده به فقيرى اطعام كند .\r\nو در بعض موارد هر دو هستند مثل فرزند صغير و زوجهء مطيعه 
  ] .\r\nسپس جناب شيخ سخنى از محقق اول براى تأييد كلام خود مىآورند :\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nمحقق فرموده : نسبت به خصوص ناشزه احدى از فقهاء تصريح نكرده به وجوب زكات فطرهء او بر زوج البته نسبت به زوجه فتوا داده‌اند ولى از راه اجماع بر يك لفظ مطلق نمىتوان گفت حتما در خصوص اين فرد فتوا داده‌اند مگر بدانيم كه از اطلاق كلام اين فرد هم منظور نظر بوده زيرا اجماع در لغت به معناى قصد است اجمعوا على كذا اى عزموا عليه پس در خصوص اين فرد بايد قصد محرز باشند تا بتوان به آنها نسبت داد و گرنه شايد منظورشان از اطلاق كلام همان فرد متعارف بوده كه زوجهء مطيعه باشد ، سپس محقق تنظير كرده به اينكه : اگر در موردى عامى قرآنى وارد شده بود و ما مىدانيم كه همهء فقهاء به عمومات قرآنى عمل مىكنند ولى در خصوص اين مورد فتاواى / 20 نفر از فقهاء را نديده‌ايم نمىتوانيم بگوئيم : بالاجماع در خصوص اين مورد حكم همين است كه از عموم آيه فهميده مىشود چون شايد آن عدّه قرينه بر خلاف دارند و طبق ظاهر آيه فتوا نمىدهند .\r\nشيخ مىفرمايد : سخن محقق در نهايت درجهء متانت است و لكن برفرض ما نظرات آن / 20 نفر را ندانيم ادعاى اجماع بلا مانع است چون مكرر دانستيم كه علماء شيعه روى مسامحة كلمهء اجماع را در اين موارد مكرّر به كار مىبرند حتى اگر مخالف صريح باشد .\r\nمرحوم شهيد اوّل در ذكرى اين‌گونه اجماعات را توجيه نموده و در مقام تأويل وجوهى ذكر كرده :\r\n1 - منظور آقايان از اجماع ، اجماع مصطلح و اتفاق الكل نيست بلكه مراد شهرت است\r\n2 - مراد آقايان از اجماع ، همان اجماع مصطلح است منتهى در هنگامى كه مىخواسته فتوا دهد و استدلال كند مخالفى را نديده و نيافته بود و لذا ادعاى اجماع كرده به گمان اينكه مخالفى نيست ولى بعدا معلوم شد كه\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nمخالف هست .\r\n3 - در هنگام ادعاى اجماع مىدانسته كه مخالفى هست ولى به نظر خود رأى مخالف را توجيه مىكرده بگونه‌اى كه با اجماع منافى نباشد فى المثل اجماع قائم است بر اينكه سوره در نماز واجب است ولى بعضى گفته‌اند واجب نيست حال بگوئيم : قول اين عده مال حالت ضرورت است كضيق الوقت فلا منافاة .\r\n4 - همان‌طورىكه شهرت روائى و فتوائى داريم همچنين اجماع روائى و فتوائى داريم و منظور از اجماع در روايت يعنى همهء علماء اين احاديث را آورده‌اند اگرچه همه طبق آن فتوا نداده باشند نه اينكه مراد اجماع در مقام فتوا باشد .\r\n[ نكته : همان‌طورىكه نسبت ما بين شهرت روائى و فتوائى عموم من وجه است همچنين نسبت ما بين اجماع روائى و فتوائى هم عموم من وجه است :\r\nاى چه‌بسا حديثى روايتش مجمع عليها باشد ولى فتوا برطبق آن اجماعى نباشد .\r\nو اى چه‌بسا حديثى از لحاظ فتوا مجمع عليها باشد ولى از حيث روايت خير .\r\nو اى چه‌بسا هر دو باهم باشند 
  ] .\r\nو مرحوم مجلسى در بحار الانوار فرموده : آقايان فقهاء در اصول كه بحث مىكنند منظورشان از اجماع اتفاق الكل است ولى به فقه كه مىرسند گويا همهء آن مبانى اصولى را فراموش مىكنند و بر اتفاق جماعتى هم اطلاق اجماع مىكنند گويا : مصطلح آقايان در فروع غير از مبناى اصولى آنها است .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nمرحوم شيخ مىفرمايد : به عقيدهء ما نه نياز به آن توجيهات چهارگانهء شهيد اوّل داريم كه بقول صاحب معالم توجيهات بعيد و غير وجيهى هستند و نه نيازمند كلام محدث مجلسى هستيم كه به علماء طعن زده و فرموده : آقايان وقتى به فقه مىرسند گويا تمام آنچه را در اصول گفته‌اند فراموش نموده و بر مبنائى مغاير با مبانى اصولى خود حركت مىكنند ما حاجتى به اين سخنان نداريم ،\r\nبلكه به نظر ما حق آنست كه : اين‌همه ادعاهاى اجماع از سوى فقهاء در طول تاريخ در فروع فقهيه يا بر اساس حسن ظن آقايان به فقهاء سلف است كما اينكه قبلا از زبان محقق راجع به مقلّده شنيديم و يا بر اساس حدس و اجتهاد خود مجتهد است كه از راه انطباق كبراى كلّى مورد قبول همه در خصوص فلان مورد ادعاى اجماع نموده .\r\nان قلت : پس چرا قرينه‌اى نياورده‌اند مبنى بر اينكه مرادشان اجماع حدسى است ؟\r\nقلت : قرينه در مواردى لازم است كه از لفظى خلاف ظاهر آن اراده شود ولى مدعيان اجماع بر اساس اجتهاد مرادشان از اجماع اجماع مصطلح است منتهى از راه اجتهاد خود اتفاق كل و قول امام را كشف نموده و ادعاى اجماع كرده‌اند فلا حاجة الى القرينة .\r\nان قلت : نياوردن قرينه تدليس است چون هر شنونده يا بيننده‌اى مىپندارد كه اين مدعيان اجماع فتاواى ديگران را ديده‌اند و دارند نقل مىكنند درحالىكه واقع امر اين‌گونه نيست فيلزم القرينة . فرارا من التدليس\r\nقلت : خير تدليس هم نيست چون ادّعاى اجماع اگر به منظور اعتماد ديگران بر اين اجماع باشد آرى ولى غرض ذكر استدلال و اقامه دليل از سوى اين مدّعى بر يك مسئله است نه اينكه غرض اعتماد ديگران باشد پس\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nاز اين حيث هم نيازى به قرينه نيست .\r\nآرى از اين حيث تدليس است كه وقتى شخصى مىگويد : اجمع العلماء على كذا مخاطب گمان مىكند كه اين مدعى فتاواى علماء را يافته و تتبع كرده و در مقام استدلال آنها را نقل مىكند ولى اين توهّم با اندك تتبعى زائل مىشود يعنى اگر كسى اندكى در موارد فقه تتبع كند فريب اين ظهورات را نخورده و خواهد فهميد كه مبناى اين اجماعات بر حدس و استنباط خود مدّعى اجماع است .\r\nحاصل كلام اينكه : قرائن فراوانى وجود دارد مبنى بر اينكه مراد مدعيان اجماع [ بخصوص كسانى كه ظاهر اجماعاتشان اتفاق الكل فى جميع الاعصار و الامصار مىباشد از قبيل اجماعات فاضلين و شهيدين 
  ] اجماع حدسى و اجتهادى است كه به نظر خود ناقل ما بين اين دو امر ملازمه بود و كبراى كلى را تطبيق كرده فى المثل ميان ذكر الحديث و عمل به آن ملازمه وجود دارد لذا ادّعاى اجماع كرده است و قرائن كثيره عبارتند از : 1 - وجود المخالف در مسئله كه با اينكه مشهور فقهاء مخالف بودند فردى آمده ادعاى اجماع مىكند بر اساس اجتهاد خودش ، 2 - گاهى دو عالم معاصر دو ادعاى اجماع متعارض مىكنند كه پيدا است غير از اين توجيه ديگرى ندارد و قرائن ديگر .\r\nسپس مرحوم شيخ مىفرمايد : اينكه فراوان در كتابها مىبينيم : دو اجماع متخالف باهم از دو مجتهد هم عصر يا قريب العصر صادر مىشود و نيز اينكه مىبينيم در بعض موارد علماء به ادّعاى اجماع اعتنا نمىكنند و به مجرّد وجود دليل بر خلاف از اجماع رفع يد مىكنند و كانّ با اجماع همانند اصل رفتار مىكنند كه الاصل دليل حيث لا دليل و اينكه مىبينيم با وجود مخالف هم ادعاى اجماع مىكنند و يا از ادعاى اجماعى كه كرده‌اند عدول\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nمىكنند و . . . در تمام اين‌ها به نظر ما بهترين توجيه همان است كه ما گفتيم كه مرادشان اجماع اجتهادى است و نيازى به حمل لفظ اجماع بر خلاف ظاهر هم نيست .\r\nمحقّق سبزوارى صاحب ذخيرة الاحكام فرموده : دسترسى به اجماع همهء علماء عن حس كارى بس دشوار و بلكه محال است و اينكه در كلمات علماء در مسائل كثيره ادعاى اجماع شده منظورشان معناى ظاهرى كلمه نيست كه همهء نظرات را تتبع كرده و عن حس براى ما نقل كنند .\r\nبلكه يا مدعيان اجماع در اين ادّعا بر حدس و اجتهاد خود متكى هستند [ اين را شيخ ره هم فرمودند 
  ] و يا مرادشان شهرت است نه اجماع مصطلح و يا مرادشان اتفاق صاحبان كتب مشهوره است مثل اصحاب كتب اربعه و يا مرادشان اتفاق معروفين از اعصار و امصار است و . . .\r\nبعد فرموده : به نظر من [ سبزوارى 
  ] آقايان علماء در كتابخانه مىنشستند و به كتب فتوائى كه در اختيارشان بوده مراجعه مىكردند و تا لحظه صدور فتوا مخالفى را نمىيافتند و لذا دعواى اجماع مىكردند ولى بعدها كه در اثر تتبع بيشتر به وجود مخالف آگاه مىشدند از ادعاى خود برمىگشتند و ما بر اين توجيه شواهد بسيار داريم از قبيل : وجود اجماعات متعارضه ، رجوع مفتى از فتواى اولش كه برآن ادعاى اجماع هم كرده بود و . . .\r\nقوله و حاصل الكلام من اوّل ما ذكرنا الى هنا :\r\nاز روز اوّل كه وارد بحث اجماع شديم مرحوم شيخ ره فرمودند :\r\nملازمه‌اى ما بين حجيت خبر واحد و حجيت اجماع منقول نيست و ادلّه حجيت خبر واحد شامل اجماع منقول به خبر واحد نمىشود سپس اين مدّعا را در دو مرحله بيان كردند :\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n1 - در مرحلهء اول ثابت كردند كه ادلّه حجيت خبر واحد تنها خبرهاى حسّى را شامل است\r\n2 - در مرحلهء دوّم ابتدا مقدّمه‌اى نسبتا طولانى ذكر كردند سپس از ص 50 « اذا عرفت ما ذكرنا » تفصيلا وارد بحث شدند براى اثبات اينكه اجماع منقول خبر حدسى است پس مشمول ادلّهء حجيت نيست ، حال مىفرمايد :\r\nخلاصهء مطالبى كه از همان ص 50 تا به حال براى شما بيان كرديم اينست كه :\r\nاگر مستند ناقل اجماع حس و وجدان باشد يعنى فتاواى همه را عن حس تتبع كرده و يقين كرده كه امام در ميان مجمعين است و قول امام ( ع ) را هم بدست آورده چنين اجماع منقولى مصداقى از مصاديق خبر واحد بوده و به همان ادلّه‌اى كه خبر واحد حجت است اجماع منقول هم حجت است زيرا كه اين اخبار و حكايت ، حكايت حجّت و نقل قول معصوم است و در پيشانى نقل سنت و قول معصوم ثبت و ضبط نشده كه حتما امام ( ع ) را تفصيلا بشناسى بلكه اجمالا هم بشناسى كافى است ولى متأسفانه اين شيوه مخصوص به زمان حضور است و در دوران غيبت احدى از مدعيان اجماع چنين شيوه‌اى را ادّعا ننموده چون امام ( ع ) بنا ندارد تا با مردمان معاشرت كند . . .\r\nو اگر مستند مدّعى اجماع در استكشاف رأى امام ( ع ) قاعدهء لطف باشد چنين چيزى ممكن التحقق است و لكن ارزش ندارد و اجماعاتى كه بر اين مبنا بنا شود حجيت نخواهند داشت و اگر مستند مدّعى اجماع در استخراج رأى معصوم ( ع ) حدس باشد اين خود سه شعبه داشت\r\n1 - حدس قطعى ضرورى كه مبتنى باشد بر مبادى حسيهء ضروريه يعنى مباديى كه براى هركس حاصل شود بطور عادى حدس قطعى بقول امام ( ع ) خواهد زد فى المثل اتفاق نظر جميع علماء در جميع اعصار و امصار\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nرا تتبع كرده و از اين راه حدس بقول امام ( ع ) مىزند نظير حدس به عدالت زيد و شجاعت على ( ع ) و جود حاتم و . . . از راه آثار حسيّه ، اين قسم از حدس به منزلة الحسّ است و ارزش دارد هم از ناحيهء نقل سبب و كاشف مىتوان حجيت آن را اثبات كرد و هم از ناحيهء نقل مسبب و منكشف كه قول معصوم باشد كما مر تفصيلا ولى شتان ما بينها و ما بين الواقعية و الحقيقة\r\n2 - حدس قطعى اتفاقى كه مبتنى بر مبادى حسيهء غير قطعيه باشد فى المثل اتفاق نظر جماعتى را تتبع كرده و روى حسن ظن به اين‌ها و كلام آنها را به منزلهء وحى منزل دانستن قطع پيدا كرده كه رأى امام ( ع ) همين است حال اين طريقه ارزشى ندارد و در گروه عامل خارجى است كما مرّ مفصلا\r\n3 - حدس قطعى كه مبتنى بر مبادى حدسيه و اجتهاديه باشد يعنى مجتهد كبراى كلّى مورد قبول همه را بر فلان فرع فقهى منطبق دانسته و روى اين اجتهاد و انطباق در خصوص همان فرع ادعاى اجماع كرده كه نسبت به اتفاق الكل حدس است سپس از اين راه به قول امام ( ع ) منتقل شده كه نسبت به رأى امام ( ع ) هم حدس است و اين قسم از اجماعات هم براى خود آن مجتهد ارزش دارد نه براى مجتهد ديگر پس مىتوان گفت : ما هو حجة من الاجماعات المنقولة ليس بمتحقق و ما هو متحقق ليس بحجة\r\nو به عبارت ديگر : ما قصد لم يقع و ما وقع لم يقصد\r\nقوله : نعم يبقى هنا شىء :\r\nهمان‌طورىكه در جمع‌بندى فوق ملاحظه نموديد مرحوم شيخ از اوّل مبحث اجماع تا به حال نسبت به اجماع منقول نظر منفى داشتند و قدم‌به‌قدم اجماع را كوبيدند و تقريبا اكثر اجماعات منقولهء كتب فقهيه را از درجهء اعتبار ساقط دانسته و مهر بطلان بر روى آنها كشيدند ولى از اينجا به بعد ورق برمىگردد و با آن روى سكّه آشنا مىشويم و مرحوم شيخ ره نظريه نهائى\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nخويش را در باب اجماع ابراز مىكنند و آن اينكه :\r\nگرچه ما تا به حال مرتّب اصرار ورزيديم بر اينكه اجماع منقول حجت نيست ولى بايد بدانيم كه به اين آسانى هم نمىتوان از خيرات و بركات اجماع چشم‌پوشى كرد و لذا حق آنست كه بگوئيم : اجماع استقلالا حجت نيست بر خلاف خبر واحد و . . . امّا با ضميمه امارات ديگر حجيت پيدا مىكند پس اجماع ارزش فى الجملة دارد نه بالجمله ، توضيح مطلب :\r\nاجماع داراى درجات و مراتبى است كه به ترتيب العالى فالعالى ذكر مىكنيم :\r\n1 - عالىترين مرحله عبارتست از اتفاق الكل فى جميع الاعصار و الامصار .\r\n2 - درجهء دوّم اجماع عبارتست از اتفاق الكل فى عصر من الاعصار .\r\n3 - درجهء سوّم آن عبارتست از اتفاق المعروفين فى جميع الاعصار .\r\n4 - درجهء چهارم آن عبارتست از اتفاق المعروفين في عصر واحد .\r\n5 - درجهء پنجم آن عبارتست از اتفاق جماعة قليلة لحسن الظن بهم .\r\n6 - درجهء ششم و نازل‌ترين مرحلهء آن عبارتست از اجماع اجتهادى و حدسى كه مدّعى آن حتى يك قدم هم در راه تتبع اقوال برنداشته بلكه از اول تا آخر حدس و اجتهاد بوده .\r\nحال كسى كه در كتاب خويش صريحا مىگويد : اجمع الاصحاب على كذا بگوئيم : منظورش اجماع از قبيل مرحلهء ششم يا پنجم است خيلى بعيد مىنمايد چون چنين چيزى از ظاهر اجماع بدور است چون ظاهر اجماع اتفاق الكل است آن هم وجدانا يعنى خود مجتهد از نزديك اقوال علما را ديده و تتبع كرده نه اينكه حدس يا حدس يا حسن ظن باشد پس اين دو مرحله خيلى بعيد است از طرف ديگر در مباحث گذشته ثابت شد كه تحصيل اتفاق الكل در\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nجميع اعصار و يا حد اقل در عصر واحد مع كثرة الفقهاء عادتا ممكن نيست ، كدام مجتهد دل به دريا زده و در اطراف و اكناف راه افتاده و فتاواى همهء فقهاء را عن حس شنيده و يا ديده ؟ پس مرحله اول و دوّم كه عادتا محال است و لذا نتوان اجماعات منقولهء در كتب فقهيه را بر معناى حقيقى خودش حمل كرد لوجود الصارف و هم حكم العقل بالاستحالة و وقتى اين نشد قانون اينست كه :\r\nاذا تعذرت الحقيقة فاقرب المجازات اولى بالارادة\r\nو آن اينست كه بگوئيم مراد مدعيان اجماع از اين ادعاهاى اجماع اتفاق المعروفين فى جميع الاعصار و يا فى عصر واحد است و همان‌طور كه قبلا گفتيم ، اتفاق معروفين به تنهائى اگرچه ملازمهء عرفيه و عاديه با قول امام ( ع ) ندارد و براى ما حدس قطعى به رأى امام نمىآورد و لكن با انضمام امارات و قرائن مىتوان كمبود را جبران كرد و اجماع را حجت كامل كرد .\r\nحال آن قرائن عبارتند از : 1 - ظاهر آيه‌اى از قرآن فى المثل شيخ طوسى براى ما نقل اجماع مىكند و ما اگرچه يقين داريم كه منظورش اتفاق الكل فى جميع الاعصار و يا فى عصر مع كثرة العلماء نيست چون چنين امرى عادتا از محالات است و لكن حدّ اقل منظور شيخ اتفاق المعروفين كه هست و نسبت به اين مقدار خبر حسى است و مىپذيريم و اين مقدار اگرچه مستلزم عادى قول امام ( ع ) نيست و لكن خودمان هم از ظاهر آيه برداشتى كرديم مطابق با آن و يقين كرديم كه حكم واقعى همين است كه 50 % از ارزش را اجماع تأمين كرد و 50 % را ظاهر آيه .\r\n2 - ظاهر حديث به ضميمه اتفاق المعروفين براى ما يقين آورد به همان بيان كه در ظاهر آيه گفتيم .\r\n3 - اجماعات منقولهء ديگر كه در حدّ استفاضه باشند به اين اجماع\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nمنقول ضميمه شد . . .\r\n4 - اجماع محصّل ظنى به اين اجماع منقول ضميمه شد يعنى مثلا شيخ طوسى مىگويد : اجمع العلماء على طهارة مسجد الجبهة و ما اگرچه يقين داريم كه فتاواى جميع را تتبع نكرده ولى لااقل مطمئن هستيم كه فتاواى صاحبان كتب فتوائيه را ديده چه در كتب فتوائيه آنها و چه در كتب روائيشان كه روايت معتبره و مورد قبول خودشان را آورده‌اند مثل على بن بابويه حال از راه نقل شيخ اتفاق المعروفين تا زمان شيخ را بدست آورديم سپس خودمان آستين بالا زده و كمر همت محكم بسته راه مىافتيم و آراء معروفين بعد از شيخ را تحصيل مىكنيم و مىبينيم كه هركسى نظرش بدست ما رسيده و در كتب ثبت و ضبط است همان فتوا را دارند حال از انضمام اين اجماع محصل ظنى به آن اجماع منقول براى ما يقين به رأى معصوم ( ع ) پيدا مىشود ، با اين تفاوت كه اگر همهء اين فتاوا را خود ما وجدان كرده بوديم يقين وجدانى به رأى معصوم حاصل مىشد ولى حالا كه قسمتى را با اخبار عادل بدست آورده‌ايم يقين تعبدى به رأى معصوم پيدا مىكنيم .\r\nخلاصه اينكه گاهى فتاواى همهء ارباب كتب فتوا را خودمان تتبع كرديم پس يقين وجدانى پيدا مىكنيم و گاهى فتاواى جميع معروفين را عادلى به ما اخبار مىكند پس يقين تعبدى به رأى معصوم مىآيد و گاهى قسمتى از فتاوا را مثلا تا زمان شيخ را شيخ طوسى بما اخبار كرده و فتاواى علماء بعد را هم خودمان تتبع كرده‌ايم و يقين تعبدى پيدا كرده‌ايم .\r\nو گاهى هم اخبار مخبر به تنهائى مستلزم قول امام نيست و اماره‌اى هم كه معتبر و قابل اعتماد باشد بدست نياورده‌ايم در اين صورت ارزشى ندارد چون مستلزم رأى امام ( ع ) قطعا نيست\r\nتنظير : گاهى خود شخص شاهد موت زيد و تشييع جنازهء او بوده براى\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nوى علم وجدانى به موت زيد و ترتيب آثار موت شرعا و عقلا و عادتا و . . . پيدا مىشود و گاهى خود وى حضور نداشته ولى صد مخبر عادل يا هزار مخبر و لو غير عادل كه در حدّ تواترند از موت زيد و دفن او خبر دادند باز هم براى مخاطب يقين وجدانى به موت مىآيد و گاهى يك عادل به وى خبر مىدهد كه هزار نفر به او خبر داده‌اند از موت زيد در اينجا هم خبر عادل حجت است يعنى ما او را تصديق مىكنيم و معناى تصديق عبارتست از نزّله منزلة العلم آنگاه براى خود مخبر يقين وجدانى حاصل شده و براى ما يقين تعبدى به موت زيد پيدا مىشود و گاهى هم عادلى به ما خبر مىدهد كه 50 نفر به او از موت زيد گزارش داده‌اند كه قول 50 نفر عادتا يقين‌آور نيست ولى به خود من هم مثلا 50 نفر خبر دادند اين خبر حسى را با آن خبر ديگر ضميمه نموده و از مجموع قطع تعبدى به موت زيد پيدا مىكنيم .\r\nقوله ثم ان ما ذكرنا : تمام مطالبى كه پيرامون لفظ اجماع بيان كرديم در رابطه با لفظ اتفاق و ظاهر الاصحاب و . . . نيز جارى است پس اگر كسى گفت اتفق العلماء على كذا مىگوئيم اين به تنهائى حجّت مستقله نيست ولى مع ضميمة الامارات المعتبرة ارزشمند مىشود و يقين تعبدى به رأى معصوم مىآورد و بلكه همين سخنان در نقل شهرت هم هست يعنى اگر كسى گفت :\r\nهذا الحكم مشهور و خود ما رفتيم و آراء فراوانى را تتبع كرديم يا ظاهر آيه را ضميمه كرديم و . . . باز يقين مىآيد و يا اگر فقيهى فتاواى ديگران را تفصيلا ذكر كرد يعنى مثلا فرمود : قال المفيد ره كذا و كذا ، و قال السيّد ره . . .\r\nو قال الصدوق ره . . . و قال . . . و قال . . . براى ما فى الجملة ارزش دارد و با انضمام امارات معتبره مىتواند ارزش تام و كامل داشته باشد\r\nقوله ثم إنّه لو لم يحصل : گاهى از انضمام مجموع اجماع منقول و امارات ظنيهء معتبره قطع به حكم واقعى و رأى امام ( ع ) پيدا مىشود در اثر قوت\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nقرائن و امارات مثل انضمام فتاواى جميع ارباب كتب فتوا بعد از شيخ به اجماع منقول شيخ كه آن هم نقل مىكند اتفاق نظر ارباب جميع كتب فتوا را تا زمان خود و گاهى از مجموع اين‌ها قطع به حكم ظاهرى يعنى وجود دليل معتبر پيدا مىكنيم يعنى فقيه يقين مىكند كه لابد يك دليل معتبرى بوده كه مشهور متقدمين و متأخرين فتوايشان يكى شده حال هركدام باشد در مسائل فقهيه كافى است چه به حكم واقعى برسيم و چه به دليل معتبرى كه لو وصل الينا لكان عندنا ايضا حجة و بلكه گاهى ممكن است براى شخصى از راه مجرّد نقل اجماع بدون انضمام قرائن و امارات ديگر قطع به يك دليل معتبر حاصل شود پس اجماع منقول مستقلا و بدون ضميمه ارزش دارد منتهى مكرّر گفتيم كه چنين چيزى اتفاقى و تصادفى است و گاهى هست و گاهى نيست يعنى ملازمهء عاديه ما بين نقل اجماع و ما بين قطع به دليل معتبر نيست و لذا ارزش ندارد كما اينكه گاهى از راه اخبار سه نفر هم روى حسن ظن براى مخاطب يقين به موت زيد مىآيد ولى اين كافى نيست و ملازمهء عاديه با يقين به موت ندارد بخلاف اخبار 100 عادل يا 1000 مخبر و لو فاسق\r\nپس اجماع منقول فى الجملة ارزش دارد و مع الانضمام ارزش بالجمله پيدا مىكند ولى استقلالا و بدون ضميمه ارزش مستقل ندارد و ما از اجماع بعنوان مؤيد استفاده مىكنيم و لذا مرحوم شيخ در مكاسب هيچ‌گاه به اجماع منقول تنها استدلال نمىكند بلكه هميشه مىفرمايد :\r\nو يدل عليه قبل الاجماع . . . و يا مىگويند : و يدل عليه بعد الاجماع . . .\r\nقوله ثم إنّه قد نبه : ( سخنان مرحوم شيخ اسد اللّه تسترى )\r\nمرحوم شيخ مىفرمايد : مطالبى كه من در نظريهء نهائى خود براى شما گفتم چكيدهء سخنان مرحوم تسترى در دو كتاب ايشان [ يعنى كشف القناع و\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nرسالهء مواسعه و مضايقه 
  ] است ولى چون گفتار ايشان را گذرا مطالعه نموده اين مطالب را استنباط نمودم احتمال مىدهم نكاتى هم در بيان ايشان باشد كه من غفلت كرده‌ام و لذا عين عبارات محقق تسترى را براى شما نقل مىكنم شايد شما مطلب جديدى استخراج كنيد :\r\nاجماعاتى كه در كتابها نقل مىشود چه با لفظ اجماع و يا الفاظ ديگر اگر از قبيل اجماع دخولى و يا تقريرى باشد ارزش دارد از باب اينكه نقل قول معصوم ( ع ) است ولى اگر از قبيل اجماع حدسى باشد در دو مرحله بايد بحث كنيم :\r\nمرحلهء اوّل : حجيت اجماع منقول به لحاظ نقل سبب و كاشف .\r\nمرحلهء دوّم : عدم حجيت اجماع منقول به لحاظ نقل مسبب و منكشف .\r\nامّا مرحلهء اوّل : راجع به اين مرحله نيز در دو مقام بايد بحث كرد .\r\n1 - مقام ثبوت يعنى آيا اين اجماعات منقوله نقل سبب [ اتفاق الكل 
  ] هستند يا خير ؟\r\n2 - مقام اثبات يعنى برفرض بودن اين اجماعات نقل سبب آيا حجيت دارند يا خير ؟\r\nبراى تبيين اين دو مقام در سه مقدمه بحث را دنبال مىكنيم كه در حقيقت :\r\nدر مقدمهء اوّل بحث ثبوتى داريم\r\nدر مقدمه دوم بحث اثباتى داريم\r\nو در مقدمهء سوم نتيجه‌گيرى\r\nامّا مقدمه اول يا بحث ثبوتى :\r\nآيا الفاظى كه در كتابها وجود دارد از قبيل اجمع العلماء يا اتفق الاصحاب و . . . دلالت بر نقل سبب يعنى اتفاق الكلّ دارند يا خير ؟\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nمرحوم تسترى مىفرمايد : دلالت اين الفاظ بر نقل سبب و اتفاق الكل امرى است كه حتما بايد ثابت شود و گرنه اجماع منقول ارزشى نخواهد داشت و خوشبختانه اين معنا ثابت است يعنى الفاظ متداوله در ميان علماء از قبيل اجماع و اتفاق و . . . بر اتفاق الكل دلالت دارند و اين دلالت ظهورى است يعنى ظاهر لفظ اجماع اين را نشان مىدهد و تا زمانى كه قرينه بر خلاف نيامده كلام را بر اين ظاهر حمل مىكنيم\r\nان قلت : شايد اين اجماعات منقوله بر حدس و اجتهاد خود مدّعى اجماع مبتنى بوده نه براساس تتبع فتاواى جميع ؟\r\nشايد مراد مدّعى اجماع از اين ادّعاى اجماع ، اجماع بر روايت است نه بر فتوا ؟\r\nشايد ناقل اجماع به محضر امام عصر ( عج ) مشرف شده و حكم شرعى را از زبان امام ( ع ) شنيده منتها اظهارا للحق و كتمانا للسّر ادعاى اجماع نموده ؟\r\nشايد طبق مبانى صوفيه اين شخص از راه رياضت و مكاشفه حكم شرعى را دريافته و ادعاى اجماع مىكند نه براساس تتبّع [ گروهى در همهء مسائل راه شناخت حقيقت را كشف و شهود مىدانند از جمله در احكام شرعيه كه مىگويند : تو آئينهء روحت را صيقل ده تا حكم واقعى و ثابت در لوح محفوظ در اين قلب مصفّا و مزكّى منعكس شود و خود واقع را بالعيان ببينى و نيازى به اين‌همه مباحث عريض و طويل استدلالى و استنباطى و ظنى نداشته باشى 
  ]\r\nحال تمام اين‌ها امورى است كه محتمل است و با اين‌همه از كجا مىگوئيد : هو امر ثابت ؟\r\nقلت : تمام اين احتمالات هست ولى احتمالاتى نيش‌غولى و نادر\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nالوقوع است يعنى خلاف ظاهر لفظ اجماع است و نياز به اثبات و قرينه دارد و آن احتمالى ارزشمند است كه عقلائى باشد و قانونيت داشته باشد و آن عبارتست از حمل اللفظ على ظاهره ما لم يصرف عنه صارف و خوشبختانه كلمهء اجماع عند العامه و الخاصة ظهور در اتفاق الكل دارد و به ساير احتمالات اعتنا نمىشود پس در مقام ثبوت بايد گفت اين اجماعات منقوله براى ما نقل سبب مىكنند\r\nبخصوص اگر ناقل بگويد : اگر مخالفت فلانى نبود مسئله اجماعى مىشد كه معلوم است روى تتبع مىگويد يا بگويد : اين مسئله اجماعى است ولى در فلان مسئله علماء اختلاف دارند خوب پيدا است كه روى تتبع مىگويد\r\nالبته گاهى به لحاظ قرائن خارجيه مطلب متفاوت مىشود فى المثل از جهت عبارت يكى اتفاق الكل را نقل مىكند و يكى اتفاق معروفين را يا از جهت مسئله گاهى در مسأله‌اى ادعاى اجماع مىشود كه قديمه است و گاهى در مسئله مستحدثه كه تا به حال اصلا معنون نبوده و نيز بحسب افراد ناقل گاهى مجتهدى نقل اجماع مىكند كه هفتاد سال از عمرش سپرى شده و فقه را زير و رو كرده و گاهى مجتهد جوان در اوائل سنين اجتهاد ادعاى اجماع مىكند كه مسلّم اين‌ها مساوى نيستند و بعضى قوىتر از بعض ديگرند ولى به‌هرحال ما از ظاهر كلام يا با كمك قرائن اتفاق الكل را حد اقل در عصر واحد بدست آورديم براى ما ارزش دارد و نقل سبب شد منتهى با انضمام امارات ديگر به نتيجه خواهيم رسيد كه نتيجه\r\nگاهى : كشف قول معصوم است قطعا\r\nو گاهى كشف دليل قطعى است\r\nو گاهى كشف دليل ظنى معتبر است\r\nو هركدام كه باشد در باب فقه ارزش دارد .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nو امّا مقدمهء دوم يا بحث اثباتى : آيا اجماع منقول از ناحيهء نقل سبب حجيت دارد يا خير ؟ مرحوم تسترى مىگويد : آرى اجماع از اين زاويه معتبر است و به سه دليل استدلال مىكنند : دليل اوّل سيرهء مستمرّهء علماء اسلام و بلكه همهء امت اسلامى و بلكه همهء عقلاء عالم :\r\nبيان مطلب : مقدّمه : ما دو نوع روايت داريم : 1 - روايت مصطلحه و آن عبارتست از نقل قول يا فعل و يا تقرير معصوم ( ع ) كه زراره مىگويد : قال الصادق ( ع ) كذا و كذا او فعل كذلك 2 - روايت غير مصطلحه و آن عبارتست از نقل جميع امورى كه مستقيما مربوط به قول امام نيست اعم از اينكه غير مستقيم به قول امام مربوط باشد يا نه و نيز چه در رابطه با احكام شرع و يا امور ديگر ، به عبارت ديگر خبر دو قسم است : 1 - خبر از معصوم ( ع ) 2 - خبر از امور ديگر ، با حفظ اين مقدّمه مىگوئيم :\r\nسيرهء مستمرهء مسلمانان بر اين بود كه وقتى فرد مورد وثوقى فتواى مرجع تقليد را براى مقلدين آن مرجع و يا ديگران نقل مىكرد شنونده بدون چون و چرا قبول مىكرد . همچنين سيره بر اين بوده كه وقتى راوى حديث ماعداى قول و فعل و تقرير معصوم از ساير امور مربوطه به خبر را نقل مىكرد مسلمانان آن را مىپذيرفتند مثلا نقل مىكرد كه شخصى از امام ( ع ) پرسيد : يا ابن رسول اللّه فلان موضوع آيا فلان حكم را دارد ؟ تا اينجا سؤال سائل است نه روايت مصطلح ولى شنونده اين را قبول مىكرد و هنگامى كه راوى بدنبال نقل سؤال مىگفت : فاجاب ( ع ) نعم ام لا ، شنونده با تطبيق اين جوابيهء امام برآن سؤال سائل مطلب را دريافت مىكرد يا مثلا راوى اقوال ديگران را نقل مىكرد سپس مىگفت امام ( ع ) سكوت كرد و از اينجا شنونده به تقرير امام ( ع ) منتقل مىشد يا مثلا افعال ديگران را نقل مىكرد سپس تقرير امام ( ع ) را و . . . كه نقل اقوال و افعال ديگران غير از معصوم ( ع ) روايت\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nمصطلحه نيست\r\nهمچنين سيرهء مستمره بر اين جارى است كه اگر فرد موثقى قول لغوى را در رابطه با معانى كلمات احاديث نقل مىكرد و يا قول ادباء عرب را بر فلان قاعدهء نحوى نقل مىكرد مخاطب قبول مىكرد با اينكه روايت مصطلح نيست ،\r\nهمچنين سيره بر اينست كه اگر فرد موثّقى راجع به راويان احاديث چيزى از رجال نقل مىكرد مثلا مىگفت فلان ثقة ، يا فلان كذاب و . . . يا مىگفت : علامه در رجالش راجع به فلانى چنين و چنان گفته بدون تردّد مىپذيرفتند\r\nهمچنين سيره بر اينست كه اگر كسى اتفاق نظر ساير صاحب‌نظران را در فنّ خودشان نقل كند مثلا بگويد : عند الفلاسفة بالاجماع حكم چنان است شنونده مىپذيرد با اينكه روايت مصطلحه نيست\r\nهمچنين سيره بر اينست كه اگر فرد مطلع و موثقى از دانشمندان يهودى يا مسيحى مثلا مطلبى را نقل كند ما بدون ترديد آن را مىپذيريم .\r\nهمچنين اگر فرد آگاه و موثّقى تاريخ امت‌هاى سلف و انبياء پيشين را نقل كند ما مىپذيريم و حتى گاهى اگر از ديگرى هم شنيده و لو بدون استناد به غير هم اگر نقل كند ما مىپذيريم و در اثر وثوق و اطمينان ، حال ما نحن فيه كه نقل اجماع و اتفاق كل باشد با موارد مذكوره مشتركند در اينكه\r\nاوّلا تمام اين‌ها حكايت يك امرى است كه براى منقول اليه يقينى نيست\r\nو ثانيا تمام اين‌ها روايت غير مصطلح است يعنى نقل از غير معصوم است\r\nثالثا در تمام اين‌ها به ناقل اعتماد و وثوق داريم و لذا قبول مىكنيم\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nپس مناط قبولى خبر در موارد مذكوره همان مناط قبولى خبر در ما نحن فيه است بنابراين سيره مستمرّهء مسلمين بلكه همهء خردمندان عالم بر اينست كه قبول كنند ،\r\nدر ضمن هيچ‌كدام از اين امور مذكوره جزء اصول فقه و اصول دين نيستند تا شما بفرمائيد خبر واحد ثقه در اين‌ها ارزشى ندارد وانگهى اينكه شنيده‌ايد كه خبر واحد ثقه ارزش ندارد مربوط به اصول دين است ولى در اصول فقه و مسئلهء حجّيت ما قبول نداريم كه خبر واحد ثقه حجت نباشد و در جاى خود ثابت خواهيم كرد كه اگرچه خبر واحد از جملهء ظنون است و اصل اولى حرمت عمل به ظن است ولى به حكم براهين قطعيه خبر واحد ثقه استثنا شده\r\nهمچنين موارد مذكوره از جمله مسائل مستحدثه و امور متجدّده نيستند كه بگوئيم در زمان پيامبر و ائمه و اصحاب آن مسلّم نشده كه در اين موارد هم بشود به خبر ثقه اعتماد كرد و خلاصه تا بگوئيد : سيره‌اى ارزش دارد كه به زمان معصوم برسد و اين از آن سيره‌ها معلوم نيست كه باشد بلكه بيشتر اين‌ها مطالبى است كه از زمان آدم ابو البشر الى يومنا هذا بوده و سيرهء عقلاء برآن مستقر شده و همچنين نمونه‌هاى مذكور از امورى نيستند كه آگاهى به آنها مخصوص فرد يا گروهى باشد تا بگوئيد چنين سيره‌اى عند العموم مسلم نيست بلكه بسيارى از آنها مورد ابتلاء عموم بوده وانگهى برفرض تخصصى بودن آنها و اختصاص داشتن آنها به گروه معيّنى باعث نمىشود كه حتّى به خبر فرد عارف هم نتوانيم اعتماد كنيم به عبارت ديگر در مسائل تخصّصى كه لا يعرفه الكل ، گزارش هر فردى قبول نيست ولى اخبار عارف به آن امر ، منقول است عند الكلّ للسيرة المستمرّة\r\nپس دليل اوّل مطلب سيرهء مستمره است .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nدليل دوّم : ادله حجيت خبر واحد مطلق خبرهاى واحد حسى را حجّت مىكند چه خبر از قول و فعل و تقرير امام ( ع ) باشد كه روايت مصطلح نام دارد و چه خبر از نقل اجماع و شهرت باشد كه روايت مصطلح نيست ولى خبر حسى است و احتمال تعمد كذب ندارد و ساير احتمالات هم با اصل برداشته مىشود پس به حكم اين ادلّه اجماع منقول به لحاظ نقل سبب حجّت است .\r\nدليل سوّم يا دليل انسداد :\r\nقانون كلّى : در هر موردى كه ما نسبت به امرى از امور نيازمند باشيم كه بشناسيم و عمل كنيم و از طرفى راه علم بالنسبة به آن مسدود باشد چاره‌اى نداريم به حكم عقل جز اينكه در آن مورد به ظن عمل كنيم و اينست معناى قول اصوليين : اذا تعذر العلم قام الظن مقامه با حفظ اين قانون مىگوئيم : ما نحن فيه يعنى باب اجماع منقول صغراى آن كبراى كلى است يعنى ما نياز به معرفت مطلب داريم و از طرفى راهى بسوى علم نيست پس ناچار بايد به ظن اكتفا كنيم امّا بيان اينكه : لا غنى لنا عن معرفة هذا الامر :\r\nاز مسلمات است كه ما از جهات كثيره و براى اغراض فراوان محتاج به شناختن اقوال عامه و خاصه و نيز آراء و انظار ساير دانشمندان از قبيل لغويين - نحويين - رجاليين و . . . داريم و راهى جز آشنائى به اين امور نداريم حال آن اغراض عبارتند از : شناخت اينكه كدام حكم مجمع عليه است بين الفريقين و كدام مسئله مختلف فيها است تا به مجمع عليه عمل كنيم و در حق ما حجت باشد و نيز شناخت مشهور اخبار از شاذ آنها تا به مشهور اخذ نموده و شاذ را رها سازيم و نيز شناخت اينكه كدام حديث موافق جمهور عامه و يا اكثر آنان است و كدام مخالف است تا مخالف را گرفته و موافق را رها سازيم و نيز شناختن اينكه كدام راوى ثقه است و كدام نيست يا كدام اوثق\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nاست و . . . تا خبر ثقه يا اوثق را ترجيح دهيم و نيز شناختن معانى لغات و شواهد لغات اعمّ از شواهد نثرى و يا نظمى و نيز شناختن قواعد ادبيات تا در مقام استنباط معطّل نمانده و بتوانيم كما هو حقه حكم اللّه را استخراج كنيم و نيز شناخت معانى اقرارها - وصيت‌ها - كليهء عقود مشتبهه و ايقاعات مشتبهه و . . . كه نياز داريم تا قاضى بتواند طبق اقرار يا وصيت و . . . حكم كند و . . .\r\nپس ما چاره‌اى نداريم به جز از اينكه موارد مذكوره را بشناسيم و با آنها در حدّ لازم آشنا شويم\r\nو امّا بيان اينكه : لا طريق الى هذه الامور غير الظن غالبا :\r\nاين نيز از مسلمات است كه در بيشتر امور مذكوره باب العلم بر وى ما مسدود است و هيچ راهى براى آگهى از اين امور نداريم غير از راه نقل و حكايت ديگران كه معمولا به صورت خبر واحد است و يا مراجعه به كتبى كه در اختيار داريم كه آن هم غالبا در حدّى نيست كه يقين وجدانى بياورد و يا به ساير امارات ظنيه از قبيل ترجيحات مؤيدات عقلانى يك امر بر امر ديگر و . . .\r\nپس نتيجه مىگيريم كه در اين موارد مذكوره عمل به امارات ظنيه و اعتماد بر آنها جايز است بنابراين خبر واحد ثقه در ما نحن فيه يعنى باب نقل اجماع حجيت دارد و قابل اعتماد است به ويژه اگر ناقل اجماع از بزرگان و علماء اعلام باشند كه غالبا همچنين است از قبيل شيخ طوسىها - محقق‌ها - علامه‌ها - شهيدها و . . . كه حتما و بدون دغدغه بايد پذيرفت و بلكه اگر به خبر واحد ثقه در باب روايات مصطلحه مىتوان تكيه نمود پس بايد در باب نقل اجماع بطريق اولى اعتماد كرد چون راويان احاديث اكثرشان مجتهد و متخصّص نبوده بلكه عامى بودند مع‌ذلك روى وثوق به آنها خبرشان را\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nمىپذيريم تا چه رسد به مدعيان اجماع و لذا در باب روايت مصطلح همهء علماء مىگويند راوى بايد ضابط باشد - ثقه باشد - معدّل بعدلين باشد و . . .\r\nامّا در باب نقل اجماع از اين شرائط خبرى نيست چون شأن مدّعى اجماع اجلّ از اين حرفها و مقام وى بالاتر از اين صحبتها است\r\nو امّا مقدّمه سوم يا نتيجه‌گيرى : پس از اينكه در مقدمهء اول ثابت شد كه اجماع منقول براى ما نقل سبب يعنى اتفاق الكلّ مىكند و نيز در مقدمه دوم ثابت شد كه اين نقل سبب حجّت است پس نتيجه مىگيريم كه اجماع منقول حجت است « شكل اوّل منطقى » آنگاه مىگوئيم :\r\nالمنقول كالمحصّل يعنى همان‌طورىكه اگر خود منقول اليه رفته بود و تحصيل اجماع كرده بود وجود حجّت معتبره را كه عبارتست از حكم واقعى و قول امام و يا حكم ظاهرى و دليل معتبر كشف مىكرد همچنين الآن هم كه خبر مخبر را پذيرفت نتيجه‌اش ترتيب آثار است يعنى خود را جاى او مىگذارد و به همان نتيجه مىرسد با اين تفاوت كه اگر خود منقول اليه تحصيل اجماع كرده بود يقين وجدانى پيدا مىكرد ولى الآن يقين تعبدى دارد به عبارت ديگر براى ناقل استكشاف قطعى است و براى منقول اليه ظنى است زيرا در منطق خوانده‌ايم كه نتيجه تابع اخسّ المقدمتين است يعنى اگر يكى از دو مقدمهء دليل مثلا بديهى بود و ديگرى نظرى نتيجه نظرى است يا مثلا اگر احدهما كليه بود و ديگرى جزئيه نتيجه جزئيه است و يا اگر يكى موجبه بود و ديگرى سالبه نتيجه سالبه است و يا اگر يكى علمى بود و ديگرى ظنى نتيجه ظنى خواهد بود و . . . و در ما نحن فيه مقدّمه اول استدلال ظنى بود چون ما از ظاهر كلام بدست آورديم كه مراد ناقل اتفاق الكل است ولى احتمال خلاف هم داشت حال كه استكشاف براى مخاطب ظنى بود بايد قرائن خارجيه را هم ملاحظه كند كه بعضىها موجب ظن بيشترى مىشوند تا بعض ديگر و آن\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nقرائن عبارتند از :\r\nآيا ناقل اجماع در هنگام نقل از جهت ضابطيت و كثير الحفظ بودن در چه درجه‌اى است ؟\r\nآيا مدّعى اجماع حين النقل تقوا و ورع در نقل او تا چه حدّى است ؟\r\nآيا حاكى اجماع در هنگام حكايت بضاعت علمىاش چه مقدار بوده است ؟\r\nآيا دقت نظر مدّعى اجماع در چه سطحى بوده ؟\r\nآيا اطلاع و آگاهى وى از كتابهاى فقهى و اقوال فقهاء تا چه ميزانى بوده ؟\r\nآيا اقوال مختلفه و پراكنده در ابواب گوناگون را تا كجا استقصاء نموده ؟\r\nتمام اين امور مؤثرند و در اين امور احوالات علماء مختلف است و از قول بعضى اطمينان بيشترى حاصل مىگردد همچنين بايد ملاحظه كند وضع كتبى را كه اجماع در آنها نقل شده كه آيا نويسنده در اين كتاب بنا را بر مسامحه گذارده و يا بنا را بر تدقيق و تتبع كافى و وافى گذاشته ؟ چون اى چه‌بسا مؤلّفى بسيار محترم و عاليمقام و مدقق باشد ولى در خصوص اين كتاب بنا را بر مسامحه گذارده در اينجا ادعاى اجماع او قدرى موهون مىشود و اى چه‌بسا فردى نخستين كتاب را در دست تأليف دارد و بنا را بر دقت گذارده و لذا به اجماع او بيشتر مىشود ركون و اعتماد كرد و هكذا قرائن ديگرى كه محقق تسترى آورده و قبلا در مقدمهء اولى بدانها اشاره شد\r\nقوله : ثم ليلحظ مع ذلك : سپس محقق تسترى مىافزايد :\r\nمجتهدى كه اتفاق الكل و اجماع براى او حكايت و نقل مىشود نبايد به همين اجماع منقول اكتفا كند بلكه وظيفه دارد خود او نيز قيام كرده و در\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nفتاواى فقهاء تتبع كند و محصّل خويش را به منقول ديگرى ضميمه سازد تا به نتيجه برسد كه همان استكشاف حجت معتبره است [ سرّ اينكه چرا حق ندارد به اجماع منقول اكتفا كند ؟ سابقا در بيان نظريهء نهائى شيخ ذكر شد 
  ] همچنين مجتهد حق ندارد به همين اجماع منقول اكتفا كند بلكه بايد از ساير امارات ظنيه‌اى هم كه در استنباط دخيلند و به نحوى از انحاء تأثير دارند استفاده كند و به آنها هم سرى زده و ملاحظه نمايد چرا كه اين ملاحظه و تحقيق كامل وظيفهء مجتهد و مقتضاى اجتهاد او است و لا فرق كه آن امور خارج از اجماع منقول را كه ملاحظه مىكند از امور وجدانى و علمى باشد مثل تتبع اقوال و تحصيل اجماع و يا از امور ظنيه باشد مثل نقل شهرت ، ظاهر آيه ، ظاهر حديث و . . . و نيز لا فرق كه از اقوال علماء متقدم بر مدّعى اجماع باشد و يا از معاصرين او و يا دانشمندان پس از وى بايد اين‌ها را هم ملاحظه كند و هنگامى كه اين امارات را ملاحظه نمود اى چه‌بسا خود را از مراجعه به گفتار ناقل مستغنى مىبيند چون مطمئن شده كه هرآنچه را ناقل تتبع كرده بود او نيز تتبع كرده و گاهى بعد از تتبع و ملاحظه اقوال به اين نتيجه مىرسد كه بيش از ناقل اجماع اقوال را تتبع كرده و يا متوجه مىشود كه ناقل اجماع در مسأله‌اى نقل اجماع كرده كه به ندرت حكم آن در كلمات فقهاء بيان شده و . . . در اين صورت به كلام ناقل اعتنا نمىكند\r\nپس بطور كلّى وظيفهء مجتهد عبارتست از اجتهاد و استفراغ وسع در مسير تتبع و ملاحظهء امارات در همه جا چه در باب شناخت ادلهء احكام و چه در باب شناخت معارضات و مخصصات و مقيدات و . . . و چه در باب اجماع منقول كه اين حساب علىحده‌اى ندارد و مجتهد همه جا بايد به نظر و فحص و ملاحظات خود متكى باشد مساوى است كه نظريهء او در نتيجه با رأى ناقل اجماع متحد و هماهنگ شود و يا مختلف گردد\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nسؤال : اگر به اجماع منقول تنها نبايد اعتماد كرد پس فائدهء نقل اجماع چيست ؟\r\nجواب : دو فايده دارد : 1 - در مواردى كه بعد از تتبع ظن پيدا كرديم و يا لااقل احتمال داديم كه ناقل اجماع تتبع بيشترى داشته و به فتاوائى دست‌يازيده بود كه ما به آنها نرسيديم و يا قبل از تتبع چنين اطمينانى داشتيم به اين اجماع منقول با ضميمهء امارات اعتماد مىكنيم ، 2 - در مواردى هم كه مطمئن شديم كه تتبع ناقل بيشتر از ما نبوده چنان كه نقل او با استنتاج خود ما موافق بود اين اجماع منقول مؤيد خواهد شد و نظر ما را تقويت مىكند چون كاشف از هماهنگى نسخه‌هاى كتب موجوده عند المنقول اليه و الناقل است .\r\nسؤال : تتبعات خود مجتهد چه فوائدى دارد ؟\r\nجواب : چنان كه ذكر شد نتائج فراوانى بر اين تتبع مترتب مىشود :\r\n1 - در بعض جاها مجتهد پس از تتبع خود را بىنياز از مراجعه به اجماع منقول مىداند چون مطمئن است كه به همان اندازه يا بيشتر تتبع كرده و با وجود محصل چه حاجتى به منقول\r\n2 - در مواردى هم ناقل قول فرضا 50 نفر را نقل مىكند و خود مجتهد هم قول 50 نفر ديگر را تتبع كرده از انضمام مجموع به نتيجه مىرسد كه اگر هريك بدون ديگرى بود كاشفيت نداشت\r\n3 - در مواردى هم پس از تتبع ملتفت مىشود كه اجماعات فلان مدّعى اجماع بر اجتهاد خود او مبتنى بوده نه بر تتبع آراء پس ارزشى ندارد .\r\n4 - در مواردى هم بعد از تحقيق متوجه مىشود كه ديگران هم مطابق اين ادعاى اجماع كرده‌اند و مؤيد اجماع منقول اوّلى مىشود .\r\n5 - در مواردى هم بعد از تحقيق ملاحظه مىكند كه دو اجماع متعارض\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nدر مسئله ادّعا شده و لذا بايد جديت كند و رجحان احدهما را بر ديگرى بدست آورد از راه اماراتى كه ذكر شد از قبيل وضع ناقل كه ضبط در نقلش و تورعش بيشتر است و به حسب زمان نقل و . . .\r\nدر خاتمه محقق تسترى مىگويد :\r\nاز مطالبى كه براى شما گفتم سرّ اين مطلب روشن مىشود كه چرا معظم فقهاء در مقام استدلال تنها به اجماعات منقوله اعتماد نمىكنند بلكه همواره در صدد تحصيل امارات و مؤيدات خارجيه برمىآيند تا به ضميمه اجماع مجموعا دليل شوند و نيز سرّ اين مطلب روشن مىشود كه چرا بسيارى از اجماعات را ردّ مىكنند و مىگويد : هذا مجرّد ادعاء و يا مىگويند : در مسئله مخالف وجود دارد و اجماع نيست و . . . سرّ تمام اين مطالب آنست كه ناقل اجماع فقط نقل سبب مىكند آن هم در حدّ توان و وسع خودش و اين مقدار به تنهائى كافى نيست و مستلزم عادى با رأى امام ( ع ) يا حجت معتبره نيست بلكه ساير امارات را نيز بايد ملاحظه كنيم بخصوص در مسائلى كه ذات الاقوال است و يا از فروعات نادره‌اى است كه كمتر كسى متعرض آن شده در اين امور بطريق اولى نمىتوان به اجماع منقول تكيه كرد همچنين اگر ناقل از كسانى است كه لا يعتد بنقله چون معاصر ما بوده و يا اطلاعات او كم بوده و يا مبناى او بر مسامحه بوده و . . . آرى احتياج به اجماع منحصر مىشود به بعض قليلى از مسائل كه از قديم معنون بوده و آن هم نسبت به قليلى از علماء و گروه معدودى از ناقلين كه با تتبع فراوان نقل مىكنند و در دوران پختگى خود نقل مىكنند . ( انتهى كلامه رفع مقامه )\r\nقوله و لكنك خبير : ( بازگشت به سخنان شيخ اعظم ره )\r\nمرحوم شيخ پس از نقل عبارت محقق تسترى به قضاوت مىنشينند و مىفرمايند : شما خوانندگان محترم توجّه داريد كه اين فايده‌اى كه مرحوم\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nتسترى در آخر كلامش گفت [ كه اجماع منقول در قليلى از مسائل و براى قليلى از علماء ارزش دارد 
  ] فايده‌اى مهم و معتد به نيست بلكه وجودش كالعدم است زيرا مكرّر گفتيم : اجماعات منقوله در كتب اگرچه ظهور دارند در اتفاق الكل فى عصر واحد و بلكه بعضىها ظهور دارند در اتفاق الكل فى الاعصار و الامصار و لكن عقل اجازه نمىدهد كه ما همين ظهور را اراده كنيم بلكه قدر متيقن از اين اجماعات ، اتفاق المعروفين و به عبارت ديگر اتفاق همهء ارباب كتب فتوائيه است و مكرّر گفتيم كه اتفاق المعروفين عادتا و عرفا مستلزم قول معصوم ( ع ) نيست بخصوص اگر اتفاق معروفين يك عصر باشد نه همهء اعصار و بخصوص اگر معروفين ساير اعصار با اين عصر مخالف باشند كه در اين صورت هرگز ملازمهء عاديه نخواهد بود آرى اتفاقا و تصادفا ممكن است براى كسى روى حسن ظن و يا جهات ديگر از اتفاق المعروفين حدس قطعى بقول امام حاصل شود ولى اين اتفاق است كه گاهى هست گاهى هم نيست و ارزشى ندارد .\r\nنه تنها اتفاق المعروفين كاشف قطعى از رأى امام ( ع ) نيست بلكه كاشف از يك دليل معتبر ظنى [ كه لو وصل الينا لعملنا به 
  ] نيز نيست چون شايد معروفين اعصار به دلائلى تمسك نموده‌اند كه اگر بدست ما مىرسيد به آنها اعتماد نمىكرديم\r\nمثال : معروف بود ميان قدماء از اصحاب تا زمان علامه كه ماء البئر قليل ينفعل بالملاقاة حال از كجا و به كدام دليل چنين فتوائى مىدادند ؟\r\nشايد فتواى بعضىها بر اساس اين بوده كه اخبار نجاست را ديده ولى از اخبار طهارت كه معارضند اطلاعى نداشته‌اند لذا چنين فتوائى داده\r\nو امّا بعض ديگر شايد به اخبار معارض هم مطلع شده بودند مع‌ذلك بدانها عمل نكرده‌اند كه خود اين علل فراوانى دارد : 1 - شايد به نزد بعضىها\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nسند اين اخبار ناتمام بوده لذا اعتنا نكرده‌اند\r\n2 - شايد به نزد بعض ديگر اين‌ها خبر واحد بودند و لذا اعتنا نكرده چون به خبر واحد عمل نمىكند\r\n3 - شايد به عقيده بعض ديگر دلالت اين اخبار بر طهارت آب چاه ناتمام بوده لذا عمل نكرده‌اند\r\n4 - شايد به عقيدهء بعضىها اخبار طهارت با اخبار نجاست متعارض بوده و هر دو حجت و تام الدلالة بوده‌اند و لكن اخبار نجاست را به يكى از مرجحات باب تعادل و تراجيح بر اخبار طهارت ترجيح داده لذا اعتنا نكرده و . . .\r\nحال اگر مجتهدى مثل علامه پيدا شد و به عقيدهء او اخبار طهارت ازهرجهت برترى داشت او به اخبار طهارت عمل مىكند و به اخبار نجاست اعتنا نمىكند پس ملاحظه مىكنيد كه اتفاق المعروفين حتى كاشف از حجت معتبره هم نيست\r\nقوله فالانصاف : انصاف [ كه دليل پنجم شيخ اعظم ره است ! ! 
  ] اينست كه اگر ما اهل دقت باشيم و مسامحاتى را كه در امثال زمان ما حاكم شده كه هر امر مظنونى را به ديدهء علم و يقين و به منزلهء آن حساب مىكنند كنار بگذاريم بايد بگوئيم كه قدر متيقن از اتفاق الكل و ادّعاى اجماع همان اتفاق صاحبان كتب فقهى و فتوائى است و اتفاق المعروفين بر حكمى از احكام همان گونه كه به تنهائى و بدون ضم ضميمه كاشف قطعى از رأى امام ( ع ) و مستلزم عادى موافقت امام ( ع ) نيست همچنين استقلالا مستلزم حجت ظنيهء معتبره هم نيست و لذا نتوان به اين اجماعات به تنهائى اعتماد كرد پس تنها راه حل اينست كه مجتهدى كه منقول اليه است خودش آستين بالا زده و كمر همت محكم بسته و به سراغ امارات ديگر رود تا شايد از انضمام مجموع آن امارات به\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nاين اجماع منقول بتواند به نتيجه برسد كه همان كشف قول امام يا حجت معتبره باشد ، البته امارات هم همه يكسان نيستند :\r\nگاهى از انضمام امارات به رأى معصوم ( ع ) مىرسد مثلا اتفاق معروفين تا زمان شيخ را خود شيخ طوسى براى ما نقل مىكند و اتفاق جميع ارباب كتب را از زمان شيخ تا به امروز خودمان تتبع كرديم عادتا حدس مىزنيم كه هذه المقالة بلغ الى الفقهاء من امامهم\r\nو گاهى از انضمام امارات به حجت معتبره مىرسيم مثل انضمام فتواى مشهور متأخرين به مشهور متقدمين كه اولى تتبعى و دوّمى نقلى بوده و بعيد است مشهور بدون مدرك معتبر فتوا دهند\r\nو گاهى از انضمام امارات هم به نتيجه‌اى نمىرسيم در اثر ضعف اماره و عدم اعتناء به آن مثل انضمام خبر واحد ضعيف به آن اجماع منقول و يا مثل انضمام اتفاق معروفين در عصرى به نقل اتفاق معروفين عصر ديگر پس جابجا مسئله فرق پيدا مىكند .\r\nقوله : و من ذلك ظهر : شيخ ره مىفرمايد : از اين مطالب روشن مىشود كه مرحوم تسترى قائل به تفصيل نيست يعنى نمىخواهد بگويد كه بعضى از اجماعات منقوله استقلالا ملازمه با رأى امام يا حجت معتبره دارند و معتبرند و بعضيها ندارد پس حجت نيستند آن‌گونه كه از ظاهر آخرين جملهء ايشان بدست مىآيد چون دانستيم كه قدر متيقن از اجماع همانا اتفاق المعروفين است آن هم به تنهائى مستلزم حجت معتبره نيست البته استلزام عادى همچنين مرحوم تسترى مدعى نيست كه اجماع منقول بما هو اجماع منقول فى الجملة يعنى بعنوان جزء الحجة ارزش دارد بلكه خلاصهء كلام ايشان اين شد كه مدّعى اجماع كه مىگويد : اجمع الفقهاء على كذا كلامش ظهور دارد در اجماع تتبعى و حسّى و چون عادل است ما او را در اين اخبارش تصديق مىكنيم منتهى اگر\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاين اخبار به تنهائى و يا با انضمام امارات ما را به حجّت معتبره رساند ارزش دارد و گرنه ارزش ندارد و بعد هم تعميم مىدهد كه اين سخن به نقل اجماع اختصاص ندارد در نقل شهرت هم جارى و سارى است و هكذا . . .\r\nقوله و من جميع ما ذكرنا : ( متواتر منقول )\r\nتا به حال بحث ما راجع به اجماع منقول به خبر واحد بود كه دو شعبه دارد :\r\n1 - خود مجتهد اقوال را تتبع كرده و براى ما حكايت اجماع مىكند\r\n2 - ديگرى رفته و فحص كرده و تحصيل اجماع كرده و به اين مجتهد خبر داده و اين مجتهد به ما مىگويد اخبرنى فلان بانّ الحكم فى كذا كذا بالاجماع\r\nاز حالا به بعد بحث ما راجع به تواتر منقول به خبر واحد است ، بيان ذلك :\r\nگاهى شخص مخبر از قبيل شيخ طوسى ره مثلا از سنّت يعنى قول يا فعل يا تقرير معصوم حكايت مىكند و خبر مىدهد چنين خبرى نامش روايت مصطلح است و مشمول ادلّهء حجيت خبر واحد هم هست چون خبر حسّى اثردار است و در آينده به تفصيل بحث خواهد شد . و لا فرق كه بلاواسطه خبر از معصوم ( ع ) دهد مثلا بگويد :\r\nحدثنى ابو عبد اللّه الصادق ( ع ) و يا مع الواسطة او الوسائط خبر دهد مثلا بگويد : عن فلان ، عن فلان عن ابى عبد اللّه ( ع ) . . .\r\nو گاهى شيخ طوسى ره از اجماع و اتفاق فقهاء بر حكمى از احكام حكايت مىكند اين قسم نامش اجماع منقول به خبر واحد است كه تا به حال\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nبتفصيل دربارهء آن بحث شد\r\nو گاهى شيخ طوسى براى ما از تواتر يك خبر گزارش مىدهد مثلا مىگويد : بلغنى بالتواتر ان المعصوم ( ع ) قال كذا او فعل كذا او قرّر فلانا على كذا يا مىگويد : به تواتر شنيده‌ام كه زيد مرده است فعلا اين قسم مورد بحث است و سؤال اينست كه : آيا نقل تواتر ارزش دارد يا خير ؟\r\nمرحوم شيخ انصارى ره مىفرمايد : مطالبى كه در رابطه با اجماع منقول گفته آمد كلمه به كلمه در باب تواتر منقول هم گفته مىآيد و آن اينكه : گاهى شيخ طوسى مثلا ، بطور اجمالى و سربسته براى ما تواتر نقل مىكند فى المثل مىگويد : بلغنى بالتواتر انّ المعصوم ( ع ) قال كذا و كذا ، ولى بيان نكرده كه مرادم از تواتر چيست ؟\r\nآيا قول 10 نفر است ؟ يا قول 20 نفر ؟ يا قول 100 نفر ؟ و يا قول هزار نفر ؟ چنين نقل تواترى براى خود شيخ كه متواتر وجدانى است ارزش دارد ولى براى منقول اليه ارزش ندارد زيرا در باب تواتر هم مثل باب اجماع مبانى و مسائل فرق دارد و به اختلاف اشخاص و اقوال فرق دارد شايد براى شيخ طوسى از اخبار سه نفر علم حاصل شده و نامش را متواتر گذاشته ولى به عقيدهء ما در فلان حادثه قول سه نفر كافى نيست و اخبار سه نفر ملازمهء عاديه با تحقق مخبر به ندارد بلكه اتفاقى و تصادفى است كه قد يحصل و قد لا يحصل ، براى هركس چنين حسن ظنى باشد اين علم مىآيد و براى هركسى نباشد نمىآيد ،\r\nو گاهى جناب شيخ طوسى ره بطور تفصيلى و مشخص براى ما نقل تواتر مىكند فى المثل مىگويد : اخبرنى الف عادل بانّ فلانا مات و دفن و . . .\r\nچنين نقل تواترى ارزش دارد يعنى ما خبر شيخ را كه عادل است مىپذيريم چون احتمال تعمد كذب با آيهء نبأ منتفى است و ساير احتمالات را هم با\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nاصول عقلائيه دفع مىكنيم و معناى پذيرفتن خبر عبارتست از ترتيب اثر منتهى براى خود شيخ اين تواتر وجدانى بوده لذا يقين وجدانى به تحقق مخبر به دارد و براى منقول اليه اين تواتر منقول است و لذا يقين تعبدى به تحقق مخبر به مىآورد .\r\n[ نكته : در باب نقل اجماع بايد خود ناقل برود و فتاوا را تتبع كند لذا گفتيم عقلا و عادتا محال است كه يك انسان هرچند جدّى بتواند اقوال همهء فقهاء طول تاريخ را تتبع كند ولى در باب نقل تواتر ، خود مدّعى نرفته و تحصيل تواتر نكرده بلكه ديگران آمده و به او خبر داده‌اند و لذا امرى كاملا ميسور و ممكن است . 
  ]\r\nقوله لكن ليعلم : هر خبرى متناسب با خود آثار و تبعاتى دارد خبر متواتر هم داخل در اين قانون كلى است و روىهم‌رفته سه نوع اثر در باب خبر متواتر وجدانى هست كه نقل تواتر نسبت برخى از آن آثار مطلقا حجت است چه نقل تواتر اجمالى و چه تفصيلى و نسبت به برخى از آنها مطلقا حجّت نيست و نسبت به بعض از آن آثار اگر بطور مجمل نقل شود حجت نيست ولى اگر بطور مفصل نقل شود حجت است .\r\nو آن آثار عبارتند از : 1 - يكى از آثار خبر متواتر عبارتست از تصديق شنونده مخبر را و حكم به اينكه مخبر به در واقع و نفس الامر محقق شده فى المثل تصديق كند كه آرى زيد مرده است تا آثار موت مترتب شود نسبت به اين اثر تواتر وجدانى يعنى اينكه صد نفر به خود من بگويند اثر دارد و امّا تواتر منقول اگر نقل تواتر بطور مجمل باشد ارزش ندارد ولى اگر بطور مفصل باشد بايد آن سبب را محاسبه كرد اگر قول سه نفر را نقل مىكند ارزش ندارد و اگر از قول هزار عادل خبر مىدهد حتما ارزش دارد .\r\n2 - نسبت به آن آثارى كه على كل حال بر نقل تواتر مترتب است\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nهمان‌طورىكه تواتر وجدانى حجت است نقل تواتر هم مطلقا حجت است چه بطور اجمال و يا تفصيل مثلا شما نذر كرديد كه هر خبرى به صورت متواتر به شما رسيد در كتاب حديثت يادداشت كنى و قيد نكردى كه متواتر باشد نزد خودم يا نزد شيخ طوسى بلكه متواتر فى الجملة را نذر كردى كه : بنويسى در اينجا وقتى شيخ طوسى فرمود : بلغنى بالتواتر عن الصادق ( ع ) كذا و كذا خوب به نظر خود شيخ متواتر است بايد شما به نذرتان وفا كنيد\r\n3 - بعض از آثار هم مطلقا مترتب نيست مثلا شما نذر كرده‌ايد كه هر حديثى به عقيدهء من متواتر بود آن را در كتابم بنويسم حال به عقيدهء شيخ طوسى خبر به حدّ تواتر رسيده ولى به نزد شما ثابت نيست و لذا وجوب وفاء به نذر ثابت نيست و نسبت به اين آثار تواتر منقول ارزش ندارد و چه مجملا و چه مفصّلا بلكه چنين اثرى فقط بر متواتر وجدانى بار مىشود و لاغير\r\nقوله و من هنا يعلم : تا به حال روى مثال عرفى بحث كرديم حال يك مثال شرعى و فقهى مىزنيم و آن اينكه : قراء سبعه يعنى نافع - ابو عمرو - كسائى - حمزة - ابن عامر - ابن كثير و عاصم در سورهء حمد مالك يوم الدين قرائت كرده‌اند ولى سه قارى ديگر كه ابو جعفر و ابو يعقوب و ابى بن خلف باشد كه سه برادرند ملك يوم الدين قرائت كرده‌اند ، حال عند المشهور قرائت قراء سبعه متواتر است و عند العلامة و الشهيد ره قرائت اين سه قارى هم متواتر است حال قرائت مالك در نماز مجزى است ولى قرائت ملك آيا مجزى است يا خير ؟ بايد قرائت متواتر باشد تا بشود بعنوان قرآن و در نماز قرائت كرد حال اگر قرائتى متواتر وجدانى باشد مثل قرائت رسول خدا ( ص ) و شنيدن اصحاب سپس نقل آنها به ديگرى خواندن آن در نماز قطعا مجزى است و اگر متواتر منقول به متواتر باشد باز هم قرائت آن در نماز جايز است ولى اگر متواتر منقول به خبر واحد باشد مثلا شهيد اوّل بگويد :\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nبلغنى بالتواتر انّ رسول اللّه ( ص ) قرء فى صلاته ملك يوم الدين آيا اين متواتر منقول به خبر واحد حجت است و مىتوان آن را در نماز خواند يا خير ؟\r\nمطلب سه صورت دارد :\r\n1 - اگر گفتيم جواز قرائت در نماز از آثار قرآن واقعى است چه ما يقين به تواتر داشته باشيم يا نه بلااشكال مىتوان به نقل تواتر از زبان شهيد اعتماد كرد منتهى اگر به صورت مجمل نقل تواتر كند مثلا بگويد : بلغنى بالتواتر . . . كافى نيست چون مبانى در اين باب فرق دارد و اگر به صورت تفصيلى نقل كند مثلا بگويد : اخبرنى الف عادل بانّ النبى ( ص ) قرء ملك يوم الدين ارزش دارد خلاصه شرط قبول اين خبر آنست كه ما بين اين خبر و ما بين آن لوازم ملازمه عاديه باشد كه هست .\r\n2 - و اگر گفتيم جواز قرائت در نماز از آثار قرآن متواتر با وصف متواتر بودن است منتهى متواتر فى الجملة و لو عند شخص آخر باز هم به خبر شهيد مىتوان اعتماد كرد و نماز خواند ولى اگر گفتيم جواز قرائت در نماز از آثار قرآن متواتر به عقيدهء خود من است نمىتوانيم به خبر شهيد اعتماد كنيم چون نزد خود من تواتر ثابت نشده\r\nحال جناب محقق ثانى و شهيد ثانى كه گفته‌اند : يجوز قراءة ملك يوم الدين فى الصلاة چون علامه و شهيد اول خبر داده‌اند به تواتر ملك منظورشان صورت اول و دوّم است و جناب صاحب مدارك و محقق اردبيلى كه گفته‌اند جايز نيست نظرشان به صورت سوّم است ، شيخ ره مىفرمايد : نظر اين دو مبتلا به اشكال است چون جواز قرائت منوط به قرآن واقعى است و آن هم با نقل تواتر ثابت مىشود البته به شرط استلزام عادى\r\n( پايان مبحث اجماع منقول )\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\n( 4 ) ( شهرت فتوائيه )\r\nچهارمين امارهء ظنيه‌اى كه در مباحث حجيت ظن مورد بحث واقع شده و جمعى پنداشته‌اند كه از امارات معتبره است ، شهرت فتوائيه مىباشد . قبل از ورود در اصل بحث چند مقدمه را ذكر مىكنيم :\r\nالف : شهرت داراى تقسيماتى است كه ذيلا به اهمّ آنها اشاره مىشود :\r\nتقسيم اوّل : شهرت بر سه قسم است :\r\n1 - شهرت روائى و آن عبارتست از اينكه مشهور محدثين حديثى را در كتب حديث ثبت كرده‌اند اگرچه مشهور فقها طبق آن فتوا نداده‌اند و شذوذ عملى دارد .\r\n2 - شهرت عملى و آن عبارتست از اينكه مشهور محدثين به استناد حديثى فتوا داده و برآن عمل نموده‌اند و لو شهرت روائى هم نداشته باشد .\r\n3 - شهرت فتوائى و آن عبارتست از فتواى مشهور بر حكمى از احكام بدون آنكه مستند فتواى مشهور براى ما روشن باشد بلكه صرف فتواى مشهور است و نسبت ميان اين اقسام را در جلد سوم شرح اصول فقه آورده‌ام و از تكرار آن معذورم ، حال بحث ما در باب شهرت فتوائيه است .\r\nتقسيم دوّم : شهرت بر دو قسم است\r\n1 - شهرت محصّله و آن عبارتست از اينكه خود فقيه فتاواى مشهور فقها را تتبع نموده و در كتاب خود ادّعاى شهرت مىكند .\r\n2 - شهرت منقوله و آن عبارتست از اينكه فقيه ديگر رفته و فتواى مشهور را تتبع كرده و براى ما نقل شهرت مىكند ، بحث ما در شهرت محصّله\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nاست و امّا شهرت منقوله در باب اجماع منقول فى الجملة بدان اشاره شد\r\nب : لا ريب در اينكه فتواى مشهور براى ما گمان‌آور است و گمان بر دو قسم است 1 - ظن خاص 2 - ظن مطلق حال كلام در حجيت شهرت از باب ظن خاص است كه آيا دليل خاصى بر حجيت آن داريم يا نه امّا از باب ظن مطلق و مقدمات دليل انسداد كه جاى بحث نيست و بلااشكال حجت است منتهى مخصوص به زمان انسداد است\r\nج : بقول مرحوم آشتيانى در ص 139 از بحر الفوائد : لا كلام فى انه يعتبر عدم موافقة الكل و الا لم يكن شهرة بل يدخل فى الاجماع و انما الكلام فى انه هل يعتبر فيها العلم بمخالفة بعض المعروفين او يعتبر فيها عدم العلم بالموافقة و ان لم يعلم بالمخالفة صريح شيخنا قدس سرّه الثانى .\r\nبا حفظ اين سه مقدمه مىگوئيم : بحث در اينست كه آيا شهرت فتوائيه از باب ظن خاص حجيت دارد يا خير ؟ در اين زمينه دو مبنا وجود دارد :\r\n1 - گروهى از قبيل شهيد اوّل و ديگران طرفدار حجيت شهرت فتوائيه هستند .\r\n2 - و گروه ديگر و مشهور ميان متأخرين عدم حجيت شهرت از باب ظن خاص است\r\nامّا گروه دوّم نيازى به استدلال جداگانه بر ابطال و نفى حجيت ندارند بلكه كافى است ادلّهء مخالفين را ردّ كنند و ثابت كنند كه دليل خاصى بر حجيت شهرت نداريم آنگاه شهرت در اصل اوّلى كه حرمت عمل به مظنه باشد باقى خواهد ماند و عمل بدان حرام مىگردد\r\nو امّا گروه اوّل : روىهم‌رفته به سه دليل تمسك كرده‌اند :\r\nدليل اوّل : ( مفهوم موافقت ) و آن اينكه : اگر ادلّهء حجيت خبر واحد ، خبر را شامل است پس به طريق اولى شهرت را بايد شامل گردد و لكن شمول\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nنسبت به خبر ثابت است پس بايد نسبت به شهرت هم شامل باشد\r\nاثبات ملزوم : در آينده تفصيلا خواهد آمد كه ادلّهء حجيت ، خبر واحد را شامل است\r\nاثبات ملازمه : چون مناط حجيت خبر واحد افادهء ظن است و لا ريب در اينكه ظن حاصله از شهرت بمراتب از ظن حاصله از خبر واحد قوىتر است چون در خبر گاهى راوى يك نفر است آن هم عامى ولى در شهرت اوّلا فتواى مشهور است و ثانيا همه عالم و عادلند و لذا اطمينان قويترى براى انسان حاصل مىشود پس اگر خبر را مىگيرند بايد شهرت را هم بگيرند ،\r\nشيخ ره مىفرمايد : نظير اين استدلال را شهيد ثانى در مسالك در باب شياع ظنى دارند\r\nبيان ذلك : شهرت در احكام شرعيه است كه فلان حكم مشهور است يعنى اكثر علماء طبق آن فتوا داده‌اند ولى شياع در موضوعات خارجيه است مثل رؤيت هلال و . . . حال بلااشكال بيّنه يعنى شهادت عدلين در موضوعات حجت است و دليل دارد\r\nشهيد ثانى ره فرموده : اگر بيّنه حجيت دارد پس بايد بطريق اولى شياع حجت باشد زيرا كه ظن حاصل از شياع اى چه‌بسا بمراتب اقوى باشد از ظن حاصله از شهادت عدلين پس بالاولوية بايد حجت باشد .\r\nجواب مرحوم شيخ : روىهم‌رفته سه اشكال بر اين استدلال وارد مىشود .\r\n1 - شما در استدلال خود شهرت فتوائيه را به خبر واحد قياس نموديد آن‌هم به قياس اولويت ما مىگوئيم : اين قياس اولويت از نوع اولويتهاى ظنى است و اولويت ظنيه بمراتب از شهرت ضعيف‌تر است با اين حساب چگونه براى اثبات حجيت شهرت به آن تمسك مىكنيد ؟\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nتوضيح مطلب : بطور كلّى در قياس اصلى و فرعى وجود دارد و غرض از قياس كشاندن حكم اصل بسوى فرع است به واسطه وجود قدر جامع ميان آن دو آنگاه قياس بر دو قسم است :\r\nالف : قياس مساوات كه اصل با فرع در دارا بودن آن مناط مساويند مثل فقاع و خمر نسبت به مسكر بودن اين همان قياسى است كه بالاجماع نزد علماء شيعه باطل است .\r\nب : قياس اولويت كه مناط موجود در اصل بطريق اولى و قوىتر در فرع هم موجود است قياس اولويت نيز دو قسم است ، الف : گاهى اولويت يك اولويت قطعيه است يعنى اولويتى است كه همهء عقلاء عالم آن را از ظاهر كلام مىفهمند نظير آنچه در باب مفهوم موافقت از مفاهيم هست كه اگر يك ذرّه كار شر كيفر دارد پس بطريق اولى كار شر بزرگتر كيفر خواهد داشت [  فَمَنْ يَعْمَلْ مِثْقالَ ذَرَّةٍ . . .  
  ] اين قسم ارزشمند است .\r\nج : و گاهى اولويت ، يك امر ظنى است يعنى بقول رحمت اللّه در حاشيه :\r\n[ استخراج مناط الحكم ظنّا و الحاق ما كان المناط فيه اقوى بالاصل فى الحكم 
  ]\r\nو ما نحن فيه از اين قبيل است يعنى اوّل آمديم و براى حجيت خبر واحد مناط درست كرديم و گفتيم فلسفهء حجيت خبر واحد افادهء ظن است سپس گفتيم همين مناط و بلكه قوىتر در شهرت هم هست پس بايد حجت شود ولى از كجا مناط حجيت خبر واحد افادهء ظن بما هو ظن باشد ؟\r\nاحتمالات ديگرى هم هست كه در اشكال ثانى خواهيم گفت در نتيجه اين استدلال از قبيل قياس اولويت ظنيه است و چنين قياسى بمراتب از شهرت فتوائيه ضعيف‌تر است زيرا كه بقول مرحوم ملا رحمت اللّه كرمانى شاگرد\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nمرحوم ميرزاى آشتيانى در حاشيه : مرتبة الشهرة هى الظن بالاعتبار و بعدها الشك فى الاعتبار و بعده الظن بعدم الاعتبار و بعده القطع بعدم الاعتبار و هذه المرتبة هى مرتبة الاولوية الظّنية يعنى شهرت فتوائيه مظنون الاعتبار است و پائين‌تر از آن مشكوك الاعتبار بودن است و پائين‌تر از آن موهوم الاعتبار بودن و پائين‌تر از آن مقطوع العدم بودن است و اولويتى كه شما درست كرده‌ايد در اين مرحله است حال با امرى كه خودش مسلّم البطلان است به حكم اخبار متواترى كه در بطلان قياس آمده و چند درجه با مقام شهرت فاصله دارد چگونه مىتوانيد حجّيت شهرت را ثابت گردانيد ؟ ! ! ( اين اشكال بر ملازمه بود )\r\n2 - از اشكال اوّل هم كه صرفنظر كنيم مىگوئيم : اصل اولويت را ما قبول نداريم چون ريشه اولويت در اين است كه مناط حجيت را افادهء ظن بما هو ظن بدانيم تا بتوانيم بگوئيم اين مناط در شهرت بالاولوية وجود دارد و . . .\r\nامّا ما قبول نداريم كه مناط حجيت خبر واحد افادهء ظن باشد بلكه سه احتمال وجود دارد كه اذا جاء الاحتمال بطل الاستدلال ،\r\nالف : شايد مناط حجيت افادهء ظن بما هو ظن باشد طبق اين احتمال استدلال فوق صحيح است\r\nب : و شايد مناط حجيت خصوص ظن حاصله از خبر ثقه باشد نه ظن حاصله از هر طريقى پس نتوان به باب ظن شهرتى سرايت داد طبق اين احتمال استدلال غلط است\r\nج : و شايد هم حجيت خبر واحد تعبدى محض باشد يعنى دليل گفته بايد عمل كنيد و ما عمل مىكنيم امّا به چه مناطى ؟ جاى اين پرسش نيست ، مناط تعبد است و وقتى تعبدى شد تابع نص است و نسبت به خبر دليل خاص داريم لذا متابعت مىكنيم امّا نسبت به شهرت نداريم ، طبق اين احتمال هم\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nاستدلال ناتمام است پس اصلا اولويتى در كار نيست تا بتوان حكم خبر را به شهرت سرايت داد .\r\n3 - شما نام اين استدلال را مفهوم موافقت گذاشتيد ما مىگوئيم اين از نوع قياس اولويت ظنى است و نه مفهوم موافقت بيان ذلك : مفهوم موافقت عبارتست از استفادهء حكم فرع از ظاهر دليل لفظى يعنى خود كلام به ظهور لفظيه و به دلالت التزاميهء لفظيه كه لزوم بين بالمعنى الاخص دارد حكم فرع را دلالت دارد و قبلا ثابت شد كه ظهورات لفظيه حجيت دارند چه ظهور منطوقى و چه مفهومى ، مفهومى هم چه مفهوم مخالفت و چه مفهوم موافقت ولى قياس اولويت ظنيه عبارتست از استفاده حكم فرع از اصل بتوسط تنقيح مناط آن هم ظنى نه قطعى و ما نحن فيه از اين قبيل است پس نامگذارى شما هم ناتمام است .\r\nدليل دوّم : ( مرفوعه زرارة ) تفصيل اين حديث در باب تعادل و تراجيح ص 446 كتاب رسائل خواهد آمد ولى محلّ شاهد اينست كه : زراره مىپرسد :\r\nيا ابن رسول اللّه گاهى از قول شما دو خبر و حديث متعارض براى ما نقل مىكنند ما به كداميك عمل كنيم ؟ حضرت فرمود : خذ بما اشتهر بين اصحابك و دع الشاذ النادر . . .\r\nكيفيت استدلال : به دو بيان مىتوان استدلال كرد :\r\nالف : بگوئيم : اگرچه مورد سؤال زراره روايت است نه فتوا ولى جواب امام ( ع ) عام و كلى است يعنى فرموده : خذ بما اشتهر يعنى اخذ كن به چيزى كه مشهور است اين چيز اطلاق دارد و قابل صدق بر شهرت فتوائيه نيز هست و قانون اصولى اينست كه : العبرة بعموم الجواب لا بخصوص السؤال ، پس ظاهر حديث عام است و شهرت فتوائيه را نيز شامل است .\r\nب : بگوئيم : برفرض كه ظاهر حديث عموميت نداشته و مراد از ماء\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nموصوله خصوص روايت باشد به قرينهء سؤال سائل و لكن به تنقيح مناط تعميم را بدست مىآوريم به اين بيان كه : تعليق الحكم على الوصف مشعر بعلية ذلك الوصف للحكم و در اينجا امام فرموده خذ بما اى خذ بالرواية ولى بدنبال آن صفت اشتهر را آورده يعنى خذ بالرواية المشهورة و اين مشعر به آنست كه روايت بودن خصوصيّتى ندارد بلكه اگر به روايت هم عمل مىكنى چون مشهور است ارزش دارد پس مناط و علّت وجوب اخذ به حديث مشهور بودن است و العلّة تعمّم يعنى هركجا علت بود حكم هم هست و حيث اينكه در شهرت فتوائيه هم شهرت هست پس حكم هم كه حجيت است بايد باشد .\r\nدليل سوم : مقبولهء عمر بن حنظله : تفصيل اين حديث را مرحوم صاحب وسائل در جلد 18 وسائل آورده و مرحوم شيخ انصارى هم در ص 444 از كتاب رسائل خواهد آورد ولى محلّ شاهد اينست كه راوى مىپرسد : اگر هر دو قاضى در عدالت مساوى بودند و هر دو هم از شما نقل حديث كردند براى مدرك فتواى خود به كدام اخذ كنيم ؟ حضرت مىفرمايد :\r\nينظر الى ما كان من روايتهم عنّا فى ذلك الّذى حكما به المجمع عليه بين اصحابك فيؤخذ و يترك الشاذ الذى ليس بمشهور عند اصحابك فانّ المجمع عليه لا ريب فيه . . .\r\nكيفيت استدلال : استدلال به اين حديث به دو مرحله از اجتهاد توقف دارد :\r\n1 - در روايت سخن از مجمع عليه است و بايد ثابت كنيم كه مراد از مجمع عليه ، مشهور است نه مجمع عليه مصطلح يعنى اتفاق الكل و خوشبختانه در خود حديث چند قرينه بر اين امر وجود دارد الف : قرينهء مقابله يعنى امام ( ع ) مجمع عليه را با شاذ مقابل قرار داد و فرمود : يؤخذ به مجمع\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nعليه و يترك الشاذ . . . و شاذ يعنى حكمى يا حديثى كه غير مشهور است و مقابل شاذ مشهور است نه مجمع عليه ، ب : امام فرمود : فان المجمع عليه لا ريب فيه مفهومش اينست كه شاذ فيه ريب درحالىكه اگر مراد اجماع مصطلح بود طرف مقابلش لا ريب فى بطلانه است نه اينكه فيه ريب باشد پس مراد شهرت است يعنى حديثى كه مشهور است اطمينان‌آور است و لذا لا ريب فيه بر خلاف حديث شاذ و نادر\r\n2 - برفرض كه مراد شهرت باشد حديث مستقيما مربوط به شهرت روائى است و لاغير پس اگر بخواهيم در ما نحن فيه بدان استدلال كنيم بايد بگوئيم : مراد از شهرت هم اعمّ از روائى و فتوائى است و خوشبختانه دليل داريم و آن تعليل ذيل است كه حضرت فرمود فان المجمع عليه لا ريب فيه يعنى مشهور كه ارزش دارد براى اينست كه لا ريب فيه است و همين مناط در شهرت فتوائيه هم هست و بقول آقايان العلة تعمم پس حكم به آنجا هم سرايت مىكند\r\nقوله و لكن : جواب مرحوم شيخ از روايت مرفوعه :\r\nروىهم‌رفته چهار جواب از مرفوعه زراره مىدهيم :\r\n1 - حديث از لحاظ سند حجّت نيست چون اين حديث را اوّلا تنها ابن ابى جمهور احسائى نقل كرده و وى متّهم است به خلط روايت صحيح و غير صحيح و ثانيا آن هم در كتاب غوالى اللئالى نقل كرده كه از سوى علما به اين كتاب هم طعن زده شده و حتّى بعضى از محدثين [ هم كه معمولا بنا ندارند روايات را ردّ كنند 
  ] يعنى محدث بحرانى هم اين حديث را ضعيف خوانده و ثالثا ابن ابى جمهور هم در كتاب خود حديث را از قول علامه ره آن هم از قول زراره نقل نموده و واسطه‌هائى را كه ميان علامه و زراره بوده نياورده و رابعا بقول مرحوم نائينى اين حديث در كتب علامه موجود نيست\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nپس از لحاظ سند اشكالات فراوانى هست البته ممكن است كسى بگويد كه چون حديث مذكور شهرت عملى دارد لذا ضعف سند را جبران مىكند على المشهور پس اشكالات سندى وارد نيست برويم سراغ اشكالات دلالى ،\r\n2 - شما در بيان اوّل خود گفتيد جواب امام كلّى بوده و اطلاق دارد و خذ بما اشتهر اى خذ بكلّ شىء مشهور پس شامل فتواى مشهور هم مىشود ما مىگوئيم : ماء موصوله و ساير موصولات از اسماء مبهمه هستند و به‌خودىخود نه مطلقند و نه مقيد ، نه عامند و نه خاص و لذا نياز به قرينه و تفسير دارند و سؤال سائل قرينه و مفسّر اين مبهم است يعنى چون سؤال از روايت است به اين قرينه جواب هم بر روايت حمل مىشود پس اطلاق ندارد سپس مرحوم شيخ دو شاهد مثال عرفى مىآورند و منظورشان اينست كه متفاهم عرفى همين است\r\nشاهد اوّل : اگر كسى از شما بپرسد : أىّ المسجدين احبّ اليك ؟ كه سؤال از مسجد است و شما جواب دهيد به اينكه : ما كان الاجتماع فيه اكثر يعنى آنى كه اجتماعات در آن بيشتر باشد آيا جا دارد كه كسى بگويد : مراد اين مجيب اطلاق دارد و هر مكانى را كه اجتماع در آن بيشتر باشد در نزد او محبوب‌تر است و لو آن مكان سينما باشد ، قمارخانه باشد ، بازار باشد كاروانسرا باشد و . . . ؟ خير چنين تفسيرى كاملا بىجا بوده و مما يضحك به الثكلى است\r\nشاهد دوّم : اگر كسى از شما بپرسد : اىّ الرمانين احبّ اليك و شما جواب دهيد : ما كان اكبر يعنى آنى كه بزرگتر است آيا جا دارد كه شخصى بگويد : مراد اين مجيب كلّى است و هر چيزى را كه بزرگتر است دوست‌تر دارد حتى اگر فيل باشد ؟ هرگز ، حاشاوكلّا از چنين تفسيرى پس مراد چيست ؟\r\nمراد به قرينه سؤال همان مسجدى است كه اجتماع در او زيادتر است و\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nهمان انار بزرگتر است و لاغير .\r\n3 - شما در بيان دوّم خود گفتيد برفرض مراد از ما اشتهر خصوص روايت باشد ولى تعليق الحكم على الوصف مشعر بالعلية و از راه تنقيح مناط پيش آمديد ما مىگوئيم : مجرّد اشعار كافى نيست اگر عليّت مسلّم مىشد آرى ولى مسلّم كه نيست ظهورى هم نيست فلا اعتبار به [ تفصيل اين را در جلد اوّل شرح اصول فقه در رابطه با مفهوم موصف آورده‌ام 
  ]\r\n4 - در خود حديث زراره پس از اينكه امام فرمود : خذ بما اشتهر و دع الشاذ النادر راوى پرسيد : اگر هر دو باهم مشهور بودند و مأثوران منكم . . .\r\nاين هم قرينهء ديگرى است كه مراد از ما اشتهر خصوص روايت باشد نه فتوا زيرا دو روايت متعارض ممكن است هر دو مشهور باشند و همهء محدثين آنها را نوشته باشند ولى دو فتواى مخالف امكان ندارد كه در عصر واحد هم دو مشهور باشند يعنى هم معروفين اعصار و قرون برطبق وجوب فتوا داده باشند و هم برطبق عدم وجوب بلكه در فتوا هميشه اگر يك طرف مشهور بود طرف ديگر شاذ و نادر خواهد بود پس اينكه سائل فرض كرد هر دو مشهور باشند و امام هم ردّ نكرد بلكه جواب ديگرى داد دليل آنست كه مراد شهرت روائى است نه فتوائى\r\nقوله و من هنا يعلم : جواب از مقبوله :\r\nمقدّمه : در الف و لام در كلمهء فانّ المجمع عليه لا ريب فيه دو احتمال ممكن است :\r\n1 - شايد الف و لام تعريف و ماهيّت باشد كه در استدلال مذكور بر اين اساس استدلال شد\r\n2 - و شايد الف و لام موصول باشد [ المجمع عليه يعنى آن‌چنان چيزى كه مجمع عليه است 
  ] بنا بر اين احتمال استدلال به مقبوله همانند\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nاستدلال به مرفوعه خواهد بود يعنى به همان دو بيانى كه در مرفوعه استدلال كرديم در مقبوله هم مىكنيم و در نتيجه همان اشكالات را هم دارد .\r\nبا حفظ اين مقدّمه مىگوئيم : اگر الف و لام براى تعريف جنس باشد دو جواب داريم ولى اگر براى موصول باشد مجموعا چهار جواب از مقبوله داريم كه تمام جوابها به دلالت مربوط مىشود و امّا سندا حديث مقبوله است و آنها عبارتند از :\r\n1 - موصولات از مبهماتند و مبهمات به‌خودىخود واضح الدلالة نبوده بلكه محتاج به قرينهء خارجيه هستند و آن قرينه در ما نحن فيه سؤال سائل است كه از حكم دو روايت متعارض مىپرسد و جواب هم بايد متناسب با سؤال باشد و متفاهم عرفى همين است\r\n2 - مجرّد اشعار كافى نيست بلكه يا بايد عليت منصوصه باشد و يا ظهورى و متأسفانه هيچ‌كدام نيست . . . [ جواب 1 و 2 در مقبوله همان جوابهائى است كه در مرفوعه ذكر شد 
  ]\r\n3 - در خود حديث مقبوله پس از راهنمائى امام ( ع ) كه يؤخذ بالمجمع عليه . . . سائل سؤال مىكند : يا ابن رسول اللّه ( ص ) ، فان كان الخبران عنكم مشهورين قد رواهما الثقات . . . اين نيز قرينهء ديگرى است بر اينكه مراد شهرت روائى باشد نه فتوائى زيرا كه دو روايت متعارض قابليت دارند كه هر دو مشهور و بلكه مجمع عليه باشند از حيث روايت ولى دو فتواى متعارض چنين قابليتى ندارند به همان بيان كه در مرفوعه ذكر شد و مرحوم شيخ كه فرمود : [ و من هنا يعلم الجواب عن التمسك بالمقبولة 
  ] نظر به همين امر ثالث دارند .\r\n4 - سه اشكال مذكور تماما مربوط به مرحلهء ثانيه از دو اجتهادى بود كه استدلال به مقبوله برآن متوقف بود و امّا اشكال چهارم مربوط به مرحلهء\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nاوّل است و آن اينكه : مستدل فرض كرده و مسلم گرفته كه مجمع عليه با مشهور همان گونه كه الآن در اصطلاح فقهاء از هم ممتازند در زمان ائمه ( ع ) و در لسان روايات هم از هم جدا بوده‌اند و لذا مدّعى شده كه الا و لابد بايد از ظاهر احدهما رفع يد كنيم : يا از ظاهر مجمع عليه رفع يد نموده و آن را بر مشهور حمل كنيم و يا بايد از ظاهر مشهور رفع يد نموده و آن را حمل بر مجمع عليه كنيم و بعد بتوسّط دو قرينه ثابت كرد كه بايد از ظاهر مجمع عليه رفع يد كرده و آن را بر شهرت حمل كنيم و . . .\r\nامّا مرحوم شيخ مىفرمايد : به عقيدهء ما مرزبندى ميان اجماع و شهرت آن امورى است كه بعدها در ميان فقها و اصوليين بوجود آمده و گرنه در زمان ائمه و در اصل لغت منافات و تفاوتى ميان آن دو نبوده تا محتاج به توجيه و حمل بر خلاف ظاهر باشيم بلكه كاملا هم‌آهنگ‌اند زيرا مشهور در لغت به معناى امر واضح و معروف آمده ، عرب مىگويد :\r\nفلان شهر سيفه اى ظهره ، يا مىگويد : سيف شاهر اى ظاهر و اين معنا با مجمع عليه منافاتى ندارد با اين حساب منظور امام ( ع ) اينست كه : هر حديثى را كه همهء اصحاب و شاگردان ائمه ( ع ) و محدثين مىشناسند و احدى آن را انكار نمىكند به آن اخذ كنيد و هر حديثى را كه تنها گروه قليلى از محدثين مىشناسند ولى اكثريت از آن بىخبرند آن را طرح كنيد پس در حقيقت شاذ يعنى گروه قليل با مشهور يعنى اكثريت در شناخت روايت مشهوره مشتركند ولى عكس 1 - ن صادق نيست آنگاه تقسيم‌بندى امام امور را به سه قسم معنا پيدا مىكند و نيز استشهاد امام ( ع ) به تثليث نبى اكرم هم معنا پيدا مىكند كه امور سه قسمند :\r\n1 - حلال بيّن و يا بيّن الرشد « رواياتى كه شاذ و مشهور قبول دارند »\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n2 - حرام بيّن و يا بيّن الغىّ « رواياتى كه هر دو گروه ردّ مىكنند »\r\n3 - شبهات بين ذلك « رواياتى كه شاذ قبول دارد و مشهور ندارند امّا اگر مراد شهرت مصطلح باشد تثليث معنا ندارد بلكه بايد امور را دو قسم كرد 1 - بيّن الرشد كه مشهور باشد 2 - بين الغىّ كه شاذ باشد . »\r\nقوله و مما يضحك الثكلى :\r\nبعضىها به جواب سوّم ما هم از روايت مرفوعه و هم مقبوله اعتراض كرده‌اند به اينكه : شما گفتيد راوى فرض كرده كه هر دو مشهور باشند و اين قرينه است كه مراد شهرت در روايت باشد نه فتوائى چون دو فتواى متعارض امكان ندارد هر دو مشهور باشند . . .\r\nما مىگوئيم : خير اين فرض دليل نمىشود كه مراد شهرت در روايت باشد بلكه با شهرت فتوائى هم مىسازد كه دو فتوا باهم مشهور باشند منتهى تصور مطلب به اين صورت است كه در دو عصر چنين دو شهرتى محقق شود نظير آنچه ميان متقدمين و متأخرين پيش آمده كه مشهور ميان قدما تنجّس آب چاه بوده و مشهور ميان متأخرين طهارت آنست پس دو فتواى متقابل مشهور هم متصور است البته نه در يك عصر بلكه در دو عصر\r\nشيخ مىفرمايد : اين توجيه خنده‌دار است زيرا كه اوّلا تعبيرات دو حديث با على صوته داد مىزند كه مراد مشهورين من حيث الروايه است نه فتوا مثلا در مرفوعه دارد : مأثوران عنكم يا در مقبوله دارد : الخبران عنكم مشهورين قد رواهما الثقات عنكم . . . و ثانيا در زمان ائمه ( ع ) چنين چيزى وقوع خارجى نداشته و مورد ابتلا نبوده تا سائل از آن سؤال كند\r\nقوله فتدبر : شايد اشاره باشد به اينكه و لو در آن عصر مبتلا به نبوده ولى سؤال از حكم يك موضوع كه متوقف نيست بر مورد ابتلا بودن آن در زمان سؤال بلكه خيلى وقتها مىپرسيدند تا اگر در آينده موردى داشت حكم آن روشن شود .\r\n\r\n\r\n","description":"","footnote":"","page_name":" 384 ","page_number":384}
  ]