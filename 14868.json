[
  {"content":"\r\n\r\nپيام قرآن\r\nدورهء دوم\r\nاخلاق در قرآن\r\nجلد اول\r\nاصول مسائل اخلاقى\r\nآيةالله العظمى مكارم شيرازى\r\nبا همكارى جمعى از فضلاء ودانشمندان\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمكارم شيرازى ، ناصر ، 1305 -\r\nپيام قرآن دورهء دوم : اخلاق در قرآن / مكارم شيرازى با همكارى جمعى از فضلا ودانشمندان .\r\nقم : مدرسة الامام على بن ابى طالب عليه السلام ، حوزهء علميه\r\nقم : مؤسسة تفسير قرآن كريم ، 1377 -\r\nج . 1 . ISBN : 964 - 6632 - 13 - 0\r\nفهرستنويسى براساس اطلاعات فيپا .\r\nمندرجات : ج 1 . اصول مسائل اخلاقى - - - ج . 2 . فروع مسائل اخلاقى . - - ج . 3 . فروع مسائل اخلاقى .\r\nج . 2 . ) چاپ دوم ، 1381 ( ISBN : 964 - 6632 - 25 - 4\r\nج . 3 . ) چاپ اول ، 1380 ( ISBN : 964 - 6632 - 77 - 3\r\n1 . قرآن - اخلاق . 2 . اخلاق اسلامى . - الف . مدرسة الامام على بن ابى طالب عليه السلام . ب . حوزهء علميهء قم ، مؤسسة تفسير قرآن كريم . ج . عنوان .\r\n9 پ 7 م / 3 / 102 bp\r\n159 / 297\r\nكتابخانهء ملى ايران\r\n16815 - 77 م\r\nاخلاق در قرآن\r\nجلد اول\r\nمؤلف : آية الله العظمى مكارم شيرازى با همكارى جمعى از فضلا\r\nتيراژ : 3000 نسخه\r\nنوبت چاپ : چهارم\r\nصفحه و قطع : 300 صفحه / وزيرى\r\nتاريخ انتشار : 1385\r\nچاپخانه : سليمانزاده\r\nناشر : مدرسة الامام على بن ابى طالب ( ع )\r\nشابك : 0 - 13 - 6632 - 964\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpb . com\r\nقيمت : 3500 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\nاهداء :\r\nبه آنها كه نسبت به قرآن عشق مى ورزند .\r\nبه آنها كه مى خواهند از اين چشمهء زلال آب حيات بيشتر بنوشند .\r\nو به آنها كه مى خواهند از قرآن بيشتر بدانند و بيشتر بفهمند .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبا همكارى دانشمندان محترم و حجج اسلام آقايان :\r\nمحمدرضا آشتيانى\r\nمحمد جعفر امام\r\nعبدالرسول حسنى\r\nمحمد اسدى\r\nحسين طوسى\r\nسيد شمس الدين روحانى\r\nمحمد محمدى\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nجلد اوّل\r\n\r\nپيشگفتار\r\nبسم اللَّه الرّحمن الرّحيم\r\nمسائل اخلاقى در هر زمان از اهمّيّت فوق‌العاده‌اى برخوردار بوده ، ولى در عصر و زمان ما اهمّيّت ويژه‌اى دارد ، زيرا :\r\n1 - از يك سو عوامل و انگيزه‌هاى فساد و انحراف در عصر ما از هر زمانى بيشتر است و اگر در گذشته براى تهيّهء مقدّمات بسيارى از مفاسد اخلاقى هزينه‌ها و زحمتها لازم بود در زمان ما از بركت پيشرفت صنايع بشرى همه چيز در همه جا و در دسترس همه كس قرار گرفته است !\r\n2 - از سوى ديگر ، با توجّه به اين كه عصر ما عصر بزرگ شدن مقياسهاست و آنچه در گذشته بطور محدود انجام مىگرفت در عصر ما به صورت نامحدود انجام مىگيرد ، قتل و كشتار انسانها به بركت وسائل كشتار جمعى ، و مفاسد اخلاقى ديگر به كمك فيلمهاى مبتذلى كه از ماهواره‌ها در سراسر دنيا منتشر مىشود و اخيراً كه به بركت « اينترنت » هرگونه اطّلاعات مضر در اختيار تمام مردم دنيا قرار مىگيرد ، مفاسد اخلاقى بسيار گسترش پيدا كرده و مرزها را در هم شكسته و تا اقصا نقاط جهان پيش مىرود تا آنجا كه صداى بنيانگذاران مفاسد اخلاقى نيز درآمده است .\r\nاگر در گذشته توليد موادّ مخدّر در يك نقطه ، يك روستا و حدّ اكثر شهرهاى مجاور را آلوده مىكرد امروز به كمك سوداگران مرگ به سراسر دنيا كشيده مىشود .\r\n3 - از سوى سوم ، همان گونه كه علوم و دانشهاى مفيد و سازنده در زمينه‌هاى مختلف پزشكى و صنايع و شؤون ديگر حيات بشرى گسترش فوق‌العاده‌اى پيدا كرده ، علوم شيطانى و راهكارهاى وصول به مسائل غير انسانى و غير اخلاقى نيز به مراتب گسترده‌تر از سابق شده است به گونه‌اى كه به دارندگان فساد اخلاق اجازه مىدهد از طرق مرموزتر و پيچيده‌تر و گاه ساده‌تر و آسانتر به مقصود خود برسند .\r\nدر چنين شرايطى توجّه به مسائل اخلاقى و علم اخلاق از هر زمانى ضرورىتر به نظر مىرسد و هرگاه نسبت به آن كوتاهى شود فاجعه يا فاجعه‌هايى در انتظار است .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nانديشمندان دلسوز و عالمان آگاه بايد همگى دست به دست هم دهند و براى گسترش اخلاق در دنياى امروز كه اخلاق به خطر افتاده تا آن حد كه بعضى آن را بكلّى انكار كرده يا غير ضرورى دانسته‌اند و بعضى ديگر هر كار و خصلتى كه انسان را به خواستهء سياسىاش برساند اخلاق شمرده‌اند ، تمام تلاش و كوشش خود را به كار گيرند .\r\n* * * خوشبختانه ما مسلمانان منبع عظيمى مثل قرآن مجيد در دست داريم كه مملوّ است از بحثهاى عميق اخلاقى كه در هيچ منبع دينى ديگرى در جهان يافت نمىشود .\r\nگرچه مباحث اخلاقى قرآن از سوى مفسّران بزرگ و عالمان اسلامى بطور پراكنده مورد تفسير قرار گرفته ولى تا آنجا كه ما مىدانيم كتابى به عنوان « اخلاق در قرآن » به سبك تفسير موضوعى كه اين مسائل را به صورت جمعى و با استفاده از روش تفسير موضوعى مورد توجّه قرار دهد ، تأليف نيافته با آن كه جاى آن كاملًا خالى است .\r\nلذا بر اين شديم كه بعد از پايان دورهء اوّل پيام قرآن كه پيرامون معارف و عقايد اسلامى به سبك تفسير موضوعى بحث مىكرد ، به سراغ بحث اخلاق اسلامى در قرآن مجيد به عنوان دورهء دوم پيام قرآن برويم .\r\nبحمداللَّه اين كار انجام شد و مجموعهء اين مباحث در دو مجلّد تهيّه شد كه مجلّد اوّل در كلّيّات مسائل اخلاقى بحث مىكند و اكنون در دسترس شماست ولى مىتوان از آن به عنوان يك متن جامع درسى نيز استفاده كرد ، و جلد دوم پيرامون جزئيّات مباحث اخلاقى و مصاديق آن بطور گسترده بحث مىكند كه بحمداللَّه قسمت عمدهء آن آماده براى چاپ است .\r\nاميدواريم اين گام ديگر در طريق استفاده از قرآن مجيد در حلّ مشكلات زندگى انسانها ، مورد قبول خداوند متعال و ذخيرهء يوم المعاد قرار گيرد و اگر كاستيهايى در آن است با تذكّر صاحب‌نظران تكميل گردد .\r\nو الحمد للَّه ربّ العالمين\r\nربيع الاوّل 1419\r\nتيرماه 1377\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n1\r\n\r\nفصل اول : اهمّيّت بحثهاى اخلاقى\r\nاشاره\r\nاين بحث از مهمترين مباحث قرآنى است ، و از يك نظر مهمترين هدف انبياى الهى را تشكيل مىدهد ، زيرا بدون اخلاق نه دين براى مردم مفهومى دارد ، و نه دنياى آنها سامان مىيابد ؛ همان گونه كه گفته‌اند :\r\n اقوام روزگار به اخلاق زنده‌اند * قومى كه گشت فاقد اخلاق مردنى است ! \r\nاصولًا زمانى انسان شايستهء نام انسان است كه داراى اخلاق انسانى باشد و در غير اين صورت حيوان خطرناكى است كه با استفاده از هوش سرشار انسانى همه چيز را ويران مىكند ، و به آتش مىكشد ؛ براى رسيدن به منافع نامشروع مادّى جنگ به پا مىكند ، و براى فروش جنگ افزارهاى ويرانگر تخم تفرقه و نفاق مىپاشد ، و بىگناهان را به خاك و خون مىكشد !\r\nآرى ! او ممكن است به ظاهر متمدّن باشد ولى در اين حال حيوان خوش علفى است ، كه نه حلال را مىشناسد و نه حرام را ! نه فرقى ميان ظلم و عدالت قائل است و نه تفاوتى در ميان ظالم و مظلوم !\r\nبا اين اشاره به سراغ قرآن مىرويم و اين حقيقت را از زبان قرآن مىشنويم ؛ در آيات زير دقّت كنيد :\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n1 - هُوَ الَّذى بَعَثَ فِىالامّيينَ رَسُولًا مِنهُمْ يَتْلُوا عَلَيْهِمْ آياتِهِ وَ يُزَكّيهِمْ وَيُعَلِّمُهُمُ الْكِتابَ وَالْحِكْمَةَ وَ انْ كانُوا مِنْ قَبْلُ لَفى ضَلالٍ مُبينٍ ( سورهء جمعه ، آيهء 2 )\r\n2 - لَقَدْ مَنَّ اللَّهُ عَلَى الْمُؤْمِنينَ اذْ بَعَثَ فيهِمْ رَسُولًا مِنْ انْفُسِهِمْ يَتْلُوا عَلَيْهِمْ آياتِهِ وَ يُزَكّيهِمْ وَ يُعَلِّمُهُمُ الْكِتابَ وَ الْحِكْمَةَ وَ انْ كانُوا مِنْ قَبْلُ لَفى ضَلالٍ مُبينٍ ( سورهء آل عمران ، 164 )\r\n3 - كَما ارْسَلْنا فيكُمْ رَسُولًا مِنْكُم يَتْلُوا عَلَيْكُمْ آياتِنا وَ يُزَكِيكُمْ وَ يُعَلِّمُكُمُ الْكِتابَ وَ الْحِكْمَةَ وَ يُعَلِّمُكُمْ ما لَمْ تَكُونُوا تَعْلَمُونَ ( سورهء بقره ، آيهء 151 )\r\n4 - رَبَّنا وَ ابْعَثْ فيهِمْ رَسُولًا مِنْهُمْ يَتْلُوا عَلَيْهِمْ آياتِكَ وَ يُعَلِّمُهُمُ الْكِتابَ وَ الْحِكْمَةَ وَ يُزَكّيهِمْ انَّكَ انْتَ الْعَزيزُ الْحَكيمُ ( سورهء بقره ، آيهء 129 )\r\n5 - قَدْ افْلَحَ مَنْ زَكَّيها وَ قَدْ خابَ مَنْ دَسَّيها ( سورهء شمس ، آيات 9 و 10 )\r\n6 - قَدْ افْلَحَ مَنْ تَزَكّى وَ ذَكَرَ اسْمَ ربِّهِ فَصَلّى ( سورهء اعلى ، آيات 14 و 15 )\r\n7 - وَ لَقَدْ آتَيْنا لُقْمانَ الْحِكْمَةَ انِ اشْكُرْ لِلَّهِ ( سورهء لقمان ، آيهء 12 )\r\nترجمه :\r\n1 - او كسى است كه در ميان جمعيّت درس نخوانده رسولى از خودشان برانگيخت كه آياتش را بر آنها مىخواند و آنها را تزكيه مىكند و به آنان كتاب و حكمت مىآموزد هرچند پيش از آن در گمراهى آشكارى بودند !\r\n2 - خداوند بر مؤمنان منّت نهاد ( و نعمت بزرگى بخشيد ) هنگامى كه در ميان آنها پيامبرى از خودشان برانگيخت كه آيات او را بر آنها بخواند ، و آنان را پاك كند و كتاب و حكمت به آنها بياموزد ، هرچند پيش از آن ، در گمراهى آشكارى بودند .\r\n3 - همان گونه ( كه با تغيير قبله نعمت خود را بر شما ارزانى داشتيم ) رسولى از خودتان در ميانتان فرستاديم ، تا آيات ما را بر شما بخواند ، و شما را پاك كند و كتاب و حكمت بياموزد ، و آنچه را نمىدانستيد ، به شما ياد دهد .\r\n4 - پروردگارا ! در ميان آنها پيامبرى از خودشان برانگيز ! تا آيات تو را بر آنان بخواند ، و آنها را كتاب و حكمت بياموزد و پاكيزه كند ، زيرا تو توانا و حكيمى ( و بر اين كار قادرى ) !\r\n5 - هركس نفس خود را پاك و تزكيه كرد ، رستگار شد - و آن كس كه نفس خويش را با\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمعصيت و گناه آلوده ساخت ، نوميد و محروم گشت !\r\n6 - به يقين كسى كه پاكى جست ( و خود را تزكيه كرد ) رستگار شد - و ( آن كس ) نام پروردگارش را ياد كرد ، سپس نماز خواند !\r\n7 - ما به لقمان حكمت ( ايمان و اخلاق ) آموختيم ( و به او گفتيم ) شكر خدا را به جا آور !\r\n* * * چهار آيهء نخستين در واقع يك حقيقت را دنبال مىكند ، و آن اين كه يكى از اهداف اصلى بعثت پيامبر اسلام صلى الله عليه و آله تزكيهء نفوس و تربيت انسانها و پرورش اخلاق حسنه بوده است ؛ حتّى مىتوان گفت تلاوت آيات الهى و تعليم كتاب و حكمت كه در نخستين آيه آمده ، مقدّمه‌اى است براى مسألهء تزكيهء نفوس و تربيت انسانها ؛ همان چيزى كه هدف اصلى علم اخلاق را تشكيل مىدهد .\r\nشايد به همين دليل « تزكيه » در سه آيه بر « تعليم » پيشى گرفته است ، چرا كه هدف اصلى و نهائى « تزكيه » است هرچند در عمل « تعليم » مقدّم بر آن مىباشد .\r\nو اگر در يك آيهء ديگر « تعليم » بر « تزكيهء اخلاق » پيشى گرفته ، ناظر به ترتيب طبيعى و خارجى آن است ، كه معمولًا « تعليم » مقدّمه‌اى است براى « تربيت و تزكيه » ؛ بنابراين ، آيه اوّل و آيهء اخير هر كدام به يكى از ابعاد اين مسأله مىنگرد . ( دقّت كنيد )\r\nاين احتمال در تفسير آيات چهارگانهء فوق نيز دور نيست كه منظور از اين تقديم و تأخير اين است كه اين دو ( تعليم و تربيت ) در يكديگر تأثير متقابل دارند ؛ يعنى ، همان گونه كه آموزشهاى صحيح سبب بالا بردن سطح اخلاق و تزكيهء نفوس مىشود ، وجود فضائل اخلاقى در انسان نيز سبب بالا بردن سطح علم و دانش اوست ؛ چرا كه انسان وقتى مىتواند به حقيقت علم برسد كه از « لجاجت » و « كبر » و « خودپرستى » و « تعصّب كوركورانه » كه سدّ راه پيشرفتهاى علمى است خالى باشد ، در غير اين صورت اين گونه مفاسد اخلاقى حجابى بر چشم و دل او مىافكند كه نتواند چهرهء حق را آن چنان كه هست مشاهده كند و طبعاً از قبول آن وا مىماند .\r\nاين نكات نيز در آيات چهارگانهء فوق قابل دقّت است :\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاوّلين آيه ، قيام پيغمبرى كه معلّم اخلاق است به عنوان يكى از نشانه‌هاى خداوند ذكر شده ، و نقطهء مقابل « تعليم و تربيت » را « ضلال مبين » و گمراهى آشكار شمرده است ( وَ انْ كانُوا مِنْ قَبْلُ لَفى ضَلالٍ مُبِينٍ ) و اين نهايت اهتمام قرآن را به اخلاق نشان مىدهد .\r\nدر دومين آيه ، بعثت پيامبرى كه مربّى اخلاقى و معلّم كتاب و حكمت است به عنوان منّتى بزرگ و نعمتى عظيم از ناحيهء خداوند شمرده است ؛ اين نيز دليل ديگرى بر اهمّيّت اخلاق است .\r\nدر سومين آيه كه بعد از آيات تغيير قبله ( از بيت المقدّس به كعبه ) آمده و اين تحوّل را يك نعمت بزرگ الهى مىشمرد ، مىفرمايد : اين نعمت همانند اصل نعمت قيام پيامبر اسلام صلى الله عليه و آله است كه با هدف تعليم و تربيت و تهذيب نفوس و آموزش امورى كه وصول انسان به آن از طرق عادى امكان پذير نبود انجام گرفته است « 1 » .\r\nنكتهء ديگرى كه در چهارمين آيه قابل دقّت است ، اين است كه در اين جا با تقاضاى ابراهيم و دعاى او در پيشگاه خدا روبه‌رو مىشويم ؛ او بعد از بناى كعبه و فراغت از اين امر مهمّ الهى ، دعاهايى مىكند كه يكى از مهمترين آنها تقاضاى به وجود آمدن امّت مسلمانى از « ذريّهء » اوست ، و بعثت پيامبرى كه كار او تعليم كتاب و حكمت و تربيت و تزكيهء نفوس باشد .\r\n* * * اين نكته نيز در پنجمين آيه جلب توجّه مىكند كه قرآن پس از ذكر طولانىترين سوگندها كه مجموعه‌اى از يازده سوگند مهم به خالق و مخلوق و زمين و آسمان و ماه و خورشيد و نفوس انسانى است ، مىگويد : « آن كس كه نفس خويش را تزكيه كند رستگار شده ، و آن كس كه آن را آلوده سازد مأيوس و نااميد گشته است ! ( قَدْ افْلَحَ مَنْ زَكَّاها وَقَدْ خابَ مَنْ دَسَّاها ) » .\r\nاين تأكيدهاى پى در پى و بىنظير دليل روشنى است بر اهمّيّتى كه قرآن مجيد براى\r\n\r\n\r\n","description":"","footnote":"\r\n( 1 ) . در جمله « وَ يُعَلّمِكُمْ ما لَمْ تَكُونُوا تَعْلَموُنَ » به شما امورى تعليم مىدهد كه امكان نداشت خودتان آن را بدانيد ! » دقّت كنيد كه سخن از تعليم علومى به ميان مىآورد كه وصول به آن براى انسان از غير طريق وحى غير ممكن است !\r\n","page_name":" 20 ","page_number":20},
  {"content":"\r\n\r\nپرورش اخلاق و تزكيهء نفوس قائل است ، و گويى همهء ارزشها را در اين ارزش بزرگ خلاصه مىكند ، و فلاح و رستگارى و نجات را در آن مىشمرد .\r\n* * * همين معنى با مختصر تفاوتى در آيهء ششم آمده و جالب اين كه « تزكيهء اخلاق » در آن مقدّم بر نماز و ياد خدا ذكر شده كه اگر تزكيهء نفس و پاكى دل و صفاى روح در پرتو فضائل اخلاقى نباشد ، نه ذكر خدا به جائى مىرسد و نه نماز روحانيّتى به بار مىآورد .\r\n* * * و بالاخره در آخرين آيه ، از معلّم بزرگ اخلاق يعنى لقمان سخن مىگويد و از علم اخلاق به « حكمت » تعبير مىكند و مىگويد : « ما ( موهبت بزرگ ) حكمت را به لقمان داديم ، سپس به او دستور داديم كه شكر خدا را در برابر اين نعمت بزرگ به جا آورد ! ( وَلَقَدْ آتَيْنا لُقْمانَ الْحِكْمَةَ انِ اشْكُرْلِلَّهِ ) » .\r\nبا توجّه به اين كه ويژگى « لقمان حكيم » آن چنان كه از آيات سورهء لقمان استفاده مىشود تربيت نفوس و پرورش اخلاق بوده است به خوبى روشن مىشود كه منظور از « حكمت » در اين جا همان « حكمت عملى » و آموزشهايى است كه منتهى به آن مىشود يعنى « تعليم » براى « تربيت » !\r\nبايد توجّه داشت كه حكمت همان گونه كه بارها گفته‌ايم در اصل به معنى « لجام » اسب و مانند آن است ؛ سپس به هر « امر بازدارنده » اطلاق شده است ، و از آنجا كه علوم و دانشها و همچنين فضائل اخلاقى انسان را از بديها و كژيها باز مىدارد ، اين واژه بر آن اطلاق شده است .\r\n* * * نتيجه\r\nآنچه از آيات بالا استفاده مىشود اهتمام فوق‌العادهء قرآن مجيد به مسائل اخلاقى و تهذيب نفوس به عنوان يك مسألهء اساسى و زيربنايى است كه برنامه‌هاى ديگر از آن نشأت مىگيرد ؛ و به تعبير ديگر ، بر تمام احكام و قوانين اسلامى سايه افكنده است .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nآرى ! تكامل اخلاقى در فرد و جامعه ، مهمترين هدفى است كه اديان آسمانى بر آن تكيه مىكنند ، و ريشهء همهء اصلاحات اجتماعى و وسيلهء مبارزهء با مفاسد و پديده‌هاى ناهنجار مىشمرند .\r\nاكنون به روايات اسلامى باز مىگرديم و اهمّيّت اين مسأله را در روايات جستجو مىكنيم .\r\n\r\nاهمّيّت اخلاق در روايات اسلامى\r\nاين مسأله در احاديثى كه از شخص پيامبر اكرم صلى الله عليه و آله و همچنين از ساير پيشوايان معصوم عليهم السلام رسيده است با اهمّيّت فوق‌العاده‌اى تعقيب شده ، كه به عنوان نمونه چند حديث پرمعناى زير را از نظر مىگذرانيم :\r\n1 - در حديث معروفى از پيامبر اكرم صلى الله عليه و آله مىخوانيم :\r\n« انَّما بُعِثْتُ لِاتَمِّمَ مَكارِمَ الْاخْلاقِ ؛ من تنها براى تكميل فضائل اخلاقى مبعوث شده‌ام . » « 1 »\r\nو در تعبير ديگرى : « انَّما بُعِثْتُ لِاتَمِّمَ حُسْنَ الْاخْلاقِ » آمده است . « 2 »\r\nو در تعبير ديگرى : « بُعِثْتُ بِمكارِمِ الاخلاقِ وَمحاسِنِها » آمده است . « 3 »\r\nتعبير به « انّما » كه به اصطلاح براى حصر است نشان مىدهد كه تمام اهداف بعثت پيامبر صلى الله عليه و آله در همين امر يعنى تكامل اخلاقى انسانها خلاصه مىشود .\r\n2 - در حديث ديگرى از امير مؤمنان على عليه السلام مىخوانيم كه فرمود : « لَوْ كُنَّا لانَرْجُو جَنَّةً وَلانَخْشى نارَاً وَلاثَواباً وَلاعِقاباً لَكانَ يَنْبَغى لَنا انْ نُطالِبَ بِمَكارِمِ اْلَاخْلاقِ فَانَّها مِمَّا تَدُلُّ عَلى سَبِيلِ النَّجاحِ ؛ اگر ما اميد و ايمانى به بهشت و ترس و وحشتى از دوزخ ، و انتظار ثواب و عقابى نمىداشتيم ، شايسته بود به سراغ فضائل اخلاقى برويم ، چرا كه آنها راهنماى نجات و پيروزى و موفّقيّت هستند . » « 4 »\r\n\r\n\r\n","description":"","footnote":"\r\n( 1 ) . كنز العمّال ، حديث 52175 ( جلد 3 ، صفحهء 16 ) .\r\n( 2 ) . همان مدرك ، حديث 5218 .\r\n( 3 ) . بحار ، جلد 66 ، صفحهء 405 .\r\n( 4 ) . مستدرك الوسائل ، جلد 2 ، صفحه 283 . ( چاپ قديم ) .\r\n","page_name":" 22 ","page_number":22},
  {"content":"\r\n\r\nاين حديث به خوبى نشان مىدهد كه فضائل اخلاقى نه تنها سبب نجات در قيامت است بلكه زندگى دنيا نيز بدون آن سامان نمىيابد ! ( دراين‌باره در آينده به خواست خدا بحثهاى مشروحترى خواهيم داشت )\r\n3 - در حديث ديگرى از رسول خدا صلى الله عليه و آله آمده است كه فرمود : « جَعَلَ اللَّهُ سُبْحانَهُ مَكارِمَ الْاخْلاقِ صِلَةً بَيْنَهُ وَبَيْنَ عِبادِهِ فَحَسْبُ احَدِكُمْ انْ يَتَمَسّكَ بِخُلُقٍ مُتَّصِلٍ بِاللَّهِ ؛ خداوند سبحان فضائل اخلاقى را وسيلهء ارتباط ميان خودش و بندگانش قرار داده ، همين بس كه هر يك از شما دست به اخلاقى بزند كه او را به خدا مربوط سازد . » « 1 »\r\nبه تعبير ديگر ، خداوند بزرگترين معلّم اخلاق و مربّى نفوس انسانى و منبع تمام فضائل است ، و قرب و نزديكى به خدا جز از طريق تخلّق به اخلاق الهى امكان‌پذير نيست !\r\nبنابراين ، هر فضيلت اخلاقى رابطه‌اى ميان انسان و خدا ايجاد مىكند و او را گام به گام به ذات مقدّسش نزديكتر مىسازد .\r\nزندگى پيشوايان دينى نيز سرتاسر بيانگر همين مسأله است كه آنها در همه جا به فضائل اخلاقى دعوت مىكردند ، و خود الگوى زنده و اسوهء حسنه‌اى در اين راه بودند و به خواست خدا در مباحث آينده در هر بحثى با نمونه‌هاى اخلاقى آنها آشنا خواهيم شد ؛ و همين بس كه قرآن مجيد به هنگام بيان مقام والاى پيامبر اسلام صلى الله عليه و آله مىفرمايد :\r\n« وَانَّكَ لَعَلى خُلُقٍ عَظِيْمٍ ؛ تو اخلاق عظيم و برجسته‌اى دارى ! » « 2 »\r\n\r\nنكته‌ها :\r\n\r\n1 - تعريف علم اخلاق\r\nدر اين جا لازم است قبل از هر چيز به سراغ تعريف اخلاق برويم ؛ « اخلاق » جمع « خُلْق » ( بر وزن قُفل ) و « خُلُق » . ( بر وزن افق ) مىباشد ، به گفتهء « راغب » در كتاب « مفردات » ، اين دو واژه در اصل به يك ريشه باز مىگردد ، خَلْق به معنى هيئت و شكل و صورتى است كه انسان با چشم مىبيند و خُلْق به معنى قوا و سجايا و صفات درونى است\r\n\r\n\r\n","description":"","footnote":"\r\n( 1 ) . تنبيه الخواطر ، صفحه 362 .\r\n( 2 ) . سورهء قلم ، آيهء 4 .\r\n","page_name":" 23 ","page_number":23},
  {"content":"\r\n\r\nكه با چشم دل ديده مىشود .\r\nبنابراين مىتوان گفت : « اخلاق مجموعهء صفات روحى و باطنى انسان است » و به گفته بعضى از دانشمندان ، گاه به بعضى از اعمال و رفتارى كه از خلقيات درونى انسان ناشى مىشود ، نيز اخلاق گفته مىشود ( اوّلى اخلاق صفاتى است و دومى اخلاق رفتارى ) .\r\n« اخلاق » را از طريق آثارش نيز مىتوان تعريف كرد ، و آن اين كه « گاه فعلى كه از انسان سر مىزند ، شكل مستمرّى ندارد ؛ ولى هنگامى كه كارى بطور مستمر از كسى سر مىزند ( مانند امساك در بذل و بخشش و كمك به ديگران ) دليل به اين است كه يك ريشهء درونى و باطنى در اعماق جان و روح او دارد ، آن ريشه را خلق و اخلاق مىنامند .\r\nاينجاست كه « ابن مِسكَوَيه » در كتاب « تَهْذيبُ الْاخْلاقِ وَتَطْهيرُ الْاعْراقِ » ، مىگويد :\r\n« خُلق همان حالت نفسانى است كه انسان را به انجام كارهايى دعوت مىكند بى آن كه نياز به تفكّر و انديشه داشته باشد . » « 1 »\r\nهمين معنى را مرحوم فيض كاشانى در كتاب « حقايق » آورده است ، آنجا كه مىگويد :\r\n« بدان كه خوى عبارت است از هيئتى استوار با نفس كه افعال به آسانى و بدون نياز به فكر و انديشه از آن صادر مىشود . » « 2 »\r\nو به همين دليل اخلاق را به دو بخش تقسيم مىكنند : « ملكاتى كه سرچشمهء پديد آمدن كارهاى نيكو است و اخلاق خوب و ملكات فضيله ناميده مىشود ، و آنها كه منشا اعمال بد است و به آن اخلاق بد و ملكات رذيله مىگويند .\r\nو نيز از همين جا مىتوان علم اخلاق را چنين تعريف كرد : « اخلاق علمى است كه از ملكات و صفات خوب و بد و ريشه‌ها و آثار آن سخن مىگويد » و به تعبير ديگر ، « سرچشمه‌هاى اكتساب اين صفات نيك و راه مبارزه با صفات بد و آثار هر يك را در فرد و جامعه مورد بررسى قرار مىدهد » .\r\nالبتّه همان‌طور كه گفته شد ، گاه به آثار عملى و افعال ناشى از اين صفات نيز واژهء « اخلاق » اطلاق مىشود ؛ مثلًا ، اگر كسى پيوسته آثار خشم و عصبانيّت نشان مىدهد به او\r\n\r\n\r\n","description":"","footnote":"\r\n( 1 ) . تهذيب الاخلاق ، صفحهء 51 .\r\n( 2 ) . حقائق ، صفحه 54 .\r\n","page_name":" 24 ","page_number":24},
  {"content":"\r\n\r\nمىگويند : اين اخلاق بدى است ، و به عكس هنگامى كه بذل و بخشش مىكند مىگويند :\r\nاين اخلاق خوبى است كه فلان كس دارد ؛ در واقع اين دو ، علّت و معلول يكديگرند كه نام يكى بر ديگرى اطلاق مىشود .\r\nبعضى از غربيها نيز علم اخلاق را چنان تعريف كرده‌اند كه از نظر نتيجه با تعريفهايى كه ما مىكنيم يكسان است ، از جمله در كتاب « فلسفهء اخلاق » از يكى از فلاسفهء غرب به نام « ژكس » مىخوانيم كه مىگويد : « علم اخلاق عبارت است از تحقيق در رفتار آدمى به آن گونه كه بايد باشد . » « 1 »\r\nدر حالى كه بعضى ديگر كه بينشهاى متفاوتى دارند ( مانند فولكيه ) در تعريف علم اخلاق مىگويد : « مجموع قوانين رفتار كه انسان به واسطهء مراعات آن مىتواند به هدفش برسد ، علم اخلاق است . » « 2 »\r\nاين سخن كسانى است كه براى ارزشهاى والاى انسانى اهمّيّت خاصّى قائل نيستند بلكه از نظر آنان رسيدن به هدف ( هر چه باشد ) مطرح است ؛ و اخلاق از نظر آنها چيزى جز اسباب وصول به هدف نيست !\r\n* * * \r\n2 - رابطهء اخلاق و فلسفه\r\nفلسفه در يك مفهوم كلّى به معنى آگاهى بر تمام جهان هستى است به مقدار توان انسانى ؛ و به همين دليل ، تمام علوم مىتواند در اين مفهوم كلّى و جامع داخل باشد ؛ و روى همين جهت ، در اعصار گذشته كه علوم محدود و معدود بود ، علم فلسفه از همهء آنها بحث مىكرد ، و فيلسوف كسى بود كه در رشته‌هاى مختلف علمى آگاهى داشت .\r\nدر آن روزها فلسفه را به دو شاخه تقسيم مىكردند :\r\nالف - امورى كه از قدرت و اختيار انسان بيرون است كه شامل تمام جهان هستى بجز افعال انسان ، مىشود .\r\n\r\n\r\n","description":"","footnote":"\r\n( 1 ) . فلسفهء اخلاق ، صفحهء 9 .\r\n( 2 ) . الاخلاق النّظريّه ، صفحهء 10 .\r\n","page_name":" 25 ","page_number":25},
  {"content":"\r\n\r\nب - امورى كه در اختيار انسان و تحت قدرت او قرار دارد ؛ يعنى ، افعال انسان .\r\nبخش اوّل را حكمت نظرى مىناميدند ، و آن را به سه شاخه تقسيم مىكردند .\r\n1 - فلسفه اولى يا حكمت الهى كه دربارهء احكام كلّى وجود و موجود و مبدأ و معاد صحبت مىكرد .\r\n2 - طبيعيّات كه آن هم رشته‌هاى فراوانى داشت .\r\n3 - رياضيّات كه آن هم شاخه‌هاى متعدّدى را در بر مىگرفت .\r\nامّا قسمتى كه مربوط به افعال انسان است ، آن را حكمت عملى مىدانستند و آن نيز به سه شاخه تقسيم مىشد .\r\n1 - اخلاق و افعالى كه مايهء سعادت يا بدبختى انسان مىشود و همچنين ريشه‌هاى آن در درون نفس آدمى .\r\n2 - تدبير منزل است كه مربوط است به ادارهء امور خانوادگى و آنچه تحت اين عنوان مىگنجد .\r\n3 - سياست و تدبير مُدُن كه دربارهء روشهاى ادارهء جوامع بشرى سخن مىگويد .\r\nو به اين ترتيب آنها به اخلاق شكل فردى داده ، آن را در برابر « تدبير منزل » و « سياست مُدن » قرار مىدادند .\r\nبنابراين « علم اخلاق » شاخه‌اى از « فلسفه عملى » يا « حكمت عملى » است .\r\nولى امروز كه علوم شاخه‌هاى بسيار فراوانى پيدا كرده و به همين دليل از هم جدا شده است ، فلسفه و حكمت غالباً به همان معنى حكمت نظرى و آن هم شاخهء اوّل آن ، يعنى امور كلّى مربوط به جهان هستى ، و همچنين مبدأ و معاد اطلاق مىشود . ( دقّت كنيد )\r\nدر اين كه حكمت نظرى با ارزشتر است يا حكمت عملى ، در ميان فلاسفه گفتگو است ، گروهى اوّلى را با ارزشتر مىدانستند و گروهى دومى را ، و اگر ما از زاويه‌هاى مختلف نگاه كنيم حرف هر دو گروه صحيح است كه فعلًا جاى بحث آن نيست .\r\nدربارهء رابطهء « فلسفه » و « اخلاق » باز هم به مناسبتهاى ديگر به خواست خدا سخن خواهيم گفت .\r\n* * *\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n3 - رابطهء اخلاق و عرفان\r\nامّا در مورد رابطهء « اخلاق » و « عرفان » و اخلاق و « سير و سلوك الى اللّه » نيز مىتوان گفت : « عرفان » بيشتر به معارف الهى مىنگرد ، آن هم نه از طريق علم و استدلال ، بلكه از طريق شهود باطنى و درونى ، يعنى قلب انسان آن‌چنان نورانى و صاف گردد و ديدهء حقيقت بين او گشوده شود و حجابها بر طرف گردد كه با چشم دل ذات پاك خدا و اسماء و صفات او را ببيند و به او عشق ورزد .\r\nبديهى است علم اخلاق چون مىتواند به بر طرف شدن رذائل اخلاقى كه حجابهايى است در برابر چشم دل ، كمك كند ؛ يكى از پايه‌هاى عرفان الهى و مقدّمات آن خواهد بود .\r\nو امّا « سير و سلوك الى اللّه » كه هدف نهايى آن ، رسيدن به « معرفة اللّه » و قرب جوار او است ، آن هم در حقيقت مجموعه‌اى از « عرفان » و « اخلاق » است . سير و سلوك درونى ، نوعى عرفان است كه انسان را روز به روز به ذات پاك او نزديكتر مىكند ، حجابها را كنار مىزند ، و راه را براى وصول به حق هموار مىسازد ؛ و سير و سلوك برونى همان اخلاق است ، منتها اخلاقى كه هدفش را تهذيب نفوس تشكيل مىدهد نه فقط بهتر زيستن از نظر مادّى .\r\n* * * \r\n4 - رابطهء « علم » و « اخلاق »\r\nدر آيات مورد بحث ديديم كه قرآن مجيد كراراً تعليم كتاب و حكمت را در كنار تزكيه و پاكسازى اخلاقى قرار مىدهد ؛ گاه « تزكيه » را بر « تعليم » مقدّم مىدارد ، و گاه « تعليم » را بر « تزكيه » ؛ و اين نشان مىدهد كه ميان اين دو رابطهء عميقى است .\r\nيعنى هنگامى كه انسان از خوبى و بدى اعمال و صفات اخلاقى آگاه گردد و آثار و پيامدهاى هر يك از صفات « فضيلت » و « رذيلت » را بداند ، بىشك در تربيت و پرورش او مؤثّر است ؛ بطورى كه مىتوان گفت بسيارى از زشتيهاى عمل و اخلاق ، از ناآگاهيها\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nسرچشمه مىگيرد . به همين دليل ، اگر علم و آگاهى جاى جهل و نادانى را بگيرد ، و به تعبير ديگر ، سطح فرهنگ بالا برود ، بسيارى از زشتيها جاى خود را به زيبائيها ، و بسيارى از مفاسد اخلاقى جاى خود را به محاسن اخلاقى مىدهد ؛ ولى بايد توجّه داشت اين مسأله كلّيّت ندارد .\r\nو متأسفانه گاه در اين مسأله مبالغه شده ، گروهى راه افراط را پيش گرفته ، و گروهى راه تفريط را .\r\nگروهى به پيروى از گفتار معروف سقراط ، فيلسوف يونانى ، كه معتقد بود علم و حكمت سرچشمهء اخلاق حميده است ، و رذائل اخلاقى معلول جهل و نادانى است ، عقيده دارند كه تنها راه براى مبارزه با رذائل اخلاقى و پيدايش فضائل اخلاقى گسترش علم و دانش و بالا بردن سطح افكار جامعه است ، و به اين ترتيب « فضيلت » مساوى با « معرفت » مىشود .\r\nآنها مىگويند هيچ كس آگاهانه به دنبال بدى و شرّ نمىرود ، و اگر خوبى را تشخيص دهد آن را رها نمىسازد ، پس وظيفهء ما آن است كه هم براى خود و هم ديگران كسب آگاهى كنيم ، و نتايج خير و شرّ ، و بد و نيكو را بدانيم ، تا جوانه‌هاى فضائل اخلاقى بر شاخسار وجود ما ظاهر شود !\r\nدر مقابل شايد كسانى هستند كه مايلند رابطهء اين دو را بكلّى نفى كنند ، و بگويند كه دانش و هوشيارى در افراد آلوده ، سبب مىشود كه جنايات را هوشيارانه‌تر انجام دهند ، و طبق مثل معروف : « دزدانى كه با چراغ مىآيند ، كالاهاى گزيده‌تر مىبرند ! »\r\nولى انصاف اين است كه رابطهء علم و اخلاق را نه مىتوان بكلّى انكار كرد و نه مىتوان بطور كامل ، اخلاق را معلول علم دانست .\r\nشاهد اين سخن تجارب زنده‌اى است كه از جامعه كسب كرده‌ايم ؛ افراد آلوده‌اى بودند كه وقتى آنها را به حسن و قبح اعمالشان آگاه كرده‌ايم ، و به نتايج سوء اعمال و افعال بد آشنا شده‌اند ، دست از كار خود برداشته ، و گرايش به خوبيها پيدا كرده‌اند ، حتّى در خودمان نيز اين تجربه را داشته‌ايم .\r\nدر مقابل افرادى را مىشناسيم كه آگاهى كافى به نيك و بد اعمال و نتايج و آثار آن\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nدارند ولى همچنان به بدى ادامه مىدهند ، و اخلاق سوء بر وجود آنها حاكم است .\r\nاينها همه به خاطر آن است كه انسان موجودى است دو بعدى ، يك بُعد وجود او را علم و ادراك و آگاهى تشكيل مىدهد ، و يك بُعد وجود او را اميال و غرائز و شهوات ؛ به همين دليل ، گاه با ميل و اختيار خود بُعد اوّل را ترجيح مىدهد و گاه دوم را .\r\nاز اينجا روشن مىشود ، آنها كه يكى از دو قول بالا را پذيرفته‌اند انسان را يك بُعدى فرض كرده ، و توجّه به بُعد ديگر وجود انسان نداشته‌اند .\r\nاز آيات ديگر قرآن نيز به خوبى مىتوان آنچه را كه گفتيم استفاده كرد .\r\nقرآن مجيد در چندين آيه به رابطه‌اى ميان جهل و اعمال سوء اشاره كرده است ؛ مثلًا ، مىفرمايد : « انَّهُ مَنْ عَمِلَ مِنْكُمْ سُوءً بِجَهالَةٍ ثُمَّ تابَ مِنْ بَعْدِهِ وَاصْلَحَ فَانَّهُ غَفُورٌ رَحيمٌ ؛ هر كس از شما كار بدى از روى نادانى انجام دهد ، سپس توبه و اصلاح و جبران نمايد ، خداوند آمرزنده و مهربان است . » ( سورهء انعام ، آيهء 54 )\r\nشبيه همين معنى در سورهء نساء ، آيهء 17 و سورهء نحل ، آيهء 119 نيز آمده است .\r\nبديهى است منظور در اينجا جهل مطلق نيست كه با توبه سازگار نباشد بلكه مرتبه‌اى از مراتب جهل است كه اگر بر طرف گردد انسان به راه حقّ روى مىآورد .\r\nدر جلد اوّل از دورهء اوّل پيام قرآن در آنجا كه بحث دربارهء معرفت و شناخت آمده ، آيات بسيارى نقل كرده‌ايم كه از آنها استفاده مىشد ، جهل سرچشمهء كفر است ، جهل سرچشمه اشاعه فساد ، تعصّب و لجاجت ، بهانه جويى ، تقليد كوركورانه ، اختلاف و پراكندگى ، سوءظن و بدبينى ، جسارت و بىادبى و در يك جمله جهل مايهء دگرگون شدن بسيارى از ارزشها است ! « 1 »\r\nاز سوى ديگر ، در بعضى از آيات صريحاً مىگويد : « كسانى هستند كه با علم و آگاهى ، راه غلط را مىپيمايند ؛ مثلًا ، دربارهء آل فرعون مىفرمايد : « وَجَحَدُوا بِها وَاسْتَيْقَنَتْها انْفُسُهُمْ ظُلْماً وَعُلُوّاً ؛ آنها آيات ما را از روى ظلم و سركشى انكار كردند در حالى كه در دل به آن يقين داشتند . » ( سورهء نمل ، آيهء 14 )\r\n\r\n\r\n","description":"","footnote":"\r\n( 1 ) . پيام قرآن ، دورهء اوّل ، جلد 1 ، ص 86 تا 98 .\r\n","page_name":" 29 ","page_number":29},
  {"content":"\r\n\r\nو دربارهء گروهى از اهل كتاب مىفرمايد : « وَيَقُولُونَ عَلَى اللَّهِ الْكَذِبَ وَهُمْ يَعْلَمُونَ ؛ آنها بر خدا دروغ مىبندند در حالى كه مىدانند . » ( سورهء آل عمران ، آيهء 75 ) .\r\nشبيه همين معنى در چند آيهء بعد از آن نيز آمده است ( سورهء آل عمران ، آيهء 78 ) .\r\nعلم و آگاهى در اين آيه ممكن است اشاره به آگاهى بر موضوع دروغ باشد ، ولى باز هم شاهد مدّعاى ما است ، چرا كه حكم عقل و شرع دربارهء دروغ و زشتى آن ، چيزى نيست كه بر كسى مكتوم باشد .\r\nتجربيّات روزمرّه نيز اين واقعيّت را نشان مىدهد كه آگاهى بر زيانهاى اخلاق رذيله در بسيارى از موارد مىتواند باز دارنده باشد ، و در عين حال موارد زيادى هم ديده مىشود كه افراد آگاه ، دست به اعمال سوء زده ، و اخلاق رذيله را براى خود ترجيح مىدهند . و به اين ترتيب ، مكتب واسطه در اينجا با واقعيّتها منطبق‌تر است . ( دقّت كنيد )\r\n* * * \r\n5 - آيا اخلاق قابل تغيير است ؟\r\nسرنوشت علم اخلاق و تمام بحثهاى اخلاقى و تربيتى به اين مسأله بستگى دارد ، زيرا اگر اخلاق قابل تغيير نباشد نه تنها علم اخلاق بيهوده خواهد بود ، بلكه تمام برنامه‌هاى تربيتى انبيا و كتابهاى آسمانى لغو خواهد شد ؛ تعزيرات و تمام مجازاتهاى بازدارنده نيز بىمعنى خواهد بود .\r\nبنابراين ، وجود آن‌همه برنامه‌هاى اخلاقى و تربيتى در تعاليم انبياء و كتب آسمانى و نيز وجود برنامه‌هاى تربيتى در تمام جهان بشريّت ، و همچنين مجازاتهاى بازدارنده در همهء مكاتب جزائى ، بهترين دليل بر اين است كه قابليّت تغيير اخلاق ، و روشهاى اخلاقى ، نه تنها از سوى تمام پيامبران كه از سوى همهء عقلاى جهان پذيرفته شده است .\r\nامّا با اين همه ، عجيب است كه فلاسفه و علماى اخلاق بحثهاى فراوانى دربارهء اين كه « آيا اخلاق قابل تغيير است يا نه ؟ » مطرح كرده‌اند !\r\nبعضى مىگويند : اخلاق قابل تغيير نيست ! و آنها كه بدگوهرند و طينتى ناپاك دارند عوض نمىشوند ، و به فرض كه تغيير يابند ، سطحى و ناپايدار است و به زودى به حال اوّل\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nباز مىگردند !\r\nآنها براى خود دلائلى دارند از جمله اين كه ساختمان جسم و جان رابطهء نزديكى با اخلاق دارد ، و در واقع اخلاق هر كس تابع چگونگى آفرينش روح و جسم اوست ، و چون روح و جسم آدمى عوض نمىشود ، اخلاق او نيز قابل تغيير نيست .\r\nجمعى از شعرا كه پيرو اين طرز تفكّر بوده‌اند نيز در اشعار خود بطور گسترده به اين مطلب اشاره كرده‌اند ( هر چند ممكن است اشعار آنها را بر نوعى مبالغه در اين امر حمل كرد ) .\r\nنمونه‌اى از اشعار شعراى معروف را در اين زمينه در ذيل مىخوانيد :\r\n پرتو نيكان نگيرد هر كه بنيادش بد است * تربيت نااهل را چون گردكان بر گنبد است \r\n شمشير نيك ز آهن بد چون كند كسى ؟ * ناكس به تربيت نشود اى حكيم كس ! \r\n باران كه در لطافت طبعش خلاف نيست * در باغ لاله رويد و در شوره‌زار خس ! \r\n* * *\r\n بر سيه‌دل چه سود خواندن وعظ * نرود ميخ آهنين در سنگ \r\n آهنى را كه موريانه بخورد * نتوان برد از آن به صيقل زنگ ! \r\n* * *\r\n چون بود اصل گوهرى قابل * تربيت را در او اثر باشد \r\n هيچ صيقل نكو نداند كرد * آهنى را كه بدگهر باشد \r\n سگ به درياى هفتگانه مشوى * كه چو تر شد پليدتر باشد ! \r\n خر عيسى گرش به مكّه برند * چون بيايد هنوز خر باشد ! \r\n* * * دليل ديگرى كه براى اين امر ذكر كرده‌اند اين است كه دگرگون شدن اخلاق به واسطهء عوامل خارجى ، از قبيل تأديب و نصيحت و اندرز است ، و هنگامى كه اين عوامل زايل گردد ، انسان به اخلاق اصلى خود باز خواهد گشت ، درست مانند سردى آب كه به وسيلهء عوامل حرارت‌زا از بين مىرود و هنگامى كه آن عوامل از بين برود ، حرارت را پس داده ، به حال اوّل باز مىگردد !\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاين طرز فكر و اين گونه استدلالات همه مايهء تأسّف و سبب انحطاط جوامع بشرى است !\r\nطرفداران « قابليّت تغيير » در امور اخلاقى ، از دو دليل فوق چنين پاسخ مىگويند :\r\n1 - ارتباط اخلاق با ساختمان روح و جسم انسان قابل انكار نيست ، ولى اين ارتباط به اصطلاح در حدّ « مقتضى » است نه « علّت تامّه » ، يعنى مىتواند زمينه‌ساز باشد نه اين كه الزاماً و اجباراً تأثير قطعى بگذارد ، همان گونه كه بسيارى از افرادى كه از پدران و مادران مبتلا به پاره‌اى از بيماريها متولّد مىشوند زمينهء آلودگى به آن بيماريها را دارند ، ولى با اين حال مىتوان با پيشگيريهاى مخصوص جلو تأثير عامل وراثت را گرفت .\r\nافراد ضعيف البنيه از نظر جسمانى با استفاده از بهداشت و ورزش ، افراد نيرومندى مىشوند و به عكس ، افراد قوىّ البنيه بر اثر ترك اين دو ، ضعيف و ناتوان خواهند شد .\r\nافزون‌براين ، روح و جسم انسان نيز قابل تغيير است تا چه رسد به اخلاق زاييده از آن !\r\nمىدانيم تمام « حيوانات اهلى امروز » يك روز در زمرهء حيوانات وحشى بودند ، انسان آنها را گرفت و رام كرد ، و به صورت حيوانات اهلى در آورد ؛ بسيارى از گياهان و درختان ميوه نيز چنين بوده‌اند . جايى كه با تربيت بتوان خلق و خوى يك حيوان و ويژگيهاى يك گياه يا درخت را تغيير داد چگونه نمىتوان اخلاق انسان را به فرض كه اخلاق ذاتى باشد تغيير داد ؟\r\nهم اكنون نيز بسيارى از حيوانات را براى كارهايى كه بر خلاف طبيعت آنها است تربيت مىكنند و آنها اين كارها را به خوبى انجام مىدهند .\r\n2 - از آنچه در بالا گفته شد پاسخ استدلال ديگر آنان نيز روشن مىشود زيرا گاه عوامل بيرونى آن‌قدر تأثير قوى دارد كه ويژگيهاى ذاتى را بكلّى دگرگون مىسازد ، و حتّى ويژگيهاى جديد به وراثت به نسلهاى آينده نيز مىرسد همان گونه كه در حيوانات اهلى مثال زده شد .\r\nتاريخ ، انسانهاى بسيارى را نشان مىدهد كه بر اثر تربيت بكلّى خلق و خوى خود را تغيير دادند ، و به اصطلاح يك‌صد و هشتاد درجه چرخش كردند ، افرادى كه يك روز مثلًا در صف دزدان قهّار جاى داشتند به زاهدان و عابدان مشهورى مبدّل گشتند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nتوجّه به طرز به وجود آمدن يك ملكهء اخلاقى به ما اين قدرت را مىدهد كه راه از ميان بردن آن را نيز پيدا كنيم ؛ مسأله چنين است كه هر عمل خوب يا بد اثر موافق خود را در روح انسان باقى مىگذارد ، و روح را تدريجاً به سوى خود جلب مىكند ، تكرار اين عمل آن اثر را بيشتر و قوىتر مىسازد ، و كم كم كيفيّتى به نام « عادت » حاصل مىشود ، و هر گاه عادت استمرار يابد به صورت « ملكه » در مىآيد .\r\nبنابراين ، همان گونه كه عادات و ملكات اخلاقى زشت در سايهء تكرار عمل تشكيل مىگردد ، از همين طريق قابل زوال است ؛ البتّه ، اثر تلقين ، تفكّر ، تعليمات صحيح و محيط سالم در فراهم كردن زمينه‌هاى روحى براى پذيرش و تشكيل ملكات خوب را نمىتوان ناديده گرفت .\r\n* * * در اينجا قول سومى نيز وجود دارد و آن اين كه بعضى از صفات اخلاقى قابل تغيير است ، و بعضى غير قابل تغيير ، آن صفاتى كه طبيعى و فطرى است ، قابل تغيير نمىباشد ، ولى آن صفاتى كه عوامل خارجى دارد قابل تغيير است . « 1 »\r\nاين قول نيز فاقد هرگونه دليل است ، زيرا اين تفصيل و تفاوت گذارى ، بين صفات فرع ، بر قبول اخلاق طبيعى و فطرى است ، در حالى كه چنين چيزى ثابت نيست ؛ و به فرض كه چنين باشد چه كسى مىتواند ادّعا كند كه صفات فطرى قابل تغيير نيست ؟ مگر حيوانات وحشى را نمىتوان اهلى كرد ؟ مگر تعليم و تربيت نمىتواند آن‌قدر ريشه‌دار شود كه اعماق وجود انسان را دگرگون سازد ؟\r\n\r\nآيات و روايات دليل بر قابليّت تغيير اخلاق است\r\nآنچه را در بالا گفتيم از نظر دلائل عقلى و تاريخى بود ، هنگامى كه به دلائل نقلى يعنى آنچه از مبدأ وحى و سخنان معصومين عليهم السلام به دست آمده مراجعه كنيم مسأله از اين هم روشنتر است ؛ زيرا :\r\n\r\n\r\n","description":"","footnote":"\r\n( 1 ) . محقّق نراقى در جامع السّعادات اين نظريه را برگزيده است ( جامع السّعادات جلد 1 ، ص 24 ) .\r\n","page_name":" 33 ","page_number":33},
  {"content":"\r\n\r\n1 - نفس مسألهء بعثت انبيا و ارسال رسل و انزال كتب آسمانى و بطور كلّى مأموريّتى كه آنها براى هدايت و تربيت همهء انسانها داشتند ، محكمترين دليل بر امكان تربيت و پرورش فضائل اخلاقى در تمام افراد بشر است .\r\nآياتى مانند : هُوَ الَّذى بَعَثَ فِىالْامِّيِينَ رَسُولًا مِنْهُم يَتْلُوا عَلَيْهِمْ آياتِهِ وَيُزَكِّيهِمْ وَيُعَلِّمُهُمُ الْكِتابَ وَالْحِكْمَةَ وَانْ كانُوا مِنْ قَبْلُ لَفِى ضَلالٍ مُبِيْنٍ ( سورهء جمعه ، آيهء 2 ) « 1 » و آيات مشابه آن به خوبى نشان مىدهد كه هدف از مأموريّت پيامبر اسلام صلى الله عليه و آله هدايت و تربيت و تعليم و تزكيهء همهء كسانى بود كه در « ضَلالٍ مُبِيْنٍ » و گمراهى آشكار بودند .\r\n2 - تمام آياتى كه خطاب به همهء انسانها به عنوان « يا بَنىآدَمَ » و « ياايُّها النَّاسُ » و « يا ايُّها الْانْسانُ » ، و « يا عِبادى » مىباشد و مشتمل بر اوامر و نواهى و مسائل مربوط به تهذيب نفوس و كسب فضائل اخلاقى است ، بهترين دليل بر امكان تغيير « اخلاق رذيله » و اصلاح صفات ناپسند است ، در غير اين صورت ، عموميّت اين خطابها لغو و بيهوده خواهد بود .\r\nممكن است گفته شود : اين آيات غالباً مشتمل بر احكام است ، و احكام مربوط به جنبه‌هاى عملى است ، در حالى كه اخلاق ناظر به صفات درونى است .\r\nولى نبايد فراموش كرد كه « اخلاق » و « عمل » لازم و ملزوم يكديگر و به منزلهء علّت و معلولند ، و در يكديگر تأثير متقابل دارند ؛ هر اخلاق خوبى سرچشمهء اعمال خوب است ، همان گونه كه اخلاق رذيله ، اعمال زشت را به دنبال دارد ؛ و در مقابل ، اعمال نيك و بد نيز اگر تكرار شود تدريجاً تبديل به خلق و خوى خوب و بد مىشود .\r\n3 - اعتقاد به عدم امكان تغيير اخلاق سر از اعتقاد به جبر در مىآورد ؛ زيرا مفهومش اين است كه صاحبان اخلاق بد و خوب قادر به تغيير آن نيستند و چون اعمال آنها بازتاب اخلاق آنها است ، پس در انجام كار خوب يا بد مجبورند ، و در عين حال مكلّف به انجام خوبيها و ترك بديها هستند ؛ اين عين جبر است ، و تمام مفاسدى را كه مذهب جبر دارد بر آن مترتّب مىشود « 2 » .\r\n\r\n\r\n","description":"","footnote":"\r\n( 1 ) . آيهء 164 آل عمران نيز همين مضمون را در بردارد .\r\n( 2 ) . به اصول كافى ، جلد 1 ، ص 155 و كشف المراد ، بحث قضا و قدر دربارهء مفاسد مذهب جبر مراجعه شود .\r\n","page_name":" 34 ","page_number":34},
  {"content":"\r\n\r\n4 - آياتى كه با صراحت تشويق به تهذيب اخلاق مىكند و از رذايل اخلاقى بر حذر مىدارد نيز دليل محكمى است بر امكان تغيير صفات اخلاقى ، مانند « قَدْ افْلَحَ مَنْ زَكَّيها وَقَدْ خابَ مَنْ دَسَّيها ؛ هر كس نفس خود را تزكيه كند رستگار شده ، و آن كس كه نفس خويش را با معصيت و گناه آلوده سازد نوميد و محروم گشته است . » ( سورهء شمس - آيهء 9 و 10 ) .\r\nتعبير به « دسّيها » از مادهء « دسّ » و « دسيسه » در اصل به معنى آميختن شىء ناپسندى با چيز ديگر است ؛ مثل اين كه گفته مىشود : « دسّ الحنطة بالتراب ؛ گندم را با خاك مخلوط كرده » ، اين تعبير نشان مىدهد كه طبيعت انسان بر پاكى و تقوا است و آلودگيها و رذائل اخلاقى از خارج بر انسان نفوذ مىكند و هر دو قابل تغيير و تبديل است .\r\nدر آيهء 34 سورهء فصّلت مىخوانيم : « ادْفَعْ بِالَّتى هِىَ احْسَنُ فَاذا الَّذى بَيْنَكَ وَبَيْنَهُ عَداوَةٌ كَانَّهُ وَلِىٌّ حَمِيْمٌ ؛ بدى را با نيكى دفع كن ناگهان ( خواهى ديد ) همان كسى كه ميان تو و او دشمن است گويى دوست گرم و صميمى ( و قديمى تو ) است ! »\r\nاين آيه به خوبى نشان مىدهد كه عداوت و دشمنيهاى عميق كه در خلق و خوى انسان ريشه دوانده باشد ، با محبّت و رفتار شايسته ممكن است تبديل به دوستيهاى داغ و ريشه‌دار شود ؛ اگر اخلاق ، قابل تغيير نبود ، اين امر امكان نداشت .\r\nدر روايات اسلامى نيز تعبيرات روشنى در اين زمينه ديده مىشود مانند احاديث زير :\r\n1 - حديث معروف انّى بُعِثْتُ لِاتَمِّمَ مَكارِمَ الْاخْلاقِ « 1 » ، دليل واضحى بر امكان تغيير صفات اخلاقى است .\r\n2 - روايات فراوانى كه تشويق به حسن خلق مىكند ، مانند : حديث نبوى : « لَوْ يَعْلَمُ الْعَبْدُ ما فى حُسْنِ الْخُلْقِ لَعَلِمَ انَّهُ يَحْتاجُ انْ يَكُونَ لَهُ خُلْقٌ حَسَنٌ ؛ اگر بندگان مىدانستند كه حسن خلق چه منافعى دارد ، يقين پيدا مىكردند كه محتاج به اخلاق نيكند ! » « 2 » ، نشانهء ديگر است .\r\n3 - در حديث ديگرى از همان حضرت مىخوانيم : « الْخُلْقُ الْحَسَنُ نِصْفُ الدِّينِ ؛ اخلاق خوب ، نيمى از دين است . » « 3 »\r\n\r\n\r\n","description":"","footnote":"\r\n( 1 ) . سفينة البحار ، ( مادّهء خلق ) .\r\n( 2 ) . بحار ، جلد 10 ، ص 369 .\r\n( 3 ) . بحار ، ج 71 ، ص 385 .\r\n","page_name":" 35 ","page_number":35},
  {"content":"\r\n\r\n4 - و در حديثى از امير مؤمنان على عليه السلام مىخوانيم : « الْخُلْقُ الْمَحْمُودُ مِنْ ثِمارِ الْعَقْلِ ، الْخُلْقُ الْمَذْمُوْمُ مِنْ ثِمارِ الْجَهْلِ ؛ اخلاق خوب از ميوه‌هاى عقل و آگاهى است و اخلاق بد از ثمرات جهل و نادانى است . » « 1 »\r\nو از آنجا كه « علم » و « جهل » قابل تغيير است ، اخلاق هم به تبع آن قابل تغيير مىباشد .\r\n5 - در حديث ديگرى از پيامبر اكرم صلى الله عليه و آله آمده است : « انَّ الْعَبْدَ لَيَبْلُغُ بِحُسْنِ خُلْقِهِ عَظيمَ دَرَجاتِ الْاخِرَةِ وَشَرَفَ الْمَنازِلِ وَانَّهُ لَضَعيفُ الْعِبادَةِ ؛ بندهء خدا به وسيلهء حسن اخلاق به درجات عالى آخرت و بهترين مقامات مىرسد ، در حالى كه ممكن است از نظر عبادت ضعيف باشد ! » « 2 »\r\nدر اين حديث اوّلًا مقايسهء حسن اخلاق به عبادت ، و ثانياً ذكر درجات بالاى اخروى كه حتماً مربوط به اعمال اختيارى است ، و ثالثاً تشويق به تحصيل حسن خلق ، همگى نشان مىدهد كه اخلاق يك امر اكتسابى است ، نه اجبارى و الزامى و خارج از اختيار ! ( دقّت كنيد )\r\nاين گونه روايات و تعبيرات گويا و پرمعنى در كلمات معصومين عليهم السلام زياد ديده مىشود « 3 » و همهء آنها نشان مىدهد كه صفات اخلاقى قابل تغيير است ، و گرنه اين تعبيرات و تشويقها لغو و بيهوده بود .\r\n6 - در حديث ديگرى از رسول خدا صلى الله عليه و آله مىخوانيم كه به يكى از يارانش به نام « جرير بن عبد اللَّه » فرمود : « انَّكَ امْرُءٌ قَدْ احْسَنَ اللَّهُ خَلْقَكَ فَاحْسِنْ خُلْقَكَ ؛ خداوند به تو چهرهء زيبا داده ، اخلاق خود را نيز زيبا كن ! » « 4 »\r\nكوتاه سخن اين كه : كتب روايى ما پُر از رواياتى است كه همگى دلالت بر امكان تغيير اخلاق آدمى دارد . « 5 »\r\n\r\n\r\n","description":"","footnote":"\r\n( 1 ) . غرر الحكم ، 1280 - 1281 .\r\n( 2 ) . محجّة البيضاء ، ج 5 ، ص 93 .\r\n( 3 ) . مرحوم كلينى در جلد دوم اصول كافى ، در باب حسن الخلق ( ص 99 ) هيجده روايت در اين زمينه نقل كرده است .\r\n( 4 ) . سفينة البحار ، مادّهء خلق .\r\n( 5 ) . به جلد دوم اصول كافى و روضهء كافى ، و جلد سوم ميزان الحكمة و جلد اوّل سفينة البحار ، در ابواب مناسب مراجعه فرماييد .\r\n","page_name":" 36 ","page_number":36},
  {"content":"\r\n\r\nاين بحث را با حديثى از امير مؤمنان على عليه السلام كه تشويق به فضائل اخلاقى مىكند پايان مىدهيم ، فرمود : « الْكَرَمُ حُسْنُ السَّجِيَّةِ وَ اجْتِنابُ الدَّنِيَّةِ ؛ ارزش و كيفيّت انسان به اخلاق پسنديده و اجتناب و دورى از اخلاق پست است ! » « 1 »\r\n* * * \r\nدلائل طرفداران عدم تغيير اخلاق\r\nدر برابر دلائل بالا بعضى به رواياتى تمسّك جسته‌اند كه در نظر بد وى از آنها چنين بر مىآيد كه اخلاق قابل تغيير نيست ، از جمله :\r\n1 - در حديث معروفى از پيامبر صلى الله عليه و آله آمده است كه فرمود :\r\n« النَّاسُ مَعادِنٌ كَمَعادِنِ الذَّهَبِ وَالْفِضَّةِ ، خِيارُهُمْ فِى الْجاهِلِيِّةِ خِيارُهُمْ فِي الْاسْلامِ ؛ مردم همچون معدنهاى طلا و نقره‌اند ، بهترين آنها در زمان جاهليّت بهترين آنها در اسلامند . »\r\n2 - در حديث ديگرى از همان حضرت صلى الله عليه و آله آمده است : « اذا سَمِعْتُمْ انَّ جَبَلًا زالَ عَنْ مَكانِهِ فَصَدِّ قُوهُ ، وَ اذا سَمِعْتُمْ بِرَجُلٍ زالَ عَنْ خُلْقِهِ فَلا تُصَدِّ قُوهُ ! فَانَّهُ سَيَعُودُ الى ما جُبِلَ عَلَيْهِ ! هر گاه بشنويد كوهى از جايش حركت كرده ، تصديق كنيد ، امّا اگر بشنويد كسى اخلاقش را رها نموده تصديق نكنيد ! چرا كه به زودى به همان فطرت خويش باز مىگردد ! » « 2 »\r\n\r\nپاسخ\r\nتفسير اين گونه روايات به قرينهء دلائل روشن سابق و رواياتى كه صراحت در امكان تغيير اخلاق دارد ، چندان مشكل نيست .\r\nزيرا اين نكته قابل قبول است كه روحيّات مردم ذاتاً متفاوت است ، بعضى همچون معدن طلا هستند و بعضى نقره ، ولى اينها دليل بر اين نمىشود كه اين روحيّات قابل تغيير نباشند ؛ و به تعبير ديگر ، اين گونه صفات روحى در حدّ مقتضى است نه علّت تامّه ، لذا با تجربه ديده‌ايم كه اين افراد بر اثر تعليم و تربيت بكلّى عوض مىشوند .\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . جامع السّعاده ، جلد اوّل ، صفحهء 24 .\r\n","page_name":" 37 ","page_number":37},
  {"content":"\r\n\r\nاضافه بر اين ، اگر ما بخواهيم مطابق اين حديث حكم كنيم بايد بگوييم كه همهء مردم داراى اخلاق نيكند ، بعضى خوبند و بعضى خوبتر ، ( همانند نقره و طلا ) ، بنابراين ، جايى براى اخلاق رذيلهء طبيعى وجود نخواهد داشت . ( دقّت كنيد )\r\nدر مورد حديث دوم نيز مسأله جنبهء مقتضى دارد نه علّت تامّه ، و يا به تعبير ديگر ناظر به غالب مردم است نه همهء مردم ؛ و گرنه مضمون حديث ، مخالف صريح تواريخى است كه در دست است و نشان مىدهد افرادى اخلاق خود را تغيير داده‌اند ، و تا پايان عمر بر همان روش باقى ماندند .\r\nهمچنين مخالف تجربيّات روزمرّهء ما است كه بسيارى از افراد فاسد را مىبينيم به وسيلهء تعليم و تربيت راه زندگى خود را عوض مىكنند و تا آخر نيز بر روش جديد مىمانند .\r\nكوتاه سخن اين كه : در عين قبول تفاوت روحيّات و سجاياى اخلاقى مردم با يكديگر ، هيچ كس مجبور نيست كه بر اخلاق بد باقى بماند ، يا بر اخلاق خوب ؛ صاحبان سجيّهء نيك ممكن است بر اثر هواپرستى در منجلاب اخلاق سوء سقوط كنند و صاحبان سجاياى زشت ، ممكن است زير نظر استاد مربّى و در سايهء خودسازى به بالاترين مراحل كمال عروج نمايند !\r\nاين نكته نيز گفتنى است كه بعضى از افراد فاسد و مفسد ، براى اين كه اعمال خود را توجيه كنند ، به اين گونه منطقها روى مىآورند كه خدا ما را چنين آفريده ، اگر مىخواست ، مىتوانست ما را با اخلاق ديگرى بيافريند !\r\nبه هر حال ، روى آوردن به مكتب طرفداران عدم قابليّت تغيير اخلاق نتيجه‌اى جز سقوط در دامان اعتقاد به جبر ، و انكار مكتب انبيا و بيهوده شمردن تلاش علماى اخلاق و روانكاوان و سرانجام فساد جوامع بشرى نخواهد داشت .\r\n* * * \r\n6 - تاريخچهء علم اخلاق\r\nبحث فوق را با فشرده‌اى از « تاريخچهء علم اخلاق » پايان مىدهيم :\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nبىشك بحثهاى اخلاقى از زمانى كه انسان گام بر روى زمين گذارد آغاز شد ، زيرا ما معتقديم كه حضرت آدم عليه السلام پيامبر خدا بود ، نه تنها فرزندانش را با دستورهاى اخلاقى آشنا ساخت بلكه خداوند از همان زمانى كه او را آفريد و ساكن بهشت ساخت مسائل اخلاقى را با اوامر و نواهىاش به او آموخت .\r\nساير پيامبران الهى يكى پس از ديگرى به تهذيب نفوس و تكميل اخلاق كه خمير مايهء سعادت انسانها است پرداختند ، تا نوبت به حضرت مسيح عليه السلام رسيد كه بخش عظيمى از دستوراتش را مباحث اخلاقى تشكيل مىدهد ، و همهء پيروان و علاقه‌مندان او ، وى را به عنوان معلّم بزرگ اخلاق مىشناسند .\r\nامّا بزرگترين معلّم اخلاق پيامبر اسلام صلى الله عليه و آله بود كه با شعار « انَّما بُعِثْتُ لِا تَمِّمَ مَكارِمَ الْاخْلاقِ » مبعوث شد و خداوند دربارهء خود او فرموده است : « وَ انَّكَ لَعَلى خُلُقٍ عَظيمٍ ؛ اخلاق تو بسيار عظيم و شايسته است ! » « 1 »\r\nدر ميان فلاسفه نيز بزرگانى بودند كه به عنوان معلّم اخلاق از قديم الايّام شمرده مىشدند ، مانند : افلاطون ، ارسطو ، سقراط و جمعى ديگر از فلاسفهء يونان .\r\nبه هر حال بعد از پيامبر اسلام صلى الله عليه و آله امامان معصوم عليه السلام به گواهى روايات اخلاقى گسترده‌اى كه از آنان نقل شده ، بزرگترين معلّمان اخلاق بودند ؛ و در مكتب آنها مردان برجسته‌اى كه هر كدام از آنها را مىتوان يكى از معلّمان عصر خود شمرد ، پرورش يافتند .\r\nزندگانى پيشوايان معصوم عليه السلام و ياران با فضيلت آنان ، گواه روشنى بر موقعيّت اخلاقى و فضائل آنها مىباشد .\r\nامّا اين كه « علم اخلاق » از چه زمانى در اسلام پيدا شد و مشاهير اين علم چه كسانى بودند داستان مفصّلى دارد كه در كتاب گرانبهاى « تأسيس الشّيعه لعلوم الاسلام » نوشتهء آيت اللَّه صدر ، به گوشه‌اى از آن اشاره شده است .\r\nنامبرده اين موضوع را به سه بخش تقسيم مىكند :\r\n\r\n\r\n","description":"","footnote":"\r\n( 1 ) . سورهء قلم ، آيهء 4 .\r\n","page_name":" 39 ","page_number":39},
  {"content":"\r\n\r\nالف - مىگويد اوّلين كسى كه علم اخلاق را تأسيس كرد امير مؤمنان على عليه السلام بود كه در نامهء معروفش ( به فرزندش امام مجتبى عليه السلام ) بعد از بازگشت از صفّين ، اساس و ريشهء مسائل اخلاقى را تبيين فرمود ؛ و ملكات فضيلت و صفات رذيلت به عالىترين وجهى در آن مورد تحليل قرار گرفته است ! « 1 »\r\nاين نامه را ( علاوه بر مرحوم سيّد رضى در نهج البلاغه ) گروهى ديگر از علماى شيعه نقل كرده‌اند .\r\nبعضى از دانشمندان اهل سنّت مانند ابو احمد حسن بن عبد اللّه عسكرى نيز در كتاب الزّواجر و المواعظ تمام آن را آورده و مىافزايد :\r\n« لَوْ كانَ مِنَ الْحِكْمَةِ ما يِجِبُ انْ يُكْتَبَ بِالذَّهَبِ لَكانَتْ هذِهِ ؛ اگر از كلمات پندآموز ، چيزى باشد كه با آب طلا بايد نوشته شود ، همين نامه است ! »\r\nب - نخستين كسى كه كتابى به عنوان « علم اخلاق » نوشت اسماعيل بن مهران ابى نصر سكونى بود كه در قرن دوم مىزيست ، كتابى به نام صفة المؤمن و الفاجر تأليف كرد ( كه نخستين كتاب شناخته شدهء اخلاقى در اسلام است ) .\r\nج - نامبرده سپس گروهى از بزرگان اين علم را اسم مىبرد ( هر چند صاحب كتاب و تأليفى نبوده‌اند ، از آن جمله :\r\n« سلمان فارسى » است كه از على عليه السلام درباره‌اش نقل شده كه فرمود : « سَلْمانُ الْفارِسى مِثْلُ لُقْمانِ الْحَكيمِ - عَلِمَ عِلْمَ الْاوَّلِ وَ الْاخِرِ ، بَحْرٌ لايُنْزَفُ ، وَ هُوَ مِنَّا اهْلَ الْبَيْتِ ؛ سلمان فارسى همانند لقمان حكيم است - دانش اوّلين و آخرين را داشت و او درياى بى پايانى بود و او از ما اهل بيت است . » « 2 »\r\n2 - « ابو ذر غفارى » است ( كه عمرى را در ترويج اخلاق اسلامى گذراند و خود نمونهء اتمّ آن بود . درگيرىهاى او با خليفهء سوم « عثمان » و همچنين « معاويه » در مسائل اخلاقى معروف است ؛ و سرانجام جان خويش را نيز بر سر اين كار نهاد .\r\n\r\n\r\n","description":"","footnote":"\r\n( 1 ) . رسالهء حقوق امام سجّاد عليه السلام و دعاى مكارم الاخلاق و بسيارى از دعاها و مناجاتهاى ديگر نيز در طليعهء آثار معروف اخلاقى در اسلام قرار دارند كه هيچ اثرى با آنها برابرى نمىكند .\r\n( 2 ) . بحار ، ج 22 ، ص 391 .\r\n","page_name":" 40 ","page_number":40},
  {"content":"\r\n\r\n3 - « عمّار ياسر » است كه سخن امير مؤمنان على عليه السلام دربارهء او و يارانش مقام اخلاقى آنها را روشن مىسازد ، فرمود : « ايْنَ اخْوانِىَ الَّذينَ رَكِبُوا الطَّرِيْقَ وَمَضَوْا عَلَى الْحَقِّ ، ايْنَ عَمَّارُ . . . ثُمَّ ضَرَبَ يَدَهُ عَلى لِحْيَتِهِ الشَّرِيْفَةِ الْكَرِيْمَةِ فَاطالَ الْبُكاءَ ، ثُمَّ قالَ : أُوَّهْ عَلى اخْوانِىَ الَّذينَ تَلَوُا الْقُرانَ فَاحْكَمُوهُ ، وَتَدَبَّرُوا الْفُرَضَ فَاقامُوهُ ، احْيَوُا السُّنَّةَ وَاماتُوا الْبِدْعَةَ ؛ كجا هستند برادران من ! همانها كه به راه حق آمدند و در راه حق گام بر مىداشتند ، كجاست عمّار ياسر ! . . . سپس دست به محاسن شريف خود زد و مدّت طولانى گريست ، پس از آن فرمود : آه بر برادرانم همانها كه قران را تلاوت مىكردند و به كار مىبستند ، در فرائض دقّت مىكردند و آن را به پا مىداشتند ، سنّتها را زنده كرده ، و بدعتها را ميراندند ! » « 1 »\r\n4 - « نوف بكّالى » كه بعد از سنهء 90 هجرى چشم از جهان پوشيد ، و داراى مقام والايى در زهد و عبادت و علم اخلاق است .\r\n5 - « محمّد بن ابى بكر » كه راه و روش خود را از امير مؤمنان على عليه السلام مىگرفت و در زهد و عبادت گام در جاى گامهاى او مىنهاد ، و در روايات به عنوان يكى از شيعيان خاصّ على عليه السلام شمرده شده و در اخلاق ، نمونه بود .\r\n6 - « جارود بن مُنذِر » كه از ياران امام چهارم و پنجم و ششم بود و از بزرگان علما است و در علم و عمل و جامعيّت مقام والائى دارد .\r\n7 - « حُذَيْفَة بن منصور » كه از ياران امام باقر و امام صادق و امام كاظم عليهم السلام بود و دربارهء او گفته شده : « او علم را از اين بزرگواران اخذ كرده و نبوغ خود را در مكارم اخلاق و تهذيب نفس نشان داد . »\r\n8 - « عثمان بن سعيد عَمْرى » كه از وكلاى چهارگانهء معروف ولىّ عصر حضرت مهدى ارواحنا فداه مىباشد ، و از نواده‌هاى عمّار ياسر بود ، بعضى درباره او گفته‌اند : « لَيْسَ لَهُ ثانٍ فِى الْمَعارِفِ وَالْاخْلاقِ وَالْفِقْهِ وَالْاحْكامِ ؛ او در معارف و اخلاق و فقه و احكام ، دومى نداشت ! »\r\nو بسيارى ديگر از بزرگانى كه ذكر نام همهء آنها به درازا مىكشد .\r\n\r\n\r\n","description":"","footnote":"\r\n( 1 ) . نهج البلاغه ، خطبهء 182 .\r\n","page_name":" 41 ","page_number":41},
  {"content":"\r\n\r\nضمناً در طول تاريخ اسلام كتابهاى فراوانى در علم اخلاق نوشته شده است كه از آن ميان ، كتب زير را مىتوان نام برد :\r\n1 - در قرن سوم كتاب « الْمانِعاتُ مِنْ دُخُولِ الْجَنَّةِ » را نوشتهء جعفر بن احمد قمى كه يكى از علماى بزرگ عصر خود بود مىتوان نام برد .\r\n2 - در قرن چهارم كتاب « الآداب » و كتاب « مكارم الاخلاق » را داريم كه نوشتهء « على بن احمد كوفى » است .\r\n3 - كتاب « طهارة النّفس » يا تهذيب الاخلاق و تطهير الاعراق نوشتهء ابن مِسْكَويه متوفّاى قرن پنجم از كتب معروف اين فن است ؛ او كتاب ديگرى در علم اخلاق به نام « آداب العرب و الفرس » نيز دارد كه شهرتش در حدّ كتاب بالا نيست .\r\n4 - كتاب « تنبيه الخاطر و نزهة النّاظر » كه به عنوان مجموعه ورّام مشهور است يكى ديگر از كتب معروف اخلاقى است كه نوشتهء « ورّام بن ابى فوارس » يكى از علماى قرن ششم است .\r\n5 - در قرن هفتم به آثار معروف خواجه نصير طوسى ، كتاب اخلاق ناصرى و اوصاف الاشراف و آداب المتعلّمين برخورد مىكنيم كه هر كدام نمونهء بارزى از كتب تصنيف شده در اين علم در آن قرن است .\r\n6 - در قرون ديگر نيز كتابهايى مانند ارشاد ديلمى ، مصابيح القلوب سبزوارى ، مكارم الاخلاق حسن بن امين الدّين ، و الآداب الدّينيّه امين الدّين طبرسى ، و محجّة البيضاء فيض كاشانى كه اثر بسيار بزرگى در اين علم است ، و جامع السّعادات و معراج السّعاده و كتاب اخلاق شبّر و كتابهاى فراوان ديگر . « 1 »\r\nمرحوم علّامهء تهرانى نام دهها كتاب را كه در زمينهء علم اخلاق نگاشته شده است در اثر معروف خود « الذّريعه » بيان نموده است . « 2 »\r\nاين نكته نيز حائز اهمّيّت است كه بسيارى از كتب اخلاقى به عنوان كتب سير و سلوك ، و بعضى تحت عنوان كتب عرفانى انتشار يافته است ، و نيز بعضى از كتابها فصل يا فصول\r\n\r\n\r\n","description":"","footnote":"\r\n( 1 ) . تلخيص و اقتباس با تغييرات و اضافاتى از كتاب « تأسيس الشّيعه لعلوم الاسلام » ، فصل آخر .\r\n( 2 ) . الذّريعه ، جلد اوّل .\r\n","page_name":" 42 ","page_number":42},
  {"content":"\r\n\r\nمهمّى را به علم اخلاق تخصيص داده بى آن كه منحصر به آن باشد كه نمونهء روشن آن كتاب بحار الانوار و اصول كافى است كه بخشهاى زيادى از آن در زمينهء مسائل اخلاقى مىباشد و از بهترين سرمايه‌ها براى اين علم محسوب مىشود .\r\n* * *\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\n\r\nفصل دوم : نقش اخلاق در زندگى و تمدّن انسانها\r\nبعضى از ناآگاهان ، مسائل اخلاقى را ، به عنوان يك امر خصوصى در زندگى شخصى مىنگرند ، و يا آنها را مسائل مقدّس روحانى و معنوى مىدانند كه تنها در زندگى سراى ديگر اثر دارد ، در حالى كه اين يك اشتباه بزرگ است ؛ اكثر مسائل اخلاقى بلكه همهء آنها ، آثارى در زندگى اجتماعى بشر دارد ، اعم از مادّى و معنوى ، و جامعهء انسانيّت منهاى اخلاق به باغ وحشى تبديل خواهد شد كه تنها قفسها مىتواند جلو فعّاليّتهاى تخريبى اين حيوانات انسان‌نما را بگيرد ، نيروها به هدر خواهد رفت ، استعدادها سركوب خواهد شد ، امنيّت و آزادى بازيچهء دست هوسبازان مىگردد و زندگى انسانى مفهوم واقعى خود را از دست مىدهد .\r\nاگر درست در تاريخ گذشته بينديشيم ، اقوام زيادى را پيدا مىكنيم كه هر كدام بر اثر پاره‌اى از انحرافات اخلاقى ، شكست خورده يا بكلّى نابود شدند .\r\nچه بسيار زمامدارانى كه بر اثر نقاط ضعف اخلاقى ، قوم و ملّت خود را در كام مصائب دردناكى فرو بردند ، و چه بسيار فرماندهان فاسدى كه جان سربازان خود را به خطر افكنده و بر اثر خودكامگى آنها را به خاك و خون كشيدند .\r\nدرست است كه زندگى فردى نيز بدون اخلاق ، لطافت و شكوفايى و زيبايى ندارد ؛ درست است كه خانواده‌ها بدون اخلاق سامان نمىپذيرند ؛ ولى از آنها مهمتر ، زندگى اجتماعى بشر است كه با حذف مسائل اخلاقى به سرنوشت دردناكى گرفتار مىشود كه\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nبدتر از آن تصوّر نمىشود .\r\nممكن است گفته شود ، سعادت و خوشبختى و تكامل جوامع بشرى را مىتوان در پرتو عمل به قوانين و احكام صحيح به دست آورد ، بى آن كه مبانى اخلاقى در افراد وجود داشته باشد .\r\nدر پاسخ مىگوييم عمل به مقرّرات و قوانين نيز بدون پشتوانهء اخلاق ممكن نيست ؛ تا از درون انسانها انگيزه‌هايى براى اجراى مقرّرات و قوانين وجود نداشته باشد ، تلاشهاى برونى به جايى نمىرسد .\r\nزور و فشار ، بدترين ضمانت اجرايى قوانين و مقرّرات است كه جز در موارد ضرورى نبايد از آن استفاده كرد و در مقابل آن ، ايمان و اخلاق ، بهترين ضامن اجرايى قوانين و مقرّرات محسوب مىشود .\r\nبا اين اشاره به قرآن مجيد باز مىگرديم و نمونه‌هايى از آيات قرآن را كه ناظر به اين مسألهء مهم است مورد توجّه قرار مىدهيم :\r\n1 - وَلَوْ انَّ اهْلَ الْقُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَالْارْضِ وَلكِنْ كَذَّبُوا فَاخَذْناهُمْ بِما كانُوا يَكْسِبُونَ ( سورهء اعراف ، آيهء 96 ) .\r\n2 - وَلاتَسْتَوِى الْحَسَنَةُ وَلَاالسَّيِّئَةُ ادْفَعْ بِالَّتِى هِىَ احْسَنُ فَاذَا الّذى بَيْنَكَ وَبَيْنَهُ عَداوَةٌ كَانَّهُ وَلِىٌّ حَميْمٌ - وَمايُلَقَّها الَّا الَّذينَ صَبَرُوا وَمايُلَقَّها الَّا ذُوحَظٍّ عَظيمٍ ( سورهء فصّلت ، آيهء 34 و 35 )\r\n3 - فَبِما رَحْمَةٍ مِنَ اللَّهِ لِنْتَ لَهُمْ وَلَوْ كُنْتَ فَظّاً غَليظَ الْقَلْبِ لَانْفَضُّوُا مِنْ حَوْلِكَ فَاعْفُ عَنْهُمْ وَاسْتَغْفِرْ لَهُمْ وَشاوِرْهُمْ فِىالْامْرِ فَاذا عَزَمْتَ فَتَوَكَّلْ عَلَى اللَّهِ انَّ اللَّهَ يُحِبُّ الْمُتَوَكِّليْنَ ( سورهء آل عمران ، آيهء 159 )\r\n4 - وَما ارْسَلْنا فى قَرْيَةٍ مِنْ نَذيرٍ الَّا قالَ مُتْرَفُوها انَّا بِما ارْسِلْتُمْ بِهِ كافِرُونَ ( سورهء سبا ، آيهء 34 )\r\n5 - وَابْتَغِ فيما اتكَ اللَّهُ الدَّارَ الْآخِرَةَ وَلاتَنْسَ نَصيبَكَ مِنَ الدُّنْيا وَاحْسِنْ كَما احْسَنَ اللّهُ الَيْكَ وَلاتَبْغِ الْفَسادَ فِى الْارْضِ انَّ اللَّهَ لايُحِبُّ الْمُفْسِديْنَ - قالَ انَّما اوتيتُهُ عَلى عِلْمٍ عِنْدى اوَلَمْ يَعْلَمْ انَّ اللَّهَ قَدْ اهْلَكَ مِنْ قَبْلِه مِنَ الْقُرُونِ مَنْ هُوَ اشَدُّ مِنْهُ قُوَّةً وَاكْثَرُ\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nجَمْعاً ولايُسْئَلُ عَنْ ذُنُوبِهِمُ الْمُجْرِمُونَ ( سورهء قصص ، آيهء 77 و 78 )\r\n6 - فَقُلْتُ اسْتَغْفِرُوا رَبَّكُمْ انَّهُ كانَ غَفَّاراً - يُرْسِلِ السَّماءَ عَلَيْكُم مِدْراراً - وَيُمْدِدْكُمْ بِامْوالٍ وَبَنيْنَ وَيَجْعَلْ لَكُمْ جَنَّاتٍ وَيَجْعَلْ لَكُمْ انْهاراً ( سورهء نوح ، آيهء 10 تا 12 )\r\n7 - وَلَوْ انَّهُمْ اقامُوا التَّوْريةَ وَاْلِانْجِيْلَ وَما انْزِلَ الَيْهِمْ مِن رَّبِّهِمْ لَاكَلُوا مِنْ فَوْقِهِمْ وَمِنْ تَحْتِ ارْجُلِهِمْ مِنْهُمْ امَّةٌ مُقْتَصِدَةٌ وَكَثيرٌ مِنْهُمْ ساءَ مايَعْمَلُونَ ( سورهء مائده ، آيهء 66 )\r\n8 - مَنْ عَمِلَ صالِحاً مِنْ ذَكَرٍ اوْ انْثى وَهُوَ مُؤْمِنٌ فَلَنُحْيِيَنَّهُ حَيوةً طَيِّبَةً وَلَنَجْزِيَنَّهُمْ اجْرَهُمْ بِاحْسَنِ ماكانُوا يَعْمَلُونَ ( سورهء نحل ، آيهء 97 )\r\n9 - وَمَنْ اعْرَضَ عَنْ ذِكْرى فَانَّ لَهُ مَعيشَةً ضَنْكاً وَنَحْشُرُهُ يَوْمَ الْقِيمَةِ اعْمى ( سورهء طه ، آيهء 124 )\r\n10 - وَلاتَنازَعُوا فَتَفْشَلُوا وَتَذْهَبَ ريحُكُمْ ( سورهء انفال ، آيهء 46 )\r\nترجمه :\r\n1 - و اگر اهل شهرها و آباديها ، ايمان مىآوردند و تقوا پيشه مىكردند بركات آسمان و زمين را بر آنها مىگشوديم ، ولى ( آنها حق را ) تكذيب كردند ، ما هم آنان را به كيفر اعمالشان مجازات كرديم .\r\n2 - هرگز نيكى و بدى يكسان نيست ، بدى را با نيكى دفع كن ناگاه ( خواهى ديد ) همان كس كه ميان تو و او دشمنى است ، گوئى دوستى گرم و صميمى است !\r\n3 - به ( بركت ) رحمت الهى ، در برابر آنان [ / مردم 
  ] نرم ( و مهربان ) شدى ! و اگر تندخو و سنگدل بودى ، از اطراف تو ، پراكنده مىشدند ، پس آنها را ببخش و براى آنها آمرزش بطلب ! و در كارها با آنان مشورت كن ! امّا هنگامى كه تصميم گرفتى ( قاطع باش و ) بر خدا توكّل كن زيرا خداوند متوكّلان را دوست دارد !\r\n4 - و ما در هيچ شهر و ديارى پيامبرى بيم دهنده نفرستاديم مگر اين كه مترفين آنها ( كه مست ناز و نعمت بودند ) گفتند : « ما به آنچه فرستاده شده‌ايد كافريم ! »\r\n5 - و در آنچه خدا به تو داده . سراى آخرت را بطلب ، و بهره‌ات را از دنيا فراموش مكن ! و همان گونه كه خدا به تو نيكى كرده نيكى كن ! و هرگز در زمين در جستجوى فساد مباش ، كه\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nخدا مفسدان را دوست ندارد ! - ( قارون ) گفت : « اين ثروت را به وسيلهء دانشى كه نزد من است به دست آورده‌ام ! » آيا او نمىدانست كه خداوند اقوامى را پيش از او هلاك كرده كه نيرومندتر و ثروتمندتر از او بودند ؟ ! ( و هنگامى كه عذاب الهى فرا رسد ) مجرمان از گناهانشان سؤال نمىشوند !\r\n6 - به آنها گفتيم : از پروردگار خويش آمرزش بطلبيد كه او بسيار آمرزنده است ! - تا بارانهاى پر بركت آسمان را پى در پى بر شما فرستد ! - و شما را با اموال و فرزندان فراوان كمك كند و باغهاى سرسبز و نهرهاى جارى در اختيارتان قرار دهد !\r\n7 - و اگر آنان تورات و انجيل و آنچه را از سوى پروردگارشان بر آنها نازل شده [ / قرآن 
  ] برپادارند ، از آسمان و زمين روزى خواهند خورد ، جمعى از آنها معتدل و ميانه‌رو هستند ، ولى بيشترشان اعمال بدى انجام مىدهند .\r\n8 - هر كس كار شايسته‌اى انجام دهد . خواه مرد باشد يا زن ، در حالى كه مؤمن است ، او را به حياتى پاك زنده مىداريم ، و پاداش آنها را به بهترين اعمالى كه انجام مىدادند ، خواهيم داد .\r\n9 - و هر كس از ياد من روى گردان شود ، زندگى ( سخت و ) تنگى خواهد داشت ، و روز قيامت او را نابينا محشور مىكنيم !\r\n10 - . . . و نزاع ( و كشمكش ) نكنيد ، تا سست نشويد و قدرت ( و شوكت ) شما از ميان نرود !\r\nتفسير و جمع‌بندى\r\nدر نخستين آيه ، كه سخن از رابطهء بركات زمين و آسمان ؛ باتقوا است ، با صراحت مىفرمايد : ايمان و تقوا سبب مىشود كه بركات آسمان و زمين به سوى انسانها سرازير گردد ؛ و به عكس ، تكذيب آيات الهى ( و بى تقوايى ) سبب نزول عذاب مىگردد . ( وَلَوْ انَّ اهْلَ الْقُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَالْارْضِ وَلكِنْ كَذَّبُوا فَاخَذْناهُمْ بِما كانُوا يَكْسِبُونَ )\r\nبركات آسمان و زمين ، معنى وسيعى دارد كه نزول بارانها ، رويش گياهان ، فزونى نعمتها ، و افزايش نيروهاى انسانى را شامل مىشود .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n« بركت » در اصل به معنى ثبات و استقرار چيزى است ، و اين واژه بر هر نعمت و موهبتى كه پايدار بماند اطلاق مىگردد ؛ بنابراين موجودات بىبركت آنها هستند كه ثبات و قرارى ندارند و زود فانى و نابود مىشوند .\r\nبسيارند از امّتهايى كه داراى امكانات مادّى فراوان هستند و منابع زيرزمينى و روزمينى و انواع صنايع را دارند ، ولى به خاطر تباهى اخلاق و فساد اعمال كه نتيجهء مستقيم فساد اخلاق است ، اين مواهب براى آنها ناپايدار و فاقد بركت است و غالباً در مسير نابودىشان به كار گرفته مىشود .\r\nبه همين دليل ، آيات قرآن ، از كسانى سخن مىگويد كه نعمتهاى آنها و بال و مايهء بدبختىشان شد .\r\nمثلًا ، در آيهء 85 سورهء توبه مىخوانيم : « وَلاتُعْجِبْكَ امْوالُهُمْ وَاوْلادُهُمْ انَّما يُريْدُ اللَّهُ ان‌ْيُعَذِّبَهُمْ بِها فِىالدُّنْيا وَتَزْهَقَ انْفُسُهُمْ وَهُمْ كافِروُنَ ؛ مبادا اموال و اولادشان مايهء اعجاب تو گردد ، خدا مىخواهد به وسيلهء آن ، آنها را عذاب كند و جانشان بر آيد در حالى كه كافر باشند . »\r\nآرى ! اين نعمتها هنگامى كه با فساد اخلاق توأم شود ، هم مايهء عذاب دنيا است ، هم موجب خسران و زيان آخرت !\r\nبه تعبير ديگر ، هرگاه مواهب الهى با ايمان و اخلاق و اصول انسانى همراه باشد مايهء عمران و آبادى و رفاه و آسايش و سعادت و نيكبختى است اين همان چيزى است كه در آيهء مورد بحث به آن اشاره شده است .\r\nبه عكس ، هرگاه با سوء اخلاق و بخل و ظلم و خودكامگى و هوسبازى همراه باشد ، مايهء تباهى و فساد است !\r\n* * * در دومين آيه ، طريقهء بسيار مؤثّر و مهمّى را براى پايان دادن به كينه‌توزيها و عداوتها ، ارائه مىدهد و نقش اخلاق را در برچيدن نفرتها و كينه‌ها روشن مىسازد ، مىفرمايد : « با نيكى ، بدى را دفع كن ، تا دشمنان سرسخت همچون دوستان گرم و صميمى شوند . » ( ادْفَعْ بِالَّتى هِىَ احْسَنُ فَاذَا الَّذِى بَيْنَكَ وَبَيْنَهُ عَداوَةٌ كَانَّهُ وَلِىُّ حَميْمٌ )\r\nسپس مىافزايد : اين كار كار همه كس نيست ، و اين بزرگوارى و سعهء صدر ، از هر كس\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبر نمىآيد ، « تنها كسانى به اين مرحله مىرسند كه داراى صبر و استقامتند ، و تنها كسانى به اين فضيلت اخلاقى نائل مىشوند ، كه بهرهء عظيمى از ايمان و تقوا دارند ! » ( وَمايُلَقَّها الَّا الَّذينَ صَبَرُوا وَمايُلَقَّها الَّا ذُوحَظٍّ عَظيْمٍ )\r\nهميشه يكى از مشكلات بزرگ جوامع بشرى ، انباشته شدن كينه‌ها و نفرتها بوده كه وقتى به اوج خود برسد ، آتش جنگها از آن زبانه مىكشد و همه چيز را در كام خود فرو مىبرد و خاكستر مىكند .\r\nحال اگر با روش بالا ( دفع بدى با نيكى ) با آن برخورد شود ، كينه‌ها ، همچون برف در تابستان ، به زودى ذوب مىشود و از ميان مىرود ، و جوامع بشرى را از خطر بسيارى از جنگها مصون مىدارد ، از جنايات مىكاهد و راه را براى همكارى عمومى هموار مىسازد .\r\nولى همان گونه كه قرآن مىگويد ، اين كار كار همه كس نيست و بهرهء عظيمى از ايمان و تقوا و تربيت اخلاقى لازم دارد .\r\nبديهى است اگر خشونت با خشونت پاسخ گفته شود ، و سيّئه با سيّئه دفع گردد ، خشونتها به صورت تصاعدى بالا مىگيرد ، و روز به روز دامنهء آن گسترده‌تر مىشود و مايهء بدبختيهاى عظيمى در سطح جامعهء بشرى مىگردد !\r\nبديهى است اين امر ( دفع بدى با نيكى ) شرايط و حدود و استثناهايى دارد كه در جاى خود مشروحاً خواهد آمد .\r\n* * * در سومين آيه ، از تأثير حسن اخلاق در جلب و جذب مردم سخن مىگويد و نشان مىدهد يك مدير متخلّق به اخلاق الهى تا چه حد در كار خود موفّق است ، و چگونه دلهاى رميده را در اطراف خود جمع و متّحد مىسازد ، اتّحادى كه مايهء پيشرفت و تكامل جامعه‌ها است ، مىفرمايد :\r\n« از پرتو رحمت الهى در برابر آنها نرم و مهربان شدى ! و اگر تندخو و سنگدل بودى از اطراف تو پراكنده مىشدند ، آنها را عفو كن و براى آنها آمرزش الهى بخواه ، و در كارها با آنها مشورت كن ، امّا هنگامى كه تصميم گرفتى ، قاطع باش و بر خدا توكّل كن چرا كه خدا\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمتوكّلان را دوست دارد ! ( فَبِما رَحْمَةٍ مِنَ اللَّهِ لِنْتَ لَهُمْ وَلَوْ كُنْتَ فَظّاً غَلِيظَ الْقَلْبِ لَانْفَضُّوْا مِنْ حَوْلِكَ فَاعْفُ عَنْهُمْ وَاسْتَغْفِرْ لَهُمْ وَشاوِرْهُمْ فِى الْامْرِ فَاذا عَزَمْتَ فَتَوَكَّلْ عَلَى اللَّهِ انَّ اللَّهَ يُحِبُّ الْمُتَوَكّلينَ )\r\nاين آيه تأثير عميق حسن اخلاق را در پيشرفت امر مديريّت و جلب و جذب دلها و وحدت صفوف و پيروزى و موفّقيّت جامعه نشان مىدهد ؛ بنابراين ، تأثير حسن اخلاق تنها در بعد الهى و معنوى آن خلاصه نمىشود ، بلكه اثر وسيعى در زندگى مادّى انسانها نيز دارد .\r\nدستورات سه‌گانه‌اى كه در ذيل آيه آمده يعنى مسألهء « عفو و گذشت از خطاها » و « طلب آمرزش از پيشگاه خدا » و « مشورت در كارها » نيز در همين راستا است ، چرا كه اين خلق و خوى كه از مهربانى و تواضع سرچشمه مىگيرد سبب عفو و گذشت و استغفار و جبران خطاهاى پيشين و احترام به شخصيّت و ارزش وجودى انسانها مىشود .\r\n* * * چهارمين آيه ، آثار منفى بعضى از اخلاق سوء را نشان مىدهد كه هميشه و همه جا در برابر پيامبران راستين ، گروهى مترفين قيام كردند ، همانها كه مست ناز و نعمت بودند ، و روح تكبّر و خودخواهى تمام وجودشان را پر كرده بود ، مىفرمايد : « ما در هيچ شهر و ديارى پيامبرانِ انذار كننده نفرستاديم ، مگر اين كه مترفين گفتند ما به آنچه شما فرستاده شده‌ايد كافريم ! » ( وَما ارْسَلْنا فى قَرْيَةٍ مِنْ نَذِيْرٍ الَّا قالَ مُتْرَفُوها انَّا بِما ارْسِلْتُمْ بِهِ كافِرُونَ )\r\nسپس مىافزايد : آنها به قدرى مغرور بودند كه « گفتند اموال و اولاد ما ( از شما ) بيشتر است و ما هرگز مجازات نخواهيم شد » ( وَقالُوا نَحْنُ اكْثَرُ امْوالًا وَاوْلاداً وَما نَحْنُ بِمُعَذَّبيْنَ )\r\nاين خلق و خوى زشت سبب مىشود كه در برابر هرگونه اصلاح اجتماعى بايستند ؛ مردان حق را بكشند ، و صداى حق طلبان را خاموش كنند و بذر فساد و ظلم و طغيان در جامعه‌ها بپاشند ، و از اينجا نمونهء ديگرى از تأثير اخلاق سوء ، در وضع جوامع بشرى روشن مىشود .\r\nعجب اين كه روحيّهء استكبار ناشى از ناز و نعمت ، سبب مىشد كه از نظر تفكّر نيز گرفتار خطاهاى زشت و روشنى بشوند ، و كثرت و وفور نعمت را دليل بر قرب خود در\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nدرگاه الهى بپندارند كه اگر ما مقرّب درگاه او نبوديم ، اين همه نعمت به ما نمىداد ! و به اين ترتيب تمام ارزشهاى معنوى و اخلاقى را انكار مىكردند كه قرآن در آيهء بعد از آن ، اين منطق سست و واهى را درهم مىريزد ، و معيار قرب درگاه الهى را ايمان و عمل صالح مىداند .\r\nنه تنها مشركان ثروتمند قريش كه همهء ناز پروردگان و ثروت اندوزان مستكبر ، همين موقف را در برابر پيامبران و مصلحان جوامع بشرى داشتند .\r\n* * * در پنجمين آيه ، به چهرهء ديگرى از اين مسأله رو به رو مىشويم كه داستان « قارون » ثروتمند مغرور و خودخواه بنى اسرائيل را بيان مىكند .\r\nهنگامى كه آگاهان بنى اسرائيل به او نصيحت كردند كه « مال و ثروت عظيم خويش را ابزارى براى سعادت خود و جامعه‌اى كه در آن زندگى مىكنى قرار ده و آن گونه كه خدا به تو احسان كرده است به خلق خدا نيكى كن ، و راه ظلم و فساد را نپوى كه خدا مفسدان را دوست ندارد ! » ( وَابْتَغِ فيْما اتكَ اللَّهُ الدّارَ الْآخِرَةَ وَلَا تَنْسَ نَصيْبَكَ مِنَ الدُّنْيا وَاحْسِنْ كَما احْسَنَ اللَّهُ الَيْكَ وَلاتَبْغِ الْفَسادَ فِى الْارْضِ انَّ اللَّهَ لايُحِبُّ الْمُفْسِدينَ )\r\nاو با غرور و تكبّر مخصوص به خود گفت : « اين ثروت عظيم را به وسيلهء علم و دانش ( و لياقت و كار دانىام ) به دست آورده‌ام ! » ( قالَ انَّما اوتيْتُهُ عَلَى عِلْمٍ عِنْدِى )\r\nيعنى ، نگوييد خدا به من داده است ، بگوييد علم و لياقت و درايتم ، به من داده است ؛ و سرانجام همين كبر و غرور او را به وادى هولناك انكار آيات الهى و ادامهء فساد و ظلم و همكارى با دشمنان حقّ و عدالت كشانيد ، و در يك حادثهء عجيب ، او و تمام اموالش در كام زمين فرو رفت .\r\nو باز در اينجا مشاهده مىكنيم كه چگونه رذائل اخلاقى مىتواند چهرهء اشخاص حتّى جامعه‌ها را دگرگون سازد و از رسيدن به خير و سعادت و نيكبختى باز دارد .\r\nجالب اين كه در آيات قبل از آن مىخوانيم كه آگاهان بنى اسرائيل گفتند : « اين همه شادى نكن كه خدا شادى كنندگان را دوست نمىدارد ! » ( اذْ قالَ لَهُ قَوْمُهُ لاتَفْرَحْ انَّ اللَّهَ لايُحِبُّ الْفَرِحيْنَ )\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبديهى است شاد بودن و شاد زيستن در منطق اسلام و در هيچ منطقى كار بدى نيست ، منظور در اينجا ، شادى ناشى از غرور و غفلت و بى خبرى از خدا و شادى آميخته با ظلم و فساد و گناه است ، همان شادى كه به دنبال آن عربده‌هاى مستانه و سركشى و فساد است و همهء اينها بازتاب صفات زشتى است كه در درون دل لانه گزيده است .\r\n* * * در ششمين آيه ، شكايت حضرت نوح عليه السلام را در پيشگاه خدا مىخوانيم كه در لابه‌لاى آن اشارات پر معنايى به تأثير اعمال آدمى - و خلق و خوهايى كه پشتوانهء اين اعمال است - در زندگى فردى و اجتماعى انسان شده است ، مىفرمايد : « بارالها ! من به آنها گفتم : از پروردگار خويش آمرزش بطلبيد ( و از مركب غرور و نخوت فرود آييد و از گناهان خويش و كفر و عناد و لجاج توبه كنيد ! ) كه او بسيار آمرزنده است - تا بارانهاى پربركت آسمان را پىدرپى بر شما بفرستد و شما را با اموال و فرزندان فراوان يارى دهد و باغهاى سرسبز و نهرهاى جارى در اختيارتان بگذارد . » ( فَقُلْتُ اسْتَغْفِرُوا رَبَّكُمْ انَّهُ كانَ غَفَّاراً - يُرْسِلِ السَّماءَ عَلَيْكُمْ مِدْراراً - وَيُمْدِدْكُمْ بِامْوالٍ وَبَنيْنَ - وَيَجْعَلْ لَكُمْ جَنَّاتٍ وَيَجْعَلْ لَكُمْ انْهاراً )\r\nو در ادامهء اين آيات ، سرپيچى آنها را از فرمانهاى الهى و صفات زشت آنان را بر مىشمرد ، كه سرچشمهء اصلى گناهان آنها بود .\r\nممكن است آنچه در بالا آمده به عنوان يك رابطهء معنوى و الهى در ميان ترك گناه و استغفار ، با فزونى نعمتها تفسير شود ، ولى هيچ مانعى ندارد كه اين پيوند و ارتباط هم جنبهء معنوى داشته باشد هم جنبهء ظاهرى ، لذا در جاى ديگر از قرآن مجيد مىخوانيم :\r\n« ظَهَرَ الْفَسادُ فِى البَرِّ وَالْبَحْرِ بِما كَسَبَتْ ايْدِى النَّاسِ ؛ فساد در خشكى و دريا به خاطر كارهايى كه مردم انجام داده‌اند آشكار شده است . » ( سورهء روم ، آيهء 41 )\r\nهمين معنى در سورهء هود به شكل ديگرى آمده است كه از زبان پيامبر اسلام صلى الله عليه و آله خطاب به مشركان مكّه مىفرمايد : « دعوت من اين است كه از پروردگار خويش آمرزش بطلبيد و استغفار كنيد ، و به سوى او باز گرديد ، تا مواهب نيكو در مدّت معيّنى در اختيار شما بگذارد ! ( وَانِ اسْتَغْفِرُوا رَبَّكُمْ ثُمَّ تُوبُوا الَيْهِ يُمَتِّعْكُمْ مَّتاعاً حَسَناً الى اجَلٍ مُسَمّىً ) ( سورهء هود ، آيهء 3 )\r\nبىشك بخشش « متاع حسن » تا سرآمد معيّنى ، اشاره به مواهب مادّى زندگى دنيا\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاست كه در گرو استغفار و توبه از گناه و بازگشت به سوى خدا و تخلّق به اخلاق قرار داده شده است .\r\nشك نيست كه صفات زشت سرچشمهء انواع گناهان است و گناهان سبب گسترش فساد در جامعه و از هم گسيختگى رشتهء وحدت و اتّحاد و دوستى و برادرى و اعتماد در ميان آنها است و همين امر سبب عقب‌ماندگى در مسائل عمران و آبادى و توسعهء اقتصادى و سلامت نفوس و رفاه مادّى و تكامل معنوى مىشود .\r\n* * * در هفتمين آيه ، اشاره به وضع اهل كتاب و طغيان و سركشى آنها كرده ، مىفرمايد : « اگر اهل كتاب تورات و انجيل و آنچه بر آنها از طرف پروردگارشان نازل شده است را برپا دارند ( و تقوا پيشه كنند و عمل صالح به جا آورند ) از آسمان و زمين روزى خواهند خورد ، ( ولى ) گروه اندكى از آنها ميانه رو هستند ( و از افراط و تفريط بر كنارند ) امّا اكثريّت آنها اعمال بدى دارند ! ( وَلَوْ انَّهُم اقامُوا التَّوْريةَ وَالْانْجيْلَ وَما انْزِلَ الَيْهِمْ مِنْ رَبِّهِمْ لَا كَلُوا مِنْ فَوْقِهِمْ وَمِنْ تَحْتِ ارْجُلِهِمْ مِنْهُمْ امَّةٌ مُقْتَصِدَةٌ وَكَثيْرٌ مِنْهُمْ ساءَ مايَعْمَلُونَ )\r\nباز در اينجا رابطه و پيوند نزديكى را در ميان اعمال صالح و تقوا از يكسو ، و نزول بركات زمين و آسمان را از سوى ديگر ، مشاهده مىكنيم ؛ اين رابطه مىتواند هم جنبهء روحانى داشته باشد و هم طبيعى ، و در حقيقت هر دو آنها است .\r\nآرى ، فيض الهى محدود نيست ! اين ما هستيم كه بايد با تحصيل قابليّت و شايستگيها خود را به آن منبع پرفيض متّصل سازيم ؛ ولى افراط و تفريطها و انحراف از جادّهء اعتدال ، آسمان و حيات و زندگى را براى انسانها تيره و تار ساخته و آرامش را بر چيده است !\r\nجنگهاى ويرانگر ، نفوس انسانى و سرمايه‌هاى معنوى و مادّى را تحليل مىبرد ، و محصول سالها تلاش انسانها را بر باد مىدهد .\r\nجملهء وَما انْزِلَ الَيْهِمْ مِنْ رَّبِّهِمْ همهء كتب آسمانى حتّى قرآن مجيد را شامل مىشود ، چرا كه در واقع اصول همهء آنها يكى است ، هر چند با گذشت زمان ، همراه تكامل و پيشرفت جامعهء اسلامى ، دستورات والاترى نازل شده است .\r\n* * *\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nدر هشتمين آيه ، به تعبير تازه‌اى برخورد مىكنيم و آن پيوند و ارتباط حيات طيّبه ( زندگى پاك و پاكيزه ) با اعمال صالح ( و صفاتى كه سرچشمهء آن اعمال است ) مىباشد ، مىفرمايد : « هر كس عمل صالح انجام دهد در حالى كه مؤمن است خواه مرد باشد يا زن ، به او حيات پاكيزه مىبخشيم و پاداش آنها را به بهترين اعمالى كه انجام داده‌اند خواهيم داد ! » ( مَنْ عَمِلَ صالِحاً مِنْ ذَكَرٍ اوْ انْثى وَهُوَ مُؤْمِنٌ فَلَنُحْيِيَنَّهُ حَيوةً طَيِّبَةً وَلَنَجْزِيَنَّهُمْ اجْرَهُمْ بِاحْسَنِ ماكانُوا يَعْمَلُونَ )\r\nدر آيات گذشته ، بيشتر تأثير اخلاق در جنبه‌هاى زندگى اجتماعى مطرح بود ، در حالى كه ظاهر آيهء مورد بحث ، بيشتر جنبهء زندگى فردى را مطرح مىكند ، لذا مىگويد هر فرد از انسانها مرد باشد يا زن ، داراى ايمان و عمل صالح باشد ، صاحب حيات طيّبه خواهد بود .\r\nدر اين آيه ، هيچ اشاره‌اى به اين كه منظور منحصراً « حيات طيّبهء » در قيامت است وجود ندارد ، بلكه بيشتر اشاره به « حيات طيّبهء » دنيا يا مفهوم عامّى كه دنيا و آخرت را شامل بشود ، دارد .\r\nحيات طيّبه چيست ؟ - در اين كه منظور از حيات طيّبه ( زندگى پاكيزه ) در اينجا چيست ؟ مفسّران تفسيرهاى متعدّدى ذكر كرده‌اند ، بعضى آن را به معنى روزى حلال ، و بعضى به قناعت و رضا به دادهء الهى ، بعضى به عبادت همراه با روزى حلال ، بعضى به توفيق بر اطاعت فرمان الهى ، تفسير كرده‌اند . و بعضى هرگونه پاكيزگى از آلودگيها ، ظلمها ، خيانتها ، عداوتها ، اسارتها و ذلّتها و طهارت و پاكيزگى و رفاه و آسايش را در مفهوم آن مندرج دانسته‌اند ؛ ولى با توجّه به جملهء وَلَنَجْزِيَنَّهُمْ اجْرَهُمْ كه ناظر به پاداش آخرت است ، بيشتر به نظر مىرسد كه « حيات طيّبه » اشاره به زندگى پاكيزهء اين دنيا باشد .\r\n* * * در نهمين آيه از آيات مورد بحث ، اعراض از ياد خدا و حالت غفلت و بى خبرى را سرچشمهء « معيشت ضنك » ( زندگى تنگ و سخت ) مىشمرد و مىفرمايد : « هر كس از ياد من روى گردان شود زندگى سخت و تنگى خواهد داشت ، و روز قيامت او را نابينا محشور مىكنيم . » ( وَمَنْ اعْرَضَ عَنْ ذِكْرى فَانَّ لَهُ مَعيْشَةً ضَنْكاً وَنَحْشُرُهُ يَوْمَ الْقِيمَةِ اعْمى )\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمىدانيم ياد خدا و توجّه به اسماء و صفات والاى او كه ذات پاكش منبع تمام كمالات ، بلكه كمال كلّ فى الكلّ است ، سبب پرورش فضائل اخلاقى در نهاد آدمى است ؛ و او را روز به روز از نظر خلق و خوى به اسماء و صفات الهى نزديكتر مىسازد ، و اين خلق و خوى او كه سرچشمهء اصلى اعمال صالح است ، زندگى را براى او گسترده و آسان و پاك و پاكيزه مىكند ؛ و به عكس ، اعراض و روى گردانى از ذكر خدا ، او را از اين منبع نور ، دور ساخته و به خلق و خوى ظلمانى شياطين نزديك مىكند ؛ و همان ، سبب معيشت ضنك مىشود و زندگى مرگبار در انتظار او مىباشد ؛ و اين يكى ديگر از آيات قرآنى است كه با صراحت رابطهء اخلاق و ايمان را با وضع زندگى فردى و اجتماعى انسانها آشكار مىسازد .\r\nجمعى از مفسّران يا ارباب لغت ، « معيشت ضنك » را به زندگى و درآمدهاى حاصل از كسب حرام تفسير كرده‌اند ، چرا كه چنين زندگى سرچشمهء ناراحتيهاى فراوان است .\r\nو به گفتهء بعضى ديگر از مفسّران ، افراد بىايمان معمولًا داراى حرص شديد ، و عطش مادّى پايان‌ناپذير و بيم از فناى نعمتها و غلبهء بخل بر آنها و صفات نكوهيدهء ديگرى از اين قبيل هستند كه آنها را در جهنّمى سوزان - على رغم امكانات گستردهء مادّى - فرو مىبرد .\r\nنابينايى آنها در قيامت نيز نتيجه يا تجسّمى از نابينايى آنها در دنيا است كه چشم بر هم نهادند و راه حقّ و سعادت را نديدند ، و در ظلمات شهوات مادّى فرو رفتند .\r\nشرح بيشتر دربارهء اين نكته در پايان اين بخش خواهد آمد .\r\n* * * در دهمين آيه ، به يكى از اثرات سوء عداوت و دشمنى و نزاع - كه موجب فرو ريختن و ويران شدن پايه‌هاى وحدت و بر باد رفتن قوّت و قدرت است - اشاره كرده ، مىفرمايد :\r\n« نزاع و كشمكش نكنيد كه سست مىشويد و قدرت و شوكت شما از ميان مىرود » ( وَلاتَنازَعُوا فَتَفْشَلُوا وَتَذْهَبَ ريحُكُمْ )\r\nبديهى است منازعات و اختلافات و كشمكشها همواره زاييدهء يك سلسله خلق و خوهاى رذيله و پست است ؛ انحصار طلبى ، خودخواهى ، منفعت پرستى ، خودبرتربينى ،\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nحرص و كينه و حسد و مانند اينها هر يك از سرچشمه‌هاى نزاع محسوب مىشود ، و نتيجهء آن فَشَل و سستى و بر باد رفتن عزّت و شوكت است .\r\nجالب اين كه ، قرآن در اينجا تعبير به تَذْهَبَ ريحُكُمْ مىكند .\r\n« ريح » در اصل به معنى « باد » است و بطور كنايه در « قدرت و قوّت و غلبه » به كار مىرود ، و شايد اين معنى از آنجا به وجود آمده كه وزيدن باد به پرچم قوم و ملّتى ، كنايه از قوّت و قدرت و غلبهء آنها است ؛ بنابراين مفهوم جملهء بالا چنين مىشود كه اگر اختلاف كنيد قدرت و قوّت و عظمت شما از بين خواهد رفت .\r\nيا از اين نظر كه وزش بادهاى موافق سبب سرعت گرفتن كشتيها و رفتن به سوى مقصد بوده .\r\nنويسندهء « التّحقيق » مىگويد : در ميان روح و ريح ، رابطه‌اى است ، روح به معنى جريان روحانى ماوراء مادّه است ، و ريح به معنى جريان در مادّه است .\r\nدر پاره‌اى از موارد ، « ريح » به معنى رائحه و بوى خوش است ، مانند : « إنّى لَأَجِدُ رِيحَ يُوسُفَ لَولا انْ تُفَنِّدُونِ » . ( سورهء يوسف ، آيهء 94 )\r\nبنابراين ، ممكن است ، معنى جمله اين باشد كه افراد و اقوام با نفوذ رائحهء آنها در جهان پخش مىشود ، ولى اگر اختلاف كنيد ، نفوذ خود را در جهان از دست خواهيد داد .\r\nو به هر حال ، سرچشمهء اختلاف هر چه باشد ( خودخواهى ، سودپرستى ، حسد ، بخل ، كينه‌توزى و غير آن ) تأثير آن در زندگى انسانها و عقب‌افتادگى اجتماعى ، غير قابل انكار است ؛ و از اينجا پيوند مسائل اخلاقى ، و مسائل زندگى اجتماعى انسانها روشن مىشود .\r\n* * * نتيجه\r\nاز آيات بالا به خوبى استفاده مىشود كه هر خلق و خوى برجستهء انسانى علاوه بر جنبه‌هاى معنوى و اخروى ، تأثير عميقى در زندگى مادّى و دنيوى انسانها دارد ؛ به همين دليل ، نبايد تصوّر كرد كه مسائل اخلاقى يك سلسله مسائل فردى و شخصى است ، و چيزى جدا از زندگى اجتماعى انسانها است ؛ بلكه به عكس ، رابطهء بسيار قوى و نزديك با\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nآن دارد ، و هرگونه دگرگونى اجتماعى ، بدون دگرگونى اخلاقى امكان‌پذير نيست .\r\nبه تعبير ديگر ، مردمى كه مىخواهند در يك جامعهء بزرگ ، زندگى سعادتمندانهء توأم با مسالمت و همكارى نزديك داشته باشند لااقل بايد به آن حد از رشد اخلاقى برسند كه حقايق مربوط به تفاوت انسانها را از نظر ساختمان فكرى ، روحى و عاطفى درك كنند .\r\nچرا كه انسانها در جهات مختلف با يكديگر متفاوتند ؛ به همين ، دليل هرگز نمىتوان انتظار داشت كه ديگران در همه چيز از ما پيروى كنند ، بلكه بايد در حفظ اصول مشترك كوشيد ، و اختلاف سليقه‌ها و انديشه‌ها را با گذشت و اغماض و سعهء صدر و بلند نظرى و نرمى و بردبارى پذيرا شد .\r\nحتّى دو نفر نمىتوانند براى يك مدّت طولانى همكارى نزديك با همديگر داشته باشند مگر اين كه از اصول اخلاقى - كه يك نمونه‌اش در بالا آمد - برخوردار باشند .\r\nبديهى است آمادگيهاى اخلاقى كه براى هضم نقاط اختلاف و رسيدن به وحدت و قدرت و عظمت لازم است ، چيزى نيست كه با گفتگو به دست آيد ، بلكه نيازمند به تهذيب نفوس و تعليم و تربيت كافى است كه موجب رشد و تعالى در جهات اخلاقى گردد .\r\n* * * \r\nرابطهء زندگى مادّى با مسائل اخلاقى در روايات اسلامى\r\nآنچه در بالا از آيات قرآن مجيد در اين زمينه استفاده كرديم ، در روايات اسلامى نيز بازتاب گسترده‌اى دارد كه حاكى از تأثير عميق صفات اخلاقى در زندگى فردى و اجتماعى انسانها است كه در ذيل به قسمتى از اين احاديث پرمعنى اشاره مىشود :\r\n1 - در حديثى از امير مؤمنان على عليه السلام مىخوانيم : « فى سِعَةِ الْاخْلاقِ كُنُوزُ الْارْزاقِ ؛ گنجهاى روزيها ، در اخلاق خوب و گسترده ، نهفته شده است ! » « 1 »\r\n2 - در حديث ديگر از امام صادق عليه السلام مىخوانيم : « حُسْنُ الْخُلْقِ يَزيدُ فِىالرِّزْقِ ؛\r\n\r\n\r\n","description":"","footnote":"\r\n( 1 ) . بحار ، ج 75 ، ص 53 .\r\n","page_name":" 58 ","page_number":58},
  {"content":"\r\n\r\nحسن خلق ، روزى را زياد مىكند ! » « 1 »\r\n3 - در حديث ديگرى از على عليه السلام دربارهء تأثير حسن اخلاق در جلب و جذب مردم به استحكام رابطهء دوستى در ميان آنها چنين آمده است :\r\n« مَنْ حَسُنَ خُلْقُهُ كَثُرَ مُحِبُّوهُ وَآنَسَتِ النُّفُوسُ بِهِ ؛ كسى كه اخلاقش نيكو باشد ، دوستانش فراوان مىشوند و مردم به او انس مىگيرند . » « 2 »\r\n4 - باز در حديث ديگرى از امام ششم ، امام صادق عليه السلام اين معنى با صراحت بيشترى آمده ، مىفرمايد :\r\n« انَّ الْبِرَّ وَحُسْنَ الْخُلْقِ يَعْمُرانِ الدِّيارِ وَيَزيدانِ فِى الْاعْمارِ ؛ نيكوكارى و حسن اخلاق ، خانه‌ها ( و شهرها ) را آباد و عمرها را زياد مىكند ! » « 3 »\r\nشك نيست كه عمران و آبادى در سايهء اتّحاد و صميميّت و همكارى در ميان قشرهاى جامعه به وجود مىآيد ، و آنچه باعث تحكيم اين امور شود ، از عوامل مهمّ عمران و آبادى خواهد بود .\r\nطول عمر نيز مولود آرامش فكر و آسودگى خيال و جلوگيرى از فقر و همكارى و همبستگى اجتماعى است و اين امور در سايهء اخلاق به دست مىآيد .\r\n5 - در همين رابطه ، در حديثى از پيامبر گرامى اسلام صلى الله عليه و آله آمده است كه فرمود : « حُسْنُ الْخُلْقِ يُثْبِتُ الْمَوَدَّةَ ؛ اخلاق خوب پيوند محبّت و دوستى را محكم مىكند . » « 4 »\r\nو نيز در احاديث متعدّدى دربارهء تأثير سوء خلق در ايجاد نفرت اجتماعى و پراكندگى مردم ، و تنگى معيشت و سلب آرامش و آسايش مطالب فراوانى آمده است ؛ از جمله :\r\n6 - در حديثى از على عليه السلام مىخوانيم : « مَنْ ساءَ خُلْقُهُ ضاقَ رِزْقُهُ ؛ كسى كه اخلاقش بد باشد ، روزى او تنگ مىشود ! » « 5 »\r\n7 - و نيز از همان حضرت آمده است كه فرمود : « مَنْ ساءَ خُلْقُهُ اعْوَزَهُ الصَّديْقُ\r\n\r\n\r\n","description":"","footnote":"\r\n( 1 ) . بحار ، ج 68 ، ص 396 .\r\n( 2 ) . غرر الحكم .\r\n( 3 ) . بحار ، ج 68 ، ص 395 .\r\n( 4 ) . بحار ، ج 74 ، ص 148 .\r\n( 5 ) . غرر الحكم .\r\n","page_name":" 59 ","page_number":59},
  {"content":"\r\n\r\nوَالَرَّفيْقُ ؛ كسى كه بد اخلاق باشد دوستان و رفيقان او پراكنده مىشوند و او را رها مىكنند » « 1 »\r\n8 - باز از همان حضرت آمده است : « سُوْءُ الْخُلْقِ نَكِدُ الْعَيْشِ وَعَذابُ النَّفْسِ ؛ اخلاق بد موجب سختى و تنگى زندگى و ناراحتى روح و وجدان مىشود . » « 2 »\r\n9 - از امير مؤمنان على عليه السلام پرسيدند : « مَنْ ادْوَمُ النَّاسِ غَمّاً ؛ چه كسى غم و اندوهش از همه بيشتر است ؟ » قال عليه السلام : « اسْوَئُهُمْ خُلْقاً ! فرمود : كسى كه از همه اخلاقش بدتر است ! » « 3 »\r\n10 - و بالاخره در حديثى مىخوانيم كه لقمان حكيم به فرزندش چنين نصيحت مىكرد : « ايَّاكَ وَالضَّجْرَ وَسُوْءَ الْخُلْقِ وَقِلَّةَ الصَّبْرِ فَلايَسْتَقيمُ عَلى هذِهِ الْخِصالِ صاحِبٌ ؛ از بىحوصلگى و سوء خلق و كم صبرى بپرهيز كه با داشتن اين صفات بد ، دوستى براى تو باقى نمىماند ! » « 4 »\r\n* * *\r\n\r\n\r\n","description":"","footnote":"\r\n( 1 ) 1 . غرر الحكم .\r\n( 2 ) . غرر الحكم .\r\n( 3 ) . مستدرك الوسائل ، ج 2 ، ص 338 ( چاپ قديم ) .\r\n( 4 ) . بحار ، ج 10 ، ص 419 .\r\n","page_name":" 60 ","page_number":60},
  {"content":"\r\n\r\n\r\nفصل سوم : مكتبهاى اخلاقى\r\nدر علم اخلاق مكاتب فراوانى است كه بسيارى از آنها انحرافى است و به ضدّ اخلاق منتهى مىشود ، و شناخت آنها در پرتو هدايتهاى قرآنى كار مشكلى نيست ؛ قرآن مىگويد :\r\nوَأَنَّ هذا صِراطِى مُسْتَقِيماً فَاتَّبِعُوهُ وَلاتَتَّبِعُوا السُّبُلَ فَتَفَرَّقَ بِكُمْ عَن سَبِيْلِه ذاكُمْ وَصَّاكُمْ بِه لَعَلَّكُمْ تَتَّقُونَ ( سورهء انعام ، آيهء 153 )\r\nآيهء فوق كه بعد از ذكر بخش مهمّى از عقائد و برنامه‌هاى عملى و اخلاقى اسلام در سورهء انعام آمده ، و مشتمل بر فرمانهاى دهگانهء اسلامى است ، مىگويد : « به آنها بگو اين راه مستقيم من است ، از آن پيروى كنيد و از راههاى مختلف ( و انحرافى ) پيروى مكنيد كه شما را از راه حق دور مىسازد ؛ اين چيزى است كه خداوند شما را به آن سفارش فرموده تا پرهيزگار شويد ! »\r\n* * * مكتبهاى اخلاقى همانند ساير روشهاى فردى و اجتماعى از « جهان‌بينى » و ديدگاههاى كلّى دربارهء جهان آفرينش سرچشمه مىگيرد و اين دو ، يك واحد كاملًا به هم پيوسته و منسجم است .\r\nآنها كه « جهان‌بينى » را از « ايدئولوژى » ( و « هستها » را از « بايدها » ) جدا مىسازند و مىگويند رابطه‌اى بين اين دونيست زيرا جهان‌بينى و هستها از دلائل منطقى و تجربى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nسرچشمه مىگيرد در حالى كه « بايدها » و « نبايدها » يك سلسله فرمانها و دستورها است ، از يك نكتهء مهم غفلت كرده‌اند ، و آن اين كه : فرمانها و « بايدها » هنگامى حكيمانه است كه رابطه‌اى با « هستها » داشته باشد ، و گرنه امور اعتبارى بىمحتوا و غير قابل قبولى خواهد بود .\r\nدر اينجا مثالهاى روشنى داريم كه اين مطلب را كاملًا باز مىكند : هنگامى كه اسلام مىگويد : « شراب نخوريد ! » و يا قوانين بين‌المللى مىگويد : « موادّ مخدّر ممنوع است ! » اينها فرمانهاى الهى يا مردمى است كه بىشك از يك سلسله هستها سرچشمه گرفته ؛ زيرا ، واقعيّت عينى چنين است كه شراب و موادّ مخدّر تأثير بسيار مخرّبى در روح و جسم انسان دارد به گونه‌اى كه هيچ بخشى از آن ، از شرّ اين موادّ ويرانگر در امان نيست ؛ اين واقعيّت ، سبب آن بايد يا نبايد مىشود .\r\nاين كه مىگوئيم احكام الهى از مصالح و مفاسد سرچشمه مىگيرد ، درست اشاره به همين رابطه است ، و اين كه مىگوئيم « كُلَّما حَكَمَ بِهِ الْعَقْلُ حَكَمَ بِهِ الشَّرْعُ ؛ هر كارى را عقل حكم به خوبى يا بدى آن كند ، شرع نيز مطابق آن فرمان مىدهد ! » نيز اشاره به وجود رابطهء تنگاتنگ ميان واقعيّتها و احكام ( بايدها و نبايدها ) مىباشد .\r\nو اين كه در مجالس قانون‌گذارى در جوامع بشرى مىنشينند و پيامدهاى فردى و اجتماعى هر پديده‌اى را بررسى و بر اساس آن قانون وضع مىكنند نيز دقيقاً در همين راستا است .\r\nكوتاه سخن اين كه ، محال است يك حكم حكيمانه بىارتباط با واقعيّتهاى موجود در زندگى بشر باشد ؛ در غير اين صورت ، حكم و قانون نيست بلكه گزافه‌گوئى و خرافه و قلدرى است ؛ و چون واقعيّت يكى بيش نيست طبيعتاً راه مستقيم و محكم و قانون صحيح هم بيش از يكى نمىتواند باشد و اين مسأله سبب مىشود كه ما تمام تلاش و كوشش خود را براى پيدا كردن واقعيّتها و احكام و قوانين نشأت گرفته از آن به كار گيريم .\r\nاز آنچه در بالا گفته شد رابطهء ديدگاههاى كلّى در مجموعهء هستى و آفرينش انسان ، با مسائل اخلاقى روشن مىشود و منشأ پيدايش مكتبهاى مختلف اخلاقى نيز همين است .\r\nاكنون با توجّه به مطالب فوق به سراغ مكاتب اخلاقى مىرويم :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\n1 - اخلاق در مكتب خداپرستان\r\nاز اين ديدگاه ، آفرينندهء همه آثار خداست . ما از سوى او هستيم و به سوى او باز مىگرديم و هدف آفرينش تكامل انسان در جنبه‌هاى معنوى است و پيشرفتهاى مادّى تا آنجا كه راه را براى وصول به تكامل معنوى هموار مىسازد نيز هدف معنوى محسوب مىشود .\r\nتكامل معنوى را مىشود بدينسان معنى كرد : « قرب به خداوند و پيمودن راهى كه انسان را به صفات كمال او نزديك مىسازد » .\r\nبنابراين معيار ، اخلاق از اين ديدگاه تمام صفات افعالى است كه انسان را براى پيمودن اين راه آماده مىسازد و نظام ارزش‌گذارى در اين مكتب نيز بر محور ارزشهاى والاى انسانى و كمال معنوى و قرب به خداست .\r\n\r\n2 - اخلاق مادّيگرى\r\nمىدانيم مادّيها شعبى دارند كه يك شعبهء معروف آن مادّيگرى كمونيستى است . از ديدگاه اين مكتب كه همه چيز را از دريچهء مادّه مىنگرد و به خدا و مسائل معنوى ، ايمان ندارد ، و اصالت را براى اقتصاد قائل است و براى تاريخ نيز ماهيّت مادّى و اقتصادى قائل مىباشد ، هر چيز كه جامعه را به سوى اقتصاد كمونيستى سوق دهد اخلاق است ، و يا به تعبير خودشان « آنچه انقلاب كمونيسم را تسريع كند ، اخلاق محسوب مىشود . » مثلًا اين كه راست گفتن يا دروغ گفتن كدام اخلاقى و يا غير اخلاقى است با توجّه به تأثير آنها در انقلاب ارزيابى مىشود ، اگر دروغ به انقلاب سرعت ببخشد ، يك امر اخلاقى است و اگر راست تأثير منفى بگذارد يك امر غير اخلاقى محسوب مىشود !\r\nشاخه‌هاى ديگر مادّيگرى نيز هر كدام طبق مسلك خود اخلاق را تفسير مىكنند ؛ آنها كه اصل را بر لذّت و كام گرفتن از لذائذ مادّى نهاده‌اند چيزى به نام اخلاق قبول ندارند و يا به تعبير ديگر ، اخلاق را در صفات و افعالى مىدانند كه راه را براى وصول به لذّت هموار سازد .\r\nو آنها كه اصل را بر منافع شخصى و فردى نهاده‌اند و حتَّى جامعهء بشرى را تا آن\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاندازه محترم مىشمرند كه در مسير منافع شخصى آنها باشد ( همان گونه كه در مكتبهاى سرمايه دارى غرب ديده مىشود ) اخلاق را به امورى تفسير مىكنند كه آنها را به منافع مادّى و شخصى آنها برساند و همه چيز را در پاى آن قربانى مىكنند !\r\n\r\n3 - اخلاق از ديدگاه فلاسفهء عقلى\r\nآن گروه از فلاسفه كه اصالت را براى عقل قائلند و مىگويند غايت فلسفه اين است كه در وجود انسان يك عالَم عقلى بسازد همانند عالم عينى خارجى ( صَيْرُورةُ الْانْسانِ عالَماً عَقْلِيّاً مُضاهِياً لِلْعالَمِ الْعَيْنى ) ، در مباحث اخلاقى - اخلاق را به صفات و اعمالى تفسير مىكنند كه به انسان كمك كند تا عقل بر وجود او حاكم باشد نه طبايع حيوانى و خواسته‌هاى نفسانى .\r\n\r\n4 - اخلاق در مكتب غيرگرايان !\r\nگروه ديگر از فلاسفه كه بيشتر به جامعه مىانديشند و اصالت را براى جمع قائلند نه افراد ، فعل اخلاقى را به افعالى تفسير مىكنند كه هدف غير باشد ؛ بنابراين ، هر كارى كه نتيجه‌اش تنها به خود انسان برگردد غير اخلاقى است و كارهائى كه هدفش ديگران باشد اخلاقى است .\r\n\r\n5 - اخلاق از ديدگاه وجدان گرايان\r\nگروهى از فلاسفه كه اصالت را براى وجدان قائلند نه عقل ، كه مىتوان از آنها به « وجدان‌گرا » تعبير كرد و گاه به طرفداران « حسن و قبح عقلى » كه در واقع منظور از آن عقل عملى است نه عقل نظرى ، آنها مسائل اخلاقى را يك سلسله امور وجدانى مىدانند نه عقلانى كه انسان بدون نياز به منطق و استدلال آنها را درك مىكند ؛ مثلًا ، انسان عدالت را خوب مىشمرد و ظلم را بد ، ايثار و فداكارى و شجاعت را خوب مىداند و خودپرستى و تجاوزگرى و بخل را بد مىبيند بى آنكه نيازى به استدلال عقلانى و تأثير آنها در فرد و جامعه داشته باشد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبنابراين ، بايد وجدان اخلاقى را زنده كرد و آنچه را موجب تضعيف وجدان مىشود از ميان برداشت ؛ سپس وجدان قاضى خوبى براى تشخيص اخلاق خوب از بد خواهد بود .\r\nطرفداران « حسن و قبح عقلى » گر چه دم از عقل مىزنند ولى پيداست كه منظور آنها عقل وجدانى است و نه عقل استدلالى ، آنها مىگويند حسن احسان و قبح ظلم كه دو فعل اخلاقى مىباشد بدون هيچ گونه نياز به دليل و برهان براى انسان سليم النّفس آشكار است ، و به اين ترتيب اصالت را براى وجدان قائلند .\r\nولى بسيارى از آنها انكار نمىكنند كه وجدان ممكن است دربارهء بعضى از امور ساكت باشد و ادراكى نداشته باشد ، در اينجا بايد دست به دامن شريعت و وحى شد تا امور اخلاقى را از غير اخلاقى جدا سازد ؛ بعلاوه اگر نسبت به آنچه عقل حاكم است تأييدى از سوى شرع باشد انسان با اطمينان بيشترى در راه آن گام مىنهد .\r\n* * * نتيجه :\r\nبا توجّه به اشاراتى كه به مهمترين مكاتب اخلاقى در اين فصل آمد ، امتيازات مكتب اخلاقى اسلام كاملًا روشن است : « اساس اين مكتب اخلاقى ، ايمان به خداوندى است كه كمال مطلق و مطلق كمال است و فرمان او بر تمام جهان هستى جارى و سارى است و كمال انسانها در اين است كه پرتوى از صفات جمال و جلال او را در خود منعكس كنند و به ذات پاكش نزديك و نزديكتر شوند . »\r\nولى اين به آن معنا نيست كه صفات اخلاقى در بهبودى حال جامعهء بشرى و نجات انسانها از چنگال بدبختيها بىاثر است ؛ بلكه در يك جهان‌بينى صحيح اسلامى عالم هستى يك واحد بهم پيوسته است ، واجب‌الوجود قطب اين دايره و ماسواى خدا همه به او وابسته و پيوسته و در عين حال با هم منسجم و در ارتباطند . بنابراين ، هر چيزى كه سبب صلاح حال فرد باشد سبب صلاح حال جامعه ، و هر چيز كه در صلاح جامعه مؤثّر باشد در صلاح فرد نيز مؤثّر است .\r\nبه تعبير ديگر ، ارزشهاى اخلاقى تأثير دوگانه دارد ، هم فرد را مىسازد ، هم جامعه را .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nو آنها كه تصوّر مىكنند هميشه مسائل اخلاقى چيزى است كه هدف در آن غير باشد نه خويشتن ، در اشتباه بزرگى هستند زيرا مصلحت اين دو در واقع از هم جدا نيست و جدائى اين دو از يكديگر تنها در مقاطع محدود و كوتاه مدّت است . شرح اين سخن را قبلًا داشتيم و در مناسبتهاى ديگر خواهد آمد .\r\n* * * \r\nنكته‌ها\r\n\r\n1 - اخلاق و نسبيّت\r\nآيا اخلاق خوب و بد و رذائل و فضائل جنبهء مطلق دارد ؛ يعنى ، مثلًا شجاعت و فداكارى و تسلّط بر نفس در هر زمان و هر مكان بدون استثنا خوب است ، يا خوبى و بدى اين صفات نسبى است ، در پاره‌اى از جوامع و بعضى از زمانها و مكانها خوب در حالى كه در جامعه يا زمان و مكان ديگر ، بد است ؟\r\nآنها كه اخلاق را نسبى مىدانند دو گروهند :\r\nگروه اوّل كسانى هستند كه نسبيّت را در تمام هستى قائل هستند ؛ هنگامى كه وجود و عدم نسبى باشد ، اخلاق مشمول نسبيّت خواهد بود .\r\nگروه دوم كسانى هستند كه كارى به رابطهء مسائل مربوط به وجود و اخلاق ندارند ، بلكه معتقدند معيار شناخت اخلاق خوب و بد ، پذيرش و عدم پذيرش جامعه است .\r\nبنابراين ، ممكن است صفتى مانند شجاعت در جامعه‌اى مقبول و در جامعه و زمان و مكان ديگرى غير مقبول باشد ، در آن جامعه‌اى كه مقبول است جزو فضائل اخلاقى محسوب مىشود و در جامعه‌اى كه غير مقبول است جز و رذائل اخلاقى است .\r\nاين گروه ، حسن و قبح افعال اخلاقى را نيز تابعى از شاخص قبول و ردّ جامعه مىشمرند و اعتقادى به حسن و قبح ذاتى افعال ندارند .\r\nهمان گونه كه در بحث گذشته گفتيم ، مسائل اخلاقى بستگى به معيارهاى سنجش زائيده از جهان‌بينىها دارد ؛ آنها كه اصل و اساس را ، جامعه - آن هم در شكل مادّىاش - مىبينند ، چاره‌اى جز قبول نسبيّت در اخلاق ندارند ؛ زيرا جامعهء بشرى دائماً در تغيير و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nتحوّل است و شكل مادّى آن پيوسته دگرگون مىشود ؛ بنابراين ، چه جاى تعجّب كه اين گروه مرجع تشخيص اخلاق خوب و بد را افكار عمومى جامعه و قبول و ردّ آن بدانند .\r\nنتيجهء چنين تفكّرى ناگفته پيداست ؛ زيرا سبب مىشود كه اصول اخلاقى به جاى اين كه پيشرو جوامع بشرى و اصلاح كنندهء مفاسد آنها باشد ، دنباله رو و هماهنگ با هر وضع و شرائطى گردد .\r\nاز نظر اين گروه كشتن دختران و زنده به گور كردن آنها در جامعهء جاهليّت عرب ، يك امر اخلاقى بوده چرا كه جامعهء آن روز آن را پذيرفته بود ، همچنين غارتگرى كه از افتخارات عرب جاهلى بود و پسران را به خاطر اين گرامى مىداشتند كه وقتى بزرگ شدند سلاح به دست مىگيرند و در صفوف غارتگران فعّاليّت مىكنند نيز يك امر اخلاقى محسوب مىشود و البتّه همجنس‌گرائى در جوامعى كه غرق اين بدبختيها هستند از نظر آنها اعمال اخلاقى محسوب مىشود !\r\nعواقب مرگبار و خطراتى كه اين گونه مكتبها براى جوامع بشرى به وجود مىآورد بر هيچ عاقلى پوشيده نيست .\r\nولى در اسلام كه معيار اخلاقى و ارزش فضائل و رذائل از سوى خدا تعيين مىشود و ذات پاك او ثابت و لا يتغيّر است ، ارزشهاى اخلاقى ثابت و لا يتغيّر خواهد بود و افراد و جوامع انسانى بايد از آن الگو بگيرند و تابع آن باشند نه اين كه اخلاق تابع خواست آنها باشد !\r\nخداپرستان حتّى فطرت انسانى و وجدان اخلاقى را اگر آلوده نگردد ثابت مىدانند ؛ و آن را پرتوى از فروغ ذات پروردگار مىشمرند و به همين دليل اخلاقيّات متّكى بر وجدان ، يا به تعبير ديگر ، حسن و قبح عقلى ( منظور عقل عملى است نه عقل نظرى ) را نيز ثابت مىشمرند .\r\n\r\nاسلام نسبى بودن اخلاق را نفى مىكند\r\nدر آيات متعدّدى از قرآن مجيد ، خوب و بد يا « خبيث و طيّب » را بطور مطلق مطرح كرده و وضع جوامع بشرى را در اين امر بىاثر مىشمرد ؛ در آيهء 100 سورهء مائده .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمىخوانيم : « قُلْ لايَسْتَوِى الْخَبيثُ وَالطَّيِّبُ وَلَوْ اعْجَبَكَ كَثْرَةُ الْخَبيْثِ ؛ بگو ( هيچ گاه ) ناپاك و پاك مساوى نيستند هر چند فزونى ناپاكها تو را به شگفتى اندازد ! »\r\nو در آيهء 157 سورهء اعراف در توصيفى از پيامبر اكرم صلى الله عليه و آله مىخوانيم : « وَيُحِلُّ لَهُمُ الطَّيِّباتِ وَيُحَرِّمُ عَلَيْهِمُ الْخَبائِثَ ؛ پيامبر ، طيّبات را براى آنها حلال و خبائث را حرام مىكند . »\r\nدر آيهء 243 سورهء بقره مىفرمايد : « انَّ اللَّهَ لَذُو فَضْلٍ عَلَى النَّاسِ وَلكِنَّ اكْثَرَ النَّاسِ لايَشْكُرُونَ ؛ خداوند نسبت به بندگان خود احسان مىكند ولى اكثر مردم شكر او را به جا نمىآورند ! »\r\nدر آيهء 103 سورهء يوسف مىفرمايد : « وَما اكْثَرُ النَّاسِ وَلَوْ حَرَصْتَ بِمُؤْمِنينَ ؛ و بيشتر مردم هر چند اصرار داشته باشى ايمان نمىآورند ! »\r\nدر اين آيات ايمان و پاكيزگى و شكر به عنوان يك ارزش محسوب شده هر چند اكثريّت مردم با آن مخالف باشند ؛ و بىايمانى و ناپاكى و كفران ، يك ضدّ ارزش به حساب آمده هر چند از سوى اكثريّت پذيرفته شود .\r\nامير مؤمنان على عليه السلام نيز كراراً در خطبه‌هاى « نهج البلاغه » بر اين معنى تأكيد كرده است كه پذيرش و عدم پذيرش خو يا عملى از سوى اكثريّت هرگز معيار فضيلت و رذيلت و حسن و قبح و ارزش و ضدّ ارزش نيست .\r\nدر يك جا مىفرمايد : « ايُّهَا النَّاسُ لاتَسَتْوحِشُوا فى طَرِيْقِ الْهُدى لِقِلَّةِ اهْلِهِ فَانَّ النَّاسَ قَدْ اجْتَمَعُوا عَلى مائِدَةٍ شِبَعُها قَصِيرٌ وَجُوعُها طَوِيْلٌ ؛ اى مردم ! در طريق هدايت از كمى نفرات وحشت نكنيد ؛ زيرا مردم گرد سفره‌اى جمع شده‌اند كه سيرى آن كوتاه و گرسنگىاش طولانى است ! » « 1 »\r\nو در جاى ديگر مىفرمايد : « حَقٌّ وَباطِلٌ ، وَلِكُلٍ أَهْلٌ ؛ فَلَئِنْ أَمِرَ الْباطِلُ لَقَديماً فَعَلَ ، وَلَئِنْ قَلَّ الْحَقُّ فَلَرُبَّما وَلَعَلَّ ؛ حق و باطلى داريم ، و براى هر كدام طرفدارانى است ؛ اگر باطل حكومت كند ، جاى تعجّب نيست ، از دير زمانى چنين بوده ؛ و اگر پيروان حق كم باشند ، چه بسا افزوده گردند ( و پيروز شوند ) ! » « 2 »\r\n\r\n\r\n","description":"","footnote":"\r\n( 1 ) . نهج البلاغه ، خطبهء 201 .\r\n( 2 ) . نهج البلاغه خطبه 16 .\r\n","page_name":" 68 ","page_number":68},
  {"content":"\r\n\r\nاينها همه نسبيّت در مسائل اخلاقى را نفى مىكند و پذيرش يا عدم پذيرش از سوى اكثريّت جامعه را معيار ارزشهاى اخلاقى و اعمال نيك نمىشمرد .\r\nدر قرآن و روايات معصومين عليهم السلام شواهد فراوانى بر اين مسأله است كه اگر گردآورى شود ، كتاب مستقلّى را تشكيل مىدهد .\r\nسؤال\r\nدر اينجا سؤالى مطرح است و آن اين كه : در تعليمات شريعتهاى آسمانى - بويژه اسلام - نيز نسبيّت احياناً پذيرفته شده است ؛ در مثل ، اسلام دروغ را يك ضدّ ارزش و عمل غير اخلاقى مىشمرد در حالى كه دروغ براى اصلاح ميان مردم يا در مقام مشورت ، ارزش و عمل اخلاقى محسوب مىشود ؛ و مانند اين مسأله در تعليمات اسلامى كم نيست ، و اين نوعى پذيرش نسبيّت در اخلاق و حسن و قبح است .\r\nپاسخ\r\nاين سؤال مهمّى است ، و لى پاسخ زنده‌اى دارد و آن اين كه نسبى بودن اخلاق يا حسن و قبح مطلبى است ، و وجود استثناها در مباحث مختلف ، مطلبى ديگر .\r\nبه تعبير ديگر ، در بحث نسبيّت هيچ اصل ثابتى وجود ندارد ، دروغ نه خوب است و نه بد ، همچنين احسان و ظلم ، نيكى و بدى آنها هنگامى روشن مىشود كه از سوى اكثريّت جامعه به عنوان يك ارزش پذيرفته يا نفى شود .\r\nولى در اسلام و تعليمات آسمانى ، دروغ يا ظلم و ستم و نيز بخل و كينه و حسد ضدّ ارزش است ؛ خواه از سوى اكثريّت مردم ارزش محسوب شود يا نه ؛ و به عكس ، احسان و عدالت و راستى و امانت ارزشهاى والائى هستند خواه از سوى جامعه‌اى پذيرفته شوند يا نه .\r\nاين يك اصل ثابت است ولى مانعى ندارد كه در گوشه و كنار آن گاهى استثنائى وجود داشته باشد . اصل همان گونه كه از نامش پيدا است اساس و ريشهء چيزى را تشكيل مىدهد و استثنائات به منزلهء بعضى از شاخ و برگهاى اضافى است ؛ بنابراين ، هرگز نبايد\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nوجود پاره‌اى از استثنائات را كه در هر قاعدهء كلّى يافت مىشود دليل بر نسبيّت گرفت ؛ و اگر به تفاوت اين دو به خوبى توجّه كنيم جلو بسيارى از اشتباهات گرفته خواهد شد .\r\nاين نكته نيز در خور توجّه است كه گاه مىشود موضوعات با گذشت زمان دگرگون مىگردد و احكام كه تابع موضوعات است نيز عوض مىشود ؛ اين مطلب را هرگز نبايد دليل بر مسألهء نسبيّت گرفت .\r\nتوضيح اين كه : هر حكم ، موضوعى مخصوص به خود دارد ؛ مثلًا ، شكافتن بدن ديگرى و ايراد جرح بر آن يك جنايت است ، و قابل قصاص و تعقيب ، ولى گاه اين موضوع عوض مىشود ، چاقو به دست جرّاحى مىافتد كه براى نجات جان بيمار ، شكم او را پاره مىكند ، تا غدّهء خطرناكى را در بياورد ، يا قلب او را مىشكافد تا دريچه و رگهاى قلب را اصلاح كند ، در اينجا موضوع عوض مىشود و ديگر جنايت نيست . و طبيب جرّاح شكافندهء قلب و شكم ، در خور ستايش و جايزه است .\r\nهيچ كس نبايد اين گونه دگرگونى احكام را كه به خاطر دگرگونى موضوعات پيدا مىشود ، دليل بر نسبيت بگيرد . نسبيّت آن است كه موضوع بدون دگرگونى ماهوى و موضوعى ، نسبت به اشخاص يا زمانهاى متفاوت احكام متفاوتى پيدا كند .\r\nاحكام شرع نيز همين‌گونه است ، شراب حرام و نجس است ، امّا ممكن است با گذشت چند روزى و يا با اضافهء مادّه‌اى به آن ، تبديل به سركهء پاك و حلال گردد . هيچ كس نمىتواند اينها را به حساب نسبيّت بگذارد . نسبيّت آن است كه شراب را مثلًا در جوامعى كه علاقه به شراب دارند حلال بدانيم و در جوامعى كه علاقه ندارند حرام بدانيم بى اين كه تغيير در ماهيّت شراب ايجاد شود .\r\nدر مسائل اخلاقى نيز گاه به موضوعاتى برخورد مىكنيم كه در يك شكل فضيلت است و با دگرگونى تبديل به رذيلت مىشود ؛ نترسيدن در حدّ اعتدال شجاعت است و فضيلت ، ولى اگر از حد بگذرد ، تهوّر و بىباكى و رذيلت است . و همچنين در موارد مشابه آن . يا اين كه دروغ در آنجا كه معمولًا منشأ مفاسد و تضعيف اعتماد عمومى است ، حرام و رذيله است ؛ و آنجا كه به منظور اصلاح ذات البين باشد ، حلال و فضيلت است .\r\nممكن است كسانى نام اين دگرگونى موضوعات را نسبيّت بگذارند ، نزاعى با آنها در\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمسأله نامگذارى نداريم ، و چنين نزاعى را نزاع لفظى مىشمريم زيرا اين گونه موارد از قبيل تغيير موضوع و ماهيّت چيزى است ، و اگر منظور بعضى از طرفداران نسبيّت اين باشد ، مشكلى نيست ؛ مشكل آن است كه شاخص فضيلت و رذيلت و حسن و قبح اخلاقى را پسنديدن اكثريّت جامعه بدانيم .\r\nاز مجموع آنچه گفته شد نتيجه مىگيريم كه مسألهء نسبيّت در اخلاق از ديدگاه اسلام و قرآن و منطق عقل مردود است و در واقع طرح مسألهء نسبيّت در مباحث اخلاقى مساوى با نفى اخلاق است ، چرا كه طبق نظريّهء نسبيّت اخلاقى ، هر رذيله‌اى در جامعه فراگير شود فضيلت است ؛ و هر بيمارى اخلاقى فراگير ، صحّت و سلامت محسوب مىشود و اخلاق به جاى اين كه وسيله‌اى براى سالم‌سازى اجتماع گردد ، عاملى براى توسعهء فساد خواهد شد .\r\n* * * \r\n2 - تأثير متقابل « اخلاق » و « رفتار »\r\nرابطهء اخلاق و عمل ، و تأثير اخلاق در عمل ، چيزى نيست كه بر كسى مخفى باشد چرا كه اعمال ما معمولًا از صفات درونى ما سرچشمه مىگيرد ، شخصى كه بخل يا حسد يا تكبّر در درون قلب او لانه كرده و روح و فكر او را به رنگ خود در آورده است ، طبيعى است كه اعمالش به همان رنگ باشد ؛ حسود هميشه اعمالش نشان مىدهد كه اين خوى زشت ، همچون جرقهء آتشى در جان او شعله‌ور است و او را آرام نمىگذارد و همچنين افراد متكبّر ، راه رفتن ، سخن گفتن ، نشست و برخاست آنها همه رنگ تكبّر دارند ، و اين حكم در تمام صفات اخلاقى خوب و بد جارى و سارى است .\r\nبه همين دليل ، بعضى از محقّقان اين گونه اعمال را اعمال اخلاقى مىدانند ؛ يعنى ، اعمالى كه صرفاً ناشى از اخلاق نيك و بد است ، در مقابل اعمالى كه گاه از انسان سر مىزند ، و مثلًا تحت تأثير امر به معروف و نهى از منكر و ارشاد و اندرز صورت گرفته ، بى آنكه ريشهء اخلاقى داشته باشد ، البتّه اين گونه اعمال نسبت به اعمال اخلاقى كمتر است .\r\nو از اينجا مىتوان نتيجه گرفت كه براى اصلاح جامعه ، و اصلاح اعمال مردم بايد به\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاصلاح ريشه‌هاى اخلاقى عمل پرداخت ، چرا كه غالب اعمال متّكى به ريشه‌هاى اخلاقى است .\r\nبه همين دليل ، بيشترين كوششهاى انبياى الهى و مصلحان جوامع اسلامى ، مصروف اين امر شده است كه با تربيت صحيح ، فضائل اخلاقى را در فرد فرد جامعه پرورش دهند و رذائل را به حدّ اقل برسانند تا اعمال كه تراوش صفات اخلاقى است اصلاح گردد . تعبير به تزكيه در آيات متعدّد از قرآن مجيد نيز اشاره به همين معنى است ، اين از يك سو .\r\nاز سوى ديگر ، تكرار يك عمل نيز مىتواند تأثيرى در شكل‌گيرى اخلاق بگذارد ، زيرا هر عملى انسان انجام مىدهد ، خواه‌ناخواه اثرى در روح او مىگذارد و تكرار آن ، آن اثر را پررنگ‌تر مىكند و تدريجاً تبديل به عادت مىشود ، و باز تكرار بيشتر سبب مىگردد كه از مرحلهء عادت بگذرد و به « حالت » و « ملكه » تبديل شود ، و يك ويژگى اخلاقى در انسان به وجود آورد .\r\nبنابراين ، عمل و اخلاق در يكديگر تأثير متقابل دارند و هر كدام مىتواند به نوبهء خود سبب پيدايش ديگرى شود .\r\nاين مسأله در آيات قرآن مجيد و روايات اسلامى ، بازتاب گسترده‌اى دارد ، از جمله :\r\n1 - در آيهء 14 سورهء « مطفّفين » بعد از اشاره به صفات زشت گروهى از دوزخيان مىفرمايد :\r\n« كَلَّا بَلْ رانَ عَلى قُلُوبِهِمْ ماكانُوا يَكْسِبُونَ ؛ چنين نيست كه آنها خيال مىكنند ، بلكه اعمالشان چون زنگارى بر دلهايشان نشسته است . »\r\nاين تعبير به خوبى نشان مىدهد كه اعمال سوء ، همچون زنگار تيره بر قلب مىنشيند ، و نور و صفاى فطرى آن را مىگيرد ، و درون انسان را تاريك مىسازد ، و به شكل خود در مىآورد .\r\n2 - در آيهء 81 سورهء بقره مىخوانيم : « بَلى مَنْ كَسَبَ سَيِّئَةً وَاحاطَتْ بِه خَطيئَتُهُ فَاوُلئِكَ اصْحابُ النَّارِ هُمْ فيها خالِدُونَ ؛ آرى كسانى كه تحصيل گناه كنند و آثار گناه سراسر وجودشان را احاطه نمايد آنها اهل آتشند و جاودانه در آن خواهند بود ! »\r\nمنظور از احاطهء گناه ( خطيئه ) بر تمام وجود انسان ، آن است كه آثارش در درون\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nروح او چنان متراكم گردد ، كه روح را تاريك و به رنگ گناه در آورد ، و در اين هنگام پند و موعظه و ارشاد معمولًا اثر نخواهد داشت ؛ گوئى ماهيّت انسان عوض مىشود ، و صفات اخلاقى و حتّى اعتقادات او بر اثر تكرار گناه دگرگون مىگردد .\r\nهمان گونه كه در آيهء 7 سورهء بقره دربارهء گروهى از كفّار لجوج و متعصّب مىخوانيم : « خَتَمَ اللَّهُ عَلى قُلُوبِهِمْ وَعَلى سَمْعِهِمْ وَعَلى ابْصارِهِمْ غِشاوَةٌ وَلَهُمْ عَذابٌ عَظيمٌ ؛ خدا بر دلها و گوشهاى آنها مهر نهاده ، و بر چشمهاى آنها پرده افكنده شده است ، و براى آنها عذاب بزرگى است . »\r\nروشن است كه خداوند ، نسبت به هيچ كس ، عداوت و كينه‌اى ندارد . كه بر دل و گوش او مهر نهد و بر چشم او پرده بيفكند ، اين در واقع آثار اعمال آنها است ، كه به صورت حجابها و پرده‌ها در مىآيد و حواسّ او را مىپوشاند ، و از درك حقيقت باز مىدارد ( و نسبت دادن اين امور به خداوند به خاطر آن است كه هر سبب و مسبّبى در عالم هر چه دارد از ناحيهء ذات پاك اوست كه مسبّب الاسباب است ) .\r\nدر آيهء 10 سورهء « روم » ، از اين هم فراتر مىرود و مىفرمايد : اعمال سوء ، عقيدهء انسان را نيز دگرگون مىسازد و تباه مىكند ، چنان كه مىخوانيم : « ثُمَّ كانَ عاقِبَةَ الَّذينَ اسآؤُا السُّواى انْ كَذَّبُوْا بِآياتِ اللَّهِ وَكانُوا بِها يَستَهْزِؤُنَ ؛ سرانجام كسانى كه اعمال بد مرتكب شدند به جايى رسيد كه آيات خدا را تكذيب كردند و آن را به سخريّه گرفتند . »\r\nاين تعبير نشان مىدهد كه انجام كارهاى زشت و ارتكاب گناه هر گاه ادامه پيدا كند در اعماق جان انسان ، نفوذ خواهد كرد ؛ نه تنها اخلاق بلكه عقائد را نيز زير و رو مىكند .\r\nحتّى در جاى ديگر از قرآن مىخوانيم كه تكرار گناه و اعمال سوء ، حسّ تشخيص انسان را نيز عوض مىكند ؛ خوب در نظرش بد و بد در نظرش خوب جلوه‌گر مىشود ؛ آيهء 103 و 104 سورهء كهف در اين رابطه چنين مىگويد : « قُلْ هَلْ نُنَبِّئُكُمْ بِالْاخْسَرينَ اعْمالًا الَّذينَ ضَلَّ سَعْيُهُمْ فِىالْحَيوةِ الدُّنْيا وَهُمْ يَحْسَبُونَ انَّهُمْ يُحْسِنُونَ صُنْعاً ؛ بگو آيا به شما خبر دهم كه زيانكارترين شما از مردم چه كسانى هستند ؟ آنها كه تلاششان در زندگى دنيا گم شده ( و تمام سرمايه‌هاى الهى خود را از دست داده‌اند ) با اين حال گمان مىكنند كار نيك انجام مىدهند . »\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n3 - در جاى ديگر پيدايش صفت نفاق را نتيجه دروغ‌گويى مكرّر و خلف وعدهء الهى مىشمرد ، مىفرمايد : « فَاعْقَبَهُمْ نِفاقاً فى قُلُوبِهِمْ الى يَوْمِ يَلْقَوْنَهُ بِما اخْلَفُوا اللَّهَ ما وَعَدُوْهُ وَبِما كانُوا يَكْذِبُونَ ؛ عمل آنها نفاق را در دلهايشان تا روزى كه خدا را ملاقات كنند مستقر ساخت ، اين ( پيدايش خوى نفاق ريشه‌دار ) به خاطر آن است كه از پيمان الهى تخلّف جستند ، و كراراً دروغ گفتند . » ( سورهء توبه ، آيهء 77 )\r\nتوجّه داشته باشيد كه « يكذّبون » فعل مضارع است و دلالت بر استمرار دارد ، و بيانگر تأثير اين عمل سوء ، يعنى دروغ ، در پيدايش روح نفاق است ؛ زيرا مىدانيم دروغ گفتن آن هم در چهرهء انسان راستگو چيزى جز دوگانگى ظاهر و باطن نيست و نفاق درونى مبدّل شدن اين حالت به يك ملكه است .\r\n\r\nتأثير متقابل اخلاق و عمل در احاديث اسلامى\r\nاين حقيقت كه اعمال نيك و بد در روح انسان اثر مىگذارد ، و به آن شكل مىدهد ، و خوهاى نيك و بد را مستحكم مىكند ، بازتاب گسترده‌اى در احاديث اسلامى نيز دارد ، كه به عنوان نمونه سه حديث زير قابل دقّت فراوان است :\r\n1 - در حديثى از امام صادق عليه السلام مىخوانيم : « كانَ ابِى يَقُوْلُ ما مِنْ شَىءٍ افْسَدُ لِلْقَلْبِ مِنْ خَطِيْئَةٍ ، انَّ الْقَلْبَ لَيُواقِعُ الْخَطِيْئَةَ فَما تَزالُ بِهِ حَتّى تَغْلِبَ عَلَيْهِ فَيَصِيْرَ اعْلاهُ اسْفَلَهُ ؛ پدرم ( امام باقر عليه السلام ) مىفرمود : چيزى بدتر از گناه قلب را فاسد نمىكند ، گناه قلب را تحت تأثير خود قرار مىدهد و تدريجاً در آن اثر مىكند تا بر آن غالب گردد ؛ در اين هنگام قلب وارونه مىشود ، و بالاى آن پايين قرار مىگيرد . » « 1 »\r\nالبتّه اين حديث بيشتر ناظر به دگرگون شدن افكار بر اثر گناه است ، ولى در مجموع ، تأثير گناه را در تغيير روح انسان منعكس مىكند .\r\n2 - در حديث ديگرى از امام صادق عليه السلام آمده است :\r\n« اذا اذْنَبَ الرَّجُلُ خَرَجَ فى قَلْبِهِ نُكْتَةٌ سَوْداءٌ فَانْ تابَ انْمَحَتْ وَانْ زادَ زادَتْ ، حَتَّى\r\n\r\n\r\n","description":"","footnote":"\r\n( 1 ) . اصول كافى ، ج 2 ، باب الذّنوب ، حديث 1 ص 268 .\r\n","page_name":" 74 ","page_number":74},
  {"content":"\r\n\r\nتَغْلِبَ عَلى قَلْبِهِ ، فَلايُفْلِحُ بَعْدَها ابَداً ؛ هنگامى كه انسان گناه مىكند ، نقطهء سياهى در قلب او پيدا مىشود ؛ اگر توبه كند ، آن نقطهء سياه محو مىشود ، و اگر بر گناه بيفزايد زيادتر مىشود تا تمام قلب او را فراگيرد و بعد از آن هرگز روى رستگارى نخواهد ديد ! » « 1 »\r\nبه همين دليل ، در احاديث اسلامى ، نسبت به اصرار بر گناه ، هشدار داده شده حتّى اصرار بر گناهان كوچك ، جزء گناهان كبيره ذكر شده است . « 2 »\r\nدر حديث معروف امام على بن موسى الرّضا عليه السلام كه در جواب تقاضاى مأمون براى بيان جامعى دربارهء حلال و حرام و فرائض و سنن ، آمده از جمله مسائلى كه بر آن تكيه شده است ، اصرار بر گناهان صغيره است كه آن را در رديف گناهان كبيره ذكر فرموده است . « 3 »\r\n3 - در حديثى كه در كتاب « خصال » از رسول خدا صلى الله عليه و آله نقل شده چنين مىخوانيم :\r\n« ارْبَعُ خِصالٍ يُمِتْنَ الْقَلْبَ : الذَّنْبُ عَلَى الذَّنْبِ . . . ؛ چهار عمل است كه قلب را مىميراند : گناه بعد از گناه . . . » « 4 »\r\nشبيه همين معنى در تفسير « الدّر المنثور » نيز آمده است . « 5 »\r\nاين تعبيرات به خوبى نشان مىدهد كه تكرار يك عمل در قلب و جان انسان بطور قطع اثر مىگذارد و سرچشمهء تشكيل صفات رذيله و زشت خواهد شد ؛ و به همين دليل دستور داده شده است كه هرگاه لغزش و گناهى از مؤمنى سر زند ، هر چه زودتر آن را با آب توبه بشويد ، و آثار منفى آن را از قلب بزدايد تا به صورت يك « حالت » و « ملكه » و صفت زشت درونى در نيايد ؛ مخصوصاً دستور داده شده است كه با احاديث روشنى بخش پيشوايان معصوم عليهم السلام اين گونه زنگارها را از دل بزدايند ؛ چنان كه در حديثى از پيامبر اكرم صلى الله عليه و آله مىخوانيم : « انَّ الْقُلُوبَ لَتَرِيْنُ كَما يَرِيْنُ السَّيْفُ وَجَلائُهُ الْحَدِيْثُ ؛ دلهاى آدميان زنگار مىگيرد همان گونه كه شمشير زنگار مىگيرد و صيقل آن حديث است . » « 6 »\r\n* * *\r\n\r\n\r\n","description":"","footnote":"\r\n( 1 ) . همان مدرك ، حديث 13 ، ص 271 .\r\n( 2 ) . بحار الانوار ، ج 10 ص 359 .\r\n( 3 ) . همان مدرك ، ص 366 .\r\n( 4 ) . خصال ، جلد ، 1 ، ص 252 .\r\n( 5 ) . الدرّ المنثور ، ج 6 ، ص 326 .\r\n( 6 ) . تفسير نور الثّقلين ، جلد 5 ، ص 531 ، حديث 23 .\r\n","page_name":" 75 ","page_number":75},
  {"content":"\r\n\r\n\r\n3 - اخلاق فردى و اجتماعى\r\nمسألهء مهّم ديگرى كه ذكر آن در اينجا لازم به نظر مىرسد اين است كه : آيا مسائل اخلاقى در رابطه با انسانهاى ديگر شكل مىگيرد بطورى كه اگر يك انسان تنهاى تنها زندگى كند ، اخلاق براى او مفهوم نخواهد داشت ؟ يا اين كه پاره‌اى از مفاهيم اخلاقى دربارهء يك انسان تنهاى تنها نيز صادق است ، هر چند قسمت اعظم مسائل اخلاقى در رابطهء انسانهاى ديگر پيدا مىشود ، و از اين نظر مىتوانيم اخلاق را به دو بخش تقسيم كنيم ؟\r\nدر پاسخ اين سؤال توجّه شما را به بحثى كه در كتاب « زندگى در پرتو اخلاق » آمده و عيناً آن را در زير مىآوريم ، جلب مىكنيم :\r\n« بعضى معتقدند تمام اصول اخلاقى بازگشت به مناسبات خاصّ اجتماعى انسان با ديگران مىكند ، بطورى كه اگر اجتماعى اصلًا وجود نمىداشت و هر انسان كاملًا جدا از ديگران مىزيست ، و هر فردى بى خبر از وجود ديگرى زندگى مىكرد ، اخلاق اصلًا مفهومى نداشت !\r\n« زيرا غبطه ، حسد ، و تواضع ، و تكبّر ، و حسن ظن ، و عدالت ، و جور ، و عفّت ، و سخاوت ، و امثال اينها همه از مسائلى است كه فقط و فقط در اجتماع و برخورد انسان با ديگران ، مفهوم دارد ؛ بنابراين ، انسان منهاى اجتماع ، با انسان منهاى اخلاق ، همراه خواهد بود .\r\n« ولى به عقيدهء ما در عين اين كه بايد اعتراف كرد كه بسيارى از فضائل و رذائل اخلاقى با زندگى اجتماعى انسان بستگى دارد ، چنان نيست كه اين مسأله عموميّت داشته باشد ، زيرا بسيارى از مسائل اخلاقى هستند كه فقط جنبهء فردى دارند ، و در مورد يك انسان تنها نيز كاملًا صادق است ؛ مثلًا ، صبر و جزع بر مسائل ، شجاعت و ترس در برابر پيشامدها ، استقامت و تنبلى در راه رسيدن يك فرد به هدف خود ، غفلت و توجّه نسبت به آفريدگار جهان ، شكر و كفران در برابر نعمتهاى بىپايان او و امثال اين امور كه علماى اخلاق در كتب اخلاقى از آن بحث نموده‌اند و جزء فضائل يا رذائل اخلاقى شمرده‌اند\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمىتواند جنبهء فردى داشته باشد ، و دربارهء يك فرد كه زندگى كاملًا جدا از اجتماع دارد نيز صدق كند ، از اينجا تقسيم اخلاق به اخلاق فردى و اخلاق اجتماعى روشن مىگردد ، ولى ناگفته پيدا است كه اخلاق اجتماعى وزنهء سنگينترى در علم اخلاق دارد و شخصيّت انسان بيشتر بر محور آن دور مىزند ، اگر چه اخلاق فردى نيز سهم قابل توجّهى در مورد خود دارد . » « 1 »\r\nشك نيست كه اين تقسيم دوگانه چيزى از ارزش مسائل اخلاقى نمىكاهد هر چند مىتواند تفاوت اهمّيّت مباحث اخلاقى را از نظر درجه‌بندى آشكار سازد ؛ بنابراين ، صرف وقت در اين كه كداميك از خلق و خوهاى اخلاقى فقط جنبهء فردى دارد ، و كداميك جنبهء اجتماعى ، چندان مفيد به نظر نمىرسد ؛ و ما همين اشاره كلّى را كه در بالا آورديم براى اين بحث كافى مىدانيم .\r\nالبتّه نمىتوان انكار كرد كه اخلاق فردى نيز تأثير غير مستقيم بر مسائل اجتماعى دارد .\r\n( دقّت كنيد )\r\n* * *\r\n\r\n\r\n","description":"","footnote":"\r\n( 1 ) . زندگى در پرتو اخلاق ، ص 29 تا 31 .\r\n","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\nفصل چهارم : پشتوانه‌هاى اخلاق\r\nاگر اخلاق را به درختى پربار تشبيه كنيم كه آفتها و خطراتى نيز در كمين آن است ، پشتوانه‌هاى اخلاقى را مىتوان به باغبان يا به آبى كه در پاى درخت جارى مىشود تشبيه كرد ، كه اگر آب يا باغبان نباشد درخت اخلاق مىخشكد ، و يا گرفتار انواع آفتهايى كه سرانجامش مرگ يا كم شدن بار و بر است ، مىگردد .\r\nپشتوانه‌هايى كه علماى اخلاق يا فلاسفه براى اخلاق ذكر كرده‌اند بسيار متفاوت است و در واقع با جهان‌بينى هر گروهى ارتباط دارد ، و ما در اينجا به چند نمونهء مهمّ آن اشاره مىكنيم :\r\n\r\n1 - پشتوانهء سودجويى -\r\nگروهى مسائل اخلاقى را صرفاً از اين نظر توصيه مىكنند كه با منافع مادّى در ارتباط مستقيم است ؛ مثلًا ، يك مؤسّسهء اقتصادى اگر اصل امانت و صداقت را دقيقاً رعايت كند و تمام اطّلاعاتى را كه به مشتريان يا مراجعه كنندگان مىدهد بىكم و كاست با واقعيّت تطبيق كند ، مىتواند سرمايه‌هاى مردم را به سوى خود جذب كند و سود كلانى از اين طريق عايدش شود .\r\nبه همين دليل ، افرادى را مىبينيم كه موضعى عمل مىكنند ؛ يعنى مثلًا در ساعتى كه كارمند بانك است و با ثروت و سرمايهء مردم از نزديك سرو كار دارد نهايت امانت را به خرج مىدهد تا منافع زيادى براى مؤسّسه خود جلب نمايد ، و هنگامى كه پاى خود را از آن محل بيرون گذاشت ممكن است به انسانى خائن مبدّل گردد ، چرا كه سود خود را\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nممكن است در خيانت بپندارد .\r\nيا اين كه مثلًا يك كاسب يا تاجر با مراجعه كنندگان بسيار خوش برخورد ، پر محبّت ، مؤدّب و صميمى به نظر مىرسد ، تا از اين راه مشتريان و دوستان بيشترى جلب كند امّا همين شخص ممكن است در خانه با زن و فرزند يا همسايگان ، بسيار بد برخورد باشد .\r\nاين گونه اخلاق كه پشتوانه‌اى جز سودجويى ندارد ، بزرگترين عيبش اين است كه براى اخلاق ، هيچ اصالتى قائل نيست ؛ چرا كه در همه جا خطّ سودجويى را ادامه مىدهد كه گاه در اخلاق است و گاه به پندار او در ضدّ اخلاق .\r\nجمعى از اين فراتر رفته ، اخلاق را نه به خاطر منافع شخصى بلكه به خاطر مصالح جامعهء بشرى طلب مىكنند زيرا معتقدند اگر اصول اخلاقى در جامعهء انسانى ، متزلزل گردد ، دنيا مبدّل به جهنّم سوزانى مىشود كه همهء اهل آن در عذاب خواهند بود ، و تمام مواهب مادّى كه مىتواند آسايش و رفاه براى مردم جهان بيافريند ، مبدّل به هيزمى براى روشن نگه داشتن اين جهنّم سوزان مىگردد .\r\nاين گونه افراد گرچه در سطح بالاترى فكر مىكنند ، ولى بالاخره اخلاقى را كه آنها مىطلبند براساس سودجويى و جلب منفعت و آسايش و رفاه ، استوار است ، نه بر پايهء اصالت دادن به فضائل اخلاقى .\r\nاين طرز تفكّر براى افراد مادّيگرا كه اعتقادى به مكتب وحى و نبوّت پيامبران ندارند ، اجتناب ناپذير است ؛ اخلاق را از اوج آسمان به زمين مىآورد ، و آن را به ابزارى براى سودجويى بيشتر يا رفاه و آسايش بيشتر مبدّل مىكند .\r\nترديدى نيست كه اخلاق ، اين گونه آثار مثبت اجتماعى و مادّى را در بردارد ، و ما هم قبلًا اشاراتى به آن داشتيم ، ولى بحث در اين است كه آيا پشتوانهء اخلاق همين است و بس ، يا اين گونه آثار بايد به عنوان مسائل جنبى در علم اخلاق مورد توجّه قرار گيرد .\r\nبه هر حال ، اعتقاد به اخلاقى كه بر اساس سودجويى و جلب منافع استوار است ، از يك سو اصالت اخلاق را خدشه‌دار مىكند و از سوى ديگر از ارزش و عمق آن مىكاهد ، و از سوى سوم در مواردى كه احياناً تضادّى در ميان سودجويى و اخلاق ديده مىشود يا به تعبير ديگر چنين پنداشته مىشود ، با اخلاق وداع مىكند و به سراغ\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nسودجويى مىرود كه پشتوانهء اصلى آن بوده است .\r\n\r\n2 - پشتوانهء عقلى -\r\nفلاسفه‌اى كه معتقد به حاكميّت عقل بر همه چيز و لزوم پيروى از آن در همه چيز هستند ، پشتوانهء مسائل اخلاقى را درك عقل از خوب و بد اشياء مىدانند ؛ مثلًا ، مىگويند عقل به خوبى درك مىكند كه شجاعت فضيلت است ، و بزدلى و جبن رذيلت ، و همچنين امانت و صداقت ، كمال است ، و خيانت و دروغگويى نقصان ، و همين ادراك عقلى است كه ما را به دنبال فضائل اخلاقى مىفرستد و از رذائل باز مىدارد .\r\nبعضى ديگر پشتوانه را ادراك وجدان مىدانند ، مىگويند وجدان كه همان عقل عملى است مهمترين سرمايهء انسان مىباشد ؛ عقل نظرى را ممكن است فريب داد ولى وجدان چنين نيست و مىتواند رهبر حقيقى بشر باشد .\r\nبنابراين ، همين كه وجدان ما مىگويد امانت ، صداقت ، ايثار ، فداكارى ، سخاوت و شجاعت خوب است ، همين كافى است كه ما را براى رسيدن به اين نيكيها بسيج كند ، و همين كه مىگويد : بخل ، خودخواهى ، و خودپرستى بد است ، كافى است ما را از آن باز دارد .\r\nبه اين ترتيب ، پشتوانهء عقلى و وجدانى به هم مىرسند ، و دو تعبير مختلف از يك واقعيّت است .\r\nبىشك وجود اين پشتوانه ، يك واقعيّت است و مىتواند در حدّ خود انگيزهء مطلوبى براى نيل به تربيت نفوس و فضائل اخلاقى بوده باشد .\r\nولى با توجّه به اين كه - همان گونه كه در بحث وجدان در جاى خود گفته‌ايم « 1 » - از يك سو وجدان را گاه مىتوان فريب داد ، و از سوى ديگر ، وجدان با تكرار بديها و زشتيها تدريجاً به آن خو مىگيرد ، و تغيير رنگ مىدهد ، و گاه بكلّى حساسيّت خود را از دست داده يا تبديل به ضد مىشود ، و از سوى سوم ، وجدان يا عقل عملى با تمام قداست و اهمّيّتى كه دارد مانند عقل نظرى خطا پذير است ؛ هرگز نمىتوان تنها بر آن تكيه كرد و\r\n\r\n\r\n","description":"","footnote":"\r\n( 1 ) . به كتاب رهبران بزرگ ، ص 63 تا 106 مراجعه شود .\r\n","page_name":" 81 ","page_number":81},
  {"content":"\r\n\r\nاز همه چيز بىنياز شد ، بلكه پشتوانه‌هاى قويترى لازم است كه نه قابل فريب باشد ، نه خطا كند ، و نه با تكرار اعمال ضدّ اخلاقى تأثير خود را از دست داده و تغيير شكل دهد .\r\nكوتاه سخن اين كه ، وجدان اخلاقى ، يا عقل فطرى و عقل عملى و هر تعبير ديگرى كه به اين معنى اشاره كند ، پشتوانهء خوبى براى نيل به فضائل اخلاقى محسوب مىشود ، ولى با كاستيهايى كه دارد و در بالا به آن اشاره شد ، قناعت به آن كافى نيست .\r\n\r\n3 - پشتوانهء شخصيّت -\r\nبعضى مسائل اخلاقى را از اين رو دنبال مىكنند كه نشانهء شخصيّت است ، و هر انسانى طالب شخصيّت مىباشد ؛ هنگامى كه شخصيّت را در صداقت و امانت مىبيند به دنبال آنها مىرود ، و هنگامى كه ملاحظه مىكند جامعه براى افراد شجاع و سخاوتمند و با وفا و مهربان شخصيّت فوق‌العاده‌اى قائل است طالب اين صفات اخلاقى مىشود .\r\nبه عكس ، هنگامى كه مىبيند افراد بزدل و ترسو ، بخيل و ضعيف الاراده ، خائن و بىوفا ، افراد بىارزش و فاقد شخصيّتند ، سعى مىكند از اين رذائل خالى شود .\r\nو به اين ترتيب ، پشتوانهء ديگرى براى مسائل اخلاقى جستجو كرده است .\r\nولى اگر درست بينديشيم مىبينيم اين پشتوانه نيز به همان مسألهء وجدان بازگشت مىكند ، منتها در اينجا « وجدان جامعه » مطرح است و نه وجدان فرد ، يعنى آنچه با وجدان عمومى جامعه هماهنگ است و آن را فضيلت و نشانه شخصيّت مىشمرند ، جزء اخلاق فضيله و آنچه عكس آن است جزء اخلاق رذيله است ، و همين قضاوت عمومى جامعه سبب سوق دادن به نيكيها و بازداشتن از بديها است .\r\nما انكار نمىكنيم كه وجدان عمومى جامعه مىتواند الهامبخش مسائل اخلاقى و ارزشها و ضدّ ارزشهايى در اين زمينه باشد .\r\nولى همان كاستيها و اشكالاتى كه در مورد وجدان فردى ذكر شده در مورد وجدان عمومى جامعه نيز صادق است .\r\nوجدان عمومى جامعه گاه خطا مىكند ، و اگر زير بمباران تبليغات نيرومند وسيع نادرستى از سوى حكومتها و مانند آنها قرار گيرد ، ممكن است ارزشها را ضدّ ارزش ، و ضدّ ارزشها را ارزش بداند ، همان گونه كه در طول تاريخ نمونه‌هاى فراوان آن ديده شده\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nاست ؛ نه تنها در عصر جاهليّت عرب ، كشتن دختران و زنده به گور كردن آنها در ميان قشر وسيعى ، يك فضيلت اخلاقى شمرده مىشد ( به خاطر تبليغات گسترده‌اى كه در اين زمينه به عمل آمده بود و آن را راه نجات براى جلوگيرى از گرفتار شدن نواميس خود و اسارت آنها در جنگها مىپنداشتند ! ) « 1 » ؛ بلكه امروز هم در بعضى از جوامع پيشرفته مىبينيم كه با تبليغات گستردهء صاحبان زر و زور ، و براى نيل به اهداف نامشروع مادّى ، وجدان عمومى جامعه را فريب داده‌اند و ضدّ ارزشهاى اخلاقى را ارزش مىشمرند .\r\nافزون بر اين ، وجدان آدمى گرچه بارقهء رحمت الهى است ، و نمونه‌اى از دادگاه عدل بزرگ او در درون جان انسان در اين جهان مىباشد ولى با اين حال ، وجدان آدمى معصوم نيست و گاه گرفتار خطا و اشتباه مىشود ، و اگر پايگاه مطمئن و خطا ناپذيرى آن را اصلاح نكند ممكن است سالها به خطاى خود ادامه دهد .\r\n* * * \r\n4 - پشتوانهء الهى\r\nدرست است كه هر يك از پشتوانه‌هاى گذشته براى سوق دادن به سوى مسائل اخلاقى نقشى دارد ، ولى همان گونه كه در تحليلها اشاره شد بعضى از اين پشتوانه‌ها خالى از جنبه‌هاى انحرافى نيست ؛ مانند پشتوانهء سودجويى و منفعت طلبى كه در همه حال راه خود را طى مىكند ، گاه در مسير مسائل اخلاقى سير مىكند و در پاره‌اى از اوقات\r\n\r\n\r\n","description":"","footnote":"\r\n( 1 ) . در يكى از اشعار شگفت‌آورى كه از آن عصر باقى مانده چنين آمده است\r\n الْمَوْتُ اخْفى سَتْرَةٍ لِلْبَناتِ * وَ دَفْنُها يُرْدى مِنَ الْمُكْرَماتِ \r\n أَ لَمْ تَرَ انَّ اللَّهَ عز اسْمُهُ * قَدْ وَضَعَ النَّعْشَ بِجَنْبِ الْبَناتِ \r\n« مرگ بهترين حجاب براى پوشانيدن دختران است - و دفن كردن آنها نشانهء بزرگوارى محسوب مىشود - آيا نمىبينى كه خداوند متعال نعش را در كنار بنات قرار داده است ( اشاره به صورت فلكى بنات النّعش است كه از هفت ستاره تشكيل شده ، چهار ستارهء آن را نعشى پنداشته است و سه ستاره آن را كه در دنبال آن است دخترانى كه دنبال نعش هستند ) . »\r\nهمان گونه كه ملاحظه مىكنيد اين شاعر جاهلى عرب ، بزرگترين جنايت را كه همان كشتن دختران بىگناه و فرزندان نوزاد است به عنوان يكى از مهمترين افتخارات ذكر مىكند .\r\n","page_name":" 83 ","page_number":83},
  {"content":"\r\n\r\nاز آن جدا مىشود .\r\nبعضى ديگر از اين پشتوانه‌ها گرچه چنين نبوده ولى قدرت نفوذ آن محدود و آميخته با كاستيها و نارسائيها و احياناً خطا و اشتباه هست .\r\nتنها انگيزهء نيرومند و مؤثّر و خالى از خطا و اشتباه و هرگونه كاستى براى مسائل اخلاقى ، انگيزهء الهى است كه از منبع وحى سرچشمه مىگيرد .\r\nدر اينجا فضائل اخلاقى به عنوان ابزارى براى نيل به سودجويى و منفعت طلبى محسوب نمىشود ، و وسيله‌اى براى رفاه اجتماعى نيست ( هر چند اخلاق بطور قطع هم مايهء آرامش و آبادانى و رفاه است و هم تأمين كنندهء منافع مادّى ) .\r\nدر اينجا اصالت با انگيزه‌هاى معنوى است ؛ و به تعبير روشنتر ، ذات پاك خداوند كه كمال مطلق و مطلق كمال است ، و جامع جميع صفات جمال و جلال مىباشد ، محور اصلى شمرده مىشود ، و هر انسانى مىكوشد خود را به آن كمال مطلق نزديك كند ، و پرتوى از اسماء و صفات او را در درون جان خود زنده نمايد ؛ روز به روز به او نزديكتر و شبيه‌تر شود ( هر چند ذات پاكش از هرگونه شبيه و مانند واقعى منزّه است ) ؛ و در اين مسير كه به سوى بىنهايت مىرود ، هيچ حدّ و مرزى از كمال را به رسميّت نمىشناسد ؛ وجود او مملوّ از عشق به خدا يعنى كمال مطلق مىشود ، و انوار ذات و صفات او وجودش را روشن مىسازد ، بطورى كه هر لحظه فضيلت و كمال برتر و بالاترى را طالب است ؛ نه در قيد منافع مادّى است ، نه اخلاق را براى شخصيّت مىخواهد و نه تنها وجدان انگيزهء اوست ، بلكه انگيزه‌اى برتر و بالاتر از همهء اينها دارد .\r\nاو معلومات خود را گذشته از عقل و وجدان ، از وحى آسمانى مىگيرد و ارزشهاى راستين را از دروغين در پرتو آن جدا مىسازد ، و با ايمان و يقين كامل و خالى از هرگونه ترديد و تزلزل در اين راه گام برمىدارد .\r\nدر اين زمينه قرآن راهنماى خوبى است :\r\nقرآن مجيد به روشنى اعمال اخلاقى را زائيدهء ايمان به خدا و روز قيامت مىشمرد و در بسيارى از آيات « عمل صالح » پشت سر ايمان و به عنوان ثمرهء درخت ايمان آمده است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nايمان را به درخت پربار و پاكيزه‌اى تشبيه مىكند كه ريشه‌هاى بسيار محكم آن در اعماق جان انسان فرورفته و شاخ و برگش به آسمان كشيده شده و همواره پر از ميوه‌هاى شاداب است .\r\nدر يك اشارهء زيبا مىفرمايد : « الَمْ تَرَكَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ اصْلُها ثابِتٌ وَفَرْعُها فِى السَّماءِ - تُؤْتى اكُلَها كُلَّ حينٍ بِاذْنِ رَبِّها ؛ آيا نديدى چگونه خداوند كلمهء طيّبه را به درخت پاكيزه‌اى تشبيه كرده كه ريشهء آن ثابت و شاخهء آن در آسمان است - و در هر زمان ميوه‌هاى خود را به فرمان پروردگار مىدهد . » ( سورهء ابراهيم ، آيهء 24 و 25 )\r\nبديهى است درختى كه ريشه‌هاى آن در اعماق قلوب است و شاخه‌هايش از تمام اعضاى انسان سربرآورده و در آسمان زندگى او پركشيده درختى است پربار كه هرگز خزانى ندارد ، و طوفانها نمىتواند آن را از ريشه بركند . « 1 »\r\nدر سورهء « و العصر » همين معنى با تعبير ديگرى آمده است ، آنجا كه همهء انسانها را در زيان و خسران مىبيند ، و تنها كسانى را استثنا مىكند كه در درجهء اوّل ، ايمان دارند و سپس عمل صالح ، و از حقّ دفاع مىكنند و به صبر و استقامت توصيه مىنمايند . ( وَالْعَصْرِ انَّ الْانْسانَ لَفِى خُسْرٍ - الَّا الَّذينَ آمَنُوا وَعَمِلُوا الصَّالِحاتِ وَتَواصَوْا بِالْحَقِّ وَتَواصَوْا بِالصَّبْرِ ) .\r\nهمين معنى با تعبير جالب ديگرى در آيهء 21 سورهء « نور » آمده ، مىفرمايد : « وَلَوْلا فَضْلُ اللَّهِ عَلَيْكُمْ وَرَحْمَتُهُ مازَكى مِنْكُمْ مِنْ احَدٍ ابَداً وَلكِنَّ اللَّهَ يُزَكِّى مَنْ يَشاءُ ؛ اگر فضل\r\n\r\n\r\n","description":"","footnote":"\r\n( 1 ) . مفسّران در تفسير اين آيه ، و اين كه منظور از اين « شَجرهء طيّبه » چيست ؟ و آيا چنين تشبيهى وجود خارجى دارد يا نه ؟ گفتگوى بسيار كرده‌اند ، گاه گفته‌اند شجرهء طيّبه همان كلمهء لَا الهَ الَّا اللَّهُ است ، و گاه آن را به اوامر الهى ، و گاه به ايمان تفسير كرده‌اند ، كه همهء اينها در واقع به يك حقيقت باز مىگردد .\r\nو نيز در اين كه چنين درختى كه ريشه‌هاى آن در اعماق زمين ، و شاخه‌هاى آن در آسمانها ، و هميشه داراى ميوه باشد ، وجود خارجى دارد يا نه ، سخن بسيار گفته‌اند .\r\nولى نبايد فراموش كنيم كه لازم نيست هر تشبيهى در تمام جهاتش وجود خارجى داشته باشد ، مثلًا مىگوئيم قرآن همچون آفتابى است كه هرگز غروب ندارد ، به يقين در خارج آفتابِ بىغروب وجود ندارد ، بنابراين ، منظور فقط تشبيه قرآن به وجود آفتاب است ؛ ولى ويژگيهاى اين آفتاب ممكن است با آنچه در خارج ديده مىشود متفاوت باشد .\r\n","page_name":" 85 ","page_number":85},
  {"content":"\r\n\r\nو رحمت الهى بر شما نبود هيچيك از شما هرگز تزكيه نمىشد ، ولى خداوند هر كه را بخواهد ( و شايسته بداند ) تزكيه مىكند . »\r\nبنابراين ، پاكى اخلاق و عمل و تزكيهء كامل انسان جز در سايهء ايمان به خدا و رحمت او ممكن نيست .\r\nهمين معنى با تعبير ديگرى در سورهء « اعلى » ديده مىشود ، مىفرمايد : « قَدْ افْلَحَ مَنْ تَزَكَّى - وَذَكَرَ اسْمَ رَبِّهِ فَصَلىَّ ؛ به يقين كسى كه پاكى جست ( و خود را تزكيه كرد ) ، رستگار شد . و ( آن كه ) نام پروردگارش را ياد كرد سپس نماز خواند ! » ( سورهء اعلى ، آيهء 14 و 15 )\r\nمطابق اين آيات ، تزكيهء اخلاقى و عملى رابطهء نزديكى با نام پروردگار و نماز و نيايش او دارد ؛ اگر از آن مايه بگيرد ، ريشه‌دار و پر دوام خواهد بود ، و اگر به اصول ديگرى متّكى شود سست و كم محتوا خواهد بود .\r\nدر آيهء 93 سورهء « مائده » رابطهء قوىّ تقوا و اعمال اخلاقى با ايمان به طرز جالبى منعكس شده است ، مىفرمايد : « لَيْسَ عَلَى الَّذينَ آمَنُوا وَعَمِلُوا الصَّالِحاتِ جُناحٌ فى ما طَعِمُوا اذا ما اتَّقَوا وَآمَنُوا وَعَمِلُوا الصَّالِحاتِ ثُمَّ اتَّقَوا وَآمَنُوا ثُمَّ اتَّقَو وَاحْسَنُوا وَاللَّهُ يُحِبُّ الْمُحْسِنينَ ؛ بر كسانى كه ايمان آورده و اعمال صالح انجام داده‌اند گناهى در آنچه خورده‌اند نيست ؛ اگر تقوا پيشه كنند و ايمان بياورند و اعمال صالح انجام دهند ، سپس تقوا پيشه كنند و ايمان آورند ، سپس تقوا پيشه كنند و نيكى كنند ، و خداوند نيكوكاران را دوست دارد . »\r\nدر اين آيهء شريفه ، گاه تقوا مقدّم بر ايمان و عمل صالح ذكر شده ، و گاه مؤخّر از آن ، و گاه مقدّم بر احسان ، اين به خاطر آن است كه تقواى اخلاقى و عملى در يك مرحله ، قبل از ايمان است ، و آن آمادگى براى پذيرش حق و احساس مسؤوليّت براى جستجوى آن است .\r\nسپس هنگامى كه حق را شناخت و به آن ايمان آورد ، مرحلهء عالىترى از تقوا بر وجود او سايه مىافكند و سرچشمهء انواع نيكوكاريها مىشود .\r\nو به اين ترتيب ، رابطهء تنگاتنگى كه ميان « ايمان » و « تقوا » است روشن مىشود .\r\nكوتاه سخن اين كه ، قوىترين و عالىترين پشتوانهء اخلاق ، ايمان به خدا و احساس\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمسؤوليّت در پيشگاه اوست . ايمانى كه فراتر از مسائل مادّى است و با چيزى نمىتوان آن را مبادله كرد ، همه جا با انسان است و لحظه‌اى از او جدا نمىشود ، و همه چيز در برابر آن كوچك و كمرنگ است .\r\nبه همين دليل ، قوىترين چهره‌هاى اخلاق كه ايثار و فداكارى را در حدّ اعلى داشته است ، در زندگانى اولياء اللَّه مشاهده مىكنيم .\r\nو نيز به همين دليل ، در جوامع مادّى كه همه چيز با معيار منافع شخصى سنجيده مىشود ، مسائل اخلاقى بسيار كمرنگ است ، و غالباً در مواردى رسميّت دارد كه در طريق همان منافع شخصى است ؛ حسن خلق ، ادب ، امانت ، درستكارى ، وفا و سخاوت ، همه تا آنجا ارزش دارد كه بتواند سود مادّى بيشترى را جلب كند و آنجا كه سود مادّى به خطر افتاد ، همهء اينها رنگ خود را مىبازند !\r\nپدر و مادر كه در سنين بالا قدرت سوددهى ندارند بكلّى فراموش مىشوند ، و آنها را به مراكز نگهدارى سالمندان مىفرستند تا در انتظار مرگ روز شمارى كنند !\r\nفرزندان به محض اين كه توانايى بر كارى پيدا كنند ، از خانه بيرون فرستاده مىشوند ، نه براى اين كه استقلال اقتصادى پيدا كنند ، بلكه براى اين كه هميشه فراموش شوند .\r\nهمسران نيز تا آنجا شريك زندگى و مورد علاقه‌اند كه سود و لذّت مادّى بيافرينند ؛ در غير اين صورت ، فراموش مىشوند ؛ و به همين دليل ، طلاق در اين كشورها بيداد مىكند !\r\nدر مكتبهاى مادّى كه براى اخلاق پشتوانهء الهى وجود ندارد ، استقبال از شهادت در مسير آرمانهاى و الا ، نوعى حركت انتحارى و بىمعنى است ! و سخاوتهايى كه سبب بخشش اكثر اموال انسان مىگردد ، نوعى جنون محسوب مىشود ! عفّت و پارسايى ، ضعف نفس ، و زهد و بىاعتنايى به زرق و برق عالم مادّه ، دليل بر ناآگاهى و ساده‌لوحى است .\r\nقدرتهاى برخاسته از اين جوامع و سران اين كشورها ، بهترين نمونه‌هايى هستند كه معيار اخلاق را در اين جوامع نشان مىدهند .\r\nبرخورد دو گانه و چند گانه با مسائل مربوط به « حقوق بشر » از سوى اين قدرتها ، بسيار وحشت انگيز است ، آنجا كه حقوق انسانها گوشه‌اى از منافع آنها را به خطر مىاندازد ،\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبكلّى فراموش مىگردد و اين ارزش و الا در پاى منافع آنان قربانى مىشود .\r\nخطرناكترين جنايتكاران و متجاوزان بر حقوق انسانها در اينجا افرادى دوست داشتنى مىشوند ؛ و به عكس ، انسانهاى پاك و از هر نظر منزّه كه به دفاع از حقوق بشر بپاخيزند ، امّا بخشى از منافع مادّى آنها را به خطر بيندازند ، در نظر آنها به صورت شيطانهايى در مىآيند كه به هر وسيلهء ممكن بايد سركوب شوند .\r\nبه همين دليل ، در زمان واحد ، در يك گوشه‌اى از دنيا ، مدافع سرسخت دموكراسى و حاكميّت ملّتها هستند ، و درست در همان زمان ، در گوشه‌اى ديگر مدافع سرسختِ بدترين ديكتاتوريها ! همهء اينها به خاطر آن است كه اصل اساسى براى آنان چيزى جز منافع مادّى و سود شخصى نيست ، و اخلاق نزد آنها تكيه‌گاه روشنى ندارد .\r\nنكتهء ديگرى كه در اينجا شايان دقّت است ، اين است كه سودجويان مادّى تنها به زمان و مكان خود مىنگرند ، گذشتگان چه كردند و آيندگان چه خواهند كرد ، براى آنها مفهومى ندارد ، مگر اين كه رابطه‌اى با زندگى فعلى آنها پيدا كند ؛ منطق آنها اين است :\r\nهنگامى كه ما نباشيم دنيا را آب بگيرد يا بماند چه تفاوتى مىكند ؟\r\nولى خداپرستان با اعتقاد به زندگى پس از مرگ ، و دادگاه عدل الهى در قيامت ، بر اين باورند كه اگر آثار نيكى از خود به يادگار بگذارند و انسانهاى نيازمند از آن بهره‌مند گردند ، هر چند بعد از هزاران هزار سال باشد ، بركات معنوى آن ، به آنها در جهان ديگر مىرسد ؛ بنابراين ، آنها نه تنها وجودى مفيد براى امروزند ، كه براى فردا و هزاران سال ديگر نيز فكر مىكنند .\r\nحديث معروف پيامبر اكرم صلى الله عليه و آله كه مىفرمايد : « اذا ماتَ الْمُؤمِنُ انْقَطَعَ عَمَلُهُ الَّا مِنْ ثَلاثٍ : صَدَقَةٍ جارِيَةٍ ، اوْ عِلْمٍ يُنْتَفَعُ بِهِ اوْوَلَدٍ صالِحٍ يَدْعُوْ لَهُ ؛ هنگامى كه مؤمن از دنيا مىرود ، عملش قطع مىشود مگر از سه چيز : صدقات جاريه ( اموالى كه به صورت موقوفه و مانند آن در آمده و مردم دائماً از آن استفاده مىكنند ) و علوم و دانشهايى كه انسانها از آن سود مىبرند و فرزند صالحى كه براى او دعا مىكند . » « 1 »\r\n\r\n\r\n","description":"","footnote":"\r\n( 1 ) . بحار الانوار ، ج 2 ، ص 22 .\r\n","page_name":" 88 ","page_number":88},
  {"content":"\r\n\r\nبه اين ترتيب ، ايمان به جهان ديگر سبب كارهاى اخلاقى مهمّى مانند باقى گذاشتن صدقات جاريه و آثار علمى مفيد ، و فرزندان صالح مىشود ، در حالى كه اين امور در مكتب سودپرستان مادّى هيچ كدام مفهوم درستى ندارد .\r\nمرحوم شهيد « مطهّرى » در كتاب « فلسفهء اخلاق » خود ، بعد از آن كه خودپرستى را به سه شاخه تقسيم مىكند ( خودى خود ، خودى خانواده و خودى ملّى ) و همهء اينها را نوعى خودپرستى كه تضاد با اخلاق دارد مىشمرد ، سخنى از « گوستاولوبون » در كتاب معروفش « تمدّن اسلام و عرب » ، با تلخيص نقل مىكند كه براى تكميل اين بحث مفيد است .\r\nاو دربارهء اين كه چرا ملل مشرق زمين از تمدّن غرب آن طور كه بايد استقبال نمىكنند ، عللى ذكر مىكند : نخست اين كه آنها آمادگى براى اين كار ندارند ؛ دوم اين كه زندگى ما با وضع زندگى آنها متفاوت است ، زندگى آنها ساده است و ما نيازهاى مصنوعى براى خود درست كرده‌ايم ، سپس مىافزايد كه به نظر مىرسد ما اين را كتمان مىكنيم كه طرز رفتار ظالمانه‌اى كه ملل غرب نسبت به آنها روا داشته‌اند ( عامل مهمّ ديگرى است ) .\r\nپس از آن ، اشاره به مظالمى كه غربيها در آمريكا ، اقيانوسيه و چين و هند كرده‌اند مىكند ، مخصوصاً روى داستان جنگ معروف به « جنگ ترياك » تكيه مىكند كه انگليسيها براى اين كه به مردم چين مسلّط شوند تصميم گرفتند ترياك را بر آنها مسلّط كنند ، تا قدرت مقاومت آنها درهم بشكند ، چينىها متوجّه شدند كه دشمن چه بلايى مىخواهد بر سر آنها بياورد ، قيام كردند و خود را آمادهء دفاع نمودند ، ولى سرانجام انگليسىها با شليك گلوله‌هاى توپ بر آنها غالب شدند و ترياك را در ميان آنها رواج دادند ، و طبق آمار هر سال شش‌صد هزار نفر ( در آن زمان ) به خاطر ترياك رهسپار ديار عدم مىشدند ! « 1 »\r\nآرى ! هنگامى كه اخلاق از پشتوانهء « ايمان و ارزشهاى معنوى » برخوردار نباشد هر جا\r\n\r\n\r\n","description":"","footnote":"\r\n( 1 ) . فلسفهء اخلاق ، ص 283 ( با كمى تلخيص ) .\r\n","page_name":" 89 ","page_number":89},
  {"content":"\r\n\r\nدر برابر « منافع شخصى » قرار گرفت ، عقب‌نشينى مىكند !\r\n\r\nنكته\r\nآنچه در بالا دربارهء پشتوانهء اخلاق از نظر ايمان به مبدأ و معاد گفته شد به اين معنى نيست كه نقش « عقل فطرى » را در عمق بخشيدن به مسائل اخلاقى انكار كنيم ، چرا كه بىشك وجدان انسان كه در واقع نمايندهء خدا در درون جان بشر است ، نيز تأثير بسزايى در تحكيم مبانى اخلاق دارد مشروط بر اين كه با نيروى ايمان تلفيق گردد ، و از حجاب سودپرستى و هواى نفس رهايى يابد .\r\nدر قرآن مجيد نيز بارها روى اين مسأله تكيه شده است ؛ در آيهء 100 سورهء « يونس » مىخوانيم « وَيَجْعَلُ الرِّجْسَ عَلَى الَّذينَ لايَعْقِلُونَ ؛ خداوند پليدى ( گناه ) را بر كسانى قرار مىدهد كه تعقّل نمىكنند و نمىانديشند ! »\r\nو در آيهء 22 « انفال » مىفرمايد : « انَّ شَرَّ الدَّوابِّ عِنْدَ اللَّهِ الصُّمُّ الْبُكْمُ الَّذينَ لايَعْقِلُونَ ؛ بدترين جنبندگان نزد خدا افراد كر و لالى هستند كه تعقّل نمىكنند ( نه صداى حق را مىشنوند ، نه به حق سخن مىگويند ) ! »\r\nو دربارهء كسانى كه نماز را به سخريّه مىگرفتند ، در آيهء 58 سورهء « مائده » مىفرمايد :\r\n« اتَّخَذُوها هُزُواً وَلَعِباً ذلِكَ بِانَّهُمْ قَوْمٌ لايَعْقِلُونَ ؛ آنها نماز را به سخريّه گرفتند ، به خاطر اين كه تعقّل نمىكنند ! »\r\nبا توضيحاتى كه در بالا داده شد ، ديدگاه قرآن مجيد در مسائل اخلاقى بطور خلاصه روشن گرديد .\r\n* * *\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nفصل پنجم : اخلاق و آزادى\r\nدر اين كه آيا اخلاق ، آزادى انسان را محدود مىكند و اين محدوديّت به سود يا زيان اوست ؟ بحثهاى زيادى شده است ، كه به اعتقاد ما بسيارى از اين بحثها ناشى از تفسيرهاى نادرستى است كه براى معنى آزادى شده و مىشود ، از جمله :\r\n1 - گاه گفته مىشود : اخلاق از آن نظر كه انسان را محدود مىكند مانع پرورش استعدادها است !\r\n2 - و گاه گفته مىشود : اخلاق غرائز را سركوب مىنمايد تا سعادت واقعى فرد محقّق گردد ، در حالى كه اگر اين غرائز لازم نبود ، خدا آن را خلق نمىكرد !\r\n3 - و گاه مىگويند : برنامه‌هاى اخلاقى با فلسفهء اصالة اللّذّة مخالف است و مىدانيم هدف آفرينش همان « لذّت » است كه انسان بايد به آن برسد !\r\n4 - و گاه در نقطهء عكس آن گفته مىشود : اساساً بشر آزاد نيست و هميشه تحت عوامل جبرى گوناگونى قرار دارد ؛ بنابراين ، نوبتى به توصيه‌هاى اخلاقى نمىرسد !\r\n5 - و بالاخره گاه مىگويند : بناى اخلاق دينى روى اطاعت فرمان خدا به خاطر ترس يا طمع است ، و اينها جنبهء ضدّ اخلاقى دارد !\r\nاين سخنان ضدّ و نقيض ، از يك سو نشان مىدهد كه ارزيابى صحيحى دربارهء اصل مفهوم آزادى نشده و از سوى ديگر ، اخلاق دينى بويژه اخلاق اسلامى و پشتوانه‌هاى آن به خوبى مورد دقّت قرار نگرفته است .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nبه همين دليل ، بايد نخست به سراغ مسألهء آزادى برويم .\r\nچرا انسان آزادى را با تمام وجودش مىطلبد ؟ و چرا انسان بايد آزاد باشد ؟ اساساً آزادى چه نقشى در پرورش روح و جسم دارد ؟ و در يك كلمه « فلسفهء آزادى چيست » ؟\r\nپاسخ همهء اين سؤالات بطور خلاصه اين است كه : در درون وجود انسان ، استعدادها و شايستگيها و نيروهاى بالقوّه‌اى نهفته شده كه بدون آزادى هرگز شكوفا نمىشود ، به همان دليل كه انسان خواهان شكوفايى استعدادها و تكامل است خواهان آزادى كه وسيلهء نيل به آن است مىباشد .\r\nولى آيا اين آزادى كه باعث شكوفايى استعدادهاى خلّاق است آزادى بىقيد و شرط است يا آزادى هدايت شده و توأم با برنامه‌ريزى ؟\r\nاين مطلب را با ذكر يكى دو مثال مىتوان توضيح داد :\r\nباغبانى را فرض كنيد كه براى پرورش انواع گلها و ميوه‌ها دامن همّت به كمر زده است ، بذر افشانده ، نهال غرس كرده و درختان را به موقع آبيارى مىكند ، بديهى است اگر اين درخت در فضاى آزاد نباشد و از هوا و نور آفتاب و دانه‌هاى باران استفاده نكند و يا ريشه‌هاى آن در اعماق خاك آزادانه پيشرفت ننمايد و با سنگ و موانع ديگر رو به رو شود هرگز نه گلى نصيب باغبان مىشود و نه ميوه‌اى ؛ بنابراين ، آزادى ريشه‌ها و ساقه‌ها و شاخ و برگها براى شكوفا شدن استعدادهايشان ضرورى است .\r\nامّا گاه ممكن است اين درخت شاخه‌هاى اضافى نامناسبى پيدا كند ، و يا از مسير رشد واقعى منحرف و كج و معوج شود ، باغبان قيچى باغبانى را به دست مىگيرد و بدون هيچ ملاحظه و ترحّمى شاخه‌هاى اضافى را كه تنها فايده‌اش گرفتن نيروى درخت و تضعيف آن است قطع مىكند . هيچ كس نمىتواند به اين باغبان اعتراض كند كه چرا درخت را آزاد نگذاردى كه هرگونه مىخواهد شاخ و برگ بياورد .\r\nو نيز درخت كج و معوج را با چوب صاف و مستقيم محكم مىبندد تا صاف شود و هيچ آدم عاقلى نمىتواند به او ايراد بگيرد چرا درخت را در بند كردى و جلو او را گرفتى ؛ زيرا او در جواب مىگويد : درخت را بايد آزاد گذاشت تا ميوه‌هاى شيرين گلهاى زيبا دهد ، نه آزادى در طريق انحراف و به هدر دادن نيروها !\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nدر مورد انسان نيز همين‌طور است ، او داراى استعدادهاى فوق‌العاده مهمّى است كه اگر درست رهبرى شود ، به بالاترين درجات تكامل مادّى و معنوى مىرسد ، او آزاد است از استعدادهاى خلّاقش در اين راه استفاده كند ، ولى آزاد نيست كه آنها را به هدر دهد ، و در مسيرهاى كج و معوج نابود كند .\r\nآنها كه آزادى را به معنى عامّى كه شامل هرگونه بىبندوبارى مىشود تفسير كرده‌اند ، در حقيقت معنى آزادى را نفهميده‌اند ، آزادى يعنى آزاد بودن در بكارگيرى نيروها در مسيرهايى كه انسان را به هدفهاى والاترى ( خواه مادّى يا معنوى ) مىرساند .\r\nدر مثالى ديگر ، آزاد بودن عبور از جادّه‌هاى كوچك و بزرگ براى رسيدن به مقصدهاى معلوم ، هرگز مفهومش هرج‌ومرج در رانندگى و بىاعتنايى به تمام مقرّرات آن نيست .\r\nهيچ آدم عاقلى نمىگويد مقيّد بودن رانندگان به رعايت اين مقرّرات مانند توقّف پشت چراغ قرمز ، رعايت جادّه‌هاى يك طرفه ، عبور از دست راست و مانند اينها ، مخالف آزادى رانندگى است ، و موجب محدوديّت رانندگان است ، همه به چنين سخنى مىخندند و مىگويند آزادى بايد در چارچوب مقرّراتى باشد كه انسان را به مقصد برساند نه اين كه باعث اتلاف اموال و قتل و جرح نفوس و مانند آن شود و انسان هرگز به مقصد نرسد .\r\nاساساً بسيارى از اين آزاديهاى كاذب ، نوعى اسارت قطعى است .\r\nجوانى كه از آزادى خود سوء استفاده كرده و گرفتار موادّ مخدر و اعتيادهاى كشنده ديگر شده است ، در واقع اسير است و با اعمالش حكم اسارت خود را امضا مىكند .\r\nآزاديهاى توأم با رعايت موازين اخلاقى به انسان آزادى واقعى مىدهد و از اسارت او در چنگال هوى و هوسهاى كشنده رهايى مىبخشد و چه جالب است در اينجا كلام مولى على عليه السلام كه مىفرمايد : « انَّ تَقْوَىاللَّهِ مِفْتاحُ سَدادٍ ، وَذَخِيرَةُ مَعادٍ ، وَعِتْقٌ مِنْ كُلِّ مَلَكَةٍ ، وَنَجاةٌ مِنْ كُلِّ هَلَكَةٍ ؛ تقواى الهى كليد گشايش هر درى است و ذخيرهء رستاخيز و سبب\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nآزادى از هرگونه بردگى ( شيطان ) و نجات از هرگونه هلاكت ! » « 1 »\r\nاز تحليل فوق و مثالهاى بالا آزادى واقعى از آزاديهاى كاذب يا به تعبير صحيحتر اسارتهايى تحت نام آزادى ، شناخته مىشود ؛ و جلو سوءِ استفاده از اين مفهوم مقدّس را مىتوان گرفت ؛ و هيچ گاه كسى نمىتواند به بهانهء اين كه اخلاق ، انسان را محدود مىكند ، ارزشهاى اخلاقى را زير سؤال ببرد .\r\nهمچنين پاسخ كسانى كه مىگويند اخلاق غرائز را سركوب مىكند ، در حالى كه اگر اين غرائز لازم نبود خدا آن را خلق نمىكرد ، روشن مىشود .\r\nغرائز آدمى همچون دانه‌هاى حياتبخش باران است كه از آسمان نازل مىشود ، بىشك اگر لازم و مفيد نبود خدا آن را از آسمان نازل نمىكرد ، ولى اين به آن مفهوم نيست كه ما اجازه دهيم قطره‌هاى باران دست به دست هم دهند و سيلابى ويرانگر به وجود آورند ، بلكه عقل و درايت مىگويد بايد سدّى در مقابل آن كشيد و دريچه‌ها و كانالها و نهرهايى به وجود آورد و اين موهبت الهى را طبق برنامه و حساب به مزارع و باغها هدايت كرد غرائز آدمى نيز مانند اين دانه‌هاى حياتبخش باران است كه اگر تحت برنامه و كنترل در مسيرهاى سازنده درنيايد مبدّل به سيلابى ويرانگر مىشود كه همه چيز انسان را بر باد خواهد داد .\r\nاز آنچه در بالا آمد مىتوان اين نتيجه را به روشنى گرفت كه اخلاق نه انسان را محدود مىكند و نه مانع پرورش انسانها است و نه غرائز خداداد را سركوب مىنمايد ، بلكه كار اخلاق بهره‌گيرى از آزادى انسان در مسير سعادت و رهبرى غرائز براى رسيدن به كمال مطلوب است .\r\nبا توجّه به اين تفسير كه به نظر ما تفسير صحيح آزادى است پاسخ بسيارى از سخنان مخالفان اخلاق روشن مىشود و نيازى به توضيح نيست .\r\n* * *\r\n\r\n\r\n","description":"","footnote":"\r\n( 1 ) . نهج البلاغه ، خطبهء 230 .\r\n","page_name":" 94 ","page_number":94},
  {"content":"\r\n\r\n\r\nاعتقاد به جبر و مسائل ضدّ اخلاقى\r\nبىشك رابطهء بسيار نزديكى ميان اعتقاد به آزادى ارادهء انسان و « مسائل اخلاقى » وجود دارد ؛ زيرا همان گونه كه در گذشته نيز اشاره كرده‌ايم اگر اعتقاد به آزادى انسان نفى شود تمام مفاهيم اخلاقى فرو مىريزد و از كار مىافتد .\r\nبه همين دليل ، اديان الهى كه عهده‌دار تربيت نفوس و تهذيب اخلاقند سرسخت‌ترين مدافع آزادى بشرند ! ( دقّت كنيد )\r\nو نيز به همين دليل ، قرآن مجيد مملوّ از آياتى است كه آزادى ارادهء انسان را تثبيت نموده و جبر را نفى مىكند . اين آيات بالغ بر صدها آيه مىشود ، كه در مباحث جبر و اختيار به آن اشاره شده است . « 1 »\r\nاصولًا امر و نهى و هرگونه تكليف ديگر و دعوت به اطاعت و نهى از معصيت و ثواب و عقاب و حساب و جزا ، و دادگاه و اجراى حدود و مجازاتها و امور ديگرى مانند آن ، همه تأكيدهاى مكرّرى بر مسألهء آزادى ارادهء انسان است .\r\nو اگر آياتى در قرآن مىبينيم كه دستاويز طرفداران مكتب جبر شده دقيقاً ناشى از عدم توجّه به تفسير صحيح اين آيات است . چرا كه اين آيات ناظر به نفى تفويض است نه اثبات جبر ، و شاهد آن در خود قرآن بوضوح ديده مىشود كه شرح آن در منابعى كه قبلًا به آن اشاره شد آمده است و اينجا جاى آن بحث نيست .\r\nاعتقاد به جبر و سلب آزادى انسان مىتواند عامل مؤثّرى براى هرگونه بىبندوبارى اخلاقى بوده باشد ، چرا كه هر گنهكارى به بهانهء اين كه سرنوشت او از روز ازل بطور جبرى رقم زده شده و او نمىتواند آن سرنوشت را دگرگون سازد ، در منجلاب فساد و گناه غوطه‌ور مىگردد ، اتّفاقاً شواهد تاريخى نيز بر اين معنى داريم كه گناهكارانى به استناد همين مكتب ، خود را در ارتكاب گناه و اعمال ضدّ اخلاقى معذور مىدانستند ، و مىگفتند : « ما اگر خوب يا بديم از ناحيهء خود ما نيست ، باغبان ازل از روز نخست ما را چنين پرورش داده و در سرنوشت ما نوشته است ! نه نيكوكاران بايد افتخار به نيكى خود\r\n\r\n\r\n","description":"","footnote":"\r\n( 1 ) . به تفسير نمونه ( فهرست موضوعى ، صفحهء 99 ) و انوار الاصول ، جلد اوّل ، بحث جبر و اختيار مراجعه شود .\r\n","page_name":" 95 ","page_number":95},
  {"content":"\r\n\r\nكنند ، و نه بدكاران بايد مورد سرزنش و ملامت قرار گيرند ! »\r\nبه همين دليل ، پيامبران الهى ، و بيش از همه پيامبر اسلام صلى الله عليه و آله براى تحكيم مبانى اخلاق و تهذيب نفوس ، قبل از هر چيز آزادى ارادهء انسان را تثبيت مىكردند .\r\nبه هر حال ، بحث جبر و اختيار و مسائل ديگرى مانند قضا و قدر ، هدايت و ضلالت ، سعادت و شقاوت ، از ديدگاه قرآن ، بحث مستقل و مبسوطى است كه به خواست خدا در مباحث آيندهء تفسير موضوعى به سراغ آن خواهيم رفت . هدف در اينجا تنها اشاره‌اى به اين مسأله و تأثير آن در مسائل اخلاقى است نه ورود در اصل اين مسأله .\r\n* * * امّا كسانى كه اصل و اساس را لذّت مىشمرند و ارزش نهايى براى آن قائلند و اخلاق را از آن نظر كه مخالف اين معنى است نامناسب مىدانند و همچون « آريس تيپ » كه قبل از ميلاد مىزيسته مىگويند : « خير عبارت است از لذّت ، و شرّ چيزى جز الم نيست و هدف نهايى انسان در زندگى كام گرفتن از لذائذ جهان است ، و نبايد به نتايج نيك و بد آن فكر كرد ! » « 1 »\r\nآنها از اين نكته غافلند كه به فرض ما لذّت را منحصر در لذائذ مادّى بدانيم و از لذائذ معنوى كه به مراتب از لذّات مادّى روح‌پرورتر است صرف نظر كنيم ، رسيدن به لذّت مادّى نيز بدون رعايت اخلاق ممكن نيست ، چرا كه كام‌جويى و لذّت بىقيد و شرط ، رنج و الم بسيار دردناكى در پى دارد كه به خاطر آن هم كه باشد ، بايد از آن لذّت نقد كه رنجى عظيم‌تر در پى دارد ، صرف نظر كرد .\r\nاين سخن گرچه از دهان كسى خارج شده كه ظاهراً در رديف فلاسفهء پيشين است ولى به سخنان مبتلايان به موادّ مخدّر مىماند كه وقتى به آنها گفته شود ، لذّت امروز شما مايهء بدبختى عظيم و درد و رنج طاقت‌فرساى فردا است ، در جواب مىگويند : دم غنيمت است ، و امروز را درياب و فكر فردا مباش !\r\nولى فردا كه غول وحشتناك بيماريهاى جانكاه عصبى ، قلبى و مغزى ، كه ناشى از\r\n\r\n\r\n","description":"","footnote":"\r\n( 1 ) . علم اخلاق يا حكمت عملى ، صفحهء 243 .\r\n","page_name":" 96 ","page_number":96},
  {"content":"\r\n\r\nاعتياد است به او حمله‌ور مىشود ، بر منطق گذشته خويش مىخندد و تأسّف مىخورد ، ولى بدبختانه غالباً راهى براى بازگشت وجود ندارد .\r\nتوصيه‌هاى اخلاقى در مورد رعايت عفّت ، امانت ، راستى ، و صداقت و جوانمردى و فتوّت ، همه از اين قبيل است . جامعه‌اى كه نادرستى و خيانت در آن رايج مىشود ، چه لذّتى از زندگى نصيب مردم آن جامعه خواهد شد !\r\nمردمى كه بخل سراسر وجودشان را گرفته ، و همه چيز را براى لذّت شخصى خود مىطلبند در برابر هجوم مشكلات ، سخت آسيب‌پذيرند ، چرا كه هر فردى در آن جامعه تنها است و ايستادن افراد تنها در مقابل مشكلات ، بسيار مشكل است در حالى كه اگر روح همبستگى و سخاوت و فتوّت در ميان آنها حاكم باشد ، هر فردى به زمين مىافتد ، ديگران به يارى او مىشتابند و در چنين جامعه‌اى هيچ كس خود را تنها نمىبيند ، و در برابر هجوم مشكلات زانو نمىزند .\r\nاين همان چيزى است كه سابقاً بطور مشروح و با اتّكا به آيات قرآن مجيد به آن اشاره كرديم كه رعايت اصول اخلاقى هميشه داراى دو بعد است يك بعد معنوى و يك بعد مادّى ، و اگر از بعد معنوى آن فرضاً صرف نظر كنيم بُعد مادّى آن چنان گسترده است كه سزاوار است به همهء اصول اخلاقى پايبند باشيم تا در اين دنيا نيز بهشتى بسازيم كه همه در آن غرق لذّت باشند و از جهنّم سوزانى كه زاييده مفاسد اخلاقى است بر كنار بمانيم .\r\n* * * سرانجام به سراغ سخن كسانى مىرويم كه مىگويند اخلاق دينى روى اطاعت فرمان خدا ، به خاطر ترس يا طمع است ، و اينها جنبهء ضدّ اخلاقى دارند ! « 1 »\r\nاين سخن نيز از دو جهت ، قابل نقد است :\r\nنخست اين كه : تعبير به طمع و ترس ، تعبير نادرستى است ، صحيح اين است گفته شود كه گروهى از پيروان اديان به خاطر سعادتمند شدن در جهان ديگر و رهايى از مجازاتهايى كه ناشى از عدل الهى است به سراغ ارزشهاى والاى اخلاقى مىروند ، اين\r\n\r\n\r\n","description":"","footnote":"\r\n( 1 ) . به كتاب تجديد حيات معنوى جامعه ، صفحهء 169 مراجعه شود .\r\n","page_name":" 97 ","page_number":97},
  {"content":"\r\n\r\nهرگز ضدّ اخلاق نيست ، چرا كه كام‌جويىهاى زندگى فانى را فداى زندگى باقى كرده و منابع كوچكترى را فداى مواهب بزرگترى نموده است .\r\nآيا اگر كسى به خاطر پرهيز از رسواييهاى ناشى از خيانت و دروغ از اين دو كار پرهيز كند ، عملى ضدّ اخلاقى انجام داده ، و يا اگر كسى به خاطر حفظ سلامت خويش ، لب به مشروبات الكى تر نكند و سراغ موادّ مخدّر نرود ، عملش ضدّ اخلاق است ، همچنين اگر كسى در برخورد با مردم نهايت ادب و تواضع و محبّت را داشته باشد ، تا مردم از او فرار نكنند و در زندگى تنها نماند ، آيا عملى ضدّ اخلاقى انجام داده ؟\r\nكوتاه سخن اين كه ، هر كار اخلاقى ممكن است آثار و منافع مادّى نيز داشته باشد ، توجّه به آن آثار نبايد طمع ناميده شود ، و پرهيز از اثرات زيانبار اعمال ضدّ اخلاقى نبايد به عنوان ترس و جبن كه يك امر غير اخلاقى است تلقّى شود .\r\n* * *\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nفصل پنجم : اصول مسائل اخلاقى در قرآن\r\nقبل از ورود در اين بحث لازم است يك نگاه اجمالى به اصول مسائل اخلاقى در مكتبهاى ديگر بيندازيم .\r\n1 - گروهى از فلاسفهء قديم كه از بنيانگذاران علم اخلاق محسوب مىشوند ، براى اخلاق اصول چهارگانه قائل بودند ؛ و به تعبير ديگر ، فضائل اخلاقى را در چهار اصل خلاصه كرده‌اند :\r\n1 - حكمت\r\n2 - عفّت\r\n3 - شجاعت\r\n4 - عدالت\r\nو گاه خداپرستى را هم به آن ضميمه كرده و آن را به پنج اصل رسانده‌اند .\r\nبنيانگذار اين مكتب را « سقراط » مىتوان شمرد ؛ او معتقد بود :\r\n« نيكوكارى ( و اخلاق ) بسته به تشخيص نيك و بد ( يعنى دانائى ) است ، و فضيلت بطور مطلق جز دانش و حكمت چيزى نيست ؛ امّا دانش چون در مورد ترس و بىباكى ، يعنى آگاهى بر اين كه از چه چيز بايد ترسيد ، و از چه چيز بايد نترسيد ملاحظه شود ، « شجاعت » است ، و هرگاه دربارهء تمنّاهاى نفسانى به كار رود « عفّت » خوانده مىشود ، و هرگاه علم به قواعدى كه حاكم بر روابط مردم نسبت به يكديگر است منظور گردد\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n« عدالت » است ، و اگر وظائف انسان نسبت به خالق در نظر گرفته شود « ديندارى و خداپرستى » است . اين فضائل پنجگانه ، يعنى حكمت ، شجاعت ، عفّت ، عدالت و خداپرستى ، اصول نخستينِ اخلاق سقراطى است . » « 1 »\r\nبسيارى از دانشمندان اسلام كه دربارهء علم اخلاق كتاب نوشته يا بحثهايى داشته‌اند ، اين اصول چهارگانه يا پنجگانه را پذيرفته و دقّتهاى بيشترى روى آن به عمل آورده ، و پايه‌هاى محكمترى براى آن چيده‌اند ، و آن را مبناى نگرشهاى اخلاقى خود در همهء زمينه‌ها قرار داده‌اند .\r\nآنها در نگرش تازهء خود به اين اصول مىگويند :\r\nنفس و روح انسان داراى سه قوّه است :\r\n1 - قوّهء « ادراك » و تشخيص حقايق\r\n2 - جاذبه يا نيروى جلب منافع و به تعبير ديگر « شهوت » ( البتّه نه شهوت جنسى فقط ، بلكه هرگونه خواسته‌اى به معنى وسيع كلمه ) .\r\n3 - نيروى دافعه و به تعبير ديگر « غضب » .\r\nسپس اعتدال هر يك از سه قوّه را يكى از فضائل اخلاقى دانسته‌اند كه به ترتيب « حكمت » و « عفّت » و « شجاعت » ناميده‌اند .\r\nسپس افزوده‌اند : هرگاه نيروى شهوت و غضب در اختيار قوّهء ادراك و تميز نيك و بد قرار گيرد ، « عدالت » حاصل مىشود كه اصل چهارم است .\r\nبه تعبير ديگر ، تعادل هريك از قواى سه گانهء مزبور به تنهائى فضيلتى است كه حكمت و عفّت و شجاعت نام دارد ، و تركيب آنها با يكديگر ، يعنى تبعيّت شهوت و غضب از نيروى ادراك ، فضيلت ديگرى محسوب مىشود كه عدالت نام دارد ؛ چرا كه بسيار مىشود ، انسان ، شجاعت كه حدّ اعتدال نيروى غضب است دارد ولى آن را بجا مصرف نمىكند ( مثل اين‌كه آن را در جنگهاى بيهوده و بىهدف به كار مىگيرد ، در اينجا شجاعت وجود دارد ولى عدالت نيست ، امّا اگر اين صفت فضيلت ( شجاعت ) در راه يك هدف\r\n\r\n\r\n","description":"","footnote":"\r\n( 1 ) . سير حكمت در اروپا ، ج 1 ، ص 18 ( با كمى تلخيص ) .\r\n","page_name":" 100 ","page_number":100},
  {"content":"\r\n\r\nعالى و عقلانى به كار گرفته شود ، يعنى با حكمت آميخته گردد ، عدالت به وجود مىآيد .\r\nبه اين ترتيب ، اين گروه از دانشمندان اسلام ، تمام فضائل و صفات برجستهء انسانى را زير پوشش يكى از اين چهار اصل قرار داده‌اند ، و عقيده دارند فضيلتى نيست جز اين كه تحت يكى از اين چهار عنوان جاى مىگيرد ؛ و به عكس ، رذائل همواره در طرف افراط و تفريط يكى از اين چهار فضيلت است .\r\nبراى توضيح بيشتر دربارهء اين مكتب اخلاقى به كتاب « احياء العلوم » و « محجّة البيضاء » و ساير كتب معروف اخلاقى مراجعه شود . « 1 »\r\n\r\nنقد و بررسى\r\nتقسيم فضائل به چهار شاخهء اصلى كه در تحليل بالا آمده بر خلاف آنچه در ابتدا به نظر مىرسد ، ريشهء اسلامى مسلّمى ندارد ؛ بلكه نتيجهء تحليلهايى است كه دانشمندان اسلام از كلمات حكماى يونان گرفته و آن را تكميل كرده‌اند ، هر چند در بعضى از روايات مرسله اشاره‌اى به آن ديده مىشود .\r\nدر روايتى كه به على عليه السلام نسبت داده شده است چنين مىخوانيم :\r\n« الْفَضائِلُ ارْبَعَةُ اجْناسٍ : احَدُها الْحِكْمَةُ وَقِوامُها فِى الْفِكْرَةِ ، وَالثَّانى الْعِفَّةُ وَقِوامُها فِىالشَّهْوَةِ ، وَالثَّالِثُ الْقُوَّةُ وَقِوامُها فِىالْغَضَبِ ، وَالرَّابِعُ الْعَدْلُ وَقِوامُهُ فىاعْتِدالِ قُوى النَّفْسِ ؛ فضائل چهار نوع است : يكى از آنها حكمت است كه ريشهء آن در تفكّر مىباشد ، دومى عفّت است كه اساس آن شهوت است ، سومى قوّت است و اساس آن در غضب است ، و چهارمى عدالت است و ريشهء آن در اعتدال قواى نفسانيّه مىباشد . » « 2 »\r\nاين حديث گرچه هماهنگى كامل با تقسيمات چهارگانهء علماى اخلاق ندارد ، ولى نزديك به آن مىباشد ؛ و همان گونه كه در بالا آمد حديث ، مرسل است و از نظر سند خالى از اشكال نيست .\r\n* * *\r\n\r\n\r\n","description":"","footnote":"\r\n( 1 ) . المحجّة البيضاء ، جلد 5 ، ص 96 و 97 .\r\n( 2 ) . بحار الانوار ، جلد 75 ، ص 81 ، حديث 68 .\r\n","page_name":" 101 ","page_number":101},
  {"content":"\r\n\r\nبه هر حال ، آنچه به علماى اخلاق يا حكماى يونان در اين تقسيم چهارگانه ايراد مىشود ، جهات زير است :\r\n1 - پاره‌اى از ملكات اخلاقى را - كه به يقين جزء فضائل است - به زحمت مىتوان در اين چهار اصل جاى داد ؛ مثلًا ، « حسن ظن يا خوشبينى » يكى از فضائل است و نقطهء مقابل آن « بدبينى و بدگمانى و سوءظن » است ، اگر بنا باشد در شاخه‌هاى بالا جا بگيرد ، بايد در شاخهء حكمت واقع شود ، در حالى كه حسن ظن را نمىتوان جزء حكمت شمرد ؛ زيرا خوشبينى و حسن ظن با تشخيص صحيح نسبت به واقعيّات « دوتا است » بلكه گاه به روشنى از آن جدا مىشود ، به اين معنى كه قرائن ظنّى بر صدور گناه و خطا از كسى آشكار باشد ولى به حسن ظن و خوشبينى آنها را ناديده مىگيرد .\r\nهمچنين صبر در برابر مصائب و شكر در مقابل نعمتها ، بىشك از فضائل است ؛ در حالى كه نه مىتوان آنها را در قوّهء تشخيص و ادراك جاى داد ، و نه در مسألهء جذب منافع يا دفع مضار ، بخصوص اگر شخص صابر و شاكر براى ارزش ذاتى اين صفات پايبند به آن باشد ، نه براى منافعى كه در آينده از آنها عايد مىشود .\r\nو نيز شايد كم نباشد صفات ديگرى كه جزء فضائل است و به زحمت مىتوان آنها را در آن شاخه‌هاى چهارگانه قرار داد .\r\n2 - « حكمت » را جزء اصول فضائل اخلاقى و افراط و تفريط در آن را جزء رذائل اخلاقى شمرده‌اند ، در حالى كه حكمت ، بازگشت به تشخيص واقعيّتها مىكند و اخلاق مربوط به عواطف و غرائز و ملكات نفس است نه ادراكات عقل ، و لذا هرگز در مورد افراد خوش فكر تعبير به حسن اخلاق نمىشود .\r\nاخلاق مىتواند ابزارى براى عقل بوده باشد ولى عقل و درك خوب جزء اخلاق نيست ؛ يا به تعبير ديگر ، عقل و قوّهء ادراك راهنماى عواطف و غرائز انسان است ، و به آنها شكل مىدهد و اخلاق كيفيّتهايى است كه بر اين غرائز و اميال عارض مىگردد .\r\n3 - اصرار بر اين كه هميشه فضائل اخلاقى ، حدّ وسط در ميان افراط و تفريط است نيز\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nصحيح به نظر نمىرسد ، هرچند غالباً چنين است ، زيرا مواردى پيدا مىكنيم كه افراطى براى آن وجود ندارد ؛ مثلًا ، قوّهء عقليّه هر چه بيشتر باشد بهتر است ، و افراطى براى آن تصوّر نمىشود ؛ و اين كه « جربزه » را افراط در قوّهء عقليّه گرفته‌اند صحيح نيست ، زيرا « جربزه » از كثرت فهم و هوش ناشى نمىشود ، بلكه نوعى كج‌روى و انحراف و اشتباه در مسائل به خاطر عجله در قضاوت يا مانند آن است .\r\nپيامبر اسلام صلى الله عليه و آله از نظر قدرت عقل و فكر به قدرى بالا بود كه از ايشان تعبير به عقل كل مىشود ، آيا اين بر خلاف فضيلت است !\r\nدرست است كه عقل و هوش فراوان گاه سبب درد و رنجهايى مىشود كه افراد بى خبر و غافل و ناآگاه از آن آسوده‌اند ولى به هر حال جزء فضائل محسوب مىشود .\r\nهمچنين « عدالت » را جزء فضائل اخلاقى شمردند و افراط و تفريط آن را « ظلم » و انظلام ( پذيرش ظلم ) مىدانند در حالى كه قبول ظلم و تن در دادن به آن هرگز افراط در عدالت نيست ، و از مقولهء ديگرى محسوب مىشود .\r\nبنابراين ، مسألهء حدّ وسط بودن صفات فضيلت در برابر افراط و تفريطهاى صفات رذيلت گرچه در غالب موارد قابل قبول است ، امّا هرگز نمىتوان آن را يك حكم عام شمرد ، و آن را به عنوان يك اصل اساسى در بحثهاى اخلاقى پذيرفت .\r\nنتيجه : اصول چهارگانه‌اى كه قدماء براى اخلاق شمرده‌اند و در واقع تكميلى است بر آنچه فلاسفهء يونان قديم داشته‌اند ، نمىتواند به عنوان يك الگوى جامع براى تقسيم صفات اخلاقى شمرده شود ، هر چند نسبت به بسيارى از مسائل اخلاقى صادق است .\r\n* * * \r\nبازگشت به اصول اخلاقى در قرآن\r\nاكنون به بررسى اصول اخلاقى در قرآن باز مىگرديم . مىدانيم قرآن مجيد به صورت يك كتاب كلاسيك تنظيم نشده كه فصول و ابواب و مباحثى به شكل اين گونه كتابها داشته باشد ، بلكه مجموعه‌اى از وحى آسمانى است كه به تدريج و بر حسب نيازها و ضرورتها نازل شده است ، ولى مىتوان آن را با استفاده از روش تفسير موضوعى در\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nچنين قالبهايى ريخت .\r\nاز تقسيم‌هايى كه از مجموع آيات قرآن استفاده مىشود اين است كه اصول اخلاق را مىتوان در چهار بخش خلاصه كرد :\r\n1 - مسائل اخلاقى در ارتباط با خالق\r\n2 - مسائل اخلاقى در ارتباط با خلق\r\n3 - مسائل اخلاقى در ارتباط با خويشتن\r\n4 - مسائل اخلاقى در ارتباط با جهان آفرينش و طبيعت\r\nمسألهء شكرگزارى ( شكر منعم ) و خضوع در مقابل خداوند و رضا و تسليم در برابر فرمان او و مانند اينها ، جزء گروه اوّل است .\r\nتواضع و فروتنى ، ايثار و فداكارى ، محبّت و حسن خلق ، همدردى و همدلى و مانند آن ، از گروه دوم مىباشد .\r\nپاكسازى قلب از هرگونه ناپاكى و آلودگى ، و مدارا با خويشتن در برابر تحميل و فشار بر خود و امثال آن ، از گروه سوم است .\r\nعدم اسراف و تبذير و تخريب مواهب الهى و مانند آن ، از گروه چهارم است .\r\nهمهء اين اصول چهارگانه ، شاخه‌هايى در قرآن مجيد دارد كه در بحثهاى موضوعى آينده در تك‌تك مباحث اخلاقى به آن اشاره خواهد شد .\r\nالبتّه اين شعب چهارگانه با شعب چهارگانه‌اى كه در كتاب « اسفار » فيلسوف معروف « ملّا صدرا شيرازى » و پيروان مكتب او آمده است ، متفاوت است . آنها مطابق روش معروف خود كه انسان را در مسير سعادت به مسافرى تشبيه مىكنند و مسائل خودسازى را به سير و سلوك تعبير مىنمايند ، براى انسان چهار سفر قائل شده‌اند :\r\nاو مىگويد سالكان از عرفا و اولياء اللَّه چهار سفر دارند :\r\n1 - سفر از خلق به سوى حق ( السّفر من الخلق الى الحقّ )\r\n2 - سفر به حق در حق ( السّفر بالحقّ فى الحقّ )\r\n3 - سفر از حق به سوى خلق به وسيلهء حق ( السّفر من الحقّ الى الخلق بالحقّ )\r\n4 - سفر به حق در خلق ( السّفر بالحقّ فى الخلق )\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nناگفته پيداست كه اين سفرهاى اربعه يا مراحل چهارگانه خودسازى و سير و سلوك الى اللّه ، راه ديگرى را مىپيمايد ، هر چند شباهتهايى در پاره‌اى از قسمتها ميان آن و شاخه‌هاى چهارگانهء اخلاق كه در سابق به آن اشاره كرديم وجود دارد .\r\nدر قرآن مجيد مجموعهء آياتى وجود دارد كه به نظر مىرسد اصول كلّى اخلاق در آن ترسيم شده است .\r\nاز جمله ، مجموعهء آيات سورهء لقمان است ، كه از اين آيه شروع مىشود :\r\n« وَلَقَدْ آتَيْنا لُقْمانَ الْحِكْمَةَ انِ اشْكُرْلِلَّهِ ؛ ما به لقمان حكمت بخشيديم ( و به او الهام كرديم ) شكر خدا را به جاى آور ! » ( سورهء لقمان ، آيهء 12 )\r\nدر زمينهء معارف و عقائد ، نخست سخن از شكر منعم مىگويد ، و مىدانيم مسألهء شكر منعم ، نخستين گام در طريق شناخت خداست ؛ و به تعبير ديگر - همان گونه كه علماى علم عقائد و كلام تصريح كرده‌اند - انگيزهء حركت به سوى شناخت خداوند همان مسألهء شكر نعمت است ؛ چرا كه انسان ، هنگامى كه چشم باز مىكند خود را غرق نعمتهاى فراوانى مىبيند ، و بلافاصله وجدان او وى را به شناخت بخشندهء نعمت دعوت مىكند ، و اين آغاز راه براى معرفة اللَّه است .\r\nسپس به سراغ مسألهء توحيد مىرود ، و با صراحت مىگويد : « لاتُشْرِكْ بِاللَّهِ انَّ الشِّرْكَ لَظُلْمٌ عَظيِمٌ ؛ چيزى را همتاى خدا قرار نده كه شرك ظلم عظيمى است ! »\r\nو در مرحلهء ديگر ، سخن از معاد مىگويد كه دومين پايهء مهمّ معارف دينى است ؛ مىگويد : « يابُنَىَّ انَّها انْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِى صَخْرَةٍ اوْ فِى السَّمواتِ اوْ فِى الْارْضِ يَأْتِ بِها اللَّهُ ؛ پسرم ! اگر به اندازهء سنگينى دانهء خردلى ( عمل نيك يا بد ) باشد و در دل سنگى يا گوشه‌اى از آسمانها و زمين قرار گيرد ، خداوند آن را ( در قيامت براى حساب ) حاضر مىسازد ! » ( سورهء لقمان ، آيهء 16 )\r\nسپس به اصول اساسى اخلاق و حكمت عملى پرداخته و به امور زير اشاره مىكند :\r\n1 - مسألهء احترام نسبت به پدر و مادر ، و شكرگزارى از آنها به دنبال شكر پروردگار ( وَوَصَّيْنا اْلِانْسانَ بِوالِدَيْهِ . . . . انِ اشْكُرْلى وَلِوالِدَيْكَ )\r\n( سورهء لقمان ، آيهء 14 )\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n2 - اهميّت دادن به نماز و رابطه با پروردگار و نيايش و خضوع در برابر او ( اقِمِ الصَّلوةَ ) ( سورهء لقمان ، آيهء 17 )\r\n3 - امر به معروف و نهى از منكر ( وَاْمُرْ بِالْمَعْرُوفِ وَانْهَ عَنِ الْمُنْكَرِ ) ( سورهء لقمان ، آيهء 17 )\r\n4 - صبر و شكيبايى در مقابل حوادث تلخ زندگى ( وَاصْبِرْ عَلى ما اصابَكَ ) ( سورهء لقمان ، آيهء 17 )\r\n5 - حسن خلق در برابر مردم ( وَلاتُصَعِّرْ خَدَّكَ لِلنَّاسِ ) ( سورهء لقمان ، آيهء 18 )\r\n6 - تواضع و فروتنى و ترك تكبّر در برابر خدا و خلق ( وَلاتَمْشِ فِى الْارْضِ مَرَحاً انَّ اللَّهَ لايُحِبُّ كُلَّ مُخْتالٍ فَخُورٍ ) ( سورهء لقمان ، آيهء 18 )\r\n7 - ميانه‌روى و اعتدال در راه رفتن و سخن گفتن ( و همه چيز ) ( وَاقْصِدْ فِى مَشْيِكَ وَاغْضُضْ مِنْ صَوْتِكَ ) ( سورهء لقمان ، آيهء 19 )\r\nبه اين ترتيب ، مشاهده مىكنيم كه قسمت عمده‌اى از فضائل اخلاقى ، به عنوان حكمت لقمان در آيات منعكس است كه شامل شكر و صبر و حسن خلق و تواضع و ميانه‌روى و دعوت به نيكيها و مبارزه با بديها مىشود ، كه ضمن هفت آيه توضيح داده شده است . ( آيهء 13 تا 19 )\r\nدر آيات سه گانهء سورهء انعام كه از آيهء 151 شروع و به 153 ختم مىشود ، ده فرمان مهم بيان شده است ، كه قسمت مهمّى از اصول اخلاقى را در برگرفته از جمله : ترك ظلم و ستم ، نسبت به فرزندان ، ايتام ، عموم مردم ؛ و رعايت عدالت در برابر هر كس ، و ترك جانبدارى تعصّب‌آلود از نزديكان و بستگان و دوستان در برابر نقض اصول عدالت ، و نيز پرهيز از زشتكاريهاى ظاهر و باطن و همچنين حق‌شناسى در برابر پدر و مادر ، و پرهيز از آنچه موجب تفرقه مىشود ، و نيز اجتناب از هرگونه شرك . « 1 »\r\n* * *\r\n\r\n\r\n","description":"","footnote":"\r\n( 1 ) . براى توضيح بيشتر اين فرمانهاى دهگانه كه در آيات سه گانهء فوق آمده است ، در تفسير نمونه ، ذيل همين سه آيه ، جلد ششم ، صفحهء 28 به بعد مراجعه فرماييد .\r\n","page_name":" 106 ","page_number":106},
  {"content":"\r\n\r\n\r\nاصول اخلاق اسلامى در روايات\r\nدر روايات اسلامى نيز احاديثى كه بيانگر اصول اخلاقى حسنه و سيّئه است ديده مىشود كه روش مخصوص به خود را تعقيب مىكند ، نه روشى را كه حكماى يونان داشته‌اند ، از جمله :\r\n1 - در حديث معروفى كه در كتاب « اصول كافى » از امام صادق عليه السلام نقل شده است چنين مىخوانيم كه : يكى از ياران آن حضرت به نام « سماعة بن مهران » مىگويد : با گروهى از اصحاب آن حضرت در خدمتش بوديم كه سخن از عقل و جهل به ميان آمد ، فرمود : « لشكريان عقل و جهل را بشناسيد تا هدايت شويد » ، من گفتم فدايت شوم ، تا شما شرح ندهيد ما آگاه نخواهيم شد ، امام فرمود : « خداوند در آغاز ، عقل را آفريد . . . سپس جهل را ( عقل از در اطاعت در آمد و جهل طريق معصيت را پوييد ) خداوند هفتاد و پنج لشكر به عقل داد و هفتاد و پنج لشكر كه ضدّ آن بود به جهل . »\r\nسپس امام ، هفتاد و پنج لشكر « 1 » عقل و جهل را به شرح زير بيان فرمود :\r\nالْخَيْرُوَ هُوَ وَزِيْرُ الْعَقْلِ ؛ نيكى وزير عقل است\r\nوَجَعَلَ ضِدَّهُ الَشَّرَّ وَهُوَ وَزِيُر الْجَهْلِ ؛ و ضدّ آن بدى است كه وزير جهل است\r\nوَالْايمانُ وَضِدُّهُ الْكُفْرُ ؛ و ايمان و ضدّش كفر\r\nوَالتَّصْدِيْقُ وَضِدُّهُ الُجُمُودُ ؛ و تصديق ( ايمان به آيات الهى و انبياء ) و ضدّش انكار\r\nوَالرَّجاءُ وَضِدُّهُ الْقُنُوطُ ؛ اميد و ضدّش نوميدى\r\nوَالْعَدْلُ وَضِدُّهُ الجَوْرُ ؛ و عدالت و ضدّش ستم\r\nوَالرِّضاءُ وَضِدُّهُ السَّخَطُ ؛ رضا و خشنودى و ضدّش خشم و نارضايى\r\nوَالشُّكْرُ وَضِدُّهُ الْكُفْرانُ ؛ شكرگزارى و ضدّش كفران\r\nوَالطَّمَعُ وَضِدُّهُ الْيَأْسُ ؛ طمع ( به آنچه در دست مردم است ) و ضدّش نوميدى ( از آنها )\r\n\r\n\r\n","description":"","footnote":"\r\n( 1 ) . توجّه داشته باشيد كه تعداد امورى كه در اين روايت آمده 78 موضوع است ولى با توجّه به اين كه خير و شرّ موضوع مستقلّى در برابر امور ديگر نيست ، بلكه جامع در ميان آنها است ؛ به علاوه ايمان و كفر و تصديق و تكذيب مربوط به اصول عقائد است ، اين سه مورد از مجموعه جدا مىشود و باقيمانده همان هفتاد و پنج موضوع خواهد بود .\r\n","page_name":" 107 ","page_number":107},
  {"content":"\r\n\r\nوَالتَّوَكُّلُ وَضِدُّهُ الْحِرْصُ ؛ توكّل و ضدّش حرص\r\nوَالرَّأْفَةُ وَضِدُّهُ الْقَسْوَةُ ؛ رأفت و ضدّش سنگدلى\r\nوَالرَّحْمَةُ وَضِدُّها الْغَضَبُ ؛ رحمت و ضدّش غضب\r\nوَالْعِلْمُ وَضِدُّهُ الْجَهْلُ ؛ علم و ضدّش جهل\r\nوَالْفَهْمُ وَضِدُّهُ الْحُمْقُ ؛ فهم و ضدّش حماقت\r\nوَالْعِفَّةُ وَضِدُّهُ التَّهْتُّكُ ؛ عفّت و ضدّش پرده‌درى\r\nوَالزُّهْدُ وَضِدُّهُ الرَّغْبَةُ ؛ زهد و ضدّش دنياپرستى\r\nوَالَرِّفْقُ وَضِدُّهُ الْخُرْقُ ؛ مدارا و ضدّش خشونت\r\nوَالرَّهْبَةُ وَضِدُّهُ الْجُرْأَةُ ؛ خدا ترسى و ضدّش بىباكى و جسارت\r\nوَالتَّواضُعُ وَضِدُّهُ الْكِبْرُ ؛ تواضع و ضدّش تكبّر\r\nوَالتُّؤدَةُ وَضِدُّها التَّسَرُّعُ ؛ متانت و آرامش و ضدّش شتابزدگى\r\nوَالْحِلْمُ وَضِدُّهُ السَّفَهُ ؛ بردبارى و ضدّش سفاهت و نابردبارى\r\nوَالصَّمْتُ وَضِدُّهُ الْهَذَرُ ؛ خاموشى و ضدّش بيهوده‌گويى\r\nوَالْاسْتِسْلامُ وَضِدُّهُ الْاسْتِكْبارُ ؛ تسليم ( در برابر حق ) و ضدّش استكبار\r\nوَالتَّسْليمُ وَضِدُّهُ الشَّكُّ ؛ تسليم ( در برابر عقائد الهى ) و ضدّش شكّ\r\nوَالصَّبْرُ وَضِدُّهُ الْجَزَعُ ؛ صبر و ضدش بىتابى\r\nوَالصَّفْحُ وَضِدُّهُ الْانْتِقامُ ؛ گذشت و ضدّش انتقام\r\nوَالْغِنى وَضِدُّهُ الْفَقْرُ ؛ بىنيازى و ضدّش فقر\r\nوَالتَّذَكُّرُ وَضِدُّهُ السَّهْوُ ؛ توجّه و ضدّش غفلت\r\nوَالْحِفْظُ وَضِدُّهُ النِّسْيانُ ؛ حفظ و ضدّش فراموشكارى\r\nوَالتَعَطُّفُ وَضِدُّهُ الْقَطِيْعَةُ ؛ محبّت و پيوند و ضدّش قطع رابطه\r\nوَالقُنُوُعُ وَضِدُّهُ الْحِرْصُ ؛ قناعت و ضدّش حرص\r\nوَالْمُؤاساةُ وَضِدُّها الْمَنْعُ ؛ مواسات و ضدش منع\r\nوَالْمَوَدَّةُ وَضِدُّها الْعَداوَةُ ؛ دوستى و ضدّش عداوت\r\nوَالْوَفاءُ وَضِدُّهُ الْغَدْرُ ؛ وفا و ضدّش پيمان شكنى\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nوَالطَّاعَةُ وَضِدُّهَا الْمَعْصِيَةُ ؛ اطاعت و ضدّش معصيت\r\nوَالْخُضُوعُ وَضِدُّهُ التَّطاوُلُ ؛ خضوع و ضدّش برترىجويى\r\nوَالسَّلامَةُ وَضِدُّهَا الْبَلاءُ ؛ سلامت و ضدّش بلا\r\nوَالحُبُّ وَضِدُّهُ الْبُغْضُ ؛ محبّت و ضدّش كينه‌توزى\r\nوَالصِّدْقُ وَضِدُّهُ الكِذْبُ ؛ راستى و ضدّش دروغگويى\r\nوَالْحَقُّ وَضِدُّهُ الْباطِلُ ؛ حق و ضدّش باطل\r\nوَالْامانَةُ وَضِدُّهَا الْخِيانَةُ ؛ امانت و ضدّش خيانت\r\nوَالْاخِلاصُ وَضِدُّهُ الشَّوْبُ ؛ خلوص و ضدّش آلودگى نيّت\r\nوَالشَّهامَةُ وَضِدُّهَا الْبِلادَةُ ؛ شهامت و ضدّش خمودى\r\nوَالْفَهْمُ وَضِدُّهُ الْغَباوَةُ ؛ فهم و ضدّش كودنى\r\nوَالْمَعْرِفَةُ وَضِدُّهَا الْانْكارُ ؛ معرفت و ضدّش عدم عرفان\r\nوَالْمُداراةُ وَضِدُّهَا الْمُكاشَفَةُ ؛ مدارا و ضدّش پرده‌درى\r\nوَسَلامَةُ الْغَيْبِ وَضِدُّهَا الْمُماكَرَةُ ؛ حفظ الغيب و ضدّش توطئه‌گرى\r\nوَالْكِتْمانُ وَضِدُّهُ الْافْشاءُ ؛ كتمان ( اسرار مردم ) و ضدّش افشاگرى\r\nوَالصَّلاةُ و ضِدُّهَا الْاضاعَةُ ؛ نماز و ضدّش بىنمازى\r\nوَ الصَّوْمُ و ضِدُّهُ الْافْطارُ ؛ روزه و ضدّش افطار\r\nوَالْجِهادُ وَضِدُّهُ الْنُّكُولُ ؛ جهاد و ضدّش خوددارى از جهاد\r\nوَالْحَجُّ وَضِدُّهُ نَبْذُ الْمِيْثاقِ ؛ حج و ضدّش پيمان شكنى خدا\r\nوَصَوْنُ الْحَدِيْثِ وَضِدُّهُ النَّمِيْمَةُ ؛ نگهدارى سخنان و ضدّش سخن‌چينى\r\nوَبِرُّالْوالِدَيْنِ وَضِدُّهُ الْعُقُوقُ ؛ نيكى به پدر و مادر و ضدّش مخالفت و آزار\r\nوَالْحَقيقَةُ وَضِدُّهَا الرِّياءُ ؛ حق‌جويى و ضدّش رياكارى\r\nوَالْمَعُروفُ وَضِدُّهُ الْمُنْكَرُ ؛ معروف و ضدّش منكر\r\nوَالسِّتْرُوَ ضِدُّهُ التَّبَرُّجُ ؛ پوشيدگى و ضدّش نمايش زينت\r\nوَالتَّقِيَّةُ وَضِدُّهَا الْاذاعَةُ ؛ تقيّه و ضدّش افشاى اسرار\r\nوَالْانْصافُ وَضِدُّهُ الْحَمِيَّةُ ؛ انصاف و ضدّش تعصّب\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nوَالتَّهْيِئَةُ وَضِدُّها الْبَغْىُ ؛ مصالحه و ضدّش كارشكنى\r\nوَالنَّظافَةُ وَضِدُّهَا الْقَذَرُ ؛ نظافت و ضدّش كثافت\r\nوَالْحَياءُ وَضِدُّهَا الْجَلْعُ ؛ حيا و ضدّش بىحيايى\r\nوَالْقَصْدُ وَضِدُّهُ الْعُدْوانُ ؛ ميانه‌روى و اعتدال و ضدّش تجاوز\r\nوَالرّاحَةُ وَضِدُّهَا التَّعَبُ ؛ راحت و ضدّش رنج\r\nوَالسُّهُولَةُ وَضِدُّهَا الصُّعُوْبَةُ ؛ سهولت و ضدّش سختگيرى\r\nوَالْبَرَكَةُ وَضِدُّهَا الْمَحْقُ ؛ بركت و ضدّش نقصان\r\nوَالْعافِيَةُ وَضِدُّهَا الْبَلاءُ ؛ تندرستى و ضدّش بيمارى\r\nوَالْقَوامُ وَضِدُّهَا الْمُكاثَرةُ ؛ اعتدال و ضدّش فزون طلبى\r\nوَالْحِكْمَةُ وَضِدُّهَا الْهَواءُ ؛ حكمت و ضدّش هواپرستى\r\nوَالْوَقارُ وَضِدُّهُ الْخِفَّةُ ؛ وقار و ضدّش جلفى و سبكى\r\nوَالسَّعادَةُ وَضِدُّهَا الشِّقاوَةُ ؛ سعادت و ضدّش شقاوت\r\nوَالتَّوْبَةُ وَضِدُّهَا الْاصْرارُ ؛ توبه و ضدّش اصرار بر گناه\r\nوَالْاسْتِغْفارُ وَضِدُّهُ الْاغْتِرارُ ؛ پوزش طلبيدن و ضدّش مغرور بودن\r\nوَالْمُحافَظَةُ وَضِدُّهَا التَّهاوُنُ ؛ جدّيّت و ضدّش سستى\r\nوَالدُّعاءُ وَضِدُّهُ الْاسْتِنْكافُ ؛ دعا و ضدّش خوددارى از دعا\r\nوَالنَّشاطُ وَضِدُّهُ الْكَسَلُ ؛ نشاط و ضدّش كسالت\r\nوَالْفَرَحُ وَضِدُّهُ الْحُزْنُ ؛ شادى و ضدّش غم\r\nوَالالْفَةُ وَضِدُّهَا الْفُرْقَةُ ؛ الفت و جوشش با مردم ضدّش جدايى طلبى\r\nوَالسَّخاءُ وَضِدُّهُ الْبُخْلُ ؛ سخاوت و ضدّش بخل\r\nفَلاتَجْتَمِعُ هذِهِ الْخِصالُ كُلُّها مِنْ اجْنادِ الْعَقْلِ الَّافِى نَبِىٍّ اؤْ وَصِىِّ نَبِىٍّ اوْ مُؤمِنٍ قَدْ امْتَحَنَ اللَّهُ قَلْبَهُ لِلْايْمانِ وَامَّا سائِرُ ذلِكَ مِنْ مَواليِنْا فَانَّ احَدَهُمْ لايَخْلُو مِنْ انْ يَكُونَ فِيْهِ بَعْضُ هَذِهِ الْجُنودِ حَتَّى يَسْتَكْمِلَ وَيُنَقِّى مِنْ جُنُودِ الْجَهْلِ فَعِنْدَ ذلِكَ يَكُونُ فِى الدَّرَجَةِ الْعُليا مَعَ الْانْبِياءِ وَالْاوْصياءِ وَانَّما يُدْرَكُ ذلِكَ بِمَعْرِفَةِ الْعَقْلِ وَجُنُودِهِ وَبِمُجانَبَةِ الْجَهْلِ وَجُنُودِهِ وَفَّقَنَا اللَّهُ وَايَّاكُمْ لِطاعَتِهِ وَمَرْضاتِهِ انْشاءَ اللُّه .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nسپس امام فرمود : اين لشكريان عقل بطور كامل جمع نمىشود مگر در پيامبر يا وصّى پيامبر يا مؤمنى كه خداوند قلبش را براى ايمان آزموده و شايستگى پيدا كرده است ، ولى ساير دوستان ما بعضى داراى بخشى از اين لشكريانند و در راه تكميل آن و طرد لشكر جهل از خود مىباشند و در آن هنگام در درجهء بالا با انبياء و اوصياء قرار مىگيرند ، و اين در صورتى ممكن است كه آگاهى كافى نسبت به عقل و لشكريانش و دورى از جهل و لشكريانش حاصل شود ؛ خداوند ما و شما را براى اطاعتش و كسب رضاى او موفّق دارد ! « 1 »\r\nحديث بالا ، حديث جامعى دربارهء اصول و فروع اخلاق اسلامى است كه بعضى از صاحب‌نظران آن را بطور مستقل موضوع بحث قرار داده ، و كتاب جداگانه‌اى پيرامون آن نوشته‌اند .\r\n* * * 2 - در حديثى كه در نهج البلاغه در كلمات قصار آمده است مىخوانيم كه از امام امير مؤمنان على عليه السلام دربارهء ايمان پرسيدند ( ذيل حديث نشان مىدهد كه منظور از ايمان ، ايمان علمى و عملى است كه اصول اخلاق را نيز شامل مىشود ) امام در جواب فرمود :\r\n« الْايْمانُ عَلى ارْبَعِ دَعائِمَ ، عَلَى الصَّبْرِ وَالْيَقينِ وَالْعَدْلِ وَالْجِهادِ ؛ ايمان بر چهار پايه قرار دارد : بر صبر و يقين و عدالت و جهاد . »\r\nسپس افزود « وَالصَّبْرُ مِنْها عَلى ارْبَعِ شُعَبٍ ، عَلَى الشَّوْقِ وَالشَّفَقِ وَالزُّهْدِ وَالتَّرَقُّبِ ؛ صبر نيز بر چهار پايه استوار است ؛ بر شوق و ترس و زهد و انتظار . » ( شوق به بهشت و پاداشهاى الهى ، و ترس از كيفرها و دوزخ ، كه مايهء حركت به سوى خوبيها و پرهيز از بديها است ) و زهد و بىاعتنايى نسبت به زرق و برق دنيا كه سبب مىشود انسان مصائب را ناچيز شمرد ، و انتظار مرگ و پايان زندگى كه انسان را به انجام اعمال نيك تشويق مىكند .\r\nبعد افزود : « وَالْيَقينُ مِنْها عَلى ارْبَعِ شُعَبٍ ، عَلى تَبْصِرَةِ الْفِطْنَةِ وَتَأَوُّلِ الْحِكْمَةِ ، وَمَوْعِظَةِ الْعِبْرَةِ ، وَسُنَّةِ الْاوَّلِينَ ؛ يقين نيز بر چهار بخش تقسيم مىشود : بينش در هوشيارى\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 20 تا 23 ، حديث 14 .\r\n","page_name":" 111 ","page_number":111},
  {"content":"\r\n\r\nو زيركى ، رسيدن به دقايق حكمت ، پند گرفتن از حوادث و توجّه به روش پيشينيان . »\r\nسپس مىافزايد : « و الْعَدَلُ مِنْها عَلى ارْبَعِ شُعَبٍ ، عَلى غائِصِ الْفَهْمِ ، وَغَوْرِ الْعِلْمِ ، وَزُهْرَةِ الْحُكْمِ ، وَرَساخَةِ الْحِلْمِ ؛ عدالت نيز بر چهار شاخه است : دقّت براى فهم مطالب ، غور در علم و دانش ، ( سپس ) قضاوت صحيح و ( سرانجام ) حلم و بردبارى پايدار . »\r\nو در پايان مىفرمايد : « وَالْجِهادُ مِنْها عَلى ارْبَعِ شُعَبٍ عَلَى الْامْرِ بِالْمَعْرُوفِ وَالنَّهْىِ عَنِ الْمُنْكَرِ و الصِّدْقِ فِىالْمَواطِنِ ، وَشَنآنِ الْفاسِقِينَ ؛ جهاد نيز چهار شاخه دارد : امر به معروف ، و نهى از منكر ، صدق و راستى در معركه نبرد ، و دشمنى با فاسقان . »\r\nسپس به ستونهاى چهارگانهء كفر كه نقطهء مقابل آن است ، مىپردازد و يك به يك را شرح مىدهد . « 1 »\r\nهمان گونه كه ملاحظه مىشود ، امام با دقّت بىنظيرى اصول اساسى ايمان و كفر و آثار آن را در درون و برون كه شامل اخلاق عملى مىشود ترسيم فرموده و براى هر شاخه ، شاخه‌هاى ديگرى ذكر كرده است ، كه بررسى جزئيّات اين حديث مقال ديگرى را مىطلبد .\r\n* * * 3 - در حديث ديگرى از امام امير مؤمنان على عليه السلام مىخوانيم :\r\n« ارْبَعٌ مَنْ اعْطِيَهُنَّ فَقَدْ اوتِىَ خَيرَ الدُّنْيا وَالْاخِرَةِ ، صِدْقُ حَدِيْثٍ وَاداءُ امانَةٍ ، وَعِفَّةُ بَطْنٍ وَحُسْنُ خُلْقٍ ؛ چهار چيز است به هر كس داده شود خير دنيا و آخرت به او داده شده است : راستى در سخن گفتن و اداء امانت ، و عفّت شكم ( پرهيز از حرام ) و حسن خلق . » « 2 »\r\n4 - همين معنى بطور فشرده‌تر و در حديث ديگرى از امام صادق عليه السلام آمده است ، كسى خدمتش رسيد و تقاضا كرد چيزى به او بياموزد كه خير دنيا و آخرت در آن باشد ، و مشتمل بر سخن طولانى نباشد ، امام عليه السلام در پاسخ او فرمود : « لاتَكْذِبْ ؛ دروغ مگو ! » « 3 »\r\nدر واقع چنين است كه ريشهء تمام فضائل اخلاقى بر راستى و صدق قرار گرفته كه\r\n\r\n\r\n","description":"","footnote":"\r\n( 1 ) . كلمات قصار نهج البلاغه ، كلمهء 31 ( با تلخيص ) ؛ شبيه اين حديث دربارهء شعب چهارگانهء كفر ، در اصول كافى ، جلد 2 ، ص 391 ( باب دعائم الكفر و شعبه ) آمده است .\r\n( 2 ) . غرر الحكم .\r\n( 3 ) . تحف العقول ، ص 264 .\r\n","page_name":" 112 ","page_number":112},
  {"content":"\r\n\r\nانسان نه تنها به مردم دروغ نگويد ، به خويشتن هم دروغ نگويد و حتّى به خداى خود دروغ نگويد ؛ هنگامى كه در نماز « ايَّاكَ نَعْبُدُ وايَّاكَ نَسْتَعيُن » مىخواند و مىگويد خداوندا تنها تو را مىپرستم و تنها از تو يارى مىجويم ، كمترين دروغى در اين سخن نباشد ، از هرگونه معبود شيطانى و هواى نفس بر كنار باشد و تنها خضوع و تسليمش در برابر حق باشد ؛ پس ، از تكيه كردن بر مال و جاه و قدرت و مقام و ما سوى اللَّه بر كنار باشد ، تنها تكيه بر لطف خدا كند و از او مدد جويد . اگر كسى چنين باشد تمام اصول و فروع اخلاق در او زنده مىشود .\r\n* * * 5 - در روايات اسلامى تعبيراتى تحت عنوان « افضل الاخلاق » ( برترين صفات اخلاقى ) يا « اكرم الاخلاق » و « احسن الاخلاق » و « اجمل الخصال » ديده مىشود كه در آنها نيز اشاره به بخشهاى مهمى از اصول اخلاقى شده است ؛ از جمله ، در حديثى مىخوانيم : « سُئِلَ الْباقِرُ عليه السلام عَنْ افْضَلِ الْاخلاقِ فَقالَ الصَّبْرُ وَالسَّماحَةُ ؛ از امام باقر عليه السلام دربارهء بهترين اخلاق سؤال شد ، فرمود : صبر ( شكيبايى و استقامت ) و جود و بخشش است . » « 1 »\r\nدر حديث ديگرى از على عليه السلام آمده ، فرمود : « اكْرَمُ الْاخْلاقِ السَّخاء وَاعَمُّها نَفْعاً الْعَدْلُ ؛ با ارزشترين اخلاق اسلامى سخاوت و پرسودترين آنها عدالت است . » « 2 »\r\nدر حديث ديگرى از همان حضرت مىخوانيم : « اشْرَفُ الْخَلائِقِ التَّواضُعُ وَالْحِلْمُ وَلِيْنُ الْجانِبِ ؛ برترين صفات اخلاقى ، تواضع و حلم و نرمش و انعطاف‌پذيرى و مدارا است . » « 3 »\r\nدر حديث ديگرى از امام صادق عليه السلام مىخوانيم كه از آن حضرت پرسيدند :\r\n« اىُّ الْخِصالِ بِالْمَرْءِ اجْمَلُ فَقالَ وِقارٌ بِلامَهَابَةٍ ، وَسَماحٌ بِلا طَلَبِ مُكافاةٍ ، وَتَشاغُلٌ بِغَيْرِ مَتاعِ الدُّنْيا ؛ كداميك از صفات انسانى زيباتر است ؟ فرمود : وقارى كه توأم با ايجاد ترس نباشد ، و بخششى كه انتظار مقابلهء با مثل در آن نباشد ، و مشغول شدن به غير متاع دنيا است . » « 4 »\r\n* * *\r\n\r\n\r\n","description":"","footnote":"\r\n( 1 ) . بحار الانوار ، ج 36 ، ص 358 .\r\n( 2 ) . غرر الحكم .\r\n( 3 ) . غرر الحكم .\r\n( 4 ) . اصول كافى ، ج 2 ، ص 240 .\r\n","page_name":" 113 ","page_number":113},
  {"content":"\r\n\r\n6 - باز در حديث ديگرى از امام صادق عليه السلام مىخوانيم كه در آن اصول اخلاق زشت ، تحت عنوان اصول الكفر بيان شده است ، فرمود :\r\n« اصُولُ الْكُفْرِ ثَلاثَةُ : الْحِرْصُ وَاْلِاسْتِكْبارُ وَالْحَسَدُ ؛ اصول كفر سه چيز است : حرص و تكبّر و حسد . »\r\nسپس در توضيح اين سه اصل چنين بيان فرمود :\r\n« فَامّا الْحِرْصُ فَانَّ آدَمَ حِيْنَ نُهِىَ عَنِ الشَّجَرَةِ حَمَلَهُ الْحِرْصُ انْ اكَلَ مِنْها ، وَامَّا اْلِاسْتِكْبارُ فَابْلِيْسُ حِيْنَ امِرَ بِالسُّجُودِ لِآدَمَ اسْتَكْبَرَ ، وَامّا الْحَسَدُ فَابْنا آدَمَ حَيْثُ قَتَلَ احَدُهُما صاحِبَه ؛ امّا حرص ( در آنجا ظاهر شد كه ) آدم هنگامى كه نهى از آن درخت مخصوص شد ، حرص او را وادار كرد كه از آن بخورد ( و از بهشت بيرون برده شد ) و امّا تكبّر ( آنگاه ظاهر شد كه ) ابليس هنگامى كه مأمور به سجود براى آدم شد تكبّر ورزيد ( و از سجده خوددارى كرد و براى هميشه ملعون و مطرود درگاه الهى شد ) و امّا حسد ( آنگاه ظاهر شد كه ) دو پسر آدم يكى بر ديگرى حسد برد و او را به قتل رسانيد . » « 1 »\r\nبه اين ترتيب ، سرچشمهء بدبختيهاى بزرگى كه در جهان انسانيّت يا در آغاز آن رخ داد ، اين سه صفت نكوهيده بود . حرص ، آدم را از بهشت الهى بيرون كرد ؛ و استكبار ، ابليس را براى هميشه از درگاه خدا راند ؛ و حسد پايهء قتل و خونريزى و جنايت در جهان شد .\r\n* * * 7 - اين سخن را با حديثى از پيامبر اكرم صلى الله عليه و آله پايان مىدهيم ، امام صادق عليه السلام مىگويد :\r\nپيغمبر اكرم صلى الله عليه و آله فرمود :\r\n« انَّ اوَّلَ ماعُصِىَ اللَّهُ عَزَّوَجَلَّ بِهِ سِتٌّ : حُبُّ الدُّنْيا وَحُبُّ الرِّياسَةِ ، وَحُبُّ الطَّعامِ وَحَبُّ النَّوْمِ وَحُبُّ الرّاحَةِ وَحُبُّ النِّساءِ ؛ نخستين چيزى كه نافرمانى و عصيان الهى به وسيلهء آن انجام شد شش چيز بود : محبّت ( افراطى به مال ) دنيا و رياست و طعام و خواب و راحت طلبى و زنان ! » « 2 »\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 289 .\r\n( 2 ) . بحار ، ج 69 ، ص 105 ، ح 3 .\r\n","page_name":" 114 ","page_number":114},
  {"content":"\r\n\r\n* * * از مجموع آنچه در بالا ذكر شد اصول فضايل اخلاقى و رذايل اخلاقى اجمالًا روشن شد ؛ ولى همان گونه كه از مجموع روايات نيز استفاده مىشود عدد خاص و معيّنى نمىتوان براى اين معنى در نظر گرفت ؛ چرا كه اخلاق نيك و بد انگيزه‌هاى بسيار متنوّع و عوامل و عوارض مختلف و گوناگون دارد ؛ و به تعبير ديگر ، همان گونه كه صفات جسمانى انسان ، تعداد و شمارهء خاصّى ندارد ، صفات روحانى خوب و بد نيز از شماره بيرون است .\r\n* * *\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\nفصل هفتم : پيوند مسائل اخلاقى با يكديگر\r\nفضايل اخلاقى غالباً با يكديگر مربوطند همان گونه كه رابطهء نزديكى در ميان رذايل اخلاقى ديده مىشود . به همين دليل ، جدائى كامل آنها از يكديگر غالباً امكان پذير نيست .\r\nاين پيوند و ارتباط گاهى به خاطر ريشه‌هاى مشترك آنها است و گاه به خاطر پيوند ثمرات و نتايج آنها با يكديگر .\r\nدر قسمت اوّل يعنى پيوند ريشه‌ها ، مثالهاى روشنى داريم ؛ غيبت كردن در بسيارى از موارد زائيدهء صفت رذيلهء حسد است ، شخص حسود مىكوشد با غيبت كردن كسى كه مورد حسد اوست ، آبروى او را ببرد و شخصيّتش را درهم بشكند ؛ تهمت و افتراء ، تكبّر و خودبرتربينى ، تحقير و كوچك شمردن ديگران نيز بسيار مىشود كه از همان رذيلهء حسد سرچشمه مىگيرد .\r\nبه عكس ، علوّ طبع همان گونه كه جلو طمع را مىگيرد ، با حسد و كبر و غرور و تملّق و چاپلوسى نيز مبارزه مىكند .\r\nدر مورد نتائج و ثمرات نيز اين پيوند به خوبى ديده مىشود ، يك دروغ ممكن است سرچشمهء دروغهاى ديگر شود ، و گاه براى توجيه آن دست به گناهان و خطاهاى ديگرى بيالايد ؛ و يا با انجام يك جرم ، جرائم ديگرى انجام دهد تا آثار جرم اوّل را بپوشاند ؛ و\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبه عكس ، انجام يك عمل اخلاقى مانند رعايت امانت ، منتهى به محبّت و دوستى و پيوند در ميان افراد يا تعاون اجتماعى و مانند آن مىشود .\r\nدر روايات اسلامى نيز اشارات لطيفى به اين امر مهم آمده است ؛ در حديثى از على عليه السلام مىخوانيم كه فرمود : « اذا كانَ فِىالرَّجُلِ خَلَّةٌ رائِعَةٌ فَانْتَظِرْ اخَواتِها ؛ هنگامى كه در كسى صفت جالب و زيبايى ببينى ، در انتظار بقيّهء صفات نيك او ، باش ! » « 1 »\r\nدر حديث ديگرى از امام صادق عليه السلام مىخوانيم كه فرمود : « انَّ خِصالَ الْمَكارِمِ بَعْضُها مُقَيَّدٌ بِبَعْضٍ ؛ صفات شايسته با يكديگر مربوط و مقيّدند . » و در ذيل همين حديث اشاره شده است به « صِدْقُ الْحَديثِ وَصِدْقُ الْبَأْسِ وَاعْطاءُ السَّائِلِ وَالمُكافاتُ بِالصَّنايِعِ وَاداءُ الْامانَةِ وَصِلَةُ الرَّحِمِ وَالتَّوَدُّدُ الَى الْجارِ وَالصَّاحِبِ وَقُرَى الضَّيفِ وَرَأْسُهُنِّ الْحَياء ؛ راستگويى ، مقاومت در ميدان جنگ ، بخشش به درخواست كننده ، پاداش نيكى به نيكى ، اداى امانت ، صلهء رحم ، محبّت نسبت به همسايه و دوست ، و پذيرايى شايسته از مهمان ، و در رأس همهء آنها حياء قرار گرفته است . » « 2 »\r\nدر واقع حيا كه روح آن تنفّر از گناه و زشتيها است مىتواند سرچشمهء تمام افعال اخلاقى بالا بشود ، همان گونه كه صداقت پيوند نزديكى با امانت و مقاومت در ميدان مبارزه و محبّت و دوستى با بستگان و دوستان و همسايگان دارد .\r\nدر حديث سومى از امام باقر عليه السلام مىخوانيم : « انَّ اللَّهَ عَزَّ وَ جَلَّ جَعَلَ لِلشَّرِّ اقْفالًا وَ جَعَلَ مَفاتِيْحَ تِلْكَ الْاقْفالَ الشَّرابُ ، وَ اْلِكْذبُ شَرٌ مِنَ الشَّرابِ ؛ خداوند براى بديها قفلهايى قرار داده و كليد آن قفلها را شراب قرار داده است و دروغ از شراب بدتر است . » « 3 » اشاره به اين كه دروغ مىتواند سرچشمهء انواع گناهان شود .\r\nشبيه همين معنى به صورت فشرده‌ترى در حديث امام حسن عسكرى عليه السلام آمده است آنجا كه فرمود : « جُعِلَتِ الْخَبائِثُ كُلُّها فىبَيْتٍ وَجُعِلَ مِفْتاحُها الْكِذْبَ ؛ تمام زشتيها و بديها در اطاقى قرار داده شده ( كه درِ آن بسته است ) و كليد آن دروغ است . » « 4 »\r\n\r\n\r\n","description":"","footnote":"\r\n( 1 ) . بحار ، جلد 66 صفحهء 411 ، حديث 129 .\r\n( 2 ) . بحار الانوار ، جلد 66 ، صفحهء 375 .\r\n( 3 ) . بحار الانوار ، جلد 69 ، صفحهء 236 ، حديث 3 .\r\n( 4 ) . بحار ، جلد 69 ، صفحهء 263 .\r\n","page_name":" 118 ","page_number":118},
  {"content":"\r\n\r\nاين سخن را با حديثى از پيامبر اكرم صلى الله عليه و آله پايان مىدهيم :\r\nدر روايتى آمده است ، مردى خدمت رسول خدا صلى الله عليه و آله آمد و عرض كرد : يا رسول اللّه ! من در پنهانى مرتكب چهار گناه مىشوم ، زنا و شرب خمر و سرقت و دروغ ، فَايَّتُهُنَّ شِئْتَ تَرَكْتُها لَكَ ؛ هر يك از آنها را كه بفرمايى به خاطر تو آن را ترك مىكنم ! ( گويا آمادهء ترك همهء آنها نبود ، مىخواست يكى را به خاطر رسول خدا صلى الله عليه و آله ترك كند . )\r\nپيامبر صلى الله عليه و آله به او فرمود : « دَعِ الْكِذْبَ ؛ دروغ را رها كن ! »\r\nآن مرد از خدمت پيامبر صلى الله عليه و آله بازگشت ؛ هنگامى كه تصميم گرفت به سراغ عمل منافى عفّت برود ، به خودش گفت اگر اين كار را انجام دهم ممكن است پيامبر صلى الله عليه و آله از من سؤال كند ، اگر راست گويم حد بر من جارى مىكند ، و اگر دروغ بگويم پيمان خود را با او شكسته‌ام ( ناچار اين عمل را ترك كرد ) .\r\nسپس تصميم به سرقت و شرب خمر گرفت ، باز همين فكر براى او پيش آمد ، به خدمت پيامبر صلى الله عليه و آله برگشت و گفت :\r\n« قَدْ اخَذْتَ عَلَىَّ السَّبيلَ كُلَّهُ فَقَدْ تَرَكْتُهُنَّ اجْمَعَ ؛ شما تمام راهها را بر من بستى ، به همين جهت من تمام اين گناهان را ترك خواهم نمود ! » « 1 »\r\nاز مجموع آنچه گفته شد مىتوان نتيجه گرفت كه در بسيارى از موارد براى تربيت نفوس و تهذيب اخلاق و مخصوصاً اصلاح بعضى از خلق و خوها بايد از امورى كه پيوسته و وابسته به آن است شروع كرد ، و از مقارنات و خلق و خوهاى ديگر كه با آن مرتبط است كمك گرفت .\r\n* * *\r\n\r\n\r\n","description":"","footnote":"\r\n( 1 ) . شرح نهج البلاغه ابن ابى الحديد ، جلد 6 ، ص 357 .\r\n","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\n\r\nفصل هشتم : از كجا شروع كنيم ؟\r\nتاكنون كلّياتى را دربارهء علم اخلاق و نتائج و آثار و انگيزه‌ها و شاخ و برگهاى ديگر آن شناخته‌ايم ؛ اكنون موقع آن است كه با در دست داشتن اين اطّلاعات و آگاهيهاى كلّى ، راه تهذيب نفس را شروع كنيم ؛ و يا به تعبير ديگر ، از مسائل ذهنى به مسائل عينى بپردازيم ، و از كلّيات وارد جزئيّات شويم .\r\nولى در اينجا نيز لازم است توقّف كنيم و آمادگيهاى لازم را براى اين سفر روحانى فراهم سازيم ، تا در مسير راه ، گرفتار سرگردانى و حيرانى و بىبرنامگى و بىنقشه بودن نشويم ، و نيز لازم است به امور زير توجّه شود :\r\n1 - سه ديدگاه در چگونگى برخورد با مسائل اخلاقى\r\n2 - آيا در هر مرحله استاد و راهنمايى لازم است ؟\r\n3 - نقش واعظ درون و واعظ برون\r\n4 - امورى كه مىتواند به انسان براى رسيدن به اين هدف بسيار بزرگ كمك كند ؛ مانند : ياد خدا ، عبادات و دعاها ، و زيارات ، اندرزهاى مداوم ، و تلقين .\r\n5 - پاك بودن محيط\r\n* * *\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\n1 - سه ديدگاه در برخورد با مسائل اخلاقى\r\n\r\nديدگاه اوّل ، ديدگاهى است كه مىگويد : تهذيب نفس نوعى جهاد و مبارزه با دشمنان درونى است ، كه در كمين انسانها هستند .\r\nاين ديدگاه از حديث معروف پيغمبر اكرم صلى الله عليه و آله گرفته شده است آنجا كه مىخوانيم :\r\nپيغمبر اكرم صلى الله عليه و آله گروهى از مجاهدان اسلام را به سوى ميدان جهاد فرستاد ، هنگامى كه از جهاد بازگشتند فرمود : « مَرْحَبًا بِقَوْمٍ قَضَوُا الْجِهادَ الْاصْغَرَ وَبَقِىَ عَلَيْهِمُ الْجِهادُ الْاكْبَرُ فَقيلَ يارُسُولَ اللَّهِ مَاالْجِهادُ الْاكْبَرُ ، قالَ صلى الله عليه و آله : جِهادُ النَّفْسِ ؛ آفرين بر جمعيّتى كه جهاد اصغر را انجام دادند و جهاد اكبر بر دوش آنها مانده است ؛ كسى عرض كرد : اى رسول خدا ! جهاد اكبر چيست ؟ فرمود : جهاد با نفس . » « 1 »\r\nدر بحار الانوار در ذيل همين حديث چنين آمده است : « ثُمَّ قالَ صلى الله عليه و آله : افْضَلُ الْجِهادِ مَنْ جاهَدَ نَفْسَهُ الَّتى بَيْنَ جَنْبَيْهِ ؛ سپس فرمود برترين جهاد ، جهاد با نفسى است كه در ميان دو پهلو قرار گرفته است . » « 2 »\r\nبعضى از آيات قرآنى كه در زمينهء جهاد وارد شده نيز به جهاد اكبر تفسير شده است ، يا از اين نظر كه ناظر به خصوص جهاد با نفس است ، و يا از اين نظر كه مفهوم عامّى دارد كه هر دو بخش از جهاد را شامل مىشود .\r\nدر تفسير قمى در ذيل آيهء 6 سورهء عنكبوت : « وَمَنْ جاهَدَ فَانَّما يُجاهِدُ لِنَفْسِهِ انَّ اللَّهَ لَغَنِىٌ عَنِ الْعالَمينَ ؛ كسى كه جهاد كند براى خود جهاد مىكند ، چرا كه خداوند از همهء جهانيان بىنياز است . » مىخوانيم : وَمَنْ جاهَدَ . . . قالَ نَفْسَهُ عَنِ الْشَّهَواتِ وَاللَّذَّاتِ وَالمَعاصِى ؛ يعنى ، منظور مبارزه با نفس در برابر شهوات و لذّات نامشروع و گناهان است . » « 3 »\r\nاين تفسير از آنجا سرچشمهء مىگيرد كه در اين آيه فايدهء جهاد را متوجّه خود انسان مىكند ، و اين بيشتر در جهاد با نفس است ، بويژه اين كه در آيهء قبل از آن سخن از لقاء اللَّه است ( مَنْ كانَ يَرجُوا لِقاءَ اللَّهِ . . . ) و مىدانيم لقاء اللَّه و شهود الهى و رسيدن به\r\n\r\n\r\n","description":"","footnote":"\r\n( 1 ) . وسائل الشّيعه ، جلد 11 ، صفحهء 122 ( باب اوّل ، جهاد النّفس ) .\r\n( 2 ) . بحار الانوار ، جلد 67 ، صفحهء 65 .\r\n( 3 ) . تفسير قمى ، جلد 2 ، صفحهء 148 ، و بحار الانوار ، جلد 67 ، صفحهء 65 .\r\n","page_name":" 122 ","page_number":122},
  {"content":"\r\n\r\nقرب او هدف اصلى جهاد با نفس مىباشد .\r\nدر آخرين آيهء سورهء عنكبوت نيز آمده است : « وَالَّذينَ جاهَدُوا فينا لَنَهْدِيَنَّهُمْ سُبُلَنا وَانَّ اللَّهَ لَمَعَ الْمُحْسِنينَ ؛ آنها كه در راه ما ( با خلوص نيّت ) جهاد كنند به يقين هدايتشان خواهيم كرد و خدا با نيكوكاران است . »\r\nاين آيه نيز به قرينهء فينا ( در طريق ما ) و جملهء لَنَهْدِيَنَّهُمْ سُبُلَنا ( آنها را به راههاى خود هدايت مىكنيم ) بيشتر ناظر به جهاد اكبر است ؛ و يا مفهوم عامّى دارد كه هر دو جهاد را شامل مىشود .\r\nدر آيهء 78 سورهء حج نيز آمده است : « وَجاهِدُوا فِىاللَّهِ حَقَّ جِهادِهِ هُوَاجْتَباكُمْ وَما جَعَلَ عَلَيْكُمْ فِىالدِّينِ مِنْ حَرَجٍ ؛ در راه خدا جهاد كنيد و حقّ جهادش را ادا نمائيد ، او شما را برگزيده و در دين ( و آيين خود ) كار سنگين و شاقّى بر شما نگذارده است . »\r\nغالب مفسّران اسلامى جهاد را در اين آيه به مفهوم عام كه شامل جهاد اكبر و اصغر هر دو مىشود ، يا به معنى خصوص جهاد اكبر تفسير كرده‌اند ، چنان كه مرحوم علّامهء طبرسى در مجمع البيان از اكثر مفسّران نقل مىكند كه منظور از حقّ جهاد ، اخلاص نيّت و انجام اعمال طاعات براى خداست . « 1 »\r\nمرحوم علّامهء مجلسى نيز اين آيه را در زمرهء آياتى كه ناظر به جهاد اكبر است در بحار الانوار آورده است . « 2 »\r\nدر حديث معروف ابو ذر نيز آمده است كه مىگويد : « قُلْتُ يارَسُولَ اللَّهِ اىُّ الْجِهادِ افْضَلُ ؛ عرض كردم كدام جهاد برتر است ؟ »\r\nفرمود : « انْ يُجاهِدَ الرَّجُلُ نَفْسَهُ وَهَواهُ ؛ برترين جهاد آن است كه انسان با نفس و هواى خويش جهاد كند . » « 3 »\r\nدر حديثى كه در بحث گذشته دربارهء جنود عقل و جهل آورديم نيز اين ديدگاه به خوبى نمايان است كه صحنهء وجود انسان را به ميدان جنگى تشبيه مىكند كه در يك طرف عقل و لشكريانش قرار دارد ، و در طرف ديگر جهل و هواى نفس با لشكريانش ،\r\n\r\n\r\n","description":"","footnote":"\r\n( 1 ) . مجمع البيان ، جلد 7 ، صفحهء 97 .\r\n( 2 ) . بحار الانوار ، جلد 67 ، صفحهء 63 .\r\n( 3 ) . ميزان الحكمه ، جلد 2 ، صفحهء 141 .\r\n","page_name":" 123 ","page_number":123},
  {"content":"\r\n\r\nاين دو لشكر دائماً در حال پيكارند و پيشرفت انسان در كمالات نفسانى از اين طريق حاصل مىشود كه جنود عقل بر جنود جهل پيروز شود ، پيروزى موضعى آن نيز سبب پيشرفت نسبى در كمالات انسانى است .\r\n* * * \r\nديدگاه دوم ، ديدگاه طبّ روحانى است .\r\nدر اين ديدگاه ، روح انسان همچون جسم انسان گرفتار انواع بيماريها مىشود و براى بهبود و سلامت آن بايد دست به دامن طبيبان روحانى و مسيحانفسان معنوى شود ، و از داروهاى ويژه‌اى كه براى هر يك از بيماريهاى اخلاقى وجود دارد بهره بگيرد تا روحى سالم ، پرنشاط و پر تلاش و فعّال پيدا كند .\r\nشايان توجّه اين كه در دوازده آيهء قرآن مجيد « 1 » از بيماريهاى روحى و اخلاقى ، تعبير به مرض شده است ؛ از جمله در آيهء 10 سورهء بقره ، صفت زشت نفاق را به عنوان بيمارى قلمداد كرده ، دربارهء منافقان مىفرمايد : « فى قُلُوبِهِمْ مَرَضٌ فَزادَهُمُ اللَّهُ مَرَضَاً ؛ در دلهاى آنها نوعى بيمارى است ، و خداوند ( به خاطر اصرارشان بر گناه و نفاق ) بر بيمارى آنها مىافزايد . »\r\nدر آيهء 32 سورهء احزاب ، شهوت پرستان را بيمار دلانى معرّفى مىكند كه در كمين زنان باعفّتند ؛ خطاب به همسران پيامبر صلى الله عليه و آله مىفرمايد : « فَلا تَخْضَعْنَ بِالْقَوْلِ فَيَطْمَعَ الَّذى فى قَلْبِه مَرَضٌ ؛ به گونه‌اى هوس‌انگيز سخن نگوييد كه بيماردلان در شما طمع كنند . »\r\nو در آيات ديگر نيز به همين معانى يا معنى وسيعتر كه تمام انحرافات اخلاقى و عقيدتى را فرا مىگيرد اشاره شده است .\r\nدر يك تعبير پرمعناى ديگر ، دلهايى را كه كانون نور معرفت و اخلاق و تقوا است به عنوان قلب سليم معرّفى كرده از زبان ابراهيم مىفرمايد :\r\n« وَلاتُخْزِنى يَوْمَ يُبْعَثُونَ - يَوْمَ لايَنْفَعُ مالٌ وَلابَنُونَ - الَّا مَنْ اتَى اللَّهَ بِقَلْبٍ سَليمٍ ؛\r\n\r\n\r\n","description":"","footnote":"\r\n( 1 ) . بقره - 10 ؛ مائده - 52 ؛ انفال - 49 ؛ توبه - 125 ؛ حج - 53 ؛ نور - 50 ؛ احزاب - 12 و 32 و 60 ؛ محمّد - 20 و 29 ؛ مدّثّر - 31 .\r\n","page_name":" 124 ","page_number":124},
  {"content":"\r\n\r\nدر آن روز كه مردم براى حساب مبعوث مىشوند ، مرا شرمنده و رسوا نكن ! - آن روز كه مال و فرزندان سودى نمىبخشد ! - مگر كسى كه با قلب سليم به پيشگاه خدا آيد . »\r\n( سورهء شعراء ، آيات 87 تا 89 )\r\nسليم از مادهء سلامت در برابر فساد و انحراف و بيمارى است ؛ و قلب سليم ، بطورى كه از روايات معصومين عليهم السلام كه در تفسير اين آيه وارد شده بر مىآيد ، قلبى است كه خالى از غير خدا باشد ( از هرگونه بيمارى اخلاقى و روحانى بر كنار باشد ) .\r\nقرآن مجيد در جاى ديگر مىگويد : ابراهيم ( كه در آيات بالا تلويحاً از خداوند تقاضاى قلب سليم كرد ) به مقصود خود رسيد ، و به لطف و عنايات حق صاحب قلب سليم شد ؛ در آيهء 83 و 84 صافّات مىخوانيم :\r\n« وَانَّ مِنْ شيعَتِهِ لَابْراهيمَ - اذْ جاءَ رَبَّهُ بِقَلْبٍ سَليمٍ ؛ از پيروان او ( نوح ) ابراهيم عليه السلام بود - آن هنگام كه با قلب سليم به پيشگاه پروردگارش آمد . »\r\nآرى ! ابراهيم عليه السلام آرزو داشت كه صاحب قلب سليم گردد و با تلاش و كوششهايى كه در مسير بندگى خدا و ايثار و مبارزه با شرك و هواى نفس نمود ، سرانجام به اين مقام رسيد .\r\n* * * در احاديث اسلامى نيز اشارات زيادى به اين ديدگاه شده است ، كه احاديث زير نمونه‌اى از آن است :\r\n1 - امير مؤمنان على عليه السلام در توصيف پيامبر اكرم صلى الله عليه و آله در نهج البلاغه مىفرمايد : « طَبيبٌ دَوَّارٌ بِطِبِّهِ قَدْ احْكَمَ مَراهِمَهُ وَاحْمى مَواسِمَهُ يَضَعُ ذلِكَ حَيْثُ الْحاجَةُ الَيْهِ مِنْ قُلُوبٍ عُمْىٍ وَآذانٍ صُمٍّ وَالْسِنَةٍ بُكْمٍ ، مُتَتَبِّعٌ بِدَوائِهِ مَواضِعَ الْغَفْلَةِ وَمَواطِنَ الْحَيْرَةِ ؛ او طبيبى است سيّار كه با طبّ خويش همواره به گردش مىپردازد ، مرهمهايش را به خوبى آماده ساخته و ( براى مواقع اضطرار و سوزاندن محلّ زخمها ) ابزارش را داغ كرده تا هر جا نياز باشد از آن براى دلهاى كور و نابينا ، و گوشهاى كر و ناشنوا ، و زبانهاى گنگ بهره گيرد ؛ با داروهاى خويش\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nدر جستجوى بيماران فراموش شده و سرگردان است ! » « 1 »\r\n2 - در تفسير قلب سليم كه در دو مورد از آيات قرآن مجيد آمده ( و در بالا به آن اشاره شد ) روايات زيادى وارد شده است :\r\nدر يك مورد مىخوانيم كه از پيغمبر اكرم صلى الله عليه و آله سؤال كردند : « مَاالْقَلْبُ السَّليمُ ؛ قلب سليم چيست ؟ » فرمود :\r\n« دينٌ بِلاشَكٍّ وَهَوًى ، وَعَمَلٌ بِلا سُمْعَةٍ وَرِياءٍ ؛ منظور دينى است كه شك و هواپرستى در آن نباشد ، و عملى است كه سمعه و ريا در آن راه نيابد . » « 2 »\r\nدر حديث ديگرى از امام باقر عليه السلام مىخوانيم : « لاعِلْمَ كَطَلَبِ السَّلامَةِ وَلاسَلامَةَ كَسَلامَةِ الْقَلْبِ ؛ هيچ علمى مانند جستجوى سلامت نيست ، و هيچ سلامتى همانند سلامت قلب نمىباشد ! » « 3 »\r\nدر حديث ديگرى از على عليه السلام آمده است كه فرمود : « اذا احَبَّ اللَّهُ عَبْداً خَيْراً رَزَقَهُ قَلْباً سَليماً وَخُلْقاً قَويماً ؛ هنگامى كه خداوند بنده‌اى را دوست بدارد ، به او قلب سليم و اخلاق معتدل و شايسته مىدهد . » « 4 »\r\n3 - در روايات متعدّدى از اخلاق رذيله تعبير به بيماريهاى قلب شده است .\r\nدر حديثى از پيامبر اكرم صلى الله عليه و آله مىخوانيم : « ايَّاكُمْ وَالْمِراءَ وَالْخُصُومَةَ فَانَّهُما يُمْرِضانِ الْقُلُوبَ عَلَى الْاخْوانِ ، وَيَنْبُتُ عَلَيْهِمَا النِّفاقُ ؛ بپرهيزيد از جرّ و بحثها و خصومتها كه اين دو دلهاى برادران دينى را بيمار مىسازد ، نفاق و تفرقه بر آنها مىرويد . » « 5 »\r\nدر حديث ديگرى از امام صادق عليه السلام مىخوانيم :\r\n« ما مِنْ شَىْءٍ افْسَدَ لِلْقَلْبِ مِنْ خَطيئَتِهِ ؛ چيزى بيش از گناه ، قلب را فاسد نمىكند . » « 6 »\r\n4 - در حديث ديگرى از امير مؤمنان على عليه السلام مىخوانيم : « الا وَمِنَ الْبَلاءِ الْفاقَةُ ،\r\n\r\n\r\n","description":"","footnote":"\r\n( 1 ) . نهج البلاغه ، خطبهء 108 .\r\n( 2 ) . مستدرك الوسائل ، جلد 1 ، صفحهء 103 ( چاپ جديد ) .\r\n( 3 ) . بحار الانوار ، جلد 75 ، صفحهء 164 .\r\n( 4 ) . غرر الحكم ، جلد سوم ، صفحهء 167 ( چاپ دانشگاه تهران ) .\r\n( 5 ) . بحار ، جلد 70 ، صفحهء 399 .\r\n( 6 ) . بحار ، جلد 70 ، صفحه 312 .\r\n","page_name":" 126 ","page_number":126},
  {"content":"\r\n\r\nوَاشَدُّ مِنَ الْفاقَهِ مَرَضُ الْبَدَنِ ، وَاشَدُّ مِنْ مَرَضِ الْبَدَنِ مَرَضُ الْقَلْبِ ؛ آگاه باشيد فقر يكى از بلاها است ، و از آن بدتر ، بيمارى تن است . و از آن سخت‌تر بيمارى قلب است . » « 1 »\r\n5 - در حديث ديگرى از پيغمبر اكرم صلى الله عليه و آله مىخوانيم كه در آن حسد به عنوان يك بيمارى مستمر در طول تاريخ بشريّت ، معرّفى شده است ؛ فرمود : « الا انَّهُ قَدْ دَبَّ الَيْكُمْ داءُ الْامَمِ مِنْ قَبْلِكُمْ وَهُوَ الْحَسَدُ ، لَيْسَ بِحالِقِ الشَّعْرِ ، لَكِنَّهُ حالِقُ الدّينِ ، وَيُنْجى فيهِ انْ يَكُفَّ الْانْسانُ يَدَهُ وَيَحْزَنَ لِسانَهُ وَلايَكُونَ ذاغَمْزٍ عَلى اخيهِ الْمُؤْمِنُ ؛ مرضى كه امّتهاى پيشين به آن گرفتار شده‌اند به سوى شمار روى آورده است و آن بيمارى حسد است كه موى بدن را نمىريزد ( اشاره به بيماريهايى است كه باعث ريزش موهاى بدن مىشود ) ولى دين را مىريزد و از بين مىبرد ، و راه نجات از آن و درمان آن اين است كه انسان ( هنگام پيدايش نشانه‌هاى حسد ) دست و زبانش را نگاه دارد و حتّى نسبت به برادر مؤمن خود با اشاره چشم و ابرو اهانت نكند ! » « 2 »\r\n6 - در بسيارى از روايات اسلامى از رذايل اخلاقى تعبير به « داء » كه به مفهوم بيمارى است شده ؛ مثلًا ، در خطبهء 176 نهج البلاغه ، دربارهء قرآن مىفرمايد :\r\n« فَاسْتَشْفُوهُ مِنْ ادْوائِكُمْ . . . فَانَّ فيهِ شِفاءً مِنْ اكْبَرِ الدَّاءِ وَهُوَ الْكُفْرُ وَالنِّفاقُ وَالْغَىُّ وَالضَّلالُ ؛ از قرآن براى شفاى بيماريهاى خود كمك بطلبيد ، زيرا در قرآن ، شفاى بزرگترين بيماريها ، يعنى كفر و نفاق و گمراهى و ضلالت است . »\r\nاين تعبير در روايات فراوان ديگرى نيز ديده مىشود .\r\n* * * خلاصه اين كه ، مطابق اين ديدگاه كه فضائل و رذائل اخلاقى را به عنوان نشانه‌هاى سلامت روح انسان يا بيمارى آن معرّفى مىكند ، پيامبران الهى و پيشوايان معصوم و همچنين معلّمان اخلاق ، طبيبان روحانى هستند و دستورات آنها داروهاى شفابخش .\r\nو بر اين اساس ، همان گونه كه در طبّ جسمانى علاوه بر دارو ، پرهيزهايى هم براى رسيدن به بهبودى كامل لازم است ، در طبّ روحانى و اخلاقى نيز پرهيز از دوستان فاسد ،\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، كلمهء 388 .\r\n( 2 ) . ميزان الحكمه ، جلد اوّل ، صفحهء 630 .\r\n","page_name":" 127 ","page_number":127},
  {"content":"\r\n\r\nمحيط آلوده و تمام امورى كه به پيشرفت مفاسد اخلاقى در وجود انسان كمك مىكند ، ضرورت دارد .\r\nدر طبّ جسمانى گاه نياز به جرّاحى مىافتد و طبيب جرّاح با چاقوى جرّاحى به درمان بيمار مىپردازد ، در طبّ روحانى نيز چنين مواردى پيش‌بينى شده است ؛ حدود و تعزيرات و مجازاتهاى گوناگون در برابر پاره‌اى از اعمال منافى اخلاق نيز به منزلهء جرّاحى است .\r\nدر طبّ جسمانى دو مرحلهء مشخّص ترسيم شده ، طبّ پيشگيرى و طبّ درمانى كه معمولًا از اوّلى به عنوان بهداشت ، و از دومى به عنوان درمان تعبير مىكنند ، در طبّ روحانى و اخلاقى نيز همين دو مرحله وجود دارد ، و معلّمان اخلاق از يك سو براى درمان آلودگان برنامه‌ريزى مىكنند ؛ و از سوى ديگر ، براى پيشگيرى از آلودگى سالمان .\r\nتعبيرهايى كه در خطبهء 108 نهج البلاغه دربارهء شخص پيامبر اسلام صلى الله عليه و آله وارد شده بود كه هم سخن از مرهمها به ميان آمده بود ، و هم ابزار داغ كردن و سوزاندن زخمها ، بيانگر تنوّع درمانها در طبّ اخلاقى همانند طبّ جسمانى است .\r\nدر طبّ جسمانى ، يك رشته دستورهاى كلّى براى درمان بيماريها است و يك رشته دستورهايى كه ويژهء هر يك از بيماريها مىباشد ؛ در طبّ روحانى نيز همين گونه است ؛ توبه ، ذكر خدا ، نماز و روزه و عبادات ديگر ، و محاسبه و مراقبه ، اصول كلّى درمانند ؛ و در هر يك از بيماريهاى اخلاقى نيز دستورهاى ويژه‌اى در روايات اسلامى و كتب اخلاقى وارد شده است .\r\n* * * \r\nديدگاه سوم ، ديدگاه سير و سلوك است .\r\nدر اين ديدگاه ، انسانها به مسافرانى تشبيه شده‌اند كه از نقطهء عدم به راه افتاده و به سوى لقاء اللَّه و قرب ذات پاك حق كه از هر نظر بىنهايت است پيش مىروند .\r\nدر اين سفر روحانى مانند سفرهاى جسمانى دليل راه و مركب و زاد و توشه و نفى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nموانع و طريق مقابلهء با رهزنان راه و دزدان و دشمنان جان و مال لازم است .\r\nاين سفر روحانى و معنوى داراى منزلگاههايى است و گردنه‌هاى صعب‌العبور ، و پرتگاههاى خطرناك كه بايد با كمك راهنمايان آگاه بسلامت از آنها گذشت ، و يكى را بعد از ديگرى پشت سر گذاشت تا به سر منزل مقصود نائل شد .\r\nگر چه بعضى اصرار دارند كه مسألهء سير و سلوك الى اللَّه و آگاهى بر راه و رسم و منزلگاهها و مركب و زاد و توشه و راهنما ، علم جداگانه‌اى است غير از علم اخلاق ، ممكن است از يك نظر چنين باشد ولى با يك ديد وسيع كلّى سير و سلوك روحانى در همان مسيرى قرار دارد كه تربيتهاى اخلاقى و پرورش صفات فضيلت در آن قرار دارد ؛ يا حدّ اقل ، اخلاق الهى ، بخشى از سير و سلوك روحانى است .\r\nبه هر حال ، در آيات و روايات اسلامى نيز اشاراتى به اين ديدگاه ديده مىشود .\r\nاز جمله در آيهء شريفهء 156 سورهء بقره مىخوانيم : « الَّذينَ اذا اصابَتْهُم مُصيبَةٌ قالُوا انَّالِلَّهِ وَانَّا الَيْهِ راجِعُونَ ؛ صابران كسانى هستند كه هنگامى كه مصيبتى به آنها برسد مىگويند ما از آنِ خدا هستيم و به سوى او بازگشت مىكنيم . »\r\nدر اين آيه از يك سو انسان خود را مِلك خدا مىداند و از سوى ديگر خود مسافرى مىشود كه به سوى او در حركت است .\r\nدر سورهء علق مىخوانيم : « انَّ الى رَبِّكَ الرُّجْعى ؛ به يقين بازگشت همه به سوى پروردگار توست . » ( سورهء علق ، آيهء 8 )\r\nدر سورهء انشقاق آمده است : « ياايُّهَا الْانسانُ انَّكَ كادِحٌ الى رَبِّكَ كَدْحًا فَمُلاقيهِ ؛ اى انسان تو با تلاش و رنج به سوى پروردگارت پيش مىروى و سرانجام او را ملاقات خواهى كرد . » ( سورهء انشقاق ، آيهء 6 )\r\nدر سورهء رعد آمده است : « رَفَعَ السَّمواتِ بِغَيْرِ عَمَدٍ تَرَوْنَها . . . يُفَصِّلُ اْلآياتِ لَعَلَّكُمْ بِلِقاءِ رَبِّكُمْ تُوقِنُونَ ؛ خداوند همان كسى است كه آسمان را بدون ستونى كه قابل رؤيت باشد آفريد . . . او آيات ( خود ) را ( براى شما ) شرح مىدهد تا به لقاى پروردگارتان يقين پيدا كنيد . » « 1 »\r\n\r\n\r\n","description":"","footnote":"\r\n( 1 ) . سورهء رعد ، آيهء 2 .\r\n","page_name":" 129 ","page_number":129},
  {"content":"\r\n\r\nمتجاوز از بيست آيه از آيات قرآن سخن از لقاء اللَّه است كه در واقع سر منزل مقصود سالكان الى اللَّه و عارفان الهى مىباشد ، يعنى لقاء معنوى و ديدار روحانى با آن محبوب بىنظير و مقصود بىمانند .\r\nدرست است كه اين آيات و آيات رجوع الى اللَّه از يك نظر جنبهء عمومى دارد و همگان را شامل مىشود ولى مانعى ندارد كه سير و سلوك مؤمن و كافر از نظر فطرت و خلقت ، به سوى او جهت‌گيرى شده باشد ، گروهى به خاطر انحراف از مسير فطرت در وسط راه بمانند يا در پرتگاه سقوط كنند ولى اولياء اللَّه با تفاوت مراتب به سر منزل مقصود و اصل شوند . درست همانند نطفه‌هايى كه همه از نظر آفرينش در عالم جنين به سوى تكامل انسانى پيش مىروند و بعد از تولّد نيز آن را همچنان ادامه مىدهند امّا بعضى از اين نطفه‌ها در همان مراحل اوليّهء جنين بر اثر آفاتى از حركت باز مىايستد و ساقط مىشود يا بعد از تولّد در نيمه راه زندگى به خاطر همين آفات از كار مىافتد و سقوط مىكند .\r\nاز اين تعبيرها روشنتر ، تعبيرى است كه در قرآن مجيد از تقوا به عنوان بهترين زاد و توشه شده ( و مىدانيم زاد و توشه ، معمولًا به غذا و طعام مسافر گفته مىشود ؛ هر چند از بعضى از منابع لغت استفاده مىشود كه در اصل ، مفهوم اعمّى دارد و شامل هرگونه ذخيره‌سازى مىشود . )\r\nبنابراين ، تعبير بالا كه مىگويد : تقوا بهترين زاد و توشه است ، اشاره به سير انسان الى اللَّه دارد كه به هر حال در اين سفر روحانى نياز به زاد و توشه‌اى خواهد داشت ، و زاد اين سفر روحانى نيز روحانى است .\r\nدر روايات اسلامى نيز اين تعبيرات به صورت گسترده‌ترى ديده مىشود .\r\nدر نهج البلاغه ، در خطبه‌هاى متعددى ، سخن از برگرفتن زاد و توشه از اين دنيا براى سفر الهى آخرت شده است :\r\nدر خطبهء 157 مىخوانيم : « فَتَزَوَّدُوا فى ايَّامِ الْفَناءِ لِايَّامِ الْبَقاءِ ؛ در اين ايّام فانى براى ايّام باقى زاد و توشه برگيريد ! »\r\nدر خطبهء 132 در تعبير روشنترى مىفرمايد : « انَّ الدُّنْيا لَمْ تُخْلَقُ لَكُمْ دارَمُقامٍ ، بَلْ\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nخُلِقَتْ لَكُمْ مَجازاً لِتَزَوَّدُوا مِنْها الْاعْمالَ الى دارِالْقَرارِ ؛ دنيا براى سكونت هميشگى شما خلق نگرديده ، بلكه آن را در گذرگاه شما ساخته‌اند تا اعمال صالح را به عنوان زاد و توشه در مسير سراى ديگر ، از آن فراهم سازيد . »\r\nدر خطبهء 133 در يك تعبير لطيف و دقيق چنين آمده است ، مىفرمايد : « وَالْبَصيرُ مِنْها مُتَزَوِّدٌ وَالْاعْمى لَها مُتَزَوِّدٌ ؛ بينايان از آن زاد و توشه ( براى سفر آخرت ) مىگيرند ، و نابينايان براى خودِ آن ( دنيا ) زاد و توشه مىاندوزند .\r\nتعبيراتى همچون « صِراطِ الْعَزيزِ الْحَميدِ » ( سورهء ابراهيم ، آيهء 1 ) و « الصِّراطَ الْمُسْتَقيمَ » ( سورهء حمد ) و « سَبيلِ اللَّهِ » در آيات زيادى از قرآن و « لِيَصُدُّوْا عَنْ سَبيلِ اللَّهِ » ( سورهء انفال ، آيهء 36 ) و مانند اينها ، مىتواند اشاره‌اى به اين ديدگاه باشد .\r\n* * *\r\n\r\n","description":"","footnote":"","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n\r\nفصل نهم : روشهاى مختلف ارباب سير و سلوك\r\nگفتنى است كه ارباب سير و سلوك و علما و دانشمندانى كه در اين راه گام برداشته و تعليمات قرآن و سنّت را راهنماى خويش قرار داده ( نه صوفيانى كه تحت تأثير مكتبهاى التقاطى و غير اسلامى بوده‌اند ) هر يك براى خود روشى را پيشنهاد كرده‌اند ؛ يا به تعبير دقيقتر ، مراحل و منزلگاههايى در نظر گرفته‌اند كه در ذيل به بخشى از آنها به صورت فشرده اشاره مىشود ، تا اين بحث كامل‌تر و پربارتر گردد :\r\n\r\n1 - سير و سلوك منسوب به « بحر العلوم »\r\nدر اين كتاب كه به فقيه باهر و علّامهء ماهر « بحر العلوم » نسبت داده شده است هر چند انتساب بعضى از بخشهاى آن به اين بزرگوار بعيد به نظر مىرسد ولى قسمتهايى از آن داراى اهمّيّت فوق‌العاده‌اى است ؛ براى سير و سلوك الى اللَّه و پيمودن راه قرب به پروردگار عوالم چهارگانه و به تعبير ديگر ، چهار منزلگاه مهم ذكر شده است :\r\n1 - اسلام\r\n2 - ايمان\r\n3 - هجرت\r\n4 - جهاد\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nو براى هر يك از اين عوالم چهارگانه سه مرحله ذكر شده است كه مجموعاً دوازده مرحله مىشود كه پس از طىّ آنها ، سالك الى اللَّه وارد عالم خلوص مىگردد ، و اين مراحل دوازده‌گانه به شرح زير است :\r\nمنزل اوّل ،\r\nاسلام اصغر است ، و منظور از آن اظهار شهادتين و تصديق به آن در ظاهر و انجام وظائف دينى است .\r\nمنزل دوم ،\r\nايمان اصغر و آن عبارت از تصديق قلبى و اعتقاد باطنى به تمام معارف اسلامى است .\r\nمنزل سوم ،\r\nاسلام اكبر است و آن عبارت است از تسليم در برابر تمام حقايق اسلام و اوامر و نواهى الهى .\r\nمنزل چهارم ،\r\nايمان اكبر است و آن عبارت از روح و معنى اسلام اكبر مىباشد كه از مرتبهء اطاعت به مرتبهء شوق و رضا و رغبت منتقل شود .\r\nمنزل پنجم ،\r\nهجرت صغرى است ، و آن انتقال از « دار الكفر » به « دار الاسلام » است مانند هجرت مسلمانان از مكّه كه در آن زمان كانون كفر بود به مدينه .\r\nمنزل ششم ،\r\nهجرت كبرى است ، و آن هجرت و دورى از اهل عصيان و گناه و از همنشينى با بدان و ظالمان و آلودگان است .\r\nمنزل هفتم ،\r\nجهاد اكبر است ، و آن عبارت از محاربه و ستيز با لشكر شيطان است با استمداد از لشكر رحمان كه لشكر عقل است .\r\nمنزل هشتم ،\r\nمنزل فتح و ظفر بر جنود و لشكريان شيطان ، و رهايى از سلطهء آنان و خروج از عالم جهل و طبيعت است .\r\nمنزل نهم ،\r\nاسلام اعظم ، و آن عبارت از غلبه بر لشكر شهوت و آمال و آرزوهاى دور و دراز است كه بعد از فتح و ظفر ، عوامل بيدار كننده برون بر عوامل انحرافى درون پيروز مىشود و اينجاست كه قلب ، مركز انوار الهى و افاضات ربّانى ميگردد .\r\nمنزل دهم ،\r\nايمان اعظم است ، و آن عبارت از مشاهدهء نيستى و فناى خود در برابر خداوند است ، و مرحلهء دخول در عالم فَادْخُلى فى عِبادى وَادْخُلى جَنَّتى است كه در اين هنگام حقيقت عبوديّت و بندگى خدا ظاهر مىشود .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمنزل يازدهم ،\r\nهجرت عظمى است ، و آن مهاجرت از وجود خود و به فراموشى سپردن آن ، و سفر به عالم وجود مطلق ، و توجّه كامل به ذات پاك خداست كه در جملهء « وَادْخُلى جَنَّتى » خطاب به آن شده است .\r\nمنزل دوازدهم ،\r\nجهاد اعظم است كه بعد از هجرت از خويشتن ، متوسّل به ذات پاك خداوند مىشود تا تمام آثار خودبينى در او محو و نابود گردد و قدم در بساط توحيد مطلق نهد .\r\nبعد از پيمودن اين عوالم دوازده‌گانه وارد عالم خلوص مىشود ، و مصداق « بَلْ احْياءٌ عِنْدَ رَبِّهِمْ يُرْزَقَوُنَ » مىگردد . « 1 »\r\n* * * \r\nچگونگى سير و سلوك در اين روش\r\nدر رسالهء سير و سلوك منسوب به علّامهء بحر العلوم بعد از ذكر عوالم و منازل بالا به چگونگى طى نمودن اين راه پرمشقّت و پرافتخار پرداخته و بيست و پنج دستور براى وصول به اين مقاصد بالا و و الا مىدهد كه آنها را بطور فشرده در ذيل مىآوريم :\r\nسالك الى اللَّه و رهرو راه قرب به پروردگار براى وصول به اين عوالم ، بعد از آن كه اصول دين را از طرق معتبر شناخت و به فروع احكام دينى و اسلامى كاملًا آشنا شد ، بار سفر مىبندد و به راه مىافتد و با انجام دستورهاى بيست و پنجگانهء زير به سوى مقصد همچنان پيش مىرود :\r\nاوّل ،\r\nترك آداب و عادات و رسومى است كه انسان را از پيمودن راه باز مىدارد و غرق در آلودگيها مىكند .\r\nدوم ،\r\nعزم قاطع بر پيمودن راه ، كه از هيچ چيز نترسد و با استمداد از لطف خدا ترديدى به خود راه ندهد .\r\n\r\n\r\n","description":"","footnote":"\r\n( 1 ) . براى توضيح بيشتر به رسالهء سير و سلوك منتسب به مرحوم علّامهء بحر العلوم مراجعه شود - همان‌طور كه گفتيم در شمردن اين عوالم دوازده‌گاهه تفاوت مختصرى بين اين رساله و گفتار علّامهء طباطبايى در رسالهء لبّ اللّباب مىباشد كه ما در واقع آنها را با هم تلفيق كرديم .\r\n","page_name":" 135 ","page_number":135},
  {"content":"\r\n\r\nسوم ،\r\nرفق و مدارا ، و آن اين كه در آنِ واحد امور زيادى را بر خود تحميل نكند مبادا دلسرد و متنفّر شود ، و از پيمودن راه بازماند .\r\nچهارم ،\r\nوفا ، و آن عبارت از اين است كه نسبت به آنچه توبه كرده وفادار بماند و به آن باز نگردد ، و نسبت به آنچه استاد راه مىگويد وفادار بماند .\r\nپنجم ،\r\nثبات و دوام است ، به اين معنى كه برنامه‌هايى را كه انتخاب مىكند به صورت عادت مستمر درآيد تا بازگشتى در آن صورت نگيرد .\r\nششم ،\r\nمراقبت است ، و آن عبارت از توجّه به خويش در تمام احوال است كه تخّلفى صورت نگيرد .\r\nهفتم ،\r\nمحاسبه است ، كه در حديث « لَيْسَ مِنَّا مَنْ لَمْ يُحاسِبْ نَفْسَهُ كُلَّ يَوْمٍ ؛ كسى كه همه روز به حساب خويش نرسد از ما نيست ! » « 1 » به آن اشاره شده است .\r\nهشتم ،\r\nمؤاخذه است ، منظور از مؤاخذه اين است كه هر گاه مرتكب خطايى شد\r\nبه خويشتن تنگ بگيرد و از اين راه خود را مجازات كند .\r\nنهم ،\r\nمسارعت است ، يعنى به مقتضاى امر « وسارِعُوا الى مَغْفِرَةٍ مِنْ رَبِّكُمْ » « 2 » كه در قرآن مجيد آمده در مسير حق شتاب كند ، پيش از آن كه شيطان مجال وسوسه يابد .\r\nدهم ،\r\nارادت است ، و آن عبارت از اين است كه باطن خود را چنان خالص كند كه هيچ غِشّى در آن نباشد ، و نسبت به صاحب شريعت و اوصياى معصوم او كاملًا عشق ورزد .\r\nيازدهم ،\r\nادب است ، يعنى نسبت به ساحت قدس خداوند و رسول اكرم صلى الله عليه و آله و جانشينان معصوم او شرط ادب نگاه دارد ، و كمترين سخنى كه نشانهء اعتراض باشد بر زبان نراند ، و در تعظيم اين بزرگان بكوشد و حتّى در بيان حاجت از الفاظى كه نشانهء امر و نهى است بپرهيزد .\r\nدوازدهم ،\r\nنيّت است ، و آن عبارت است از خالص ساختن قصد در اين سير و حركت و جميع اعمال از براى خداوند متعال .\r\n\r\n\r\n","description":"","footnote":"\r\n( 1 ) . ارشاد القلوب ديلمى ، باب 39 .\r\n( 2 ) . آل عمران - 133 .\r\n","page_name":" 136 ","page_number":136},
  {"content":"\r\n\r\nسيزدهم ،\r\nصَمْت است ، به معنى خاموشى و حفظ زبان از سخنان زائد و اكتفا به مقدار لازم .\r\nچهاردهم ،\r\nجوع و كم خوردن ، كه از شروط مهمّهء پيمودن اين راه است ولى نه تا آن حد كه باعث ضعف و ناتوانى گردد .\r\nپانزدهم ،\r\nخلوت است ، و آن عبارت است از كناره‌گيرى از اهل عصيان و طالبين دنيا و صاحبان عقول ناقصه ؛ و به هنگام عبادات و توجّه به اذكار ، دور از ازدحام و غوغا بودن .\r\nشانزدهم ،\r\nسَهَر و شب بيدارى ( مخصوصاً بيدارى در آخر شب ) ، كه در آيات و روايات اسلامى كراراً به آن اشاره شده است .\r\nهفدهم ،\r\nدوام طهارت ، يعنى هميشه با وضو بودن است كه نورانيّت خاصّى به باطن انسان مىدهد .\r\nهيجدهم ،\r\nتضرّع به درگاه خداوند ربّ العزّة است ، كه هر چه بيشتر بتواند اظهار خضوع در پيشگاه پروردگار كند .\r\nنوزدهم ،\r\nپرهيز از خواسته‌هاى نفس ( هر چند مباح باشد ) تا آنجا كه در توان دارد .\r\nبيستم ،\r\nرازدارى و كتمان سرّ ، كه از مهمترين شرايط است ، كه اساتيد اين رشته به آن اصرار مىورزيدند ، و آن اين كه اعمال و برنامه‌هاى خويش را در اين راه مكتوم دارد ( تا كوچكترين تظاهر و ريا در آن حاصل نشود ) و اگر مكاشفاتى از عوالم غيب براى او دست داد آن را نيز پنهان دارد و به اين و آن بازگو نكند ( تا گرفتار عجب و خودبينى نگردد ) .\r\nبيست و يكم ،\r\nداشتن مربّى و استاد است ، اعم از استاد عام كه در كارهاى مربوط به سير و سلوك با ارشاد او پيش مىرود و استاد خاص كه آن رسول خدا صلى الله عليه و آله و امامان معصوم عليهم السلام مىباشد .\r\nالبتّه بايد سالك توجه داشته باشد كه اين ، مرحلهء بسيار دقيق و باريكى است ؛ تا كسى را نيازمايد و از صلاحيّت علمى و دينى او آگاه نشود ، در ارشادات به او تكيه نكند كه گاه شياطين در لباس استاد درآيند و گرگان ملبّس به لباس چوپان شوند و سالك را از راه منحرف سازند .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمرحوم علّامهء طباطبايى در اين زمينه مىگويد : كه حتّى به ظاهر شدن خارق عادت و اطّلاع بر علوم پنهانى و اسرار نهان انسان ، و عبور بر آب و آتش ، و اطّلاع بر مسائل مربوط به آينده و مانند آن نمىتوان اطمينان كرد كه صاحب چنين اعمالى مقام پيشرفته‌اى در سلوك راه حق دارد ؛ زيرا ، اينها همه در مرتبهء مكاشفهء روحيّه حاصل مىشود ، و از آنجا تا سرحدّ وصول و كمال ، راه بسيار است .\r\nبيست‌ودوم ،\r\n« ورد » است ، و آن عبارت است از ذكرهاى زبانى كه راه را به روى سالك مىگشايد و او را براى گذشتن از گردنه‌هاى صعب‌العبور مسير الى اللَّه يارى مىدهد .\r\nبيست و سوم ،\r\nنفى خواطرات است ، و آن عبارت است از تسخير قلب خويشتن و حكومت بر آن ، و تمركز فكر به گونه‌اى كه هيچ تصوّر و خاطره‌اى بر او وارد نشود مگر به اختيار و اذن آن ؛ و به تعبير ديگر ، افكار پراكنده بىاختيار فكر او را به خود مشغول ندارد ، و اين يكى از كارهاى مشكل است .\r\nبيست و چهارم ،\r\nفكر است ، و منظور از آن ، آن است كه سالك با انديشهء عميق و فكر صحيح در آگاهى و معرفت بكوشد ، و تمام تفكّر او مربوط به صفات و اسماء الهى و تجلّيات و افعال او بوده باشد .\r\nبيست و پنجم\r\nذكر است ، و منظور از آن ، توجّه قلبى است به ذات پاك پروردگار ؛ نه ذكر با زبان كه به آن ورد گفته مىشود ؛ و به تعبير ديگر ، منظور اين است كه تمام نظر خويش را به جمال پروردگار متوجّه سازد و از غير او چشم بپوشد .\r\nاين بود خلاصهء آنچه از سير و سلوك منسوب به علّامهء بحر العلوم استفاده مىشود كه علّامهء طباطبائى نيز همين روش را با مختصر تفاوتى - مطابق آنچه در رسالهء « لبّ اللّباب » - آمده دنبال كرده است .\r\n* * * \r\n2 - روش مرحوم ملكى تبريزى :\r\nايشان ( مرحوم حاج ميرزا جواد آقا تبريزى ) كه يكى از اساتيد معروف سير و سلوك محسوب مىشود ، در رسالهء « لقاء اللّه » راهى را پيموده است كه در جهاتى با آنچه در\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nرسالهء منسوب به بحر العلوم آورديم متفاوت است .\r\nنامبرده ، نخست لقاء اللَّه را عنوان مقصد اعلاى سير و سلوك معرفى مىكند و از آيات مختلف قرآن بهره مىگيرد و شواهد زيادى از روايات براى آن مىآورد و صريحاً به اين اشاره مىكند كه منظور از لقاء اللَّه مشاهده با چشم نيست چرا كه خداوند منزّه از كيفيّتى است كه موجب رؤيت است ؛ همچنين منظور از لقاء اللَّه ملاقات ثواب و نعمت او در قيامت نيست ، بلكه منظور نوعى « شهود » و ملاقات قلبى و روحى و مشاهده با چشم دل است .\r\nسپس براى پيمودن اين راه طولانى و پرفراز و نشيب ، برنامه‌اى را پيشنهاد مىكند كه در جهات زير خلاصه مىشود :\r\n1 - تصميم و نيّت براى پيمودن اين راه است\r\n2 - توبهء صحيح از گذشته ، توبه‌اى كه در اعمال و اعماق انسان نفوذ كند و او را دگرگون سازد و آثار گناه را از جسم و جان و روح او بشويد .\r\n3 - برگرفتن توشه راه است ؛ و براى آن چند برنامه ذكر كرده است :\r\nالف - در صبح ، مشارطه ( با خود شرط كند كه جز راه حق نپويد ) ؛ در روز ، مراقبه ( توجّه به اين كه از راه منحرف نگردد ) ؛ در شامگاهان ، محاسبه ( توجّه به اين كه در روز گذشته چه انجام داده است ) .\r\nب - توجّه به اوراد و اذكار و توجّه به وظائف بيدارى و هنگام خواب .\r\nج - توجّه به نماز شب و خلوت با خداوند و شب‌زنده‌دارى و رياضت در مسألهء خواب و خوراك كه از حدّ لازم تجاوز نكند .\r\n4 - بهره‌گيرى از تازيانهء سلوك ، و آن عبارت است از مؤاخذه كردن خويشتن به خاطر توجّه به دنيا و قصور و كوتاهى در برابر حق ، و پوزش خواستن از پروردگار و سرزنش خويشتن به خاطر بىوفائيها و اطاعت از شيطان در حضور پروردگار ، و سعى و تلاش در طريق اخلاص .\r\n5 - در آستانهء تحوّل ، و در اين مرحله بايد قبل از هر چيز ، به پايان زندگى و مرگ بينديشد كه فكر مرگ براى سوزاندن حبّ دنيا و اصلاح بيشتر صفات زشت داروى مؤثّرى است . ( سپس به عظمت پروردگار و اسماء و صفات او بينديشد و به ياد اولياء حق\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nباشد و بكوشد خود را به صفات آنان نزديك سازد . )\r\n6 - در آستانهء سر منزل مقصود ، در اين بخش اشاره به اين معنى مىكند كه انسان داراى سه عالم است : 1 - عالم حسّ و طبيعت 2 - عالم خيال و مثال 3 - عالم عقل و حقيقت .\r\nعالم حسّ و طبيعت يكپارچه ظلمت است و تا از آن نگذرد به عالم مثال كه عبارت از عالمى است كه حقايق آن داراى صورتند و عارى از مادّه نمىرسد .\r\nو تا از عالم مثال نگذرد به عالم عقل نمىرسد ؛ و منظور از عالم عقل ، عالمى است كه حقيقت و نفس انسان در آن عالم ، نه مادّه دارد و نه صورت ؛ و هنگامى كه به عالم عقل رسيد و نفس خويش را خالى از مادّه و صورت شناخت ، به معرفت پروردگار دست مىيابد ؛ و مصداق « مَنْ عَرَفَ نَفْسَهُ فَقَدْ عَرَفَ رَبَّهُ » « 1 » مىشود . « 2 »\r\n* * * \r\n3 - روش ديگر\r\nدر رسالهء « لقاء اللّه » عالم و محقّق بزرگوار ، آقاى مصطفوى ، برنامهء ديگرى براى اين سير و سلوك الهى ذكر شده است .\r\nدر اين رساله كه رسالهء جامع و پربار و متّكى به آيات و اخبار است ، نخست اشاره به آيات مربوط به لقاء اللَّه مىكند و بعد از آن كه اين لقاء و ملاقات را به معنى ملاقات معنوى و روحانى تفسير مىنمايد ، در شرح آن مىافزايد كه براى رسيدن به سر منزل مقصود بايد انسان حدود برانگيخته شده از جهان مادّه و حدّ زمان و مكان و حتّى حدود ذاتى كه در همهء ممكنات موجود است درهم بشكند و غرق و فناى عالم لاهوت گردد و به لقاى پروردگار نائل آيد و مخاطب « يا ايَّتُهَا النَّفْسُ الْمُطْمَئِنَّةُ ارْجِعى الى رَبِّكَ راضِيَةً مَرْضِيَّةً فَادْخُلى فى عِبادى وَادْخُلى جَنَّتى ؛ تو اى روح آرام يافته ! به سوى پروردگارت باز گرد در حالى كه هم تو از او خشنودى و هم او از تو خشنود است ، سپس در سلك بندگانم\r\n\r\n\r\n","description":"","footnote":"\r\n( 1 ) . بحار الانوار ، جلد 2 ، صفحهء 32 .\r\n( 2 ) . توضيح بيشتر را در رسالهء لقاء اللّه مرحوم ملكى تبريزى مطالعه فرمائيد .\r\n","page_name":" 140 ","page_number":140},
  {"content":"\r\n\r\nدر آى و در بهشتم وارد شو ! » « 1 »\r\nسپس براى رسيدن به اين سرمنزل بزرگ و بىمانند طىّ پنج مرحله را پيشنهاد مىكند :\r\nمرحلهء اوّل : تكميل و تقويت اعتقادات و توجّه خاص به اصول دين .\r\nمرحلهء دوم : توبه و بازگشت به اعمال صالح و پرهيز از گناهان و انجام واجبات است .\r\nمرحلهء سوم : مهيّا و آماده شدن براى پاكسازى نفس از رذائل و آراستن آن با فضائل اخلاق است .\r\nمرحلهء چهارم : محو انانيّت و حصول فنا در برابر عظمت حق است .\r\nدر اين مرحله كه تعلّق زندگى مادّى بر طرف شده و تعلّقات به اموال و اولاد و لذّات ، مشتهيات مادّى و خيالى تغيير كرده و به تعلّق روحانى و معنوى مبدّل شده ، تنها چيزى كه باقى مانده تعلّق به نفس خويش است و اين تعلّق به اندازه‌اى ريشه‌دار و محكم است كه گوئى از شدّت ظهور خفا پيدا كرده است ؛ ولى يك نكته باقى است و آن اين كه سالك در تمام اين مراحل مقصودش رسيدن به لقاى او ، به پروردگار ، بوده ؛ يعنى ، در واقع و در باطن هر كارى كرده براى خود كرده است .\r\nبه تعبير ديگر ، او مىخواسته به مقامات و الا نائل گردد و از مقرّبين درگاه خدا باشد و به كمالات روحانى و معنوى برسد ؛ پس در همه جا سخن از خود او بوده نه از هدف ، به دليل اين كه هرگاه به چنين مقامى و اصل مىشد نهايت سرور و خوشحالى پيدا مىكرد ولى اگر ديگرى براى او اين مقامات پيدا مىشد حدّ اقل تا اين حد خوشحال نبود . اينجا است كه بايد « من » و توجّه به خود بر طرف گردد و محبوب و مورد علاقهء سالك جلوه و ظهور خدا باشد نه مقيّد به خود او ؛ به تعبير آشكارتر ، « من » بايد حذف شود و اين حجاب كه بزرگترين مانع و سدّ راه حق و آخرين حجاب سالك براى وصول به لقاء اللَّه است ، بر طرف گردد .\r\nبراى از ميان بردن اين حجاب چندين راه است :\r\n1 - راه توجّه قلبى به خداوند و توحيد ذاتى و صفاتى و افعالى و از اين طريق مىفهمد\r\n\r\n\r\n","description":"","footnote":"\r\n( 1 ) . سورهء فجر ، آيهء 27 تا 30 .\r\n","page_name":" 141 ","page_number":141},
  {"content":"\r\n\r\nكه غير او در برابر او هيچ و پوچ است .\r\n2 - تفكّر و استدلال براى مبارزه با انانيّت و حجاب نفس ، به اين معنى كه خدا را وجودى نامحدود و ازلى و ابدى و حىّ مطلق مىبيند و خود را وجودى از هر نظر محدود و در منتهاى عجز و ضعف و فقر و سراپا نياز كه يك لحظه بى وجود او نمىتواند باقى بماند .\r\n3 - معالجه با اضداد و آن اين كه در هر مورد بجاى « مَنْ » توجّه به خدا و بندگان صالح خداوند باشد و خود را در حضور دائم در پيشگاه حق ببيند .\r\nمرحلهء پنجم : در اين مرحله سالك به صورت يك انسان ملكوتى در آمده و داخل در جبروت مىشود !\r\nمنظور از ورود در مرحلهء جبروت آن است كه انسان به خاطر كمال صفا و خلوص و محو در نور الهى ، نفوذ و سلطه پيدا مىكند و براى فعّاليّت و انجام وظائف الهى و ارشاد خلق و امر به معروف و نهى از منكر از روى معرفت كامل قدم برمىدارد .\r\nبه تعبير ديگر ، تا حدّ زيادى از فكر خود فارغ گشته و به تمام مسائل و وظائف و احكام و آداب شرع و سير و سلوك اطّلاع پيدا كرده و در مقام تشخيص درد و درمان ، همچون طبيبى حاذق و ماهر گشته است . « 1 »\r\nنكتهء قابل توجّه اين كه ايشان در همه جا از آيات و روايات اسلامى به عنوان گواه و شاهد مطالب خويش استفاده كرده‌اند .\r\n\r\nخلاصه و جمع‌بندى مكتبهاى سير و سلوك\r\nاز آنچه علماى سير و سلوك و رهروان اين راه ( البتّه آنهايى كه در طريق شريعت و مسير اسلام و اهل بيت گام برمىداشتند نه التقاطيهاى صوفى مآب ) بر مىآيد و نمونه‌هائى از آنها در بالا آمد ، اصول مشترك زير استفاده مىشود :\r\n1 - هدف اصلى لقاء اللَّه و شهود ذات پاك پروردگار با چشم دل و حضور روحانى و\r\n\r\n\r\n","description":"","footnote":"\r\n( 1 ) . براى توضيح بيشتر به كتاب « لقاء اللّه » تاليف علّامهء بزرگوار آقاى مصطفوى مراجعه فرمائيد .\r\n","page_name":" 142 ","page_number":142},
  {"content":"\r\n\r\nمعنوى در محضر اوست .\r\n2 - براى رسيدن به اين مقصد ، نخستين گام توبه از همهء گناهان و شستن رذائل اخلاقى و آراسته شدن به فضائل اخلاقى است .\r\n3 - در اين راه بايد آداب چهارگانهء مشارطه و مراقبه و محاسبه و معاقبه را فراموش نكند ؛ يعنى ، صبحگاهان با خود شرط كند كه گِرد گناه و خلاف رضاى حق نگردد و در تمام مدّت روز مراقب نفس سركش باشد و شامگاهان و هنگام خواب به محاسبه بنشيند و اگر خلافى از او سر زده بود خود را به وسيلهء ترك انواع لذائذ مجازات و عقوبت كند .\r\n4 - مبارزه با هواى نفس كه بزرگترين سدّ اين راه است از واجب‌ترين واجبات مىباشد .\r\n5 - توجّه به أذكار و أورادى كه در شرع مقدّس وارد شده همچون ذكر « لاحَوْلَ وَلاقُوَّةَ الَّا بِاللَّهِ » و ذكر « لاالهَ الَّا انْتَ سُبْحانَكَ انِى كُنْتُ مِنَ الظَّالِمينَ » و ذكر « اللَّه » و « ياحىّ » و « يا قيّوم » و امثال اين اذكار ، سبب قوّت بر پيمودن اين راه است .\r\n6 - توجّه قلبى به حقيقت توحيد ذات و صفات و افعال خداوند و غرق شدن در صفات كمال و جمال او ، توشهء ديگرى براى اين راه پرفراز و نشيب است .\r\n7 - شكستن بزرگترين بُتْ و آن بُت انانيّت و توجّه به خويشتن ، از مهمترين شرائط وصول به مقصد است .\r\n8 - استفاده از وجود استاد و مُربّى كه زير نظر او كار كند و همچون طبيب به درمان او بپردازد ، گروهى شرط دانسته‌اند ؛ و بعضى نيز روى آن تكيهء خاصّى ندارند هر چند متاسّفانه توجّه به استاد در مورد بسيارى از اشخاص سبب شده كه در دام شياطين خطرناكى كه خود را به صورت فرشته نشان مىداده‌اند ! بيفتند و دين و دنيا و ايمان و اخلاق آنها بر باد رود !\r\nبعضى وظيفهء ارشاد خلق و پيمودن راه انبيا و اوليا در هدايت مردم ، و امر به معروف و نهى از منكر را به عنوان آخرين مرحله آورده‌اند در حالى كه بسيارى مطلقاً سخنى از اين مرحله بر زبان نرانده و سالك را به خودش واگذارده‌اند .\r\nغرض از آوردن اين بحث در ضمن مباحث اخلاقى اين كتاب اين بود كه :\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاولًا - عصاره‌اى از اين تفكّرات كه به هر حال با مباحث اخلاقى سرو كار دارد ارائه گردد و خوانندگان اين كتاب با بصيرت بيشترى در وادى تهذيب اخلاق گام بردارند .\r\nو ثانياً - به تمام پويندگان اين راه هشدار دهيم كه مرز ميان حقّ و باطل بسيار باريك است و چه بسا جوانان پاكدل كه به اميد راه يافتن به سرچشمهء آب بقا در اين وادى به راه افتاده‌اند ولى از طريق عقل و شرع منحرف شده و در وادى كفر و ضلالت سرگردان گشته و در چنگال گرگانى كه به لباس شبان در آمده‌اند گرفتار شده و همه چيز خود را از دست داده‌اند .\r\n* * *\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nفصل دهم : آيا در هر مرحله استاد و راهنما لازم است ؟\r\nبسيارى از علماى سير و سلوك عقيده دارند كه رهروان راه كمال و فضيلت و تقوا و اخلاق و قرب الى اللَّه بايد زير نظر استادى كار كنند ؛ همان گونه كه در بحث گذشته از رسالهء سير و سلوك منسوب به محقّق بحر العلوم و رسالهء لبّ اللّباب تقريرات مرحوم علّامهء طباطبايى نقل كرديم كه فصل بيست و يكم وظائف سالك الى اللَّه را كار كردن زير نظر مربّى و استاد شمرده‌اند ، اعم از استادان خاصّ الهى كه پيشوايان معصومند و استادان عام كه بزرگان پويندهء اين راهند .\r\nولى آگاهان ذى فن هشدار مىدهند كه رهروان راه تقوا و تهذيب نفس نبايد به آسانى خود را به اين و آن بسپارند ، و تا كسى را به قدر كافى آزمايش نكنند و از صلاحيّت علمى و دينى آنها آگاه نگردند ، خود را در اختيار آنان قرار ندهند ، و حتّى به ظاهر شدن كارهاى خارق‌العاده و خبر از اسرار پنهانى يا مربوط به آينده و حتّى عبور از روى آب و آتش قناعت نكنند ، چرا كه صدور اين گونه اعمال از مرتاضان غير مهذّب نيز امكان پذير است .\r\nبعضى از آنان لزوم رجوع به استاد را فقط در ابتداى كار لازم دانسته‌اند ، امّا پس از پيمودن مراحل قابل ملاحظه‌اى ديگر همراهى آنها را لازم نمىدانند ؛ ولى بهره‌گيرى از استاد خاص يعنى پيامبر اكرم صلى الله عليه و آله و پيشوايان معصوم عليهم السلام در تمام مراحل لازم است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبه هر حال ، گاه براى لزوم انتخاب استاد و ارشاد كنندهء طريق ، به آيهء « فَاسْئَلُوا اهْلَ الذِّكْرِ انْ كُنْتُمْ لاتَعْلَمُونَ ؛ از آگاهان بپرسيد اگر نمىدانيد ! » ( سورهء انبياء ، آيهء 7 ) استدلال كرده‌اند كه سخن از تعليم مىگويد نه از تربيت ؛ ولى از آنجا كه تربيت در بسيارى از موارد متّكى بر تعليم است ، بىشك بايد در اين گونه موارد از آگاهان كمك گرفت ، و اين معنى با انتخاب يك فرد خاص براى نظارت بر اعمال و اخلاق او ، تفاوت روشنى دارد .\r\nو گاه در اينجا از داستان موسى و خضر كه در قرآن بطور مشروح آمده كمك گرفته مىشود ، چرا كه موسى با آنكه پيامبر اولوالعزم بود ، بىنياز از خضر نبود ، و بخشى از راه را به كمك او پيمود ؛ آنها مىگويند :\r\n طىّ اين مرحله بىهمرهى خضر مكن * ظلمات است بترس از خطر گمراهى \r\nولى با دقّت در داستان خضر و موسى عليهم السلام مىتوان دريافت كه شاگردى موسى عليه السلام نزد خضر ، به فرمان الهى صورت گرفت و براى فراگيرى علوم خاصّى از اسرار حكمت خداوند در مورد حوادث مختلف اين جهان بود ، و در واقع علم موسى عليه السلام علم ظاهر بود ( و مربوط به دائرهء تكاليف ) و علم خضر ، علم باطن بود ( و مربوط به دائرهء فوق تكليف ) « 1 » و اين مسأله با انتخاب يك استاد خصوصى در تمام مراحل تهذيب نفس و پيمودن راه تقوا ، تفاوت دارد ، هر چند اجمالًا به اهمّيّت كسب فضيلت از محضر استاد اشاره دارد .\r\nو گاه در اينجا به مسألهء لقمان و فرزندش اشاره مىشود كه اين استاد الهى ، اخلاقِ فرزندش را زير نظر گرفت و در پيمودن راه كمال به او كمك كرد . « 2 »\r\nعلّامهء مجلسى در بحار الانوار در حديثى از امام علىّ بن الحسين عليه السلام نقل مىكند كه فرمود : « هَلَكَ مَنْ لَيْسَ لَهُ حَكيمٌ يُرْشِدُهُ ؛ كسى كه دانشمند و حكيمى او را ارشاد نكند ، هلاك مىشود ! » « 3 »\r\nولى از مجموع آنچه گفته شد اين امر استفاده نمىشود كه در مباحث اخلاقى هميشه\r\n\r\n\r\n","description":"","footnote":"\r\n( 1 ) . شرح بيشتر دراين‌باره را در تفسير نمونه ، جلد 12 ، ذيل آيات 60 تا 82 سورهء كهف مطالعه فرماييد .\r\n( 2 ) . براى توضيح بيشتر به تفسير سورهء لقمان جلد 17 تفسير نمونه مراجعه شود .\r\n( 3 ) . بحار الانوار ، جلد 75 ، صفحهء 159 .\r\n","page_name":" 146 ","page_number":146},
  {"content":"\r\n\r\nاستاد خصوصى لازم است بطورى كه اگر نباشد برنامهء تربيت و پرورش اخلاق و تقوا و ادامهء سير و سلوك مختل گردد ، چه بسيارند كسانى كه با استفاده از آيات قرآن و روايات اسلامى و كلمات بزرگان در كتب اخلاقى و التزام عملى به آنها ، اين راه را پيموده و به مقامات والايى رسيده‌اند ، هر چند نمىتوان انكار كرد كه وجود استاد خصوصى و مدد گرفتن از انفاس قدسيّهء نيكان و پاكان وسيلهء خوبى براى نيل كمال و طىّ طريق در كوتاهترين مدّت و حلّ مشكلات اخلاقى مىباشد .\r\nدر نهج البلاغه نيز آمده است : « ايُّهَا النَّاسُ اسْتَصْبِحُوا مِنْ شُعْلَةِ مِصْباحٍ واعِظٍ مُتَّعِظٍ ؛ اى مردم چراغ دل را از شعلهء گفتار واعظى با عمل ، روشن سازيد ! » « 1 »\r\nولى متأسّفانه در بسيارى از اين موارد نتيجهء معكوس حاصل شده است ، و افرادى به عناوين مختلف ، خود را به عنوان مربّى اخلاق و استاد مقام ارشاد قلمداد كرده ، در حالى كه از رهزنان اين راه بوده‌اند و افراد پاكدل و حق طلب را به راه تصوّف يا طرق انحرافى ديگر ، و يا خداى نكرده به مفاسد اخلاقى ننگين كشانيده‌اند ؛ به همين دليل ، ما به تمام پويندگان اين راه هشدار مىدهيم كه اگر مىخواهند استادى براى مسائل اخلاقى انتخاب كنند بسيار با احتياط گام بردارند و در اين انتخاب سختگير و دقيق باشند و هرگز به ظواهر عمل نكنند و به سوابق اشخاص ، خوب بنگرند و با مشورت با آگاهان دست به چنين انتخابى بزنند تا به مقصود خود نائل گردند .\r\n\r\nنقش واعظ درون\r\nدربارهء واعظ برون به اندازهء كافى صحبت شد ، اكنون سخن از واعظ درون است ؛ از بعضى از روايات اسلامى استفاده مىشود كه وجدان بيدار كه از آن به واعظ درون تعبير مىشود ، نقش مهمّى در پيمودن راه تكامل اخلاقى و تقوا دارد ، بلكه بدون آن پيمودن اين راه مشكل است .\r\nدر حديثى از امام علىّ بن الحسين عليه السلام آمده است كه فرمود : « ابْنَ آدَمَ انَّكَ لاتَزالُ\r\n\r\n\r\n","description":"","footnote":"\r\n( 1 ) . نهج البلاغه ، خطبهء 105 .\r\n","page_name":" 147 ","page_number":147},
  {"content":"\r\n\r\nبَخَيرٍ ماكانَ لَكَ واعِظٌ مِنْ نَفْسِك ، وَما كانَتِ الْمُحاسَبَةُ مِنْ هَمَّكَ ؛ اى فرزند آدم ! تو همواره در مسير خير و خوبى قرار دارى مادام كه واعظى از درون داشته باشى ، و مادام كه حسابرسى خويشتن از كارهاى اصلى تو باشد . » « 1 »\r\nشبيه همين معنى با كمى تفاوت نيز از آن حضرت نقل شده است . « 2 »\r\nدر يكى از خطب نهج البلاغه نيز چنين آمده است : « وَاعْلَمُوا انَّهُ مَنْ لَمْ يُعَنْ عَلى نَفْسِهِ حَتّى يَكُونَ لَهُ مِنْها واعِظٌ وَزاجِرٌ ، لَمْ يَكُنْ لَهُ مِنْ غَيْرِها لازاجِرٌ وَلاواعِظٌ ؛ آگاه باشيد آن كس كه به خويش كمك نكند تا واعظ و مانعى از درون جانش براى او فراهم گردد ، موعظه و اندرز ديگران در او اثر نخواهد داشت ! » « 3 »\r\nبديهى است در اين راه انسان بيش از هر چيز نياز به واعظى دارد كه در همه حال با او باشد و از اسرار درونش با خبر گردد ، و همواره او را تحت مراقبت خود قرار دهد ؛ و چه عاملى جز واعظ درون يعنى وجدان بيدار مىتواند اين نقش را عملى كند ، و در لغزشها و خطاها در اوّلين فرصت به انسان هشدار دهد و او را از سقوط در پرتگاه انحرافات اخلاقى باز دارد .\r\nدر حديثى از امام امير مؤمنان عليه السلام چنين مىخوانيم : « اجْعَلْ مِنْ نَفْسِكَ عَلى نَفْسِكَ رَقيباً ؛ از خودت مراقبى بر خويشتن قرار ده ! » « 4 »\r\nدر حديث ديگرى از همان امام عليه السلام آمده است : « يَنْبَغى انْ يَكُونَ الرَّجُلُ مُهَيْمِناً عَلى نَفْسِهِ مُراقِباً قَلْبَهُ ، حافِظاً لِسانَهُ ؛ شايسته است كه انسان بر نفس خويش مسلّط باشد ، و قلب خود را مراقبت كند ، و زبان خويش را حفظ نمايد ! » « 5 »\r\n\r\n\r\n","description":"","footnote":"\r\n( 1 ) . بحار الانوار ، جلد 75 ، صفحهء 137 .\r\n( 2 ) . همان مدرك ، صفحهء 147 .\r\n( 3 ) . نهج البلاغه ، خطبهء 90 .\r\n( 4 ) . غرر الحكم\r\n( 5 ) . همان مدرك\r\n","page_name":" 148 ","page_number":148},
  {"content":"\r\n\r\n\r\nفصل يازدهم : آمادگيهاى لازم براى پرورش فضائل اخلاقى\r\nاضافه بر آنچه تاكنون براى پيشرفت برنامهء تهذيب اخلاق گفته‌ايم ، امور ديگرى وجود دارد كه تأثير بسزائى در مبارزه با رذائل اخلاقى و تقويت اصول فضائل در وجود آدمى دارد كه از جمله امور زير را مىتوان برشمرد :\r\n\r\n1 - پاك بودن محيط\r\nبىشك وضع محيط اجتماعى زندگى انسان اثر فوق‌العاده‌اى در روحيّات و اعمال او دارد چرا كه انسان بسيارى از صفات خود را از محيط كسب مىكند . محيطهاى پاك غالباً افراد پاك پرورش مىدهد و محيطهاى آلوده غالباً افراد آلوده .\r\nدرست است كه انسان مىتواند در محيط ناپاك ، پاك زندگى كند و به عكس در محيطهاى پاك سير ناپاكى را طى كند و به تعبير ديگر ، شرايط محيط علّت تامّه در خوبى و بدى افراد نيست ولى تأثير آن را به عنوان يك عامل مهمّ زمينه ساز نمىتوان انكار كرد .\r\nممكن است كسانى قائل به جبر محيط باشند - همان گونه كه هستند - ولى ما هر چند جبر را در تمام اشكالش نفى مىكنيم امّا تأثير قوىّ عوامل زمينه ساز را هرگز انكار نخواهيم كرد .\r\nبا اين اشاره كوتاه به قرآن باز مىگرديم و آياتى را كه دربارهء تأثير محيط در شخصيّت\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nانسان به دلالت مطابقى يا به اصطلاح التزامى سخن مىگويد ، مورد بحث قرار مىدهيم :\r\n1 - وَالْبَلَدُ الطِّيِّبُ يَخْرُجُ نَباتُهُ بِاذْنِ رَبِّه وَالَّذى خَبُثَ لايَخْرُجُ الَّانَكِداً كَذلِكَ نُصَرِّفُ الآياتِ لِقَوْمٍ يَّشْكُرُونَ ( سورهء اعراف ، آيهء 58 )\r\n2 - وَجاوَزْنا بِبَنى اسْرائيلَ الْبَحْرَ فَاتَوْا عَلى قَوْمٍ يَّعْكُفُونَ عَلى اصْنامٍ لَّهُم قالُوا يا مُوسَى اجْعَلْ لَّنا الهاً كَما لَهُمْ آلِهَةٌ قالَ انَّكُمْ قَوْمٌ تَجْهَلُونَ ( سورهء اعراف ، آيهء 138 )\r\n3 - وَقالَ نُوحٌ رَبِّ لاتَذَرْ عَلَى الْارْضِ مِنَ الْكافِرينَ دَيّاراً - انَّكَ انْ تَذَرْهُمْ يُضِلُّوْا عِبادَكَ وَلايَلِدُوْا الَّافاجِراً كَفَّاراً ( سورهء نوح ، آيات 26 و 27 )\r\n4 - يا عِبادِىَ الَّذينَ آمَنُوْا انَّ ارْضى واسِعَةٌ فَايَّاىَ فَاعْبُدوُنِ ( سورهء عنكبوت ، آيهء 56 )\r\n5 - انَّ الَّذينَ تَوَفّيهُمُ الْمَلائِكَةُ ظالِمى انْفُسِهِمْ قالُوْا فيمَ كُنْتُمْ قالُوْا كُنَّا مُسْتَضْعَفينَ فِى الْارْضِ قالُوْا الَمْ تَكُنْ ارْضُ اللَّهِ واسِعَةً فَتُهاجِرُوْا فيها فَاوُلئِكَ مَأْويهُمْ جَهَنَّمُ وَساءَتْ مَصيراً ( سورهء نساء ، آيهء 97 )\r\nترجمه :\r\n1 - سرزمين پاكيزه ( و شيرين ) گياهش به فرمان پروردگار مىرويد ؛ امّا سرزمين‌هاى بد طينت ( و شوره زار ) جز گياه ناچيز و بىارزش از آن نمىرويد ؛ اين گونه آيات ( خود ) را براى آنها كه شكر گزارند ، بيان مىكنيم .\r\n2 - و بنى اسرائيل را ( سالم ) از دريا عبور داديم ( ناگاه ) در راه خود به گروهى رسيدند كه اطراف بتهايشان با تواضع و خضوع گرد آمده بودند ( در اين هنگام بنى اسرائيل ) به موسى گفتند : « تو هم براى ما معبودى قرار ده همان گونه كه آنها معبودان ( و خدايانى ) دارند ! » گفت :\r\n« شما جمعيّتى جاهل و نادان هستيد ! »\r\n3 - نوح گفت : « پروردگارا ! هيچ يك از كافران را بر روى زمين باقى مگذار ! چرا كه اگر آنها را باقى بگذارى ، بندگانت را گمراه مىكنند و جز نسلى فاجر و كافر به وجود نمىآورند ! »\r\n4 - اى بندگان من كه ايمان آورده‌ايد ! زمين من وسيع است ، پس تنها مرا بپرستيد ( و در برابر فشارهاى دشمنان تسليم نشويد ! )\r\n5 - كسانى كه فرشتگان ( قبض ارواح ) روح آنها را گرفتند در حالى كه به خويشتن ستم كرده\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبودند ، به آنها گفتند : « شما در چه حالى بوديد ؟ ( و چرا با اين كه مسلمان بوديد ، در صف كفّار جاى داشتيد ؟ ! ) » گفتند : « ما در سرزمين خود ، تحت فشار و مستضعف بوديم . » آنها [ / فرشتگان 
  ] گفتند : « مگر سرزمين خدا ، پهناور نبود كه مهاجرت كنيد ؟ ! » آنها ( عذرى نداشتند ، و ) جايگاهشان دوزخ است و سرانجام بدى دارند .\r\nتفسير و جمع‌بندى\r\nدر نخستين آيه تأثير محيط در اعمال و افعال انسان به صورت لطيفى بيان شده است .\r\nتوضيح اين كه : مفسّران بزرگ در تفسير اين آيه بيانات گوناگونى دارند .\r\nبعضى گفته‌اند منظور اين است كه آب زلال و حى همچون قطرات باران بر سرزمين دلها فرو مىريزد ؛ دلهاى پاك آن را مىپذيرد و گلهاى زيباى معرفت و ميوه‌هاى لذّتبخش تقوا و طاعت از آن مىرويد در حالى كه دلهاى ناپاك و آلوده واكنش مناسبى نشان نمىدهند ؛ پس اگر مىبينيم عكس‌العمل همه در برابر دعوت پيامبر و تعليمات اسلام يكسان نيست ، اين به خاطر نقص در فاعليّت فاعل ، نمىباشد بلكه اشكال در قابليّت قابل است « 1 » .\r\nديگر اين كه ، هدف از بيان اين مثال اين است كه هميشه نيكيها و خوبيها را از محلّ مناسبش طلب كنيد چرا كه تلاش و كوشش در محلهاى نامناسب چيزى جز هدر دادن نيروها محسوب نمىشود . « 2 »\r\nاحتمال سومى كه در تفسير اين آيه وجود دارد و مىتواند براى بحث ما مورد استفاده قرار گيرد اين است كه : در اين مثال انسانها به گياهان تشبيه شده‌اند و محيط زندگى آنها به زمينهاى شور و شيرين ؛ در يك محيط آلوده ، پرورش انسانهاى پاك مشكل است هر چند تعليمات قوى و مؤثّر باشد ، همان گونه كه قطرات حياتبخش باران هرگز در شوره زار سنبل نمىروياند . به همين دليل ، براى تهذيب نفوس و تحكيم اخلاق صالح بايد به\r\n\r\n\r\n","description":"","footnote":"\r\n( 1 ) . اين تفسير را فخر رازى به عنوان اوّلين احتمال در معنى آيه ، ذكر كرده است ( تفسير فخر رازى ، جلد 14 ، صفحهء 144 ) ؛ جمعى ديگر نيز آن را از ابن عبّاس نقل كرده‌اند .\r\n( 2 ) . اين تفسير در مجمع البيان و تفسير الحديد در ذيل آيهء بالا مورد بحث قرار گرفته است .\r\n","page_name":" 151 ","page_number":151},
  {"content":"\r\n\r\nاصلاح محيط اهمّيّت فراوان داد .\r\nالبتّه تفسيرهاى سه گانهء بالا هيچ گونه منافات با هم ندارد ؛ ممكن است تمثيل فوق ناظر به همهء اين تفسيرها باشد .\r\nآرى ! محيط اجتماعى آلوده ، دشمن فضائل اخلاقى است ؛ در حالى كه محيطهاى پاك بهترين و مناسبترين فرصت را براى تهذيب نفوس دارد .\r\nدر حديث معروفى از پيغمبر اكرم مىخوانيم كه روزى ياران خود را مخاطب ساخته و فرمود : « ايَّاكُمْ وَخَضْراءَ الدِّمَنِ ، قَيلَ يارَسُولَ اللَّهِ وَمَنْ خَضْراءُ الدَّمَنِ قالَ صلى الله عليه و آله : الْمَرْئَةُ الْحَسْناءُ فى مَنْبَتِ السُّوْءِ ؛ از گياهان ( زيبايى كه ) بر مزبله‌ها مىرويد بپرهيزيد ! عرض كردند اى رسول خدا ! گياهان زيبايى كه بر مزبله‌ها مىرويد اشاره به چه كسى است ؛ فرمود : زن زيبايى كه در خانواده ( و محيط ) بد پرورش يافته ! » « 1 »\r\nاين تشبيه بسيار گويا مىتواند اشاره به تأثير محيط خوب و بد در شخصيّت انسان باشد و يا اشاره به مسألهء وراثت به عنوان يك وسيلهء زمينه‌ساز و يا هر دو .\r\nدر آيهء دوم سخن از قوم بنى اسرائيل است كه سالها تحت تعليمات روحانى و معنوى موسى عليه السلام در زمينهء توحيد و ساير اصول دين قرار داشتند و معجزات مهمّ الهى را همچون شكافته شدن دريا و نجات از چنگال فرعونيان ، بطور خارق‌العاده با چشم خود ديدند ؛ امّا همين كه در مسير خود به سوى شام و سرزمينهاى مقدّس ، با گروهى بت‌پرست برخورد كردند ، چنان تحت تأثير اين محيط ناسالم قرار گرفتند كه صدا زدند : « يا مُوسَى اجْعَلْ لَنا الهاً كَما لَهُمْ آلِهَةٌ ؛ اى موسى براى ما بتى قرار بده همان گونه كه آنها داراى معبودان و بتها هستند ! »\r\nموسى از اين سخن بسيار متعجّب و خشمگين شد و گفت : « به يقين شما جمعيّتى جاهل و نادان هستيد ! ( قالَ انَّكُمْ قَوْمٌ تَجْهَلُونَ )\r\nسپس بخشى از مفاسد بت‌پرستى را براى آنها شرح داد .\r\nو عجب آن كه بنى اسرائيل بعد از توضيحات صريح موسى عليه السلام نيز اثر منفى آن محيط\r\n\r\n\r\n","description":"","footnote":"\r\n( 1 ) . وسائل الشّيعه ، جلد 14 ، صفحهء 19 ، حديث 7 - بحار الانوار ، جلد 100 ، صفحهء 232 ، حديث 10 .\r\n","page_name":" 152 ","page_number":152},
  {"content":"\r\n\r\nمسموم در آنها باقى بود ، بطورى كه سامرى توانست از غيبت چند روزهء موسى عليه السلام استفاده كند و بت طلائى خود را بسازد و اكثريّت آن گروه نادان را به دنبال خود بكشاند و از توحيد به شرك و بت‌پرستى ببرد .\r\nاين موضوع به خوبى نشان مىدهد كه محيطهاى ناسالم تا چه حد مىتواند در مسائل اخلاقى و حتّى عقيدتى اثر بگذارد ؛ شك نيست كه بنى اسرائيل پيش از مشاهدهء اين گروه بت‌پرست ، زمينهء فكرى مساعدى در اثر زندگى مداوم در ميان مصريان بت‌پرست ، براى اين موضوع داشتند ولى مشاهدهء آن صحنهء تازه به منزلهء جرقّه‌اى بود كه زمينه‌هاى قبلى را فعّال كرد ؛ و به هر حال ، همهء اينها دليل بر تأثير محيط در افكار و عقائد انسان است .\r\nدر سومين آيه كه از زبان حضرت نوح به هنگام نفرين بر قوم بت‌پرست مىباشد ، شاهد و گواه ديگرى بر تأثير محيط در اخلاق و عقائد انسان است .\r\nنوح ، نفرين خود را دربارهء نابودى آن قوم كافر با اين جمله تكميل كرد ، و در واقع نفرين خود را مستدل كرد ؛ عرض كرد : « خداوندا اگر آنها را زنده بگذارى ، بندگانت را گمراه و جز نسلى فاجر و كافر به وجود نمىآيد ! ( انَّكَ انْ تَذَرْهُمْ يُضِلُّوْا عِبادَكَ وَلايَلِدُوْا الَّا فاجِراً كَفَّاراً )\r\nهم نسل امروز آنها كافر و منحرف است و هم نسلهاى آينده كه در اين محيط پرورش مىيابد ، آلوده مىشوند .\r\nدر چهارمين و پنجمين آيه ، سخن از لزوم هجرت از محيطهاى آلوده است ؛ در چهارمين آيه خداوند بندگان با ايمان خود را مخاطب ساخته و مىگويد : « زمين من گسترده است تنها مرا بپرستيد ( تسليم فشار دشمن نشويد و در محيط آلوده نمانيد ) ( يا عِبادِى الَّذينَ آمَنُوا انَّ ارْضى واسِعةٌ فَايَّاى فَاعْبُدُونَ )\r\nو در پنجمين آيه ، به كسانى كه ايمان آورده‌اند و هجرت نكرده‌اند هشدار مىدهد و مىگويد عذر آنها در پيشگاه خداوند پذيرفته نيست ؛ مضمون آيه چنين است : « كسانى كه فرشتگان قبض ارواح ، روح آنها را گرفتند در حالى كه به خود ستم كرده بودند ؛ به آنها گفتند شما در چه حالى بوديد ( و چرا با اين كه مسلمان بوديد در صف كفّار جاى داشتيد ) آنها در پاسخ گفتند ما در زمين خود تحت فشار بوديم فرشتگان گفتند مگر سرزمين\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nخداوند پهناور نبود چرا هجرت نكرديد آنها ( عذرى نداشتند و به عذاب الهى گرفتار شدند ) جايگاهشان جهنّم و سرانجام بدى دارند ( انَّ الَّذينَ تَوَفّيهُمُ الْمَلائِكَةُ ظالِمى انْفُسِهِمْ قالُوْا فيمَ كُنْتُمْ قالُوْا كُنَّا مُسْتَضْعَفينَ فِى الْارْضِ قالُوْا الَمْ تَكُنْ ارْضُ اللَّهِ واسِعَةً فَتُهاجِرُوْا فيها فَاوُلئِكَ مَأْويهُمْ جَهَنَّمُ وَساءَتْ مَصيراً )\r\nاصولًا مسألهء هجرت كه از اساسىترين مسائل در اسلام است تا آنجا كه تاريخ اسلام بر پايهء آن بنياد شده ، فلسفه‌هائى دارد كه يكى از مهمترين آنها فرار از محيط آلوده و نجات از تأثيرات سوءِ آن است .\r\nهجرت ، بر خلاف آنچه بعضى مىپندارند ، مخصوص آغاز اسلام نبوده بلكه در هر عصر و زمانى جارى است كه اگر مسلمانان در محيطهاى آلوده به شرك و كفر و فساد باشند و عقائد يا اخلاق آنها به خطر بيفتد ، بايد از آنجا مهاجرت كنند . در حديثى از پيامبر اكرم صلى الله عليه و آله مىخوانيم : « مَنْ فَرَّبِدينِهِ مِن ارْضٍ الى ارْضٍ وَانْ كانَ شِبْراً مِنَ الْارْضِ اسْتَوْجَبَ الْجَنَّةِ وَكانَ رَفِيقَ مُحَمَّدٍ صلى الله عليه و آله وَابْراهيمَ عليه السلام ؛ كسى كه براى حفظ آئين خود از سرزمينى به سرزمين ديگر - اگر چه به اندازه يك وجب فاصله داشته باشد - مهاجرت كند ، مستحقّ بهشت مىگردد و همنشين محمّد صلى الله عليه و آله و ابراهيم عليه السلام ( دو پيامبر بزرگ مهاجر ) خواهد بود ! « 1 »\r\nتكيه بر مقدار شِبر ( مقدار يك وجب ) دليل بر اهمّيّت فوق‌العادهء اين مسأله است كه به هر مقدار و در هر عصر و زمان مهاجرت انجام گيرد ، هماهنگى با پيامبر اسلام صلى الله عليه و آله و ابراهيم عليه السلام حاصل خواهد شد .\r\nكوتاه سخن اين كه ، در هر عصر و زمان ، محيط در ساختن شخصيّت و اخلاق انسانها مؤثّر بوده است و پاكى و يا ناپاكى محيط ، عامل تعيين كننده‌اى محسوب مىشود ؛ هر چند مسأله ، جنبهء جبرى ندارد . بنابراين ، براى پاكسازى اخلاق و پرورش ملكات فاضله ، يكى از مهمترين امورى كه بايد مورد توجّه قرار گيرد ، مسألهء پاكسازى محيط است .\r\nو اگر محيط به قدرى آلوده باشد كه نتوان آن را پاك كرد ، بايد از چنين محيطى\r\n\r\n\r\n","description":"","footnote":"\r\n( 1 ) . نور الثّقلين ، جلد اوّل ، صفحهء 541 .\r\n","page_name":" 154 ","page_number":154},
  {"content":"\r\n\r\nمهاجرت نمود .\r\nآيا هنگامى كه حيات مادّى انسان در يك محيط به خاطر آلودگى به خطر بيفتد ، از آن جا هجرت نمىكند ؟ پس چرا هنگامى كه حيات معنوى و اخلاقى او كه از حيات مادّى ارزشمندتر است به خطر افتد ، به عذر اين كه اين جا زادگاه من است ، تن به انواع آلودگيهاى خود و خانواده و فرزندانش بدهد و مهاجرت نكند !\r\nبر تمام علماى اخلاق لازم است كه براى پرورش فضائل اخلاقى برنامه‌هاى مؤثّرى براى پاكسازى محيط بينديشند ؛ چرا كه بدون آن ، كوششهاى فردى و موضعى كم اثر خواهد بود .\r\n* * * \r\n2 - نقش معاشران و دوستان\r\nموضوع ديگرى كه تأثير عميق آن به تجربه ثابت شده و همهء علماى اخلاق و تعليم و تربيت اتّفاق نظر دارند ، مسألهء معاشرت و دوستى است . غالباً دوستان و معاشران ناباب و آلوده سبب آلودگى افراد پاك شده‌اند ؛ عكس آن نيز صادق است ، زيرا بسيارى از افراد پاك و قوىّالاراده توانسته‌اند بعضى از معاشران ناباب را به پاكى و تقوا دعوت كنند . با اين اشاره به قرآن باز مىگرديم و اشاراتى را كه قرآن به اين مسأله دارد با هم مىشنويم :\r\n1 - وَمَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرينٌ - وَانَّهُمْ لَيَصُدُّوْنَهُمْ عَنِ السَّبيلِ وَيَحْسَبُونَ انَّهُمْ مُهْتَدُونَ - حَتَّى اذا جاءَنا قالَ يالَيْتَ بَيْنى وَبَيْنَكَ بُعْدَ الْمَشْرِقَيْنِ فَبِئْسَ الْقَرينُ . « 1 »\r\n2 - قالَ قائِلٌ مِّنْهُمْ انّى كانَ لى قَرينٌ - يَقُولُ اءِنَّكَ لَمِنَ الْمُصَدِّقينَ - اءِذامِتْنا وَكُنَّا تُراباً وَعِظاماً أَءِنَّالَمَدينُون - قالَ هَلْ انْتُمْ مُطَّلِعُونَ - فَاطَّلَعَ فَرَاهُ فى سَواءِ الْجَحيمَ - قالَ تَاللَّهِ انْ كِدْتَّ لَتُرْدينِ - وَلَوْلا نِعْمَةُ رَبّى لَكُنْتُ مِنَ الْمُحْضَرينَ . « 2 »\r\n3 - وَيَوْمَ يَعَضُّ الظَّالِمُ عَلى يَدَيْهِ يَقُوْلُ يالَيْتَنِى اتَّخَذْتُ مَعَ الرَّسُولِ سَبيلًا - يا\r\n\r\n\r\n","description":"","footnote":"\r\n( 1 ) . سورهء زخرف ، آيات 36 و 37 و 38 .\r\n( 2 ) . سورهء صافّات ، آيات 51 تا 57 .\r\n","page_name":" 155 ","page_number":155},
  {"content":"\r\n\r\nوَيْلَتى لَيْتَنى لَمْ اتَّخِذْ فُلاناً خَليلًا - لَقَدْ اضَلَّنى عَنِ الذِّكْرِ بَعْدَ اذْجآءَنى وَكانَ الشَّيطانُ لِلْانْسانِ خَذُوْلًا . « 1 »\r\nترجمه :\r\n1 - و هر كس از ياد خدا روى گردان شود شيطان را به سراغ او مىفرستيم پس همواره قرين اوست - و آنها [ / شياطين 
  ] اين گروه را از ياد خدا باز مىدارند در حالى كه گمان مىكنند هدايت يافتگان حقيقى آنها هستند ! - تا زمانى كه ( در قيامت ) نزد ما حاضر شود مىگويد : اى كاش ميان من و تو فاصلهء مشرق و مغرب بود ؛ چه بد همنشينى بودى !\r\n2 - كسى از آنها مىگويد : « من همنشينى داشتم - كه پيوسته مىگفت آيا ( به راستى ) تو اين سخن را باور كرده‌اى - كه وقتى ما مرديم و به خاك و استخوان مبدّل شديم ، ( بار ديگر ) زنده مىشويم و جزا داده خواهيم شد ؟ ! - ( سپس ) مىگويد آيا شما مىتوانيد از او خبرى بگيريد ؟ - اينجاست كه نگاهى مىكند ، ناگهان او را در ميان دوزخ مىبيند - مىگويد : به خدا سوگند نزديك بود مرا ( نيز ) به هلاكت بكشانى ! - و اگر نعمت پروردگارم نبود ، من نيز از احضار شدگان ( در دوزخ ) بودم !\r\n3 - و ( به خاطر آور ) روزى را كه ستمكار دست خود را ( از شدّت حسرت ) به دندان مىگزد و مىگويد : « اى كاش با رسول ( خدا ) راهى برگزيده بودم ! - اى واى بر من ، كاش فلان ( شخص گمراه ) را دوست خود انتخاب نكرده بودم ! - او مرا از ياد آورى ( حق ) گمراه ساخت بعد از آن كه ( ياد حق ) به سراغ من آمده بود ! » و شيطان هميشه خوار كنندهء انسان بوده است !\r\nتفسير و جمع‌بندى\r\nنخستين آيات كه در بالا آمد گرچه دربارهء همنشينى شيطان با غافلان از ياد خداست ، ولى تأثير همنشين بد در اخلاقيّات و در سرنوشت هر انسانى روشن مىسازد .\r\nنخست مىفرمايد : « هر كس از ياد خدا روى گردان شود شيطان را بر او مسلّط\r\n\r\n\r\n","description":"","footnote":"\r\n( 1 ) . سوره فرقان ، آيات 27 و 28 و 29 .\r\n","page_name":" 156 ","page_number":156},
  {"content":"\r\n\r\nمىسازيم كه همواره قرين و همنشين او باشد ! ( وَمَنْ يَعْشُ عَنْ ذِكْرِ الرَّحمنِ نُقَيِّضْ لَهُ شَيْطاناً فَهُوَ لَهُ قَرينٌ ) « 1 »\r\nسپس نقش اين قرين سوء ( همنشين بد ) را چنين بيان مىكند كه آنها ، يعنى شياطين ، راه هدايت و حركت به سوى خداوند را به روى آنها مىبندد و آنها را از رسيدن به اين هدف مقدّس باز مىدارد و غم انگيزتر ، اين كه در عين گمراهى گمان مىكنند كه هدايت يافته‌اند ! ( وَانَّهُمْ لَيَصُدُّوْنَهُمَ عَنِ السَّبيلِ وَيَحْسَبُونَ انَّهُمْ مُهْتَدُونَ ) !\r\nسپس به نتيجهء آن پرداخته و مىگويد : روز قيامت كه همه در محضر الهى حاضر مىشوند و پرده‌ها كنار مىرود و حقايق فاش مىشود ، اين انسان گمراه خطاب به دوست اغواگر شيطانش كرده ، مىگويد اى كاش فاصلهء ميان من و تو فاصلهء مشرق و مغرب بود ، چه همنشين بدى هستى ! ( حَتَّى اذا جاءَنا قالَ يالَيْتَ بَيْنى وَبَيْنَكَ بُعْدَ الْمَشْرِقَيْنِ فَبِئْسَ الْقَرينُ )\r\nاز اين تعبيرات به خوبى استفاده مىشود كه همنشين بد مىتواند انسان را بكلّى از راه خدا منحرف سازد ؛ پايه‌هاى اخلاق را بر روى او ويران كند و واقعيّتها را چنان دگرگون نشان دهد كه انسان در عين گمراهى خود را در زمرهء هدايت يافتگان ببيند ؛ و به يقين در چنين حالى هدايت و بازگشت به صراط مستقيم غير ممكن است ؛ و زمانى بيدار مىشود و به هوش مىآيد كه راه برگشت بكلّى بسته شده ؛ حتّى از تعبير آيه استفاده مىشود كه اين همنشينان بد در آن زندگى ابدى نيز با او هستند و چه دردآور است كه انسان كسى را كه مايهء بدبختى او شده هميشه در برابر خود ببيند و به او گفته شود بيهوده آرزوى جدا شدن از او را مكن شما با هم سرنوشت مشتركى داريد ! ( وَلَنْ يَنْفَعَكُمُ الْيَوْمَ اذْ ظَلَمْتُمْ انَّكُمْ فِىالْعَذابِ مُشْتَرِكُونَ ) . « 2 »\r\nشبيه آيات فوق ، آيهء 25 سورهء فصّلت مىباشد كه مىگويد : « وَقَيَّضْنا لَهُمْ قُرَنآءَ\r\n\r\n\r\n","description":"","footnote":"\r\n( 1 ) . براى نقيض از مادّهء قيض معانى مختلفى نقل كرده‌اند ؛ بعضى آن را به معنى تسبيب و بعضى به معنى تقدير و بركندن و بعضى مانند راغب به معنى مسلّط ساختن مىدانند چرا كه قيض به معنى پوست سفيدى است كه روى تخم مرغ را گرفته ( و آن را احاطه كرده است ) .\r\n( 2 ) . سورهء زخرف ، آيهء 39 .\r\n","page_name":" 157 ","page_number":157},
  {"content":"\r\n\r\nفَزَيَّنُوْا لَهُمْ ما بَيْنَ ايْديهِمْ وَما خَلْفَهُمْ وَحَقَّ عَلَيْهِمُ الْقَوْلُ فىامَمٍ قَدْخَلَتْ مِنْ قَبْلِهِمْ مِنَ الْجِنِّ وَالْانْسِ انَّهُمْ كانُوا خاسِرينَ ؛ ما براى آنها همنشينانى ( زشت سيرت ) قرار داديم كه زشتيها را از پيش رو و پشت سر آنها در نظرشان جلوه دادند ؛ و فرمان الهى دربارهء آنان تحقّق يافت و به سرنوشت اقوام گمراهى از جنّ و انس كه قبل از آنها بودند گرفتار شدند ؛ آنها مسلّماً زيانكار بودند ! »\r\n* * * در بخش دوم از اين آيات ، از كسانى سخن مىگويد كه همنشين بدى داشتند كه پيوسته در گمراهى آنها مىكوشيدند ولى آنها به لطف و رحمت الهى و با تلاش و كوشش توانسته‌اند خود را از چنگال وسوسهء آنها رهائى بخشند در حالى كه تا لب پرتگاه پيش رفته بودند ؛ در اينجا نيز سخن از تأثير فوق‌العادهء همنشين بد در شكل‌گيرى عقائد و اخلاق انسان است ولى در عين حال چنان نيست كه انسان مجبور باشد و نتواند با تلاش و كوشش ، خويشتن را نجات دهد ؛ مىفرمايد : « در روز قيامت بعضى از بهشتيان به بعضى ديگر مىگويد من در دنيا همنشينى داشتم كه پيوسته به من مىگفت آيا به راستى تو اين سخن را باور كرده‌اى كه وقتى ما مرديم و خاك شديم و استخوان پوسيده شديم ، بار ديگر زنده مىشويم و به جزاى اعمال خود مىرسيم ( ولى من به فضل الهى تسليم وسوسه‌هاى او نشدم و در ايمان خود ثابت قدم ماندم ! ) ( فَاقْبَلَ بَعْضُهُمْ عَلى بَعْضٍ يَتَسآءَلُونَ - قالَ قائِلٌ مِنْهُمْ انّى كانَ لى قَرينٌ - يَقُولُ ءَانَّكَ لَمِنَ الْمُصَدِّقينَ - ءَاذامِتْنا وَكُنَّا تُراباً وَعِظاماً ءَانَّالَمَدينُون « 1 » )\r\nدر اين هنگام او به فكر همنشين نااهل قديمى خود مىافتد و به جستجو برمىخيزد و از همان اوج بهشت نگاهى به سوى دوزخ مىافكند و ناگهان او را در وسط جهنّم مىبيند ( فَاطَّلَعَ فَرَاهُ فى سَوآءِ الْحَجيمِ )\r\nبه او مىگويد به خدا سوگند نزديك بود مرا نيز به هلاكت بكشانى و همچون خودت بدبخت كنى و اگر لطف الهى و نعمت پروردگارم شامل حال من نبود من نيز امروز در\r\n\r\n\r\n","description":"","footnote":"\r\n( 1 ) . سورهء صافّات ، آيات 50 تا 53 .\r\n","page_name":" 158 ","page_number":158},
  {"content":"\r\n\r\nآتش دوزخ احضار مىشدم ( قالَ تَاللَّهِ انْ كِدْتَّ لَتُرْدينِ وَلَوْلا نِعْمَتُ رَبّى لَكُنْتُ مِنَ الْمُحْضَرينَ ) .\r\nمجموع اين آيات به خوبى نشان مىدهد كه همنشين بد ، انسان را تا لب پرتگاه دوزخ مىبرد و اگر ايمان قوى و تقوا و لطف پروردگار نباشد در آن پرتگاه سقوط مىكند !\r\n* * * در سومين بخش از آيات مورد بحث ، سخن از تأسّف و تأثّر عميق ستمگران در قيامت است كه از انتخاب دوستان ناباب تأسّف مىخورند ؛ چرا كه عامل اصلى بدبختى خود را در رفاقت با آنان مىبينند ؛ مىفرمايد : « و ( به خاطر آور ) روزى را كه ظالم دست خويش را از ( شدّت حسرت ) به دندان مىگزد و مىگويد : اى كاش ( با رسول خدا ) راهى برگزيده بودم ! اى واى بر من ! كاش فلان ( شخص گمراه ) را دوست خود انتخاب نكرده بودم ! او مرا از يادآورى ( حق ) گمراه ساخت بعد از آن كه ( ياد حق ) به سراغ من آمده بود ! و شيطان هميشه خوار كنندهء انسان بوده است ! ( وَيَوْمَ يَعَضُّ الظَّالِمُ عَلى يَدَيْهِ يَقُولُ يالَيْتَنى اتَّخَذْتُ مَعَ الرَّسُولِ سَبيلًا - يا وَيْلَتى لَيْتَنى لَمْ اتَّخِذْ فُلاناً خَليلًا - لَقَدْ اضَلَّنى عَنِ الذِّكْرِ بَعْدَ اذْجآءَنى وَكانَ الشَّيْطانُ لِلْانْسانِ خَذُوْلًا ) » .\r\nبه اين ترتيب ، ستمگران در قيامت ، نخست از ترك رابطه با پيامبر شديداً اظهار تأسّف مىكنند ، و سپس از ايجاد رابطه با افراد آلوده و فاسد ؛ و بعد با صراحت ، عامل اصلى گمراهى خود را همين دوستان منحرف و آلوده معرّفى مىكنند ! و حتّى تأثير آنها را بالاتر از تأثير پيامهاى الهى ( البتّه در بيمار دلان ) مىشمرند ؛ و از تعبير آخرين آيه ، استفاده مىشود كه دوستان بد جزء لشكر شيطانند ؛ و يا به تعبير ديگر ، از شياطين انس محسوب مىشوند .\r\nقابل توجّه اين كه ، در اين آيات تأسّف اين گروه را با جملهء « يَعَضُّ الظَّالِمُ عَلى يَدَيْهِ ؛ ظالم هر دو دست خود را به دندان در آن روز مىگزد » بيان فرموده ؛ و اين آخرين مرحلهء تأسّف است ؛ و اين در موارد ضعيف‌تر ، انسان انگشت خود را به دندان مىگيرد و در مرحلهء بالاتر ، پشت دست را به دندان مىگزد و در مراحل شديد هر دو دست خود را يكى بعد از ديگرى به دندان مىگزد ؛ و در حقيقت اين يك نوع انتقام گيرى از خويشتن است كه چرا\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nكوتاهى كردم و با دست خود وسائل بدبختى خويش را فراهم كردم !\r\nآنچه از آيات فوق و بعضى از آيات ديگر قرآن به خوبى استفاده مىشود اين است كه دوستان و معاشران و همنشينان در سعادت و شقاوت انسان تأثير فوق‌العاده‌اى دارند ؛ نه تنها اخلاق و رفتار افراد را تحت تأثير قرار مىدهند ، كه در شكل‌گيرى عقائد آنها مؤثّرند ؛ اينجاست كه يك استاد اخلاق بايد همواره با دقّت تمام افراد تحت تربيت خود را از اين نظر مورد توجّه قرار دهد ؛ مخصوصاً در عصر و زمان ما كه نشر وسائل فساد از طريق دوستان ناباب به صورت وحشتناكى در آمده و يكى از سرچشمه‌هاى اصلى انواع انحرافات را تشكيل مىدهد .\r\n* * * \r\nنقش معاشران در روايات اسلامى\r\nدر اين زمينه احاديث بسيار گويايى از پيغمبر اكرم صلى الله عليه و آله و ائمه معصومين عليهم السلام به ما رسيده است .\r\nدر حديثى از پيغمبر اكرم صلى الله عليه و آله تا آنجا به اين مسأله اهمّيّت داده شده كه مىفرمايد :\r\n« انسان بر همان دينى است كه دوست و رفيقش از آن پيروى مىكند ؛ الْمَرءُ عَلى دينِ خَليلِهِ وَقَرينِهِ » « 1 »\r\nهمين معنى را امام صادق عليه السلام با استفاده از كلام پيامبر به گونهء ديگرى بيان كرده است ؛ مىفرمايد : « لاتَصْحَبُوا اهْلَ الْبِدَعِ وَلاتُجالِسُوهُمْ فَتَصِيرُوْا عِنْدَ النَّاسِ كَواحِدٍ مِنْهُمْ قالَ رَسُولُ اللَّهِ صلى الله عليه و آله : الْمَرْءُ عَلى دينِ خَليلِهِ وَقَرينِهِ ؛ با بدعتگذاران رفاقت نكنيد و با آنها همنشين نشويد كه نزد مردم همچون يكى از آنها خواهيد بود ! رسول خدا فرمود : انسان پيرو دين دوست و رفيقش مىباشد ! » « 2 »\r\nهمين معنى در حديث ديگرى از امام علىّ بن ابى طالب عليه السلام به صورت تأثير متقابل بيان شده است ؛ مىفرمايد : « مُجالَسَةُ الْاخْيارِ تَلْحَقُ الْاشْرارَ بِالْاخْيارِ وَمُجالَسَةُ الْابْرارِ\r\n\r\n\r\n","description":"","footnote":"\r\n( 1 ) . اصول كافى ، جلد 2 ، ص 375 « باب مجالسة اهل المعاصى ، حديث 3 » .\r\n( 2 ) . همان مدرك\r\n","page_name":" 160 ","page_number":160},
  {"content":"\r\n\r\nلِلْفُجَّارِ تَلْحَقُ الْابْرارَ بِالْفُجَّارِ ؛ همنشينى با خوبان ، بدان را به خوبان ملحق مىكند ؛ و همنشينى نيكان با بدان ، نيكان را به بدان ملحق مىسازد ! » و در ذيل اين حديث جملهء پرمعنى ديگرى آمده ، مىفرمايد : « فَمَنْ اشْتَبَهَ عَلَيْكُمْ امْرُهُ وَلَمْ تَعْرِفُوْا دينَهُ فَانْظُرُوا الى خُلَطائِهِ ؛ كسى كه وضع او بر شما مبهم باشد ، و از دين او آگاه نباشيد ، نگاه به دوستان و همنشينانش كنيد ( اگر همنشين با دوستان خداست او را از مؤمنان بدانيد ؛ و اگر با دشمنان حق است ، او را از بدان بدانيد ! ) « 1 »\r\nدر بعضى از روايات اين معنى با تشبيه روشنى بيان شده مىفرمايد : « صُحْبَةَ الْاشَرارِ تَكْسِبُ الشَّرَّ كَالرِّيْحِ اذا مَرَتْ بِالنَّتِنِ حَمَلَتْ نَتِناً ؛ همنشينى با بدان موجب بدى مىگردد ؛ همچون بادى كه از جايگاه متعفّن و آلوده مىگذرد ؛ بوى بد را با خود مىبرد . « 2 » »\r\nاز تعبيرات بالا به خوبى استفاده مىشود همان گونه كه معاشرت با بدان زمينه‌هاى بدى را فراهم مىسازد ، معاشرت با نيكان نور هدايت و فضائل اخلاقى را در دل انسان مىافروزد .\r\nدر حديثى از امير مؤمنان مىخوانيم : « عَمارَةُ الْقُلُوبِ فى مُعاشَرَةِ ذَوِى الْعُقُولِ ؛ آبادى دلها در معاشرت با صاحبان عقل و خرد است ! » « 3 »\r\nو در تعبير ديگرى از همان حضرت آمده است : « مُعاشَرَةُ ذَوِى الْفَضائِلِ حَياةُ الْقُلُوبِ ؛ همنشينى با ارباب فضيلت ، مايهء حيات دلها است ! » « 4 »\r\nتأثير مجالست و همنشينى و روحيّات دوستان در انسان به اندازه‌اى است كه در حديثى از حضرت سليمان عليه السلام مىخوانيم : « لاتَحْكُمُوْا عَلى رَجُلٍ بِشَىءٍ حَتَّى تَنْظُرُوا الى مَنْ يُصاحِبُ فَانَّما يُعْرَفُ الرَّجُلُ بِاشْكالِهِ وَاقْرانِهِ ؛ وَيُنْسَبُ الى اصْحابِهِ وَاخْدانِهِ ؛ دربارهء كسى قضاوت نكنيد تا نگاه كنيد با چه كسى همنشين است ؛ چرا كه انسان را به وسيلهء دوستان و همنشين‌هايش مىتوان شناخت ؛ و او نسبتى با اصحاب و يارانش دارد . » « 5 »\r\nدر حديث جالبى از لقمان حكيم در باب نصايحى كه به فرزندش مىكرد ، مىخوانيم :\r\n« يابُنَىَّ صاحِبِ الْعُلَماءَ ، وَاقْرِبْ مِنْهُمْ ، وَجالِسْهُمْ وَزُرْهُمْ فى بُيُوتِهِمْ ، فَلَعَلَّكَ تَشْبَهُهُمْ\r\n\r\n\r\n","description":"","footnote":"\r\n( 1 ) . كتاب صفات الشّيعه صدوق ( طبق نقل بحار ، ج 71 ، ص 197 ) .\r\n( 2 ) . غرر الحكم\r\n( 3 ) غرر الحكم\r\n( 4 ) غرر الحكم\r\n( 5 ) . بحار الانوار ، ج 71 ، صفحهء 188 .\r\n","page_name":" 161 ","page_number":161},
  {"content":"\r\n\r\nفَتَكُونَ مَعَهُمْ ؛ فرزندم با دانشمندان دوستى كن ! و به آنها نزديك باش ! و همنشينى كن ! و به زيارت آنها در خانه‌هايشان برو ! باشد كه شبيه آنها شوى ، و با آنها ( در دنيا و آخرت ) باشى ! » « 1 »\r\nكوتاه سخن اين كه ، در احاديث اسلامى ، تعبيرات فراوان پرمعنايى در زمينهء تأثير و تأثّر دوستان از يكديگر و شباهت اخلاقى آنها با هم ، مىخوانيم كه اگر تمام آنها گِرد آورى شود ، بحث مشروحى را تشكيل مىدهد .\r\nبراى حسن ختام ، اين سخن را با حديث كوتاه و پرمعنايى از على عليه السلام پايان مىدهيم ؛ امام در وصايايش به فرزندش امام حسن مجتبى عليه السلام فرمود :\r\n« قارِنْ اهْلَ الْخَيْرِ ، تَكُنْ مِنْهُمْ ، وَبايِنْ اهْلَ الشَّرِّ تَبِنْ عَنْهُمُ ؛ با نيكان قرين و همنشين باش تا از آنها شوى ! و از بدان جدايى اختيار كن تا ( از بديها ) جدا شوى ! » « 2 »\r\n\r\nتأثير معاشرت در تحليلهاى منطقى\r\nمىگويند : بهترين دليل بر امكان چيزى وقوع آن است ؛ در موضوع مورد بحث ، مشاهدهء نمونه‌هاى عينى كه معاشرت با بدان سرچشمهء انواع انحرافات اخلاقى مىشود ، و معاشرت با نيكان در پاكسازى روح و جان انسان اثر مىگذارد ، بهترين دليل براى بحث مورد نظر است .\r\nاين تشبيه قديمى ، كه اخلاق زشت و بد همانند بيماريهاى واگيردار است ، كه بسرعت به نزديكان و همنشينان سرايت مىكند ، تشبيه صحيح گويايى است ، مخصوصاً در مواردى كه بر اثر كمى سنّ و سال يا كمى معلومات و يا سستى ايمان و اعتقاد مذهبى ، زمينه‌هاى روحى براى پذيرش اخلاق ديگران آماده است ، معاشرت اين گونه افراد با افراد آلوده سمّ مهلك و كشنده‌اى است .\r\nبسيار ديده شده است كه سرنوشت افراد خوب و بد ، بر اثر معاشرتها بكلّى دگرگون شده ، و مسير زندگانى آنها تغيير يافته است ؛ و اين امر دلائل مختلفى از نظر روانى دارد :\r\n1 - از جمله مسائلى كه روانكاوان در مطالعات خود به آن رسيده‌اند وجود روح\r\n\r\n\r\n","description":"","footnote":"\r\n( 1 ) . همان مدرك ، ص 189 .\r\n( 2 ) . نهج البلاغه ، وصيّت على عليه السلام به امام حسن عليه السلام ( نامهء 31 ) .\r\n","page_name":" 162 ","page_number":162},
  {"content":"\r\n\r\nمحاكات در انسانها است ؛ يعنى ، افراد ، آگاهانه يا ناآگاه ، آنچه را در دوستان و نزديكان خود مىبينند ، حكايت مىكنند ؛ افراد شاد بطور ناآگاه شادى در اطرافيان خود مىپاشند و « افسرده دل افسرده كند انجمنى را » .\r\nافراد مأيوس ، دوستان خود را مأيوس ، و افراد بدبين ، همنشينان خود را بدبين بار مىآورند ، و همين امر سبب مىشود كه دوستان با سرعت در يكديگر تأثير بگذارند .\r\n2 - مشاهدهء بدى و زشتى و تكرار آن ، از قبح آن مىكاهد و كم كم به صورت يك امر عادى در مىآيد ؛ و مىدانيم يكى از عوامل مؤثّر در ترك گناه و زشتيها ، احساس قبح آن است .\r\n3 - تأثير تلقين در انسانها غير قابل انكار است ؛ و دوستان بد همنشينان خود را معمولًا زير بمباران تلقينات مىگيرند و همين امر سبب مىشود كه گاه بدترين اعمال در نظر آنان ، تزيين يابد و حسّ تشخيص را بكلّى دگرگون سازد .\r\n4 - معاشرت با بدان ، حسّ بدبينى را در انسان ، تشديد مىكند و سبب مىشود كه نسبت به همه كس بدبين باشد ، و اين بدبينى يكى از عوامل سقوط در پرتگاه گناه و فساد اخلاق است . در حديثى از امير مؤمنان على عليه السلام مىخوانيم : « مُجالَسَةُ الْاشْرارِ تُورِثُ سُوءَ الظَّنِّ بِالْاخْيارِ ؛ همنشينى با بدان موجب بدبينى به نيكان مىشود . » « 1 »\r\nحتّى در حديثى ، معاشرت با بدان سبب مرگ دلها شمرده شده ، پيامبر اكرم صلى الله عليه و آله در اين حديث مىفرمايد : « ارْبَعٌ يُمِتْنَ الْقَلْبَ . . . وَمُجالَسَةُ الْمَوْتى ؛ فَقيلَ لَهُ يا رَسُولَ اللَّهِ وَمَا الْمَوْتى ؟ قالَ صلى الله عليه و آله : كُلُ غَنِىٍّ مُسْرِفٍ ؛ چهار چيز است كه قلب انسان را مىميراند . . . از جمله همنشينى مردگان است ، عرض شد : منظور از مردگان كيست اى رسول خدا ! فرمود : هر ثروتمند اسرافكارى است . » « 2 »\r\nروشنى اين موضوع ، يعنى سرايت حسن و قبح اخلاقى از دوستان به يكديگر سبب شده كه شعرا و ادبا ، نيز در اشعار خود هر كدام به نوعى دربارهء اين مطلب دادِ سخن بدهند .\r\n\r\n\r\n","description":"","footnote":"\r\n( 1 ) . صفات الشّيعه صدوق ، طبق نقل بحار ، ج 71 ، صفحهء 197 .\r\n( 2 ) . خصال ( مطابق نقل بحار ، ج 71 ، ص 195 ) .\r\n","page_name":" 163 ","page_number":163},
  {"content":"\r\n\r\nدر يك جا مىخوانيم :\r\n كم نشين با بدان كه صحبت بد * گر چه پاكى ، تو را پليد كند \r\n آفتاب ار چه روشن است آن را * پاره‌اى ابر ناپديد كند \r\nدر جاى ديگر آمده است :\r\n با بدان كم نشين كه بدمانى * خو پذير است نفس انسانى \r\nو نيز گفته‌اند :\r\n صحبت نيك را ز دست مده * كه و مِه به شود ز صحبت به \r\nاشعار در اين زمينه بسيار فراوان است و اين بحث را با شعر معروفى از سعدى كه با تكرار هرگز كهنه نشده است پايان مىدهيم :\r\n گِلى خوشبوى در حمام روزى * رسيد از دست محبوبى به دستم \r\n به دو گفتم كه مشكى يا عبيرى * كه از بوى دل‌آويز تو مستم \r\n بگفتا من گِلى ناچيز بودم * و ليكن مدّتى با گُل نشستم \r\n كمال همنشين در من اثر كرد * و گرنه من همان خاكم كه هستم \r\n* * * \r\n3 - تأثير تربيت خانوادگى و وراثت در اخلاق\r\nهمه مىدانيم كه اوّلين مدرسه براى تعليم و تربيت كودك محيط خانواده است ، و بسيارى از زمينه‌هاى اخلاقى در آنجا رشد و نمّو مىكند ؛ محيط سالم يا ناسالم خانواده تأثير بسيار عميقى در پرورش فضائل اخلاقى ، يا رشد رذائل دارد ؛ و در واقع بايد سنگ زيربناى اخلاق انسان در آنجا نهاده شود .\r\nاهمّيّت اين موضوع ، زمانى آشكار مىشود كه توجّه داشته باشيم اوّلًا كودك ، بسيار اثر پذير است ، و ثانياً آثارى كه در آن سنّ و سال در روح او نفوذ مىكند ، ماندنى و پا برجا است !\r\nاين حديث را غالباً شنيده‌ايم كه امير مؤمنان على عليه السلام فرمود : « الْعِلْمُ ( فى ) الصِّغَرِ كَالنَّقْشِ فىالْحَجَرِ ؛ تعليم در كودكى همانند نقشى است كه روى سنگ كنده مىشود ! » ( كه\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nساليان دراز باقى و برقرار مىماند . ) « 1 »\r\nكودك بسيارى از سجاياى اخلاقى را از پدر و مادر و برادران بزرگ و خواهران خويش مىگيرد ؛ شجاعت ، سخاوت ، صداقت و امانت ، و مانند آنها ، امورى هستند كه به راحتى كودكان از بزرگترهاى خانواده كسب مىكنند ؛ و رذائلى مانند دروغ و خيانت و بىعفّتى و ناپاكى و مانند آن را نيز از آنها كسب مىنمايند .\r\nافزون بر اين ، صفات اخلاقى پدر و مادر از طريق ديگرى نيز كم و بيش به فرزندان منتقل مىشود ، و آن از طريق عامل وراثت و ژنها است ؛ ژنها تنها حامل صفات جسمانى نيستند ، بلكه صفات اخلاقى و روحانى نيز از اين طريق به فرزندان ، منتقل مىشود ، هرچند بعداً قابل تغيير و دگرگونى است ، و جنبهء جبرى ندارد تا مسؤوليّت را از فرزندان بطور كلّى سلب كند .\r\nبه تعبير ديگر ، پدر و مادر از دو راه در وضع اخلاقى فرزند اثر مىگذارند ، از طريق تكوين و تشريع ، منظور از تكوين در اينجا صفاتى است كه در درون نطفه ثبت است و از طريق ناآگاه منتقل به فرزند مىشود ، و منظور از تشريع ، تعليم و تربيتى است كه آگاهانه انجام مىگيرد ، و منشأ پرورش صفات خوب و بد مىشود .\r\nدرست است كه هيچ كدام از اين دو جبرى نيست ولى بدون شك زمينه‌ساز صفات و روحيّات انسانها است ، و بسيار با چشم خود ديده‌ايم كه فرزندان افراد پاك و صالح و شجاع و مهربان ، افرادى مانند خودشان بوده‌اند و به عكس ، آلوده زادگان را در موارد زيادى آلوده ديده‌ايم . بىشك اين مسأله در هر دو طرف استثنائاتى دارد كه نشان مىدهد تأثير اين دو عامل ( وراثت و تربيت ) تأثير جبرى غير قابل تغيير نيست . با اين اشاره به قرآن مجيد باز مىگرديم و مواردى را كه قرآن به آن اشاره كرده است ، مورد بررسى قرار مىدهيم .\r\n1 - انَّكَ انْ تَذَرْهُمْ يُضِلّوُا عِبادَكَ وَ لايَلِدُوا الَّا فاجِراً كَفَّاراً ( سورهء نوح ، آيهء 27 )\r\n2 - فَتَقَبَّلَها رَبُّها بَقَبُولٍ حَسَنٍ وَ انْبَتَها نَباتاً حَسَناً وَ كَفَّلَها زَكَرِيَّا ( سورهء آل عمران ، آيهء 37 )\r\n\r\n\r\n","description":"","footnote":"\r\n( 1 ) . بحار الانوار ، جلد 1 ، صفحهء 224 .\r\n","page_name":" 165 ","page_number":165},
  {"content":"\r\n\r\n3 - انَّ اللَّهَ اصْطَفى آدَمَ وَ نُوحاً وَ آلَ ابْراهيمَ وَ آلَ عِمْرانَ عَلَى الْعالَمينَ - ذُرِّيَّةً بَعْضُها مِنْ بَعْضٍ وَ اللَّهُ سَميعٌ عَلِيمٌ ( سورهء آل عمران ، آيهء 33 و 34 )\r\n4 - يا ايُّهَا الَّذينَ آمَنُوا قُوا انْفُسَكُمْ وَاهْليكُمْ ناراً وَ قُودُهَا النَّاسُ وَ الحِجارةُ ( سورهء تحريم ، آيهء 6 )\r\n5 - يا اخْتَ هارونَ ما كانَ ابُوكِ امْرَءَ سَوْءٍ وَ ما كانَتْ امُّكِ بَغِيّاً ( سورهء مريم ، آيهء 28 )\r\nترجمه :\r\n1 - چرا كه اگر آنها را باقى بگذارى ، بندگانت را گمراه مىكنند و جز نسلى فاجر و كافر به وجود نمىآورند !\r\n2 - خداوند ، او ( مريم ) را به طرز نيكويى پذيرفت ؛ و بطور شايسته‌اى ، ( نهالِ وجودِ ) او را رويانيد ( و پرورش داد ) ؛ و كفالت او را به « زكريّا » سپرد .\r\n3 - خداوند ، آدم و نوح و آل ابراهيم و آل عمران را بر جهانيان برترى داد .\r\nآنها فرزندان ( و دودمانى ) بودند كه ( از نظر پاكى و تقوا و فضيلت ) بعضى از بعضى ديگر گرفته شده بودند ؛ و خداوند شنوا و دانا است ( و از كوششهاى آنها در مسير رسالتِ خود ، آگاه مىباشد ) .\r\n4 - اى كسانى كه ايمان آورده‌ايد ! خود و خانوادهء خويش را از آتشى كه هيزم آن انسان و سنگها است نگه داريد !\r\n5 - اى خواهر هارون ! نه پدرت مرد بدى بود و نه مادرت زن بد كاره‌اى !\r\nتفسير و جمع‌بندى\r\nدر نخستين آيهء مورد بحث ، باز سخن از قوم نوح است ، كه وقتى تقاضاى نابودى آنها را به عذاب الهى مىكند ، تقاضاى خود را با اين دليل مقرون مىسازد ، كه اگر آنها باقى بمانند ساير بندگان تو را گمراه مىكنند ، و جز نسلى فاجر و كافر از آنها متولّد نمىشود ( انَّكَ ان تَذَرْهُمْ يُضِلّوُا عِبادَكَ وَ لايَلِدُوا الَّا فاجِراً كَفَّاراً ) .\r\nاين سخن ضمن اين كه نشان مىدهد افراد فاسد و مفسد كه داراى نسل تبهكار\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nهستند ، از نظر سازمان خلقت ، حقّ حيات ندارند و بايد به عذاب الهى گرفتار شوند و از ميان بروند ، اشاره به اين حقيقت است كه محيط جامعه ، تربيت خانوادگى ، و حتّى عامل وراثت مىتواند در اخلاق و عقيده مؤثّر باشد .\r\nقابل توجّه اين كه نوح عليه السلام بطور قاطع مىگويد : تمام فرزندان آنها فاسد و كافر خواهند بود ، چرا كه موج فساد در جامعهء آنها به قدرى قوى بود كه نجات از آن ، كار آسانى نبود ؛ نه اين كه اين عوامل صد در صد جنبهء جبرى داشته باشد و انسان را بىاختيار به سوى خود بكشاند . بعضى گفته‌اند آگاهى نوح بر اين نكته به خاطر وحى الهى بوده ، كه به نوح فرمود : « انَّهُ لَنْ يُؤْمِنَ مِنْ قَوْمِكَ الَّا مَنْ قَدْ آمَنَ ؛ جز آنها كه ( تاكنون ) ايمان آورده‌اند ، ديگر هيچ كس از قوم تو ايمان نخواهد آورد ! » ( سورهء هود ، آيهء 36 )\r\nولى روشن است اين آيه ، شامل نسل آيندهء آنها نمىشود ، بنابراين بعيد نيست كه نسبت به نسل آينده بر اساس امور سه‌گانه‌اى كه گفته شد ( محيط ، تربيت خانوادگى و عامل وراثت ) قضاوت كرده باشد .\r\nدر بعضى از روايات ، آمده كه فاسدان قوم نوح هنگامى كه فرزند آنها به حدّ تميز مىرسيد ، او را نزد نوح عليه السلام مىبردند ، و به كودك مىگفتند اين پيرمرد را مىبينى ، اين مرد دروغگويى است ، از او بپرهيز ، پدرم مرا اين چنين سفارش كرده ( و تو نيز بايد فرزندت را به همين امر سفارش كنى ) !\r\nو به اين ترتيب نسلهاى فاسد ، يكى پس از ديگرى مىآمدند و مىرفتند . « 1 »\r\n* * * در قرآن مجيد در داستان حضرت مريم عليها السلام زنى كه از مهمترين و با شخصيّت‌ترين زنان جهان است ، تعبيراتى آمده كه نشان مىدهد مسألهء وراثت و تربيت خانوادگى و محيط پرورشى انسان در روحيّات او بسيار اثر دارد ، و براى پرورش فرزندان برومند پاكدامن بايد به تأثير اين امور توجّه داشت .\r\nاز جمله روحيّات مادر اوست كه از زمان باردارى ، پيوسته او را از وسوسه‌هاى شيطان\r\n\r\n\r\n","description":"","footnote":"\r\n( 1 ) . تفسير فخر رازى و تفسير مراغى ، ذيل آيهء مورد بحث .\r\n","page_name":" 167 ","page_number":167},
  {"content":"\r\n\r\nبه خدا مىسپرد ، و آرزو مىكرد از خدمتگزاران خانهء خدا باشد و حتّى براى اين كار نذر كرده بود .\r\nآيهء فوق مىگويد : خداوند او را به حسن قبول پذيرفت و به طرز شايسته‌اى گياه وجودش را پرورش داد ( فَتَقَبَّلَها رَبُّها بَقَبُولٍ حَسَنٍ وَ انْبَتَها نَباتاً حَسَناً ) .\r\nتشبيه وجود انسان پاك به گياه برومند ، اشاره به اين حقيقت است كه همانطور كه براى برخوردارى از يك بوتهء گل زيبا يا يك درخت پرثمر بايد نخست از بذرهاى اصلاح شده استفاده كرد و سپس وسائل پرورش آن گياه را از هر نظر فراهم ساخت ، و باغبان نيز بايد بطور مرتّب در تربيت آن بكوشد ، انسانها نيز چنين‌اند ، هم عامل وراثت در روح و جان آنها مؤثّر است ، و هم تربيت خانوادگى و هم محيط .\r\nو قابل توجّه اين كه در ذيل اين جمله مىافزايد وَ كَفَّلَها زَكَرِيَّا ؛ و خداوند زكريّا را براى سرپرستى و كفالت او ( مريم ) برگزيد « 1 » پيدا است حال كسى كه در آغوش حمايت پيامبر عظيم‌الشأنى است كه خداوند او را براى كفالت او برگزيده است .\r\nو جاى تعجّب نيست كه با چنين تربيت عالى ، مريم به مقاماتى از نظر ايمان و اخلاق و تقوا برسد كه در ذيل همين آيه به آن اشاره شده : « كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزقاً قالَ يا مَرْيَمُ انّى لَكِ هذا قَالَتْ هُوَ مِنْ عِنْدِ اللَّهِ انَّ اللَّهَ يَرْزُقُ مَنْ يَشاءُ بِغَيْرِ حِسابٍ ؛ هر زمان زكريّا وارد محراب او مىشد ، غذاى مخصوصى در آنجا مىديد ؛ از او پرسيد اى مريم ! اين را از كجا آورده‌اى ؟ گفت : اين از سوى خداست ؛ خداوند به هر كس بخواهد ، بىحساب روزى مىدهد . »\r\nآرى آن تربيت بهشتى نتيجه‌اش اين اخلاق و غذاى بهشتى است !\r\n* * * در سومين آيهء مورد بحث كه در واقع مقدّمه‌اى براى آيهء مربوط به مريم و كفالت\r\n\r\n\r\n","description":"","footnote":"\r\n( 1 ) . بايد توجّه داشت « كفل » اگر بدون تشديد باشد به معنى به عهده گرفتن سرپرستى و كفالت است ، و اگر به‌صورت ثلاثى مزيد ( كفّل با تشديد ) استعمال شود ، به معنى انتخاب كفيل براى ديگرى است ، و طبق تعبير بالا ، خداوند زكريّا را براى كفالت مريم برگزيد ( بنابراين كفّل در اينجا دو مفعول گرفته ، يكى ضمير هاء كه به مريم بر مىگردد ، و دوم زكريّا ) .\r\n","page_name":" 168 ","page_number":168},
  {"content":"\r\n\r\nزكريّا محسوب مىشود ، باز سخن از تأثير عامل وراثت و تربيت در پاكى و تقوا و فضيلت است ؛ مىفرمايد : خداوند آدم و نوح و آل ابراهيم و آل عمران را بر جهانيان برگزيد و برترى داد ؛ آنها دودمانى بودند كه ( از نظر پاكى و فضيلت ، بعضى از آنها از بعضى ديگر بودند ، و خداوند شنوا و دانا است ( انَّ اللَّهَ اصْطَفى آدَمَ وَ نُوحاً وَآل‌َابْراهيمَ وَ آلَ عِمْرانَ عَلَى الْعالَمينَ - ذُرِيَّةً بَعْضُها مِنْ بَعْضٍ وَ اللَّهُ سَميعٌ عَلِيمٌ ) .\r\nگرفته شدن بعضى از آنها از بعضى ديگر ، يا اشاره به عامل وراثت است ، و يا تربيت خانوادگى و يا هر دو ، و در هر حال شاهد گويايى براى مسألهء مورد بحث ، يعنى تأثير وراثت و تربيت در شخصيّت و تقوا و فضيلت است .\r\nدر رواياتى كه ذيل اين آيه نقل شده است ، به اين معنى اشاره شده « 1 » و به هر حال دلالت آيات فوق ، بر اين كه محيط تربيتى يك انسان و مسألهء وراثت ، تأثير عميقى در شايستگيها و لياقتهاى او براى پذيرش مقام رهبرى معنوى خلق دارد ، قابل انكار نيست ، و هرگز نمىتوان ، اين گونه افراد را كه از چنين وراثتها و تربيتهائى برخوردارند ، با افراد ديگرى كه از يك وراثت آلوده و تربيت نادرست برخوردار بوده‌اند ، مقايسه كرد .\r\n* * * در چهارمين آيه ، خداوند مؤمنان را مخاطب ساخته و مىگويد : اى كسانى كه ايمان آورده‌ايد ، خود و خانوادهء خويش را از آتشى كه آتش افروزه و هيزمش انسانها و سنگهاست ، بر كنار داريد ! » ( يا ايُّهَا الَّذينَ آمَنُوا قُوْا انْفُسَكُمْ وَ اهْليكُمْ ناراً وَقُوْدُهَا النَّاسُ وَالحِجارَةُ )\r\nاين آيه ، به دنبال آياتى است كه در آغاز سورهء تحريم آمده و به همسران پيامبر صلى الله عليه و آله هشدار مىدهد كه دقيقاً مراقب اعمال خويش باشند ؛ سپس مطلب را به صورت يك حكم عام مطرح نموده و همهء مؤمنان را مخاطب ساخته است .\r\nبديهى است ، منظور از آتش در اينجا همان آتش دوزخ است ، و دور داشتن از آن ، جز از طريق تعليم و تربيت خانواده كه موجب ترك معاصى و اقبال بر طاعات و تقوا و\r\n\r\n\r\n","description":"","footnote":"\r\n( 1 ) . به « نور الثّقلين » جلد 1 ، صحفهء 331 مراجعه شود .\r\n","page_name":" 169 ","page_number":169},
  {"content":"\r\n\r\nپرهيزگارى گردد ، نخواهد بود ؛ و به اين ترتيب اين آيه هم وظيفهء سرپرست خانواده را نسبت به خانواده تحت سرپرستى خود روشن مىسازد ، و هم تأثير تعليم و تربيت را در تقوا و فضائل اخلاقى .\r\nاين برنامه‌اى است كه بايد از نخستين سنگ زير بناى خانواده يعنى از مقدّمات ازدواج ، سپس نخستين لحظهء تولّد فرزند آغاز گردد و در تمام مراحل با برنامه‌ريزى صحيح و با نهايت دقّت تعقيب شود .\r\nدر حديثى مىخوانيم هنگامى كه آيهء فوق نازل شد ، يكى از ياران پيامبر صلى الله عليه و آله سؤال كرد : چگونه خانوادهء خود را از آتش دوزخ حفظ كنيم ؟\r\nفرمود :\r\n« تَأْمُرُهُمْ بِما امَرَ اللَّهُ وَ تَنْهاهُمُ عَمَّا نَهاهُمْ اللَّهُ انْ اطاعُوكَ كُنْتَ قَدْ وَقَيتَهُمْ ، وَ انْ عَصَوْكَ كُنْتَ قَدْ قَضَيْتَ ما عَلَيْكَ ؛ آنها را امر به معروف و نهى از منكر كن ، اگر از تو پذيرا شوند ، آنها را از آتش دوزخ حفظ كرده‌اى و اگر نپذيرند ، وظيفه خود را انجام داده‌اى ! » « 1 »\r\nاين نكته نيز روشن است كه امر به معروف يكى از ابزار كار براى دور داشتن خانواده از آتش دوزخ است ؛ و براى تكميل اين هدف بايد از هر وسيله استفاده كرد و از تمام جنبه‌هاى عملى ، روانى و قولى كمك گرفت ؛ حتّى بعيد نيست آيه ، شامل مسائل مربوط به وراثت نيز بشود ؛ مثلًا ، به هنگام انعقاد نطفه غذاى حلال خورده باشد ، و به ياد خدا باشد تا جنين در حال انعقاد نطفه از وراثت مثبتى برخوردار گردد ، چرا كه دور نگه داشتن از آتش ، همهء آنها را شامل مىشود .\r\n* * * پنجمين و آخرين آيهء مورد بحث ، اشاره به داستان مريم و تولّد حضرت مسيح عليه السلام بدون پدر مىكند و مىگويد هنگامى كه مريم نوزاد خود حضرت مسيح را با خود به نزد بستگان و اقوام خويش آورد ، آنها از روى تعجّب گفتند تو كار عجيب و بدى انجام دادى « اى خواهر هارون ! پدر تو آدم بدى نبود ، مادرت نيز هرگز آلودگى به اعمال خلاف\r\n\r\n\r\n","description":"","footnote":"\r\n( 1 ) . نور الثّقلين ، جلد 5 ، صفحهء 372 .\r\n","page_name":" 170 ","page_number":170},
  {"content":"\r\n\r\nنداشت ( پس تو چرا بدون همسر صاحب فرزند شدى ) ! » ( يا اخْتَ هارُونَ ما كانَ ابُوكِ امْرَأَ سَوْءٍ وَ ما كانَتْ امُكِ بَغِيّاً )\r\nاين تعبير ( مخصوصاً با توجّه به اين كه قرآن آن را نقل كرده است و عملًا به آن صحّه نهاده ) نشان مىدهد كه تأثير عامل وراثت از سوى پدر و مادر و همچنين تربيت خانوادگى در اخلاق انسانها از مسائلى بوده كه همهء مردم آن را به تجربه دريافته بودند و اگر چيزى بر خلاف آن مىديدند تعجّب مىكردند .\r\n* * * از مجموع آنچه در شرح آيات بالا آمد به خوبى مىتوان نتيجه گرفت كه عامل وراثت و تربيت از عوامل مؤثّر و مهم در مسائل اخلاقى چه در جنبه‌هاى مثبت و چه در جنبه‌هاى منفى مىباشد .\r\n* * * \r\nرابطهء اخلاق و تربيت خانوادگى در احاديث اسلامى\r\nبى شك نخستين مدرسهء هر انسانى دامان مادر و آغوش پدر اوست ، و در همين جا است كه نخستين درسهاى فضيلت يا رذيلت را مىآموزد . و اگر مفهوم تربيت را اعم از « تكوينى » و « تشريعى » در نظر بگيريم نخستين مدرسه رحم مادر و صلب پدر است كه آثار خود را بطور غير مستقيم در وجود فرزند مىگذارد ، و زمينه‌ها را براى فضيلت و رذيلت آماده مىسازد .\r\nدر احاديث اسلامى تعبيرات بسيار لطيف و دقيقى در اين قسمت وارد شده كه به بخشى از آن ذيلًا اشاره مىشود :\r\n1 - على عليه السلام فرمود : « حُسْنُ الْاخْلاقِ بُرْهانُ كَرَمِ الْاعْراقِ ؛ اخلاق پاك و نيك ، دليل وراثتهاى پسنديده انسان ( از پدر و مادر ) است » . « 1 »\r\nبه همين دليل در خانواده‌هاى پاك و با فضيلت غالباً فرزندانى با فضيلت پرورش\r\n\r\n\r\n","description":"","footnote":"\r\n( 1 ) . غرر الحكم\r\n","page_name":" 171 ","page_number":171},
  {"content":"\r\n\r\nمىيابند و به عكس افراد شرور غالباً در خانواده‌هاى شرور و آلوده‌اند .\r\n2 - در حديث ديگرى از همان حضرت مىخوانيم : « عَلَيْكُمْ فى طَلَبِ الْحَوائِجِ بِشَرافِ النُّفُوسِ وَ ذَوِى الْاصوُلِ الطَيِّبَةِ فانَّها عِنْدَهُمْ اقْضى وَهِىَ لَدَيْهِمْ ازْكى ؛ در طلب حوائج به سراغ مردم شريف النّفس كه در خانواده‌هاى پاك و اصيل پرورش يافته‌اند برويد ، چرا كه نيازمنديها نزد آنها بهتر انجام مىشود و پاكيزه‌تر صورت مىگيرد ! » « 1 »\r\n3 - در عهد نامهء مالك اشتر در توصيه‌اى كه على عليه السلام به مالك دربارهء انتخاب افسران لايق براى ارتش اسلام مىكند ، چنين مىخوانيم : « ثُمَّ الْصَقْ بِذَوى الْمُروُءاتِ وَالْاحْسابِ وَ اهْلِ الْبُيُوتاتِ الصالِحَةِ وَالسَّوابِقِ الْحَسَنَةِ ثُمَّ اهْلَ النَّجَدَةِ وَ الشُّجاعَةِ وَالسَّخاءِ وَ السَّماحَةِ فَانَّهُمْ جِماعٌ مِنَ الْكَرَمِ وَ شُعَبٌ مِنَ الْعُرْفِ ؛ سپس پيوند خود را با شخصيّتهاى اصيل و خانواده‌هاى صالح و خوش سابقه برقرار ساز و پس از آن با مردمان شجاع و سخاوتمند و بزرگوار ، چرا كه آنها كانون فضيلت و مركز نيكى هستند . » « 2 »\r\n4 - تأثير پدر و يا مادر آلوده در شخصيّت اخلاقى فرزندان تا آن اندازه است كه در حديث ديگرى از امام صادق عليه السلام آمده است : « ايُّما امْرأَةٍ اطاعَتْ زَوْجَها وَ هوَ شارِبُ الْخَمْرِ ، كانَ لَها مِنَ الْخَطايا بِعَدَدِ نُجُوُمِ السَّماءِ ، وَ كُلُّ مَوْلوُدٍ يَلِدُ مِنْهُ فَهُوَ نَجسٌ ؛ هر زنى اطاعت از همسرش كند در حالى كه او شراب نوشيده ( و با او همبستر شود ) به عدد ستارگان آسمان مرتكب گناه شده است و فرزندى كه از او متولّد مىشود آلوده خواهد بود ! » « 3 »\r\nدر روايات متعدد ديگرى نيز از قبول خواستگارى مرد شراب خوار و بد اخلاق و آلوده نهى شده است . « 4 »\r\n5 - تأثير تربيت پدر و مادر در فرزندان تا آن پايه است كه در حديث مشهور نبوى آمده است :\r\nكُلُّ مَوْلُودٍ يُولَدُ عَلَى الْفِطْرَةِ حتّى يَكُونَ ابَواهُ هُمَا اللَّذانِ يُهَوِّدانِهِ وَ يُنَصِّرانِهِ ؛ هر نوزادى بر فطرت پاك توحيد ( و اسلام ) متولّد مىشود مگر اين كه پدر و مادر او را به آئين يهود و نصرانيّت وارد كنند » « 5 »\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) نهج البلاغه\r\n( 3 ) لئالى الاخبار\r\n( 4 ) . وسائل الشّيعه ، جلد 14 ، صحفه 53 - 54 .\r\n( 5 ) . تفسير مجمع البيان ، ذيل آيهء 30 ، سورهء روم .\r\n","page_name":" 172 ","page_number":172},
  {"content":"\r\n\r\nجائى كه تربيت خانوادگى ، ايمان و عقيده را دگرگون سازد چگونه ممكن است در اخلاق اثر نگذارد ؟\r\n6 - همين امر سبب شده است كه مسألهء تربيت فرزندان به عنوان يكى از اساسىترين حقوق آنها بر پدر و مادر شمرده شود ؛ در حديث نبوى صلى الله عليه و آله مىخوانيم :\r\n« حَقُّ الْوَلَدِ عَلَى الْوالِدِ انْ يُحْسِنَ اسْمَهُ وَ يُحسِنَ ادَبَهُ ؛ حقّ فرزند بر پدر اين است كه نام نيكى بر او بگذارد و او را به خوبى تربيت كند » « 1 »\r\nروشن است نامها آثار تلقينى بسيار مؤثّرى در روحيّهء فرزندان دارد ؛ نام شخصيّتهاى بزرگ و پيشگامان تقوا و فضيلت ، انسان را به آنها نزديك مىكند ، و نام سردمداران فجور و رذيلت ، انسان را به سوى آنها مىكشاند ؛ در اسلام حتّى از اين مسألهء ظريف روانى غفلت نشده و فصل مبسوطى دربارهء نامهاى خوب و نامهاى بد در كتب حديث آمده است . « 2 »\r\n7 - در حديث ديگرى از همان حضرت مىخوانيم : « ما نَحَلَ والِدٌ وَلَدَهُ افْضَلَ مِنْ ادَبٍ حَسَنٍ ؛ بهترين بخششى يا ميراثى كه پدر براى فرزندش مىگذارد ، همان ادب و تربيت نيك است . » « 3 »\r\n8 - امام سجّاد علىّ بن الحسين عليه السلام در همين زمينهء تعبير رسائى فرموده است مىفرمايد : « وَانَّكَ مَسُؤُولٌ عَمَّا وَلِّيْتَهُ بِهِ مِنْ حُسْنِ الْادَبِ وَ الدَّلالَةِ عَلى رَبّهِ عَزَّوَجَلَّ وَ الْمَعُونَة لَهُ عَلى طاعَتِهِ ؛ تو در برابر آنچه ولايتش بر عهدهء تو گذارده شده است ( از خانواده و فرزندان ) مسؤول هستى نسبت به تربيت نيكوى آنها و هدايت به سوى پروردگار و اعانت او بر اطاعتش . » « 4 »\r\n9 - امير مؤمنان على عليه السلام در يكى از كلمات خود تعبيرى دارد كه نشان مىدهد كه خلق و خوى پدران ميراثى است كه به فرزندان مىرسد ؛ مىفرمايد : « خَيْرُ ما وَرَّثَ الْآباءُ الْابْناءَ الْادَبَ ؛ بهترين چيزى كه پدران براى فرزندان خود به ارث مىنهند ادب و تربيت\r\n\r\n\r\n","description":"","footnote":"\r\n( 1 ) . كنز العمّال ، حديث 45192 .\r\n( 2 ) . به كتاب وسائل الشّيعه ، جلد 15 ، صحفهء 122 تا 132 مراجعه شود .\r\n( 3 ) . كنز العمّال ، حديث 45411 .\r\n( 4 ) . بحار ، جلد 71 ، صحفهء 6 ( جوامع الحقوق ) .\r\n","page_name":" 173 ","page_number":173},
  {"content":"\r\n\r\nصحيح و فضائل اخلاقى است . » « 1 »\r\n10 - اين بحث را با سخن ديگرى از على عليه السلام در نهج البلاغه پايان مىدهيم :\r\nامام عليه السلام به هنگام شرح شخصيّت و بيان موقعيّت خود براى ناآگاهانى كه او را با ديگران مقايسه مىكردند مىفرمايد : « وَ قَدْ عَلِمْتُمْ مَوْضِعى مِنْ رَسُولِ اللَّهِ بِالْقِرابَةِ الْقَريبَةِ وَ الْمَنْزِلَةِ الْخَصيصَةِ وَضَعَنى فى حِجْرِهِ وَ انَا وَليدٌ يَضُمُّنى الَى صَدْرِهِ . . . يَرْفَعُ لى كُلَّ يَوْمٍ عَلَماً مِنْ اخْلاقِهِ وَ يَأمُرُنى بِالْاقتِداءِ ؛ شما قرابت و نزديكى مرا با پيامبر صلى الله عليه و آله و منزلت خاصّم را نزد آن حضرت به خوبى مىدانيد ؛ كودك خردسالى بودم پيامبر مرا در دامان خود مىنشاند و به سينه‌اش مىچسباند . . . او هر روز براى من پرچمى از فضائل اخلاقى خود مىافراشت و مرا امر مىكرد كه به او اقتدا كنم ( و اين خلق و خوى من زائيده آن تربيت است . )\r\nجالب اين كه امام در لا به لاى همين سخن هنگامى كه از خلق و خوى پيغمبر اكرم بحث مىكند ، چنين مىفرمايد : « وَ لَقَدْ قَرَنَ اللَّهُ بِهِ صلى الله عليه و آله مِنْ لَدُنْ ان كانَ فَطيماً اعْظَمَ مَلَكٍ مِن ملائِكَتِهِ يَسْلُكُ بِهِ طَرِيقَ الْمكارِمِ وَ مَحاسِنَ اخْلاقِ الْعالَمِ لَيْلَهُ وَ نَهارَهُ ؛ از همان زمان كه رسول خدا صلى الله عليه و آله از شير باز گرفته شد ، خداوند بزرگترين فرشته از فرشتگان خويش را مأمور ساخت تا شب و روز وى را به راههاى مكارم اخلاق و صفات نيك جهان سوق دهد . » « 2 » بنابراين پيامبر صلى الله عليه و آله خود نيز از تربيت يافتگان فرشتگان بود .\r\n* * * درست است كه اخلاق و صفات روحى انسان اعم از خوب و بد ، از درون او بر مىخيزد و با اراده او شكل مىگيرد ولى انكار نمىتوان كرد كه زمينه‌هاى متعدّدى براى شكل‌گيرى اخلاق خوب و بد وجود دارد كه يكى از آنها وراثت از پدر و مادر و همچنين تربيت خانوادگى است ؛ و اين مسأله قطع نظر از تحليلهاى علمى و منطقى ، شواهد عينى و تجربى فراوان دارد كه قابل انكار نيست .\r\nبه همين دليل براى ساختن فرد يا جامعهء آراسته به زيورهاى اخلاقى بايد به مسألهء\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . نهج البلاغه ، خطبهء 192 ( خطبهء قاصعه ) .\r\n","page_name":" 174 ","page_number":174},
  {"content":"\r\n\r\nوراثت خانوادگى و تربيت‌هائى كه از نونهالان در دامن مادر و آغوش مادر مىبينند توجّه داشت و اهمّيّت اين دوران در ساختار شخصيّت انسانها را هرگز فراموش نكرد .\r\n* * * \r\n4 - تأثير علم و آگاهى در تربيت\r\nديگر از زمينه‌هاى پرورش اخلاق بالا بردن سطح علم و معرفت افراد است ، چرا كه هم با دليل منطقى و هم با تجربه‌هاى فراوان به ثبوت رسيده است كه هر قدر سطح معرفت و دانش الهى انسان بالاتر برود فضائل اخلاقى در او شكوفاتر مىشود ؛ و به عكس ، جهل و فقدان معارف الهى ضربهء شديد بر پايهء ملكات فضيله وارد مىسازد و سطح اخلاق را تنزّل مىدهد .\r\nدر آغاز اين كتاب در بحث رابطه « علم » و « اخلاق » بحث فشرده‌اى دربارهء پيوند اين دو داشتيم ، و گفتيم بعضى از دانشمندان و فلاسفه آن‌قدر دراين‌باره مبالغه كرده‌اند كه گفته‌اند « علم مساوى است با اخلاق » .\r\nو به تعبير ديگر ، علم و حكمت سرچشمهء اخلاق است ( آن گونه كه از سقراط نقل شده ) و رذائل اخلاقى معلول جهل و نادانى است .\r\nمثلًا ، انسانهاى متكبّر و حسود به اين دليل گرفتار دو رذيله شده‌اند كه از آثار شوم و زيانهاى حسد و تكبّر بى خبرند ؛ آنها مىگويند هيچ كس آگاهانه به دنبال بديها و زشتيها نمىرود .\r\nبنابراين اگر سطح معرفت جامعه بالا رود كمك به ساختار سالم اخلاقى آنها مىكند .\r\nهرچند اين سخن مبالغه آميز است ، و تنها از يك زاويه به مسائل اخلاقى در آن نگاه شده است ، ولى اين واقعيّت را نمىتوان انكار كرد كه علم ، يكى از عوامل زمينه‌ساز اخلاق است و به همين دليل افرادى كه گرفتار جهل و جاهليّت هستند آلودگى بيشتر دارند و عالمان آگاه كه داراى معارف الهى هستند آلودگى كمترى دارند هر چند هر يك از اين دو نيز استثناهائى دارند !\r\nبه همين دليل ، در قرآن مجيد در مورد دعوت پيامبر اسلام صلى الله عليه و آله مىخوانيم كه او\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمبعوث شد تا « آيات خداوند را بر مردم بخواند و از آلودگيهاى اخلاقى و گناهان پاكسازى كند . ( هُوَ الَّذى بَعَثَ فِى الامّيينَ رَسوُلًا مِنهُمْ يَتْلوُا عَلَيْهِمْ آياتِهِ وَ يُزَكّيهِمْ وَ يُعَلِّمُهُمُ اْلكِتابَ وَ الْحِكْمَةَ وَ انْ كانُوا مِنْ قَبْلُ لَفى ضَلالٍ مُبينٍ ) ( سورهء جمعه ، آيهء 2 )\r\nو به اين ترتيب ، نجات از ضلال مبين و گمراهى آشكار و همچنين پاكسازى از رذائل اخلاقى و گناهان به دنبال تلاوت آيات قرآن مجيد و تعليم كتاب و حكمت فراهم است كه بىشك نشانهء روشنى بر وجود ارتباط در ميان اين دو است .\r\nدر جلد اوّل از دورهء اوّل پيام قرآن ، به هنگام بحث پيرامون مسائل مربوط به معرفت و شناخت ، شواهد زندهء فراوانى از آيات قرآن مجيد بر ارتباط علم و معرفت با فضائل اخلاقى و رابطهء جهل و عدم شناخت با رذائل اخلاقى بيان گرديده كه در اينجا به ده نمونه از آن به صورت فشرده اشاره مىكنيم :\r\n\r\n1 - جهل سرچشمهء فساد و انحراف است !\r\nدر آيهء 55 سورهء نمل مىخوانيم كه لوط پيامبر بزرگ خدا به قوم منحرفش فرمود : « انَّكُمْ لَتَاْتُونَ الِرّجالَ شَهْوَةً مِنْ دوُنِ الِنّساءِ بَل‌ْانْتُمْ قَوْمٌ تَجْهَلُونَ ؛ آيا شما به جاى زنان از روى شهوت به سراغ مردان مىرويد ؟ ! شما قومى نادانيد ! »\r\nدر اينجا ، جهل و نادانى قرين با انحراف جنسى و فساد اخلاقى شمرده شده .\r\n\r\n2 - جهل سبب بىبندوبارى جنسى است !\r\nدر آيهء 33 سورهء « يوسف » مىخوانيم كه آن حضرت در كلام خودش بىبندوبارى جنسى را همراه با جهل مىشمارد : « قالَ رَبِ السِّجْنُ احَبُّ الَىَّ مِمَّا يَدْعُونَنى الَيْهِ وَالَّا تَصْرِفْ عَنِىّ كَيْدَهُنَّ اصْبُ الَيْهِنَّ وَ اكُنْ مِنَ الْجاهِلينَ ؛ او ( يوسف ) گفت : پروردگارا ! زندان نزد من محبوبتر است از آنچه اين زنان مرا به سوى آن مىخوانند ! و اگر مكر و نيرنگ آنها را از من باز نگردانى ، به آنها متمايل مىشوم و از جاهلان خواهم بود ! »\r\n\r\n3 - جهل يكى از عوامل حسادت است !\r\nدر آيهء 89 سورهء يوسف مىخوانيم : ( در آن زمان كه او عزيز مصر شد و بر تخت قدرت نشست و بطور ناشناس در برابر برادرانش كه براى تحويل گرفتن گندم از كنعان به مصر آمده بودند ، ظاهر شد ؛ ) چنين گفت : « قالَ هَلْ عَلِمْتُمْ ما فَعَلْتُمْ بِيُوسُفَ وَ اخيهِ اذْانْتُمْ جاهِلُونَ ؛ آيا دانستيد با يوسف و برادرش ( بنيامين ) چه\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nكرديد ، آن گاه كه جاهل بوديد ! »\r\nيعنى جهل شما سبب آن حسادت شد و آن حسادت سبب شد كه توطئهء قتل يوسف را بچينيد و او را شكنجه دهيد و در چاه بيفكنيد !\r\n\r\n4 - جهل سرچشمهء تعصّب و لجاجت است !\r\nدر آيهء 26 سورهء فتح تعبيرى به چشم مىخورد كه نشان مىدهد تعصّب كور مشركان عرب در عصر پيامبر از جهل و نادانى آنها سرچشمه مىگرفت : « اذْ جَعَلَ الَّذينَ كَفَرُوا فىقُلُوبِهِمُ الْحَمِيَّةَ حَمِيَّةَ الْجاهِلِيَّةِ ؛ ( به خاطر بياوريد ) هنگامى را كه كافران در دلهاى خود خشم و تعصّب جاهليّت را قرار دادند . »\r\n\r\n5 - رابطهء جهل و بهانه‌جوئى :\r\nتاريخ انبياء پر است از بهانه‌جوئيهائى كه امّتهاى نادان در برابر آنها داشتند ؛ در قرآن مجيد مكرّر به آن اشاره مىكند و گاه روى رابطهء آن با جهل انگشت مىگذارد ؛ از جمله در آيهء 118 سورهء بقره مىخوانيم : « وَ قالَ الَّذينَ لايَعْلَمونَ لَوْلا يُكَلِّمُنا اللَّهُ اوْ تَأتينا آيَةٌ كَذلِكَ قالَ الَّذينَ مِنْ قَبْلِهِمْ مِثْلَ قَوْلِهِمْ تَشابَهَتْ قُلُوبُهُمْ ؛ افرادى جاهل و ناآگاه گفتند چرا خدا با ما سخن نمىگويد و چرا آيه و نشانه‌اى بر خود ما نازل نمىكند ! پيشينيان آنها نيز همين گونه سخن مىگفتند ؛ دلها و افكارشان شبيه يكديگر است . »\r\nدر اينجا تكيه بر جهل به عنوان زمينهء بهانه جويى شده است ، و نشان مىدهد كه اين انحراف اخلاقى ، رابطه نزديكى با جهل دارد ، همان گونه كه تجربيّات فراوان نيز آن را نشان مىدهد .\r\n\r\n6 - رابطهء سوء ظن و بدبينى با جهل :\r\nدر آيهء 154 سورهء آل عمران در مورد جنگجويان احُد مىخوانيم : « ثُمَّ انْزَلَ عَلَيْكُمْ مِنْ بَعْدِ الْغَمِّ امَنَةً نُعاساً يَغْشى طائِفَةً مِنْكُمْ وَ طائِفَةٌ قَدْ اهَمَّتْهُمْ انْفُسُهُمْ يَظُنُّونَ بِاللّهِ غَيْرَ الْحَقِّ ظَنَّ الْجاهِلِيَّةِ ؛ سپس به دنبال اين غم و اندوه ( كه از شكست احُد حاصل شد ) خداوند آرامش را به صورت خواب سبكى بر شما فرستاد كه جمعى را فرا گرفت ؛ امّا جمع ديگرى در فكر جان خود بودند ( و خواب به چشمانشان نرفت ) آنها گمانهاى نادرستى دربارهء خداوند مانند گمانهاى دورانهاى جاهليّت داشتند ! »\r\nبى شك سوء ظن يكى از رذائل اخلاقى است كه سرچشمهء مفاسد بسيارى براى فرد و جامعه است ؛ در اينجا رابطهء ميان جهل و سوء ظن به روشنى بيان شده است .\r\n\r\n7 - بى ادبى از جهل سرچشمه مىگيرد !\r\nقرآن مجيد در آيهء 4 سورهء حجرات ، غالب\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nكسانى را كه نسبت به مقام والاى پيامبر اسلام صلى الله عليه و آله احترام لازم را نمىكردند ، افراد كم فكر و نادان مىشمرد ؛ مىفرمايد : « انَّ الَّذينَ يُنادُونَكَ مِنْ وَراءِ الْحُجُراتِ اكثُرُهُمْ لايَعْقِلُونَ ؛ كسانى كه از پشت حجره‌ها ( ى خانه‌ات ) بلند صدا مىزنند ، اكثرشان نمىفهمند . »\r\nاين آيه اشاره به كسانى است كه وقت و بىوقت ، پشت در خانهء پيامبر صلى الله عليه و آله مىآمدند و بلند صدا مىزدند : « يا مُحَمَّد ! يا مُحمَّدُ ! اخْرُجُ اليْنا ! ؛ اى محمّد ! اى محمّد ! بيرون بيا ( با تو كار داريم ) ! »\r\nپيامبر صلى الله عليه و آله از بىادبى و مزاحمتهاى پى در پى آنان ، سخت آزرده خاطر بود ولى بر اثر حجب و حيا سكوت مىكرد ، تا اين كه آيهء 4 سورهء حجرات نازل شد و آداب سخن گفتن و خطاب با پيامبر اسلام صلى الله عليه و آله را شرح داد .\r\nتعبير به اكْثَرُهُم لايَعقْلِونَ ( غالب آنها نمىفهمند ) اشارهء لطيفى است به اين كه اين خلق و خوى زشت ( جسارت و بىادبى ) غالباً از پايين بودن سطح آگاهى سرچشمه مىگيرد .\r\n\r\n8 - دوزخيان جاهلانند !\r\nبى شك كسانى راهى جهنّم مىشوند كه داراى اعمال زشت و اخلاق رذيله‌اند ؛ و به تعبير ديگر ، صفات اخلاقى و نيز اعمال اخلاقى آنها آلوده است ؛ و با توجّه به اين كه قرآن ، دوزخيان را افرادى ناآگاه و جاهل و نادان معرفى مىكند به خوبى روشن مىشود كه رابطهء نزديكى در ميان اعمال زشت و جهل و نادانى است .\r\nدر آيهء 179 سورهء اعراف مىخوانيم :\r\n« وَ لَقَدْ ذَرَأنا لِجَهَنَّمَ كَثيراً مِنَ الْجِنِّ وَ الْإِنْسِ لَهُمْ قُلُوبٌ لايَفْقَهُونَ بِها وَ لَهُمْ اعيُنٌ لايُبْصِرُونَ بِها ، وَلَهُمْ آذانٌ لايَسْمَعُونَ بِها ، اولئِكَ كَالْانَعامِ بَلْ هُمْ اضَلُّ اوُلئِكَ هُمُ الْغافِلُونَ ؛ به يقين گروه بسيارى از جنّ و انس را براى دوزخ آفريديم ؛ آنها دلها ( عقلها ) يى دارند كه با آن ( انديشه نمىكنند و ) نمىفهمند ؛ و چشمانى كه با آن نمىبينند ؛ و گوشهايى كه با آن نمىشنوند ؛ آنها همچون چهارپايانند ؛ بلكه گمراهترند ! اينان همان غافلانند ! »\r\nدر اين آيه و بسيارى ديگر از آيات قرآن ، رابطه‌اى ميان جهل و اعمال و اخلاق سوء ، تبيين شده است .\r\n\r\n9 - صبر و شكيبايى از آگاهى سرچشمه مىگيرد !\r\nدر آيهء 65 سورهء انفال اين نكته به مسلمانان گوشزد شده است كه در عين نابرابرى سپاه خود با سپاه دشمن مىتوانند به\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nوسيلهء سپاه ايمان و صبر كه زائيدهء علم و آگاهى است جبران كنند ؛ مىفرمايد :\r\n« يا ايُّهَا النّبِيُّ حَرِّضِ الْمُؤمِنينَ عَلَى الْقِتالِ انْ يَكُنْ مِنْكُمْ عِشْرُونَ صابِرُونَ يَغْلِبُوا مِأَتَيْنِ وَ انْ يَكُنْ مِنْكُمْ مَأَةٌ يَغْلِبُوا الْفاً مِنَ الَّذينَ كَفَرُوا بِانَّهُمْ قَوْمٌ لا يَفْقَهُونَ ؛ اى پيامبر ! مؤمنان را به جنگ ( با دشمن ) تشويق كن ! هرگاه بيست نفر با استقامت از شما باشند ، بر دويست نفر غلبه مىكنند ؛ و اگر صد نفر باشند بر هزار نفر از كسانى كه كافر شدند ، پيروز مىگردند ؛ چرا كه آنها گروهى هستند كه نمىفهمند ! »\r\nآرى ، ناآگاهى كافران سبب سستى و عدم شكيبايى آنها مىشود ؛ و آگاهى مؤمنان ، سبب استقامت و پايمردى مىگردد ؛ تا آنجا كه يك نفر از آنها با ده نفر از سپاه دشمن ، مىتواند مقابله كند .\r\n\r\n10 - نفاق و پراكندگى از جهل سرچشمه مىگيرد !\r\nقرآن مجيد در آيهء 14 سورهء حشر ، اشاره به گروهى از يهود مىكند ( يهود بنى نضير ) كه به سبب اختلاف و پراكندگى ( على رغم ظاهر فريبندهء آنها ) از مقابله با مسلمانان عاجز و ناتوان ماندند ؛ مىفرمايد : « لايُقاتِلوُنَكُمْ جَميعاً الَّا فى قُرًى مُحَصَّنَةٍ اوْ مِنْ وَراءِ جُدُرٍ بَأْسُهُمْ بَيْنَهُمْ شَديدٌ تَحْسَبُهُمْ جَميعاً وَ قُلوُبُهُمْ شَتّى ذلِكَ بِانَّهُمْ قَوْمٌ لا يَعْقِلُونَ ؛ آنها هرگز به صورت گروهى با شما نمىجنگند جز در دژهاى محكم يا از پشت ديوارها ! پيكارشان در ميان خودشان شديد است ، ( امّا در برابر شما ضعيف ! ) آنها را متّحد مىپندارى در حالى كه دلهايشان پراكنده است ؛ اين به خاطر آن است كه آنها قومى نادان هستند ! »\r\nبه اين ترتيب ، نفاق و پراكندگى آنها را كه از رذائل اخلاقى است ناشى از جهل و نادانى آنها مىشمرد .\r\n* * * نتيجه\r\nآنچه در بالا تحت عناوين دهگانه آمد ، بخشى از آياتى است كه در قرآن مجيد پيرامون رابطهء علم و فضيلت از يك سو و جهل و رذيلت از سوى ديگر آمده است و به عنوان مشت نمونهء خروار مىتواند ما را به واقعيّت اين رابطهء محكم آشنا سازد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبه تجربه روزمرّهء خود نيز اين مسأله را بسيار ديده‌ايم كه افراد جاهل و ناآگاه ، مرتكب اعمال زشتى مىشوند و داراى صفات رذيله‌اى هستند ، و هنگامى كه آگاهى كافى دربارهء قبح آن اعمال و مفاسد و زيانهاى آن صفات پيدا مىكنند يا سطح و معارف آنها دربارهء مبدأ و معاد بالاتر مىرود ، بكلّى آن اعمال و صفات را رها كرده ، يا لااقل به مقدار زيادى از آن مىكاهند .\r\nدليل منطقى اين مسأله نيز روشن است ؛ زيرا حركت به سوى صفات و الا و اعمال صالحه احتياج به انگيزه‌اى دارد ؛ بدون شك يكى از بهترين انگيزه‌ها ، آگاهى از مصالح اعمال و صفات نيك و مفاسد اعمال و صفات رذيله است ، و نيز آگاهى بر مبدأ و معاد ، و آشنائى با برنامه‌هاى مكتب انبياء و اولياء ، انسان را به سوى آنها سوق مىدهد و بازتاب وسيعى در اصلاح مفاسد اخلاقى دارد .\r\nناگفته پيدا است كه منظور از علم و آگاهى در اينجا ، آگاهى بر فنون صنايع و مسائل مادّى نيست ؛ چرا كه بسيارند كسانى كه از اين مسائل آگاهند و از همهء آلودگان آلوده‌ترند ؛ بلكه منظور علم و آگاهى به ارزشهاى والاى انسانى و تعليمات الهى و مصالح و مفاسد معنوى و معارف الهيّه است .\r\n* * * \r\nرابطهء « علم » و « اخلاق » در احاديث اسلامى\r\nاحاديث اسلامى نيز مملو است از تعبيراتى است كه نشان مىدهد رابطهء تنگاتنگى در ميان علم و معرفت و آگاهى ، با فضائل اخلاقى ؛ و جهل و بى خبرى و ناآگاهى ، با رذائل اخلاقى وجود دارد كه نمونه‌هائى از آن را در ذيل مىخوانيد :\r\n1 - در رابطهء معرفت با زهد كه از مهمترين فضائل اخلاقى است از على عليه السلام چنين روايت شده است :\r\n« ثَمَرَةُ الْمَعْرِفَةِ الْعُزُوفُ عَنِ الدُّنيا ؛ ميوهء درخت معرفت ، زهد در دنيا است . » « 1 »\r\n\r\n\r\n","description":"","footnote":"\r\n( 1 ) . غرر الحكم .\r\n","page_name":" 180 ","page_number":180},
  {"content":"\r\n\r\n2 - در حديث ديگرى در همين زمينه از همان حضرت مىخوانيم : « يَسيرُ الْمَعْرِفَةِ يُوجِبُ الزُّهْدَ فِىالدُّنْيا ؛ مختصر معرفت و آگاهى ، موجب زهد در دنيا است . » « 1 »\r\nدر اينجا معرفت مىتواند اشاره به معرفة اللَّه باشد كه در برابر ذات پاك بىنهايتش همه چيز كوچك و بىارزش است ، و از قطره در برابر دريا نيز ناچيزتر مىباشد ، و اين خود از اسباب زهد و بىاعتنايى به زرق و برق دنيا است . يا اين كه اشاره به آگاهى از ناپايدارى دنيا و تاريخ اقوام پيشين باشد كه آن نيز روح زهد را در انسان زنده مىكند و يا آگاهى به سراى جاويدان و عظمت نعمتهاى آنجا است و يا همهء اينها .\r\n3 - در حديث ديگرى در ارتباط غناى ذاتى و ترك حرص و آز ، با علم و معرفت ، از همان امام عليه السلام مىخوانيم : « مَنْ سَكَنَ قَلْبَهُ الْعِلْمُ بِاللَّهِ سُبْحانَهُ ، سَكَنَهُ الْغِنى عَنْ الْخَلْقِ ؛ هر كس معرفت خداوند در دل او ، جايگزين شود ، غنى و بى نيازى از خلق در قلبش جايگزين خواهد شد . » « 2 »\r\nروشن است كسى كه آگاه به صفات جلال و جمال خداست و جهان هستى را پرتو كوچكى از آن ذات بىنياز مىداند ، تنها بر او توكّل مىكند و از غير او خود را مستغنى و بىنياز مىبيند .\r\n4 - در ارتباط معرفة اللَّه با حفظ زبان از سخنان ناشايست و شكم از حرام ؛ در حديثى از پيامبر اكرم صلى الله عليه و آله آمده است : « مَنْ عَرَفَ اللَّهَ وَ عَظَّمَهُ مَنَعَ فاهُ مِنَ الْكَلامِ ، وَبَطْنَهُ مِنَ الطَّعامِ ؛ كسى كه خدا را بشناسد و بزرگ بشمرد ، دهانش را از سخن ( ناشايست ) باز مىدارد ، و شكمش را از غذا ( ى حرام ) ! » « 3 »\r\n5 - در رابطهء معرفت و خوف از خدا كه سرچشمهء انواع فضايل اخلاقى است ، در حديثى از امام صادق عليه السلام چنين آمده است : « مَنْ عَرَفَ اللَّهَ خافَ اللَّهَ وَ مَنْ خافَ اللَّهَ سَخَتَ نَفْسُهُ عَنِ الدُّنْيا ؛ كسى كه خدا را بشناسد ، از ( مجازات ) او مىترسد ، و كسى كه از خدا بترسد نسبت به زرق و برق دنيا ، بىاعتنا مىشود ! » « 4 »\r\n6 - در ارتباط روح گذشت و ترك انتقامجويى با معرفة اللّه ، در حديثى از امام\r\n\r\n\r\n","description":"","footnote":"\r\n( 1 ) . غرر الحكم\r\n( 2 ) غرر الحكم\r\n( 3 ) . اصول كافى ، جلد 2 ، صفحهء 237 .\r\n( 4 ) . همان مدرك ، صفحهء 68 ، حديث 4 .\r\n","page_name":" 181 ","page_number":181},
  {"content":"\r\n\r\nامير المؤمنين عليه السلام مىخوانيم : « اعْرَفُ الناسِ بِاللّهِ اعْذَرُهُمْ للِنَّاسِ وَانْ لَمْ يَجِدْ لَهُمْ عُذْراً ؛ آگاهترين مردم به خدا كسى است كه بيش از همه مردم را در برابر خطاهايى كه مرتكب شده‌اند ، معذور دارد ، هرچند عذر ( موجّهى ) براى آنها نيابد . » « 1 » ( بديهى است اين حديث ناظر به مسائل شخصى است نه مسائل اجتماعى ) .\r\n7 - در ارتباط معرفة اللَّه با ترك تكبّر ، در حديث ديگرى از همان حضرت مىخوانيم « وَ انَّهُ لايَنْبَغى لِمَنْ عَرَفَ عَظَمَةَ اللَّهِ انْ يَتَعَظَّمَ ؛ شايسته نيست براى كسى كه از عظمت خدا آگاه است ، بزرگى بفروشد ! » « 2 »\r\n8 - در ارتباط پاكى عمل بطور كلّى با علم و دانش ، على عليه السلام در حديث ديگرى مىفرمايد : « لَنْ يُزَّكى الْعَمَلُ حتّى يُقارِنَهُ الْعِلْمُ ؛ هرگز اعمال آدمى پاك نمىشود ، مگر اين كه قرين با علم و معرفت گردد ! » « 3 »\r\nپيدا است كه پاكى عمل و پاكى اخلاق معمولًا از يكديگر جدا نيست .\r\n9 - در همين رابطه ، در حديثى از پيامبر اكرم صلى الله عليه و آله مىخوانيم : « بِالْعِلْمِ يُطاعُ اللَّهُ وَ يُعْبَدُ وَ بِالْعِلْمِ يُعرَفُ اللَّهُ وَ يُوَحَّدُ وَ بِهِ تُوصَلُ الْارْحامُ وَ يُعْرَفُ الْحَلالُ وَ الْحَرامُ ، وَ الْعِلْمُ امامُ الْعَمَلِ ؛ به وسيلهء علم و معرفت خداوند اطاعت و عبادت مىشود ؛ و به وسيلهء علم خدا شناخته و يكتا شمرده مىشود ؛ و نيز به وسيلهء آن صلهء رحم ، برقرار مىگردد ؛ و حلال و حرام شناخته مىشود ؛ و علم پيشواى عمل است ! » « 4 »\r\nدر اين حديث نيز بسيارى از اعمال اخلاقى ثمرهء شجرهء علم و معرفت شمرده شده است .\r\n10 - همين معنى با صراحت بيشترى در حديث ديگرى از امير مؤمنان على عليه السلام آمده است كه فرمود : « ثَمَرَةُ الْعَقْلِ مُداراةُ النَّاسِ ؛ ميوهء درخت عقل ، مدارا و نرمخوئى با مردم است ! » « 5 »\r\nدر برابر احاديثى كه عمدتاً رابطهء علم و معرفت را با فضائل اخلاقى يا اعمال اخلاقى ،\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . نهج البلاغه ، خطبهء 147 .\r\n( 3 ) . غرر الحكم .\r\n( 4 ) . تحف العقول ، صفحهء 21 .\r\n( 5 ) . غرر الحكم .\r\n","page_name":" 182 ","page_number":182},
  {"content":"\r\n\r\nنشان مىدهد ، رواياتى نيز در منابع اسلامى آمده است كه رابطهء ميان جهل و رذائل را تبيين مىكند كه آن هم تأكيدى است بر موضوع مورد نظر ، از جمله :\r\n1 - در حديثى از على عليه السلام مىخوانيم : « الْجَهْلُ اصْلُ كُلِّ شَرٍّ ؛ جهل و نادانى ريشهء هر شرّ و بدى است ! » « 1 »\r\n2 - در حديثى ديگر از همان حضرت مىفرمايد : « الْحِرْصُ وَ الشَّرَهُ وَ الْبُخْلُ نَتيجَةُ الْجَهْلِ ؛ حرص و طمع و بخل ، نتيجهء جهل و نادانى است ! » « 2 »\r\nچرا كه شخص حريص و طمّاع ، غالباً به سراغ چيزهايى مىرود كه بيش از نياز زندگى اوست ؛ و در واقع ، علاقهء او به مال و ثروت و مواهب مادّى يك علاقهء غير منطقى و غير عقلانى است ؛ و همچنين بخيل بابخلش ، چيزهايى را براى خود نگهدارى مىكند كه هرگز در زندگى شخصى او قابل جذب نيست ، بلكه آن را براى ديگران وا مىگذارد و مىرود !\r\n3 - در تعبير زيباى ديگر از همان حضرت ، رابطهء جهل با رذايل اخلاقى به گونهء جامع‌ترى بيان شده است ؛ مىفرمايد : « الْجاهِلُ صَخْرَةٌ لايَنْفَجِرُ مائُها ! وَ شَجَرَةٌ لا يَخْضَرُّ عُودُها ! وَ ارْضٌ لايَظْهَرُ عُشْبُها ! ؛ جاهل سنگى است كه هرگز آب از آن جارى نمىشود ؛ و درختى است كه شاخه‌هايش سبز نمىگردد ؛ و زمينى است كه گياهى از آن نمىرويد ! » « 3 »\r\n4 - در حديث ديگرى از امير مؤمنان على عليه السلام به اين نكته اشاره شده است كه جاهل هميشه يا در طرف افراط است ، يا در طرف تفريط ؛ فرمود : « لاتَرى الْجاهِلَ الَّا مُفْرِطاً اوْ مُفَرِّطاً » « 4 »\r\nبا توجّه به اين كه طبق نظر معروف علماى اخلاق فضائل اخلاقى همواره حدّ وسط در ميان افراط و تفريطى است كه به رذائل منتهى مىشود ، از حديث فوق به خوبى مىتوان اين حقيقت را دريافت كه در ميان جهل و رذائل اخلاقى رابطهء بسيار نزديكى است .\r\n5 - بسيارى از علماى اخلاق گام نخستين را براى اصلاح اخلاق و تهذيب نفس و خودسازى ، اصلاح زبان مىدانند ؛ و در احاديث اسلامى به رابطهء ميان جهل و نادانى با آلودگى زبان ، اشاره شده است ؛ در حديثى از امام دهم حضرت هادى عليه السلام مىخوانيم :\r\n\r\n\r\n","description":"","footnote":"\r\n( 1 ) . غرر الحكم\r\n( 2 ) غرر الحكم\r\n( 3 ) غرر الحكم\r\n( 4 ) . نهج البلاغة ، كلمات قصار ، شمارهء 70 .\r\n","page_name":" 183 ","page_number":183},
  {"content":"\r\n\r\n« الْجاهلُ اسيرُ لِسانِهِ ؛ جاهل اسير زبان خويش است ! » « 1 »\r\n* * * كوتاه سخن اين كه در مورد رابطهء ميان علم و اخلاق حسنه ، و جهل و اخلاق سيّئه ، آيات و روايات فراوانى وجود دارد ، و نشان مىدهد كه يكى از طرق مؤثّر تهذيب نفوس ، بالا بردن سطح دانش و معرفت آنها و افزايش آگاهى ، و شناخت مبدأ و معاد ، و اطّلاع بر آثار و پيامدهاى فضايل و رذايل اخلاقى است .\r\nاين افزايش معرفت ، در واقع دو شاخه دارد :\r\nيك شاخهء آن افزايش معرفت نسبت به زيانهاى رذائل اخلاقى در مورد فرد و جامعه است ؛ درست مثل اين كه اگر انسان بداند استعمال موادّ مخدّر يا مشروبات الكلى چه زيانهاى غير قابل جبرانى دارد ، زمينهء ترك آن در وجودش فراهم مىگردد ؛ بنابراين ، همان گونه كه براى مبارزه با موادّ مخدّر و مشروبات الكلى ، بايد مردم را به زيانهاى اين امور آگاه ساخت ؛ همچنين براى مبارزه با رذائل اخلاقى و پرورش صفات فضائل ، بايد عيب و حسن آنها را برشمرد ؛ و افراد را از آن آگاه نمود ؛ هرچند هيچ كدام از اين دو ، علّت تامّه نيست ولى بى شك زمينه‌ها را براى فضائل اخلاقى آماده و راه را همواره مىسازد .\r\nشاخهء دوم ، بالا بردن سطح معرفت بطور كلّى است ؛ يعنى ، هنگامى كه معارف الهيّه نسبت به مبدأ و معاد و احوال اولياء و انبياء ، و امور ديگرى از اين قبيل ، بالا برود ؛ انسان نسبت به فضائل اخلاقى ، علاقه‌مند و از رذائل ، متنفّر مىگردد .\r\nو به تعبير ديگر ، پايين بودن سطح معارف و جهل در امور اعتقادى ، محيط مناسبى را در فكر و جان انسان براى رويش خارهاى رذائل فراهم مىسازد ، در حالى كه افزايش آگاهى ، سرزمين روح و جان را براى دميدن گلهاى فضيلت ، مهيّا مىكند .\r\n* * *\r\n\r\n\r\n","description":"","footnote":"\r\n( 1 ) . بحار الانوار ، جلد 75 ، صفحهء 368 .\r\n","page_name":" 184 ","page_number":184},
  {"content":"\r\n\r\n\r\n5 - تأثير فرهنگ جامعه در پرورش فضائل و رذائل\r\nفرهنگ ، مجموعهء امورى است كه به روح و فكر انسان ، شكل مىدهد و انگيزهء اصلى او را به سوى مسائل مختلف ، فراهم مىسازد .\r\nمجموعهء عقائد ، تاريخ ، آداب و رسوم جامعه ، ادبيّات و هنر ، همان فرهنگ جامعه است .\r\nدربارهء تأثير بعضى از اين امور ، مانند : تأثير محيط و آگاهى و معرفت در زمينه‌سازى فضائل و رذائل ، در گذشته صحبت شد ؛ در اينجا به سراغ تأثير ساير بخشهاى فرهنگ جامعه در تحكيم پايه‌هاى فضائل يا تعميق صفات رذيله در جامعه ، سخن مىگوييم .\r\nيكى از آنها همان آداب و عادات و رسوم و سنن و تاريخ يك جامعه است كه اگر بر محور فضائل دور زند ، زمينهء بسيار مناسبى براى پرورش صفات عالى انسانى و تهذيب نفوس فراهم مىسازد ، و اگر از رذائل اخلاقى مايه بگيرد ، محيط را كاملًا آمادهء پذيرش رذائل مىسازد .\r\nدر آيات قرآن ، اشارات بسيار روشنى در اين زمينه ديده مىشود و نشان مىدهد چگونه بسيارى از اقوام منحرف پيشين ، به خاطر آداب و رسوم غلط و سنن جاهلى و فرهنگ منحط ، به درّهء هولناك رذائل اخلاقى سقوط كردند ؛ به عنوان نمونه :\r\n1 - « وَ اذا فَعَلُوا فاحِشَةً قالوُا وَجَدْنا عَلَيْها آبائَنا وَاللّهُ امَرَنا بِها قُلْ انَّ اللَّهَ لَايأمُرُ بِالْفَحْشاءِ ، اتَقُولُونَ عَلَى اللَّهِ مالا تَعْلَمُون ؛ و هنگامى كه كار زشتى انجام مىدهند مىگويند :\r\nپدران خود را بر اين عمل يافتيم ؛ و خداوند ما را به آن دستور داده است ! - بگو خدا ( هرگز ) به كار زشت فرمان نمىدهد ، آيا چيزى به خدا نسبت مىدهيد كه نمىدانيد ! » ( سورهء اعراف ، آيهء 28 )\r\n2 - « وَ اذا قِيل لَهُم اتَّبِعُوا ما انْزَلَ اللَّهُ قالُوا بَلْ نَتَّبِعُ ما الْفَيْنا عَلَيْهِ آبائَنا اوَلَوْ كانَ آبائُهُمْ لايَعْقِلُونَ شَيْئاً وَ لا يَهْتَدُوْنَ ؛ و هنگامى كه به آنها گفته شود : از آنچه خدا نازل كرده است پيروى كنيد ! مىگويند : نه ! ما از آنچه پدران خود را بر آن يافتيم پيروى مىنماييم . آيا اگر پدران آنها چيزى نمىفهميدند و هدايت نيافتند ( باز از آنها پيروى خواهند كرد ؟ ) » ( سورهء بقره ، آيهء 170 )\r\n3 - « اذْ قالَ لِابِيْهِ وَ قَوْمِهِ ما هذِهِ التَّماثِيْلُ الَّتى انْتُمْ لَها عاكِفُونَ - قالوُا وَجَدْنا آبائَنا لَها عابِدِيْنَ ؛ آن هنگام كه به پدرش ( آزر ) و قوم او گفت : اين مجسّمه‌هاى بىروح\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nچيست كه شما همواره آنها را پرستش مىكنيد ؟ - گفتند : ما پدران خود را ديديم كه آنها را عبادت مىكنند . » ( سورهء انبياء ، آيهء 52 و 53 )\r\n4 - « وَكَذلِكَ ما ارْسَلْنا مِنْ قَبْلِكَ فى قَرْيَةٍ مِنْ نَذِيْرٍ الَّا قالَ مُتَرَفُوها انَّا وَجَدْنا آبائَنا عَلَى امَّةٍ وَ انَّا عَلَى آثارِهِمْ مُقْتَدُوْنَ ؛ و اين گونه در هيچ شهر و ديارى ، پيش از تو ، پيامبر انذار كننده‌اى نفرستاديم مگر اين كه ثروتمندان مست و مغرورِ آن گفتند : ما پدران خود را بر آيينى يافتيم و به آثار آنان اقتدا مىكنيم ! » ( سورهء زخرف ، آيهء 23 )\r\n5 - « وَما كانَ جَوابَ قَوْمِهِ الَّا انْ قالُوا اخْرِجُوهُمْ مِنْ قَرْيَتِكُمْ انَّهُمْ اناسٌ يَتَطَهَّرُونَ ؛ ولى پاسخ قومش چيزى جز اين نبود كه گفتند : اينها را از شهر و ديار خود بيرون كنيد ، كه اينها مردمى هستند كه پاكدامنى را مىطلبند ( و با ما ، همصدا نيستند ) ! » ( سورهء اعراف ، آيهء 82 )\r\n6 - « وَ اذا بُشِّرَ احَدُهُمْ بِالْانْثى ظَلَّ وَجْهُهُ مُسْودّاً وَ هُوَ كَظيمٌ يَتَوارَى مِنَ الْقَوْمِ مِنْ سُوءِ ما بُشِّرَ بِهِ ايُمْسِكُهُ عَلَى هُوْنٍ امْ يَدُسُّهُ فى التّرُابِ الاساءَ ما يَحْكُمُونَ ؛ در حالى كه هرگاه به يكى از آنها بشارت دهند دختر نصيب تو شده ، صورتش ( از فرط ناراحتى ) سياه مىشود و بشدّت خشمگين مىگردد - به خاطر بشارت بدى كه به او داده شده ، از قوم و قبيلهء خود متوارى مىگردد ؛ ( و نمىداند ) آيا او را با قبول ننگ نگهدارد ، يا در خاك پنهانش كند ؟ ! چه بد حكم مىكنند ! » ( سورهء نحل ، آيهء 58 و 59 )\r\n7 - « مُحَمَّدٌ رَسُولُ اللَّهِ وَ الَّذينَ مَعَهُ اشِدّاءُ عَلَى الكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً سِيْماهُمْ فى وُجُوهِهِمْ مِنْ اثَرِ السُّجُودِ ؛ محمد صلى الله عليه و آله فرستاده خداست ؛ و كسانى كه با او هستند در برابر كفّار سرسخت و شديد ، و در ميان خود مهربانند ؛ پيوسته آنها را در حال ركوع و سجود مىبينى در حالى كه همواره فضل خدا و رضاى او را مىطلبند ؛ نشانهء آنها در صورتشان از اثر سجده نمايان است . » ( سورهء فتح ، آيهء 29 )\r\n* * * تفسير و جمع‌بندى\r\nسخن در اين است كه فرهنگ هر قوم و ملّتى هر چه باشد در پرورش صفات اخلاقى\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاثر تعيين كننده‌اى دارد ؛ فرهنگهاى عالى و شايسته ، افرادى با صفات عالى پرورش مىدهد ، و فرهنگهاى منحط و آلوده ، عامل پرورش رذايل اخلاقى است ؛ و آيات فوق اشارات پرمعنايى به هر دو قسمت دارد .\r\nدر نخستين آيه سخن از عذر گروهى از منحرفان شيطان صفت به ميان مىآورد كه وقتى عمل زشت و قبيحى را انجام مىدهند ، اگر از دليل آن سؤال شود مىگويند : اين راه و رسمى است كه نياكان خود را بر آن يافتيم ( وَ اذا فَعَلُوا فاحِشَةً قالُوا وَجَدْنا عَلَيْها آبائَنا ) !\r\nبلكه پا را از اين هم فراتر مىنهند و مىگويند كه خداوند نيز به ما دستور داده است كه آن را انجام دهيم ( وَاللّهُ امَرَنا بِها )\r\nبه اين ترتيب ، سنّت پيشينيان را دليلى بر حسن عمل ، و حتّى دليلى بر حكم الهى مىگرفتند ؛ و نه تنها از قباحت و زشتى عمل ، يا صفات اخلاقى مربوط به آن شرم نداشتند ، بلكه به آن نيز افتخار مىكردند .\r\n* * * در دومين آيه ، همين معنى به صورت ديگرى مطرح شده ، هنگامى كه به آنها پيشنهاد مىشد بياييد و از آنچه خداوند بر پيامبر صلى الله عليه و آله نازل كرده پيروى كنيد ، آنها با غرور و تكبّر مىگفتند : نه ! ما اين كار را انجام نمىدهيم ، بلكه از آنچه پدران خود را بر آن يافتيم پيروى مىكنيم - و به اين ترتيب ، سنّتهاى جاهلى و رذائل اخلاقى ، به خاطر اين كه جزء فرهنگ آنها شده بود ، در نظر آنان ارزشمندتر از آيات الهى و بيّنات قرآنى بود - ( وَ اذا قِيلَ لَهُمُ اتَّبِعُوا ما انْزَلَ اللَّهُ قالوُا بَلْ نَتَّبِعُ ما الْفَيْنا عَلَيْهِ آبائَنا ) !\r\nقرآن اضافه مىكند : آيا پدران آنها نادان و گمراه نبودند ( چرا با اين حال ، سنّت آن گمراهان نادان را بر آيات حياتبخش و روشنى آفرين قرآن مقدّم مىداريد - ( اوَلَوْ كانَ آبائُهُمْ لايَعْقِلُونَ شَيْئاً وَ لا يَهْتَدُوْنَ\r\n* * * در سومين آيه باز به تأثير سنّت و فرهنگ غلط در اعمال ضدّ اخلاقى برخورد مىكنيم ؛ در بيانى شبيه آيات گذشته ، در داستان ابراهيم عليه السلام و بت پرستان بابل مىخوانيم :\r\nهنگامى كه ابراهيم عليه السلام آنها را ملامت كرد كه چرا پيوسته اين مجسّمه‌هاى بىروح را\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nپرستش مىكنيد ( و از اين كار ابلهانه دست بر نمىداريد ) ! آنها گفتند : اين به دليل آن است كه ما همواره پدران خود را مىديديم كه آنها را عبادت مىكنند ( اذْ قالَ لِابِيْهِ وَ قَوْمِهِ ما هذِهِ التَّماثِيلُ الَّتى انْتُمْ لَها عاكِفُونَ - قالُوا وَجَدْنا آبائَنا لَها عابِدِيْنَ ) !\r\nدر اينجا ابراهيم شديدترين حملهء خود را بر اين تقليد كوركورانه كرد و گفت : بطور مسلّم شما و پدرانتان در گمراهى آشكارى بوديد ( قالَ لَقَدْ كُنْتُمْ انْتُمْ وَ آبائُكُمْ فى ضَلالٍ مُبِينٍ ) !\r\nولى متأسّفانه اين ضلال مبين از نسلى به نسلى منتقل مىشد و به صورت فرهنگى در مىآمد ، و نه تنها قبح آن از بين نمىرفت ، بلكه تبديل به يك افتخار مىشد .\r\n* * * در چهارمين آيه باز با همين معنى در شكل ديگرى رو به رو مىشويم :\r\nدر پاسخ اين سؤال كه چرا شما انسانهاى با شعور ، بتهاى بىشعور را پرستش مىكنيد ، مىگويند : « ما نياكان خود را بر مذهبى يافتيم و مادر پرتو آثار آنها هدايت يافته‌ايم » ! ( بَلْ قالُوا انَّا وَجَدْنا آبائَنا عَلَى امَّةٍ وَ انَّا عَلَى آثارِهُمْ مُهْتَدُوْنَ )\r\nآنها اين كار ابلهانه را نه تنها ضلالت و گمراهى نمىشمردند بلكه هدايتى مىدانستند كه از نياكانشان به آنها رسيده ، و در آيهء متعاقب آن ، اين منطق را ، منطق همهء مترفين ( ثروتمندان مست و مغرور ) ، در تمام طول تاريخ مىشمرد ( وَكَذلِكَ ما ارْسَلْنا مِنْ قَبْلِكَ فى قَرْيَةٍ مِنْ نَذِيْرٍ الَّا قالَ مُتَرَفُوها انَّا وَجَدْنا آبائَنا عَلَى امَّةٍ وَ انَّا عَلَى آثارِهِمْ مُقْتَدُوْنَ ) .\r\nبديهى است اين تقليد كوركورانه كه در سايهء آن زشتيها ، زيبا ، خودنمايى مىكرد ، عوامل زيادى داشت ؛ ولى بى شك ، يكى از عوامل آن تبديل زشتيها به يك سنّت و فرهنگ دير پا بوده است .\r\nو نيز همين معنى در آيهء 103 و 104 سورهء مائده آمده كه عربهاى جاهلى يك سلسله بدعتهاى ابلهانه در زمينهء حلال و حرام براى خود گذارده بودند ؛ غذاهاى مباح و حلالى را بر خود تحريم مىكردند ، و حرامهايى را بر خود حلال مىشمردند ، و چنان به اين سنّت غلط چسبيده بودند كه آيات الهى را دربارهء آن بىرنگ مىپنداشتند و در مقابل آن مىگفتند : « حَسْبُنا ما وَجَدْنا عَلَيْهِ آبائَنا ؛ آنچه را از پدران خود يافته‌ايم ما را بس است ! »\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nو از مجموع اين بخش از آيات به روشنى ثابت مىشود كه تا چه حد سنّتهاى غلط مىتواند زمينه‌ساز اعمال ضدّ اخلاقى گردد ، و رذائل را فضائل نشان دهد ، و عقايد انحرافى را درست و صواب معرفى كند .\r\n* * * در پنجمين آيه به مطلب تازه‌اى در زمينهء تأثير سنّتها بر دگرگونى ارزشهاى اخلاقى ، برخورد مىكنيم ، و آن اين كه قوم لوط كه انحرافات اخلاقى آنها صفحات تاريخ را سياه كرده ، ( و با نهايت تأسّف در جاهليّت عصر ما در مراكز تمدّن غربى ، به صورتى بدتر از گذشته و در شكل قانونى بروز و ظهور نموده است ) هنگامى كه دعوت حضرت لوط و ياران اندكش را به پاكى و تقوا بطور مكرّر شنيدند ناراحت شدند ، و فرياد زدند : اينها را از شهر و ديار خود بيرون كنيد ، اينها آدمهايى هستند كه مىخواهند به پاكى و تقوا روى آورند ( يا تظاهر به پاكى و تقوا كنند ) ( وَماكانَ جَوابَ قَوْمِهِ الَّا انْ قالُوا اخْرِجُوهُمْ مِنْ قَريَتِكُم انَّهُمْ اناسٌ يَتَطَهَّرُنَ ) .\r\nمحيط آلوده ، سنّتهاى غلط و فرهنگ منحط ، آن‌چنان اثر سوء ، در ميان آنها گذارده بود كه پاكى و تقوا ، جرم محسوب مىشد ، و ناپاكى و آلودگى افتخار !\r\nبديهى است در چنين محيطى رذائل اخلاقى بسرعت پرورش مىيابد و فضائل كمرنگ و بىرنگ مىشود .\r\n* * * در ششمين آيه ، سخن از داستان وحشتناك زنده به گور كردن دختران در عصر جاهليّت ، به خاطر خو گرفتن به يك سنّت غلط مىباشد .\r\nعرب جاهلى تولّد دختر را ننگى براى خود مىپنداشت ، و هرگاه به او خبر مىدادند دخترى نصيب تو شده است ، چنان خشمگين مىشد كه صورتش از شدّت ناراحتى كبود و سياه مىشد ! « 1 »\r\n\r\n\r\n","description":"","footnote":"\r\n( 1 ) . بعضى از مفسّران گفته‌اند : براثر رابطهء نزديكى كه ميان قلب و صورت انسان است ، هنگامى كه روح و قلب انسان مملو از شادمانى مىشود ( خون شفّاف به طرف صورت حركت مىكند ) و صورت نورانى و روشن و پر فروغ مىگردد ؛ و هنگامى كه غم و اندوه بر روح انسان مسلّط مىگردد ( جريان گردش خونِ شفّاف در صورت كم مىشود و ) صورت زرد و تيره مىگردد ؛ و به همين دليل اين دو پديده به عنوان نشانه‌هاى سرور و شادمانى ، و اندوه و غم شناخته مىشود . ( تفسير روح المعانى ، ذيل آيهء مورد بحث )\r\n","page_name":" 189 ","page_number":189},
  {"content":"\r\n\r\nو گاه روزها يا هفته‌ها خود را پنهان مىكرد و پيوسته در فكر بود ، آيا اين ننگ را بر خود بپذيرد ، و دختر را نگه دارد يا در زير خاك پنهانش سازد ؛ و خود را از اين غم و اندوه ننگ رهايى بخشد ( وَ اذا بُشِّرَ احَدُهُمْ بِالْانْثى ظَلَّ وَجْهُهُ مُسْوَدَّاً وَ هُوَ كَظِيْمٌ يَتَوارَى مِنَ الْقَوْمِ مِنْ سُوءِ ما بُشِّرَ بِهِ ايُمْسِكُهُ عَلَى هُوْنٍ امْ يَدُسُّهُ فى التّرُابِ الاساءَ ما يَحْكُمُونَ ) .\r\nبى شك آدم‌كشى آن هم در جايى كه پاى فرزند نوزاد در ميان باشد از قبيح‌ترين اعمال و زشت‌ترين كارها است ولى سنّتهاى غلط چنان قبح و زشتى آن را از بين مىبرد كه به صورت يك فضيلت و افتخار در مىآيد .\r\nاز مسائل وحشتناكى كه در مورد مسألهء زنده به گور كردن دختران در بعضى از تفاسير آمده ، اين است كه نوشته‌اند دفن كردن در زير خاك يكى از طرق نابود كردن آنها بود ، گاه دختران را در آب مىانداختند و غرق مىكردند و گاه از بالاى كوه پرتاب مىنمودند و گاهى آنها را سر مىبريدند ! « 1 » در اين‌كه از چه زمانى اين سنّت ننگ‌آلود در ميان عرب جاهلى رايج شد و انگيزهء اصلى آن چه بود ، بحثهاى مفصّلى است كه اين جا ، جاى آن نيست . « 2 »\r\nسخن در اين است كه چگونه اين گونه سنّتها راه را براى رذائل اخلاقى در بدترين اشكالش هموار مىسازد ؛ و بدترين رذائل را در رديف بهترين فضائل قرار مىدهد ؛ و اين گواه ديگرى است بر اين كه فرهنگ قوم و ملّت ، يكى از انگيزه‌هاى مهّم گرايش به فضائل يا رذائل است و آنان كه مىخواهند با رذائل اخلاقى مبارزه كنند ، بايد در اصلاح فرهنگهاى فاسد بكوشند .\r\nشبيه همين معنى را در عصر و زمان خود مشاهده مىكنيم كه فرهنگهاى شبيه فرهنگ عرب جاهلى ، سرچشمهء انواع رذائل اخلاقى شده است به عنوان نمونه : در يك كنفرانس\r\n\r\n\r\n","description":"","footnote":"\r\n( 1 ) . تفسير روح المعانى ، جلد 14 ، صفحهء 154 ، ذيل آيهء مورد بحث .\r\n( 2 ) . علاقه‌مندان مىتوانند به تفسير نمونه ، جلد 11 ، ذيل آيهء 58 ، سورهء نحل مراجعه كنند .\r\n","page_name":" 190 ","page_number":190},
  {"content":"\r\n\r\nبزرگ جهانى كه در سالهاى اخير در پكن پايتخت چين دربارهء حقوق زن برگزار شد ، گروه عظيمى از كشورهاى شركت كننده در آن كنفرانس اصرار داشتند كه اين سه اصل در برنامهء كنفرانس جاى گيرد : آزادى روابط جنسى زنان ؛ مشروع بودن همجنس گرايى آنان ؛ و آزادى سقط جنين ؛ كه با جنجال عظيمى از سوى بعضى از كشورهاى اسلامى از جمله كشور ما رو به رو شد .\r\nبديهى است هنگامى كه نمايندگان به اصطلاح تحصيل كردهء اقوام و ملّتها از اين گونه كارهاى زشت و ننگين به عنوان حقوق زن دفاع كنند و فرهنگى بر اساس آن پديد آيد ، چه رذائل اخلاقى در ميان اقوام و ملل شايع مىگردد ! رذائلى كه آثار زيانبار آن نه تنها در مسألهء تهذيب اخلاق ، بلكه در زندگى اجتماعى و اقتصادى آنها نيز نمايان مىشود .\r\n* * * در هفتمين و آخرين آيهء مورد بحث كه بيانگر رابطهء فضائل با فرهنگ محيط است ، سخن از ياران پيامبر اسلام صلى الله عليه و آله به ميان آمده و نشان مىدهد كه آنها در سايهء فرهنگى كه آن حضرت در آن جامعهء تاريك و ظلمانى به وجود آورد ، با چه سرعتى مراحل فضائل اخلاقى را پيمودند و از نردبان علم و فضيلت بالا رفتند ؛ مىفرمايد : محمّد فرستادهء خداست و آنها كه با او هستند ( داراى اين صفات برجسته‌اند ) در برابر كفّار سر سخت و در ميان خود مهربانند ؛ همواره آنها را در حال ركوع و سجود ( و نيايش و عبادت ) مىبينى ، كه فضل و رضاى پروردگار را مىطلبند ، نشانهء آنان در صورتشان از آثار سجده نمايان است ( مُحَمَّدٌ رَسُوْلُ اللَّهِ وَ الِّذِينَ مَعَهُ اشِدّاءُ عَلَى الكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً سِيْماهُمْ فىوُجُوهِهِمْ مِنْ اثَرِ السَّجُودِ ) .\r\nبديهى است منظور از و الَّذينَ مَعَهُ ( كسانى كه با او هستند ) همراهى در زمان و مكان نيست ؛ بلكه همراهى در آموزشها و عقائد و پذيرش سنّتها و فرهنگ خاصّ الهى اوست .\r\n* * * \r\nرابطهء آداب و سنن با اخلاق در روايات اسلامى\r\nدر اسلام اهمّيّت فوق‌العاده‌اى به مسألهء ايجاد سنّتهاى صالحه و مبارزه با سنّتهاى سيّئه\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nداده شده است ؛ و اين مسأله بازتاب گسترده‌اى در احاديث اسلامى دارد ؛ و از مجموع اين احاديث به خوبى روشن مىشود كه هدف اين بوده كه با فراهم آمدن سنّتهاى نيك ، زمينه‌هاى اعمال اخلاقى فراهم گردد ؛ و به عكس ، زمينه‌هاى رذائل برچيده شود ؛ از جمله روايات زير است كه هر كدام نكته‌اى خاصّ خود دارد .\r\n1 - در حديثى از رسول خدا صلى الله عليه و آله آمده است كه مىفرمود : « خَمْسٌ لا ادَعُهُنَّ حَتَّى الْمَماتِ الْاكْلُ عَلَى الْحَضِيْضِ مَعَ الْعَبِيْدِ . . . ، وَ حَلْبُ الْعَنْزِ بِيَدى وَ لُبْسُ الصُّوْفِ وَ الْتَّسليْمُ عَلَى الصِّبْيانِ ، لِتَكُونَ سُنَّةً مِنْ بَعْدِى ؛ پنج چيز است كه تا آخر عمر آن را رها نمىكنم ؛ غذا خوردن با بردگان در حال نشسته روى زمين و . . . و دوشيدن شير بز ماده با دست خودم ، و پوشيدن لباسهاى پشمينه ( ى خشن كه لباس قشرهاى كم درآمد و محروم بود ) و سلام كردن به كودكان ، تا به صورت سنّتى براى بعد از من درآيد . » « 1 »\r\nهدف از اين گونه كارها اين بوده است كه روح تواضع و فروتنى را در مردم ايجاد كند ، و تواضع از گردن فرازان به صورت سنّتى درآيد و مردم به آن اقتدا كنند .\r\nدر حديث ديگرى از آن حضرت آمده است : « مَنْ سَنَّ سُنَّةً حَسَنَةً عُمِلَ بِهَا مِنْ بَعْدِهِ كانَ لَهُ اجْرَهُ وَ مِثلَ اجُوْرِهِمْ مِنْ غَيْرِ انْ يَنْقُصَ مِنْ اجُورِهِمْ شَيْئاً ، وَمَنْ سَنَّ سُنَّةً سَيِّئَةً فَعُمِلَ بِها بَعْدَهُ كانَ عَلَيْهِ وِزْرَهُ وَ مِثْلَ اوْزارِهِمْ مِنْ غَيْرِ انْ يَنْقُصَ مِنْ اوْزارِهِمْ شَيْئاً ؛ كسى كه سنّت نيكى را در ميان مردم بگذارد كه بعد از وى به آن عمل كنند ، هم اجر كار خود را دارد و هم مساوى پاداش تمام كسانى كه به آن عمل مىكنند ؛ بى آن كه چيزى از پاداش آنها را بكاهد ؛ و كسى كه سنّت بدى بگذارد ، و بعد از وى به آن عمل كنند ، كيفر آن ، همانند كيفر كسانى كه به آن عمل مىكنند بر او خواهد بود بى آن كه چيزى از كيفر آنها كاسته شود . » « 2 »\r\nشبيه همين مضمون را مرحوم علّامه مجلسى در بحار آورده است .\r\nاين حديث كه به تعبيرهاى مختلف از پيغمبر اكرم صلى الله عليه و آله و امام باقر عليه السلام و امام صادق عليه السلام نقل شده نشان مىدهد كه فراهم آوردن زمينه‌ها براى اعمال اخلاقى ، تا آن حد اهمّيّت دارد كه پديد آورنده‌اش در تمام آثار آن شريك است ؛ همچنين فراهم آوردن\r\n\r\n\r\n","description":"","footnote":"\r\n( 1 ) . بحار الانوار ، جلد 73 ، صفحهء 66 .\r\n( 2 ) . كنز العمّال ، حديث 43079 ، جلد 15 ، صفحهء 780 .\r\n","page_name":" 192 ","page_number":192},
  {"content":"\r\n\r\nزمينه‌هاى رذائل با ايجاد سنّتهاى ضلالت و گمراهى و فساد .\r\n3 - روى همين جهت ، امير مؤمنان على عليه السلام از سفارشهاى مؤكّدى كه به مالك اشتر مىكند ، همان حفظ سنّتهاى صالحه و جلوگيرى از شكسته شدن احترام آنهاست ؛ مىفرمايد : « لا تَنْقُصْ سُنَّةً صالِحَةً عَمِلَ بِها صُدُورُ هذِهِ الامَّةِ وَ اجْتَمَعَتْ بِها الالْفَةُ وَ صَلُحَتْ عَلَيْها الَرَّعِيَّةٌ ، وَ لَاتُحْدِثَنَّ سُنَّةً تَضُرُّ بِشَىْءٍ مِنْ ماضى تِلكَ السُّنَنِ فَيَكوُنُ الْاجْرُ لِمَنْ سَنَّها وَ الْوزِرُ عَلَيْكَ بِما نَقَضْتَ مِنْها ؛ هرگز سنّت پسنديده‌اى را كه پيشوايان اين امّت به آن عمل كرده‌اند و امّت اسلامى به آن انس و الفت گرفته ، و امور رعيّت ، به وسيلهء آن اصلاح شده ، نقض مكن ! و سنّت و روشى را كه به آن سنّتهاى صالحهء پيشين زيان وارد سازد ، ايجاد منما ! كه اجر آن براى كسى خواهد بود كه آن سنّتها را برقرار كرده و گناهش بر توست كه آن سنّتها را شكسته‌اى ! » « 1 »\r\nدر واقع سنّتهاى نيك از آنجا كه كمك به انجام كارهاى خير و پرورش فضائل اخلاقى مىكند ، داخل در تحت عنوان اعانت بر خير است و ايجاد يا احياى سنّتهاى شر ، مصداق معاونت بر اثم محسوب مىشود ؛ و مىدانيم معاونان ، در اعمال خوب و بد فاعلان خير و شر ، سهيم و شريكند بى آن كه چيزى از پاداش و كيفر آنها كاسته شود .\r\nاهمّيّت سنّت حسنه تا آن حد است كه در روايت معروفى از پيامبر اكرم صلى الله عليه و آله مىخوانيم : عبد المطلّب جدّ گرامى پيامبر اسلامى صلى الله عليه و آله پنج سنّت قبل از اسلام در ميان عرب قرار داد ، و خداوند همهء آنها را امضا فرمود و جزء احكام اسلام قرار داد : همسر پدر را بر فرزند تحريم كرد ؛ و در ديهء قتل ، صد شتر قرار داد ؛ و در دور خانهء خدا هفت شوط طواف مىكرد ؛ و گنجى پيدا كرد خمس آن را ادا مىنمود ؛ و زمزم را در آن روز كه از نو حفر كرد ، « سقاية الحاج » ناميد ( كانَتْ لِعَبْدِ الْمُطَّلِبِ خَمْساً مِنَ السُّنَنِ اجْريها اللَّهُ عَزَّوَجَلَّ فى الاسْلامِ حَرّمَ نَساءَ الْاباءِ عَلَى الْابْناءِ ، وَ سَنَّ الدِّيَةَ فىِ الْقَتْلِ مِأَةً مِنَ الْابِل وَ كانَ يَطُوْفُ بِالْبَيْتِ سَبْعَةَ اشْواطٍ ، وَ وَجَدَ كَنْزاً فَاخْرَجَ مِنْهُ الْخُمْسَ ، وَ سَمّى زَمْزَمَ حِيْنَ حَفَرَها سِقايَةَ الْحاجِّ ) .\r\n\r\n\r\n","description":"","footnote":"\r\n( 1 ) . نهج البلاغه ، نامهء 53 .\r\n","page_name":" 193 ","page_number":193},
  {"content":"\r\n\r\nاز مجموع آنچه در بالا آمد و روايات فراوان ديگرى كه در اين زمينه وارد شده است به خوبى استفاده مىشود كه آداب و سنن و فرهنگ يك قوم و ملّت اثر تعيين كننده‌اى در اخلاق و اعمال آنها دارد ؛ و به همين دليل ، اسلام اهمّيّت فوق‌العاده‌اى به اين مسأله مىدهد و حفظ سنّتهاى حسنه را لازم مىشمرد و ايجاد يا حفظ سنّتهاى سيّئه را يك گناه بسيار بزرگ معرّفى مىكند .\r\n* * * \r\n6 - رابطه عمل و اخلاق\r\nدرست است كه اعمال انسان از اخلاق او سرچشمه مىگيرد و خلق و خوهاى درونى در لا به لاى اخلاق نمايان مىشود ، بطورى كه مىتوان گفت ، اعمال و رفتارهاى انسان ثمرهء خلق و خوى درونى اوست ؛ ولى از سوى ديگر ، اعمال انسان نيز به نوبهء خود به اخلاق او شكل مىدهد ؛ يعنى ، تكرار يك عمل خوب يا بد ، تدريجاً تبديل به يك حالت درونى مىشود و ادامهء آن سبب پيدايش يك ملكهء اخلاقى مىگردد ، خواه فضيلت باشد يا رذيلت ؛ به همين دليل ، يكى از راههاى مؤثّر براى تهذيب نفوس ، تهذيب اعمال است ، و مبادا تكرار يك عمل بد در درون روح و جان انسان ريشه بدواند ، و روح را به رنگ خود در آورد و سبب پيدايش رذائل اخلاقى گردد !\r\nبه همين دليل ، در روايات اسلامى دستور داده شده است كه مردم بعد از لغزشها و گناهان فوراً توبه كنند ؛ يعنى ، با آب توبه آثار آن را از دل و جان بشويند مبادا گناه تكرار شود و تبديل به يك اخلاق رذيله گردد !\r\nبه عكس ، دستور داده شده است كه كارهاى نيك ، آن‌قدر تكرار گردد كه تبديل به يك عادت شود .\r\nبا اين اشاره به قرآن باز مىگرديم ، و بخشى از آياتى را كه اشاره به اين معنى دارد ، مورد بررسى قرار مىدهيم :\r\n1 - كَلَّا بَلْ رانَ عَلَى قُلُوبِهِمْ ما كانُوا يَكْسِبُونَ ( سورهء مطفّفين ، آيهء 14 )\r\n2 - كَذَلِكَ زُيِّنَ لِلْمُسْرِفيْنَ ما كانُوا يَعْمَلُونَ ( سورهء يونس ، آيهء 12 )\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n3 - افَمَنْ زُيِّنَ لَهُ سَوءُ عَمَلِهِ فَرَآهُ حَسَناً ( سورهء فاطر ، آيهء 8 )\r\n4 - وَجَدْتُها وَقَوْمَها يَسْجُدوُنَ لِلشَّمْسِ مِنْ دُوْنِ اللَّهِ وَ زَيَّنَ لَهُمُ الشَّيْطانُ اعْمالَهُمْ . . . ( سورهء نمل ، آيهء 24 )\r\n5 - قَلْ هَلْ نُنَبِّئُكُمْ بِالْا خْسَريْنَ اعْمالًا الَّذينَ ضَلَّ سَعْيُهُمْ فِىالْحَياةِ الدُّنْيا وَ هُمْ يَحْسَبُوْنَ انَّهُمْ يُحْسِنُونَ صُنْعاً ( سورهء كهف ، آيهء 103 )\r\n6 - انَّما التَّوبَةُ عَلَى اللَّهِ لِلَّذينَ يَعْمَلُونَ السُّوْءَ بِجَهالَةٍ ثُمَّ يَتُوبُونَ مِنْ قَرِيْبٍ فَاولئِكَ يَتُوبُ اللَّهُ عَلَيْهِمْ وَ كانَ اللَّهُ عَليماً حَكيماً ( سورهء نساء ، آيهء 17 )\r\n7 - خُذْ مِنْ امْوالِهِمْ صَدَقَةً تُطَهِّرُهُمْ وَ تُزَكِّيْهِمْ بِها ( سورهء توبه ، آيهء 103 )\r\nترجمه :\r\n1 - چنين نيست كه آنها مىپندارند ، بلكه اعمالشان چون زنگارى بر دلهايشان نشسته است .\r\n2 - اين گونه براى اسرافكاران اعمالشان زينت داده شده است ( كه زشتى اين عمل را درك نمىكنند ) .\r\n3 - آيا كسى كه عمل بدش براى او آراسته شده و آن را خوب و زيبا مىبيند همانند كسى است كه واقع را آن‌چنان كه هست مىيابد .\r\n4 - او و قومش را ديدم كه براى غير خدا - خورشيد - سجده مىكنند و شيطان اعمالشان را در نظرشان جلوه داده . . .\r\n5 - بگو آيا به شما خبر دهيم كه زيانكارترين مردم در كارها چه كسانى هستند ؛ آنها كه تلاشهايشان در زندگى دنيا گم ( و نابود ) شده با اين حال مىپندارند كار نيك انجام مىدهند .\r\n6 - توبه تنها براى كسانى است كه كار بدى از روى جهالت انجام مىدهند ، سپس به زودى توبه مىكنند ؛ خداوند توبهء چنين اشخاصى را مىپذيرد و خدا دانا و حكيم است .\r\n7 - از اموال آنها صدقه‌اى ( زكات ) بگير ، تا به وسيلهء آن آنها را پاك سازى و پرورش دهى !\r\nتفسير و جمع‌بندى\r\nدر نخستين آيه ، اشاره به آثارى شده است كه اعمال گناه آلوده بر قلب و روح انسان\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمىگذارد ؛ صفا و نورانيّت را از آن مىگيرد ، و تاريكى و ظلمت به جاى آن مىنشاند ؛ مىفرمايد : « چنين نيست كه آنها ( كم فروشان ) مىپندارند ، بلكه اعمالشان چون زنگارى بر دلهايشان نشسته ؛ كَلَّا بَلْ رانَ عَلَى قُلُوبِهِمْ ما كانُوا يَكْسِبُونَ . »\r\nجملهء « ما كانُوا يَكْسِبُونَ » كه از فعل مضارع در آن استفاده شده و دلالت بر استمرار دارد ، دليل روشنى بر اين معنى است كه اعمال بد تغييرات مهمّى در دل و جان ايجاد مىكند ، و همچون زنگارى كه آئينه را از نورانيّت و صفا مىاندازد ، روح را كدر و تاريك مىكند ؛ و به اين ترتيب ، صفت رذيلهء قساوت و بىحيايى و بىتفاوتى در برابر گناه ، و به تعبير ديگر ، ظلمت شقاوت و بىتقوايى را بر قلب انسان چيره مىكند .\r\nرين ( بر وزن عين ) زنگارى است كه روى اشياء قيمتى مىنشيند ؛ و به تعبير ديگر ، قشر قرمز رنگى است كه بر اثر رطوبت هوا ، روى آهن و مانند آن ظاهر مىشود ، و معمولًا نشانهء پوسيدن و ضايع شدن فلزّات است .\r\nانتخاب اين تعبير براى آثار ويرانگر گناهان در قلب و روح انسان تعبير بسيار مناسبى است ، كه در روايات اسلامى نيز كراراً روى آن تكيه شده و در بحث آينده كه پيرامون روايات اسلامى است خواهد آمد .\r\n* * * در دومين آيه به مرحله‌اى فراتر از مرحلهء رين ( زنگار ) اشاره شده و آن مرحلهء تزيين است ؛ به اين ترتيب كه تكرار عمل سوء باعث تزيين آن در نظر انسان مىشود ؛ يعنى ، روح انسان چنان با آن هماهنگ مىگردد كه آن را براى خود موهبت و افتخار مىپندارد ؛ مىفرمايد : « اين چنين اعمال مسرفان در نظرشان جلوه داده شده است ؛ كَذَلِكَ زُيِّنَ لِلْمُسْرِفيْنَ ما كانُوا يَعْمَلُونَ » .\r\nجملهء « ما كانُوا يَعْمَلُونَ » و همچنين تعبير به « مسرفين » دليل روشنى بر تكرار گناه از سوى آنهاست ؛ يعنى با تكرار زشتيها و بديها نه تنها قبح و زشتى آنها از بين مىرود بلكه تدريجاً به صورت يك فضيلت در نظر گنهكاران خود نمايى مىكند ؛ و اين در واقع يكى از رذائل اخلاقى است كه نتيجهء شوم تكرار اعمال گناه آلود است .\r\nدر اين كه چه كسى اعمال زشت اين گونه افراد را در نظرشان جلوه مىدهد سخن\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبسيار است .\r\nدر بعضى از آيات ، اين كار به خداوند نسبت داده شده است ؛ و در واقع مجازاتى است كه خداوند براى اين گونه افراد كه بر گناه اصرار مىورزند قرار داده است ؛ چرا كه وقتى اعمال زشتشان در نظرشان تزيين شود ، بيشتر به سراغ آن مىروند ، و خود را در دنيا و آخرت رسواتر و بدبخت‌تر مىكنند ؛ مىفرمايد : « انَ الَّذينَ لايُؤْمِنُونَ بِالْآخِرَةِ زَيَّنَّا لَهُمْ اعْمالَهُمْ ؛ كسانى كه ايمان به آخرت ندارند ، اعمالشان را در نظرشان زينت مىدهيم . » « 1 » در جاى ديگر ، اين كار به شيطان نسبت داده شده ، چنان كه در آيهء 43 سورهء انعام دربارهء گروهى از كفّار لجوج و اندرز ناپذير ، مىفرمايد : « وَلِكنْ قَسَتْ قُلُوبُهُمْ وَ زَيَّنَ لَهُمُ الشَّيْطانُ ما كانُوا يَعْمَلُونَ ؛ ولى دلهاى آنها سخت و با قساوت شد و شيطان ، كارهايى را كه انجام مىدادند در نظرشان زينت داد . »\r\nو گاه اين معنى به بتها نسبت داده شده ، مىفرمايد : « وَكَذلكَ زَيَّنَ لِكَثيرٍ مِنَ الْمُشْرِكِيْنَ قَتْلَ اوْلادِهِمْ شُرَ كاؤُهُمْ . . . ؛ اين گونه شركاى آنها ( بتها ) قتل فرزندانشان را در نظرشان جلوه دادند . . . ( زيرا كودكان خود را براى بتها قربانى مىكردند و افتخار مىنمودند ) . » « 2 »\r\nو گاه - چنان كه در آيهء مورد بحث آمده - اين مطلب به صورت فعل مجهول ذكر شده ، مىفرمايد : « اين چنين براى اسرافكاران اعمالى را كه انجام مىدادند زينت داده شده . »\r\nبا كمى دقّت روشن مىشود كه اين تعبيرات هيچ گونه منافاتى با هم ندارند ، بلكه مكمّل يكديگرند ؛ گاه عامل زينت ، تكرار عمل است ، زيرا تكرار يك عمل زشت ، كم كم از قبح آن مىكاهد و به مرحله‌اى مىرسد كه نسبت به آن بىتفاوت مىگردد ، و اگر باز ادامه يابد به صورت يك كار خوب در نظر صاحبش جلوه مىكند ، و همچون زنجيرى بر دست و پاى او مىافتد و اجازهء خروج از اين دام را به او نمىدهد ؛ و اين مطلبى است كه هر كس مىتواند با مطالعهء حال تبهكاران در زندگى خود ، آن را تجربه كند .\r\nدر موارد ديگرى ، وسوسه‌هاى نفس از درون ، و وسوسه‌هاى شيطان از برون عمل زشتى را در نظر انسان تزيين مىكند ، بى آن كه آن را تكرار كرده باشد . و كار به جاى\r\n\r\n\r\n","description":"","footnote":"\r\n( 1 ) . سورهء نمل ، آيهء 4 .\r\n( 2 ) . سورهء انعام ، آيهء 137 .\r\n","page_name":" 197 ","page_number":197},
  {"content":"\r\n\r\nمىرسد كه يك گناه بزرگ را به گمان اين كه وظيفهء دينى يا انسانى اوست مرتكب مىشود ، و مىگويد شخص فلان مثلًا واجب الغيبه است - در حالى كه شخص مزبور گناهى نداشته ، بلكه عامل حسد ، چنين كارى را در نظر غيبت‌كننده جلوه داده است ؛ و تاريخ پر است از كار كسانى كه مرتكب جنايات هولناكى مىشدند و چون مطابق هواى نفس و وسوسه‌هاى شيطانى بود نه تنها آن را قبيح نمىشمردند بلكه به آن افتخار مىكردند .\r\nگاه خداوند مىخواهد افرادى را به خاطر لجاجت و اندرز ناپذيرى مجازات كند ، يكى از طرق مجازات آنان اين است كه زشتيها را خوبى در نظرشان جلوه مىدهد تا رسوايى بيشتر به بار آورند و مجازات سنگينتر .\r\nاين نكته نيز قابل توجّه است كه مطابق توحيد افعالى ، هر كار و هر اثرى را در اين عالم مىتوان به خدا نسبت داد ؛ چرا كه علّت‌العلل ، ذات پاك اوست ، هر چند اين امر مانع مصونيّت افراد در برابر اعمالشان نخواهد بود ؛ حمد و ثنا براى خداست كه قوّت و قدرت بخشيده ، و لعن و نفرين براى كسانى است كه اين قدرت و قوّت را در راه گناه مصرف مىكنند .\r\nگاه طبيعت آفرينش چيزى نيز اقتضا مىكند كه فريبنده و داراى زرق و برق باشد ؛ چنان كه در آيهء 14 سورهء آل عمران مىخوانيم :\r\n« زُيِّنَ لِلّناسِ حُبُّ الشَّهوَاتِ مِنَ النَّساءِ وَ الْبَنينَ وَ الْقَناطِيرِ الْمُقَنْطَرَةِ مِنَ الذَّهَبِ وَ الْفِضَّةِ . . . ؛ محبّت به امور مادّى : زنان و فرزندان و اموال هنگفت از طلا و نقره . . . . در نظر مردم جلوه داده شده است ( تا بدين وسيله آزمايش شوند ) » .\r\nيكى از عوامل تزيين كارهاى زشت و ناپسند ، تكرار آن است كه در روح و جان انسان اثر مىگذارد و اخلاق و خوى او را دگرگون مىسازد همان گونه كه تكرار اعمال نيك تدريجاً به صورت ملكه‌اى در درون جان انسان در مىآيد و مبدّل به اخلاق فاضله مىشود ؛ بنابراين ، براى تهذيب نفوس و پرورش فضائل اخلاقى ، بايد پويندگان اين راه ، از تكرار اعمال نيك كمك بگيرند ، و از تكرار اعمال سوء بر حذر باشند كه اوّلى معين و مدد كار است و دومى دشمن غدّار .\r\n* * *\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nدر سومين آيه باز سخن از تزيين اعمال بد در نظر انسانها است ؛ مىفرمايد : آيا كسى كه عمل بدش براى او تزيين شده و آن را خوب و زيبا مىبيند ( همانند كسى است كه واقعيّتها را همان گونه كه هست مىبيند ) ؛ « افَمَنْ زُيِّنَ لَهُ سُوءُ عَمَلِهِ فَرَآهُ حَسَناً » .\r\nهمان گونه كه در تفسير آيهء قبل گفته شد : يكى از عوامل تزيين اعمال سوء ، تكرار و خو گرفتن با آنها است ، كه تدريجاً در برابر اين گونه اعمال بىتفاوت و سپس به آن علاقه‌مند مىشود ، و كار خوبى مىپندارد و به آن افتخار مىكند .\r\nجالب اين كه هنگامى كه قرآن اين سؤال را مطرح مىكند : « آيا كسى كه زشتى عملش ، در نظرش تزيين شده و آن را زيبا مىبيند . . . » نقطهء مقابل آن را آشكارا ذكر نمىكند ، گويا مىخواهد به شنونده مجال وسيعى بدهد كه امور مختلفى را كه مىتواند نقطهء مقابل آن باشد در نظر خويش مجسّم كند و بيشتر بفهمد ؛ مىخواهد بگويد آيا چنين كسى همانند افراد واقع بين است كه حق را حق و باطل را باطل مىبينند ؟ آيا چنين كسى همانند پاكدلانى است كه هميشه به محاسبهء نفس خويش مشغولند و از خو گرفتن به زشتيها دور مىمانند و . . . ؟ اين نكته نيز قابل ملاحظه است كه در ذيل اين آيه به پيامبر اكرم صلى الله عليه و آله مىفرمايد : بر حال اينها تأسّف مخور و جان خود را به خطر نيفكن ! خدا هر كس را بخواهد گمراه مىسازد ، و هركس را بخواهد هدايت مىكند ( فَانَّ اللَّهَ يُضِلُّ مَنْ يَشاءُ وَ يَهْدِى مَنْ يَشاءُ فَلا تَذْهَبْ نَفْسُكَ عَلَيْهِمْ حَسَراتٍ انَّ اللَّهَ عَليمٌ بِما يَصْنَعُونَ ) !\r\nدر واقع اين يك مجازات الهى است كه دامن كسانى را كه در انجام اعمال زشت ، جسور هستند ، مىگيرد و بايد به چنين سرنوشتى گرفتار شوند .\r\nدر تفسير « فى ظلال » آمده است : كسى كه خداوند هدايت و خير او را ( به خاطر نيّت و اعمالش ) مىخواهد ، در قلبش حسّاسيّت و توجّه و حساب خاصّى در برابر اعمال سوء قرار مىدهد ؛ چنين كسى از آزمايش و مجازات الهى ، هرگز خود را در امان نمىبيند ؛ و همچنين از دگرگونى قلب و از خطا و لغزش و نقصان و عجز ؛ به همين دليل ، دائماً حسابگرى مىكند ؛ دائماً از شيطان برحذر است و هميشه در انتظار امدادهاى الهى است ؛\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nو اينجا محلّ جدايى راههاى هدايت و ظلالت و رستگارى و هلاكت است . « 1 »\r\nيكى از ياران امام كاظم عليه السلام ( يا امام على بن موسى الرضا عليه السلام ) مىگويد : از آن حضرت پرسيدم آن عجب و خودپسندى كه عمل انسان را باطل مىكند ، چيست ؟ فرمود : « الْعُجْبُ دَرَجاتٌ مِنْها انْ يُزَيَّنَ لِلْعَبْدِ سُوْءُ عَمَلِهِ فَيَراهُ حَسَناً فَيُعْجِبُهُ وَ يَحْسَبُ انَّهُ يُحْسِنُ صُنْعاً ؛ عُجب و خودپسندى درجاتى دارد ؛ يكى از آنها اين است كه اعمال سوء انسان در نظرش تزيين شود آن را خوب ببيند و از آن خوشحال شود و در شگفتى فرو رود و گمان كند عمل نيكى انجام داده است . » « 2 »\r\n* * * در چهارمين آيه ، سخن از سرگذشت ملكهء سبا و اخبارى است كه هُدهُد از سرزمين آنها براى سليمان آورد ؛ گفت : من ملكه و ملّت او را ديدم كه در برابر آفتاب سجده مىكنند ، و غير خدا را پرستش مىنمايند ، و شيطان اعمالشان را در نظرشان تزيين كرده بود ( وَجَدْتُها وَقَوْمَها يَسْجُدوُنَ لِلشَّمْسِ مِنْ دُوْنِ اللَّهِ وَ زَيَّنَ لَهُمُ الشَّيْطانُ اعْمالَهُمْ ) .\r\nدرست است كه خورشيد و نور آفتاب بسيار با عظمت و پر بركت و حياتبخش است ، ولى طلوع و غروب و دگرگونى و تحوّل و پوشيده شدن با قطعات ابر ، نشان مىدهد كه اين موجود با عظمت نيز اسير قوانين آفرينش است و از خود كمترين اراده‌اى ندارد ؛ و به همين دليل ، هرگز شايستهء پرستش نيست ؛ ولى تعليم و تربيتهاى غلط و سنّت نياكان و نيز تكرار عمل سبب مىشود كه قبح و زشتى آن ، از نظرها برود و به صورت يك عمل زيبا جلوه كند .\r\nدر بعضى از كشورهاى دنيا گاوهاى به اصطلاح مقدّسى هستند كه گروهى آنها را پرستش مىكنند ، اعمالى در برابر گاو ماده انجام مىدهند و امتيازاتى براى آن قائلند كه هر بينندهء خالى الذّهن را به خنده وا مىدارد در حالى كه پرستش كنندگان گاو با قيافه‌هاى جدّى آن اعمال را مرتكب مىشوند و به آن افتخار مىكنند ؛ چرا ديگران مىخندند و آنها افتخار مىكنند ؟ يكى از دلائل آن ، اين است كه تكرار عمل ، قبح و زشتى آن را از\r\n\r\n\r\n","description":"","footnote":"\r\n( 1 ) . تفسير « فى ظلال » ، جلد 6 ، صفحهء 675 .\r\n( 2 ) . « نور الثّقلين » ، جلد 4 ، صفحهء 351 ، حديث 30 .\r\n","page_name":" 200 ","page_number":200},
  {"content":"\r\n\r\nميان برده و عادت كردن به آن ، حجابى در برابر زشتيها مىشود .\r\nدرست است كه در اين آيه تزيين عمل به شيطان نسبت داده شده ولى واضح است كه شيطان ابزار و اسبابى دارد كه يكى از آنها همان تكرار زشتيها و خو گرفتن به آنها است .\r\n* * * در پنجمين آيه مورد بحث ، همان محتواى آيات گذشته با تعبيرات تازه‌اى به چشم مىخورد ؛ روى سخن را به پيامبر صلى الله عليه و آله كرده مىفرمايد : بگو آيا شما را خبر دهم كه زيانكارترين مردم چه اشخاصى هستند ؟ - آنها كه تلاشهايشان در زندگى دنيا گم و نابود شده در حالى كه گمان مىكنند كار نيك انجام مىدهند ( قَلْ هَلْ نُنَبِّئُكُمْ بِالْاخْسَرِيْنَ اعْمالًا الَّذينَ ضَلَّ سَعْيُهُمْ فِى الْحَياةِ الدُّنْيا وَ هُمْ يَحَسَبُونَ انَّهُمْ يُحْسِنُونَ صُنْعاً ) .\r\nدر اينجا سخن از زيانكارترين مردم است كه سرمايه‌هاى مهمّ زندگى خود را از قبيل عمر و جوانى و نيروى فكرى و جسمانى را در راههاى غلط از دست مىدهند ، در حالى كه مىپندارند كار نيكى انجام مىدهند و خوشحالند و افتخار مىكنند .\r\nچرا اين گونه افراد به چنين روز سياهى مىافتند ؟ دليلش خو گرفتن به زشتيها و بديها و هوا پرستى و خود خواهى و خود بينى است كه همچون پرده‌هاى سياه ظلمانى بر چشم عقل آنها فرو مىافتد و از ديدن حقايق باز مىمانند ، و واقعيّتها را غير از آنچه هست تصوّر مىكنند .\r\nنتيجهء اين گرفتارى و بدبختى ، همان است كه در آيهء بعد از آن آمده است ؛ مىگويد :\r\n« آنها كسانى هستند كه به آيات پروردگارشان و لقاى او كافر شدند ، و به همين دليل اعمالشان حبط و نابود گشته‌است ! » ( اولئِكَ الَّذِينَ كَفَرُوا بِاياتِ رَبِّهِم وَ لِقائِهِ وَ حَبِطَتْ اعْمالُهُمْ ) .\r\nدر روايات اسلامى در تفسير آيهء فوق تعبيراتى ديده مىشود كه هر يك بيان مصداق روشنى از مصداقهاى اين آيه است ، و همه در آن جمعند ؛ در بعضى از روايات ، به منكران ولايت امير مؤمنان على عليه السلام تفسير شده ، و در بعضى به رهبانهاى مسيحى ، يعنى مردان و زنان تارك دنيا كه چشم از همهء لذّات دنيا پوشيده‌اند ، در حالى كه در راه انحرافى گام بر مىدارند .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو در بعضى از روايات به بدعتگذاران از مسلمين ، و بعضى به خوارج نهروان و در بعضى به بدعتگذاران يهود و نصارى تفسير شده است ؛ همهء اينها كسانى هستند كه اعمالشان در واقع زشت و آميخته به گناه و جنايت بوده در حالى كه خود را بر طريق حقّ و صواب مىپنداشتند .\r\nقابل توجّه اين كه جملهء « حَبِطَتْ اعْمالُهُمْ » كه در ذيل آيهء بعد آمده بود از مادهء « حَبَط » ( بر وزن سبد ) مىباشد كه يكى از معانى معروف آن اين است كه شتر يا حيوان ديگرى ، علف زياد و احياناً علفهاى مضرّ و مسموم بخورد و شكم او باد كند و به مرگ او منتهى گردد ؛ بديهى است باد كردن شكم اين حيوان دليل بر فربهى و قوّت او نيست ؛ بلكه نشانهء بيمارى و چه بسا مقدّمهء مرگ اوست ، هرچند ممكن است ناآگاهان آن را فربهى و قدرت و قوّت پندارند .\r\nگروهى از انسانها نيز به همين سرنوشت گرفتار مىشوند ، تمام تلاش و كوشش خود را در طريق بدبختى خويش به كار مىگيرند در حالى كه گمان مىكنند در مسير خوشبختى گام بر مىدارند .\r\n* * * در ششمين آيه مورد بحث سخن از مسألهء توبهء كامل به ميان آمده و آن را براى كسانى معرّفى مىكند كه\r\nاولًا از روى جهل و نادانى ، عدم آگاهى به اثرات شوم و عواقب دردناك گناه كار بدى را انجام داده‌اند ؛\r\nو ثانياً به زودى از كار خود پشيمان شده و به سوى خدا باز مىگردند ؛ اينها هستند كه مشمول رحمت الهى مىگردند و خدا توبهء آنان را مىپذيرد و خدا دانا و حكيم است ( انَّما التَّوْبَةُ عَلَى اللَّهِ لِلَّذِيْنَ يَعْمَلُونَ السُّوْءَ بِجَهالَةٍ ثُمَّ يَتُوبُونَ مِنْ قَرِيْبٍ فَاولئِكَ يَتُوبُ اللَّهُ عَلَيْهِمْ وَ كانَ اللَّهُ عَليماً حكيماً ) .\r\nروشن است كه منظور از « جهالت » در اين آيه ، جهالت مطلق كه موجب عذر است نيست ؛ زيرا در زمينهء جهل مطلق گناهى وجود ندارد ؛ بلكه منظور جهل نسبى است يعنى آگاهى كامل به گناه و عواقب و آثار آن نداشته باشد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nو امّا جملهء يَتُوبُونَ مِنْ قَريْبٍ به عقيدهء جمعى از مفسّران به معنى قبل از مرگ است ، در حالى كه اطلاق كلمه « قريب » به اين معنى كه گاه پنجاه سال يا بيشتر طول مىكشد مناسب به نظر نمىرسد ، رواياتى را هم كه طرفداران اين نظريّه به آن استدلال كرده‌اند اشاره‌اى به تفسير اين آيه ندارد ، بلكه بيان مستقل و جداگانه‌اى است . ( دقّت كنيد )\r\nولى بعضى ديگر آن را به معنى زمان نزديك به گناه گرفته‌اند - يعنى به زودى از كار خود پشيمان شود و به سوى خدا باز گردد ؛ زيرا توبهء كامل آن است كه آثار و رسوبات گناه را بطور كلّى از روح و جان انسان بشويد و كمترين اثرى از آن در دل باقى نماند و اين در صورتى ممكن است كه در فاصلهء نزديكى ( قبل از آن كه گناه در وجود انسان ريشه بدواند و به شكل طبيعت ثانوى در آيد ) از آن پشيمان شود ؛ در غير اين صورت ، غالباً اثرات گناه در قلب و جان انسان باقى خواهد ماند . پس توبهء كامل توبه‌اى است كه به زودى انجام پذيرد و كلمهء « قريب » از نظر لغت و فهم عرف نيز با اين معنى تناسب بيشترى دارد .\r\n* * * در هفتمين و آخرين آيهء مورد بحث ، در مورد مسألهء زكات و آثار آن دستور مىدهد « از مؤمنان زكات بگير ! » ( خُذْ مِنْ امَوالِهِمْ صَدَقَةً )\r\nسپس در ادامهء اين بيان به آثار اخلاقى و معنوى زكات اشاره كرده مىفرمايد : « تو با اين عمل ، آنها را پاك مىكنى ، و نموّ و رشد مىدهى ! » ( تُطَهِّرُهُمْ وَ تُزَكِّيْهِمْ بِها )\r\nآرى ! پرداختن زكات آنها را از دنيا پرستى و بخل و امساك ، پاك مىكند و نهال نوعدوستى و سخاوت و توجّه به حقوق ديگران را در نهاد آنان پرورش مىدهد .\r\nاضافه بر اين ، مفاسد و آلودگيهايى كه در جامعه به خاطر فقر و محروميّت به وجود مىآيد ، با انجام اين فريضهء الهى بر چيده مىشود و صحنهء اجتماع از آن پاك مىگردد ؛ بنابراين زكات ، هم رذائل اخلاقى را از ميان مىبرد و هم زكات دهنده را به فضائل اخلاقى آراسته مىكند ، و اين همان چيزى است كه ما در اين بحث به دنبال آن هستيم ؛ يعنى ، تأثير عمل نيك و بد در پرورش فضائل و رذائل اخلاقى .\r\nهمين تعبير به صورت ديگرى در آيهء حجاب به چشم مىخورد ؛ مىفرمايد : « وَ اذا سَئَلْتُمُوهُنَّ مَتاعاً فَاسْئَلُوهُنَّ مِنْ وَراءِ حِجابٍ ذلِكُمْ اطْهَرُ لِقُلُوبِكُمْ وَ قُلُوبِهِنَّ ؛ هنگامى\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nكه از آنها ( همسران پيامبر صلى الله عليه و آله ) چيزى از وسائل زندگى را ( به عنوان عاريت ) مىخواهيد ، از پشت پرده بخواهيد ! اين كار براى پاكى دلهاى شما و آنها بهتر است ! » « 1 »\r\nاين تعبير نيز نشان مىدهد كه رعايت عفّت در عمل ، باعث پاكى قلب است و به عكس ، ترك عفّت ، قلب و روح انسان را آلوده مىكند و مايهء پرورش رذائل اخلاقى است .\r\nنتيجه :\r\nهدف از شرح آيات بالا اين بود كه تأثير اعمال را در اخلاق ، و شكل گيرى روح و جان انسان را در پرتو آن روشن سازيم ؛ و از مجموع آنها چنين مىتوان نتيجه گرفت كه براى خود سازى و تهذيب نفس بايد مراقب اعمال خود بود ؛ زيرا تكرار گناه و زشتيها از يك سو قبح اعمال را از بين مىبرد و از سوى ديگر روح انسان به آن عادت مىكند ، و تدريجاً به صورت ملكات رذيله رسوخ پيدا مىكند به گونه‌اى كه انسان نه تنها از آن ناراحت نخواهد بود ، بلكه گاه به آن افتخار مىكند !\r\n* * * \r\nچگونگى تأثير « عمل » در « اخلاق » در روايات اسلامى\r\nآنچه در بالا در آيات فوق در مورد رابطهء عمل و اخلاق منعكس بود ، در روايات اسلامى نيز بوضوح ديده مىشود ، از جمله :\r\n1 - در حديثى از امام باقر عليه السلام مىخوانيم كه فرمود : « ما مِنْ عَبْدٍ الَّا وَ فى قَلْبِهِ نُكْتَةٌ بَيْضاء فَاذا اذْنَبَ ذَنْباً خَرَجَ فِى النُّكْتَةِ نُكْتَةٌ سَوْداءٌ فَانْ تابَ ذَهَبَ ذلِكَ السَّوادُ ، وَ انْ تَمادَى فِىالذُّنُوبِ زادَ ذلِكَ السَّوادُ حتَّى يُغَطِّى الْبَياضَ ، فَاذا غَطَّى الْبَياضَ لَمْ يَرْجِعْ صاحِبُهُ الى خَيْرٍ ابَداً ، وَ هُوَ قَوْلُ اللَّهِ عزَّوَجَلَّ : كَلَّا بَلْ رانَ عَلَى قُلُوبِهِمْ ما كانُوا يَكْسِبُونَ ؛ هيچ بنده‌اى نيست مگر اين كه در قلب او نقطهء روشنى است ( كه حقايق را با آن درك مىكند و او را به سوى سعادت و فضيلت فرا مىخواند ) هنگامى كه گناهى مرتكب مىشود ، در آن\r\n\r\n\r\n","description":"","footnote":"\r\n( 1 ) . سورهء احزاب ، آيهء 53 .\r\n","page_name":" 204 ","page_number":204},
  {"content":"\r\n\r\nنقطهء روشن ، نقطهء سياهى پيدا مىشود ؛ اگر توبه كند ، آن نقطهء سياه بر طرف مىگردد ؛ و اگر به گناهان خويش ادامه دهد ، پيوسته آن سياهى رو به فزونى مىرود تا تمام نقطهء روشن را بپوشاند ؛ هنگامى كه نقطهء روشن پوشيده شد ، آن شخص هرگز به سوى خير و نيكى بر نمىگردد ؛ و اين همان است كه خداوند عزّ و جل فرموده : چنين نيست كه آنها مىپندارند ، بلكه اعمالشان همچون زنگارى بر دلهايشان نشسته است ! » « 1 »\r\nاين روايت به خوبى نشان مىدهد كه تراكم گناهان ، سبب پيدايش رذائل و دور ماندن از فضائل است ، تا آنجا كه روح بكلّى تاريك مىشود و پلهاى پشت سر ويران مىگردد ، و راه بازگشت وجود نخواهد داشت !\r\n2 - در وصيّتنامهء معروف امير مؤمنان على عليه السلام به فرزند رشيدش امام حسن عليه السلام مىخوانيم : « انَّ الْخَيْرَ عادَةٌ ؛ نيكى عادت است ! » « 2 »\r\nهمين مضمون در كنز العمّال از پيغمبر اكرم صلى الله عليه و آله نقل شده است كه فرمود : « الْخَيْرُ عادَةٌ وَ الشَّرُّ لَجاجَةٌ ؛ نيكى عادت است و شر لجاجت است ! » « 3 »\r\nباز همين معنى به شكل ديگرى در سخنان امام سجّاد علىّ بن الحسين عليه السلام ديده مىشود ، فرمود : « احِبُّ لِمَنْ عَوَّدَ مِنْكُمْ نَفْسَهُ عادَةً مِنَ الْخَيْرِ انْ يَدُومَ عَلَيْها ؛ دوست دارم كسى كه از شما عادت نيكى را پذيرفته است آن را پيوسته ادامه دهد ! » « 4 »\r\nاز اين روايات مىتوان استفاده كرد كه تكرار عمل اعم از نيك و بد سبب مىشود كه حالتى در نفس به عنوان عادت به نيكى يا بدى پيدا شود ؛ يا به تعبير ديگر ، خلق و خوى خاصّى از آن شكل گيرد و همان خلق و خوى در آينده مبدأ اعمال مشابه مىشود ؛ در نتيجه ، هم اعمال نيك و بد ، در ايجاد اخلاق نيك و بد اثر مىگذارد و هم اخلاق نيك و بد در ايجاد اعمال نيك و بد مؤثّر است ( تأثير متقابل ) .\r\n3 - در حديث ديگرى از امير مؤمنان على عليه السلام در همان وصيّتنامهء معروف امام حسن عليه السلام مىخوانيم : « وَ عَوِّدْ نَفْسَكَ التَّصَبُّرَ عَلَى الْمَكْروُهِ ، وَ نِعْمَ الْخُلُقُ التَّصَبُّرُ\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحهء 273 ، حديث 20 .\r\n( 2 ) . بحار الانوار ، جلد 74 ، صفحهء 232 .\r\n( 3 ) . كنز العمّال ، حديث 28722 .\r\n( 4 ) . بحار الانوار ، جلد 46 ، صفحهء 99 .\r\n","page_name":" 205 ","page_number":205},
  {"content":"\r\n\r\nفِىالْحَقِّ ؛ خود را به شكيبايى در برابر ناملايمات عادت ده ! و چه نيك است شكيبايى در طريق حق ! » « 1 »\r\nدر اينجا نيز به روشنى رابطهء « عادت » كه زاييدهء تكرار عمل است با خلق و خوى شكيبايى و صبر ديده مىشود .\r\n4 - در بسيارى از روايات توبه آمده است كه بايد در توبه از گناه ، تعجيل كرد و از « تسويف » يعنى به عقب انداختن آن پرهيز نمود ( مبادا آثار گناه در دل بماند و با گذشت زمان تبديل به يك خلق و خو شود ؛ در حديثى از امام جواد عليه السلام مىخوانيم : « تأخيرُ التَّوبَةِ اغْتِرارٌ ، وَ طُولُ التَّسْوِيفِ حَيْرَةٌ . . . وَ الاصْرارُ عَلَى الذَّنبِ امْنٌ لِمَكْرِ اللَّهِ ؛ تأخير توبه موجب غرور و غفلت ، و امروز و فردا كردن سبب حيرت ، و اصرار بر گناه موجب بىاعتنايى به مجازات الهى است . » « 2 »\r\nتعبير جالب ديگرى در حديث نبوى كه در زمينهء توبه وارد شده است ، ديده مىشود ، مىفرمايد : « مَنْ تاب ، تابَ اللَّهُ عَلَيهِ وَ امِرَتْ جَوارِحُهُ انْ تَسْتُرَ عَلَيهِ ، وَ بِقاعُ الارْضِ انْ تَكتُمَ عَلَيهِ وَ انْسِيَتِ الْحَفَظَةُ ما كانَتْ تَكْتُبُ عَلَيْهِ ؛ كسى كه توبه كند و به سوى خدا باز گردد ، خداوند به سوى او باز مىگردد ؛ و به اعضاء و جوارح او دستور داده مىشود كه گناه را مكتوم دارند و به نقاط مختلف زمين ( كه بر آن گناه كرده ) نيز همين دستور داده مىشود ، و فرشتگان نويسندهء اعمال ، آنچه را نوشته بودند به فراموشى مىسپرند . » « 3 »\r\nاين تعبير نشان مىدهد كه توبه ، آثار گناه را مىشويد و صفا و قداست اخلاقى نخستين را با مىگرداند .\r\nهمين معنى بطور آشكارتر در حديث علوى آمده است ، مىفرمايد : « التَّوبَةُ تُطَهِّرُ القُلُوبَ وَ تَغْسِلُ الذُّنُوبَ ؛ توبه قلبها را پاك مىكند و گناهان را مىشويد ! » « 4 »\r\nاين تعبير نيز به خوبى نشان مىدهد كه گناه آثارى بر قلب مىگذارد كه تدريجاً به صورت خلق و خوى باطنى در مىآيد و توبه اين آثار را مىشويد و اجازه نمىدهد تشكيل خلق و خوى دهد .\r\n\r\n\r\n","description":"","footnote":"\r\n( 1 ) . نهج البلاغه ، نامهء 31 .\r\n( 2 ) . بحار ، جلد 6 ، صفحهء 30 .\r\n( 3 ) . كنز العمّال ، حديث 10 ، صفحهء 79 .\r\n( 4 ) . غرر الحكم ، شماره 3837 .\r\n","page_name":" 206 ","page_number":206},
  {"content":"\r\n\r\nتعبير به « طهور » بودن « توبه » در روايات متعدّد ديگر نيز آمده است كه همه حاكى از رابطهء گناه و تشكيل حالات زشت درونى است . « 1 »\r\nدر مناجاتهاى پانزده‌گانهء معروف و بسيار پرمعناى امام علىّ بن الحسين عليه السلام ، در مناجات اوّل كه مناجات توبه كنندگان است ، چنين آمده است : « وَاماتَ قَلْبِى عَظِيمُ جِنايَتى فَاحْيِهِ بِتَوْبَةٍ مِنْكَ يا امَلى وَ بُغْيَتى ؛ خداوندا ! جنايت بزرگ من موجب مرگ قلبم شده و از تو مىخواهم كه با توبه آن را زنده كنى اى اميد و آرزوى من ! » « 2 »\r\nآرى ! گناه روح و جان انسان را آلوده‌تر مىكند و بر اثر تكرار چنان مىشود كه گويى مرده است ؛ و توبه موجب حيات دل و نشاط جان مىشود !\r\nبنابراين ، پويندگان راه فضيلت و سير و سلوك الى اللّه ، براى تحكيم پايه‌هاى فضائل اخلاقى بايد دقيقاً مراقب آثار مثبت و منفى اعمال نيك و بد در روح و جان خود باشند و بدانند هيچ عملى نيست مگر اين كه در دل و جان اثر مىگذارد ؛ اگر اعمال پاك و نيك است ، روح را به رنگ خود در مىآورد و اگر زشت و آلوده و ناپاك است ، آلودگى را به درون روح و جان و اخلاق مىكشاند .\r\n* * * \r\n7 - رابطهء « اخلاق » و « تغذيه »\r\nشايد در ابتداى امر ، عنوان بالا براى بعضى مايهء شگفتى شود ، كه چگونه مىتواند تغذيه در اخلاق و روحيّات و ملكات نفسى اثر بگذارد ؟ چرا كه آن مربوط به جسم است و اين مربوط به روح ، ولى با توجّه به رابطهء بسيار نزديك و تنگاتنگى كه در ميان جسم و روح آدمى است ، جايى براى اين تعجّب باقى نمىماند .\r\nبسيار مىشود كه يك حالت بحرانى روحى و غم و اندوه شديد جسم را در مدّت كوتاهى ، ضعيف و پژمرده و ناتوان مىسازد ، موهاى انسان را سفيد ، چشم را كم نور ، قوّت و توان را از دست و پا مىگيرد ؛ عكس اين مسأله نيز صادق است كه حالات خوب\r\n\r\n\r\n","description":"","footnote":"\r\n( 1 ) . بحار ، جلد 69 ، صفحهء 121 و جلد 91 ، صفحهء 133 .\r\n( 2 ) . بحار ، جلد 91 ، صفحهء 142 .\r\n","page_name":" 207 ","page_number":207},
  {"content":"\r\n\r\nجسمانى در روح انسان اثر مىگذارد ، روح را شاداب و فكر را قوّت مىبخشد .\r\nاز قديم الايّام تأثير غذاها بر روحيّات اخلاق انسانى مورد توجّه دانشمندان بوده است و حتّى اين مطلب جزء فرهنگ توده‌هاى مردم شده است ؛ مثلًا ، خونخوارى را مايهء قساوت و سنگدلى مىشمردند ، و معتقد بودند كه عقل سالم در بدن سالم است .\r\nدر آيات قرآن مجيد و روايات اسلامى نيز نشانه‌هاى روشنى براى اين معنى ديده مىشود .\r\nاز جمله در آيهء 41 سورهء مائده دربارهء گروهى از يهود كه مرتكب كارهاى خلافى از قبيل جاسوسى بر ضدّ اسلام و تحريف حقايق كتب آسمانى شده بودند ، مىفرمايد :\r\n« آنها كسانى هستند كه خدا نخواسته است دلهايشان را پاك كند ( اولئِكَ الَّذينَ لمْ يُرِدِ اللَّهُ انْ يُطَهِّرَ قُلُوبَهُمْ . . . ) !\r\nو بلافاصله در آيهء بعد مىفرمايد : « سَمَّاعُونَ لِلْكَذِبِ اكَّالُونَ لِلسُّحْتِ ؛ آنها بسيار به سخنان تو گوش فرا مىدهند تا آن را تكذيب كنند و بسيار مال حرام مىخورند ! »\r\nاين تعبير نشان مىدهد كه آلودگى دلهاى آنها بر اثر اعمالى همچون تكذيب آيات الهى ، و خوردن مال حرام بطور مداوم بوده است ؛ زيرا بسيار از فصاحت و بلاغت دور است كه اوصافى را براى آنها بشمرد كه هيچ ارتباطى با جملهء « لَمْ يُرِدِ اللَّهُ انْ يُطَهِّرَ قُلُوبَهُمْ » نداشته باشد .\r\nو از اين جا روشن مىشود كه خوردن مال حرام سبب تيرگى آيينهء دل و نفوذ اخلاق رذيله و فاصله گرفتن با فضائل اخلاقى است .\r\nدر آيهء 91 سورهء مائده دربارهء شراب و قمار مىفرمايد : « شيطان مىخواهد در ميان شما به وسيلهء شراب و قمار ، عداوت ايجاد كنند ؛ انَّما يُرِيْدُ الشَّيطانُ انْ يُوقِعَ بَيْنَكُمُ العَداوَةَ وَ الْبَغْضاءَ فِىالْخَمْرِ وَ الْمَيْسِرِ » .\r\nبى شك عداوت و بغضاءِ دو حالت درونى و اخلاقى است كه در آيهء بالا رابطهء ميان آن و نوشيدن شراب ذكر شده ، و اين نشان مىدهد كه غذا و نوشيدنى حرامى همچون شراب مىتواند در شكل گيرى رذائل اخلاقى همانند پرخاشگرى و ستيزه‌جويى و عداوت و دشمنى اثر بگذارد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nدر آيهء 51 سورهء مؤمنون مىخوانيم : « اى پيامبر ! از غذاهاى پاكيزه بخوريد و عمل صالح انجام دهيد ؛ يا ايُّها الرُّسُلُ كُلُوا مِنَ الطَّيِباتِ وَ اعْمَلُوا صالِحاً » .\r\nبعضى از مفسّران معتقدند ذكر اين دو ( خوردن غذاهاى پاك و انجام عمل صالح ) پشت سر يكديگر دليل بر وجود يك نوع ارتباطى بين اين دو است ، و اشاره به اين است غذاهاى مختلف آثار اخلاقى متفاوتى دارد ، غذاى حلال و پاك ، روح را پاك مىكند و سرچشمهء عمل صالح مىشود ، و غذاهاى حرام و ناپاك روح و جان را تيره و سبب اعمال ناصالح مىگردد . « 1 »\r\nدر تفسير « روح البيان » بعد از اشاره به ارتباط عمل صالح با بهره‌گيرى از غذاى حلال به اشعار زير استناد شده :\r\n علم و حكمت زايد از لقمه حلال * عشق و رقّت آيد از لقمه حلال ! \r\n لقمه تخم است و برش انديشه‌ها * لقمه بحر و گوهرش انديشه‌ها \r\nو در شعر ديگرى نقل مىكند :\r\n قطرهء باران تو چون صاف نيست * گوهر درياى تو شفّاف نيست ! « 2 » \r\nدر تفسير اثنى عشرى ، در ذيل همين آيه نيز اشاره به رابطهء صفا و نورانيّت قلب و اعمال صالح با تغذيهء حلال شده است . « 3 »\r\n* * * \r\nرابطهء تغذيه و اخلاق در روايات اسلامى\r\nگرچه رابطهء بالا در آيات قرآنى كمرنگ است ، و تنها اشارتى به چشم مىخورد ؛ ولى اين معنى ( رابطهء اخلاق و تغذيه ) در روايات اسلامى دامنهء گسترده‌اى دارد كه نمونه‌هايى از آن را در ذيل از نظر مىگذرانيم :\r\nدر يك سلسله از روايات ، به رابطهء تغذيه با سوء اخلاق اشاره شده است از جمله :\r\n1 - در روايات متعدّدى مىخوانيم : يكى از شرايط استجابت دعا پرهيز از غذاى\r\n\r\n\r\n","description":"","footnote":"\r\n( 1 ) . به تفسير نمونه ، جلد 14 ، ذيل آيهء 51 مؤمنون مراجعه شود .\r\n( 2 ) . « روح البيان » ، جلد 6 ، صفحهء 88 .\r\n( 3 ) . تفسير « اثنى عشرى » ، جلد 9 ، صفحهء 145 .\r\n","page_name":" 209 ","page_number":209},
  {"content":"\r\n\r\nحرام ؛ از جمله ، در حديثى آمده است كه شخصى نزد پيامبر صلى الله عليه و آله آمد و عرض كرد : « احِبُّ انْ يُسْتَجابَ دُعائى ؛ دوست دارم دعاى من مستجاب شود ! » پيامبر صلى الله عليه و آله فرمود : « طَهِّرْ مَأكَلَكَ وَلاتُدْخِلْ بَطْنَكَ الْحَرامَ ؛ غذاى خود را پاك كن از غذاى حرام پرهيز نما ! » « 1 »\r\nهمين معنى از همان بزرگوار با تعبير ديگرى آمده است ، مىفرمايد : « مَنْ احَبَّ انْ يُسْتَجابَ دُعائَهُ فَلْيُطَيِّبْ مَطْعَمَهُ وَ مَكْسَبَه ؛ كسى كه دوست دارد دعايش مستجاب شود ، طعام و كسب خود را از حرام پاك كند ! » « 2 »\r\nبا توجّه به اين كه در حديثى از امام صادق عليه السلام مىخوانيم : « انَّ اللَّهَ لايَسْتَجيبُ دُعاءً بِظَهْرِ قَلْبٍ قاسٍ ؛ خداوند دعايى را كه از قلب قساوتمند برخيزد مستجاب نمىكند ! » « 3 » مىتوان نتيجه گرفت كه غذاى ناپاك و حرام ، قلب را تاريك و قساوتمند مىكند ؛ و به همين دليل ، دعاى حرام‌خواران مستجاب نمىشود . و از اينجا به رابطهء نزديكى كه در ميان ناپاكى درون و تغذيهء حرام وجود دارد ، مىتوان پى برد .\r\nدر حديث معروف امام حسين عليه السلام در روز عاشورا آمده است كه بعد از ايراد آن سخنان داغ و پر محتوا و گيرا در برابر لشكر لجوج و قساوتمند كوفه ، هنگامى كه ملاحظه كرد آنها حاضر به سكوت و گوش دادن به سخنانش نيستند ، فرمود : ( آرى ! شما حاضر به شنيدن سخن حق نيستيد زيرا ) مُلِئَتْ بُطُونُكُمْ مِنَ الْحَرامِ فَطَبَعَ اللَّهُ عَلى قُلُوبِكُمْ ؛ شكمهاى شما از غذاهاى حرام پر شده است ، در نتيجه خداوند بر دلهاى شما مهر زده است ( و هرگز حقايق را درك نمىكنيد ! ) » « 4 »\r\n2 - در روايات ديگرى آمده است ؛ كه رابطه‌اى در ميان خوردن غذاى حرام و عدم قبول نماز و روزه و عبادات ، وجود دارد ؛ از جمله ، در حديثى از پيامبر اكرم صلى الله عليه و آله مىخوانيم : « مَنْ اكَلَ لُقْمَةَ حَرامٍ لَنْ تُقْبَلَ لَهُ صَلَوة ارْبَعينَ لَيْلَةً ، وَ لَمْ تُسْتَجَبْ لَهُ دَعوَةُ ارْبَعيْنَ صَباحاً وَ كُلُّ لَحْمٍ يُنْبِتُهُ الْحَرامُ فَالنَّارُ اوْلى بِهِ وَ انَّ اللُّقْمَةَ الواحِدَةَ تُنْبِتُ اللَّحْمَ ؛ هركسى لقمه‌اى از غذاى حرام بخورد تا چهل شب نماز او قبول نمىشود ، و تا چهل روز دعاى\r\n\r\n\r\n","description":"","footnote":"\r\n( 1 ) . بحار ، جلد 90 ، صفحهء 373 .\r\n( 2 ) . همان مدرك ، صفحهء 372 .\r\n( 3 ) . بحار الانوار ، جلد 90 ، صفحهء 305 .\r\n( 4 ) . نقل از كتاب « سخنان على عليه السلام از مدينه تا كربلا ، صفحهء 232 . »\r\n","page_name":" 210 ","page_number":210},
  {"content":"\r\n\r\nاو مستجاب نمىگردد ؛ و هر گوشتى كه از حرام برويد ، آتش دوزخ براى آن سزاوارتر است ؛ و حتّى يك لقمه نيز باعث روييدن گوشت مىشود ! » « 1 »\r\nبديهى است براى قبولى نماز ، شرايط زيادى لازم است ، از جمله حضور قلب و پاكى دل ، امّا غذاى حرام پاكى قلب و صفاى دل را از انسان مىگيرد .\r\n3 - در روايات متعدّد ديگرى از پيامبر اكرم صلى الله عليه و آله و امامان معصوم عليهم السلام آمده است كه :\r\n« مَنْ تَرَكَ اللَّحْمَ ارْبَعينَ صَباحاً ساءَ خُلْقُهُ ؛ كسى كه چهل روز گوشت را ترك كند ، اخلاق او بد مىشود ! » « 2 »\r\nاز اين احاديث به خوبى استفاده مىشود كه در گوشت مادّه‌اى است كه اگر براى مدّت طولانى از بدن انسان قطع شود ، در روحيّات و اخلاق او اثر مىگذارد ، و كج خلقى و بد اخلاقى به بار مىآورد .\r\nالبتّه استفادهء زياد از گوشت حيوانات نيز در بعضى از روايات مذموم شمرده شده ، ولى از ترك آن براى مدّت طولانى نيز در بسيارى از روايات نهى شده است .\r\n4 - در روايات زيادى كه در كتاب « اطعمه و اشربه » آمده است ، رابطه‌اى ميان بسيارى از غذاها و اخلاق خوب و بد ، بيان گرديده به عنوان نمونه :\r\nدر حديثى از رسول خدا صلى الله عليه و آله مىخوانيم : « عَلَيْكمُ بِالزَّيْتِ فَانَّهُ يَكْشِفُ الْمُرَّةَ . . . . وَ يُحَسِّنُ الخُلْقَ ؛ بر شما لازم است كه از زيت ( زيت به معنى روغن زيتون يا هرگونه روغن مايع است ) استفاده كنيد ، زيرا صفرا را از بين مىبرد . . . و اخلاق انسان را نيكو مىكند ! » « 3 »\r\n5 - در حديثى از امام صادق عليه السلام مىخوانيم : كه از كلام پيامبر صلى الله عليه و آله چنين نقل مىكند « مَنْ سَرَّهُ انْ يَقِلَّ غَيْظُهُ فَلْيَأكُلْ لَحْمَ الدُّراجِ ؛ كسى كه دوست دارد خشم او كم شود گوشت درّاج را بخورد ! » « 4 »\r\nاز اين تعبير به خوبى استفاده مىشود كه رابطه‌اى ميان تغذيه و خشم و بردبارى وجود دارد .\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، مادّه اكل .\r\n( 2 ) . وسائل الشّيعه ، جلد 17 ، صفحهء 25 ، باب 12 .\r\n( 3 ) . همان مدرك ، صفحهء 12 .\r\n( 4 ) . فروغ كافى ، جلد 6 ، صفحهء 312 . ( درّاج پرنده‌اى است شبيه به كبك كه گوشت لذيدى دارد )\r\n","page_name":" 211 ","page_number":211},
  {"content":"\r\n\r\n6 - در روايت مشروحى از تفسير عيّاشى از امام صادق عليه السلام نقل شده دربارهء اين كه چرا خداوند خون را حرام كرده مىفرمايد : « وَ امَّا الدَّمُ فَانَّهُ يُورِثُ الْكَلَبَ وَ قَسْوةَ الْقَلْبِ وَ قِلَّةَ الرَّاْفَة وَ الرَّحْمَةِ لا يُؤْمَنُ انْ يَقْتُلَ وَلَدَهُ وَ والِدَيْه . . . . ؛ اين كه خداوند خوردن خون را حرام كرده به خاطر آن است كه سبب جنون و سنگدلى و كمبود رأفت و مهربانى مىشود . . . تا آنجا كه ممكن است فرزند و يا پدر و مادرش را به قتل برساند ! »\r\nدر بخش ديگرى از اين روايت مىفرمايد : « وَ امَّا الْخَمْرُ فَانَّهُ حَرَّمَها لِفِعْلِها وَ فَسادِها وَقالَ انَّ مُدْمِنَ الْخَمْرِ كَعابِدِ الْوَثَنِ وَ يُورِثُ ارْتِعاشاً وَ يَذْهَبُ بِنُوُرِهِ وَ يَهْدِمُ مُرُوَّتَهُ ؛ و امّا شراب ، خداوند آن را به خاطر تأثير و فسادش حرام كرده است و فرمود شخص دائم الخمر مانند بت پرست است بدنش لرزان مىشود ، و نور ( معنويّت ) او را از بين مىبرد ، و شخصيّت او را ويران مىسازد ! » « 1 »\r\n7 - در روايات متعدّدى كه در كافى دربارهء انگور آمده است رابطهء ميان خوردن انگور و بر طرف شدن غم و اندوه ديده مىشود ؛ از جمله ، در حديثى از امام صادق عليه السلام مىخوانيم : « شَكَى نَبِىٌّ مِنَ الْانبِياءِ الَى اللَّهِ عَزَّوَجَلَّ الْغَمَّ فَامَرَهُ اللَّهُ عَزَّوَجَلَّ بِاكْلِ الْعِنَبِ ؛ يكى از پيامبران الهى از غم و اندوه ( و افسردگى ) به پيشگاه خداوند متعال شكايت كرد ؛ خداوند متعال به او دستور داد كه انگور بخورد ! » « 2 »\r\nاين حديث تأكيد بيشترى است بر مسألهء ارتباط تغذيه با مسائل اخلاقى .\r\n8 - در احاديث متعدّدى نيز رابطهء خوردن انار و از ميان رفتن وسوسه‌هاى شيطانى و به وجود آمدن نورانيّت قلب ديده مىشود ؛ از جمله ، در حديث معتبرى از امام صادق عليه السلام آمده است كه مىفرمود : « مَنْ اكَلَ رُمَّانَةً عَلَى الرِّيقِ انَارَتْ قَلْبَهُ ارْبَعينَ يَوْمَاً ؛ كسى كه يك انار را ناشتا بخورد ، چهل روز قلبش را نورانى مىكند . » « 3 »\r\n9 - در روايت متعدّدى در باب « خوردن » تعبيراتى ديده مىشود كه همه نشانهء ارتباط تغذيه با روحيّات و مسائل اخلاقى است ؛ از جمله ، در حديثى از رسول خدا صلى الله عليه و آله مىخوانيم كه به جعفر ( ابن ابى طالب ) فرمود : « يا جَعْفَرُ كُلِ السَّفَرْجَلَ فَانَّه يُقَوّىِ الْقَلْبَ وَ\r\n\r\n\r\n","description":"","footnote":"\r\n( 1 ) . تفسير برهان ، جلد 1 ، ذيل آيهء 3 ، سورهء مائده ، ص 434 . و مستدرك ، جلد 16 ، صفحهء 163 .\r\n( 2 ) . كافى ، جلد 6 ، صفحهء 351 ، حديث 4 .\r\n( 3 ) . همان مدرك ، صفحهء 354 ، حديث 11 .\r\n","page_name":" 212 ","page_number":212},
  {"content":"\r\n\r\nيُشْجِعُ الْجَبانَ ؛ اى جعفر ! « به » بخور قلب را تقويت مىكند و ترسو را شجاع مىسازد ! » « 1 »\r\n10 - در بعضى از احاديث رابطهء ميان غذاى اضافى و سنگدلى و قساوت و عدم پذيرش موعظه ديده مىشود ؛ از جمله ، در كتاب « اعلام الدّين » از پيغمبر اكرم نقل شده كه فرمود : « ايَّاكُمْ وَ فُضُولَ الْمَطْعَمِ فَانَّهُ يَسِمُ الْقَلْبَ بِالْقَسْوَةِ وَ يُبْطِىءُ بِالْجَوارِحِ عَن‌ِالطَّاعَةِ وَ يَصُمُّ الْهِمَمَ عَنْ سِماعِ الْمَوعِظَةِ ؛ از غذاى اضافى بپرهيزيد كه قلب را پر قساوت مىكند و از اطاعت حق تنبل مىسازد و گوش را از شنيدن موعظه كر مىنمايد ! »\r\nفضول الطّعام ( غذاى اضافى ) ممكن است اشاره به پرخورى باشد يا غذاهاى باقى مانده و فاسد شده ، و در هر حال از رابطهء تغذيه و مسائل اخلاقى خبر مىدهد .\r\nهمين معنى در بحار الانوار از بعضى از روات اهل سنّت از پيغمبر اكرم صلى الله عليه و آله نقل شده است . « 2 »\r\nاز اين حديث به خوبى استفاده مىشود كه غذاى اضافى سه پيامد سوء دارد : قساوت مىآورد ؛ انسان را در انجام عبادات و طاعات تنبل مىكند ؛ و گوش شنوا را در برابر مواعظ از انسان مىگيرد !\r\nاين مطلب كاملًا محسوس است كه وقتى انسان غذاى زياد و سنگين مىخورد عبادات را به زحمت به جا مىآورد و نشاطى براى عبادت ندارد به عكس هنگامى كه غذاى ساده و كم مىخورد قبل از اذان صبح بيدار است نشاط دارد و حال مطالعه و عبادت دارد .\r\nهمچنين به تجربه رسيده است هنگامى كه انسان روزه مىگيرد رقّت قلب پيدا مىكند و آمادگى بيشتر براى شنيدن مواعظ در او حاصل مىشود ؛ به عكس هنگامى كه شكم پر است فكر انسان درست كار نمىكند و خودش را از خدا دور مىبيند .\r\n11 - در احاديث اسلامى در ارتباط نوشيدن عسل با صفاى قلب ، از امير مؤمنان على عليه السلام مىخوانيم : « الْعَسَلُ شِفاءٌ مِنْ كُلِّ داءَ وَ لا داءَ فيهِ يُقِّلُ الْبَلْغَمَ وَ يُجَّلِى الْقَلْبَ ؛ عسل شفاى تمام بيماريها است و در آن بيمارى نيست ، بلغم را كم مىكند و قلب\r\n\r\n\r\n","description":"","footnote":"\r\n( 1 ) . همان مدرك ، صفحهء 357 ، حديث 4 .\r\n( 2 ) . بحار ، جلد 74 ، صفحهء 182 .\r\n","page_name":" 213 ","page_number":213},
  {"content":"\r\n\r\nرا صفا مىبخشد . » « 1 »\r\nنتيجه :\r\nاز مجموع آنچه در بالا آورديم و روايات فراوان ديگر كه ذكر آنها به طول مىانجامد به خوبى استفاده مىشود كه رابطهء نزديكى ميان تغذيه و روحيّات و اخلاقيّات وجود دارد ، هرگز نمىگوئيم غذاها علّت تامّه براى اخلاق خوب يا بد است ، بلكه همين اندازه مىدانيم كه طبق روايات بالا يكى از عوامل زمينه‌ساز پاكى و اخلاق ، تغذيه است هم از نظر نوع غذاها و هم از نظر حلال و حرام بودن آنها .\r\nدانشمندان امروز نيز معتقدند بسيارى از پديده‌هاى اخلاقى به خاطر هورمونهائى است كه غدّه‌هاى بدن تراوش مىكند و تراوش غدّه‌ها رابطهء نزديكى با تغذيه انسان دارد ؛ بر همين اساس ، بعضى معتقدند كه گوشت هر حيوانى حاوى صفات آن حيوان است ، و از طريق غدّه‌ها و تراوش آنها در اخلاق كسانى كه از آن تغذيه مىكنند اثر مىگذارد . گوشت درندگان انسان را درنده‌خو مىكند ، و گوشت خوك صفت بىبندوبارى جنسى را كه از ويژگيهاى اين حيوان است به خورندهء آن منتقل مىسازد .\r\nاين از نظر رابطهء طبيعى و مادّى ، از نظر رابطهء معنوى نيز آثار خوردن غذاى حرام غير قابل انكار است ، غذاى حرام قلب را تاريك و روح را ظلمانى مىكند و فضائل اخلاقى را ضعيف مىسازد .\r\nاين سخن را با ذكر يك داستان تاريخى كه موّرخ معروف مسعودى در « مروج الذّهب » آورده پايان مىدهيم :\r\nاو از « فضل بن ربيع » نقل مىكند كه « شريك ابن عبد اللّه » روزى وارد بر « مهدى » خليفهء عبّاسى شد ، مهدى به او گفت بايد حتماً يكى از سه كار را انجام دهى ، شريك سؤال كرد كدام سه كار ؟ گفت يا قضاوت را از سوى من بپذيرى و يا تعليم فرزندم را برعهده بگيرى ، و يا غذائى ( با ما ) بخورى ! شريك فكرى كرد و گفت سومى از همه\r\n\r\n\r\n","description":"","footnote":"\r\n( 1 ) . بحار الانوار ، جلد 63 ، صفحهء 294 .\r\n","page_name":" 214 ","page_number":214},
  {"content":"\r\n\r\nآسانتر است ، مهدى او را نگهداشت و به آشپز گفت انواعى از خوراك مغز آميخته با شكر و عسل براى او فراهم ساز .\r\nهنگامى كه « شريك » از آن غذاى بسيار لذيذ و ( طبعاً حرام ) فارغ شد ، آشپز رو به خليفه كرد و گفت اين پيرمرد بعد از خوردن اين غذا هرگز بوى رستگارى را نخواهد ديد ! فضل ابن ربيع مىگويد مطلب همين گونه شد ، و شريك ابن عبد اللَّه بعد از اين ماجرا هم به تعليم فرزندان آنها پرداخت و هم منصب قضاوت را از سوى آنها پذيرفت . « 1 »\r\n* * * \r\nصفات اخلاقى و اعمال اخلاقى\r\nمىدانيم اعمال انسان هميشه در درون و جان او ريشه دارد ؛ يا به تعبير ديگر ، اعمال ظهور و بروز صفات درونى است ، يكى به منزلهء ريشه و ديگرى به منزلهء ساقه و شاخ و برگ و ميوه است .\r\nبه همين دليل ، اعمال اخلاقى از صفات اخلاقى جدا نيست ؛ مثلًا ، نفاق كه از صفات رذيله است ، ريشه‌اى در عمق جان انسان دارد و از شخصيّت دو گانه و ضدّ توحيدى او ، حكايت مىكند . همين صفت درونى سبب انجام اعمال منافقانه يا رياكارانه مىشود .\r\nحسد نيز حالتى در درون جان است كه نسبت به نعمتهاى خداوند كه به ديگران داده شده است رشك مىبرد ، همين صفت خود را در لا به لاى اعمال خرابكارانه ، در برابر شخص محسود و سنگ انداختن در مسير سعادت او نشان مىدهد .\r\n« كبر » و « غرور » خود برتر بينى ، همگى از صفات درون است كه ناشى از جهل انسان به قدر و مقام خويش مىباشد ، و يا كمى ظرفيّت در برابر مواهب الهى ، امّا همين صفت درونى در لابه‌لاى اعمال به خوبى خود را آشكار مىسازد ، و از طريق بىاعتنايى ، پرخاشگرى ، هتّاكى و تحقير ديگران ، ظاهر مىشود .\r\nو شايد به همين دليل ، علماى اخلاق در كتب اخلاقى ، معمولًا اين دو را از هم جدا\r\n\r\n\r\n","description":"","footnote":"\r\n( 1 ) . سفينة البحار ، مادّهء « شرك » ، و مروج الذّهب ، جلد 3 ، صفحهء 310 .\r\n","page_name":" 215 ","page_number":215},
  {"content":"\r\n\r\nنكرده‌اند ، گاه به سراغ ريشه و صفات درون مىروند ، و گاه به سراغ شاخ و برگ و اعمال برون ، از اوّلى به « صفات اخلاقى » تعبير مىشود و از دومى به « اعمال اخلاقى » .\r\nالبتّه اعمال اخلاقى ، موضوع مباحث فقهى است ، و فقهاء پيرامون آن از ديدگاه خود بحث مىكنند ، ولى با اين حال علماى اخلاق نيز از آن سخن مىگويند ، البتّه ديدگاه عالم اخلاق با فقيه متفاوت است ، فقيه از نظر احكام پنجگانه ( وجوب و حرمت و استحباب و كراهت و اباحه ) و احياناً ثواب و عقاب ، به اين افعال مىنگرد ، ولى عالم اخلاق ، از اين نظر كه نشانهء كمال روح يا انحطاط و نقص آن است به آن نگاه مىكند .\r\nو با اين بيان فرق صفات اخلاقى و اعمال اخلاقى و همچنين ديدگاه فقيه و عالم اخلاق روشن مىگردد .\r\n* * *\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nفصل دوازدهم : گامهاى عملى به سوى تهذيب اخلاقى\r\nدر اين فصل به سراغ امورى مىرويم كه زمينه را براى پرورش « فضائل اخلاقى » فراهم مىسازد و گام به گام انسان را به خدا نزديكتر مىسازد ، و اين بحث اهمّيّت فوق‌العاده‌اى در علم اخلاق دارد و از امور زيادى بحث مىكند :\r\n\r\nگام اوّل : توبه\r\nبسيارى از علماى اخلاق نخستين گام براى تهذيب اخلاق و سير الى اللَّه را « توبه » شمرده‌اند ، توبه‌اى كه صفحهء قلب را از آلودگيها پاك كند و تيرگيها را مبدّل به روشنايى سازد و پشت انسان را از بار سنگين گناه سبك كند ، تا براحتى بتواند طريق به سوى خدا را بپيمايد .\r\nمرحوم « فيض كاشانى » در آغاز جلد هفتم « المحجّة البيضاء » كه در واقع آغاز گر بحثهاى اخلاقى است چنين مىگويد :\r\n« توبه از گناه و بازگشت به سوى ستّار العيوب و علّام الغيوب آغاز راه سالكين و سرمايهء پيروزمندان و نخستين گام مريدان و كليد علاقه‌مندان و مطلع برگزيدگان و برگزيدهء مقرّبان است » !\r\nسپس اشاره به اين حقيقت مىكند كه غالباً انسانها گرفتار لغزشهايى مىشوند و با\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nاشاره به لغزش آدم ( كه در واقع ترك اولى بود نه گناه ) مىگويد : چه اشكالى دارد كه همهء فرزندان آدم به هنگام ارتكاب خطاها به او اقتدا كنند ، چرا كه خير محض ، كار فرشتگان است ، و آمادگى براى شرّ بدون جبران ، خوى شياطين است ، و باز گشت به خير بعد از شرّ ، طبيعت آدميان است ؛ آن كس كه به هنگام ارتكاب گناه و انجام شرّ به خير باز گردد ، حقيقتاً انسان است !\r\nدر واقع توبه اساس دين را تشكيل مىدهد ، چرا كه دين و مذهب انسان را به جدا شدن از بديها و بازگشت به خيرات دعوت مىكند ؛ و با توجّه به اين حقيقت ، لازم است توبه در صدر مباحث مربوط به اعمال و صفات نجاتبخش قرار گيرد . » « 1 »\r\nبه تعبير ديگر ، بسيار مىشود كه از انسان - مخصوصاً در آغاز تربيت و سير و سلوك الى اللَّه لغزشهايى سر مىزند ، اگر درهاى بازگشت به روى او بسته شود بكلّى مأيوس مىگردد و براى هميشه از پيمودن اين راه باز مىماند ؛ به همين دليل ، در مكتب تربيتى اسلام ، « توبه » به عنوان يك اصل مهم مطرح است و از تمام آلودگان به گناه دعوت مىكند كه براى اصلاح خويش و جبران گذشته از اين باب رحمت الهى وارد شوند .\r\nاين حقيقت در سخنان امام على بن الحسين عليه السلام در مناجات تائبين با زيباترين صورتى بيان شده ، « الهى انْتَ الَّذى فَتَحْتَ لِعِبدِكَ باباً الى عَفْوِكَ سَمَّيْتَهُ التَّوبَةَ فَقُلْتَ تُوبُوا الى اللَّهِ تَوبَةً نَصُوحاً ، فَما عُذْرُ مَنْ اغْفَلَ دُخُولَ الْبابِ بَعْدَ فَتْحِهِ ؛ معبود من ! تو كسى هستى كه به روى بندگانت درى به سوى عفوت گشوده‌اى و نامش را توبه نهاده‌اى ، و فرموده‌اى باز گرديد به سوى خدا و توبه كنيد ، توبهء خالص ! حال كه اين در رحمت باز است ، عذر كسانى كه از آن غافل شوند چيست » ؟ « 2 »\r\nجالب اين كه خداوند علاقهء فوق العاده‌اى به توبهء بندگان دارد ، چرا كه آغاز تمام خوشبختيهاى انسان است . در حديثى از امام باقر عليه السلام مىخوانيم : « انَّ اللَّهَ تَعالَى اشَدُّ فَرَحاً بِتَوبَةِ عَبْدِهِ مِنْ رَجُلٍ اضَلَّ راحِلَتَهُ وَ زادَهُ فِىلَيْلَةٍ ظَلْماءَ فَوَجَدَها ؛ خداوند از توبهء بنده‌اش بسيار شاد مىشود ، بيش از كسى كه مركب و توشهء خود را در بيابان ( خطرناكى ) در يك شب\r\n\r\n\r\n","description":"","footnote":"\r\n( 1 ) . المحجّة البيضاء ، جلد 7 ، صفحهء 6 و 7 ( با تلخيص ) .\r\n( 2 ) . مناجاتهاى پانزده‌گانهء امام سجّاد عليه السلام ، مناجات اوّل ، بحار ، جلد 94 صفحهء 142 .\r\n","page_name":" 218 ","page_number":218},
  {"content":"\r\n\r\nتاريك گم كرده و سپس آن را بيابد . » « 1 »\r\nاين تعبير كه با كنايات و لطف خاصّى آميخته است ، نشان مىدهد كه در واقع توبه ، هم مركب است و هم توشهء راه ، تا انسان وادى ظلمانى عصيان را پشت سر بگذارد و به سر منزل نور و رحمت و صفات والاى انسانيّت برسد .\r\n* * * به هر حال ، در بحث « توبه » مسائل زيادى مطرح است كه اهمّ آنها ، امور زير است :\r\n1 - حقيقت توبه\r\n2 - وجوب توبه\r\n3 - عموميّت توبه\r\n4 - اركان توبه\r\n5 - قبولى توبه عقلى است يا نقلى\r\n6 - تبعيض در توبه\r\n7 - دوام توبه\r\n8 - مراتب توبه\r\n9 - آثار و بركات توبه\r\n* * * \r\n1 - حقيقت توبه\r\n« توبه » در اصل به معنى بازگشت از گناه است ( اين در صورتى است كه به شخص گنهكارى نسبت داده شود ) ولى در قرآن و روايات اسلامى بارها به خدا نسبت داده شده است در اين صورت به معنى بازگشت به رحمت است ، همان رحمتى كه به خاطر ارتكاب گناه از گنهكار سلب شده بود ، پس از بازگشت او به خط عبادت و بندگى خدا ، رحمت الهى به او باز مىگردد و به همين دليل يكى از نامهاى خدا ، « توّاب » ( يعنى بسيار\r\n\r\n\r\n","description":"","footnote":"\r\n( 1 ) . اصول كافى ، جلد 2 ، باب التوبه صفحهء 435 ، حديث 8 .\r\n","page_name":" 219 ","page_number":219},
  {"content":"\r\n\r\nبازگشت كننده به رحمت يا بسيار توبه پذير ) است .\r\nدر واقع واژهء « توبه » مشترك لفظى يا معنوى است ميان « خدا » و « بندگان » ( ولى هنگامى كه به بنده نسبت داده شود با كلمهء « الى » متعدّى مىشود و هنگامى به خدا نسبت داده شود با كلمهء « على » ) « 1 »\r\nدر « المحجّة البيضاء » دربارهء حقيقت توبه چنين آمده است كه توبه سه ركن دارد ، نخست « علم » و دوم « حال » و سوم « فعل » كه هر كدام علّت ديگرى محسوب مىشود .\r\nمنظور از « علم » شناخت اهمّيّت ضرر و زيانهاى گناهان است ، و اين كه حجاب ميان بندگان و ذات پاك محبوب واقعى مىشود . هنگامى كه انسان اين معنى را به خوبى درك كند ، قلب او به خاطر از دست دادن محبوب ناراحت مىشود و چون مىداند عمل او سبب اين امر شده ، نادم و پشيمان مىگردد ؛ و اين ندامت سبب ايجاد اراده و تصميم نسبت به گذشته و حال و آينده مىشود .\r\nدر زمان حال آن عمل را ترك مىگويد ، و نسبت به آينده تصميم بر ترك گناهى كه سبب از دست دادن محبوب مىگردد مىگيرد ، و نسبت به گذشته درصدد جبران بر مىآيد .\r\nدر واقع نور علم و يقين سبب آن حالت قلبى مىشود كه سرچشمهء ندامت است ، و آن ندامت سبب موضعيگريهاى سه گانه نسبت به گذشته و حال و آينده مىگردد . « 2 »\r\nاين همان چيزى است كه بعضى از آن به عنوان انقلاب روحى تعبير كرده‌اند ، و مىگويند توبه نوعى انقلاب در روح و جان آدمى است كه او را وادار به تجديد نظر در برنامه‌هاى خود مىكند .\r\n\r\n2 - وجوب توبه\r\nتمام علماى اسلام در وجوب توبه اتّفاق نظر دارند ، و در متن آيات قرآن مجيد كراراً به آن امر شده است ؛ در آيهء 8 سورهء تحريم مىخوانيم : « يا ايُّهَا الَّذينَ آمَنُوا تُوبُوا الَى اللَّهِ تَوْبَةً نَصُوحاً عَسَى رَبُّكُمْ انْ يُكَفِّرَ عَنْكُمْ سَيِّئاتِكُمْ وَ يُدْخِلَكُمْ جَنَّاتٍ تَجْرِى مِنْ تَحْتِهَا\r\n\r\n\r\n","description":"","footnote":"\r\n( 1 ) . تفسير فخر رازى و تفسير صافى ، ذيل آيهء 37 ، سورهء بقره .\r\n( 2 ) . المحجّة البيضاء ، جلد 7 ، صفحهء 5 .\r\n","page_name":" 220 ","page_number":220},
  {"content":"\r\n\r\nالْانهارُ ؛ اى كسانى كه ايمان آورده‌ايد به سوى خدا باز گرديد توبه كنيد ، توبه‌اى خالص و بىشائبه ، اميد است ( با اين كار ) پروردگارتان گناهانتان را ببخشد و شما را در باغهايى از بهشت كه نهرها از زير درختانش جارى است داخل كند . »\r\nهمهء انبياى الهى هنگامى كه براى هدايت امّتهاى منحرف مأموريت مىيافتند ، يكى از نخستين گامهايشان دعوت به توبه بود ؛ چرا كه بدون توبه و شستن لوح دل از نقش گناه ، جايى براى نقش توحيد و فضائل نيست .\r\nپيغمبر بزرگ خداوند هود عليه السلام از نخستين سخنانش اين بود : « وَ يا قَومِ اسْتَغْفِرُوا رَبَّكُمْ ثُمَّ تُوبُوا الَيْهِ ؛ اى قوم من از پروردگارتان طلب آمرزش كنيد ، سپس به سوى او باز گرديد و توبه نماييد ! » ( سورهء هود ، آيهء 52 )\r\nپيامبر بزرگ ديگر صالح عليه السلام نيز همين سخن را پايهء كار خود قرار مىدهد و مىگويد :\r\n« فَاسْتَغْفِرُوهُ ثُمَّ تُوبُوا الَيْه ؛ از او طلب آمرزش كنيد و به سوى او باز گرديد و توبه كنيد ! » ( سورهء هود ، آيهء 61 )\r\nحضرت شعيب عليه السلام نيز با همين منطق به دعوت قومش پرداخت ، و گفت : « وَاستَغْفِرُوا رَبَّكُمْ ثُمَّ تُوبُوا الَيْهِ انَّ رَبِى رَحيمٌ وَدُودٌ ؛ از پروردگار خود آمرزش بطلبيد و به سوى او باز گرديد و توبه كنيد كه پروردگارم مهربان و دوستدار ( توبه كاران ) است ! » ( سورهء هود ، آيهء 90 )\r\nدر روايات اسلامى نيز بر مسألهء وجوب فورى توبه تأكيد شده است ، از جمله :\r\n1 - در وصيّت امير مؤمنان على عليه السلام به فرزندش امام مجتبى عليه السلام مىخوانيم :\r\n« وَانْ قارَفْتَ سَيِّئَةً فَعَجِّلْ مَحْوَها بِالتَّوبَةِ ؛ اگر مرتكب گناهى شدى ، آن را به وسيلهء توبه هرچه زودتر محو كن ! » « 1 »\r\nالبتّه با توجّه به اين كه امام مرتكب گناهى نمىشود ، منظور در اينجا تشويق ديگران به توبه است .\r\n2 - در حديث ديگرى از پيغمبر اكرم صلى الله عليه و آله مىخوانيم كه به ابن مسعود فرمود :\r\n« يَا بْن‌َمَسعُودَ لاتُقَدِّمِ الذَّنْبَ و لا تُؤَخِّرِ التَّوبَةَ ، وَلكِنْ قَدِّمِ التَّوبَةَ وَ اخِّرِ الذَّنْبَ ؛ اى ابن\r\n\r\n\r\n","description":"","footnote":"\r\n( 1 ) . بحار ، جلد 74 ، صفحهء 208 .\r\n","page_name":" 221 ","page_number":221},
  {"content":"\r\n\r\nمسعود ! گناه را مقدّم مشمار ، و توبه را تأخير مينداز ، بلكه توبه را مقدّم كن و گناه را به عقب بينداز ( و ترك كن ) ! » « 1 »\r\n3 - در حديث ديگرى از امير مؤمنان على عليه السلام مىخوانيم : « مُسَوِّفُ نَفْسِهِ بَالتَّوبَةِ مِنْ هُجُومِ الْاجَلِ عَلى اعْظَمِ الْخَطِرِ ؛ كسى كه توبه را در برابر هجوم اجل به تأخير بيندازد ، در برابر بزرگترين خطر قرار مىگيرد ، ( كه عمرش پايان گيرد در حالى كه توبه نكرده باشد ) ! » « 2 »\r\n4 - در حديثى از امام على بن موسى الرضا عليه السلام مىخوانيم كه از جدّش رسول خدا صلى الله عليه و آله چنين نقل مىكند : « لَيْسَ شَىءٌ احَبُّ الَى اللَّهِ مِنْ مُؤمِنٍ تائِبٍ اوْ مُؤْمِنَةٍ تائِبَةٍ ؛ چيزى در نزد خدا محبوبتر از مرد يا زن با ايمانى كه توبه كند نيست ! » « 3 »\r\nاين تعبير مىتواند دليلى به وجوب توبه باشد به خاطر اين كه توبه محبوبترين امور در نزد خدا شمرده شده است .\r\nعلاوه بر اين ، دليل عقلى روشنى بر وجوب توبه داريم و آن اين كه عقل حاكم بر اين است كه در برابر عذاب الهى - خواه يقين باشد يا احتمالى - بايد وسيلهء نجاتى فراهم ساخت ، و با توجّه به اين كه توبه بهترين وسيلهء نجات است ، عقل آن را واجب مىشمرد ؛ چگونه افراد گناهكار خود را از عذاب الهى در دنيا و آخرت مىتوانند محفوظ بشمرند در حالى كه توبه نكرده باشند .\r\nآرى ! توبه واجب است ، هم به دليل صراحت آيات قرآن مجيد و هم روايات اسلامى و هم دليل عقل ، و از اين گذشته وجوب توبه در ميان تمام علماى اسلام مسلّم و قطعى است .\r\nبنابراين ، ادلّهء اربعه بر وجوب توبه دلالت مىكند ، و اين وجوب فورى است زيرا مقتضاى ادلّهء چهارگانه‌اى كه به آن اشاره شد ، وجوب فورى مىباشد ، و در علم اصول اين مسأله بيان شده كه تمام اوامر ظاهر در فوريّت است ، مگر اين كه دليل بر خلاف آن قائم شود .\r\n\r\n\r\n","description":"","footnote":"\r\n( 1 ) . بحار ، جلد 74 ، صفحهء 104 .\r\n( 2 ) . مستدرك الوسائل ، جلد 12 ، صفحهء 130 .\r\n( 3 ) . همان مدرك ، صفحهء 125 .\r\n","page_name":" 222 ","page_number":222},
  {"content":"\r\n\r\n\r\n3 - عموميّت توبه\r\n« توبه » مخصوص به گناه يا گناهان خاصى نيست ، و شخص و اشخاص معيّنى را شامل نمىشود ، و زمان محدودى ندارد ، و سنّ و سال و عصر و زمان خاصّى در آن مطرح نيست .\r\nبنابراين ، توبه از تمام گناهان است و نسبت به همهء اشخاص و در هر زمان و هر مكان مىباشد ، همان گونه كه اگر شرايط در آن جمع باشد بقبول درگاه الهى خواهد بود .\r\nتنها استثنايى كه در قبول توبه وجود دارد و در قرآن مجيد به آن اشاره شده اين است كه اگر انسان زمانى به سراغ توبه رود كه در آستانهء برزخ قرار گرفته و مقدّمات انتقال او از دنيا فراهم شده است و يا عذاب الهى فرا رسد ( مانند توبهء فرعون هنگامى كه عذاب الهى فرا رسيد و در ميان امواج نيل در حال غرق شدن بود ) پذيرفته نمىشود ، و در آن زمان درهاى توبه بسته خواهد شد ، زيرا اگر كسى در آن حال توبه كند ، توبهء او اضطرارى است نه اختيارى و توأم با ميل و رغبت ؛ قرآن مىگويد :\r\n« وَ لَيْسَتِ التَّوبَةُ لِلَّذِيْنَ يَعْمَلُونَ السَيِّئاتِ حَتَّى اذا حَضَر احَدَهُمُ الْمَوْتُ قالَ انّى تُبْتُ الآنَ وَ لَا الَّذِينَ يَمُوتُونَ وَ هُمْ كُفَّارٌ اولئِكَ اعْتَدْنا لَهُمْ عَذاباً اليماً ؛ توبهء كسانى كه كارهاى بدى انجام مىدهند و هنگامى كه مرگ يكى از آنها فرا رسد مىگويد : الآن توبه كردم ، پذيرفته نيست و نه توبه كسانى كه در حال كفر از دنيا مىروند ( و در عالم برزخ توبه مىكنند ) اينها كسانى هستند كه عذاب دردناكى برايشان فراهم شده است ! » « 1 »\r\nدر داستان فرعون مىخوانيم : هنگامى كه فرعون و لشكريانش وارد مسير خشكى داخل دريا شدند و ناگهان آبها فرو ريختند و فرعون در حال غرق شدن بود گفت : « امَنْتُ انَّهُ لاالهَ الَّا الَّذِى امَنَتْ بِهِ بَنُواسْرائيلَ وَ انَا مِنَ الْمُسلِمينَ ؛ من ايمان آوردم كه هيچ معبودى جز آن كسى كه بنى اسرائيل به او ايمان آورده‌اند نيست ، و من از مسلمين هستم ! » « 2 »\r\nولى بلافاصله جواب شنيد : « آلْئنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدينَ ؛ الان ايمان مىآورى ؟ ! در حالى كه قبلًا عصيان كردى و از مفسدان بودى ( توبه‌ات در اين حال پذيرفته\r\n\r\n\r\n","description":"","footnote":"\r\n( 1 ) . سورهء نساء ، آيهء 18 .\r\n( 2 ) . سورهء يونس ، آيهء 90 .\r\n","page_name":" 223 ","page_number":223},
  {"content":"\r\n\r\nنيست ) ! » « 1 »\r\nدربارهء بعضى از قوام گذشته نيز مىخوانيم : « فَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكينَ ؛ هنگامى كه عذاب ( شديد ) ما را ديدند گفتند هم اكنون به خداوند يگانه ايمان آورديم و به معبودهايى كه همتاى او مىشمرديم كافر شديم ! »\r\nقرآن در پاسخ آنها مىگويد : « فَلَمْ يَكُ يَنْفَعُهُمْ ايمانُهُمْ لَمَّا رَأَوْا بَأسَنا سُنَّةَ اللَّهِ الَّتى قَدْ خَلَتْ فى عِبادِهِ وَ خَسِرَ هُنالِكَ الْكافِروُنَ ؛ امّا هنگامى كه عذاب ما را مشاهده كردند ، ايمانشان براى آنها سودى نداشت ، اين سنّت خداوند است كه همواره در ميان بندگانش اجرا شده و آنجا كافران زيانكار شدند . » « 2 »\r\nو به همين دليل ، در مورد حدود اسلامى هنگامى كه شخص مجرم بعد از دستگير شدن و گرفتارى در چنگال عدالت و كيفر و مجازات ، توبه كند ، توبه‌اش پذيرفته نيست ؛ چرا كه اين گونه توبه‌ها معمولًا جنبهء اضطرارى دارد ، و هيچ گونه دلالتى بر تغيير موضع مجرم ندارد .\r\nبنابراين توبه تنها در يك مورد پذيرفته نيست و آن جائى است كه مسأله از شكل اختيارى بودن بيرون رود و شكل اضطرارى و اجبارى به خود بگيرد .\r\nبعضى چنين پنداشته‌اند كه توبه در سه مورد ديگر نيز پذيرفته نيست :\r\nاوّل در مورد شرك و بت پرستى زيرا قرآن مجيد مىفرمايد : « انَّ اللَّهَ لا يَغْفِرُ انْ يُشْرَكَ بِهِ وَ يَغْفِرُ مادُونَ ذلِكَ لِمَنْ يَشاءُ ؛ خداوند ( هرگز ) شرك را نمىبخشد و پايين‌تر از آن را براى هر كس بخواهد و شايسته بداند مىبخشد ! » « 3 »\r\nولى اين سخن صحيح نيست ؛ زيرا در اين آيه گفتگو از توبه نيست ، بلكه سخن از « عفو بدون توبه » است ، به يقين تمام كسانى كه در آغاز اسلام از شرك توبه كردند و مسلمان شدند توبهء آنها پذيرفته شد ، و همچنين تمام مشركانى كه امروز نيز توبه كنند و رو به اسلام آورند به اتّفاق همهء علماى اسلام توبهء آنها پذيرفته مىشود ، ولى اگر مشرك توبه نكند و با حال شرك از دنيا برود مشمول غفران و عفو الهى نخواهد شد ، در حالى كه\r\n\r\n\r\n","description":"","footnote":"\r\n( 1 ) . سورهء يونس ، آيهء 91 .\r\n( 2 ) . سورهء غافر ، آيات 84 و 85 .\r\n( 3 ) . سورهء نساء ، آيهء 48 .\r\n","page_name":" 224 ","page_number":224},
  {"content":"\r\n\r\nاگر با ايمان و توحيد از دنيا بروند ، ولى مرتكب گناهانى شده باشند ، ممكن است مشمول عفو الهى بشوند ، و مفهوم آيهء فوق همين است .\r\nكوتاه سخن اين كه ، عفو الهى شامل مشركان نخواهد نشد ولى شامل مؤمنان مىشود ، امّا توبه سبب آمرزش همهء گناهان حتّى شرك خواهد شد .\r\nدوم و سوم اين كه ، توبه بايد در فاصلهء كمى بعد از گناه باشد نه فاصله‌هاى دور ، و نيز بايد از گناهانى باشد كه از روى جهالت انجام گرفته است نه از روى عناد و لجاجت ، به دليل اين كه هر دو مطلب در آيهء 17 سورهء نساء آمده است :\r\n« انَّمَا التَّوْبَةُ عَلَى اللَّهِ لِلَّذِيْنَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَريُبٍ فَاولئكَ يَتُوبُ اللَّهُ عَلَيْهِمْ وَ كانَ اللَّهُ عَليِماً حَكيماً ؛ توبه تنها براى كسانى است كه كار بدى را از روى جهالت انجام مىدهند سپس به زودى توبه مىكنند ، خداوند توبهء چنين اشخاص را مىپذيرد و خدا دانا و حكيم است . »\r\nولى اين نكته قابل توجّه است كه بسيارى از مفسّران اين آيه را بر توبهء كامل حمل كرده‌اند زيرا مسلّم است كه اگر افرادى از روى عناد و لجاج مرتكب گناهانى شوند سپس از مركب لجاجت و غرور پايين آيند و رو به درگاه خدا آورند ، توبهء آنان پذيرفته مىشود ، و در تاريخ اسلام نمونه‌هاى فراوانى براى اين گونه افراد است كه نخست در صفّ دشمنان لجوج و عنود بودند و سپس باز گشتند و از دوستان مخلص شدند .\r\nهمچنين مسلّم است كه اگر انسان ساليان دراز گناه كند و بعد پشيمان شود و حقيقتاً توبه و جبران كند ، توبهء او پذيرفته خواهد شد .\r\nدر حديث معروفى از پيامبر خدا صلى الله عليه و آله مىخوانيم كه فرمود : هر كس يك سال قبل از مرگش توبه كند خدا توبهء او را مىپذيرد ، سپس فرمود يك سال زياد است ، كسى كه يك ماه قبل از مرگش توبه كند خدا توبهء او را مىپذيرد سپس افزود يك ماه نيز زياد است ، كسى كه يك جمعه ( يك هفته ) قبل از مرگش توبه كند توبهء او مورد قبول خداوند واقع مىشود ، باز افزود يك جمعه زياد است كسى كه يك روز قبل از مرگش توبه كند خداوند توبه‌اش را پذيرا مىشود ، باز فرمود يك روز نيز زياد است ! كسى كه يك ساعت قبل از مرگش توبه كند خداوند توبهء او را مىپذيرد ، سپس افزود يك ساعت هم زياد\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاست ! كسى كه قبل از آن كه جانش به گلو رسد ( در آخرين لحظهء حيات و در حال اختيار ) توبه كند ، خداوند توبهء او را مىپذيرد ! » « 1 »\r\nالبتّه منظور اين است كه توبه با تمام شرايطش انجام گردد ؛ مثلًا ، اگر حقوق افرادى ضايع شده در همان لحظه به افراد مطمئن توصيه كند كه حقوق آنها را بپردازند و سپس توبه كند .\r\nآيات فراوانى از قرآن نيز دليل بر عموميّت توبه و شمول آن نسبت به جميع گناهان است ؛ از جمله :\r\n1 - در آيهء 53 سورهء زمر مىخوانيم : « قُلْ يا عِبادِىَ الَّذينَ اسْرَفُوا عَلَى انْفُسِهِمْ لاتَقْنَطُوا مِنْ رَّحْمَةِ اللَّهِ انَّ اللَّهَ يَغْفِرُ الذُّنُوبَ جَميعاً انَّهُ هُوَ الْغَفُورُ الرَّحيمُ ؛ بگو اى بندگان من كه بر خود اسراف و ستم كرده‌ايد ! از رحمت خداوند نوميد نشويد كه خدا همهء گناهان را مىآمرزد ، زيرا او بسيار آمرزنده و مهربان است . »\r\n2 - در آيهء 39 سورهء مائده مىخوانيم : « فَمَنْ تابَ مِنْ بَعْدِ ظُلْمِهِ وَ اصْلَحَ فَانَّ اللَّهَ يَتُوبُ عَلَيْهِ انَّ اللَّهَ غُفُورٌ رَحيِمٌ ؛ امّا آن كسى كه پس از ستم كردن توبه كند و جبران نمايد خداوند توبهء او را مىپذيرد ، خداوند آمرزنده و مهربان است . »\r\nدرست است كه اين آيه بعد از بيان حدّ سارق آمده است ولى داراى مفهوم عام و گسترده‌اى كه شامل همهء گناهان مىشود .\r\n3 - در آيهء 54 سورهء انعام آمده : « انَّهُ مَنْ عَمِلَ مِنْكُمْ سُوءً بِجَهالَةٍ ثُمَّ تابَ مِنْ بَعْدِهِ وَ اصْلَحَ فَأَنَّهُ غَفُورٌ رَحيِمٌ ؛ هركس از شما كار بدى از روى نادانى كند سپس توبه و اصلاح نمايد ، مشمول رحمت خدا مىشود ، چرا كه خداوند غفور و رحيم است . »\r\nدر اين آيه هرگونه عمل سوء كه تمام گناهان را فرا مىگيرد ، قابل توبه و باز گشت ذكر شده است .\r\n4 - در آيهء 135 سورهء آل عمران چنين آمده است : « وَالَّذينَ اذا فَعَلُوا فاحِشَةً اوْ ظَلَمُوا انْفُسَهُمْ ذَكَرُوااللَّهَ فَاسْتَغْفَرُوا لِذُنُوبِهِمْ وَمَنْ يَغْفِرُ الذُّنُوبَ الَّا اللَّهُ وَ لَمْ يُصِرُّوا عَلى\r\n\r\n\r\n","description":"","footnote":"\r\n( 1 ) . مستدرك الوسائل ، جلد 12 ، صفحهء 145 ( باب صحّة التّوبه فى آخر العمر ، حديث 5 ) .\r\n","page_name":" 226 ","page_number":226},
  {"content":"\r\n\r\nما فَعَلُوا وَ هُمْ يَعْلَمُونَ ؛ و آنها كه وقتى مرتكب عمل زشتى شوند يا به خود ستم كنند ، به ياد خدا مىافتند ، و بر گناه اصرار نمىورزند با اين كه مىدانند . »\r\nدر اين جا نيز با توجّه به اين كه ظلم و ستم ، هرگونه گناهى را شامل مىشود ، چرا كه بعضى از گناهان ستم بر ديگران است و بعضى ظلم به خويشتن ، و در اين آيه نسبت به همهء آنها وعدهء پذيرش توبه داده شده است ، عموميّت توبه نسبت به تمام گناهان اثبات مىشود .\r\n5 - در آيهء ديگرى ( آيهء 31 سورهء نور ) همهء مؤمنان را مخاطب قرار داده مىفرمايد :\r\n« وَتُوبُوا الى اللَّهِ جَميعاً ايُّهَا الْمُؤْمِنُونَ لَعَلَّكُمْ تُفْلِحُونَ ؛ اى مؤمنان همگى به سوى خدا باز گرديد تا رستگار شويد . »\r\nواژهء جميعاً دليل بر اين است كه هر گناهكارى دعوت به توبه شده است ، و اگر توبه داراى شمول و عموم نباشد ، چنين دعوتى صحيح نيست .\r\nاين نكته قابل دقّت است كه در آيات بالا در بعضى از موارد روى مسألهء اسراف تكيه شده و در مورد ديگر ظلم ، و در مورد ديگر عمل سوء ، و وعدهء آمرزش همهء اين عناوين بطور گسترده ، در صورت توبه داده شده است ؛ بنابراين ، هر عمل سوء و هر ظلم و ستم و هر اسرافى بر خويشتن از انسان سر بزند و توبه كند ، خداوند توبهء او را مىپذيرد .\r\nدراين‌باره روايات زيادى در كتب شيعه و اهل سنّت نقل شده كه درهاى توبه تا آخرين لحظات عمر ، مادام كه انسان مرگ را با چشم خود نبيند باز است .\r\nاين روايات را مىتوانيد در كتابهاى : بحار الانوار « 1 » و اصول كافى « 2 » و درّ المنثور « 3 » و كنز العمّال « 4 » و تفسير فخر رازى « 5 » و تفسير قرطبى « 6 » و تفسير روح البيان « 7 » و تفسير روح المعانى « 8 » و كتب ديگر مطالعه فرماييد ، و شايد بتوان گفت اين حديث از احاديث متواتر است .\r\n\r\n\r\n","description":"","footnote":"\r\n( 1 ) . بحار الانوار ، جلد 6 ، صفحهء 19 ، و جلد 2 ، صفحهء 440 .\r\n( 2 ) . اصول كافى ، جلد 2 ، صحفهء 440 .\r\n( 3 ) . الدّر المنثور ، جلد 2 ، صفحهء 131 .\r\n( 4 ) . كنز العمال ، حديث 10187 و 10264 .\r\n( 5 ) . تفسير فخر رازى ، جلد 10 ، صفحهء 7 ذيل آيهء فوق .\r\n( 6 ) . تفسير قرطبى ، جلد 3 ، صفحهء 1662 ذيل آيهء فوق .\r\n( 7 ) . تفسير روح البيان ، جلد 2 ، صفحهء 178 ، ذيل آيهء فوق .\r\n( 8 ) . روح المعانى ، جلد 4 ، صفحهء 233 .\r\n","page_name":" 227 ","page_number":227},
  {"content":"\r\n\r\n\r\n4 - اركان توبه\r\nهمان گونه كه در بالا آمد حقيقت توبه ، بازگشت از نافرمانى خدا به سوى اطاعت است ، كه ناشى از پشيمانى و ندامت نسبت به اعمال گذشته مىباشد و لازمهء اين پشيمانى و علم به اين كه گناه حائل ميان او و محبوب واقعى مىگردد ، تصميم بر ترك آن در آينده و همچنين جبران ما فات است ؛ يعنى ، تا آنجا كه در توان دارد ، آثار سوء گناهان گذشته را از درون و برون وجود خويش برچيند ، و اگر حقوق از دست رفته‌اى است و قابل جبران است ، جبران نمايد . به همين دليل ، در قرآن مجيد در آيات بسيارى اين معنى تكرار شده است كه توبه را با اصلاح و جبران همراه ساخته .\r\n1 - در آيهء 160 سورهء بقره بعد از اشاره به گناه بزرگ كتمان آيات الهى و مجازات سخت آنها مىفرمايد : « الَّا الَّذينَ تابُوا وَ اصْلَحُوا وَ بَيَّنُوا فَاولئِكَ اتُوبُ عَلَيْهِمْ وَ انَا التَّوَّابُ الرَّحيمُ ؛ مگر كسانى كه توبه كنند و اصلاح نمايند و آنچه را كتمان كرده بودند آشكار سازند كه من توبهء آنها را مىپذيريم ، و من توّاب رحيم هستم . »\r\n2 - و در آيهء 89 سورهء آل عمران بعد از اشاره به مسألهء ارتداد ( كافر شدن بعد از ايمان ) و مجازات سخت آنها مىافزايد : « الَّا الَّذِينَ تابُوا مِنْ بَعْدِ ذلِكَ وَ اصْلَحُوا فَانَّ اللّهَ غَفُورٌ رَحيمٌ ؛ مگر كسانى كه پس از آن توبه كنند و اصلاح نمايند ( و در مقام جبران بر آيند ) زيرا خداوند آمرزنده و بخشنده است . »\r\n3 - و در آيهء 146 سورهء نساء ، بعد از ذكر منافقان و سرنوشت شوم آنها مىفرمايد : « الَّا الَّذِينَ تابُوا وَاصْلَحُوا وَ اعْتَصَمُوا بِاللّهِ وَ اخْلَصُوا دِيْنَهُم لِلَّهِ ؛ مگر آنها كه توبه كنند و جبران و اصلاح نمايند و به ذيل عنايت الهى چنگ زنند و دين خود را براى خدا خالص نمايند . »\r\nو در آيهء 5 سورهء نور بعد از ذكر مجازات شديد قذف ( وارد كردن اتّهام زنا و مانند آن به ديگرى ) و مجازات شديد آنها در دنيا و آخرت ، مىافزايد : « الَّا الَّذِينَ تابُوا مِنْ بَعْدِ ذلِكَ وَ اصْلَحُوا فَانَّ اللَّهَ غَفُورٌ رحيمٌ ؛ مگر كسانى كه بعد از آن توبه كنند و جبران نمايند كه خداوند ( آنها را ) مىبخشد زيرا خداوند آمرزنده و مهربان است . »\r\n5 - و سرانجام به صورت يك قانون كلّى در همهء گناهان ، در آيهء 119 سوره نحل\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمىخوانيم : « ثُمَّ انَّ رَبَّكَ للَّذينَ عَمِلُوا السُّوءَ بِجَهالَةٍ ثُمَّ تابُوا مِنْ بَعْدِ ذلِكَ وَ اصْلَحُوا انَّ رَبَّكَ مِنْ بَعْدِها لغَفُورٌ رحيمٌ ؛ امّا پروردگارت نسبت به آنها كه از روى جهالت بدى كرده‌اند و سپس توبه نموده و در مقام جبران بر آمده‌اند خداوند بعد از آن آمرزنده و مهربان است . »\r\n6 - شبيه همين معنى در آيهء 82 سورهء طه نيز آمده است آن جا كه مىفرمايد : « وَ انّى لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَ اهْتَدَى ؛ من هر كه را توبه كند و ايمان آورد و عمل صالح انجام دهد و سپس هدايت شود مىآمرزم و مىبخشم . »\r\nدر اين جا علاوه بر مسألهء باز گشت و عمل صالح ( يعنى جبران گذشته ) كه دو ركن اساسى توبه است ، به مسألهء ايمان و هدايت نيز اشاره شده است .\r\nدر واقع گناه نور ايمان را كم مىكند و انسان را از طريق هدايت منحرف مىسازد ؛ به همين دليل ، بايد بعد از توبه تجديد ايمان كند و به راه هدايت باز گردد .\r\n7 - باز شبيه همين معنى در آيهء 54 سورهء انعام نيز آمده كه مىفرمايد : « انَّهُ مَنْ عَمِلَ مِنْكُمْ سُوءً بِجَهالَةٍ ثُمَّ تابَ مِنْ بَعْدِهِ وَ اصْلَحَ فَانَّهُ غُفُورٌ رَحيمٌ ؛ هر كس از شما كار بدى از روى نادانى كند سپس توبه و اصلاح ( و جبران ) نمايد ( مشمول رحمت خدا مىشود چرا كه ) او آمرزنده مهربان است . »\r\nاز مجموع آيات فوق ، منطق قرآن در مسألهء توبه كاملًا آشكار مىشود ، كه توبهء حقيقى تنها به گفتن استغفار و حتّى ندامت از گذشته و تصميم بر ترك در آينده نيست ، بلكه افزون بر اين بايد كوتاهىهايى كه در گذشته رخ داده و مفاسدى كه در روح و جان انسان به وجود آمده و آثار سوئى كه گناه در جامعه گذارده تا آن جا كه امكان دارد جبران گردد و شستشوى كامل حاصل شود ، اين است توبهء حقيقى از گناه نه تنها گفتن أستغفر اللّه !\r\nنكتهء ديگرى كه در اينجا شايان توجّه است اين است كه كلمهء اصلاح بعد از ذكر توبه در آيات بالا مانند بسيارى از تعبيرات قرآن مفهوم جامع و گسترده‌اى دارد كه هرگونه جبران ما فات را شامل مىشود ، از جمله :\r\n1 - شخص توبه كار بايد حقوقى را كه از مردم پايمال كرده است به آنها باز گرداند ؛ اگر در حيات هستند به خودشان ، و اگر از دنيا رفته‌اند به وارثان آنها برساند .\r\n2 - اگر حيثيّت كسى را به خاطر غيبت كردن يا اهانت لكّه‌دار كرده باشد بايد از او\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nحليّت بطلبد ، و اگر از دنيا رفته است به تلافى حيثيّت بر باد رفته ، كار خير براى او انجام دهد تا روح او راضى گردد .\r\n3 - اگر عباداتى از او فوت شد ، قضا نمايد . و اگر كفّاره دارد ( مانند ترك روزه عمداً و شكستن عهد و نذر ) كفّارهء آن را بدهد .\r\n4 - با توجّه به اين كه گناه قلب را تاريك مىسازد ، بايد آن‌قدر اطاعت و بندگى كند تا ظلمت دل را با نور اطاعت بر طرف سازد .\r\nجامع‌ترين سخن دربارهء تفسير معنى اصلاح همان چيزى است كه در كلمات قصار امير مؤمنان على عليه السلام در نهج البلاغه در شرح استغفار به معنى جامع و كامل آمده است .\r\nكسى در محضر آن حضرت گفت : أَسْتَغْفِرُ اللَّهَ گويى امام از طرز سخن او و يا سوابق و لواحق اعمالش مىدانست كه اين استغفار جنبهء صورى دارد و نه واقعى ، به همين جهت از اين استغفار بر آشفت و فرمود :\r\n« ثَكِلَتْكَ امُّكَ اتَدْرى مَا الْاسْتِغْفارُ ؟ الْاسْتِغْفارُ درَجَةُ الْعِلِّيِّيْنَ ؛ مادرت بر عزاى تو بگريد ، آيا مىدانى استغفار چيست ؟ استغفار مقام بلند مرتبگان است ! »\r\nسپس افزود : « وَهُوَ اسمٌ واقِعٌ عَلى سِتَّةِ مَعانٍ ؛ استغفار يك كلمه است امّا شش معنى ( و مرحله ) دارد . »\r\n« اوَّلُها النَّدَمُ عَلى ما مَضى ؛ نخست ، پشيمانى از گذشته است . »\r\n« وَالثَّانى الْعَزْمُ عَلَى تَرْكِ الْعَودِ الَيْهِ ابَداً ؛ دوم ، تصميم بر ترك آن براى هميشه است . »\r\n« وَ الثَّالِثُ انْ تُوءَدِّىَ الَى الْمَخْلُوقينَ حُقُوقَهُمْ حَتّى تَلْقَى اللَّهَ امْلَسَ لَيْسَ عَلَيْكَ تَبِعَةٌ ؛ سوم اين كه حقوقى را كه از مردم ضايع كرده‌اى به آنها باز گردانى ، به گونه‌اى كه هنگام ملاقات پروردگار حقّ كسى بر تو نباشد . »\r\n« وَ الرَّابِعُ انْ تَعْمِدَ الَى كُلِّ فَرِيْضَةٍ عَلَيْكَ ضَيَّعْتَها فَتُؤَدِّىَ حَقَّها ؛ چهارم اين كه هر واجبى كه از تو فوت شده حقّ آن را به جا آورى ( و قضايا كفّارهء آن را انجام دهى ) . »\r\n« وَ الْخامِسُ انْ تَعْمِدَ الَى اللَّحْمِ الذَّى نَبَتَ عَلَى السُّحْتِ فَتُذِيْبَهُ بِالْأَحْزانِ حَتَّى تُلْصِقَ الْجِلْدَ بِالْعَظْمِ وَيَنْشَأَ بَيْنَهُما لَحْمٌ جَدِيدٌ ؛ پنجم اين كه گوشتهايى كه به واسطهء حرام بر اندامت روئيده ، با اندوه بر گناه آب كنى ، تا چيزى از آن باقى نماند ، و گوشت تازه به جاى آن برويد . »\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n« وَالسَّادِسُ انْ تُذِيقَ الْجِسْمَ الَم الَطَّاعَةِ كَما أذَقْتَهُ حَلاوَةَ الْمَعْصِيَةِ فَعِنْدَ ذلِكَ تَقُولُ اسْتَغْفِرُ اللَّهَ ؛ ششم آن كه به همان اندازه كه لذّت و شيرينى گناه را چشيده‌اى درد و رنج طاعت را نيز بچشى ، و پس از طىّ اين مراحل بگو استغفر اللّه ! » « 1 »\r\nهمين معنى در روايت ديگرى از كميل بن زياد از امير مؤمنان على عليه السلام نقل شده است كه عرضه مىدارد : « يا امِيرَ الْمُؤمِنيْنَ الْعَبْدُ يُصيبُ الذَّنْبَ فَيَسْتَغْفِرُ اللَّهَ مِنْهُ فَما حَدُّ الْإِسْتِغْفارِ ؟ ؛ اى امير مؤمنان ! انسان گناهى مىكند و از آن استغفار مىنمايد ، حدّ استغفار چيست ؟ »\r\nامام فرمود : « يَا بْنَ زِيادٍ ، التَّوبَةُ ؛ اى كميل بن زياد ! حدّ آن توبه است . »\r\nكميل مىگويد : « قُلْتُ بَسْ ؛ « 2 » گفتم : همين كافى است ! »\r\n« قالَ : لا ؛ فرمود : نه »\r\n« قُلْتُ فَكَيْفَ ؟ ؛ عرض كردم پس چگونه است ؟ »\r\n« قالَ انَّ الْعَبْدَ اذا اصابَ دَنْباً يَقُولُ اسْتَغْفِرُ اللَّهَ بِالتَّحريكِ ؛ فرمود : هنگامى كه انسان گناهى مرتكب مىشود ، استغفار را به عنوان سرآغاز حركتى بر زبان جارى كند . »\r\n« قُلْتُ وَ ماالتَّحريكُ ؛ عرض كردم منظور از حركت چيست ؟ »\r\n« قالَ : الشَّفَتانُ وَ اللِّسانُ يُرِيْدُ انْ يُتْبِعَ ذلِكَ بِالْحَقيقَةِ ؛ فرمود : : لبها و زبان به گردش در مىآيد و مقصودش اين است كه آن را با حقيقت هماهنگ سازد . »\r\n« قُلْتُ وَمَا الْحَقيقَةُ ؟ ؛ عرض كردم حقيقت چيست ؟ »\r\n« قالَ تَصْديقٌ فِىالْقَلْبِ ، وَ اضْمارٌ انْ لايَعُودَ الَى الذَّنْبِ الذى اسْتَغْفَرَ مِنْهُ ؛ فرمود :\r\nمنظور تصديقى است كه در دل ( نسبت به قبح و زشتى گناه ) حاصل شود و تصميم بگيرد كه هرگز به گناهى كه از آن استغفار كرده است باز گشت نكند . »\r\nكميل مىگويد عرض كردم : « فَاذا فَعَلَ ذلِكَ فَانَّهُ مِنَ الْمُستَغْفِرينَ ؛ هنگامى اين كار را انجام دهد در زمرهء توبه كنندگان است ؟ »\r\n« قالَ : لا ؛ امام فرمود : نه »\r\nكميل مىگويد گفتم : « فَكَيْفَ ذاكَ ؛ پس توبهء حقيقى چگونه است ؟ »\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، كلمهء 417 .\r\n( 2 ) . اين كلمه همان كلمهء فارسى بس مىباشد .\r\n","page_name":" 231 ","page_number":231},
  {"content":"\r\n\r\nامام فرمود : « لِانَّكَ لَمْ تَبْلُغْ الَى الْأَصْلِ بَعْدَهُ ؛ اين به خاطر آن است كه تو هنوز به اساس و ريشهء توبه نرسيده‌اى ! »\r\nكميل عرض مىكند : « فَاصْلُ الْاسْتِغْفارِ ما هُوَ ؟ ؛ پس اصل استغفار ، چيست ؟ »\r\nامام فرمود : « الرُّجُوعُ الَى التَّوبَةِ مِن‌َالذَّنْبِ الَّذى اسْتَغْفَرْتَ مِنْهُ وَ هِىَ اوَّلَ دَرَجَةِ الْعابِدِيْنَ ؛ بازگشت به توبه از گناهى كه استغفار از آن كردى ، و اين نخستين درجهء عابدان است . »\r\nسپس امام افزود : « وَ تَرْكَ الذَّنْبِ وَ الْأِسْتِغْفارُ اسْمٌ واقِعٌ لِمَعانٍ سِتُّ ؛ ترك گناه و استغفار اسمى است كه شش معنى و مرحله دارد :\r\nسپس همان مراحل ششگانه‌اى را كه در كلمات قصار نهج البلاغه آمده بود ، با كمى تفاوت بيان فرمود . « 1 »\r\nممكن است گفته شود : اگر توبه اين است كه امير مؤمنان على عليه السلام در اين حديث بيان فرموده ، كمتر توبه كارى مىتوان پيدا كرد .\r\nولى بايد توجّه داشت كه بعضى از شرايط شش‌گانهء بالا شرط توبهء كامل است ، مانند شرط پنجم و ششم ، امّا چهار شرط ديگر ، جزء شرايط واجب و لازم است . و به تعبير بعضى از محققّان ، قسمت اوّل و دوم از اركان توبه است ، و قسمت سوم و چهارم از شرايط لازم ، و قسمت پنجم و ششم از شرايط كمال است . « 2 »\r\nدر حديث ديگرى از رسول خدا صلى الله عليه و آله مىخوانيم كه فرمود : « امَّا عَلامَةُ التَّائِبِ فَارْبَعَةٌ : النَّصيحَةُ لِلَّهِ فى عَمَلِهِ ، وَ تَركُ الْباطِلِ ، وَلُزُومِ الْحَقِّ ، وَ الْحِرصُ عَلَى الْخَيْرِ ؛ علامت انسان توبه كار چهار چيز است : نخست خير خواهى براى ( آيين و بندگان ) خدا ، و ترك باطل و ملازمت حق و تلاش فراوان براى انجام كار خير . » « 3 »\r\nاين نكته نيز قابل توجّه است كه اگر گناه او عملى بوده كه سبب گمراهى ديگران شده مانند تبليغات سوء ؛ بدعتگذارى در دين خدا ، خواه از طريق بيان و سخن باشد يا از طريق كتابت و\r\n\r\n\r\n","description":"","footnote":"\r\n( 1 ) . بحار ، جلد 6 ، صفحهء 27 .\r\n( 2 ) . گفتار معنوى از مرحوم شهيد آيت اللّه مطهرى ، صفحهء 139 .\r\n( 3 ) . تحف العقول ، صفحهء 32 .\r\n","page_name":" 232 ","page_number":232},
  {"content":"\r\n\r\nنوشته‌ها اصلاح و جبران آن در صورتى حاصل مىشود كه تمام افرادى را كه به خاطر عمل او به انحراف كشيده شده‌اند تا آنجا كه در توان و قدرت دارد باز گرداند ، در غير اين صورت توبهء او پذيرفته نيست .\r\nو از اين جا روشن مىشود كه تحريف كنندگان آيات الهى و بدعتگذاران و تمام كسانى كه مايهء گمراهى مردم مىشوند ، تا چه حد توبهء آنها سخت و سنگين است .\r\nاين صحيح نيست كه يك نفر در ملأ عام يا از طريق مطبوعات و وسائل ارتباط جمعى و نوشتن كتابها و مقالات مردم را به گمراهى بكشاند ، و بعد در خانهء خلوت بنشنيد و از پيشگاه خدا تقاضاى عفو نمايد ، به يقين چنين توبه‌اى هرگز مقبول نيست !\r\nهمچنين كسانى كه در حضور جمعيّت و ملأ عام ، افرادى را به دروغگويى و بىعفّتى و امثال اين امور متّهم مىسازند ، و بعد خصوصى نزد طرف مىآيند و حليّت مىطلبند ، يا در غياب آنها در خانهء خلوت توبه مىكنند ، بىشك توبهء آنها نيز قبول نيست ، مگر اين كه طرف آنها را ببخشد ، يا در ملأ عام سخنان خود را باز پس بگيرند .\r\nبه همين دليل ، در روايات متعدّدى مىخوانيم افرادى كه تهمت به مردم مىزنند ، و نسبتهاى ناروا به اشخاص مىدهند ، بعد از اجراى حدّ شرعى ، در صورتى توبهء آنها قبول مىشود كه سخنان خود را باز پس گرفته ، و خود را تكذيب كند .\r\nدر حديث معتبرى از امام صادق عليه السلام مىخوانيم كه از حضرتش سؤال كردند : آيا كسى كه حدّ الهى بر او جارى شد اگر توبه كند شهادتش مقبول است ؟ فرمود : « اذا تابَ وَ تَوبَتُهُ انْ يَرْجعَ مِمَّا قالَ وَ يُكَذِّبَ نَفْسَهُ عِنْدَ الْإِمامِ وَ عِنْدَ الْمُسْلِمينَ ، فَاذا فَعَلَ فَانَّ عَلَى الْإِمامِ انْ يَقْبَلَ شَهادَتَهُ بَعْدَ ذَلِكَ ؛ ( آرى ) هنگامى كه توبه كند و توبه‌اش به اين است كه از آنچه گفته باز گردد ، و نزد امام و نزد مسلمين حاضر شود و سخنان خود را تكذيب كند ، هنگامى كه چنين كند بر امام لازم است كه شهادت او را بپذيرد ( و توبه‌اش قبول است ) » « 1 »\r\nدر حديث ديگرى مىخوانيم : « اوْحَى اللَّهُ عَزَّوَجَلَّ الى نَبِىٍّ مِنْ الْانبِياءِ قُلْ لِفُلانِ وَعِزَّتِى لَوْ دَعَوْتَنى حَتّى تَنْقَطِعَ اوْصالُكَ ، ما اسْتَجِيبُ لَكَ ، حَتّى تَرُدَّ مَنْ ماتَ الى\r\n\r\n\r\n","description":"","footnote":"\r\n( 1 ) . وسائل الشّيعه ، جلد 18 ، صفحهء 283 ( حديث يك ، باب 37 ، از ابواب شهادات ) .\r\n","page_name":" 233 ","page_number":233},
  {"content":"\r\n\r\nمادَعَوْتَهُ الَيْهِ فَيَرْجِعَ عَنْهُ ؛ خداوند به يكى از پيامبران وحى فرستاد كه به فلان شخص بگو به عزّتم سوگند اگر آن قدر مرا بخوانى كه بندهاى تو از هم جدا شود ، دعوت دعاى تو را اجابت نمىكنم ( و توبه‌ات را نمىپذيرم ) ، تا كسانى را كه به خاطر دعوت تو منحرف شده‌اند و از دنيا رفته‌اند زنده كنى و از راه خطا باز گردند ! » « 1 »\r\nاين حديث به خوبى نشان مىدهد كه مسألهء اصلاح و جبران تا چه حد گسترده است و بدون آن توبه بيشتر جنبهء صورى يا مقطعى خواهد داشت .\r\nآخرين سخنى كه در اين جا لازم به ذكر است اين است كه كسانى كه در برابر انبوه گناهان تنها به ذكر استغفار قناعت مىكنند ، بى آن كه اركان و شرايط آن را تحصيل نمايند گويى خود را به سخريّه مىكشند و يا توبه و استغفار را استهزا مىنمايند .\r\nبه همين دليل ، در روايتى از امام باقر عليه السلام مىخوانيم كه فرمود : « التَّائِبُ مِنَ الذَّنْبِ كَمَنْ لاذَنْبَ لَهُ ، وَ الْمُقيمُ عَلَى الذَّنْبِ وَ هُوَ مُسْتَغْفِرٌ مِنْهُ كَالْمُسْتَهْزِءُ ؛ كسى كه از گناه خويش توبه ( كامل و جامع الشّرايط ) كند ، مانند كسى است كه گناهى از او سر نزده ، امّا كسى كه گناه را ادامه مىدهد در حالى كه از آن استغفار مىكند ، مانند كسى است كه استهزاء مىنمايد . « 2 »\r\n\r\n5 - قبولى توبه عقلى است يا نقلى ؟\r\nهمهء علماى اسلام اتّفاق نظر دارند كه توبه اگر جامع الشّرايط باشد در پيشگاه خداوند مقبول است . و آيات و روايات نيز بوضوح بر اين مطلب دلالت مىكند ، ولى در اين كه آيا قبول توبه عقلى يا عقلايى يا نقلى است ، بحثهايى وجود دارد .\r\nجمعى معتقدند : سقوط عقاب و مجازات الهى بعد از توبه ، جنبهء تفضّل دارد ؛ اگر خداوند اراده كند بعد از توبه گناه بنده‌اش را نبخشد كاملًا ممكن است همان گونه كه در ميان مردم نيز معمول است كه اگر كسى در حقّ ديگرى ظلم كند ، سپس عذر خواهى نمايد ، مىتواند او را ببخشد يا نبخشد .\r\nدر حالى كه جمعى ديگر سقوط عقاب را به وسيلهء توبه واجب و لازم دانسته‌اند ، حتّى\r\n\r\n\r\n","description":"","footnote":"\r\n( 1 ) . بحار ، جلد 69 ، صفحهء 219 .\r\n( 2 ) . اصول كافى ، جلد 2 ( باب التّوبه ، حديث 10 ) صفحهء 435 .\r\n","page_name":" 234 ","page_number":234},
  {"content":"\r\n\r\nعدم پذيرش او را بعد از عذر خواهى مجرم ، زشت و ناپسند مىدانند ، و اين كار مسلّماً بر خداوند روا نيست .\r\nممكن است در اين جا نظر سومى را پذيرفت ، و آن اين كه لزوم قبول توبه ، امر عقلايى است ، يعنى اگر چه عقل ، پذيرش توبه و عذر خواهى را واجب و لازم نمىشمرد ولى بناى عقلاى جهان بر اين است كه اگر كسى كار خلافى انجام داد ، و بعد در مقام عذر خواهى برآمد ، و تمام آثار سوء عمل خود را جبران نمود ، به گونه‌اى كه گويى هيچ چيز از ميان نرفته است ، اگر حيثيت كسى از دست رفته بود ، اعادهء حيثيت نمود ، و اگر حقوقى پايمال شده بود ، حق را بطور كامل جبران كرد ، و اگر طرف قلباً ناراحت شده بود ، ناراحتى او را از طرق مختلفى از ميان برد ؛ در چنين شرايطى ، بناى تمام عقلاى جهان بر اين است كه عذر و توبه را مىپذيرند ، و اگر كسى نپذيرد ، او را كينه‌توز و خارج از موازين انسانيّت و اخلاق مىشمرند .\r\nبى شك خداوند قادر متعال و بى نياز از هر كس و هر چيز ، سزاوارتر است كه در اين گونه موارد ، توبه و عذر خواهى توبه كاران را بپذيرد و از مجازات آنها صرف نظر كند .\r\nبلكه ممكن است پا را از اين فراتر گذاشت ، و وجوب قبول توبه را عقلى شمرد و آن را متّكى بر « قاعدهء قبح نقض غرض » دانست .\r\nتوضيح اين كه : مىدانيم خداوند از عبادات و اطاعت بندگان بىنياز است و تكاليف الهى الطاف او براى تكامل و تربيت بندگان است ؛ نماز و روزه و ساير عبادات ، روح و جان ما را پرورش مىدهد و روز به روز به خدا نزديكتر مىسازد ؛ ساير واجبات و محرّمات هر كدام به نحوى در تكامل ما تأثير دارد .\r\nدر بارهء حج مىخوانيم : « لِيَشْهَدُوا مَنافِعَ لَهُمْ » ؛ مردم مأمور به زيارت خانهء خدا هستند تا از منافع مادّى و معنوى آن بهره‌مند شوند » « 1 »\r\nدر آيات ديگر قرآن ، نماز ، سبب نهى از فحشاء و منكر « 2 » و روزه سبب تقوا « 3 » و زكات مايهء پاكى فرد و جامعه از رذائل اخلاقى و انحرافات شمرده شده است . « 4 »\r\n\r\n\r\n","description":"","footnote":"\r\n( 1 ) . سورهء حجّ ، آيهء 28 .\r\n( 2 ) . سورهء عنكبوت ، آيهء 45 .\r\n( 3 ) . سورهء بقرهء ، آيهء 183 .\r\n( 4 ) . سورهء توبه ، آيهء 103 .\r\n","page_name":" 235 ","page_number":235},
  {"content":"\r\n\r\nدر روايات اسلامى نيز ايمان مايهء پاكى از شرك ، و نماز سبب پيراستن انسان از كبر . . .\r\nو حج مايهء وحدت مسلمين ، و جهاد سبب عزّت اسلام ، و . . . . شمرده شده است . « 1 »\r\nبه اين ترتيب ، همهء تكاليف الهى اسباب سعادت انسان و حلقه‌هاى تكامل او محسوب مىشوند ، همان سعادت و تكاملى كه هدف اصلى آفرينش انسان و رسيدن به مقام عبوديّت و قرب به خداست ( وَ ما خَلَقْتُ الْجِنَّ وَ الْإِنْسَ الَّا لِيَعْبُدُونَ ) « 2 »\r\nبى شك وجوب توبه و قبول آن يكى از اين حلقه‌هاى تكامل است چرا كه انسان به هر حال معصوم نيست و خطاهايى از او سر مىزند ، اگر راه بازگشت را به روى او نگشايند ، به يقين از تكامل بازمىماند ولى اگر به او اعلام شود كه اگر خطايى از تو سرزد به‌سوى خدا باز گرد ، و تمام آنچه را درگذشته ضايع كردى جبران نما ، خداوند توبهء تو را مىپذيرد ؛ چنين كسى به سعادت و تكامل نزديكتر ، و از انحراف و خطا دور تر خواهد بود .\r\nنتيجه اين كه : عدم پذيرش توبه ، سبب نقض غرض مىشود ، چون هدف از تكاليف و طاعات ، تربيت و تكامل انسان بوده ، و عدم پذيرش توبه به اين كار ضربه مىزند ، و خداوند حكيم هرگز نقض غرض نمىنمايد . كوتاه سخن اين كه : توبه داراى فلسفه‌اى است كه با تكامل انسان ارتباط نزديك دارد ؛ اگر درهاى توبه بسته شود ، انگيزهء تكامل از بين مىرود ؛ بلكه انسان به عقب بر مىگردد ، چرا كه تصوّر مىكند راه نجاتى براى او نيست و در اين صورت چه دليلى دارد كه گناهان ديگر را ترك كند ؛ و درست به همين دليل ، تمام مربيان بشرى خواه آنها كه پايبند به اديان الهى هستند و آنها كه پايبند نيستند ، راه توبه و بازگشت را به روى افراد مورد تربيت باز مىگذارند تا شعلهء انگيزهء اصلاح و جبران و حركت به سوى كمال در آنها خاموش نگردد .\r\nو به اين ترتيب ، قبول توبه توأم با شرايط نه تنها به حكم آيات و روايات ، ثابت و مسلّم است بلكه به حكم عقلا و عقل ، نيز امرى ثابت و غير قابل انكار مىباشد .\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، اقتباس از جملهء 252 .\r\n( 2 ) . سورهء ذاريات ، آيهء 56 .\r\n","page_name":" 236 ","page_number":236},
  {"content":"\r\n\r\n\r\n6 - تبعيض در توبه\r\nآيا ممكن است انسان از بعضى از گناهان توبه كند در حالى كه مرتكب گناهان ديگرى مىشود ؛ مثلًا ، شخصى است كه هم مرتكب نوشيدن شراب و هم غيبت مردم مىشود ، تصميم گرفته است ، نوشيدن شراب را براى هميشه ترك كند در حالى كه در مورد غيبت چنين تصميمى را نگرفته است .\r\nگاه گفته مىشود كه توبه بايد جنبهء عمومى و همگانى داشته باشد و از تمام گناهان توبه كند ، زيرا همهء آنها بازگشت به مخالفت با پروردگار مىكند ، و شكستن حريم مولاى حقيقى ؛ كسى كه از اين كار پشيمان باشد ، بايد هر گناهى را ترك كند نه اين كه از گناهى توبه كند و گناهى ديگر را مرتكب شود و بر آن اصرار ورزد .\r\nولى حق آن است كه تبعيض در توبه مانعى ندارد ( بعضى از بزرگان علم اخلاق مانند مرحوم « نراقى » در « معراج السّعاده » نيز به اين معنى تصريح كرده است و از قول پدرش نيز آن را نقل نموده ) .\r\nزيرا ممكن است انسان از گناهى بيشتر بترسد و از عواقب شوم آن آگاهتر باشد ، يا در پيشگاه خداوند قبيح‌تر و مجازاتش شديدتر باشد ؛ و به همين جهت ، از آن گناه توبه كند در حالى كه مرتكب گناهان ديگرى كه قبحش كمتر يا مجازاتش خفيف‌تر يا آگاهى او نسبت به مفاسد و زيانهايش كمتر است مىشود .\r\nتوبهء اكثر توبه كنندگان نيز همين گونه است ، غالباً از گناهان خاصّى توبه مىكنند ، در حالى كه ممكن است گناه ديگرى را انجام دهند و هرگز شنيده نشده كه پيامبر صلى الله عليه و آله يا امامى از امامان عليهم السلام يا عالمى از علماى اسلام اين گونه توبه‌ها را بىاعتبار بشمرد ، و تأكيد كند كه بايد توبه از همهء گناهان باشد .\r\nدر آيات متعدّدى از قرآن مجيد نيز اشارات روشنى به اين معنى يعنى تبعيض در توبه ديده مىشود .\r\nمثلًا ، در مورد ربا خواران مىخوانيم كه مىفرمايد : « وَ انْ تُبْتُمْ فَلَكُمْ رُئُوسُ امْوالِكُمْ ؛ اگر توبه كنيد ( توبهء شما پذيرفته مىشود و ) سرمايه‌هاى شما از آن شماست . ( سورهء بقره ، آيهء 279 )\r\nو در مورد افرادى كه بعد از ايمان مرتد شوند ، مىفرمايد : « اولئِكَ جَزائُهُمْ انَّ عَلَيْهِمْ\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nلَعْنَةَ اللَّهِ وَ الْمَلائِكةِ وَ النَّاسِ اجْمَعيْنَ . . . الَّا الَّذينَ تابُوْا مِنْ بَعْدِ ذلِكَ وَ اصْلَحُوْا فَانَّ اللَّهَ غَفُورٌ رَحيمٌ ؛ كيفر آنها اين است كه لعن خداوند و فرشتگان و مردم ، همگى بر آنها است . . .\r\nمگر كسانى كه پس از آن توبه كنند ، و اصلاح نمايند ، خداوند آمرزنده و بخشنده است . » ( سورهء آل عمران ، آيات 87 و 89 ) .\r\nو در مورد محاربين و كسانى كه باعث تباهى جامعه مىشوند بعد از ذكر مجازات شديد آنها مىفرمايد : « الَّا الَّذينَ تابُوْا مِنْ قَبْلِ انْ تَقْدِرُوْا عَلَيْهِمْ فَاعْلَمُوْا انَّ اللَّهَ غَفُورٌ رَحيمٌ ؛ مگر كسانى كه پيش از دست يافتن شما به آنان توبه كنند ، پس بدانيد ( خدا توبهء آنها را مىپذيرد ) خداوند آمرزنده و مهربان است . » ( سورهء مائده ، آيهء 34 ) .\r\nو در مورد كسانى كه مرتكب عمل شنيع منافى عفت مىشوند ، بعد از ذكر مجازات آنها ، مىفرمايد : « فَانْ تابا وَ اصْلَحا فَاعْرِضُوْا عَنْهُما انَّ اللَّهَ كانَ تَوَّاباً رَحيماً ؛ و اگر توبه كنند و اصلاح نمايند ، از آنها در گذريد ، زيرا خداوند توبه پذير و مهربان است . » ( سورهء نساء ، آيهء 16 ) .\r\nو در جاى ديگر بعد از اشاره به گناهانى همچون شرك ، قتل نفس و زنا ، و بيان مجازات سنگين آنها ، مىفرمايد : « الَّا مَنْ تابَ وَ آمَنَ وَ عَمِلَ عَمَلًا صالِحاً فَاولئِكَ يُبَدِّلُ اللَّهُ سَيِّئاتِهِمْ حَسَناتٍ ؛ مگر كسانى كه توبه كنند و ايمان آورند و عمل صالح انجام دهند كه خداوند گناهان آنان را مبدّل به حسنات مىكند . » ( سورهء فرقان ، آيهء 70 )\r\nگرچه قسمتى از اين آيات دربارهء مجازاتهاى دنيوى و بخشودگى آنها به وسيلهء توبه است ، ولى پيداست كه از اين نظر تفاوتى وجود ندارد ؛ اگر توبه در مجازاتهاى دنيوى قبول شود ، به يقين در مورد مجازاتهاى اخروى نيز پذيرفته خواهد شد .\r\nكوتاه سخن اين كه : جدا سازى گناهان در توبه به خاطر جهات مختلف ( تفاوت ميزان آگاهيها ، تفاوت انگيزه‌ها و تفاوت قبح و زشتى گناهان ) مانعى ندارد ، ولى بى شك توبهء كامل توبه‌اى است كه از همهء گناهان صورت گيرد و تبعيضى در آن وجود نداشته باشد .\r\n\r\n7 - دوام توبه\r\nتوبه بايد پابرجا و دائم بوده باشد ؛ از يك سو ، هر زمان خطايى از انسان بر اثر وسوسه‌هاى « نفس اماره » سربزند ، بايد بلافاصله به سراغ توبه رود ، و در مرحلهء\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n« نفس لوامه » در آيد تا زمانى كه به مرحلهء « نفس مطمئنه » رسد و ريشه‌هاى وسوسه‌ها از بيخ كنده شود .\r\nو از سوى ديگر ، از هر گناهى توبه مىكند بايد كمال مراقبت را به خرج دهد كه آن توبه را نشكند و بر تعهّد خود در پيشگاه خدا نسبت به ترك آينده باقى بماند . و به تعبير ديگر ، اگر بعد از توبه از گناه هنوز انگيزه‌هاى آن در اعماق دل و جان او باقى مانده بايد با آن به مبارزه برخيزد و جهاد با نفس را جزء برنامهء خويش قرار دهد و به اين ترتيب هم در صفّ تائبان باشد و هم در صفّ مجاهدان .\r\nبعضى از علماى اخلاق بحث بىنتيجه يا كم نتيجه‌اى را در اينجا دنبال كرده‌اند كه آيا مقام توبه كارِ جهاد كننده در برابر ريشه‌هاى گناه افضل است يا توبه كارى كه ريشه‌هاى گناه را از سرزمين قلب خويش بر انداخته است . « 1 »\r\nاين مهم نيست كه كدام‌يك از آن دو افضلند ، مهم آن است كه توبه كننده چه دستوراتى را بايد به كار بندد كه به گناه گذشته بازگشت نكند ؛ براى اين امر رعايت امورى لازم است :\r\n1 - جدا شدن از محيط گناه و عدم شركت در مجالس معصيت ، چرا كه توبه كار در آغاز امر آسيب پذير است و مانند بيمارى است كه تازه از بستر برخاسته ، و اگر با پاى خود به مناطق آلوده به ميكربهاى بيمارى زا رود ، احتمال آلودگى مجدّد او به بيمارى فراوان است ؛ همچون معتادى است كه ترك اعتياد به مواد مخدّر نموده ولى هرگاه به مناطق آلوده برگردد ، بسرعت آلوده مىشود .\r\n2 - بايد در دوستان و معاشران خود تجديد نظر كند ؛ هرگاه در گذشته كسانى بوده‌اند كه او را تشويق به گناه مىكردند ، از آنها شديداً فاصله گيرد .\r\n3 - هر زمان وسوسه‌ها و انگيزه‌هاى آن گناه در او پيدا مىشود ، به ذكر خدا روى آورد ، چرا كه : « ذكر خدا مايهء آرامش دلها است ؛ الا بِذِكْرِ اللَّهِ تَطْمَئِنُّ الْقُلُوبُ » ( سورهء رعد ، آيهء 28 ) .\r\n4 - همواره دربارهء آثار زيانبار گناهى كه آن را ترك گفته بينديشد و آن آثار را\r\n\r\n\r\n","description":"","footnote":"\r\n( 1 ) . محجّة البيضاء ، جلد 7 ، صفحهء 75 .\r\n","page_name":" 239 ","page_number":239},
  {"content":"\r\n\r\nنصب العين خود قرار دهد ، مبادا بر اثر غفلت از آن و فراموش كردن اثرات مرگبار آن گناه ، بار ديگر انگيزه‌ها در او رشد كند ، و وسوسه‌ها از هر سو به قلب او هجوم آورد .\r\n5 - در داستانهاى پيشينيان و كسانى كه بر اثر گناهان مختلف گرفتار مصائب دردناكى شدند ، بينديشد ، و سرگذشت آنها را از نظر بگذراند ، حتّى در حالات انبياء و پيامبران معصومى كه گاه گرفتار لغزش ترك اولى شدند ، مطالعه كند ؛ مثلًا ، ببيند كه چه امرى سبب شد آدم با آن مقام والايش از بهشت رانده شود ، يا حضرت يونس مورد خشم قرار گيرد ، و به زندان شكم ماهى فرستاده شود يا بر اثر چه عواملى يعقوب ، پيامبر بزرگ خدا ، به درد جا نفرساى فراق فرزند سالها گرفتار آيد .\r\nمطالعهء اين امور بىشك وسوسه‌هاى گناه را كم مىكند ، و به توبه دوام و ثبات مىبخشد .\r\n6 - به عقوبتها و مجازاتهايى كه بر يكايك از گناهان وعده داده شده بينديشد ، و اين احتمال را از نظر دور ندارد كه تكرار گناه بعد از توبه ممكن است مجازات شديدترى داشته باشد .\r\nو نيز به الطاف و عنايات الهيّه كه در انتظار توبه كاران است و شامل حال او شده است توجّه كند و دائماً به خود تلقين نمايد بكوش ، اين عنايات و الطاف را حفظ كن ، و اين مقام والايى كه خداوند نصيب تو كرده است به آسانى از دست مده !\r\n7 - بايد وقت شبانه روزى خود را با برنامه‌هاى صحيح پر كند ، برنامهء تلاش براى زندگى آبرومند ، برنامهء عبادت و بندگى خدا و برنامهء سرگرمىهاى سالم ؛ زيرا بىكارى و خالى ماندن اوقات از برنامه ، بلاى عظيمى است كه زمينه را براى وسوسه‌هاى بازگشت به گناه فراهم مىسازد .\r\nاز دانشمندى پرسيدند كه تفسير حديث الْتَّائِبُ حَبيبُ اللَّهِ ( توبه كننده دوست خداست ) چيست ؟ « 1 » گفت : منظور كسى است كه مصداق اين آيهء شريفه باشد : « التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُوْنَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنينَ ؛ ( مؤمنان ) توبه كنندگان ، عبادتكاران ، حمد\r\n\r\n\r\n","description":"","footnote":"\r\n( 1 ) . محجّة البيضاء ، جلد 7 ، صحفهء 187 .\r\n","page_name":" 240 ","page_number":240},
  {"content":"\r\n\r\nخدا گويان ، سياحت كنندگان ( كه پيوسته در ميان كانونهاى اطاعت خدا رفت و آمد دارند ) ركوع كنندگان ، ساجدان ، آمران به معروف ، نهى كنندگان از منكر و حافظان حدود الهى ( هستند ) و بشارت ده ( اين چنين ) مؤمنان را ! » « 1 »\r\n\r\n8 - مراتب توبه\r\nعلماى اخلاق براى توبه و توبه كاران درجات و مراتب مختلفى ذكر كرده‌اند .\r\nاز يك نظر توبه كاران را مىتوان به چهار گروه تقسيم كرد :\r\nگروه اوّل كسانى هستند كه از گناهان خويش توبه مىكنند ولى بعد از مدّتى توبه را مىشكنند و به گناه باز مىگردند بى آن كه تأسّف و ندامتى از كار خويش داشته باشند ، اينها در واقع در مرحله نفس امّاره قرار دارند و عاقبت و سرانجام آنها كاملًا مبهم و پر مخاطره است ، چرا كه ممكن است يكى از مراحل توبه و بازگشت به سوى خدا مقارن با پايان عمر آنها باشد و به اصطلاح عاقبت آنها به خير شود ، ولى اى بسا پايان عمر آنها با يكى از زمانهاى توبه شكنى همراه گردد ، و پايانى اسف انگيز و عاقبتى دردناك داشته باشند ، و به اصطلاح « عاقبت به شرّ » از دنيا بروند .\r\nگروه دوم كسانى هستند كه از گناهان خود توبه مىكنند ، و راه طاعت و بندگى حق را ادامه مىدهند ، ولى گاه شهوات در مورد بعضى از گناهان بر آنها غالب مىشود و توبه را مىشكنند چون هنوز توان كافى در برابر شهوات پيدا نكرده‌اند ؛ ولى با اين حال ، از توبه شكنى نادم و پشيمانند و پيوسته به خود مىگويند اى كاش چنين گناهى را نكرده بوديم ، و انشاء اللَّه به زودى توبه خواهيم كرد .\r\nاين گونه افراد هم در واقع در مرحلهء نفس امّاره‌اند ولى اميد نجاتشان زيادتر است .\r\nگروه سوم توبه كارانى هستند كه بعد از توبه از گناهان بزرگ پرهيز مىكنند ، و نسبت به اصول طاعات پايبندند ، ولى گاه گرفتار بعضى از گناهان مىشوند ، بىآن كه بطور عمد قصد توبه‌شكنى داشته باشند ، امّا بلافاصله پشيمان شده و به سرزنش نفس خويشتن مىپردازند\r\n\r\n\r\n","description":"","footnote":"\r\n( 1 ) . سورهء توبه ، آيهء 112 .\r\n","page_name":" 241 ","page_number":241},
  {"content":"\r\n\r\nو عزم خويش را بر توبه جزم مىكنند ، و سعى دارند از اسباب گناه فاصله بگيرند .\r\nاين گروه در مرحلهء عالى از نفس لوّامه قرار دارند و به سوى نفس مطمئنّه نزديك مىشوند و اميد نجات براى آنها بسيار زياد است .\r\nگروه چهارم توبه كارانى هستند كه بعد از توبه با اراده‌اى محكم و آهنين راه اطاعت و بندگى خدا را پيش مىگيرند و پا برجا مىمانند .\r\nدرست است كه معصوم نيستند و گاه فكر گناه و لغزشها ممكن است در آنها پيدا شود ولى از آلودگى به گناه در عمل پرهيز دارند ، چرا كه نيروى عقل و ايمان در آنها به قدرى زياد است كه بر هواى نفس چيره شده و آن را مهار زده است .\r\nاين گروه صاحبان نفس مطمئنّه‌اند كه در سورهء فجر ، آيهء 27 تا 30 ، مخاطب به خطاب و الا و پر افتخارى هستند كه : « يا ايَّتُهَا النَّفْسُ الْمُطْمَئِنَّةُ ارْجِعى الى رَبِّكِ راضِيَةً مَرْضِيَّةً ؛ تو اى روح آرام يافته ! به سوى پروردگارت باز گرد در حالى كه هم تو از او خشنودى و هم او از تو خشنود است . »\r\nسپس لباس افتخار : « فَادْخُلى فى عِبادى وَ ادْخُلى جَنَّتى ؛ سپس در سلك بندگانم درآى و در بهشتم داخل شو . » در بر مىكنند .\r\nاز سوى ديگر ، توبه نيز مراتب و مراحل دارد .\r\nمرحلهء اوّل : توبه از كفر به ايمان .\r\nمرحلهء دوم : توبه از ايمان تقليدى يا ايمان سست به ايمان تحقيقى و محكم .\r\nمرحلهء سوم : توبه از گناهان كبيره و خطرناك .\r\nمرحلهء چهارم : توبه از گناهان صغيره .\r\nمرحلهء پنجم : توبه از فكر گناه هر چند آلوده به گناه نشود .\r\nهر گروهى از بندگان خدا توبه‌اى دارند ، توبهء انبياء از اضطرابات درونى ( و لحظه‌اى عدم توجّه در درون به خدا ) است .\r\nو توبهء برگزيدگان از نفسى است كه به غير ياد او مىكشند . « 1 »\r\n\r\n\r\n","description":"","footnote":"\r\n( 1 ) . مرحوم علّامهء مجلسى تنفّس را در اينجا به همين معنى كه ذكر شد تفسير كرده ولى در بعضى از منابع لغت آمده است كه تنفّس گاه به معنى سخنهاى طولانى گفتن مىآيد .\r\n","page_name":" 242 ","page_number":242},
  {"content":"\r\n\r\nو توبهء اولياء اللَّه از امور نامناسبى است كه به فكر آنها مىگذرد .\r\nو توبهء خواص از اشتغال به غير خداست .\r\nو توبهء عوام از گناهان است و هر كدام از آنها داراى نوعى معرفت و آگاهى در آغاز و انجام توبه است . « 1 »\r\n\r\n9 - آثار و بركات توبه\r\nتوبه هرگاه حقيقى و واقعى باشد ، و از اعماق جان برخيزد و جامع شرايط باشد ، به يقين مقبول درگاه خدا مىشود ، و آثار و بركاتش نمايان مىگردد .\r\nشخص توبه كار پيوسته در فكر جبران گذشته است ، و از آنچه از نافرمانىها و عصيان از او سر زده نادم و پشيمان است .\r\nتوبه كاران واقعى ، خود را از مجالس گناه دور مىدارند و از عواملى كه گناه را وسوسه و تداعى مىكند ، بر حذر مىباشند .\r\nتوبه كاران خود را در پيشگاه خدا شرمنده مىبينند ، و همواره درصدد كسب رضاى او هستند .\r\nبا اين علائمى كه گفته شد توبه كنندگان حقيقى را از تظاهركنندگان به توبه به خوبى مىتوان شناخت .\r\nبعضى از مفسّران در تفسير آيهء شريفهء « يا ايُّهَا الَّذينَ آمَنُوا تُوبُوا الَى اللَّهِ تَوْبَةً نَصُوحاً ؛ اى كسانى كه ايمان آورده‌ايد به سوى خدا توبه كنيد ، توبهء خالص » ( سورهء تحريم ، آيهء 8 ) در توضيح معنى « نصوح » چنين گفته‌اند : مراد از توبهء نصوح ، توبه‌اى است كه مردم را نصيحت مىكند كه مانند آن را به جا بياورند ، چرا كه آثار آن در توبه كار ظاهر شده ، يا شخص توبه كار را نصيحت مىكند كه گناهان را ريشه كن كند ، و هرگز به سوى آن باز نگردد . و بعضى آن را به توبهء خالص تفسير كرده ، در حالى كه بعضى ديگر نصوح را از مادّهء نصاحت به معنى دو زندگى گرفته‌اند ، چرا كه رشته‌هاى دين و ايمان را كه گناه پاره\r\n\r\n\r\n","description":"","footnote":"\r\n( 1 ) . بحار الانوار ، جلد 6 ، صفحهء 31 .\r\n","page_name":" 243 ","page_number":243},
  {"content":"\r\n\r\nكرده بود ، بار ديگر به هم مىدوزد يا توبه كار را كه از اولياء اللَّه جدا ساخته بود ، به جمع آنها باز مىگرداند . « 1 »\r\nبركات و منافع توبه بسيار فراوان است كه در آيات و روايات بطور گسترده به آنها اشاره شده است .\r\nاز جمله امور زير است :\r\n1 - گناهان را محو و نابود مىكند همان گونه كه در ذيل آيهء يا ايُّهَا الَّذينَ آمَنُوا تُوبُوا الَىاللَّهِ تَوْبَةً نَّصُوحاً آمده است : « عَسى رَبُّكُمْ انْ يُّكَفِّرَ عَنْكُمْ سَيِّئاتِكُمْ ؛ اميد است ( با اين كار ) پروردگارتان گناهانتان را بپوشاند . » ( سورهء تحريم ، آيهء 8 )\r\n2 - بركات زمين و آسمان را بر توبه كاران نازل مىكند ، چنان كه در آيات 10 و 11 و 12 سورهء نوح آمده است : « فَقُلْتُ اسْتَغْفِرُوا رَبَّكُمْ انَّهُ كانَ غَفَّاراً - يُرْسِلِ السَّماءَ عَلَيْكُمْ مِدْراراً - وَ يُمْدِدْكُمْ بِامْوالٍ وَ بَنيْنَ وَ يَجْعَلْ لَّكُمْ جَنَّاتٍ وَ يَجْعَلْ لَكُمْ انهاراً ؛ به آنها ( قوم نوح ) گفتم از پروردگار خويش آمرزش بطلبيد كه او بسيار آمرزنده است تا بارانهاى پر بركت آسمان را پى در پى بر شما بفرستد ، و اموال و فرزندانتان را فزونى بخشد ، و باغهاى سرسبز و نهرهاى جارى در اختيارتان قرار دهد . »\r\n3 - نه تنها گناه را مىپوشاند و از بين مىبرد ، بلكه آن را مبّدل به حسنه مىكند ، همان گونه كه در آيهء 70 سورهء فرقان آمده است كه مىفرمايد : « الَّا مَنْ تابَ وَ آمَنَ وَ عَمِلَ عَمَلًا صالِحاً فَاولئِكَ يُبَدِّلُ اللَّهُ سَيِّئاتِهِمْ حَسَناتٍ ؛ مگر كسانى كه توبه كنند ، و ايمان آورند و عمل صالح انجام دهند كه خداوند گناهان آنان را به حسنات مبدّل مىكند . »\r\n4 - هرگاه توبه كاملًا خالص باشد ، خداوند آن‌چنان آثار گناه را مىپوشاند كه در حديث آمده حتّى فرشتگانى را كه مأمور ثبت اعمال او هستند به فراموشى وا مىدارد و به اعضاء پيكر او كه مأمور گواهى بر اعمال وى در قيامتند دستور مىدهد كه گناهان او را ، مستور دارند ، و به زمين كه گناه بر آن كرده و گواه بر عمل او در قيامت است نيز فرمان مىدهد كه آن را كتمان كند به‌گونه‌اى كه روز قيامت هنگامى كه در صحنهء رستاخيز حضور\r\n\r\n\r\n","description":"","footnote":"\r\n( 1 ) . بحار الانوار ، جلد 6 ، صفحهء 17 .\r\n","page_name":" 244 ","page_number":244},
  {"content":"\r\n\r\nمىيابد ، هيچ كس و هيچ چيز بر ضدّ او گواهى نخواهد داد . متن حديث چنين است :\r\nامام صادق عليه السلام فرمود :\r\n« اذا تابَ الْعَبْدُ تَوْبَةً نَصُوحاً احَبَّهُ اللَّهُ وَ سَتَرَ عَلَيْهِ فى الدُّنيا وَ الْآخِرةِ فَقُلْتُ وَ كَيْفَ يَسْتُرُ عَلَيْهِ ؟ قالَ يُنْسى مَلَكَيْهِ ما كَتَبا عَلَيْهِ مِنَ الذُّنُوبِ وَ يُوحى الى جَوَارِحِهِ اكْتُمى عَلَيْهِ ذُنُوبَهُ ، وَيُوحى الى بِقاع الْأَرِضِ اكْتُمى ما كانَ يَعْمَلُ عَلَيْكِ مِنَ الذُّنُوبِ فَيَلْقَىاللّهَ حينَ يَلْقاهُ وَلَيْس شَىْءٌ يَشْهَدُ عَلَيْهِ بِشَىْءٍ مِنَ الذُّنُوبِ . » « 1 »\r\n5 - توبه كار حقيقى چنان مورد عنايت و محبّت پروردگار قرار مىگيرد كه حاملان عرش الهى نيز براى او استغفار مىكنند ، و تقاضاى ورود او و خانواده‌اش را در بهشت‌برين و جنّات عدن مىنمايند .\r\nدر حديثى مىخوانيم كه : « ان‌َاللَّهَ عَزَّوَجَلَّ اعْطَى التَّائِبينَ ثَلاثَ خِصالٍ ، لَوْاعْطى خَصْلَةً مِنْها جَمِيعَ اهْل‌ِالسَّماواتِ وَ الْارْضِ لَنَجَوْا بِها ؛ خداوند به توبه كنندگان ( واقعى ) سه فضيلت داده است كه هرگاه يكى از آنها را به جميع اهل آسمانها و زمين بدهد ، مايه نجات آنها است . »\r\nسپس به آيهء شريفهء « انَّ اللَّهَ يُحِبُّ التَّوَّابينَ وَ يُحِبُّ الْمُتَطَهِّرينَ ؛ خداوند توبه كاران و پاكيزگان را دوست دارد ! » « 2 » اشاره كرده مىفرمايد : « فَمَنْ احَبَّهُ اللَّهُ لَمْ يُعَذِّبْهُ ؛ هركس خداوند او را دوست دارد ، او را عذاب نخواهد كرد . »\r\nبعد به آيهء شريفهء « الَّذينَ يَحْمِلُونَ الْعَرْشَ وَمَنْ حَوْلَهُ يُسَبِّحُونَ بِحَمْدِ رَبِّهِمْ وَ يُؤُمِنُوَنَ بِهِ وَ يَسْتَغْفِروُنَ لِلَّذينَ آمَنُوا رَبَّنا وَسِعْتَ كُلَّ شَىْءٍ رَحْمَةً وَ عِلْماً فَاغْفِرْ لِلَّذينَ تابُوا وَ اتَّبَعُوا سَبِيلَكَ وَقِهِمْ عَذابَ الْجَحِيمِ - رَبّنا وَ ادْخِلْهُمْ جَنَّاتِ عَدْنٍ الَّتى وَ عَدْتَهُمْ وَ مَنْ صَلَحَ مِنْ آبائِهِمْ وازْواجِهِمْ وَ ذُرِّيَّاتِهِمْ انَّكَ انْتَ الْعَزِيزُ الْحَكيمُ - وَقِهِمُ السَّيِّئاتِ وَ مَنْ تَقِ السَّيِّئاتِ يَوْمَئذٍ فَقَدْ رَحِمْتَهُ وَ ذالِكَ هُوَ الفَوزُ العَظيمُ ؛ فرشتگان كه حاملان عرشند و آنها كه گرداگرد آن ( طواف مىكنند ) تسبيح و حمد پروردگارشان را مىگويند ، و به او ايمان دارند ، و براى مؤمنان استغفار مىكنند ( و مىگويند ) پروردگارا ! رحمت و علم تو همه چيز را فرا گرفته است ؛ پس كسانى را كه توبه كرده و راه تو را پيروى مىكنند بيامرز ، و آنان را از عذاب\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحهء 430 ( باب التّوبه ، حديث 1 ) .\r\n( 2 ) . سورهء بقره ، آيهء 222 .\r\n","page_name":" 245 ","page_number":245},
  {"content":"\r\n\r\nدوزخ نگاه دار - پروردگارا ! آنها را در باغهاى جاويدان بهشت كه به آنها وعده فرموده‌اى وارد كن ، همچنين از پدران و همسران و فرزندانشان ، هركدام صالح بودند ، كه تو توانا و حكيمى ! - و آنان را از بديها نگاه دار ، و هركس را در آن روز از بديها نگاه دارى ، مشمول رحمتت ساخته‌اى و اين است همان رستگارى عظيم ! « 1 » » « 2 »\r\n* * * به اين ترتيب مىرسيم به پايان بحث دربارهء نخستين گام به سوى تهذيب اخلاق ؛ يعنى گام توبه ، هرچند مطالب فراوان ديگرى در اين زمينه وجود دارد كه در خور بحث جداگانه و مستقلّى دربارهء توبه است .\r\nآرى ! تا آئينهء قلب از زنگار گناه پاك نشود و روح و جان انسان با آب توبه شستشو نگردد و نور توبه ظلمت و تاريكى گناه را از درون قلب بيرون نكند ، پيمودن راه تهذيب اخلاق و سير سلوك الى اللَّه و رسيدن به جوار قرب پروردگار و غرق شدن در نور هدايت و جذبه‌هاى وصف ناپذير عرفانى ، غير ممكن است .\r\nاين نخستين منزلگاه است ، منزلگاهى كه از همه سرنوشت سازتر و مهمتر است و جز با نيروى اراده و عزم راسخ و استمداد از الطاف الهى ، گذشت از آن ممكن نيست .\r\n* * * \r\nگام دوم : مشارطه\r\nدر مورد گامهاى سير و سلوك ، كه بخشى از آن در ميان علماى بزرگ و رهروان اين راه مشترك است در گذشته فهرست وار سخن گفته‌ايم ، اكنون نوبت آن رسيده كه اين مراحل را با تكيه بر آيات و روايات به گونه‌اى مبسوط گسترده‌تر بيان كنيم .\r\nنخستين گامى كه علماى بزرگ اخلاق بعد از توبه ذكر كرده‌اند ، همان « مشارطه » است ، و منظور از آن شرط كردن با نفس خويش است با تذكّرات و يادآورىهايى كه همه روز تكرار شود ، و بهترين وقت آن را بعد از فراغت از نماز صبح و نورانيّت به انوار\r\n\r\n\r\n","description":"","footnote":"\r\n( 1 ) . سورهء مؤمن ( غافر ) ، آيات 7 تا 9 .\r\n( 2 ) . اصول كافى ، جلد 2 ، صفحهء 432 .\r\n","page_name":" 246 ","page_number":246},
  {"content":"\r\n\r\nاين عبادت بزرگ الهى دانسته‌اند .\r\nبه اين طريق ، كه نفس خويش را مخاطب قرار دهد و به او ياد آور شود كه من جز سرمايهء گرانبهاى عمر كالايى ندارم ، و اگر از دست برود تمام هستيم از دست رفته ، و با ياد آورى سورهء شريفهء « وَ الْعَصْرِ انَّ الْانْسانَ لَفى خُسْرٍ » به نفس خويش بگويد : با از دست رفتن اين سرمايه ، من گرفتار خسران عظيم مىشوم ، مگر اين كه كالايى از آن گرانبهاتر به دست آورم ، كالايى كه در همان سورهء در ادامهء آيات آمده است : « الَّا الَّذِينَ آمَنُوا وَ عَمِلُوا الْصَّالِحاتِ وَ تَواصَوا بِالْحَقِّ وَ تَواصَوا بِالصَّبْرِ ؛ مگر كسانى كه ايمان آورده و اعمال صالح انجام داده‌اند ، و يكديگر را به حق سفارش كرده و يكديگر را به شكيبائى و استقامت توصيه نموده‌اند !\r\nبايد به خود بگويد : « فكر كن عمر تو پايان يافته ، و از مشاهدهء حوادث بعد از مرگ و ديدن حقايق تلخ و ناگوارى كه با كنار رفتن حجابها آشكار مىشود سخت پشيمان شده‌اى و فرياد بر آورده‌اى « رَبِّ ارْجِعُونِ لَعَلِّى اعْمَلُ صالِحاً فيما تَرَكْتُ ؛ اى ( فرشتگان ) پروردگار ، شما را به خدا مرا باز گردانيد تا عمل صالح انجام دهم در برابر كوتاهيهايى كه كردم ! » ( سورهء مؤمنون ، آيهء 100 )\r\nباز فرض كن پاسخ منفى « كَلَّا » را از آنها نشنيدى و به در خواست تو عمل كردند و امروز به جهان بازگشته‌اى ، بگو چه كارى براى جبران كوتاهيها و تقصيرات گذشته مىخواهى انجام دهى ؟ !\r\nسپس به نفس خويش در مورد اعضاء هفتگانه ، يعنى چشم و گوش و زبان و دست و پا و شكم و فرج « 1 » نيز سفارش كن و بگو اينها خدمتگزاران تو ، و سر بر فرمان تو دارند ، آيا مىدانى جهنّم هفت در دارد ، و از هر درى گروه خاصّى از مردم وارد مىشوند ؟ و آيا مىدانى كه اين درهاى هفتگانه احتمالًا براى كسانى است كه با اين اعضاى هفتگانه عصيان كنند ، بيا و با كنترل دقيق اين اعضاء درهاى دوزخ را به روى خود ببند ، و درهاى بهشت را به روى خود بگشا !\r\n\r\n\r\n","description":"","footnote":"\r\n( 1 ) . « فرج » اشاره به شهوت جنسى است .\r\n","page_name":" 247 ","page_number":247},
  {"content":"\r\n\r\nو نيز سفارش مراقبت از اعضاى خود را به نفس بنما ، كه اين نعمتهاى بزرگ الهى را در طريق معصيت او به كار نگيرد و اين مواهب عظيم را تنها وسيلهء طاعت او قرار دهد .\r\nاز بعضى از دعاهاى امام سجّاد عليه السلام در صحيفه سجّاديّه بر مىآيد كه آن بزرگوار نيز عنايت خاصّى به مسأله « مشارطه » داشته‌اند .\r\nدر دعاى سى و يكم ، دعاى معروف توبه ، در پيشگاه خداوند عرض مىكند : « وَلَكَ يا رَبِّ شَرْطى الَّا اعُودَ فى مَكْرُوهِكَ ، وَ ضَمانى انْ لا ارْجِعَ فى مَذْمُومِكَ وَ عَهْدى انْ اهْجُرَ جَميْعَ معاصِيْكَ ؛ پروردگارا ! شرطى در پيشگاه تو كرده‌ام كه به آنچه دوست ندارى ، باز نگردم ، و تضمين مىكنم به سراغ آنچه را تو مذمّت كرده‌اى نروم و عهد مىكنم كه از جميع گناهانت دورى گزينم . »\r\nاز آيات قرآن نيز استفاده مىشود كه ياران پيامبر صلى الله عليه و آله دربارهء مسائل مهم با خدا عهد و پيمان داشتند كه آن نيز نوعى مشارطه است ، در آيهء 23 سورهء احزاب مىخوانيم : « مِنَ الْمُؤمِنِينَ رِجالٌ صَدَقُوا ما عاهَدُوااللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَّنْتَظِرُ وَ ما بَدَّلُوا تَبْدِيلًا ؛ در ميان مؤمنان مردانى هستند كه بر سر عهدى كه با خدا بسته‌اند صادقانه ايستاده‌اند ، بعضى پيمان خود را به آخر بردند ( و در راه او شربت شهادت نوشيدند ) و بعضى ديگر در انتظارند و هرگز تبديل و تغييرى در عهد و پيمان خود ندادند ! « 1 » »\r\nاين در حالى بود كه بعضى ديگر با خدا عهد مىبستند و شرط مىكردند و آن را مىشكستند . در همان سورهء احزاب ، در آيهء 15 ، چنين مىخوانيم : « وَلَقَدْ كانُوا عاهَدُوا اللَّهَ مِنْ قَبْلُ لايُوَلُّونَ الْادْبارَ وَ كانَ عَهْدُ اللَّهِ مَسْئُولًا ؛ ( گروهى كه در جنگ احزاب مردم را به بازگشت از ميدان تشويق مىكردند ) پيش از آن با خدا عهد كرده بودند كه پشت به دشمن نكنند ، و عهد الهى مورد سؤال قرار خواهد گرفت ( و همگى در برابر آن مسؤولند ) ! »\r\nدر حديثى از امام امير مؤمنان على عليه السلام مىخوانيم : « مَنْ لَمْ يَتَعاهَدْ النَّقْصُ مِنْ نَفْسِهِ غَلَبَ عَلَيْهِ الْهَوى ، وَ مَنْ كانَ فى نَقْصٍ فَالْمَوْتُ خَيرٌ لَهُ ؛ كسى كه بررسى نقصان نفس خويش نكند ، هواى نفس بر او چيره مىشود ؛ و كسى كه پيوسته در حال سقوط و نقصان\r\n\r\n\r\n","description":"","footnote":"\r\n( 1 ) . بحار الانوار ، جلد 67 ، صفحهء 64 .\r\n","page_name":" 248 ","page_number":248},
  {"content":"\r\n\r\nاست ، مرگ براى او بهتر است ! » « 1 »\r\nكوتاه سخن اين كه : « مشارطه » از گامهاى مهمّى است كه براى تهذيب اخلاق برداشته مىشود ؛ و بدون آن ، ابرهاى تيره و تار غفلت و غرور ، سايهء تاريك و شوم خود را بر دل و جان آدمى مىافكند ، و نجات او بسيار مشكل است .\r\n\r\nگام سوم : مراقبه\r\n« مراقبه » از ماده « رَقَبَه » به معنى « گردن » ، گرفته شده و از آنجا كه انسان به هنگام نظارت و مواظبت از چيزى گردن مىكشد ، و اوضاع را زير نظر مىگيرد ، اين واژه بر معنى نظارت و مواظبت و تحقيق و زير نظر گرفتن چيزى ، اطلاق شده است .\r\nاين واژه در تعبيرات علماى اخلاق در مورد « مراقبت از خويشتن » به كار مىرود ، و مرحله‌اى است بعد از « مشارطه » يعنى انسان بعد از عهد و پيمان با خويش براى طاعت فرمان الهى و پرهيز از گناه بايد مراقب پاكى خويش باشد ، چرا كه اگر غفلت كند ، ممكن است تمام شرط و پيمانها به هم بريزد .\r\nالبتّه پيش از آن كه انسان مراقب خويش باشد ، فرشتگان الهى مراقب اعمال او هستند ؛ قرآن مجيد مىفرمايد : : « وَ انَّ عَلَيْكُمْ لَحَافِظينَ ؛ بىشك حافظان و مراقبانى بر شما گمارده شده است ( كه اعمال شما را به دقّت زير نظر دارند ) ! » ( سورهء انفطار ، آيهء 10 )\r\nدر اينجا منظور از « حافظين » همان حافظان و مراقبان اعمال است به قرينهء آيات بعد كه مىفرمايد : « يَعْلَمُونَ مَا تَفْعَلُونَ ؛ آنها مىدانند شما چه مىكنيد . » « 2 »\r\nو در آيهء 18 سورهء ق مىفرمايد : « مايَلْفِظُ مِن‌ْقَوْلٍ الَّالَدَيْهِ رَقِيبٌ عَتِيدٌ ؛ انسان هيچ سخنى را تلفّظ نمىكند مگر اين‌كه نزد آن فرشته‌اى مراقب و آماده براى انجام مأموريت است . »\r\nو از آن بالاتر ، خداوند عالم و قادر ، هميشه و در همه جا مراقب اعمال ما است .\r\nدر آيهء 1 سورهء نساء مىخوانيم : « انَّ اللَّهَ كانَ عَلَيْكُمْ رَقيباً ؛ به يقين خداوند مراقب شماست ! »\r\nهمين معنى در آيهء 52 سورهء احزاب نيز آمده است ؛ مىفرمايد : « وَ كانَ اللَّهُ عَلى كُلِّ\r\n\r\n\r\n","description":"","footnote":"\r\n( 1 ) . بحار الانوار ، جلد 67 ، صفحهء 64 .\r\n( 2 ) . سورهء انفطار ، آيهء 12 .\r\n","page_name":" 249 ","page_number":249},
  {"content":"\r\n\r\nشَىءٍ رَقيباً ؛ و خداوند ناظر و مراقب هر چيزى است ! »\r\nو در آيهء 14 سوره عَلَقْ مىخوانيم : « الَمْ يَعْلَمْ بِانَّ اللَّهَ يَرى ؛ آيا انسان نمىداند كه خداوند ( همهء اعمالش را ) مىبيند ؟ ! »\r\nو در آيهء 21 سورهء سبا آمده است : « وَ رَبُّكَ عَلى كُلِّ شَىءٍ حَفيظٌ ؛ پروردگار تو نگهبان و مراقب هر چيز است . »\r\nولى سالكان راه خدا ، و رهروان راه دوست كه پيوسته در طريق تقوا و تهذيب نفوس گام بر مىدارند ، پيش از آن كه فرشتگان خداوند مراقب اعمال آنها باشند خودشان مراقب اعمالشان هستند .\r\nو به تعبير ديگر ، اين مراقبت از درون مىجوشد ، نه از برون ؛ و به همين دليل ، تأثير آن ، بسيار زياد ، و نقش آن فوق العاده مهم است . البتّه توجّه به « مراقبت از برون » سبب مىشود كه پايه‌هاى « مراقبت از درون » محكم گردد .\r\nدر حقيقت انسان در اين دنيا به كسى مىماند كه داراى گوهرهاى گرانبهايى است و از يك بازار آشفته مىگذرد ، و مىخواهد با آن بهترين متاعها را برى خود تهيّه كند در حالى كه اطرافش را دزدان و شيّادان گرفته‌اند ، چنين كسى اگر لحظه‌اى از سرمايهء نفيس خويش غافل گردد ، آن را به غارت مىبرند ، و او مىماند و يك عالم اندوه و افسوس .\r\nدقيقاً همين گونه است ، شياطين جنّ و انس در اين جهان انسان را احاطه كرده‌اند و هوا و هوسهاى درون او را به سوى خود مىخوانند ، اگر خويش را به خدا نسپارد و مراقب اعمال خويش نباشد سرمايهء ايمان و تقواى او به غارت مىرود و دست خالى از اين جهان به سراى ديگر منتقل خواهد شد .\r\nدر آيات قرآن و روايات اسلامى اشارات فراوانى نسبت به اين مرحله آمده است ؛ از جمله :\r\n1 - در آيهء 14 سورهء علق مىخوانيم : « المْ يَعْلَمْ بِانَّ اللَّهَ يَرى ؛ آيا انسان نمىداند كه خدا او و اعمالش را مىبيند » كه هم اشاره به مراقبت پروردگار نسبت به اعمال انسان است ، و هم اين كه او بايد مراقب خويش باشد .\r\nو در جاى ديگر خطاب به مؤمنان مىفرمايد : « يا ايُّهَا الَّذِينَ آمَنُوا اتَّقُوا اللَّهَ وَ لْتَنْظُرْ\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nنَفْسٌ ما قَدَّمَتْ لِغَدٍ وَ اتَّقُوا اللَّهَ انَّ اللَّهَ خَبيرٌ بَما تَعْمَلُونَ ؛ اى كسانى كه ايمان آورده‌ايد ! از ( مخالفت ) خدا بپرهيزيد و هر كس بايد بنگرد تا براى فردايش چه چيز از پيش فرستاده و از ( مخالفت ) خدا بپرهيزيد كه خداوند از آنچه انجام مىدهيد آگاه است . » ( سورهء حشر ، آيهء 18 )\r\nجملهء وَ لْتَنْظُر نَفْسٌ ما قَدَّمَتْ لِغَدٍ در واقع همان مفهوم مراقبه را مىرساند .\r\nهمين معنى در جاى ديگر قرآن ، در شكل محدودترى بيان گرديده ، مىفرمايد :\r\n« فَلْيَنْظُرِ الْانْسانُ الى طَعامِهِ ؛ انسان بايد به طعام خويش بنگرد ( و مراقب باشد كه آيا از طريق حلال آنها را فراهم ساخته يا از طريق حرام ) ! » ( سورهء عبس ، آيهء 24 ) « 1 »\r\n2 - در حديثى از رسول خدا صلى الله عليه و آله مىخوانيم كه در تفسير احسان ( در آيهء شريفهء انَّ اللّهَ يَأمُرُ بِالْعَدْلِ وَ الْاحْسان ) فرمود : « الِاحْسانُ انْ تَعْبُدَ اللَّهَ كَانَّكَ تَراهُ فَانْ لَمْ تَكُنْ تَراهُ فَانَّهُ يَراكَ ؛ نيكوكارى به اين است كه آن چنان خدا را پرستش كنى كه گويى او را مىبينى ، و اگر تو او را نمىبينى او تو را مىبيند . » « 2 »\r\nبديهى است كه توجّه به اين حقيقت كه خداوند در همه جا و در هر حال و در هر زمان ، ناظر و شاهد و مراقب اعمال ما است ، روح مراقبت را در ما زنده مىكند ، تا پيوسته مراقب اعمال خويش باشيم .\r\n3 - در حديث ديگرى از امير مؤمنان على عليه السلام آمده است كه فرمود : « يَنْبَغى انْ يَكُونَ الرَّجُلُ مُهَيْمِناً عَلى نَفْسِهِ ، مُراقِباً قَلْبَهُ ، حافِظاً لِسانَهُ ؛ سزاوار است انسان بر خويشتن مسلّط و هميشه مراقب قلب خود و نگاهدار زبان خويش باشد ! » « 3 »\r\n4 - در حديثى از امام صادق عليه السلام چنين نقل شده است : « مَنْ رَعْى قَلْبَهُ عَنِ الْغَفْلَةِ وَ نَفْسَهُ عَنِ الشَّهْوَةِ وَ عَقْلَهُ عَنِ الْجَهْلِ ، فَقَدْ دَخَلَ فى ديوانِ الْمُتَنَبِّهينَ ، ثُمَّ مَنْ رَعى عَمَلَهُ عَنِ الْهَوى ، وَ دينَهُ عَنِ البِدْعَةِ ، وَ مالَهُ عَنِ الْحَرامِ فَهُوَ مِنْ جُمْلَةِ الصَّالِحينَ ؛ كسى كه\r\n\r\n\r\n","description":"","footnote":"\r\n( 1 ) . آنچه در بالا آمد يكى از تفاسير آيه است ، تفسير ديگرى كه در آيات سورهء عبس نيز شواهدى بر آن وجود دارد اين است كه معنى آيه نظر كردن به طعام براى كشف نكات توحيدى و آيات عظمت خلقت است ، در عين حال دو تفسير با هم منافاتى ندارد .\r\n( 2 ) . كنز العمّال ، حديث 5254 ، جلد 3 ، صفحهء 22 ، بحار الانوار ، جلد 25 ، صفحهء 204 .\r\n( 3 ) . غرر الحكم .\r\n","page_name":" 251 ","page_number":251},
  {"content":"\r\n\r\nمراقب قلبش در برابر غفلت ، و نفسش در برابر شهوت ، و عقلش در مقابل جهل باشد ، نام او در دفتر بيداران و آگاهان ثبت مىشود ، و آن كسى كه مراقب عملش از نفوذ هوا پرستى و دينش از نفوذ بدعت ، و مالش از آلودگى به حرام بوده باشد در زمرهء صالحان است . » « 1 »\r\n5 - در حديث قدسى مىخوانيم خداوند مىفرمايد : « يا بُؤْساً لِلْقانِطِينَ مِنْ رَحْمَتى ، وَ يا بُؤْساً لِمَنْ عَصانى وَ لَمْ يُراقِبْنى ؛ بدا به حال كسانى كه از رحمت من مأيوس شوند ، و بدا با حال كسى كه نافرمانى من كند ، و مراقب ( حضور ) من نباشد . » « 2 »\r\n6 - در يكى از خطب امير مؤمنان على عليه السلام آمده است : « فَرَحِم‌َاللَّهُ امْرَءً راقَب‌َرَبَّهُ وَ تَنَكَّبَ ذَنْبَهُ ، وَكابَرَ هَواهُ ، وَكَذَّبَ مُناهُ ؛ خدا رحمت كند كسى را كه ( در اعمال خويش ) مراقب پروردگارش باشد ، و از گناه بپرهيزد و با هواى نفس خويش مبارزه كند و آرزوهاى واهى را تكذيب نمايد . » « 3 »\r\n7 - در نهج البلاغه نيز آمده است : « فَاتَّقُوا اللَّهَ عِبادَ اللَّهِ تَقِيِّةَ ذى لُبٍّ شَغَلَ التَّفَكُّرُ قَلْبَهُ . . . وَ راقَبَ فى يَوْمِهِ غَدَهُ ؛ پس تقواى الهى پيشه كنيد اى بندگان خدا ، تقواى انديشمندى كه تفكر قلب او را به خود مشغول داشته . . . و امروز مراقب فردا ( ى قيامت ) خويش است . » « 4 »\r\nآرى ! « مراقبت » از خويشتن يا پروردگار يا قيامت كه در اين روايات آمده همه به يك معنى است ؛ يعنى ، مراقب اعمال و اخلاق خويش بودن ، و نظارت دقيق بر آن داشتن ، و همه روز و در همه حال و در هر جا به كارهايى كه از وى سر مىزند ، توجّه كند .\r\nكوتاه سخن اين كه : رهروان راه حق و سالكان طريق الى اللَّه بايد بعد از « مشارطه » ، يعنى عهد و پيمان بستن با خود و خداى خويش جهت اطاعت و بندگى حقّ و تهذيب نفس ، بطور مداوم مراقب خود باشند كه اين پيمان الهى شكسته نشود ، و درست همانند طلبكارى كه از همپيمانانش مطالبهء پرداخت ديون مىكند ، از نفس خويش مطالبهء وفاى به اين عهد الهى را بنمايد ؛ بديهى است هرگونه غفلت سبب عقب ماندگى و ضرر و زيان فاحش است ، همان گونه كه اگر انسان در مطالبات مادّىاش كوتاهى كند ، به آسانى سرمايه‌هاى خود را از دست مىدهد ، بخصوص اين كه در برابر افرادى فريبكار و فرصت طلب قرار گيرد .\r\n\r\n\r\n","description":"","footnote":"\r\n( 1 ) . بحار الانوار ، جلد 67 ، صفحهء 68 .\r\n( 2 ) . اصول كافى ، جلد 2 ، صفحهء 67 .\r\n( 3 ) . بحار الانوار ، جلد 74 ، صفحهء 349 .\r\n( 4 ) . نهج البلاغه ، خطبهء 83 ( خطبه غرّاء )\r\n","page_name":" 252 ","page_number":252},
  {"content":"\r\n\r\n\r\nگام چهارم : محاسبه\r\nچهارمين گامى كه علماى اخلاق براى رهروان اين راه ذكر كرده‌اند ، محاسبه است ؛ و منظور اين است كه هر كس در پايان هر سال يا ماه و هفته و يا در پايان هر روز به محاسبهء كارهاى خويشتن بپردازد ، و عملكرد خود را در زمينهء خوبيها و بديها ، اطاعت و عصيان ، خدا پرستى و هوا پرستى دقيقاً مورد محاسبه قرار دهد ، و درست مانند تاجر موشكاف و دقيقى كه همه روز يا هر هفته و هر ماه و هر سال به حسابرسى تجارتخانه خود مىپردازد و سود و زيان خويش را از دفاتر تجارى بيرون مىكشد و ترازنامه و بيلان تنظيم مىكند ، به يك محاسبهء الهى و معنوى دست زند و همين كار را در مورد اعمال و اخلاق خويش انجام دهد .\r\nروشن است محاسبه چه در امر دين باشد يا دنيا يكى از دو فايدهء مهم را دارد : اگر صورت‌حساب ، سود كلانى را نشان دهد ، دليل بر صحّت عمل و درستى راه و لزوم تعقيب آن است ؛ و هر گاه زيان مهمّى را نشان دهد دليل بر وجود بحران و خطر و احتمالًا افراد مغرض و دزد و خائن و يا خطا كار و ناآگاه در تجارتخانهء اوست كه بايد هر چه زودتر براى اصلاح آن وضع كوشيد .\r\nدر اين زمينه نيز در منابع اسلامى اعم از آيات و روايات اشارات پر معنايى ديده مىشود .\r\nآيات زيادى از قرآن خبر از وجود نظم و حساب در مجموعهء جهان آفرينش مىدهد ، و انسانها را به دقّت و انديشه در اين نظم و حساب دعوت مىكند ؛ از جمله ، مىفرمايد :\r\n« وَ السَّماءَ رَفَعَها وَ وَضَعَ الْميزانَ - انْ لاتَطْغَوا فى الْميزانِ ؛ آسمان را برافراشت و ميزان و قانون در آن گذاشت ، تا در ميزان طغيان نكنيد ( و از مسير عدالت و حساب منحرف نشويد ) ! » ( الرّحمن ، آيات 7 و 8 ) .\r\nدر جاى ديگر مىخوانيم : « وَ كُلُّ شَىْءٍ عَنُدَهُ بِمِقْدارٍ ؛ و هر چيز نزد او ( خدا ) مقدار معينى ( حساب روشنى ) دارد . . » ( سورهء رعد ، آيهء 8 ) .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nو نيز مىفرمايد : « وَ انْ مِنْ شَىْءٍ الَّا عِنْدَنا خَزائِنُهُ وَ ما نُنَزِّلُهُ الَّا بِقَدَرٍ مَعْلُوْمٍ ؛ و خزائن همه چيز فقط نزد ما است و ما جز به اندازه معيّن آن را نازل نمىكنيم . » ( سورهء حجر ، آيهء 21 )\r\nاز سوى ديگر قرآن مجيد در آيات متعدّدى از حساب دقيق روز قيامت خبر داده است ؛ از جمله ، از زبان لقمان حكيم خطاب به فرزندش چنين نقل مىكند : « يا بُنَىَّ انَّها انْ تَكُ مِثْقالَ حَبَّةٍ مِنْ خَرْدَلٍ فَتَكُنْ فى صَخْرَةٍ او فِى السَّمواتِ او فِى الْارْضِ يَأتِ بِهَا اللَّهُ انَّ اللَّهَ لَطيفٌ خَبيرٌ ؛ پسرم ! اگر به اندازهء سنگينى دانهء خردلى ( كار نيك يا بد ) باشد و در دل سنگى يا در ( گوشه‌اى ) از آسمانها و زمين قرار گيرد ، خداوند آن را ( در قيامت براى حساب ) مىآورد ؛ خداوند دقيق و آگاه است ! » ( سورهء لقمان ، آيهء 16 ) .\r\nو نيز مىفرمايد : « وَ انْ تُبْدُوا ما فى انْفُسِكُمْ او تُخْفُوهُ يُحاسِبْكُمْ بِهِ اللَّهُ ؛ اگر آنچه را در دل داريد آشكار كنيد يا پنهان نماييد ، خداوند شما را بر طبق آن محاسبه مىكند . » ( سورهء بقرهء ، آيهء 284 ) .\r\nاين مسأله بقدرى مهم است كه يكى از نامهاى روز قيامت ، « يوم الحساب » است : « انَّ الَّذينَ يَضِلُّونَ عَنْ سَبِيلِ اللَّهِ لَهُمْ عَذابٌ شَديدٌ بِما نَسُوا يَوْمَ الْحِسابِ ؛ كسانى كه از راه خدا منحرف مىشوند ، به خاطر فراموش كردن روز حساب عذاب شديدى دارند ! » ( سورهء ص ، آيهء 26 )\r\nمسألهء حساب در قيامت بقدرى روشن و آشكار است كه انسان را در آنجا حسابرس خودش مىسازند ، و به او گفته مىشود : « اقْرَءْ كِتابَكَ كَفى بِنَفْسِكَ الْيَوْمَ عَلَيْكَ حَسيباً ؛ ( در آن روز به انسان گفته مىشود ) نامهء اعمالت را بخوان ، كافى است كه امروز خود حسابگر خود باشى ! » ( سورهء اسراء ، آيهء 14 ) .\r\nبا اين حال و با توجّه به اين شرايط كه همه چيز در دنيا و آخرت داراى حساب است ، چگونه انسان مىتواند از حساب خويش در اين جهان غافل بماند ؛ او كه بايد فردا به حساب خود برسد چه بهتر كه در اين دنيا ناظر بر حساب خويش باشد ؛ او كه مىداند همه چيز در اين جهان حساب و كتابى دارد چرا خود را از حساب و كتاب دور دارد ؟ !\r\nبنابراين ، مجموعهء آيات فوق و مانند آن اين پيام مهم را براى همهء انسانها دارد كه هرگز محاسبه را فراموش نكنيد ، و اگر مىخواهيد بار شما فردا سبك باشد ، در اين جهان\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبه حساب خويش برسيد ، پيش از آن كه در آن جهان به حساب شما برسند .\r\nدر روايات اسلامى ، مسأله از اين هم گسترده‌تر است ؛ از جمله :\r\n1 - در حديث معروف رسول خدا صلى الله عليه و آله مىخوانيم : « حاسِبُوا انْفُسَكُمْ قَبْلَ ان‌ْتُحاسَبُوا وَ زِنُوها قَبْلَ انْ تُوزَنُوا وَ تَجَهّزُوا لِلْعَرْضِ الْاكْبَرِ ؛ خويشتن را محاسبه كنيد پيش از آنكه به حساب شما برسند و خويش را وزن كنيد قبل از آن كه شما را وزن كنند ! ( و ارزش خود را تعيين كنيد پيش از آنكه ارزش شما را تعيين نمايند ) و آمادهء شويد براى عرضهء بزرگ ( روز قيامت ) ! » « 1 »\r\n2 - در حديث ديگر از همان حضرت خطاب به ابو ذر مىخوانيم : « يا اباذَرْ حاسِبْ نَفْسَكَ قَبْلَ انْ تُحاسَبَ فانَّهُ اهْوَنُ لِحِسابِكَ غَدَاً وَزِنْ نَفْسَكَ قَبْلَ انْ تُوزَنَ . . . ؛ اى ابو ذر ! به حساب خويش برس ، پيش از آن كه به حساب تو برسند ، چرا كه اين كار براى حساب فرداى قيامت تو آسانتر است ، و خود را وزن كن پيش از آن كه تو را وزن كنند ! » « 2 »\r\n3 - در حديثى از امير مؤمنان على عليه السلام مىخوانيم كه فرمود : « ما احَقَّ لِلْانسانِ انْ تَكُونَ لَهُ ساعَةٌ لايَشْغَلُهُ شاغِلٌ يُحاسِبُ فِيْها نَفْسَهُ ، فَيَنْظُرَ فيمَا اكْتَسَبَ لَها وَ عَلَيْها فى لَيْلِها وَ نَهارِها ؛ چقدر شايسته است كه انسان ساعتى براى خود داشته باشد ، كه هيچ چيز او را به خود مشغول نسازد و در اين ساعت ، محاسبهء خويش كند و بنگرد چه كارى به سود خود انجام داده و چه كارى به زيان خود ، در آن شب و در آن روز . » « 3 »\r\nدر اين حديث بوضوح مسألهء محاسبه در هر روز ، آن هم در ساعتى كه فراغت بطور كامل حاصل باشد ، آمده است ؛ و اين امر از شايسته‌ترين امور براى انسان شمرده شده است .\r\n4 - همين معنى در حديث امام صادق عليه السلام به شكل ديگرى آمده است ، مىفرمايد : « حَقٌّ عَلى كُلِّ مُسْلِمٍ يَعْرِفُنا ، انْ يُعْرِضَ عَمَلَهُ فى كُلِّ يَوْمٍ وَ لَيْلَةٍ عَلى نَفْسِهِ ، فَيَكوُنُ مُحاسِبَ نَفْسِهِ ، فَان رَأى حَسَنَةً اسْتَزادَ مِنْها وَ انْ رأى سَيِّئَةً استَغْفَرَ مِنْها لِئَلّا يُخْزى يَوْمَ الْقِيامَةِ ؛ بر هر مسلمانى كه معرفت ما را دارد لازم است كه اعمال خود را در هر روز و شب ، بر خويشتن عرضه بدارد ، و حسابگر نفس خود باشد ؛ اگر حسنه‌اى مشاهده كرد براى افزودن آن كوشش\r\n\r\n\r\n","description":"","footnote":"\r\n( 1 ) . بحار الانوار ، جلد 67 ، صفحهء 73 .\r\n( 2 ) . امالى طوسى ، ( طبق نقل ميزان الحكمه ، جلد 1 ، صفحهء 619 ) .\r\n( 3 ) . مستدرك الوسائل ، جلد 12 ، صفحهء 154 .\r\n","page_name":" 255 ","page_number":255},
  {"content":"\r\n\r\nكند ، و اگر سيّئه‌اى ملاحظه نمود از آن استغفار نمايد ، مبادا روز قيامت رسوا گردد ! » « 1 »\r\n5 - همين معنى از امام كاظم عليه السلام به گونهء ديگرى روايت شده است ؛ فرمود : « ياهِشامُ لَيْسَ مِنَّا مَنْ لَمْ يُحاسَبْ نَفْسَهُ فى كُلِّ يَومِ فَانْ عَمِلَ حَسَنَةً اسْتَزادَ مِنْهُ وَ انْ عَمِلَ سَيِّئاً اسْتَغْفَرَ اللَّهَ مِنْهُ وَ تابَ ؛ كسى كه هر روز به حساب خويش نرسد از ما نيست ، اگر كار خوبى انجام داده از خدا توفيق فزونى طلبد ( و خدا را بر آن سپاس گويد ) و اگر عمل بدى انجام داده استغفار كند و به سوى خدا برگردد و توبه كند ! » « 2 »\r\nروايات در اين زمينه فراوان است ، علاقه‌مندان مىتوانند براى توضيح بيشتر به مستدرك الوسائل ، كتاب الجهاد ، ابواب الجهاد النّفس ، مراجعه نمايند « 3 » .\r\nاين روايات به خوبى نشان مىدهد كه مسألهء محاسبهء نفس در اسلام از اهمّيّت والائى برخوردار است ، و كسانى كه اهل محاسبه نفس نيستند ، از پيروان راستين ائمّهء اهل بيت عليهم السلام محسوب نمىشوند !\r\nدر اين روايات به فلسفه و حكمت اين كار نيز بروشنى اشاره شده است كه اين كار مىتواند مايهء فزونى حسنات ، و جلوگيرى از سيّئات و جبران آنها گردد ، و از سقوط انسان در گرداب هلاكت و غرق شدن در درياى غفلت و بى خبرى جلوگيرى كند .\r\nراستى چرا ما با امور مادّى و معنوى حدّ اقل يكسان برخورد نكنيم ؟ ! امور مادّى ما حساب و كتاب و دفتر روزنامه و دفتر انبار و دفتر كل و دفاتر ديگر دارد ، ولى براى امور معنوى حتّى حاضر به يك حساب به اصطلاح سرانگشتى نيز نباشيم ، در حالى كه امور معنوى به درجات بالاتر و والاتر است و اصولًا قابل مقايسه با امور مادى نيست ! به همين دليل ، در حديث پر معنايى از پيغمبر اكرم صلى الله عليه و آله مىخوانيم : « لايَكُونُ الْعَبْدُ مُؤْمِناً حَتَّى يُحاسِبَ نَفْسَهُ اشَدَّ مِنْ مُحاسَبَةِ الشَّريكِ شَريْكَهُ ، وَ السَيِّدِ عَبْدَهُ ؛ انسان هرگز اهل ايمان نخواهد شد مگر اين كه در حسابرسى خويش سختگير باشد ؛ حتّى سختگيرتر از حساب\r\n\r\n\r\n","description":"","footnote":"\r\n( 1 ) . تحف العقول ، صفحهء 221 .\r\n( 2 ) . مستدرك الوسائل ، جلد 12 ، صفحهء 153 .\r\n( 3 ) . مستدرك الوسائل ، جلد 12 ، صفحهء 152 تا 156 - همين معنى در اصول كافى ، جلد 2 ، باب محاسبة العمل ، صفحهء 453 ، حديث 2 ، آمده است .\r\n","page_name":" 256 ","page_number":256},
  {"content":"\r\n\r\nشريك نسبت به شريكش و مولى نسبت به غلامش ! » « 1 »\r\nاين موضوع به اندازه‌اى مهم است كه حتّى جمعى از بزرگان كتابهائى در موضوع « محاسبة النّفس » نوشته‌اند ، از جمله محاسبة النّفس مرحوم سيّد بن طاووس حلّى ( متوفّاى سنهء 664 ه . ق ) و محاسبهء النّفس مرحوم كفعى ( از علماى قرن نهم هجرى ) و محاسبة النّفس فى اصلاح عمل اليوم و الاعتذار من الامس مرحوم حاج ميرزا على حائرى مرعشى ( متوفّاى 1344 ه . ق ) و محاسبهء النّفس سيد على مرعشى ( متوفّاى 1080 ه . ق ) است . « 2 »\r\nدر اينجا اشاره به چند نكته لازم به نظر مىرسد :\r\n1 - در اين كه چگونه بايد نفس را « محاسبه » كرد و خويشتن را پاى حساب حاضر نمود و مورد باز خواست قرار داد ؛ بهترين طريق همان است كه در حديثى از امير مؤمنان على عليه السلام نقل شده كه بعد از نقل حديث پيغمبر اكرم صلى الله عليه و آله كه فرمود : « اكْيَسُ الكَيِّسينَ مَنْ حاسَبَ نَفْسَهُ ؛ عاقل‌ترين مردم كسى است كه به محاسبهء خويش پردازد » مردى از آن حضرت پرسيد « يا اميرَ الْمُؤمِنينَ وَ كَيْفَ يُحاسِبُ الرَّجُلُ نَفْسَهَ ؛ اى امير مؤمنان ! انسان چگونه نفس خويش را محاسبه كند ؟ »\r\nامام ضمن بيان مشروحى چنين فرمود :\r\n« هنگامى كه صبح را به شام مىرساند ، نفس خويش را مخاطب ساخته چنين گويد :\r\nاى نفس ! امروز بر تو گذشت و تا ابد باز نمىگردد ، و خداوند از تو دربارهء آن سؤال مىكند كه در چه راه آن را سپرى كردى ؟ چه عملى در آن انجام دادى ؟ آيا به ياد خدا بودى ، و حمد او را به جا آوردى ؟ آيا حق برادر مؤمن را ادا كردى ؟ آيا غم و اندوهى از دل او زدودى ؟ و در غياب او زن و فرزندش را حفظ كردى ؟ آيا حقّ بازماندگانش را بعد از مرگ او ادا كردى ؟ آيا با استفاده از آبروى خويش ، جلو غيبت برادر مؤمن را گرفتى ؟\r\nآيا مسلمانى را يارى نمودى ؟ راستى چه كار ( مثبتى ) امروز انجام دادى ؟ !\r\nسپس آنچه را كه انجام داده به ياد مىآورد ، اگر به خاطرش آمد كه عمل خيرى از او\r\n\r\n\r\n","description":"","footnote":"\r\n( 1 ) . محاسبهء النّفس سيد بن طاووس ، صفحهء 14 - بحار الانوار ، جلد 67 ، صفحهء 72 ، حديث 22 .\r\n( 2 ) . الذّريعه ، جلد 20 .\r\n","page_name":" 257 ","page_number":257},
  {"content":"\r\n\r\nسر زده ، حمد خداوند متعال و تكبير او را به خاطر توفيقى كه به او عنايت كرده به جا مىآورد ، و اگر معصيت و تقصيرى به خاطرش آمد ، از خداوند متعال آمرزش مىطلبد و تصميم بر ترك آن در آينده مىگيرد ، و آثار آن را از نفس خويش با تجديد صلوات بر محمّد و آل پاكش ، و عرضهء بيعت با امير مؤمنان عليه السلام بر خويشتن و قبول آن و اعادهء لعن بر دشمنان و مانعان از حقوقش ، محو مىكند ؛ هنگامى كه اين محاسبه ( جامع و كامل ) را انجام داد ، خداوند مىفرمايد : « من به خاطر دوستى تو با دوستانم و دشمنيت با دشمنانم ( و محاسبهء جامعى كه با نفس خويش داشتى ) در مورد گناهانت به تو سختگيرى نمىكنم و تو را مشمول عفو خود خواهم ساخت ! » « 1 »\r\nآرى اين است بهترين طرز محاسبهء نفس !\r\n\r\n2 - آثار محاسبهء نفس چيست ؟\r\nاز آنچه در بحثهاى گذشته آمد ، پاسخ اين سؤال روشن مىشود ، ولى بسيار بجاست ، از تعبيراتى كه در احاديث اسلامى آمده است در اينجا بهره گيرى كنيم :\r\nدر حديثى از امير مؤمنان على عليه السلام مىخوانيم : « مَنْ حاسَبَ نَفْسَهُ وَقَفَ عَلى عُيُوبِهِ وَ احاطَ بِذُنُوبِهِ ، وَ اسْتَقالَ الذُّنُوبَ وَ اصْلَحَ الْعُيُوبَ ؛ كسى كه محاسبهء نفس خويشتن كند ، بر عيوب خويش واقف مىشود ، و از گناهانش با خبر مىگردد ( و به دنبال آن ) از گناه توبه مىكند ، و عيوب را اصلاح مىنمايد » « 2 »\r\nو نيز از همان امام عليه السلام مىخوانيم : « مَنْ حاسَبَ نَفْسَهُ سَعَدَ ؛ كسى كه به محاسبهء خويشتن پردازد ، سعادتمند مىشود . » « 3 »\r\nو باز در حديث ديگرى از همان حضرت مىخوانيم : « ثَمَرَةُ الْمحاسَبَةِ صَلاحُ الْنَّفْسِ ؛ ميوهء درخت محاسبه اصلاح نفس است . » « 4 »\r\nبعضى از بزرگان علم اخلاق در توضيح حقيقت محاسبه ، چنين گفته‌اند كه مانند محاسبه با شريك است كه دربارهء سرمايه و سود و زيان بينديشد ، اگر سودى حاصل شده ، سهم خود را از شريك بگيرد و تشكّر كند و اگر خسرانى حاصل گشته او را ضامن\r\n\r\n\r\n","description":"","footnote":"\r\n( 1 ) . بحار الانوار ، جلد 89 ، صفحهء 250 .\r\n( 2 ) . غرر الحكم .\r\n( 3 ) . مستدرك ، جلد 12 ، صفحهء 154 .\r\n( 4 ) . غرر الحكم .\r\n","page_name":" 258 ","page_number":258},
  {"content":"\r\n\r\nبشمرد و وادار به جبران در آينده كند .\r\nسرمايهء مهمّ انسان يعنى عمر كه در اختيار نفس اوست نيز همين گونه است ؛ سود آن كارهاى خير ، و خسران آن گناهان است ؛ و موسم تجارت تمام طول روز ، و شريك او در معامله ، نفس امّاره است .\r\nنخست دربارهء فرائض مطالبه كند ، اگر انجام يافته خدا را شكر گويد ، و خويشتن را به ادامهء اين راه ترغيب كند ، و اگر فريضه‌اى از دست رفته ، قضاى آن را مطالبه كند ، و اگر انجام يافته ولى بطورى ناقص بوده ، وادار به جبران از طريق نوافل كند ، و اگر معصيتى مرتكب شده ، او را باز خواست كند و جبران آن را بطلبد ؛ درست همان گونه كه تاجر با شريكش محاسبه مىكند ، كه حتّى جزئىترين امور ، و كمترين مبلغ را در حساب فرو گذارى نمىكند ، تا در معامله مغبون نگردد ؛ بخصوص كه انسان در برابر نفس امّاره قرار گرفته كه خدعه‌گر است و نيرنگباز ، و مكّار و افسونگر . . . !\r\nدر واقع كارى را كه فرشتگان الهى در قيامت با او انجام مىدهند او در دنيا با خويشتن انجام دهد ؛ و حتّى به هنگام محاسبه ، افكارى كه در مغز او خطور كرده ، و قيام و قعود و خوردن آشاميدن و خواب و سكوت را مورد محاسبه قرار دهد ، و مثلًا سؤال كند چرا فلانجا ساكت شدى ؟ و چرا در فلان مورد تكلّم نمودى . . . ( و سزاوار است انسان محاسبهء نفس خويشتن را روز به روز ، و ساعت به ساعت انجام دهد و گرنه رشتهء كار از دست او بيرون مىرود ) ؛ هرگاه انسان براى هر معصيتى كه در طول عمر انجام مىدهد ، سنگى در حياط خانهء خود بيندازد ، به زودى حياط خانهء او پر مىشود ؛ عيب كار اينجاست كه انسان در حفظ و حساب معاصى سهل انگارى مىكند ولى دو فرشته‌اى كه مأمور حفظ اعمال او هستند همه را ثبت و ضبط مىكنند ؛ و بالاتر از همه ، خداوند همه را احصاء مىفرمايد ؛ همان گونه كه قرآن مىگويد : « احْصاهُ اللَّهُ وَ نَسُوهُ ؛ خداوند حساب آنها را نگه داشته و آنان فراموشش كرده‌اند ! » ( سورهء مجادله ، آيهء 6 ) « 1 »\r\nبه عنوان حسن ختام ، اين بحث را با حديثى دربارهء چگونگى حساب روز قيامت كه از\r\n\r\n\r\n","description":"","footnote":"\r\n( 1 ) . محجّة البيضاء ، جلد 8 ، صفحهء 167 ( با تلخيص )\r\n","page_name":" 259 ","page_number":259},
  {"content":"\r\n\r\nآن مىتوان روش محاسبهء دنيا را فرا گرفت پايان مىدهيم : آن مىتوان روش محاسبهء دنيا را فرا گرفت پايان مىدهيم : رسول خدا صلى الله عليه و آله فرمود : « لا تَزُولُ قَدَما عَبْدٍ يَوْمَ الْقِيامَةِ حَتَّى يُسْئَلَ عَنْ ارْبَعٍ : عَنْ عُمَرِهِ فى ما افْناهُ وَ عَنْ شَبابِهِ فى ما ابْلاهُ ، وَ عَنْ مالِهِ مِنْ ايْنَ اكْتَسَبَهُ وَ فى ما انْفَقَهُ وَعَنْ حُبِّنا اهْلَ الْبَيْتِ ؛ در روز قيامت هيچ انسانى قدم از قدم بر نمىدارد تا از چهار چيز سؤال شود : از عمرش كه در چه راهى آن را سپرى نموده ، و از جوانىاش كه در چه راهى آن را كهنه كرده ، و از مالش كه از كجا به دست آورده و در چه راهى مصرف نموده ، و از محبّت ما اهل بيت عليهم السلام ( كه آيا حقّ آن را ادا كرده يا نه . ) » « 1 »\r\n* * * \r\nگام پنجم : معاتبه و معاقبه\r\n( سرزنش كردن و كيفر دادن )\r\nپنجمين گام كه بعد از « محاسبه » انجام مىگيرد ، مسألهء معاتبه و معاقبه يعنى سرزنش و مجازات نفس است در برابر خطاها و خلافهايى كه از او سر زده است ؛ زيرا اگر انسان حساب كند ، و در مقابل كارهاى خلاف ، هيچ واكنشى نشان ندهد ، نتيجه معكوس خواهد شد ؛ و به تعبير ديگر ، باعث جرأت و جسارت نفس است .\r\nهمان گونه كه وقتى انسان كارمندان و كارگران و شركاى خود را پاى حساب حاضر مىكند و از آنها تخلّفها و نادرستيهايى در حساب مىبيند ، در برابر آن واكنش نشان مىدهد و به نوعى آنها را كيفر مىدهد - از مرحلهء خفيف و ملايم مانند سرزنش گرفته تا مرحلهء كيفرهاى مختلف - كسانى كه در مسير قرب خدا گام برمىدارند و به سير و سلوك مشغولند ، نيز در برابر نفس سركش بايد چنين باشند ؛ در غير اين صورت ، محاسبه نتيجهء معكوس مىدهد ؛ يعنى ، موجب جرأت و جسارت بيشتر مىشود .\r\nقرآن مجيد تا آن حد به اين مسأله اهمّيّت داده كه به نفس « لوّامه » سوگند ياد مىكند و مىفرمايد : « وَ لا اقْسِمُ بِالنَّفْسِ اللَّوّامَةِ « 2 » » « 3 » و مىدانيم نفس لوّامه همان وجدان بيدارى\r\n\r\n\r\n","description":"","footnote":"\r\n( 1 ) . خصال صدوق ، صفحهء 253 .\r\n( 2 ) . سورهء قيامت ، آيهء 2 .\r\n( 3 ) . معروف در ميان مفسّران اسلام اين است كه « لا » در جملهء بالا زائده و براى تأكيد است . اين نكته نيز قابل توجّه است كه براى « نفس لوّامه » تفسيرهاى مختلفى ذكر شده بعضى آن را اشاره به افراد كافر و عاصى دانسته‌اند كه در روز قيامت خود را ملامت مىكنند ، و بعضى اشاره به آنها در دنيا مىدانند كه شايسته ملامتند هر چند خود را ملامت نكنند ؛ ولى معنى بالا ( وجدان بيدار ملامت كننده ) از همه مناسبتر است ، چرا كه قرآن به آن قسم ياد كرده ، قسمى كه نشانه اهمّيّت فوق العادهء آن است . ( دقّت كنيد )\r\n","page_name":" 260 ","page_number":260},
  {"content":"\r\n\r\nاست كه صاحبش را به هنگام ارتكاب كار خلاف ملامت و سرزنش مىكند ، كه اين خود نوعى معاقبه و مجازات خويشتن است .\r\nروشن است كه معاقبه و مجازات خويشتن در برابر كارهاى خلافى كه از انسان سر زده سلسله مراتبى دارد كه از ملامت شروع مىشود ، سپس به مراحل شديدتر مانند محروم كردن خويشتن از بعضى لذائذ زندگى در يك مدّت معيّن منتهى مىشود .\r\nدر قرآن مجيد به نمونهء جالبى از اين موضوع در مورد سه نفر از متخلّفان جنگ تبوك اشاره شده است كه پيامبر اكرم صلى الله عليه و آله پس از بازگشت از جنگ ، به مسلمانان دستور داد كه با آنها ترك رابطه كنند تا آنجا كه زمين با آن همه وسعتش بر آنها تنگ شده آنها در مقام توبه بر آمدند ، و به مجازات خويش پرداختند ، به اين صورت كه خودشان نيز يكديگر را ترك گفتند و در انزواى كامل به ادامهء توبه مشغول شدند ؛ پس از مدّتى خداوند توبهء آنها را پذيرفت ، و اين آيه را نازل فرمود : « وَ عَلَى الْثَّلاثَةِ الَّذِينَ خُلِّفُوا حَتَّى اذا ضاقَتْ عَلَيْهِمُ الْارْضُ بِما رَحُبَتْ وَ ضاقَتْ عَلَيْهِمْ انْفُسُهُمْ وَ ظَنُّوا ان لَّامَلْجَأَ مِنَ اللَّهِ الَّا الَيْهِ ثُمَّ تابَ عَلَيْهِمْ لِيَتُوْبُوْا انَّ اللَّهَ هُوَ التَّوّابُ الرَّحِيمُ ؛ ( همچنين ) آن سه نفر را كه ( در مدينه ) باز ماندند ( و از شركت در تبوك خوددارى كردند و مسلمانان از آنان قطع رابطه نمودند ) تا آن حد كه زمين با همهء وسعتش بر آنها تنگ شد ، و ( حتّى ) جايى در وجود خويش براى خود نمىيافتند ، و دانستند كه پناهگاهى از خدا ، جز به سوى او نيست ، در اين هنگام خدا آنان را مشمول رحمت خود ساخت ، ( و به آنان توفيق داد ) تا توبه كنند ( و خداوند توبهء آنها را پذيرفت ) كه خداوند توبه پذير و مهربان است . » ( سورهء توبه ، آيهء 118 )\r\nجملهء « وَ ضاقَتْ عَلَيْهِمْ انْفُسُهُمْ ؛ نفس آنها بر آنها ( نيز ) تنگ شد » ممكن است اشاره به همان مسألهء « معاقبهء نفس » باشد كه آنان براى مجازات خويشتن يكديگر را ترك گفتند و در انزواى مطلق فرو رفتند ، و اينجا بود كه خداوند توبهء آنان را پذيرفت .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nدر شأن نزول آيهء 102 سورهء توبه : « وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ انْ يَّتُوبَ عَلَيْهِمْ انَّ اللَّهَ غَفُورٌ رَحيمٌ ؛ و گروه ديگرى به گناهان خود اعتراف كردند ، و اعمال صالح و ناصالحى را به هم آميختند ، اميد مىرود كه خداوند توبهء آنها را بپذيرد ، چرا كه خداوند غفور و رحيم است . » داستانى دربارهء « ابو لبابه انصارى » نقل شده ، كه از ياران پيامبر صلى الله عليه و آله بود ، ولى بر اثر سستى ، از شركت در جنگ تبوك خوددارى كرد ، بعداً سخت پشيمان و ناراحت گشت ؛ به مسجد پيامبر صلى الله عليه و آله آمد و خود را به يكى از ستونها كه امروز به « ستون ابو لبابه » ، يا « ستون توبه » معروف است بست ، و سوگند ياد كرد كه خود را باز نكند ، مگر اين كه پيامبر صلى الله عليه و آله بيايد و گره را بگشايد ؛ يا به تعبير ديگر ، خداوند اعلام قبولى توبهء او را بنمايد . مدّتى بر اين حال ماند ، سپس آيهء فوق نازل شد و قبولى توبهء او را اعلام كرد .\r\nروشن است كه اقدام ابو لبابه ، نوعى « معاقبه » و مجازات خويشتن در برابر كار خلاف بود ، و نشان مىدهد كه اين مرحله از سير و سلوك در عصر پيامبر صلى الله عليه و آله و در ميان ياران او نيز وجود داشته است .\r\nجملهء خَلَطُوا عَمَلًا صالِحاً وَ آخَرَ سَيّئاً ( اعمال صالح و ناصالحى را به هم آميختند ) نيز مىتواند اشاره به اين معنى باشد .\r\nدر احاديث اسلامى نيز اشاراتى به مسألهء معاقبه ديده مىشود ؛ از جمله :\r\n1 - امير مؤمنان على عليه السلام در اوصاف برجستهء متّقين و پرهيزكاران كه در نهج البلاغه آمده است ، در شرح يكى از اوصاف آنها مىفرمايد : انِ اسْتَصْعَبَتْ عَلَيهِ نَفْسُهُ فى ما تَكْرَهُ لَمْ يُعْطِها سُؤْلَها فى ما تُحِبُّ ؛ هرگاه نفس او در انجام وظايفى كه خوش ندارد ، سركشى كند ( و به راه گناه برود ) او هم از آنچه دوست دارد محرومش مىسازد ( و از اين طريق نفس سركش را مجازات مىكند ) . » « 1 »\r\nمنظور اين است كه در برابر سركشى نفس ، گاه آنچه مورد علاقهء او از خواب و خوراك و استراحت است ، از او دريغ مىدارد ، تا از اين طريق مجازات شود و ديگر به\r\n\r\n\r\n","description":"","footnote":"\r\n( 1 ) . نهج البلاغه ، خطبهء 193 .\r\n","page_name":" 262 ","page_number":262},
  {"content":"\r\n\r\nراه عصيان و نافرمانى حق نرود .\r\n2 - در حديث ديگرى كه در « غرر الحكم » از آن حضرت آمده است ، چنين مىخوانيم : « اذا صَعُبَتْ عَلَيْكَ نَفْسُكَ فَاصْعَبْ لَها تَذِلُّ لَكَ ؛ هنگامى كه نفس بر تو سخت گيرد ( و در برابر طاعت فرمان حق به آسانى تسليم نگردد ) تو هم بر او سخت بگير ( و خواسته‌هايش را از او دريغ دار ) تا در برابر تو تسليم گردد ! »\r\n3 - و نيز از آن حضرت آمده است : « مَنْ ذَمَّ نَفْسَهُ اصْلَحَها ، مَنْ مَدَحَ نَفْسَهُ ذَبَحَها ؛ آن كس كه نفس خويشتن را مذّمت ( و سرزنش ) كند سبب اصلاح آن را فراهم كرده ، و آن كس كه خويشتن را مدح و ثنا گويد ، گويى خود را ذبح كرده است . » « 1 »\r\n4 - باز در حديثى از همان امام همام ، امير مؤمنان على عليه السلام آمده است كه فرمود :\r\nدَواءُالنَّفْسِ الصَّومُ عَنْ الهَوى ، وَ الْحِمْيَةُ عَنْ لَذّاتِ الدُّنْيا ؛ داروى نفس ( سركش ) روزه گرفتن از هوى و هوسها و پرهيز از لذّات دنيا است . » « 2 »\r\nدر حالات صحابهء پيامبر صلى الله عليه و آله و علماى بزرگ و مؤمنان پاكدل ، نمونه‌هاى فراوانى از اين مطلب ديده مىشود كه آنها به هنگام ارتكاب گناهى ، خويشتن را در معرض معاقبه و مجازات قرار مىدادند ، و هر كدام به نوعى براى عدم تكرار گناه در آينده اقدام مىنمودند ؛ از جمله :\r\n1 - در حالات ياران پيامبر صلى الله عليه و آله آمده است كه يكى از اصحاب به نام « ثعلبه » « 3 » كه از طايفهء انصار بود ؛ با « سعيد بن عبد الرّحمن » ( كه از مهاجران بود ) پيمان برادرى داشت ؛ در يكى از غزوات « سعيد » به همراهى پيامبر صلى الله عليه و آله به ميدان جهاد شتافت ، و « ثعلبه » در مدينه ماند و به دوست خود اطمينان داد كه مشكلات خانوادهء او را حل مىكند ، و از همين رو هر روز براى آنها آب و هيزم مىآورد و در حلّ مشكلاتشان مىكوشيد .\r\n\r\n\r\n","description":"","footnote":"\r\n( 1 ) . غرر الحكم\r\n( 2 ) . همان مدرك ، حديث شمارهء 5153 .\r\n( 3 ) . در ميان ياران پيامبر صلى الله عليه و آله افراد زيادى بودند كه نام ثعلبه داشتند ، و اين ثعلبه غير از ثعلبة بن حاطب انصارى است كه از پرداخت زكات خوددارى كرد ، پيامبر صلى الله عليه و آله و مسلمانان او را از جامعه اسلامى طرد كردند .\r\n","page_name":" 263 ","page_number":263},
  {"content":"\r\n\r\nروزى زن « سعيد » دربارهء مطلبى از پشت پرده با ثعلبه سخن مىگفت ، هواى نفس بر او چيره شد ، پرده را كنار زد ، همين كه چشمش به همسر زيباى سعيد افتاد دل از دست بداد و گام پيش نهاد و دست دراز كرد كه زن را در آغوش گيرد ، ولى همسر سعيد فرياد زد ، ثعلبه چه مىكنى ؟ آيا روا است برادر مجاهدت در راه خدا مشغول جهاد باشد و تو در خانهء او نسبت به همسرش قصد خلاف داشته باشى ؟ !\r\nاين سخن ، ثعلبه را تكان داد ، گوئى از خوابى عميق برخاسته بود ، فريادى كشيد و از خانهء بيرون رفت و سر به كوه و صحرا گذاشت ، و به گريه زارى مشغول شد و مىگفت :\r\n« الهى انْتَ الْمَعْرُوفُ بِالْغُفْرانِ وَ انَا الْمَوْصُوفُ بِالْعِصْيانِ ؛ خدايا تو معروف به آمرزش و من موصوف به گناهم ! »\r\nبه اين ترتيب او خود را در محروميّت و تنگنا براى مجازات خويشتن نسبت به خطايى كه از او سر زده بود قرار داد ؛ سرانجام طىّ داستان مفصّلى خدمت پيامبر صلى الله عليه و آله رسيد و به پيشگاه آن حضرت توبهء خويش را عرضه نمود ، و آيهء 135 سورهء آل عمران در حقّ او نازل شد ، و توبه‌اش مقبول درگاه الهى افتاد وَ الَّذِينَ اذا فَعَلُوا فاحِشَةً اوْ ظَلَمُوا انْفُسَهُمْ ذَكَرُوا اللَّهَ فَاسْتَغْفَرُوا لِذُنُوْبِهِمْ وَ مَنْ يَغْفِرُ الذُّنُوبَ الَّا اللَّهُ وَ لَمْ يُصِرُّوْا عَلى ما فَعَلُوْا وَ هُمْ يَعلَمُونَ ؛ و آنها كه وقتى مرتكب عمل زشتى شوند ، يا به خود ستم كنند ، به ياد خدا مىافتند و براى گناهان خود طلب آمرزش مىكنند و كيست جز خدا كه گناهان را ببخشد و بر گناه اصرار نمىورزند ، با اين كه مىدانند ! » « 1 »\r\n2 - در حالات فقيه بزرگ عالم شيعه ، مرحوم آيت اللَّه بروجردى ( قدّس سرّه الشّريف ) نقل شده كه هرگاه عصبانى مىشد ، و احياناً به بعضى طلّاب درس خود پرخاش مىكرد ، با اين كه اين پرخاش همانند پرخاش پدر نسبت به فرزندش بود ، بلافاصله از همين پرخاش مختصر ، پشيمان شده و در مقام عذرخواهى و جبران بر مىآمد ، و طبق نذرى كه داشت ، فرداى آن روز را براى جبران اين كار روزه مىگرفت ؛ و به اين ترتيب ، خود را در\r\n\r\n\r\n","description":"","footnote":"\r\n( 1 ) . اين داستان را بطور مشروح در كتب مختلفى از كتاب خزينة الجواهر صفحهء 320 نقل كرده‌اند و فخر رازى در تفسير در ذيل آيهء آن را به صورت بسيار فشرده آورده است ( تفسير كبير فخر رازى ، جلد 9 ، صفحهء 9 ) .\r\n","page_name":" 264 ","page_number":264},
  {"content":"\r\n\r\nبرابر اين كار كوچك معاقبه مىفرمود .\r\n3 - يكى از علماى بزرگ اخلاق نقل مىكرد كه يكى از آقايان اهل منبر مىگفت : من در آغاز منبرم سلام بر امام حسين عليه السلام مىكنم و جواب مىشنوم ، اگر جواب نشنوم منبر نمىروم ! اين حالت روحانى از آنجا براى من پيدا شد كه روزى وارد مجلس مهمى شدم و واعظ معروفى را بر منبر ديدم ، اين خيال در دل من پيدا شد كه بعد از او سخنرانى جالبى كنم و او را بشكنم ! به خاطر اين خيال غلط تصميم گرفتم چهل روز به منبر نروم به دنبال اين كار ( معاقبه خويشتن در مقابل يك فكر خطا و خيال باطل ) اين نورانيّت در قلب من پيدا شد كه پاسخ سلامم را به حضرت ، مىشنوم . « 1 »\r\nكوتاه سخن اين كه : مراقبه و سپس محاسبه در صورتى اثر قاطع دارد ، كه مسألهء « معاقبه » و كيفرهاى مناسب ، نسبت به نفس امّاره و هوى و هوسهاى سركش را در پى داشته باشد و گرنه تأثير آن بسيار ضعيف خواهد بود .\r\nولى اين به آن معنى نيست كه اعمال مرتاضان و بعضى از صوفيان منحرف را امضا كنيم ، و بر داستانهايى كه نمونهء آن در پاره‌اى از كلمات « غزّالى » در « احياء العلوم » آمده است صحّه بگذاريم كه مثلًا انسان براى رياضت نفس يا جبران خطاهايى كه از او سر زده ، دست به اعمال خشونت‌بار نسبت به خويشتن بزند و مجازاتهاى خطرناك و ابلهانه‌اى نسبت به خود انجام دهد ، بلكه منظور از « معاقبه » كارهايى شبيه آنچه در بالا آمد مىباشد ، مانند روزه گرفتن ، تعطيل كردن برنامه‌هايى كه در معرض هوى و هوس است ، و محروم ساختن خويشتن از پاره‌اى لذّات مادّى و امثال آنها .\r\nبه گفتهء مرحوم نراقى در معراج السّعاده : « اگر كار خلافى از او سرزد در مقام تنبيه خود بر آيد ؛ مثلًا ، تن به عبادات سنگين و انفاق اموالى كه مورد علاقه اوست بدهد ، اگر لقمهء حرام يا مشتبهى خورده خويشتن را مقدارى گرسنگى دهد ، و اگر زبان به غيبت مسلمانى گشوده ، مدح او كند يا با سكوت ، خود را تنبيه ، يا با ذكر خدا آن را جبران نمايد ؛ اگر شخص فقير و تنگدستى را كوچك شمرده و نسبت به او توهين كرده ، مال فراوانى را به او\r\n\r\n\r\n","description":"","footnote":"\r\n( 1 ) . داستان معروف على بن يقطين و ابراهيم جمال نيز نمونهء ديگرى است .\r\n","page_name":" 265 ","page_number":265},
  {"content":"\r\n\r\nببخشد ، و همچنين نسبت به ساير معاصى و تقصيرات در مقام جبران برآيد . » « 1 »\r\n* * * \r\n« نيّت » و « اخلاص نيّت »\r\nبسيارى از علماى اخلاق در آغاز بحثهاى اخلاقى سخن از « نيّت » و « اخلاص نيّت » به ميان آورده‌اند و اين دوا را از يكديگر جدا ساخته‌اند ؛ نيّت را چيزى و اخلاص نيّت را چيزى ديگر شمرده‌اند ؛ ولى هنگام بحث از اين دو ، تفاوت روشنى بيان نكرده‌اند و مباحث خلوص نيّت را در بحث نيّت آورده‌اند ، به گونه‌اى كه تميز ميان مفهوم اين دو مشكل است .\r\nبراى تفكيك اين دو ، مىتوان چنين گفت : منظور از « نيّت » همان عزم راسخ و ارادهء محكم براى انجام كار است ، قطع‌نظر از اين كه انگيزهء الهى در آن باشد يا انگيزه‌هاى مادّى .\r\nبديهى است كار هنگامى به ثمر مىرسد كه انسان با ارادهء قوى و خلل ناپذير و عزمى راسخ وارد آن شود ؛ تحصيل دانش ، تجارت ، زارعت ، كارهاى توليدى ، كارهاى اجتماعى و سياسى و خلاصه هر عمل مثبتى هنگامى به نتيجه مىرسد كه با ترديد و دو دلى آغاز نشود ؛ و اين در صورتى ممكن است كه انسان قبلًا روى برنامه‌اى كه مىخواهد انجام دهد مطالعهء كافى داشته باشد ؛ از منافع كار و نتائج و شرايط و موانع احتمالى آن كاملًا مطلّع باشد ، و با ارادهء قوى وارد عمل شود ، و با گامهاى استوار و محكم به سوى مقصد حركت كند .\r\nدر طريق تهذيب اخلاق و سير سلوك الى اللَّه نيز اراده و نيّت قاطع لازم است . افراد سست اراده هرگز به جايى نمىرسند ، و با برخورد به اندك مانعى از راه مىمانند ؛ اصولًا ارادهء ضعيف نيروى انسان را نيز تضعيف مىكند و به عكس ارادهء قوى تمام نيروها و استعدادهاى درون را بسيج مىنمايد و انسان را به سوى مقصد به حركت در مىآورد .\r\nاين همان چيزى است كه در قرآن مجيد از آن تعبير به « عزم » شده است و پيامبران\r\n\r\n\r\n","description":"","footnote":"\r\n( 1 ) . معراج السّعاده ، چاپ جديد ، صفحهء 703 ( با كمى تلخيص )\r\n","page_name":" 266 ","page_number":266},
  {"content":"\r\n\r\nبزرگ الهى به خاطر ارادهء نيرومندشان « اولوا العزم » ناميده شده‌اند . « 1 »\r\nقرآن خطاب به پيامبر اسلام صلى الله عليه و آله مىگويد : « فَاذا عَزَمْتَ فَتَوَكَّلْ عَلَى اللّهِ ؛ ( نخست با يارانت مشورت كن ) و هنگامى كه تصميم گرفتى ( محكم بايست و ) توكّل بر خدا كن ! » ( سورهء آل عمران ، آيهء 159 )\r\nدر مورد حضرت آدم عليه السلام مىفرمايد : « وَ لَقَدْ عَهِدْنا الى آدَمَ مِنْ قَبْلُ فَنَسِىَ وَلَمْ نَجِدْ لَهُ عَزْماً ؛ ما از آدم پيمان گرفته بوديم ( كه نزديك درخت ممنوع نشود و فريب شيطان را نخورد ) ولى او فراموش كرد ، و عزم و ارادهء محكمى ( براى وفاى به عهد ) در او نيافتيم . » ( سورهء طه ، آيهء 115 )\r\nدر روايات اسلامى نيز اشارات قابل ملاحظه‌اى به اين معنى شده است :\r\nاز جمله ، در يكى از دعاهاى ماه رجب از امام كاظم عليه السلام مىخوانيم : « وَ قَدْ عَلِمْتُ انَّ افْضَلَ زادِ الرَّاحِلِ الَيْكَ عَزْمُ ارادَةٍ يَخْتارُكَ بِها وَ قَدْ ناجاكَ بِعَزْمِ الْأِرادَةِ قَلْبِى ؛ من به خوبى مىدانم كه برترين زاد و توشهء رهروان راه تو ، ارادهء محكمى است كه تو را به وسيلهء آن برگزيند ، و دل من با ارادهء محكم به مناجات تو پرداخته است . » « 2 »\r\nو در حديثى از امام صادق عليه السلام مىخوانيم : « انَّما قَدَّرَ اللَّهُ عَوْنَ الْعِبادِ عَلى قَدْرِ نِيَّاتِهِمْ فَمَنْ صَحَّتْ نِيَّتُهُ تَمَّ عَوْنُ اللَّهِ لَهُ ، وَ مَنْ قَصُرَتْ نِيَّتُهُ قَصُرَ عَنْهُ الْعَوْنُ بِقَدْرِ الَّذِى قَصَّرهُ ؛ خداوند به قدر نيّتهاى بندگان به آنها كمك مىكند ، كسى كه نيّت صحيح و ارادهء محكمى داشته باشد ، يارى خداوند براى او كامل خواهد بود ، و كسى كه نيّتش ناقص باشد به همان اندازه يارى الهى در حقّ او كم خواهد شد . » « 3 »\r\nدر حديث ديگرى از امام صادق عليه السلام مىخوانيم : « ما ضَعُفَ بَدَنٌ عَمَّا قَوِيَتْ عَلَيْهِ النِّيَّةُ ؛ هنگامى كه نيّت محكم و قوى باشد ، بدن ( از پذيرش كارهاى سخت و سنگين در راه وصول به مقصود ) ضعيف و ناتوان نخواهد شد . » « 4 »\r\n\r\n\r\n","description":"","footnote":"\r\n( 1 ) . در مقاييس اللّغه آمده است كه « عزم » در اصل به معنى قطع و بريدن چيزى است ( از آنجا كه به هنگام تصميم گيرى قاطع گويى انسان چيزى را مىبرد و جدا مىكند به آن عزم گفته شده است ) .\r\n( 2 ) . محدّث قمى در مفاتيح در اعمال ماه رجب اين دعا را از اقبال ابن طاووس نقل كرده است .\r\n( 3 ) . بحار الانوار ، جلد 67 ، صفحهء 211 .\r\n( 4 ) . بحار الانوار ، جلد 67 ، صفحهء 205 ، حديث 14\r\n","page_name":" 267 ","page_number":267},
  {"content":"\r\n\r\nاين حديث به خوبى نشان مىدهد كه تصميم و عزم راسخ در كارها چگونه قدرت و توان جسمى را بالا مىبرد و به انسان نيرو و توان مىبخشد .\r\nيكى از ديگر از معانى « نيّت » تفاوت انگيزه‌ها در انجام اعمالى است كه ظاهراً يكسان است ؛ مثلًا ، انسانى كه به جهاد مىرود ، ممكن است انگيزهء او كسب غنائم يا برترى جويى باشد ، همان گونه كه ممكن است نيّت او يارى آئين حق و دفع ظلم ظالم و خاموش كردن آتش فتنه باشد .\r\nدر هر دو صورت در ظاهر حركت واحدى انجام مىگيرد ، حركت به سوى ميدان جنگ و نبرد با دشمن ، ولى اين دو نيّت از زمين تا آسمان با يكديگر فرق دارد .\r\nروى همين جهت ، دستور داده شده است كه در ابتداى راه ، انسان بايد نيّت خود را روشن سازد و اصلاح كند .\r\nسالكان راه خدا نيز بايد دقيقاً به نيّت خود توجّه داشته باشند ؛ آيا هدف اصلاح خويشتن و تكامل جنبه‌هاى اخلاق و رسيدن به مقام قرب الى اللَّه است يا هدف رسيدن به كرامات و خارق عادات و برترى جويى بر مردم از اين طريق مىباشد .\r\nحديث معروف انَّمَا الْاعْمالُ بِالنِّيَّاتِ اشاره به همين معنى است ، چرا كه دقّت در ذيل حديث ، مفهوم و معنى آن را روشن مىسازد ؛ در بحار الانوار از پيامبر اكرم صلى الله عليه و آله چنين نقل شده است كه فرمود : « انَّمَا الْاعْمالُ بِالنِّيَّاتِ وَ انّما لِكُلِّ امْرِءٍ مانَوى فَمَنْ كانَتْ هِجْرَتُهُ الَى اللَّهِ وَ رَسُولِهِ فَهِجْرَتُهُ الَى اللَّهِ وَ رَسُولِهِ وَ مَنْ كانَ هِجْرَتُهُ الى دُنْيا يُصِيْبُها اوِ امَرأَةٍ يَتَزَوَّجُها فَهِجُرَتُهُ الى ما هاجَرَ الَيْهِ ؛ ارزش اعمال بستگى به نيّتها دارد و بهرهء هركس از عملش مطابق نيّت اوست ، كسى كه به خاطر خدا و پيامبر صلى الله عليه و آله هجرت كند ، هجرت به سوى خدا و پيامبر صلى الله عليه و آله كرده است . و كسى كه به خاطر رسيدن به مال دنيا يا به دست آوردن همسرى ، هجرت كند بهره‌اش همان چيزى است كه به سوى آن هجرت كرده است . » « 1 »\r\nحديث « عَلى قَدْرِ النِّيَّةِ تَكُونُ مِن‌َاللَّهِ عَطِيَّةٌ ؛ عطاياى الهى به اندازهء نيّت انسان است . » « 2 »\r\n\r\n\r\n","description":"","footnote":"\r\n( 1 ) . بحار الانوار ، جلد 67 ، صفحهء 211 - در پاورقىهاى بحار الانوار آمده كه اين حديث ، مورد اتّفاق همهء علماى اسلام است . سپس به كلام بخارى در صحيحش در كتاب الايمان ، صفحهء 23 اشاره مىكند .\r\n( 2 ) . غرر الحكم ، حديث 1594 .\r\n","page_name":" 268 ","page_number":268},
  {"content":"\r\n\r\nكه از على عليه السلام نقل شده مىتواند اشاره‌اى به اين معنى يا معنى سابق باشد .\r\n* * * از مجموع آنچه در اين بحث آمد به خوبى مىتوان نتيجه گرفت كه براى پيروزى در هر كار و رسيدن به مقصود - مخصوصاً در كارهاى مهم - تصميم و عزم راسخ و استحكام نيّت و قوّت اراده لازم است ، و تا اين معنى حاصل نشود ، سعى و تلاش انسان بىحاصل يا كم حاصل است .\r\nآنها كه مىخواهند در طريق اصلاح نفس و تهذيب اخلاق گام بردارند نيز از اين قاعدهء مستثنا نيستند . بايد با ارادهء آهنين كار را شروع كنند ؛ و با توكّل بر خداوند بزرگ پيش بروند .\r\nدر اينجا اين سؤال پيش مىآيد كه قوّت و قدرت اراده كه در بالا به آن اشاره شد چگونه به دست مىآيد ؟\r\nپاسخ اين سؤال روشن است ، راه اصلى آن انديشه و تفكّر در نتائج كار و عظمت هدف و بزرگى مقصد است ؛ هرگاه انسان تحليل روشنى در اين زمينه داشته باشد و مقصود را به خوبى بشناسد و از اهمّيّت آن آگاه و با خبر باشد ، با اراده‌اى قوى و عزمى استوار در اين راه گام مىنهد .\r\nهرگاه انسان درست فكر كند كه ارزش وجود او جز به فضائل اخلاقى نيست و هدف آفرينش انسان چيزى جز تكامل اخلاق و قرب الى اللَّه نمىباشد ، و هر لحظه از اين هدف مهم غافل شود ، عقب گرد و سقوط او آغاز خواهد شد ، هر اندازه اين حقيقت را بهتر بشكافد و باور كند گامهاى او ، در اين راه استوارتر خواهد بود .\r\nدر يك جمله بايد گفت : اراده‌هاى قوى ، از معرفت كامل و توجّه به اهمّيّت هدف سرچشمه مىگيرد .\r\n* * * \r\nاخلاص\r\nمنظور از « اخلاص » همان خلوص نيّت است ، و منظور از خلوص نيّت اين است كه انگيزهء تصميم گيرى تنها خدا باشد و بس .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nممكن است كسانى داراى اراده‌هاى محكم براى انجام مقاصدى باشند ، ولى انگيزهء آنها رسيدن به اهداف مادّى باشد ؛ امّا سالكان راه خدا كسانى هستند كه ارادهء نيرومند آنان آميخته با خلوص نيّت ، و برخاسته از انگيزه‌هاى الهى است .\r\nدر آيات قرآن مجيد و روايات اسلامى ، به كمتر چيزى به اندازهء اخلاص نيّت اهمّيّت داده شده است . در جاى جاى قرآن مجيد و كلمات معصومين عليهم السلام سخن از اخلاص نيّت به ميان آمده ، و عامل اصلى پيروزى در دنيا و آخرت شمرده شده است ؛ و اصولًا از نظر اسلام هر عملى بدون اخلاص نيّت بىارزش است . اين از يك سو .\r\nاز سوى ديگر ، مسألهء اخلاص از مشكلترين كارها شمرده شده به گونه‌اى كه تنها اولياء اللَّه و بندگان خاصّ خدا به اخلاص كامل مىرسند ، هرچند اخلاص در هر مرحله‌اى محبوب و مطلوب است .\r\nبهتر است در اينجا نخست به سراغ قرآن مجيد برويم و گوشه‌اى از آيات مربوط به اخلاص را كه ويژگيهاى خاصّى دارد از نظر بگذرانيم :\r\nدر آيات متعدّدى از قرآن ، سخن از مخلِصين ( خالصان ) يا مخلَصين ( خالص شدگان ! ) به ميان آمده ، و آنها را با تعبيرات گوناگون و پرمعنى توصيف و تمجيد مىكند ، از جمله :\r\n1 - در آيهء 5 سورهء بيّنه مىخوانيم : « وَ ماامِرُوا الَّا لِيَعْبُدُوا اللَّهَ مُخْلِصينَ لَهُ الدينَ حُنَفاءَ و يُقيمُوا الصَّلوةَ وَ يُؤتُوا الزَّكوةَ وَ ذلِكَ دِيْنُ الْقَيِّمَةِ ؛ به آنها دستورى داده نشده بود جز اين كه خدا را بپرستند در حالى كه دين خود را خالص كنند و از شرك به توحيد باز گردند نماز را بر پا دارند و زكات را بپردازند ؛ و اين است آيين مستقيم و پايدار ! »\r\nبا توجّه به اين كه دين مفهوم گسترده‌اى دارد كه عقايد و اعمال و درون و برون را همگى شامل مىشود ، و با توجّه به اين كه ضمير در « ما امُروا » به همهء پيروان مذاهب آسمانى برمىگردد ، و با توجّه به اين كه : اخلاص و نماز و زكات در آيه به عنوان تنها دستورهاى الهى به همهء آنها است ، اهمّيّت اين موضوع كاملًا روشن مىشود ، اين تعبير نشان مىدهد كه همهء دستورهاى الهى از حقيقت توحيد و اخلاص سرچشمه مىگيرد .\r\n2 - در جاى ديگر همهء مسلمانها را مخاطب ساخته و مىفرمايد : « فَادْعُوا اللَّهَ مُخْلِصينَ\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nلَهُ الدينَ وَ لَو كَرِهَ الكافِرُونَ ؛ خداوند ( يگانه ) را بخوانيد و دين خود را براى او خالص كنيد ، هرچند كافران ناخشنود باشند . » ( سورهء غافر ، آيهء 14 )\r\n3 - در جاى ديگر ، شخص پيامبر اسلام صلى الله عليه و آله را مخاطب ساخته و بطور قاطع به او دستور مىدهد : « قُلْ ان‌ى امِرْتُ انْ اعْبُدَ اللَّهَ مُخْلِصاً لَّهُ الدِّينَ ؛ بگو من مأمورم خدا را پرستش كنم ، در حالى كه دينم را براى او خالص كرده باشم ! » ( سورهء زمر ، آيهء 11 )\r\nاز اين آيات و آيات متعدّد ديگر كه همين معنى را مىرساند به خوبى استفاده مىشود كه اخلاص اساس دين و شالودهء محكم و ركن ركين آن است .\r\nدربارهء مخلَصان ( خالص شدگان ) كه تفاوت آن را با مخلِصين ( خالصان ) شرح خواهيم داد ، تعبيراتى از اين مهمتر ديده مىشود :\r\n1 - در آيهء 39 و 40 سورهء حجر مىخوانيم كه شيطان بعد از رانده شدن از درگاه خدا ، از سر لجاجت و خيره سرى عرض مىكند : « وَ لَاغْوِيَنَّهُمْ اجْمَعينَ - الَّا عِبادَكَ مِنْهُمُ الْمُخْلَصينَ ؛ من همهء آنها را گمراه خواهم ساخت مگر بندگان مخلصت را ! »\r\nاين تعبير نشان مىدهد كه موقعيّت بندگان مخلَص آن چنان تثبيت شده است كه حتّى شيطان افسونگر و لجوج طمع خود را از آنها بريده است .\r\n2 - در آيهء 39 و 40 سورهء صافّات ، وعدهء پاداش فوق‌العاده‌اى كه جز خدا از آن آگاه نيست به آنان داده شده ، مىفرمايد : « وَ ما تُجْزَونَ الَّا ما كُنْتُمْ تَعْمَلُونَ - الَّا عِبادَ اللَّهِ الْمُخْلَصينَ ؛ شما جز به آنچه انجام مىداديد جزا داده نمىشويد ، مگر بندگان مخلص خدا ( كه رابطه‌اى ميان اعمال و جزاى آنها نيست ، و بر سر خوان نعت الهى بىحساب پاداش مىگيرند . ) »\r\n3 - در آيهء 127 و 128 همين سوره ( صافّات ) مقام مخلَصين را چنان و الا شمرده كه از حضور در دادگاه الهى در قيامت معافند ( و يكسره به بهشت جاويدان پروردگار روانه مىشوند ! )\r\n4 - در آيهء 159 و 160 همين سورهء تنها بيان و توصيف مخلَصين را شايستهء ذات پروردگار شمرده است ، كه نشان عمق واقعى معرفت آنان است ؛ مىفرمايد : « سُبْحانَ اللَّهِ عَمَّا يَصِفُونَ - الَّا عِبادَ اللَّهِ الْمُخْلَصينَ ؛ منزّه است خداوند از آنچه آنها توصيف مىكنند ، مگر ( توصيف ) بندگان مخلص خدا ! »\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n5 - در آيهء 24 سورهء يوسف ، هنگامى كه سخن از حمايت الهى در برابر وسوسه‌هاى خطرناك همسر عزيز مصر به ميان مىآورد ، مىفرمايد : « كَذَلِكَ لِنَصْرِفَ عَنْهُ السُّوءَ وَ الفَحْشاءَ انَّهُ مِنْ عِبادِنَا الْمُخْلَصينَ ؛ اين‌چنين كرديم ، تا بدى و زشتى را از او دور سازيم ؛ چرا كه او از بندگان مخلَص ما بود . »\r\nدر اين كه ميان « مخلِص » و « مخلَص » ( « خالصان » و « خالص شدگان » ) چه تفاوتى وجود دارد ؟ سخنهايى گفته شده است ؛ ولى شايد بهترين تفسير در اين زمينه اين باشد كه « مخلِصان » كسانى هستند كه خود در راه خالص سازى خويشتن از هرگونه آلودگى به شرك و انگيزه‌هاى غير الهى ، و رذائل اخلاقى گام مىنهند ، و تا آنجا كه در توان دارند پيش مىروند ؛ امّا « مخلصان » كسانى هستند كه امدادهاى الهى و عنايات ربّانى ، آخرين ناخالصيهاى وجودشان از ميان مىبرد ، و به لطف پروردگار از هر نظر خالص مىشوند .\r\nتوضيح اين كه : ناخالصيها در وجود انسان در واقع دو گونه است :\r\nگونه‌اى از آن طورى است كه انسان از آن آگاه مىشود ، و توان بر طرف ساختن آن را دارد ، و در اين راه مىكوشد و تلاش مىكند و موفّق به اخلاص نيّت و عقيده و عمل مىشود .\r\nامّا گونه‌اى ديگر از آن بقدرى مخفى و مرموز است كه انسان توانايى بر تشخيص ، و در صورت تشخيص ، توانايى بر پاكسازى آن ندارد ؛ همان گونه كه در روايت معروف نبوى وارده شده : « انَّ الشِّرْكَ اخْفى مِنْ دَبيبِ النَّمْلِ عَلى صَفاةٍ سَوْداءٍ فى لَيْلَةٍ ظَلْماءَ ؛ شرك ( و نفوذ آن در اعمال ) مخفىتر است از حركت مورچه بر سنگ سياه در شب تاريك ! » « 1 »\r\nدر اين گونه موارد هرگاه لطف الهى شامل حال سالكان راه نشود ، از اين گذرگاه صَعْبُ الْعُبُور گذر نخواهند كرد ، و در ناخالصيها مىمانند ؛ امّا گويى خداوند جايزهء كسانى را كه در اخلاص خويش تا آخرين مرحلهء توان و قدرت مىكوشند ، اين قرار داده كه باقى ماندهء راه را تنها با عنايت او بپويند ، و اين مخلِصان را مخلَص كند .\r\nهنگامى كه انسان به اين مرحله برسد ديگر در برابر وساوس شياطين و هواى نفس بيمه خواهد شد ، و طمع شيطان از او بريده مىشود ، و شيطان در برابر اين افراد رسماً\r\n\r\n\r\n","description":"","footnote":"\r\n( 1 ) . بحار الانوار ، جلد 69 ، صفحهء 93 .\r\n","page_name":" 272 ","page_number":272},
  {"content":"\r\n\r\nاظهار عجز مىكند .\r\nاينجاست كه از خوان نعمت الهى بىحساب بهره مىگيرند ، و توصيف آنها دربارهء صفات جلال و جمال پروردگار ، رنگ توحيد خالص به خود مىگيرد ، و طبيعى است كه در قيامت نيز بدون حساب وارد بهشت مىشوند چرا كه حساب خود را در اين جهان صاف كرده‌اند .\r\nاين همان است كه امير مؤمنان على عليه السلام طبق بعضى از خطب نهج البلاغه بدان اشاره كرده ، و در توصيف بندگان شايسته پروردگار مىفرمايد : « قَدْ اخْلَصَ لِلَّهِ فَاسْتَخْلَصَ ؛ يكى از صفات برجستهء آنان اين است كه خويش را براى خدا خالص كرده ، و خداوند خلوص او را پذيرفته ( و به مرحلهء نهايى رسانيده است ) . « 1 »\r\nبه همين دليل دربارهء پيغمبر اكرم صلى الله عليه و آله در حديثى چنين آمده است : « فَعِنْدَ ذلِكَ اسْتَخْلَصَ اللَّهُ عَزَّوَجَلَّ لِنُبُوَّتِهِ وَ رِسالَتِهِ مِنَ الشَّجَرَةِ الْمُشَرَّفَةِ الطَيِّبَةِ . . . مُحَمَّداً صلى الله عليه و آله اختَصَّهَ لِلّنُبُوَّةِ وَ اصطَفاهُ بِالِرّسالَةِ ؛ در اين هنگام خداوند بزرگ محمد صلى الله عليه و آله را براى نبوّت و رسالتش از شجرهء پر ارزش پاك برگزيد و خالص گردانيد . » « 2 »\r\nو در حديث ديگرى كه از بعضى معصومان عليهم السلام روايت شده مىخوانيم : « وَجَدُتُ ابْنَ آدَمَ بَيْنَ اللَّهِ وِ بَيْنَ الشَّيطانِ فَانْ احَبَّهُ اللَّهُ تَقَدَّسَتْ اسُمائَهُ ، خَلَّصَهُ وَ اسْتَخْلَصَهُ وَ الَّا خَلَّى بَيْنَهُ وَ بَيْنَ عَدُوِّهِ ؛ فرزندم آدم را در ميان خدا و شيطان مىبينم ، اگر خداوند متعال او را ( به سبب تلاش و كوشش در راه اخلاص ) دوست دارد ، خالص و مخلصش مىسازد ، و گرنه او را در برابر شيطان ، رها مىسازد . » « 3 »\r\nكوتاه سخن اين كه : مسألهء خلوص و اخلاص در نيّت و اعتقاد و اخلاق و عمل ، از مهمترين گامها و اساسىترين پايه‌هاى تهذيب نفس و سير و سلوك الى اللَّه است .\r\n\r\nاخلاص در روايات اسلامى\r\nاين معنى در روايات اسلامى نيز فوق‌العاده مورد بحث قرار گرفته است كه گوشه‌هايى\r\n\r\n\r\n","description":"","footnote":"\r\n( 1 ) . نهج البلاغه ، خطبهء 87 .\r\n( 2 ) . بحار ، جلد 14 ، صفحهء 520 .\r\n( 3 ) . بحار ، جلد 5 ، صفحهء 55 .\r\n","page_name":" 273 ","page_number":273},
  {"content":"\r\n\r\nاز آن را در ذيل از نظر مىگذرانيم :\r\n1 - در حديثى از پيامبر اكرم صلى الله عليه و آله مىخوانيم : « ثَلاتٌ لايَغُّلُ عَلَيْهِنَّ قَلْبُ رَجُلٍ مُسْلمٍ اخْلاصُ الْعَمَلِ للَّهِ عَزَّوَجَلَّ و النَّصيحَةُ لِائِمَّةِ الْمُسْلِمينَ وَ اللُّزُومِ لِجَماعَتِهِمْ ؛ سه چيز است كه قلب هيچ مسلمانى نبايد دربارهء آن خيانت كند ( و همهء مسلمين بايد آن را رعايت كنند ) :\r\nخالص كردن عمل براى خدا ، و خيرخواهى براى پيشوايان اسلام و ملازمت جماعت مسلمين و جدا نشدن از آن . » « 1 »\r\n2 - در حديث ديگرى از آن حضرت مىخوانيم كه اخلاص از اسرار الهى است :\r\n« الْاخلاصُ سِرٌّ مِنْ اسْرارِى اسْتَوْدِعُهُ قَلْبَ مَنْ احْبَبْتُهُ مِنْ عِبادى ؛ اخلاص يكى زا اسرار من است و آن را در قلب هر كس از بندگانم را كه دوست بدارم به وديعه مىگذارم . » « 2 »\r\n3 - امير مؤمنان على عليه السلام مىفرمايد : « الْاخلاصُ اشرَفُ نِهايَةٍ ؛ اخلاص با ارزشترين مقامى است كه انسان به آن مىرسد . » « 3 »\r\n4 - و در تعبير بلند ديگر مىفرمايد : « الْاخلاصُ اعْلَى الْايْمانِ ؛ اخلاص برترين مقام ايمان است . » « 4 »\r\n5 - و در تعبير پرمعناى ديگرى از همان امام مىخوانيم : « فى اخْلاصِ الاعْمالِ تَنافَسَ اولوُا النُّهى وَ الْالْبابِ ؛ رقابت عاقلان و انديشمندان با يكديگر در اخلاص عمل است . » « 5 »\r\n6 - اين مسأله تا آنجا اهمّيّت دارد كه رسول اكرم صلى الله عليه و آله تفاوت مقامات مؤمنان را در تفاوت درجات اخلاص مىشمرد و مىفرمايد : « بِالْاخلاصِ تَتَفاضَلُ مَراتِبُ الْمُؤْمِنِينَ » « 6 »\r\n7 - امير مؤمنان على عليه السلام نيز آخرين مرحلهء يقين را اخلاص معرّفى مىكند و مىفرمايد :\r\n« غايَةُ الْيَقِيْنِ الْاخْلاصُ » « 7 »\r\n8 - اخلاص بقدرى اهمّيّت دارد كه مقدار مختصرى از عمل كه با آن باشد سبب\r\n\r\n\r\n","description":"","footnote":"\r\n( 1 ) . محجّة البيضاء ، جلد 8 ، صفحهء 125 - حديث بطور كامل در خصال شيخ صدوق ، باب الثّلاثه ، صفحهء 167 ، نيز آمده است .\r\n( 2 ) . محجّة البيضاء ، جلد 8 ، صفحهء 125 .\r\n( 3 ) . تصنيف الغرر ، صفحهء 197 ، رقم 3894 .\r\n( 4 ) . غرر الحكم ، جلد 1 ، صفحهء 30 .\r\n( 5 ) . غرر الحكم ، جلد 2 ، صفحهء 513 .\r\n( 6 ) . ميزان الحكمه ، مادهء خلص جلد 1 ، صفحهء 754 .\r\n( 7 ) . غرر الحكم ، جلد 2 ، صفحهء 503 .\r\n","page_name":" 274 ","page_number":274},
  {"content":"\r\n\r\nنجات انسان مىگردد ، چنان كه در حديث رسول خدا صلى الله عليه و آله آمده است : « اخْلِصْ قَلبَكَ يَكْفِكَ القَليلُ مِنَ الْعَمَلِ » « 1 »\r\n9 - اخلاص تا آن حد اهمّيّت دارد كه على عليه السلام آن را عبادت مقرّبان درگاه خدا مىشمرد ، و مىگويد : « الْاخُلاصُ عِبادَةُ الْمُقَرَّبينَ . » « 2 »\r\n10 - اين بحث دامنه‌دار را با حديث جالب ديگرى از على عليه السلام به پايان مىبريم كه فرمود : « طُوبى لِمَنْ اخْلَصَ للَّهِ الْعِبادَةَ وَ الدُّعاءَ وَلَمْ يَشْغَلْ قَلْبَهُ بِما تَرى عَيْناهُ ، وَ لَمْ يَنْسَ ذِكرَ اللَّه بِما تَسْمَعُ اذُناهُ وَ لَمْ يَحْزَنْ صَدْرُهُ بِما اعْطِىَ غَيْرَهُ ؛ خوشا به حال كسى كه عبادت و دعايش را براى خدا خالص كند ، و قلب خود را به آنچه مىبيند مشغول ندارد ، و ياد خدا را با آنچه مىشنود ، به فراموشى نسپرد ، درونش به خاطر نعمتهايى كه به ديگران داده شده است ، غمگين نشود . » « 3 »\r\n* * * \r\nحقيقت اخلاص\r\nمرحوم فيض كاشانى در محجّة البيضاء در اين زمينه چنين مىنويسد : « حقيقت اخلاص آن است كه نيّت انسان از هرگونه شرك خفى و جلىّ پاك باشد » ، قرآن مجيد مىفرمايد : وَ انَّ لَكُمْ فِى الْانْعامِ لَعِبْرَةً نُسْقيكُمْ مِمَّا فى بُطُونِهِ مِنْ بَيْنِ فَرْثٍ وَ دَمٍ لَبَناً خالِصاً سائِغاً لِلشّارِبِيْنَ ؛ در وجود چهارپايان براى شما درسهاى عبرتى است ، چرا كه از درون شكم آنها ، از ميان غذاهاى هضم شده و خون ، شير خالص و گوارا به شما مىنوشانيم . « 4 »\r\n« شير خالص آن است كه نه رگه‌هاى خون در آن باشد ، و نه اثرى از آلودگى درون شكم و نه غير آن ، صاف و پاك و بدون غلّ و غش باشد ؛ نيّت و عمل خالص نيز همان گونه است ، بايد هيچ انگيزه‌اى جز انگيزهء الهى بر آن حاكم نگردد . » « 5 »\r\nدر روايات اسلامى نيز تعبيرات بسيار لطيفى دربارهء حقيقت اخلاص و نشانه‌هاى\r\n\r\n\r\n","description":"","footnote":"\r\n( 1 ) . بحار الانوار ، جلد 70 ، صفحهء 175 ذيل حديث 15 .\r\n( 2 ) . غرر الحكم ، جلد 1 ، صفحهء 25 ( رقم 718 ) .\r\n( 3 ) . اصول كافى ، جلد ، صفحهء 16 .\r\n( 4 ) . سورهء نحل ، آيهء 66 .\r\n( 5 ) . المحجّة البيضاء ، جلد 8 ، صفحهء 128 ( با تلخيص ) .\r\n","page_name":" 275 ","page_number":275},
  {"content":"\r\n\r\nمخلصين بيان شده كه به بخشى از آن اشاره مىكنيم :\r\n1 - در حديثى از رسول خدا صلى الله عليه و آله مىخوانيم كه فرمود : « انَّ لِكُّلِ حَقٍّ حَقيقَةً وَ مابَلَغَ عَبْدٌ حَقِيقَةَ الْاخْلاصِ حَتَّى لا يُحِبَّ انْ يُحْمَدَ عَلى شَىءٍ مِنْ عَمَلٍ لِلَّهِ ؛ هر حقيقتى نشانه‌اى دارد ، هيچ بنده‌اى به حقيقت اخلاص نمىرسد مگر زمانى كه دوست نداشته باشد كه او را به خاطر اعمال الهىاش بستانيد . » « 1 »\r\n2 - در حديث ديگرى از همان حضرت نقل شده كه فرمود : « امَّا عَلامَةُ الْمُخْلِصِ فَارْبَعَةٌ ؛ يَسْلِمُ قَلْبهُ ، وَ تَسْلِمُ جوارِحهُ ، وَ بَذَلَ خَيْرَهُ وَ كَفَّ شَرَّهُ ؛ امّا علائم مخلص چهار چيز است : قلبش تسليم خداست ، همچنين اعضايش تسليم فرمان اوست ، خير خود را در اختيار مردم مىگذارد و شرّ خود را باز مىدارد . » « 2 »\r\n3 - در حديث ديگرى از امام باقر عليه السلام مىخوانيم : « لايَكُونُ الْعَبْدُ عابِداً لِلَّهِ حَقَّ عِبادَتِهِ حَتَّى يَنْقَطِعَ عَنِ الخَلْقِ كُلِّهِ الَيْهِ ، فَحِيْنَئِذٍ يَقُولُ هذا خالِصٌ لى فَيَتَقَبَّلَهُ بِكَرَمِهِ ؛ هيچ عبادت كننده‌اى حقّ عبادت خدا را به جا نمىآورد ، مگر اين كه از تمام مخلوقات چشم بردارد و متوجّه او شود ؛ در اين هنگام ، خداوند مىفرمايد : اين براى من خالص شده است ؛ پس به كرمش او را مىپذيرد . » « 3 »\r\n4 - و بالاخره امام صادق عليه السلام جان سخن را در يك جملهء كوتاه خلاصه كرده ، و دربارهء اخلاص مىفرمايد : « ما انْعَمَ اللَّهُ عَزَّوَجَلَّ عَلى عَبْدٍ اجَلَّ مِنْ انْ لايَكُونَ فى قَلْبِهِ مَعَ اللَّهِ غَيْرُهُ ؛ خداوند متعال نعمتى بزرگتر از اين به بنده‌اى نداده است كه در قلبش با خدا ، ديگرى نباشد . » « 4 »\r\nاكنون با توجّه به اهمّيّت فوق‌العادهء اخلاص ، و تأثير عميق آن در پيمودن راه حق ، و وصول به مقامات عاليهء قرب الى اللّه ، اين سؤال پيش مىآيد كه اخلاص را چگونه مىتوان به دست آورد ؟\r\nبى شك اخلاص نيّت هميشه برخاسته از ايمان و يقين و عمق معارف الهيّه است ؛ هر قدر يقين انسان به توحيد افعالى خدا بيشتر باشد و هيچ مؤثّرى را در عالم هستى ، جز ذات\r\n\r\n\r\n","description":"","footnote":"\r\n( 1 ) . بحار ، جلد 69 ، صفحهء 304 .\r\n( 2 ) . تحف العقول ، صفحهء 16 .\r\n( 3 ) . مستدرك الوسائل ، جلد 1 ، صفحهء 101 .\r\n( 4 ) . همان مدرك .\r\n","page_name":" 276 ","page_number":276},
  {"content":"\r\n\r\nپاك او نشناسد ، و همه چيز را از او و از ناحيهء او و به فرمان او بداند ، و اگر اسباب و عواملى در عالم امكان وجود دارد ، آن را نيز سر بر فرمان او ببيند چنين كسى اعمالش توأم با خلوص است ؛ زيرا جز خدا مبدأ تأثيرى نمىبيند كه براى او كار كند .\r\nاين حقيقت در روايات اسلامى در عبارات كوتاه و پر معنايى منعكس است : امام علىّ بن ابي طالب عليه السلام در حديثى مىفرمايد : « الْاخْلاصُ ثَمَرَةُ الْيَقينِ ؛ اخلاص ميوهء درخت يقين است . » « 1 »\r\nو از آنجا كه عبادت به مقتضاى وَاعْبُدْ رَبَّكَ حَتَّى يَأتِيَكَ الْيَقينُ يكى از اسباب يقين مىباشد ، در حديث ديگرى از همان حضرت آمده است كه « الْاخْلاصُ ثَمَرَةُ الِعبادَةِ ؛ اخلاص ميوهء درخت عبادت است . » « 2 »\r\nو نيز از آنجا كه علم و معرفت يكى از سر چشمه‌هاى يقين است ، و يقين چنان كه گفتيم سرچشمهء اخلاص است ، در حديثى از همان حضرت آمده است كه فرمود : « ثَمَرَةُ الْعِلْمِ اخْلاصُ الْعَمَلِ ؛ ميوهء علم ، اخلاص عمل است . » « 3 »\r\nو بالاخره در گفتار جامعى از مولى على عليه السلام به سرچشمه‌هاى اخلاص چنين اشاره شده است : « اوَّلُ الدِّيْنِ مَعْرفَتُهُ ، وَ كَمالُ مَعْرِفَتِهِ التَّصْديقُ بِهِ ، وَ كَمالُ التَّصْديقِ بِهِ تَوحِيدُهُ ، وَ كَمالَ تَوْحِيِدهِ الْاخْلاصُ لَهُ ؛ سرآغاز دين معرفت خداست ، و كمال معرفتش تصديق ذات اوست ، و كمال تصديق ذاتش ، توحيد و شهادت بر يگانگى او مىباشد ؛ و كمال توحيد او اخلاص است . » « 4 »\r\n\r\nموانع اخلاص\r\nبزرگان علم اخلاق در اين زمينه اشارات روشن و دقيقى دارند ، بعضى معتقدند اخلاص موانع و آفات آشكار و نهان دارد ؛ بعضى بسيار قوى و خطرناك و بعضى\r\n\r\n\r\n","description":"","footnote":"\r\n( 1 ) . غرر الحكم جلد 1 ، صفحهء 30 ( شمارهء 903 ) .\r\n( 2 ) . غرر الحكم ، جلد 1 ، صفحهء 17 ( شمارهء 444 ) .\r\n( 3 ) . غرر الحكم ، جلد 1 ، صفحهء 361 ( شمارهء 55 ) .\r\n( 4 ) . نهج البلاغه ، خطبهء 1 .\r\n","page_name":" 277 ","page_number":277},
  {"content":"\r\n\r\nضعيف‌تر است ، و شيطان و هواى نفس براى مشوب ساختن ذهن انسان و گرفتن صفا و اخلاص و آلوده كردن اعمال به ريا نهايت تلاش و كوشش را مىكنند .\r\nبعضى از مراحل ريا كارى و آلودگى نيّت به قدرى روشن است كه هر كسى آن را در مىيابد ؛ مثل اين كه شيطان در نمازگزار نفوذ مىكند و مىگويد نماز را آرام و آهسته و با آداب و خشوع انجام ده ، تا حاضران تو را انسانى مؤمن و صالح بدانند و هرگز به غيبت تو آلوده نشوند ، اين يك فريب آشكار از ناحيهء شيطان است !\r\nگاه اين وسوسه‌هاى شيطانى به شكل مخفىترى صورت مىگيرد ، و در لباس اطاعت ظاهر مىشود ؛ مثلًا ، مىگويد : تو انسان برجسته‌اى و مردم به تو نگاه مىكنند ، اگر نماز و اعمالت را زيبا سازى ديگران به تو اقتدا كرده و در ثواب آنها شريك خواهى شد ، و انسان بى خبر گاه تسليم چنين وسوسه‌اى مىشود ، و در درّهء هولناك ريا سقوط مىكند .\r\nگاه وسوسه‌هاى شيطان از اين هم پيچيده‌تر و پنهان‌تر است ؛ مثل اين كه به نمازگزار مىگويد انسان مخلص كسى است كه در خلوت و جلوت يكسان باشد ، كسى كه عبادتش در خلوات كمتر از جلوات باشد ، ريا كار است ، و به اين ترتيب او را وادار مىكند كه در خلوت نماز خود را جالب و جاذب كند تا بتواند در بيرون و در مقابل مردم نيز چنين كند و به اهداف خود برسد اين نيز يك نوع ريا كارى خفى است كه ممكن است بسيارى از آن غافل شوند و از درك آن عاجز گردند . و همچنين مراحل مخفىتر و پنهان‌تر . « 1 »\r\nبراستى موانع و آفات اخلاص به قدرى زياد و متنوّع و پنهان است كه هيچ انسانى جز از طريق پناه بردن به لطف الهى از آن رهايى نمىيابد .\r\nدر روايات اسلامى نيز هشدارهاى مهمّى دربارهء آفات اخلاص آمده است :\r\nاز جمله در حديثى از امير مؤمنان على عليه السلام مىخوانيم : « كَيْفَ يَسْتَطيعُ الْاخْلاصَ مَنْ يَغْلِبُهُ الْهَوى ؛ چگونه توانايى بر اخلاص دارد كسى كه هواى نفس بر او غالب است ؟ » « 2 »\r\nدر حقيقت ، عمده‌ترين آفت اخلاص و مهمترين مانع آن در اين حديث شريف بيان شده است . آرى ! هواى نفس است كه سرچشمهء اخلاص را تيره و تاريك مىسازد .\r\n\r\n\r\n","description":"","footnote":"\r\n( 1 ) . محجّة البيضاء ، جلد 8 ، صفحهء 133 .\r\n( 2 ) . غرر الحكم ، جلد 2 ، صفحهء 553 ، شمارهء 4 .\r\n","page_name":" 278 ","page_number":278},
  {"content":"\r\n\r\nدر حديث ديگرى از همان امام بزرگوار مىخوانيم : « قَلِّلِ الْآمالَ تَخْلُصُ لَكَ اْلَاعْمالُ ؛ آرزوها را كم كن ( و دامنهء آرزوهاى دور و دراز را جمع نما ) تا اعمال تو خالص شود ! » « 1 »\r\nاين نكته حائز اهمّيّت است كه گاه انسان در اين مورد ، گرفتار وسواس مىشود كه آن خود يكى ديگر از نيرنگهاى شيطان است ، به او مىگويد به نماز جماعت مرو ، چرا كه در آنجا ممكن است نيّتت آلوده شود ، فقط در خانه نماز بخوان ، يا هنگامى كه در ميان جمعيّت به نماز بر مىخيزى مستحبّات را ترك كن و نماز را بسيار سريع و دست و پا شكسته بخوان مبادا آلودهء ريا گردى . و بسيار ديده‌ايم افرادى را كه به خاطر همين گرفتارى از مستحبّات مؤكدّى كه شرع ، به آن دعوت كرده است باز مانده‌اند .\r\nو شايد به همين دليل است كه قرآن مجيد مردم را دعوت به انفاق پنهان و آشكار هر دو كرده است . مىفرمايد : « الَّذِينَ يُنْفِقُونَ امْوالَهُم بِالَّليْلِ وَالنَّهارِ سِرّاً وَ عَلانِيَةً فَلَهُمْ اجْرُهُمْ عِنْدَرَبِّهِمْ وَلاخَوْفٌ عَلَيْهِمْ وَلاهُمْ يَحْزَنُونَ ؛ آنها كه اموال خود را شب و روز ، پنهان و آشكار انفاق مىكنند مزدشان نزد پروردگارشان است ، نه ترسى بر آنهاست و نه غمگين مىشوند . » « 2 »\r\nاين بحث را با ذكر نكتهء ديگرى پايان مىدهيم و آن اين كه داشتن اخلاص در خلوت و تنهايى . چندان افتخار نيست ، مهم آن است كه انسان در جلوت و در ميان مردم و در مرئى و منظر همگان بتواند اعمال خالصانه انجام دهد .\r\n\r\nآثار اخلاص\r\nاز آنجا كه اخلاص گرانبهاترين گوهرى است كه در خزانهء قلب و روح انسان پيدا مىشود ، آثار فوق‌العاده مهمّى نيز دارد كه در روايات اسلامى با تعبيرات كوتاه و بسيار پر معنى به آن اشاره شده است .\r\nدر حديث معروفى از رسول خدا صلى الله عليه و آله مىخوانيم : « ما اخْلَصَ عَبْدٌ لِلَّهِ عَزَّوَجَلَّ ارْبَعِينَ صَباحاً الَّا جَرَتْ يَنابيعُ الْحِكْمَةِ مِنْ قَلْبِهِ عَلى لِسانِهِ ؛ هيچ بنده‌اى از بندگان خدا چهل روز اخلاص را پيشهء خود نمىسازد مگر اين كه چشمه‌هاى حكمت و دانش از قلبش بر زبانش\r\n\r\n\r\n","description":"","footnote":"\r\n( 1 ) . غرر الحكم ، حديث 2906 .\r\n( 2 ) . سورهء بقرهء ، آيهء 274 .\r\n","page_name":" 279 ","page_number":279},
  {"content":"\r\n\r\nجارى مىشود . » « 1 »\r\nدر حديث ديگرى از امام علىّ بن ابي طالب عليه السلام مىخوانيم : « عِنْدَ تَحَقُّقِ الْاخْلاصِ تَسْتَنيرُ البَصائِرُ ؛ به هنگام تحقّق اخلاص ، چشم بصيرت انسان نورانى مىشود . » « 2 » در حديث ديگرى از همان حضرت مىخوانيم : « فى اخْلاصِ النِّيَّاتِ نَجاحُ الامُورُ ؛ در اخلاص نيّت پيروزى در كارها است . » « 3 »\r\nاين نكته روشن است كه هر قدر نيّت خالصتر باشد به باطن كارها اهمّيّت بيشترى داده مىشود تا به ظاهر كار ، و به تعبير ديگر ، محكم كارى در حدّ اعلى خواهد بود ؛ به همين دليل پيروزى در كار تضمين خواهد شد . و به عكس اگر نيّت آلوده به ريا باشد به ظاهر بيش از باطن اهمّيّت داده مىشود و كارها و برنامه‌ها توخالى مىگردد و همين امر سبب شكست است .\r\nو نيز به همين دليل ، در حديث ديگرى از همان امام عليه السلام مىخوانيم : « لَو خَلَصَتِ النِّيَّاتُ لَزَكَّتِ الاعْمالُ ؛ اگر نيّات خالص شود اعمال پاكيزه خواهد شد . » « 4 »\r\n* * * \r\nريا كارى\r\nنقطهء مقابل اخلاص « ريا » است ، كه در آيات و روايات اسلامى از آن مذمّت شده است و آن را عاملى براى بطلان اعمال و نشانه‌اى از نشانه‌هاى منافقان و نوعى شرك به خدا معرفى كرده‌اند .\r\nرياكارى تخريب كنندهء فضائل اخلاقى و عاملى براى پاشيدن بذر رذائل در روح و جان انسانهاست . رياكارى اعمال را تو خالى و انسان را از پرداختن به محتوا و حقيقت عمل باز مىدارد .\r\nرياكارى يكى از ابزارهاى مهّم شيطان براى گمراه ساختن انسانهاست .\r\n\r\n\r\n","description":"","footnote":"\r\n( 1 ) . عيون اخبار الرّضا ، جلد 2 ، صفحهء 69 ؛ بحار الانوار ، جلد 67 ، صفحهء 242 .\r\n( 2 ) . غرر الحكم ، جلد 2 ، صفحهء 490 ، شمارهء 12 .\r\n( 3 ) . غرر الحكم ، جلد 2 ، صفحهء 14 ، شمارهء 68 .\r\n( 4 ) . غرر الحكم ، جلد 2 ، صفحهء 603 ، شمارهء 11 .\r\n","page_name":" 280 ","page_number":280},
  {"content":"\r\n\r\nبا اين اشاره به آيات قرآن باز مىگرديم و چهرهء رياكاران و نتيجهء اعمال آنها را بررسى مىكنيم .\r\n1 - يا ايُّهَا الَّذِينَ آْمَنُوا لاتُبْطِلُوا صَدَقاتِكُمْ بِالْمَنِّ وَ الْاذى كَالَّذى يُنْفِقُ مالَهُ رِئاءَ النَّاسِ وَ لايُؤْمِنُ بِاللَّهِ وَ الْيَومِ الْاخِرِ فَمَثَلُهُ كَمَثَلِ صَفْوانٍ عَلَيْهِ تُرابٌ فَاصابَهُ وَابِلٌ فَتَرَكَهُ صَلْداً لايَقْدِرُونَ عَلى شَىءٍ مِّمَّا كَسَبُوا وَ اللَّه لْايَهْدِى الْقَومَ الكافِرينَ ( سورهء بقرهء ، آيهء 264 )\r\n2 - فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لَايُشْرِكْ بِعِبَادَةِ رَبِّهِ أَحَدَاً ( سورهء كهف ، آيهء 110 )\r\n3 - انَّ الْمُنافِقينَ يُخادِعُوْنَ اللَّهَ وَ هُوَ خَادِعُهُمْ وَ اذَا قَامُوا الَى الصَّلوةِ قَامُوا كُسَالى يُرَآؤُنَ النَّاسَ وَ لا يَذْكُرُونَ اللَّهَ الَّا قَلِيلًا ( سورهء نساء ، آيهء 142 )\r\n4 - وَ الَّذينَ يُنْفِقُونَ امْوالَهُمْ رِئَاءَ النَّاسِ وَ لَا يُؤْمِنُونَ بِاللَّهِ وَ لَابِالْيَوْمِ الْآخِرِ وَ مَنْ يَكُنِ الشَّيْطَانُ لَهُ قَرِيناً فَسَآءَ قَرِيناً ( سورهء نساء ، آيهء 38 )\r\n5 - وَ لا تَكُونُوا كَالَّذينَ خَرَجُوا مِنْ دِيارِهِمْ بَطَراً وَ رِئاءَ النَّاسِ وَ يَصُدُّونَ عَنْ سَبيلِ اللَّهِ وَ اللَّهُ بِما يَعْمَلُونَ مُحيطٌ ( سورهء انفال ، آيهء 47 )\r\n6 - فَوَيْلٌ لِلْمُصَلِّينَ الَّذينَ هُمْ عَنْ صَلاتِهِمْ ساهُونَ ، الَّذينَ هُمْ يُرآؤُنَ وَ يَمْنَعُونَ الْماعُونَ ( سورهء ماعون ، آيات 4 تا 7 )\r\nترجمه :\r\n1 - اى كسانى كه ايمان آورده‌ايد بخششهاى خود را با منّت و آزار باطل نسازيد همانند كسى كه مال خود را براى نشان دادن به مردم انفاق مىكند و به خدا و روز رستاخيز ايمان نمىآورد ( كار او ) همچون قطعه سنگى است كه بر آن ( قشر نازكى از ) خاك باشد ( و بذرهائى در آن افشانده شود ) و رگبار باران به آن برسد ( و همهء خاكها و بذرها را بشويد ) و آن را صاف ( و خالى از خاك و بذر ) رها كند ، آنها از كارى كه انجام داده‌اند چيزى به دست نمىآورند و خداوند جمعيّت كافران را هدايت نمىكند !\r\n2 - پس هر كه به لقاى پروردگارش اميد دارد بايد كارى شايسته انجام دهد و هيچ كس را در عبادت پروردگارش شريك نكند .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n3 - منافقان مىخواهند خدا را فريب دهند در حالى كه او آنها را فريب مىدهد و هنگامى كه به نماز بر مىخيزند با كسالت بر مىخيزند و در برابر مردم ريا مىكنند و خدا را جز اندكى ياد نمىنمايند .\r\n4 - و آنها كسانى هستند كه اموال خود را براى نشان دادن به مردم انفاق مىكنند و ايمان به خدا و روز باز پسين ندارند ( چرا كه شيطان رفيق و همنشين آنها است ) و كسى كه شيطان قرين او باشد بد همنشين و قرينى دارد .\r\n5 - و مانند كسانى نباشيد كه از روى هوا پرستى و غرور و خود نمائى در برابر مردم از سرزمين خود ( به سوى ميدان بدر ) بيرون آمدند و ( مردم را ) از راه خدا باز مىداشتند ( و سرانجام شكست خوردند ) و خداوند به آنچه عمل مىكنند احاطه ( و آگاهى ) دارد .\r\n6 - پس واى بر نمازگزارانى كه ، در نماز خود سهل انگارى مىكنند ، همان كسانى كه ريا مىكنند ، و ديگران را از وسائل ضرورى زندگى منع مىنمايند !\r\nشرح و تفسير\r\nدر نخستين آيه ، منّت گذاردن و آزار دادن و ريا كردن در يك رديف شمرده شده و همهء آنها را موجب بطلان و نابودى صدقات ( و اعمال نيك ) معرفى مىكند بلكه تعبيراتى از اين آيه نشان مىدهد كه شخص ريا كار ايمان به خدا و روز آخرت ندارد ؛ مىفرمايد :\r\n« اى كسانى كه ايمان آورده‌ايد انفاقهاى خود را با منّت و آزار باطل نكنيد ! » ( يا ايُّهَا الَّذينَ آمَنُوا لاتُبْطِلُوا صَدَقاتِكُمْ بِالْمَنِّ وَ الْاذى ) سپس اين گونه افراد را به كسى تشبيه مىكنند كه مال خود را براى نشان دادن به مردم انفاق مىنمايد و به خدا روز رستاخيز ايمان ندارد ! ( كَالَّذى يُنْفِقُ مالَهُ رِئاءَ النَّاسِ وَ لايُؤْمِنُ بِاللّهِ وَ الْيَومِ الْاخِرِ )\r\nدر ذيل آيه ، مثال بسيار گويا و پر معنائى براى اين گونه اشخاص زده و مىفرمايد :\r\n« مثل ( كار ) او همچون قطعه سنگى است كه بر آن قشر نازكى از خاك باشد ( و بذرهائى در آن افشانده شود ) و رگبار باران بر آن فرود آيد ( و همهء خاكها و بذرها را با خود بشويد و با خود ببرد ) و آن را صاف ( و خالى از همه چيز رها سازد ) ! » ( فَمَثَلُهُ كَمَثَلِ صَفْوانٍ عَلَيْهِ تُرابٌ فَاصابَهُ وَابِلٌ فَتَرَكَهُ صَلْداً )\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nاين گونه اشخاص ( به يقين ) « از كارى كه انجام داده‌اند بهره‌اى نمىگيرند و خداوند كافران را هدايت نمىكند ! » ( لايَقْدِرُونَ عَلى شَىءٍ مِّمَّا كَسَبُوا وَ اللَّهُ لْايَهْدِى الْقَوْمَ الكافِرينَ )\r\nدر اين آيه تلويحاً يك بار رياكاران را فاقد ايمان به خدا و روز قيامت معرفى كرده و يك بار به عنوان قوم كافر ، و اعمال آنها را هيچ و پوچ و فاقد هرگونه ارزش مىشمرد چرا كه بذر اعمالشان در سرزمين ريا كارى پاشيده شده كه هيچ گونه آمادگى براى رشد و نمو ندارد . اين احتمال نيز در تفسير آيه وجود دارد كه رياكاران خودشان همانند قطعه سنگى هستند كه قشر نازكى از خاك بر آن است و هيچ گونه بذر مفيدى را پرورش نمىدهد ؛ آرى ! قلب آنها همچون سنگ و روحشان نفوذ ناپذير و اعمالشان بىريشه و نيّاتشان آلوده است .\r\nجالب اين كه در آيه‌اى كه پشت سر اين آيه در همان سورهء بقره آمده است اعمال خالصان و مخلصان را به باغى پر بركت تشبيه مىكند كه بذر و نهال صالح در آن كاشته شده و باران كافى بر آن مىبارد و نور آفتاب از هر سو به آن مىتابد و نسيم باد از هر طرف به آن مىوزد و ميوه و ثمرهء آن را مضاعف مىسازد .\r\n* * * در دومين آيه ، پيامبر صلى الله عليه و آله را مخاطب قرار داده و دستور مىدهد مسألهء توحيد خالص را به عنوان اصل اساسى اسلام به مردم برساند ؛ مىفرمايد : « بگو من بشرى همچون شما هستم ( تنها امتياز من اين است كه ) به من وحى مىشود كه معبود شما تنها يكى است » ( قُلْ انَّما انَا بَشَرٌ مِثْلُكُمْ يُوحى الَىَّ انَّما الهُكُمْ الهٌ واحِدٌ )\r\nسپس نتيجه گيرى مىكند كه بر اين اساس ، اعمال بايد از هر نظر خالص و خالى از شرك باشد و مىفرمايد : « پس هر كس اميد به لقاى پروردگارش را دارد بايد عمل صالح انجام دهد و كسى را در عبادت پروردگارش شريك نسازد ! » ( فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لَايُشْرِكْ بِعِبادَةِ رَبِّهِ أَحَدَاً )\r\nبه اين ترتيب ، شرك در عبادت ، هم اساس توحيد را ويران مىسازد و هم اعتقاد به معاد را ؛ و به تعبير ديگر ، گذرنامهء ورود در بهشت جاويدان عمل خالص است .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nقابل توجّه اين كه در شأن نزول اين آيه آمده است كه مردى به نام « جُنْدَب بن زُهِيْر خدمت رسول خدا صلى الله عليه و آله عرض كرد من كارهايم را براى خدا به جا مىآورم و هدفم رضاى اوست امّا هنگامى كه مردم از آن آگاه مىشوند مسرور و شاد مىشوم ؛ پيامبر فرمود : « انَّ اللَّهَ طَيِّبٌ وَ لايَقْبَلُ الَّاالَطَيِّبَ وَ لايَقْبَلُ ما شُورِكَ فيهِ ؛ خداوند پاك است و جز عمل پاك را نمىپذيرد و عملى كه غير او در آن شركت داده شود مقبول او نخواهد بود ! » سپس آيهء فوق نازل شد . « 1 »\r\nدر شأن نزول ديگرى آمده است كه مردى خدمتش عرض كرد : « من جهاد فى سبيل اللَّه را دوست دارم و در عين حال دوست دارم مردم موقعيّت مرا در جهاد بدانند . » در اين هنگام آيهء فوق نازل شد . « 2 »\r\nشبيه همين معنى در مورد انفاق در راه خدا و صلهء رحم نيز نقل شده است « 3 » و نشان مىدهد كه آيهء بالا بعد از سؤالات گوناگون در مورد اعمال آلوده به اهداف غير خدائى نازل شده است و ريا كار به عنوان مشرك و كسى كه ايمان محكمى به آخرت ندارد ، معرفى گرديده است .\r\nدر حديث ديگرى نيز از رسول خدا صلى الله عليه و آله مىخوانيم كه فرمود : « مَنْ صَلّى يُرائِى فَقَدْ اشْرَكَ وَ مَنْ صامَ يُرائى فَقَدْ اشْرَكَ وَ مَنْ تَصَّدقَ يُرائى فَقَدْ اشْرَكَ ثُمَّ قَرَءَ فَمَنْ كانَ يَرْجُوا لِقاءَ رَبِّهِ . . . ؛ كسى كه نماز را به خاطر ريا بخواند مشرك شده و كسى كه روزه را براى ريا به جا آورد مشرك شده و كسى كه صدقه و انفاق را براى ريا انجام دهد مشرك شده سپس آيهء : فَمَنْ كانَ يَرْجُوا لِقاءَ رَبِّهِ . . . را تلاوت فرمود . » « 4 »\r\n* * * در سومين آيه ، ريا را يكى از اعمال منافقان شمرده مىفرمايد : « منافقين مىخواهند خدا را فريب دهند در حالى كه او آنها را فريب مىدهد و هنگامى كه به نماز مىايستند از روى كسالت است و در برابر مردم ريا مىكنند و خدا را جز اندكى ياد نمىكنند ! » ( انَّ الْمُنافِقينَ يُخادِعُونَ اللَّهَ وَ هُوَ خَادِعُهُمْ وَ اذَا قامُوا الَى الصَّلوةِ قَامُوا كُسَالى يُرآؤُنَ النَّاسَ\r\n\r\n\r\n","description":"","footnote":"\r\n( 1 ) . تفسير قرطبى ، جلد 6 ، صفحهء 4108 ، و 4109\r\n( 2 ) تفسير قرطبى ، جلد 6 ، صفحهء 4108 ، و 4109\r\n( 3 ) تفسير قرطبى ، جلد 6 ، صفحهء 4108 ، و 4109\r\n( 4 ) . الدّر المنشور ( طبق تفسير الميزان ، جلد 13 ، صفحهء 407 )\r\n","page_name":" 284 ","page_number":284},
  {"content":"\r\n\r\nوَ لَا يَذْكُرُونَ اللَّهَ الَّا قَلِيلًا )\r\nاين نكته قابل توجّه است كه نفاق نوعى دوگانگى ظاهر و باطن است و رياكارى نيز شكل ديگرى از دوگانگى ظاهر و باطن مىباشد چرا كه ظاهر عمل الهى و باطن آن شيطانى و ريائى است و به خاطر جلب توجّه مردم ! بنابراين ، طبيعى است كه ريا جزء\r\nبرنامهء منافقان باشد .\r\n* * * در چهارمين آيه ، اعمال ريائى را همرديف عدم ايمان به خدا و روز قيامت و همنشينى با شيطان شمرده مىفرمايد : « آنها كسانى هستند كه اموال خود را براى نشان دادن به مردم انفاق مىكنند و ايمان به خداوند و روز باز پسين ندارند ( چرا كه شيطان رفيق و همنشين آنها است ) و كسى كه شيطان قرين اوست بد قرينى انتخاب كرده است » ( وَ الَّذينَ يُنفِقُونَ امْوالَهُمْ رِئَاءَ النَّاسِ وَ لَايُؤْمِنُونَ بِاللَّهِ وَ لا بِالْيَوْمِ الْآخِرِ وَ مَنْ يَكُنِ الشَّيْطَانُ لَهُ قَرِيْناً فَسَآءَ قَرِيناً ) .\r\nبه اين ترتيب ، رياكاران دوست شيطان و فاقد ايمان قاطع به مبدأ و معاد هستند .\r\n* * * در پنجمين آيه ، خداوند مسلمانان را از همسوئى با كفّار كه اعمالشان رياكارانه و از روى هوا پرستى و خود نمائى بوده است نهى مىكند ، مىفرمايد : « مانند كسانى نباشيد كه از سرزمين خود به خاطر هواپرستى و غرور و خودنمائى در برابر مردم بيرون آمدند ! و مردم را از راه خدا باز مىداشتند و خداوند به آنچه عمل مىكنند احاطهء ( كامل ) دارد . » ( وَ لاتَكُونُوا كالَّذينَ خَرَجُوا مِنْ دِيارِهِمْ بَطَراً وَ رِئاءَ النَّاسِ وَ يَصُدّونَ عَنْ سَبيلِ اللَّهِ وَ اللَّهُ بِما يَعْمَلُونَ مُحِيْطٌ )\r\nطبق قرائنى كه در آيه موجود است بتصديق مفسّران ، آيه اشاره به حركت سپاهيان قريش به سوى ميدان بدر است كه به هنگام خارج شدن از مكّه آلات لهو و لعب و بعضى از خوانندگان و شراب همراه خود آوردند حتّى اگر دم از بت پرستى مىزدند آن هم رياكارانه و عملًا براى جلب نظر بت پرستان بود .\r\nبعضى از مفسّران نيز گفته‌اند ازآنجا كه بدر يكى از مراكز تجمّع و از بازارهاى عرب بود\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nو در عرض سال گاهى در آنجا اجتماع مىكردند ، ابوجهل مخصوصاً وسائل عيش و نوش را با خود برد و هدفش اين بود كه از همهء كسانى كه با آنجا آشنا بودند زهر چشم بگيرد .\r\nبه هر حال قرآن مؤمنان را از اين گونه كارها نهى مىكند و به آنها دستور مىدهد كه با رعايت تقوا و اخلاص بر همهء مشكلات غلبه كنند و سرنوشت رياكاران هوسباز و بىتقوا را در ميدان بدر فراموش ننمايند .\r\n* * * در آخرين آيهء مورد بحث ، باز هم از رياكارى به بيان ديگرى نكوهش مىكند و مىفرمايد : « واى بر نمازگزارانى كه نماز را به دست فراموشى مىسپارند و از آن غفلت مىكنند ، آنها كه ريا مىكنند و مردم را از ضروريّات زندگى باز مىدارند » ( فَوَيْلٌ لِلْمُصَلِّينَ ، الَّذِينَ هُمْ عَنْ صَلاتِهِمْ ساهُونَ ، الَّذينَ هُمْ يُرآؤُنَ وَ يَمْنَعُونَ الْماعُونَ ) .\r\nتعبير به « ويل » در قرآن مجيد در 27 مورد آمده است و غالباً در مورد گناهان بسيار سنگين و خطرناك است . به كار بردن ، اين تعبير در مورد رياكاران نيز حكايت از شدّت زشتى عمل آنها مىكند .\r\nاز آنچه در آيات بالا آمد زشتى اين گناه و خطرات آن براى سعادت انسان آشكار مىشود و به خوبى روشن مىگردد كه يكى از موانع مهمّ تهذيب نفس و پاكى قلب و روح همين ريا كارى است كه نقطهء مقابل آن خلوص نيّت و پاكى دل است .\r\n* * * \r\nريا در روايات اسلامى\r\nدر احاديث اسلامى فوق‌العاده به اين مسأله اهمّيّت داده شده و رياكارى به عنوان يكى از خطرناكترين گناهان معرفى شده است كه به گوشه‌اى از آن در ذيل اشاره مىشود :\r\n1 - در حديثى از پيغمبر اكرم مىخوانيم : « اخْوَفُ ما اخافُ عَلَيكُمْ الرِّيا وَالشَّهْوَةُ الْخَفِيَّةُ ؛ خطرناكترين چيزى كه از آن بر شما مىترسم رياكارى و شهوت پنهانى است ! » « 1 »\r\n\r\n\r\n","description":"","footnote":"\r\n( 1 ) . محجّة البيضاء ، جلد 6 ، صفحهء 141 .\r\n","page_name":" 286 ","page_number":286},
  {"content":"\r\n\r\nظاهراً منظور از شهوت پنهانى همان انگيزه‌هاى مخفى رياكارى است .\r\n2 - در حديث ديگرى از همان حضرت آمده است : « ادْنَى الرِّياءِ شِرْكٌ ؛ كمترين ريا شرك به خداست . » « 1 »\r\n3 - باز از همان حضرت آمده است كه فرمود : « لايَقْبَلُ اللَّهُ عَمَلًا فيهِ مِقْدارُ ذَرَّةٍ مِنْ رِياءٍ ؛ خداوند عملى را كه ذرّه‌اى از ريا در آن باشد قبول نمىكند ! » « 2 »\r\n4 - در حديث ديگرى از همان بزرگوار آمده است « انَّ المُرائِى يُنادى عَلَيْهِ يَوْمَ الْقِيامَةِ يا فاجِرُ يا غادِرُ يامُرائى ضَلَّ عَمَلُكَ وَ حَبَطَ اجْرُكَ اذْهَبْ فَخُذْ اجْرَكَ مِمَّنْ كُنْتَ تَعْمَلُ لَهُ ؛ روز قيامت شخص ريا كار را صدا مىكنند و مىگويند اى فاجر ! اى حيله‌گر پيمان شكن ! و اى رياكار ! اعمال تو گم شد و اجر تو نابود گشت برو و پاداش خود را از كسى كه براى او عمل كردى بگير ! » « 3 »\r\n5 - يكى از اصحاب مىگويد : پيامبر صلى الله عليه و آله را گريان ديدم ، عرض كردم : چرا گريه مىكنيد ؟ فرمود : « انِى تَخَوَّفْتُ عَلى امَّتى الشِّرْكَ ، امَّا انَّهُمْ لايَعَبُدُونَ صَنَماً وَ لا شَمْساً وَ لا قَمَراً وَ لا حَجَراً ، وَ لكِنَّهُمْ يُرائُونَ بِاعْمالِهِمْ ؛ من بر امتّم از شرك و چند گانه پرستى بيمناكم ! بدانيد آنها بت نخواهند پرستيد و نه خورشيد و ماه و قطعات سنگ را ، ولى در اعمالشان ريا مىكنند ( و از اين طريق وارد وادى شرك مىشوند ) . » « 4 »\r\n6 - در حديث ديگرى از همان حضرت صلى الله عليه و آله نقل شده است كه فرمود : انَّ الْمَلَكَ لَيَصْعَدُ بِعَمَلِ الْعَبْدِ مُبْتَهِجاً بِهِ فَاذا صَعَدَ بِحَسَناتِهِ يَقُولُ اللَّهُ عَزَّوَجَلَّ اجْعَلُوها فى سِج‌ينٍ انَّهُ لَيْسَ ايَّاىَ ارادَ بِها ؛ فرشته عمل بنده‌اى را با شادى به آسمان مىبرد هنگامى كه حسنات او را به بالا مىبرد خداوند عزّ و جل مىفرمايد آن را در جهنّم قرار دهيد ، او عمل خود را به نيّت من انجام نداده است ! » « 5 »\r\n7 - باز در حديث ديگرى از همان حضرت صلى الله عليه و آله مىخوانيم : « يَقُولُ اللَّهُ سُبْحانَهُ انِى اغْنَىَ الشُّرَكاءِ فَمَنْ عَمِلَ عَمَلًا ثُمَّ اشْرَكَ فيْهِ غَيْرى فَانَا مِنْهُ بَرِىءٌ وَ هُوَ لِلَّذى اشْرَكَ بِهِ دُونى ؛ خداوند سبحان مىفرمايد : من بىنيازترين شريكانم ، هركس عملى بجا آورد و غير مرا\r\n\r\n\r\n","description":"","footnote":"\r\n( 1 و 2 و 3 و 4 ) . محجّة البيضاء ، جلد 6 ، صفحهء 141 .\r\n( 5 ) . كافى ، جلد 2 ، صفحهء 295 .\r\n","page_name":" 287 ","page_number":287},
  {"content":"\r\n\r\nدر آن شريك كند من از او بيزارم ، و اين عمل از آنِ كسى است كه شريك قرار داده نه از آنِ من ! » « 1 »\r\nاين هفت حديث پر معنى و تكان دهنده كه همه از پيغمبر اكرم صلى الله عليه و آله نقل شده است به خوبى نشان مىدهد گناه ريا به قدرى عظيم است كه چيزى با آن برابرى نمىكند و اين به خاطر آثار بسيار بدى است كه ريا در فرد و جامعه و در جسم و روح انسان ايجاد مىكند .\r\nاز امامان معصوم عليهم السلام احاديث تكاندهنده‌اى ديده مىشود ، از جمله :\r\n8 - در حديثى از امام صادق عليه السلام مىخوانيم كه از جدّش نقل مىكند : « سَيَأْتى عَلَى النَّاسِ زَمانٌ تَخْبُثُ فيهِ سَرائِرهمْ وَ تَحُسنُ فيهِ عَلانِيَّتُهُم ، طَمَعاً فىالدُّنيا لايُريدُونَ ما بِهِ عِنْدَ رَبِّهِم يَكُوْنَ دِيُنهُم رِياءً ، لايُخالِطُهُمْ خَوْفٌ يَعُمُّهُمُ اللَّهُ بِعِقابٍ فَيَدْعُونَهُ دُعاءَ الْغَريقِ فَلايَسْتَجِيبُ لَهُمْ ؛ زمانى بر مردم فرا مىرسد كه باطن آنها آلوده و ظاهرشان زيبا است ، و اين به خاطر طمع در دنيا مىباشد ، هرگز آنچه را نزد پروردگارشان است اراده نمىكنند ، دين آنها ريا است ، و خوف خدا در قلبشان نيست ، خداوند مجازاتى فراگير بر آنها مىفرستد و آنها همچون فرد غريق او را مىخوانند ولى دعاى آنان را اجابت نمىكند ! » « 2 »\r\n9 - در حديث ديگرى از امام صادق عليه السلام آمده است : « كُلُّ رِياءٍ شِرْكٌ انَّهُ مَنْ عَمِلَ لِلنَّاسِ كانَ ثَوابُهُ لِلنَّاسِ وَ مَنْ عَمِلَ لِلَّهِ كانَ ثَوابُهُ عَلَى اللَّهِ ؛ هر ريائى شرك است ، هر كس براى مردم عمل كند پاداش او بر مردم است ، و هر كس براى خدا عمل كند ثوابش بر خداست ! » « 3 »\r\n10 - در حديثى از امام امير المؤمنين عليه السلام مىخوانيم : « الْمُرائى ظَاهِرُهُ جَميلٌ وَ باطِنُهُ عَليلٌ . . . ؛ ريا كار ظاهر عملش زيبا و باطنش زشت و بيمار است ! » « 4 »\r\nو نيز فرمود : « ما اقْبَحَ بِاْلِانْسانِ باطِناً عَليلًا وَ ظاهِراً جَميلًا ؛ چه زشت است كه باطن\r\n\r\n\r\n","description":"","footnote":"\r\n( 1 ) . ميزان الحكمه ، جلد 2 ، صفحهء 1017 ، چاپ جديد .\r\n( 2 ) . كافى ، جلد 2 ، صفحهء 296 .\r\n( 3 ) . همان مدرك ، صفحهء 293 .\r\n( 4 ) . امالى صدوق ، صفحهء 398 - غرر الحكم جلد 1 ، صفحهء 60 ، شمارهء 1614 .\r\n","page_name":" 288 ","page_number":288},
  {"content":"\r\n\r\nانسان خراب و بيمار و ظاهرش زيبا باشد » ! « 1 »\r\nو در اين زمينه روايات از رسول خدا صلى الله عليه و آله و ائمّهء هدى بسيار فراوان است .\r\n* * * \r\nفلسفهء تحريم ريا\r\nشايد افراد ظاهر بين هنگامى كه به اين روايات تكاندهنده نگاه مىكنند از عظمت گناه ريا و آثار وحشتناك آن در شگفتى فرو روند و تصوّرشان اين باشد كه اگر عمل انسان خوب باشد چه فرق مىكند نيّت او هر چه مىخواهد باشد ، فرض كنيد انسانى بيمارستان ، مسجد ، جادّه و پل يا مانند اينها براى رفاهء مردم بسازد ، نيّتش هرچه باشد بالاخره عمل او نيكو است ، به فرض كه قصدش رياكارى باشد خدمت او به مردم در جاى خود ثابت است . بگذاريم مردم كار خير و خدمت كنند نيّتشان هر چه مىخواهد باشد .\r\nولى اين اشتباه بسيار بزرگى است ؛ زيرا اوّلًا ، هر عملى داراى دو نوع تأثير است :\r\nتأثيرى در خود انسان مىگذارد ، و تأثيرى در بيرون . رياكار با عمل خود درون خود را ويران مىسازد و از مقام والاى توحيد دور مىشود و در قعر درّهء شرك پرتاب مىگردد ؛ مردم را وسيلهء عزّت و احترام خود مىبيند و قدرت خدا را به دست فراموشى مىسپارد و اين رياكارى كه نوعى بت پرستى است سر از مفاسد بيشمار اخلاقى در مىآورد .\r\nثانياً ، از نظر عمل بيرونى و خدماتى كه به ظاهر انجام داده و قصد او تظاهر و رياكارى بوده نيز جامعه دچار خسارت مىشود چرا كه سعى او اين است كه ظاهر عملش را درست كند و اهمّيّتى به باطن عمل نمىدهد و چه بسا اين امر سبب مىشود كه آن اسباب رفاه تبديل به اسباب عذاب براى مردم گردد و لطمه‌هاى جبران ناپذيرى از آن ببينند .\r\nبه عبارت ديگر ، هنگامى كه جامعه‌اى عادت به رياكارى و تظاهر كند همه چيز او از محتوا تهى مىشود ، فرهنگ و اقتصاد و سياست و بهداشت و نظم و نيروهاى دفاعى همه تو خالى و تهى مىگردد و همه جا به ظاهر سازى قناعت مىكنند ، دنبال خير و سعادت\r\n\r\n\r\n","description":"","footnote":"\r\n( 1 ) . غرر الحكم ، جلد 2 ، صفحهء 749 ، شمارهء 209 .\r\n","page_name":" 289 ","page_number":289},
  {"content":"\r\n\r\nجامعه نيستند بلكه به سراغ چيزى مىروند كه ظاهر جالبى داشته باشد ، و اين طرز كار ، ضربات هولناكى بر جامعه وارد مىكند كه بر هوشمندان مخفى و پنهان نيست .\r\n\r\nنشانه‌هاى رياكاران\r\nبسيارى از افراد بعد از مطالعه و بررسى احاديث بالا و مانند آن كه شديدترين تعبيرات را دربارهء رياكاران دارد در تشخيص موضوع ريا گرفتار وسوسه مىشوند ، البتّه جا دارد كه انسان در مورد ريا سختگير باشد ، چرا كه نفوذ ريا در عمل بسيار مرموز و مخفى است ، چه بسا انسان سالها عملى را انجام مىدهد بعداً مىفهمد كه عمل او ريائى بوده است ، مثل داستان معروفى كه دربارهء يكى از مؤمنين پيشين نقل مىكنند كه نماز جماعت ساليان دراز را قضا كرد ، و دليلش اين بود كه همه روز در صفّ اوّل مىايستاد ، يك روز دير به جماعت آمد و در صفوف آخر ايستاد احساس كرد از اين جريان ناراحت است ، چرا كه مردم او را در صفوف آخر مىبينند ، بايد هميشه در صف اوّل باشد !\r\nولى افراط و تفريط در اين مسأله مانند همهء مسائل ، اشتباه و خطاست ، بايد از علامات ريا پى به وجود آن برد و از آن پرهيز كرد ، ولى وسواس غلط است .\r\nعلماى اخلاق در اين زمينه بحثهاى جالبى دارند ؛ از جمله ، مرحوم فيض كاشانى در « محجّة البيضاء » سؤالى به اين صورت طرح مىكند : « اگر عالم و واعظ بخواهد بداند در وعظ خود صادق و مخلص است و رياكار نيست از كجا بداند ؟ »\r\nسپس به پاسخ اين سؤال پرداخته مىگويد : « اين امر نشانه‌هائى دارد ، از جمله اين كه اگر واعظى بهتر از او و آگاه‌تر و مقبول‌تر در ميان مردم پيدا شود خوشحال گردد و حسد او را به دل نگيرد ، آرى ! مانعى ندارد كه در مقام غبطه بر آيد و آرزو كند كه او مانند آن عالم و واعظ گردد ( يا از او بهتر ) .\r\n« نشانهء ديگر اين كه اگر بزرگان و شخصيّتها در مجلس او حضور يابند سخنانش تغيير نكند ، و همهء مردم را به يك چشم نگاه كند ( و به خاطر جلب توجّه آن عالم و اظهار فضل و كمال در پيشگاه او در سخنانش تغييرى حاصل نشود ) .\r\n« نشانهء ديگر اين كه اگر گروهى از مستمعين پشت سر او در كوچه و بازار به راه بيفتند\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nخوشحال نباشد . » « 1 »\r\nبهترين محك براى شناخت اعمال ريائى از غير ريائى همان معيارهائى است كه در روايات اسلامى آمده است ؛ از جمله :\r\n1 - در حديثى از پيغمبر اكرم صلى الله عليه و آله مىخوانيم كه فرمود : « امَّا عَلامَةُ الْمُرائِى فَارْبَعَةٌ : يَحْرُصُ فَى الْعَمَلِ لِلَّهِ اذا كانَ عِنْدَهُ احَدٌ وَ يَكْسِلُ اذا كانَ وَحْدَهُ وَ يَحْرُصُ فى كُلِّ امْرِهِ عَلَى الْمَحْمِدَةِ وَ يُحْسِنُ سَمْتهُ بِجُهْدِهِ ؛ امّا علامت رياكار چهار چيز است : هنگامى كه كسى نزد اوست تلاش مىكند اعمال الهى انجام دهد و هنگامى كه تنها شد در انجام عمل كسل است ! و در تمام كارهايش اصرار دارد مردم از او مدح و ستايش كنند ، و سعى مىكند ظاهرش را در نظر مردم خوب جلوه دهد . » « 2 »\r\n2 - در حديث ديگرى همين معنى با تعبيرات جالب ديگرى از امير مؤمنان على عليه السلام نقل شده است فرمود :\r\n« لِلْمُرائِى ارْبَعُ عَلاماتٍ : يَكْسِلُ اذا كانَ وَحْدَهُ وَيَنْشُطُ اذا كانَ فى النَّاسِ وَ يَزيدُ فى الْعَمَلِ اذا اثْنِىَ عَلَيْهِ وَيَنْقُصُ مِنْهُ اذا لَمُ يُثْنى عَلَيْهِ ؛\r\nريا كار چهار علامت دارد :\r\nاگر تنها باشد اعمال خود را با كسالت انجام مىدهد ،\r\nو اگر در ميان مردم باشد بانشاط انجام مىدهد ،\r\nهرگاه او را مدح و ثنا گويند بر عملش مىافزايد ،\r\nو هرگاه ثنا نگويند از آن مىكاهد ! » « 3 »\r\nشبيه همين معنى از لقمان حكيم نيز نقل شده است . « 4 »\r\n\r\n\r\n","description":"","footnote":"\r\n( 1 ) . محجّة البيضاء ، جلد 6 ، صفحهء 200 .\r\n( 2 ) . تحف العقول ، صفحهء 17 .\r\n( 3 ) . شرح نهج البلاغه ابن ابى الحديد ، جلد 2 ، صفحهء 180 .\r\n( 4 ) . خصال ( مطابق نقل ميزان الحكمة ، جلد 2 ، صفحهء 1020 چاپ جديد . )\r\n","page_name":" 291 ","page_number":291},
  {"content":"\r\n\r\nخلاصه ، هر كارى كه با انگيزهء بهتر نشان دادن عمل در انظار مردم صورت گيرد ، سبب نفوذ ريا در عمل است و اين انگيزه را هر چند مرموز باشد از دوگانگى برخورد انسان به اعمالى كه در خلوت و جلوت انجام مىدهد مىتوان دريافت .\r\nاين مطلب به اندازه‌اى ظريف و مرموز است كه گاه انسان براى فريب وجدان خود اعمال خود را در خلوت بسيار جالب انجام مىدهد تا خود را قانع كند كه در اجتماع نيز همان گونه انجام دهد و دوگانگى در آن نباشد در حالى كه هم عملى را كه در اجتماع انجام مىدهد ريا است و هم آن را كه در خلوت انجام داده آلوده به نوعى ريا است .\r\nامّا همان گونه كه در بالا نيز اشاره شد ، افراط در اين مسأله جايز نيست چرا كه ديده شده افرادى از نماز جماعت و وعظ و ارشاد بر سر منبر و تدريس و تصنيف كتاب محروم مىشوند به اين عنوان كه مىترسيم عمل ما ريائى باشد .\r\nدر روايات اسلامى نيز به اين مطلب اشاره شده است كه اگر انسان عملى انجام دهد و مردم از آن با خبر شوند و از آن مسرور گردد در حالى كه انگيزهء او از آغاز ارائه به مردم نبوده ضررى به قصد قربت و عمل الهى او نمىزند . « 1 »\r\nاز اينجا روشن مىشود كه تشويق نيكوكاران نسبت به اعمال صالحى كه انجام داده‌اند در يك مجلس عمومى يا در وسائل ارتباط جمعى به اين قصد كه ديگران نيز به اين كار تشويق شوند منع شرعى ندارد ، بلكه از كارهائى است كه بزرگان هميشه انجام مىداده‌اند و اجر و پاداش انجام دهندهء كار نيز ضايع نمىشود ، مشروط به اين كه انگيزه‌اش از آغاز چنين مطلبى نبوده باشد .\r\nدر آيات قرآنى و روايات اسلامى نيز بارها تشويق به صدقات و خيرات پنهانى و آشكار شده است ، و اين نشان مىدهد كه انسان مىتواند با انجام اعمال صالحه بطور آشكار انگيزه‌هاى الهى خود را نيز حفظ كند ، و از ريا بر كنار بماند .\r\nدر پنج آيه از قرآن مجيد تشويق به انفاق « سِرّاً وَعَلانِيَةً » يعنى بخشش در پنهان و آشكار يا « سِرّاً وَ جَهْراً » كه همان معنا را مىدهد شده است . « 2 »\r\n\r\n\r\n","description":"","footnote":"\r\n( 1 ) . وسائل الشيّعه ، جلد 1 ، ابواب مقدّمة العبادات ، باب 15 ، صفحهء 55 .\r\n( 2 ) . بقره - 274 ؛ رعد - 22 ؛ ابراهيم - 31 ؛ نحل - 75 ؛ فاطر - 29 .\r\n","page_name":" 292 ","page_number":292},
  {"content":"\r\n\r\nاصولًا قسمتى از عبادات اسلامى بطور آشكار انجام مىشود همانند نماز جمعه و جماعت و مراسم با شكوه حجّ خانهء خدا و تشييع جنازهء مؤمن و جهاد و امثال آن ؛ درست است كه بايد انگيزه در تمام اينها الهى باشد ولى اگر گرفتار وسوسه شود همهء اين اعمال را ترك مىكند و اين نيز ضايعه بزرگى است .\r\n* * * \r\nطريق درمان ريا\r\nراه مبارزه با ريا كارى ، مانند همهء اخلاق و اعمال مذموم و ناپسند ، دو چيز است :\r\nنخست توجّه به علل و ريشه‌هاى آن براى خشكانيدن و نابود كردن آنها ، و سپس مطالعه در پيامدهاى آن براى آگاه شدن از عواقب دردناكى كه در انتظار آلودگان به اين اخلاق مذموم است .\r\nگفتيم ريشهء ريا همان « شرك افعالى » و عدم توجّه به حقيقت توحيد است .\r\nاگر پايه‌هاى توحيد افعالى در درون جان ما محكم شود و بدانيم عزّت و ذلّت و روزى و نعمت به دست خداست و دلهاى مردم نيز در اراده و اختيار اوست هرگز به خاطر جلب رضاى اين و آن اعمال خود را آلوده به ريا نمىكنيم !\r\nاگر به يقين بدانيم كسى كه با خداست همه چيز دارد ، و كسى كه از او جداست فاقد همه چيز است ، و به مصداق « انْ يَنْصُرُكُمْ اللَّهُ فَلا غالِبَ لَكُمْ وَ انْ يَخْذُلْكُمْ فَمَنْ ذَاالَّذى يَنْصُرُكُمْ مِنْ بَعْدِهِ ؛ اگر خداوند شما را يارى كند هيچ كس بر شما غلبه نخواهد كرد و اگر دست از يارى شما بر دارد هيچ كس نمىتواند شما را يارى كند ! » « 1 »\r\nو اگر به اين حقيقت قرآنى توجّه كنيم كه تمام عزّت نزد خدا و به دست خداست :\r\n« ايَبْتَغُونَ عِنْدَهُمُ الْعِزَّةَ فَانَّ الْعِزَّةَ لِلَّهِ جَميْعاً ؛ آيا كسانى كه با دشمنان خدا طرح دوستى مىريزند مىخواهند عزّت و آبرو نزد آنها كسب كنند ، با اين كه همهء عزّتها از آن خداست ! » « 2 »\r\nآرى ! اگر ايمان به اين امور در اعماق جان مستقر شود دليلى ندارد كه انسان براى\r\n\r\n\r\n","description":"","footnote":"\r\n( 1 ) . سورهء آل عمران ، آيهء 160 .\r\n( 2 ) . سورهء نساء ، آيهء 139 .\r\n","page_name":" 293 ","page_number":293},
  {"content":"\r\n\r\nجلب توجّه مردم و كسب وجاهت و آبرو يا جلب اعتماد آنها خود را آلوده به اعمال نفاق آلود كند !\r\nبعضى از علماى اخلاق گفته‌اند ريشهء اصلى رياكارى حبّ جاه و مقام است كه اگر آن را تشريح كنيم به سه اصل باز مىگردد : علاقه به ستايش مردم ، فرار از مذّمت و نكوهش آنها ، و طمع ورزيدن به آنچه در دست مردم است .\r\nسپس مثالى براى آن در مورد جهاد فى سبيل اللَّه مىزنند كه انسان گاه به جهاد مىرود براى اين كه مردم از شجاعت و قهرمانى او سخن بگويند ، و گاه به جهاد مىرود تا او را به ترس و جبُن متّهم نسازند ، و گاه به خاطر به چنگ آوردن غنائم جنگى قدم در ميدان مىگذارد ! تنها كسى مىتواند از جهادش بهره بگيرد كه براى عظمت آئين حق و دفاع از دين خدا پيكار كند .\r\nاين از يك‌سو ، و از سوى ديگر ، هنگامى كه انسان به آثار مرگبار رياكارى بينديشد كه :\r\nريا همچون آتش سوزانى است كه در خرمن اعمال انسان مىافتد و همه را خاكستر مىكند ؛ نه تنها عبادات و طاعات انسان را بر باد مىدهد بلكه گناه عظيمى است كه مايهء روسياهى صاحب آن در دنيا و آخرت است .\r\nريا همچون موريانه‌اى است كه ستونهاى كاخ سعادت انسان را از درون تهى مىكند و بر سر صاحبش ويران مىسازد .\r\nريا كارى نوعى كفر و نفاق و شرك است .\r\nرياكارى شخصيّت انسان را در هم مىكوبد و آزادگى و حريّت و كرامت انسانى را از او مىگيرد و بدبخترين مردم در قيامت رياكارانند !\r\nتوجّه به اين حقايق ، اثر باز دارندهء مهمّى بر رياكاران دارد .\r\nاين نكته نيز قابل توجّه است كه پنهان كردن نيّتهاى آلوده به ريا ، براى مدّت طولانى ممكن نيست ، و رياكاران غالباً در همين دنيا شناخته و رسوا مىشوند و از لا به لاى سخنان و رفتار آنها آلودگى نيّت آنها فاش مىشود ، و ارزش خود را نزد خاصّ و عام از دست مىدهند ؛ توجّه به اين معنى نيز اثر باز دارندهء مهمّى دارد .\r\nلذّتى كه از عمل خالص و نيّت پاك به انسان دست مىدهد با هيچ چيز قابل مقايسه\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nنيست ، و همين امر براى خلوص نيّت كافى است .\r\nبعضى از علماى اخلاق گفته‌اند : يكى از طرق درمان عمل ريا اين است كه انسان تلاش براى پنهان نگاه داشتن عبادات و حسنات خود كند و به هنگام عبادت در را بر روى خود ببندد ، و هنگام انفاق و كارهاى خير ديگر سعى بر كتمان آن نمايد تا تدريجاً به اين كار عادت كند .\r\nولى اين به آن معنا نيست كه از شركت در جمعه و جماعت و مراسم حج و اعمال دسته جمعى ديگر خوددارى نمايد كه آن نيز ضايعه‌اى است بزرگ !\r\n* * * \r\nآيا نشاط در عبادت منافات با اخلاص دارد ؟\r\nاين سؤالى است كه بسيارى از خود مىكنند كه بعد از انجام يك عبادت خوب احساس نشاط مىكنيم آيا اين نشانهء ريا نيست ؟ و پاسخ آن اين است كه اگر سرچشمهء نشاط توفيقى باشد كه خدا به او داده و نورانيّت و روحانيّتى باشد كه از ناحيهء عبادات در وجود انسان حاصل مىشود هيچ منافاتى با خلوص نيّت ندارد ؛ آرى ! اگر اين نشاط از مشاهدهء مردم از اعمال او حاصل گردد منافات با خلوص دارد هر چند موجب بطلان عمل نمىشود مشروط به اين كه مقدار يا كيفيّت اعمال خود را بر اثر مشاهدهء مردم به هيچ وجه تغيير ندهد .\r\nاين معنى در روايات اسلامى نيز آمده است :\r\nدر حديثى از امام باقر عليه السلام مىخوانيم : كه در پاسخ سؤالى كه يكى از يارانش در اين زمينه عنوان كرد و عرضه داشت كسى عمل خيرى انجام داده و ديگرى آن را مىبيند و صاحب عمل خوشحال مىشود ، آيا اين معنى با خلوص نيّت منافات دارد ؟\r\nفرمود : لا بَأْسَ ، ما مِنْ احَدٍ الّا وَ هُوَ يُحِبُّ انْ يَظْهَرَ لَهُ فى الْنَّاسِ الْخَيْرُ اذا لَمْ يَكُنْ صَنَعَ ذلِكَ لِذلِكَ ! ؛ اشكالى ندارد ، هر كسى دوست دارد كه در ميان مردم كار خير او\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nآشكار گردد ( و مردم او را به نيكوكارى بشناسند ) مشروط بر اين كه عمل خير را براى اين هدف انجام نداده باشد . « 1 »\r\nدر حديث ديگر مىخوانيم كه « ابو ذر » شبيه اين سؤال را از پيغمبر اكرم صلى الله عليه و آله نمود و عرض كرد انسان عملى براى خويش ( به قصد قربت ) انجام مىدهد و مردم او را دوست مىدارند ؛ پيامبر صلى الله عليه و آله فرمود : « تِلْكَ عاجِلُ بُشْرى الْمُؤْمِنِ ؛ اين بشارت سريعى است كه نصيب مؤمن ( در دنيا ) مىشود . » « 2 »\r\n* * * \r\nتفاوت ريا و سمعه ؟\r\nدر اينجا سؤال ديگرى مطرح است و آن اين كه در ميان ريا و سمعه چه تفاوتى وجود دارد ؟ و آيا هر دو با خلوص نيّت منافات دارد ، و موجب بطلان عمل است ؟ !\r\nدر جواب عرض مىكنيم : « ريا » آن است كه عمل را طورى انجام دهد كه ديگران ببينند و از اين طريق كسب وجاهت و موقعيت براى عمل كننده حاصل شود ، ولى « سمعه » آن است كه عمل نيكى دور از چشم مردم انجام دهد به اين هدف كه بعداً به گوش مردم برسد و موقعيتى در جامعه براى او فراهم شود ، بنابراين هر دو عمل ، انگيزهء غير الهى دارد منتها يكى از طريق مشاهده به اطّلاع مردم مىرسد ، و ديگرى از طريق شنيدن و اشتهار و در واقع هيچ تفاوتى از نظر فساد و بطلان عمل و فقدان قصد قربت و آلودگى نيّت در ميان اين دو نيست .\r\nولى اگر سمعه را اين چنين تفسير كنيم كه فاعل در حين انجام عمل قصد قربت داشته بعداً كه مردم از آن آگاه مىشوند و او را مىستايند شاد و خوشحال مىشود ، اين حالت به يقين موجب بطلان عمل نخواهد شد .\r\nو هرگاه عملى را با قصد قربت انجام دهد و بعد به اين فكر بيفتد كه انجام آن را اينجا و آنجا بازگو كند تا كسب موقعيّت كند ( و اين كار را رياى بعد از عمل مىنامند ) موجب بطلان عمل نمىگردد هرچند ارزش كار او را بسيار پائين مىآورد و از نظر اخلاقى\r\n\r\n\r\n","description":"","footnote":"\r\n( 1 و 2 ) . وسائل الشّيعه ، جلد 1 ، صفحهء 55 .\r\n","page_name":" 296 ","page_number":296},
  {"content":"\r\n\r\nموجب انحطاط است .\r\nبعضى از بزرگان فقهاء چگونگى ورود ريا را در عمل انسان به ده صورت ترسيم كرده‌اند :\r\nنخست اين كه ، انگيزهء او بر عمل فقط ارائه به مردم باشد كه قطعاً عمل او باطل است .\r\nدوم اين كه ، هدفش هم خدا باشد و هم ريا و آن نيز موجب بطلان عمل مىشود .\r\nسوم اين كه ، تنها در بعضى از اجزاءِ واجب عمل خود قصد ريا كند مثل اين كه ركوع يا سجود نماز واجب را به قصد ريا انجام دهد اين نيز موجب بطلان عمل است هرچند محلّ تدارك آن جزء باقى باشد ، به همين جهت ريا را تشبيه به باطل شدن وضو هنگام نماز كرده‌اند ، هرچند احتياط آن است كه جزء ريائى را دوباره به جا آورد و بعد از پايان ، نماز را اعاده نمايد .\r\nچهارم اين كه ، در بعضى از اجزاء مستحبّ مانند قنوت قصد ريا كند و آن را نيز موجب بطلان عمل دانسته‌اند .\r\nپنجم اين كه ، اصل عمل براى خداست ولى آن را در مكانى ( مانند مسجد ) به جا مىآورد كه انگيزهء الهى ندارد ، آن هم موجب بطلان عمل است .\r\nششم اين‌كه ، در مورد زمان عمل ، ريا مىكند ؛ مثلًا ، اصل نماز به قصد خداست امّا انجام آن در اوّل وقت به نيّت ريا مىباشد آن هم مانند رياى در مكان موجب فساد عمل است .\r\nهفتم اين كه ، در مورد بعضى از ويژگيها و اوصاف عمل قصد ريا دارد ؛ مثل اين كه انجام نماز را با جماعت يا با حالت خضوع و خشوع به قصد ريا باشد هرچند نسبت به اصل نماز به راستى قصد خدا دارد ، آن هم موجب بطلان عمل است ؛ زيرا اين ويژگيها از اصل عمل جدا نيست و به تعبير ديگر اين اوصاف با موصوف خود متّحد مىباشد .\r\nهشتم اين كه ، اصل عمل به نيّت خداست امّا مقدّمات آن جنبه ريائى دارد ؛ مثل اين كه نماز را در مسجد به قصد خدا به جا مىآورد ولى حركت به سوى مسجد به قصد ريا است ، بسيارى از فقهاء اين نوع ريا را موجب بطلان عمل نمىدانند زيرا مقدّمات ريائى خارج از عمل بوده است ، و قاعده فقهى نيز همين را اقتضا مىكند .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنهم اين كه ، بعضى از اوصاف بيرونى را به نيّت ريا انجام مىدهد ، مثل اين كه اصل نماز را به قصد خدا انجام مىدهد ولى انداختن تحت الحنك را به قصد ريا ، اين نوع ريا هر چند كار زشت و مذمومى است ولى موجب بطلان اصل عمل نمىشود . « 1 »\r\nدهم اين كه انجام عمل فقط براى خداست ولى اگر مردم او را ببينند خوشحال مىشود بى آن كه هيچ تأثيرى در كيفيّت انجام عمل داشته باشد اين قسم نيز موجب بطلان عمل نيست بلكه در حقيقت ريا محسوب نمىشود ، زيرا ريا آن است كه انگيزه‌اى براى عمل شود .\r\nدر اينجا به پايان بحث ريا مىرسيم هرچند در اينجا مباحث ديگرى نيز وجود دارد ولى براى پرهيز از اطالهء سخن از آن صرف نظر مىكنيم .\r\n* * * \r\nسكوت و اصلاح زبان\r\nدر بسيارى از روايات دربارهء اين دو مسأله بحث شده و اهمّيّت فوق‌العاده‌اى براى هر دو بيان گرديده است ، و از نظر علماى اخلاق نيز اين دو داراى اهمّيّت ويژه‌اى هستند ، تا آنجا كه آنها معتقدند سالكان راه حق بدون رعايت سكوت و بدون حفظ زبان از انواع گناهانى كه به آن آلوده مىشوند به جائى نمىرسند ، هرچند در رياضتهاى بدنى و روحانى و انجام انواع عبادات كوشا باشند .\r\nبه تعبير ديگر : كليد ورود به مسير تهذيب نفس و سير الى اللَّه توجّه به اين دو موضوع است و آنها كه در اين دو مرحله وامانند از وصول به مقاصد عاليه محروم خواهند شد .\r\nبا اين اشاره به اصل بحث باز مىگرديم و به بررسى آيات و روايات در اين زمينه مىپردازيم .\r\n\r\nسكوت در آيات قرآن مجيد\r\nدر دو مورد از آيات قرآن مجيد مسألهء سكوت به عنوان يك ارزش و الا مطرح\r\n\r\n\r\n","description":"","footnote":"\r\n( 1 ) . توجّه داشته باشيد استحباب تحت الحنك در نماز ثابت نيست ، آنچه در روايات معتبر آمده است مربوط به تمام حالات است و آن نيز در شرايط فعلى شبههء لباس شهرت دارد .\r\n","page_name":" 298 ","page_number":298},
  {"content":"\r\n\r\nشده است .\r\nنخست در داستان حضرت مريم عليها السلام مىخوانيم كه در آن لحظات طوفانى كه درد سخت زائيدن به او دست داد آن گونه كه او را از آبادى به بيابان خشك و خالى كشاند ، به قدرى غم و اندوه سراسر وجود او را فراگرفته بود كه حساب نداشت ، مخصوصاً از اين كه نوزادش متولّد شود و رگبار تهمتهاى مردم بىايمان متوجّه او گردد تا آنجا كه تقاضاى مرگ از خدا كرد ؛ در اين هنگام ندائى شنيد كه به او دستور مىدهد غمگين مباش پروردگارت از پائين پاى تو چشمهء آب گوارائى جارى ساخته ( و درخت خشكيدهء خرما به فرمان او به بار نشسته است ) . . . از آن غذاى لذيذ بخور و از آن چشمهء گوارا بنوش و چشمت را ( به مولود تازه ) روشن دار و هرگاه انسانى را ديدى و از تو توضيح خواست با اشاره بگو : من براى خداى رحمان روزه گرفته‌ام و امروز با احدى سخن نمىگويم ( فَأَجاءَها الْمَخاضُ الى جِذْعِ النَّخْلَةِ قالَتْ يا لَيْتَنى مِتُّ قَبْلَ هذا وَ كُنْتُ نَسْياً مَنْسِيّاً - فَنادها مِنْ تَحْتِها الَّاتَحْزَنى قَدْ جَعَلَ رَبُّكِ تَحْتَكِ سَرِيّاً - وَ هُزِّى الَيْكِ بِجِذْع النَّخْلَةِ تُساقِطْ عَلَيْكِ رُطَباً جَنِيّاً - فَكُلى وَ اشْرَبى وَ قَرِّى عَيْناً فَامَّا تَرَيِنَّ مِنْ الْبَشَرِ احَداً ؛ فَقُولى انِّى نَذَرْتُ لِلرَّحْمنِ صَوْماً فَلَنْ اكَلِّمَ الْيَوْمَ انسِيّاً ) « 1 »\r\nدر اين كه اين ندا كننده جبرئيل بوده است يا نوزاد مريم ( يعنى حضرت مسيح ) در ميان مفسّران گفتگو است ؛ بعضى اين پيام را مناسب مقام جبرئيل دانسته‌اند ولى به گفتهء علّامهء طباطبائى در « الميزان » تعبير به « مِنْ تَحْتِها » ( از پائين پاى او ) تناسب با حضرت مسيح عليه السلام دارد ، افزون بر اين ضميرهائى كه در آيه وجود دارد غالباً به حضرت مسيح عليه السلام بر مىگردد ، و مناسب است كه ضمير در « نادى » نيز به او بر گردد ، ولى به هر حال آنچه در اينجا مورد توجّه ما است اين است كه دستور به نذر سكوت ، يك دستور الهى بود ، خواه به وسيله فرشتهء الهى ( جبرئيل ) ابلاغ شده باشد يا به وسيلهء حضرت مسيح عليه السلام و مىدانيم نذر همواره به كارى تعلّق مىگيرد كه داراى رجحان و مطلوبيّت الهى باشد ، بنابراين « روزهء سكوت » - حدّ اقل - در آن امّت يك عمل الهى بود ،\r\n\r\n\r\n","description":"","footnote":"\r\n( 1 ) . سورهء مريم ، آيات 23 تا 26 .\r\n","page_name":" 299 ","page_number":299},
  {"content":"\r\n\r\nو از تعبير آيه چنين بر مىآيد كه نذر سكوت براى مردم آن زمان يك كار شناخته شده بود ؛ به همين دليل ، هنگامى كه مريم با اشاره اظهار داشت كه روزهء سكوت گرفته‌ام ظاهراً كسى بر اين كار او ايراد نگرفت .\r\nاين احتمال نيز داده شده است كه روزهء او از آب و غذا و كلام بوده نه تنها سكوت .\r\nالبتّه روزهء سكوت در شريعت اسلام به خاطر تفاوت شرايط زمان و مكان تحريم شده و در حديثى از امام سجّاد ، علىّ بن الحسين عليه السلام مىخوانيم « وَصَوْمُ الْصُّمْتِ حَرامٌ ؛ روزهء سكوت حرام است ! » « 1 »\r\nهمين معنى در حديث ديگرى در وصاياى پيامبر صلى الله عليه و آله به على عليه السلام نيز آمده است « 2 »\r\nدر حديث ديگرى نيز از امام صادق عليه السلام مىخوانيم : « وَلاصَمْتَ يَوْماً الَى اللَّيْلِ ؛ روزهء سكوت از صبح تا به شب در اسلام وجود ندارد ! » « 3 »\r\nالبتّه يكى از آداب صوم كامل در اسلام اين است كه انسان هنگام روزه گرفتن زبان خود را از آلودگى به گناه و سخنان باطل حفظ كند همان گونه كه چشم و گوش را بايد از آلودگى به گناه محافظت كرد . امام صادق عليه السلام در حديثى مىفرمايد : « انَّ الْصَّوْمَ لَيْسَ مِنَ الْطَّعامِ وَ الْشَّرابِ وَحْدَهُ انَّ مَرْيَمَ قَالَتْ انِى نَذَرْتُ لِلرَّحْمانِ صَوْماً اىْ صُمْتاً فَاحْفَظُوا الْسِنَتَكُمْ وَ غُضُّوا ابْصارَكُمْ . . . ؛ روزه تنها از غذا و نوشيدنيها نيست ( مگر نمىبيند كه ) مريم گفت : من براى خداوند رحمان روزه‌اى نذر كرده‌ام ؛ يعنى ، سكوت را ، بنابراين هنگامى كه روزه هستيد زبانهاى خود را حفظ كنيد و چشمان خود را ( از گناه ) ببنديد ! » « 4 »\r\nبه هر حال ، از مجموع آيه و رواياتى كه در تفسير آن آمده اهمّيّت سكوت و ارزش آن ظاهر مىشود .\r\nدر آيهء 10 همين سورهء ( مريم ) اشارهء ديگرى به اهمّيّت سكوت ديده مىشود آنجا كه در داستان « زكريّا » عليه السلام مىخوانيم : « هنگامى كه مژدهء تولّد حضرت « يحيى » عليه السلام در آيندهء نزديك به او داده شد در حالى كه هم خودش پير و ناتوان بود و هم همسرش نازا ، از خداوند تقاضاى نشانه‌اى كرد ، ( قالَ رَبِّ اْجْعَلْ لى آيَةً ) و به او وحى شد كه : نشانهء تو\r\n\r\n\r\n","description":"","footnote":"\r\n( 1 ) . وسائل الشّيعه ، جلد 7 ، صفحهء 390 ، باب تحريم صوم الصمت .\r\n( 2 ) . وسائل الشّيعه ، جلد 7 ، صفحهء 390 ، باب تحريم صوم الصمت .\r\n( 3 ) . وسائل الشّيعه ، جلد 7 ، صفحهء 390 ، باب تحريم صوم الصمت .\r\n( 4 ) . نور الثّقلين ، جلد 3 ، صفحهء 332 .\r\n","page_name":" 300 ","page_number":300},
  {"content":"\r\n\r\nآن است كه سه شبانه روز تمام در حالى كه زبانت سالم است قدرت سخن گفتن با مردم را نخواهى داشت ( تنها زبانت به ذكر خدا و مناجات با او گردش مىكند ) ( قالَ آيَتُكَ الَّا تُكَلِّمَ النَّاس ثَلاثَ لَيالٍ سَوِيّاً ) .\r\nدرست است كه در اين آيه تحسين يا مذّمتى از سكوت نيست ، ولى همين اندازه كه آن را به‌عنوان يك آيت الهى براى « زكريّا » قرار داد دليل بر اين است كه ارزش الهى دارد .\r\nهمين معنى در سورهء آل عمران ، آيهء 41 نيز آمده است كه « زكريّا » پس از شنيدن اين مژدهء بزرگ ( مژدهء صاحب فرزند شدن ، آن هم فرزند صالح و بسيار برجسته‌اى همچون يحيى عليه السلام ) تقاضاى آيت و نشانه‌اى از پروردگارش كرد ، در پاسخ به او فرمود : آيت و نشانهء تو آن است كه سه روز جز با اشاره و رمز با مردم سخن نخواهى گفت ( قالَ آيَتُكَ الَّا تُكَلِّمَ النَّاس ثَلاثَةَ أَيَّامٍ الَّا رَمْزاً ) .\r\nبعضى از مفسّران احتمال داده‌اند كه خوددارى زكريّا از سخن گفتن با مردم جنبهء اختيارى داشته نه اين كه زبان او بىاختيار جز با ذكر خدا باز نمىشده ؛ و به تعبير ديگر ، او مأمور به روزهء سكوت در آن سه روز بود .\r\n« فخر رازى » اين قول را از « ابو مسلم » نقل مىكند و آن را تفسير زيبا و معقولى مىشمرد ، ولى اين تفسير با محتواى آيه چندان سازگار نيست ؛ زيرا زكريّا در خواست آيه و نشانه‌اى براى آن بشارت الهى كرده بود و سكوت اختيارى نمىتواند دليل بر اين معنى باشد جز با تكلّف .\r\nبه هر حال ، اين گفتگوها دربارهء تفسير آيه در آنچه ما به دنبال آن هستيم يعنى ارزش سكوت از نظر قرآن تأثير چندانى ندارد ؛ زيرا از آيات بالا به خوبى استفاده مىشود كه سكوت يك ارزش و الا داشته كه به عنوان يك آيت الهى ارائه شده است .\r\n* * * \r\nسكوت در روايات اسلامى\r\nاهمّيّت « صَمْت » ( سكوت ) در روايات اسلامى بازتاب بسيار گسترده‌اى دارد ، و نكته‌هاى دقيق و ظريفى دربارهء آن بيان شده ، و آثار و ثمرات آن با تعبيرات جالبى\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nتشريح شده است ، كه به بخشى از آن ذيلًا اشاره مىشود .\r\n1 - در زمينهء تأثير سكوت در تعميق تفكّر و استوارى عقل ، از رسول خدا صلى الله عليه و آله نقل شده كه فرمود : « اذا رَأَيْتُمْ الْمُؤْمِنَ صَمُوتاً فَادْنُوا مِنْهُ فَانَّهُ يُلْقِى الْحِكْمَةَ وَ الْمُؤمِنُ قَليلُ الْكَلامِ كَثيرُ الْعَمَلِ وَ الْمُنافِقُ كَثيرُ الْكَلامِ قَليلُ الْعَمَلِ ؛ هنگامى كه مؤمن را خاموش ببينيد به او نزديك شويد كه دانش و حكمت به شما القا مىكند ، و مؤمن كمتر سخن مىگويد و بسيار عمل مىكند ، و منافق بسيار سخن مىگويد و كمتر عمل مىكند . » « 1 »\r\n2 - در حديث ديگرى در همين زمينهء از امام صادق عليه السلام مىخوانيم كه فرمود : « دَليلُ الْعاقِلِ التَّفَكُّرُ وَ دَليلُ التَّفَكُّرِ الصَمْتُ ؛ نشانهء عاقل فكر كردن و نشانهء فكر كردن ، سكوت نمودن است . » « 2 »\r\n3 - در حديث ديگرى از امام امير المؤمنين عليه السلام آمده است : « اكْثِرْ صَمْتَكَ يَتَوفَّرْ فِكْرُكَ وَ يَسْتَنِر قَلْبُكَ وَ يَسلَمَ الْنَّاسُ مِنْ يَدِكَ ؛ بسيار خاموشى برگزين تا فكرت زياد شود ، و عقلت نورانى گردد ، و مردم از دست ( و زبان ) تو سالم بمانند ! » « 3 »\r\nاز اين روايات به خوبى استفاده مىشود كه رابطهء دقيق ميان بارور شدن فكر و انديشه ، با سكوت وجود دارد ؛ دليل آن هم روشن است ، زيرا قسمت مهمّى از نيروهاى فكرى انسان در فضول كلام و سخنان بيهوده از ميان مىرود ؛ هنگامى كه انسان سكوت را پيشه مىكند ، اين نيروها متمركز مىگردد ، و فكر و انديشه را به كار مىاندازد ، و ابواب حكمت را به روى انسان مىگشايد ؛ به همين دليل ، مردم سخن گفتن بسيار را دليل كم عقلى مىشمرند و افراد كم عقل سخنان بيهوده بسيار مىگويند .\r\n4 - از بعضى از روايات استفاده مىشود كه يكى از مهمترين عبادات سكوت است ؛ از جمله ، در مواعظ پيامبر اكرم صلى الله عليه و آله به ابو ذر مىخوانيم : « ارْبَعٌ لايُصيبهُنَّ الَّا مُؤْمِنٌ ، الصَّمْتُ وَ هُوَ اوَّلَ الْعِبادَةِ . . . ؛ چهار چيز است كه تنها نصيب مؤمن مىشود ، نخست سكوت است كه سرآغاز عبادت مىباشد . . . » « 4 »\r\n\r\n\r\n","description":"","footnote":"\r\n( 1 ) . بحار الانوار ، جلد 75 ، صفحهء 312 .\r\n( 2 ) . همان مدرك ، صفحهء 300 .\r\n( 3 ) . ميزان الحكمه ، جلد 2 ، صفحهء 1667 ، شمارهء 10825 .\r\n( 4 ) . ميزان الحكمة ، مادّهء صمت ، حديث 10805 .\r\n","page_name":" 302 ","page_number":302},
  {"content":"\r\n\r\n5 - از بعضى از احاديث استفاده مىشود كه پرگويى مايهء قساوت و سنگدلى است ، در حديثى از امام صادق عليه السلام مىخوانيم : « كانَ الْمَسيحُ عليه السلام يَقُولُ لا تَكْثِر الْكَلامَ فى غَيْرِ ذِكْرِ اللَّهِ فَانَّ الَّذينَ يَكْثِرُونَ الْكَلامَ فى غَيْرِ ذِكْرِ اللَّهِ قاسِيَةٌ قُلُوبُهُم وَلكِنْ لا يَعْلَمُونَ ؛ حضرت مسيح عليه السلام مىفرمود ؛ جز به ذكر خدا سخن زياد مگوييد ، زيرا كسانى كه در غير ذكر خدا سخن بسيار مىگويند دلهايى پر قساوت دارند ولى نمىدانند ! » « 1 »\r\n6 - در حديث ديگرى از امام علىّ بن موسى الرّضا عليه السلام مىخوانيم : سكوت نه تنها از اسباب علم و دانش است ، بلكه راهنما به سوى هر خير و نيكى است ؛ فرمود : « انَّ الصَّمْتَ بابٌ مِنْ ابْواابِ الْحِكْمَةِ ، انَّ الصَّمْتَ يَكْسِبُ الْمَحَبَّةَ انَّهُ دَليْلٌ عَلى كُلِّ خَيْرٍ ؛ سكوت درى از درهاى دانش است ، سكوت محبّت مىآورد ، و دليل و راهنماى همهء خيرات است . » « 2 »\r\nاين كه مىفرمايد : سكوت محبّت مىآورد به خاطر اين است كه بسيارى از رنجشها و عداوتها از نيش زبان زدن و تعبيرات نامناسب دربارهء اشخاص حاصل مىشود ، و سكوت انسان را از آن نجات مىدهد . »\r\n7 - سكوت سبب نجات از بسيارى از گناهان مىشود و در نتيجه كليد ورود در بهشت است . چنان كه در حديثى از پيامبر اكرم صلى الله عليه و آله مىخوانيم : كه مردى نزد آن حضرت آمد ( و طالب سعادت و نجات بود ) پيغمبر صلى الله عليه و آله فرمود : آيا تو را به چيزى راهنمايى كنم كه خدا به وسيلهء آن تو را وارد بهشت مىسازد ، عرض كرد آرى اى رسول خدا ! سپس دستور به انفاق و يارى مظلوم و كمك از طريق مشورت فرمود ، و بعد دستور به سكوت داد و فرمود : « فَاصْمُتْ لِسانَكَ الَّا مِنْ خَيْرٍ ؛ سكوت اختيار كن جز از نيكيها » و در پايان افزود :\r\n« هرگاه يكى از اين صفات در تو باشد ، تو را به سوى بهشت مىبرد . » « 3 »\r\n8 - بى شك يكى از آثار مثبت سكوت ، آراسته شدن به زيور وقار است . همان گونه كه در حديثى از امير مؤمنان على عليه السلام مىخوانيم : « الصَّمْتُ يَكْسِيكَ الْوِقارَ ، وَ يَكْفِيكَ مَئُونَةَ الْاعْتِذارِ ؛ سكوت لباس وقار بر تو مىپوشاند و مشكل عذر خواهى را از تو بر مىدارد ! » « 4 »\r\nشخصى كه زياد سخن مىگويد ؛ اشتباهات فراوانى دارد كه هم از ابهّت او مىكاهد ، و هم او را وادار به عذر خواهى مكرّر مىكند .\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحهء 114 ، ( باب الصّمت و حفظ اللّسان ، حديث 11 ) .\r\n( 2 ) . اصول كافى ، جلد 2 ، صفحهء 113 .\r\n( 3 ) . اصول كافى ، جلد 2 ، صفحهء 113 .\r\n( 4 ) . غرر الحكم ، شمارهء 1827 .\r\n","page_name":" 303 ","page_number":303},
  {"content":"\r\n\r\n9 - همين معنى به شكل گوياترى در حديث ديگرى از همان حضرت آمده است ، فرمود : « انْ كانَ فِى الْكَلامِ بَلاغَةٌ فَفِى الصَّمْتِ السَّلامَةُ مِنَ الْعِثارِ ؛ اگر در سخن گفتن ، بلاغت بوده باشد ، در سكوت سلامت از لغزشهاست ! » « 1 »\r\nاز اين حديث استفاده مىشود كه سكوت حتّى بر سخنان بليغ گاهى برترى دارد !\r\n10 - اين بحث را با حديث ديگرى از امام حسن عليه السلام پايان مىدهيم هرچند در اين زمينه احاديث فراوان ديگرى باقى مانده كه ذكر همهء آنها ما را از روشى كه در اين مباحث داريم دور مىسازد ؛ فرمود : « نِعْمَ العَونُ الصَّمْتُ فى مَواطِنَ كَثيِرةٍ وَ انْ كُنْتَ فَصيحاً ؛ سكوت ياور خوبى است در بسيارى از موارد ، هرچند سخن گويى فصيح باشى ! » « 2 »\r\n* * * \r\nرفع يك اشتباه\r\nآنچه در بالا دربارهء اهمّيّت سكوت و آثار سازنده و مثبت آن در تعميق تفكّر آدمى و جلوگيرى از اشتباهات و مصون ماندن از انواع گناهان و حفظ شخصيّت و ابهّت و وقار ، و عدم نياز به عذرخواهىهاى مكرّر و مانند آن آمد ، به اين معنى نيست كه سخن گفتن همه جا نكوهيده و مذموم باشد ، و انسان از همه چيز لب فرو بندد ، چرا كه اين خود آفت بزرگ ديگرى است .\r\nهدف از ستايش سكوت در آيات و روايات اسلامى ، باز داشتن از پرگويى و سخنان لغو و بيهوده و گفتارهاى اضافى و غير لازم است و گرنه در بسيارى از موارد ، سخن گفتن ، واجب و لب فرو بستن و سكوت ، حرام مسلّم است .\r\nمگر نه اين است كه نعمت بيان به صورت بزرگترين نعمت در سورهء الرّحمن بعد از نعمت آفرينش انسان شمرده شده است ، و يكى از بزرگترين افتخارات نوع بشر داشتن\r\n\r\n\r\n","description":"","footnote":"\r\n( 1 ) . غرر الحكم ، شمارهء 3714 .\r\n( 2 ) . ميزان الحكمه ، مادهء صمت ، حديث 10826 .\r\n","page_name":" 304 ","page_number":304},
  {"content":"\r\n\r\nزبان گويا و قدرت بر تكلّم است .\r\nبسيارى از عبادات بزرگ مانند نماز ، مراسمى از حج ، تلاوت قرآن و اذكار ، به وسيلهء زبان انجام مىشود :\r\nامر به معروف و نهى از منكر ، تعليم علوم واجبه ، ارشاد جاهل ، تنبيه غافل ، و راهنمايى به سوى حقّ و عدالت ، و بسيارى از شؤون تعليم و تربيت به وسيلهء زبان انجام مىگيرد ؛ هيچ دانشمند و صاحب فكرى نمىگويد در اين گونه موارد بايد سكوت كرد . آنچه مايهء بدبختى انسان و بازداشتن او از تهذيب نفس و سير و سلوك الى اللَّه است سخنان اضافى و به اصطلاح « فضول الكلام » است ؛ بنابراين ، بايد از هرگونه افراط و تفريط در اين مسأله شديداً پرهيز كرد .\r\nامام سجّاد علىّ بن الحسين عليه السلام دراين‌باره سخنى دارد ، كه سخن آخر و قول فصل است و حقّ مطلب را به خوبى ادا فرموده است .\r\nكسى از آن حضرت پرسيد : آيا سخن گفتن افضل است يا سكوت ؟ امام عليه السلام در جواب فرمود :\r\n« لِكُلِّ واحِدٍ مِنْهُما آفاتٌ فَاذا سَلِما مِنَ الْافاتِ فَالْكَلامُ افْضَلُ مِنَ السُّكُوتِ . قِيْلَ كَيْفَ ذلِكَ يَا بْنَ رَسُولِ اللَّهِ عليه السلام ؟ قالَ : لِانَّ اللَّهَ عَزَّوَجَلَّ ما بَعَثَ اْلَانْبِياءَ وَ الاوصياءَ بِالسُّكُوتِ ، انَّما بَعَثَهُمْ بِالْكَلامِ ، وَ لَا استَحَقَّتِ الْجَنَّةُ بِالسُّكُوتِ وَ لا اْستَوْجَبَتْ وِلايَةً بِالسُّكُوتِ وَ لا تَوَقَّيَتِ النَّارُ بِالسُكُوتِ انَّما ذلِكَ كُلُّهُ بِالْكَلامِ ، ما كُنْتُ لِاعْدِلَ الْقَمَرَ بِالشَّمْسِ انَّكَ تَصِفُ فَضْلَ السُّكُوتِ بِالْكَلامِ وَ لَسْتَ تَصِفُ فَضْلَ الْكَلامِ بِالسُّكُوتِ » ؛ هركدام از اين دو آفاتى دارد ، هرگاه هر دو از آفت در امان باشد ، سخن گفتن از سكوت افضل است ، عرض شد اى پسر رسول خدا چگونه است اين مطلب ؟ فرمود : اين به خاطر آن است كه خداوند متعال ، پيامبران و اوصياى آنها را به سكوت مبعوث و مأمور نكرد ، بلكه آنها را به سخن گفتن مبعوث كرد ، هرگز بهشت با سكوت به دست نمىآيد ، و ولايت الهى با سكوت حاصل نمىشود ، و از آتش دوزخ با سكوت رهايى حاصل نمىشود ، همهء اينها به وسيلهء كلام و سخن به دست مىآيد ، من هرگز ماه را با خورشيد يكسان نمىكنم ، حتّى هنگامى كه مىخواهى فضيلت\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nسكوت را بگويى با كلام آن را بيان مىكنى و هرگز فضيلت كلام را با سكوت شرح نمىدهى ! » « 1 »\r\nبىشك « سكوت » و « سخن گفتن » هر كدام جائى و مقامى دارد و هر يك از آنها داراى جنبه‌هاى مثبت و جنبه‌هاى منفى است ، و بى شك جنبه‌هاى مثبت سخن گفتن فزونتر از جنبه‌هاى منفى آن است ؛ ولى از آنجا كه جنبه‌هاى مثبت سخن گفتن هنگامى آشكار مىشود كه انسان در مراحل تهذيب نفس توفيق كافى يافته باشد ؛ به همين دليل كسانى را كه در آغاز راهند بيشتر توصيه به سكوت مىكنند ، و بعد از كسب سلطه بر هواى نفس و به اصطلاح مالك زبان شدن ، مأمور به سخن گفتن و هدايت مردم مىشوند .\r\nدر اينجا معيار روشنى داريم ، هرگاه ما سخنانى را كه در شبانه روز مىگوييم روى يك نوار ضبط كنيم و بعد با دقّت و سختگيرى و خالى از تعصّب به بررسى آن بپردازيم مشاهده مىكنيم كه از ميان صدها يا هزاران كلمه كه در طول يك شبانه روز از ما صادر شده ، مقدار كمى از آن مربوط به اهداف الهى يا حوائج زندگى و ضروريّات حيات مىباشد و بقيّه فضول كلام و سخنان اضافى است كه در لا به لاى آن احياناً مطالب ناروا و گناه آلود يا سخنان مشكوك و مشتبه مىباشد .\r\nهدف از سكوت مبارزه با انبوه فضول كلام و سخنان اضافى و بىهدف ، و احياناً بىمعنى يا گناه آلود است .\r\nاين نكته نيز شايان توجّه است كه « صمت » و « سكوت » هر چند در منابع اصلى لغت تقريباً به يك معنى تفسير شده است ، ولى در كلمات بعضى از علماى اخلاق تفاوتى در ميان آن دو ديده مىشود ؛ به اين معنى كه ، سكوت ترك كلام بطور مطلق است ، ولى « صَمْت » به معنى ترك سخن گفتن در امورى است كه هدف صحيحى را تعقيب نمىكند ( تَرْكُ ما لا يَعْنِيهِ ) و آنچه براى سالكان الى اللَّه و راهيان راه خدا و علاقه‌مندان به تهذيب نفس ضرورت دارد ، بيشتر « صمت » است نه « سكوت » . ( دقّت كنيد )\r\n* * *\r\n\r\n\r\n","description":"","footnote":"\r\n( 1 ) . بحار الانوار ، جلد 68 ، صفحهء 274 .\r\n","page_name":" 306 ","page_number":306},
  {"content":"\r\n\r\n\r\nاصلاح زبان\r\nآنچه در بحث پيشين ، يعنى اهمّيّت سكوت و صمت و تأثير آن در تهذيب نفوس و اخلاق گذشت ، در واقع يكى از طرق اساسى براى پيشگيرى از آفات زبان است ، چرا كه زبان مهمترين كليد دانش و فرهنگ و عقيده و اخلاق است ؛ و اصلاح آن سرچشمهء همهء اصلاحات اخلاقى ، و انحراف آن سبب انواع انحرافات است ؛ بنابراين ، بحث اصلاح زبان بحثى فراتر از مسألهء سكوت مىباشد .\r\nاصلاح زبان و گفتار از آنجا اهمّيّت فوق‌العاده در بحثهاى اخلاقى به خود گرفته ، كه زبان ترجمان دل و نمايندهء عقل و كليد شخصيّت انسان و مهمترين دريچهء روح است .\r\nبه تعبير ديگر ، آنچه بر صفحهء روح انسان نقش مىبندد ، قبل از هر چيز بر صفحهء زبان و در لا به لاى گفته‌هاى او ظاهر مىشود . جالب اين كه اطبّاى پيشين سلامت و انحراف مزاج انسان را نيز از مشاهدهء زبان او كشف مىكردند ، و در آن زمان كه مسألهء آزمايش خون و ترشّحات بدن ، يا عكسبردارى وجود نداشت ، زبان به عنوان تابلويى براى تشخيص سلامت و بيمارى دستگاههاى درون شمرده مىشد ، و پزشكان آگاه ، با يك نگاه به زبان ، بسيارى از مسائل را دربارهء سلامتى و بيمارى افراد كشف مىكردند .\r\nدر مورد مسائل اخلاقى و فكرى نيز همين امر صادق است ؛ زبان مىتواند تابلويى براى كشف انواع مفاسد اخلاقى درونى مورد استفاده قرار گيرد ؛ همان گونه كه آلودگى زبان مىتواند انعكاس وسيعى در روح انسان داشته باشد .\r\nروى اين جهات ، همواره علماى اخلاق اهمّيّت خاصّى براى اصلاح زبان قائل بوده و هستند ، و اصلاح آن را گام مهمّى براى تقويت فضائل اخلاق ، و تكامل روح مىشمرند .\r\nدر حديث معروفى كه در لا به لاى كلمات قصار مولا امير مؤمنان على عليه السلام آمده اين حقيقت منعكس شده است ؛ آنجا كه مىفرمايد : « تَكَلَّمُوا تُعْرَفُوا فَانَّ الْمَرْءَ مَخْبُوءٌ تَحْتَ لِسانِهِ ؛ سخن بگوييد تا شناخته شويد ، چرا كه شخصيّت انسان در زير زبان او نهفته شده است . » « 1 »\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، كلمهء 392 .\r\n","page_name":" 307 ","page_number":307},
  {"content":"\r\n\r\nو در حديثى از رسول خدا صلى الله عليه و آله مىخوانيم : « لا يَسْتَقيمُ ايمانُ عِبْدٍ حَتّى يَسْتَقيمَ قَلْبُهُ ، وَ لا يَسْتَقيمَ قَلْبُهُ حَتَّى يَسْتَقيمَ لِسانُهُ ؛ ايمان كسى استقامت و راستى پيدا نمىكند ، مگر اين كه قلب او راستى و استقامت يابد قلب نيز راستى و استقامت نمىيابد مگر اين كه زبان راستى و استقامت پيدا كند . » « 1 »\r\nبا اين اشاره به اصل سخن باز مىگرديم ، و بحث را در چهار محور آغاز مىكنيم :\r\n1 - اهمّيّت زبان به عنوان يك نعمت بزرگ الهى\r\n2 - رابطهء نزديك اصلاح زبان با اصلاح روح و فكر و اخلاق\r\n3 - آفات زبان\r\n4 - اصول كلّى جهت مبارزه با آفات زبان\r\nدر محور اوّل ، قرآن مجيد در دو آيه از سورهء « بلد » و « الرّحمن » حقّ سخن را ادا كرده است .\r\nدر سورهء بلد ، آيهء 8 تا 10 ، مىخوانيم : « الَمْ نَجْعَلْ لَهُ عَيْنَيْنِ - وَ لِساناً و شَفَتَيْنِ - وَ هَدَيْناهُ النَّجْدَيْنِ ؛ آيا براى او ( انسان ) دو چشم قرار نداديم - و يك زبان دو لب ؟ - و او را به خير و شرّش هدايت نموديم ! »\r\nآيات فوق در مقام بيان بزرگترين نعمتهاى الهى است ، نعمت چشم و زبان و لبها ، نعمت هدايت ، و معرفت خير و شرّ .\r\nبراستى زبان از شگفت انگيزترين اعضاى بدن انسان است و وظائف سنگين برعهده دارد كه بر عهدهء هيچ يك از اعضاء بدن نيست ؛ علاوه بر اين كه كمك مؤثّرى به بلع غذا مىكند و در جويدن نقش مهمّى دارد و مرتّباً لقمهء غذا را به زير چكش دندانها هُل مىدهد ولى به قدرى اين كار ماهرانه انجام مىگيرد كه خود را از ضربات دندانها دور نگه مىدارد ، در حالى كه دائماً در كنار آن و چسبيده به آن است !\r\nگاهى بندرت هنگام جويدن غذا زبان خود را جويده‌ايم و اين عضو بسيار ظريف و آسيب پذير آزرده شده ، و فهميده‌ايم كه اگر آن مهارت فوق‌العاده در زبان نبود كه خود\r\n\r\n\r\n","description":"","footnote":"\r\n( 1 ) . بحار الانوار ، جلد 68 ، صفحهء 287 محجّة البيضاء ، جلد 5 ، صفحهء 193 .\r\n","page_name":" 308 ","page_number":308},
  {"content":"\r\n\r\nرا از ضربات دندانها حفظ كند همه روز چه بر سر ما مىآمد !\r\nاضافه بر اين ، بعد از خوردن غذا فضاى دهان و دندانها را كاملًا جاروب و تميز مىكند .\r\nولى از همه مهتر مسألهء سخن گفتن است كه با حركات بسيار سريع و منظّم و پى در پى و جست و خيز زبان در جهات ششگانه ، انجام مىگيرد .\r\nجالبتر اين كه خداوند براى سخن گفتن وسيله‌اى براى انسان قرار داده كه بسيار سهل التّناول و در دسترس همگان است ؛ نه خسته مىشود ، نه ملالى به آن دست مىدهد ، و نه هزينه‌اى دارد .\r\nو از آن عجيب‌تر ، مسألهء استعداد تكلّم در انسان است كه در روح آدمى به عنوان يك عنايت بزرگ الهى به وديعه گذارده شده و انسان مىتواند جمله‌بندىهاى نامحدودى در اشكال بىشمار براى بيان مقاصد بسيار متنوّع خود ترتيب دهد .\r\nاضافه بر اين ، آن‌چنان استعدادى براى وضع لغات مختلف به او داده كه محصول آن هزاران نوع زبان است ؛ و با گذشت زمان ، برآن نيز افزوده مىشود .\r\nبا اين حال ، آيا عجيب است كه خداوند از اين نعمت در آيات بالا به عنوان يكى از بزرگترين نعمتهايش ياد كند ؟\r\nشايان توجّه اين كه : در آيات بالا نعمت « لبها » را در كنار زبان قرار داده چرا كه از يك سو بسيارى از حروف الفبا به كمك لبها ادا مىشود ، و وسيلهء مؤثّرى است براى بريدن اصوات و كلمات و تنظيم حروف در كنار يكديگر .\r\nو از سوى ديگر ، وسيلهء بسيار مؤثّرى است براى كنترل زبان و مهار كردن آن ، همان گونه كه در حديثى از پيامبر اكرم صلى الله عليه و آله مىخوانيم : « خداوند متعال به انسانها مىگويد : يَا ابْنَ آدَمَ انْ نازَعَكَ لِسانُكَ فى ما حَرَّمْتُ عَلَيْكَ فَقَدْ اعَنْتُكَ بِطَبَقَتَيْنِ فَاطْبِقْ ؛ اى فرزند آدم ! اگر زبانت خواست تو را وادار به حرام كند ، من دو لب را براى جلوگيرى از آن در اختيار تو قرار داده‌ام در چنان حالتى لب فرو بند ! » « 1 »\r\n\r\n\r\n","description":"","footnote":"\r\n( 1 ) . مجمع البيان ، جلد 10 ، صفحهء 494 ذيل آيهء مورد بحث . و نور الثّقلين ، جلد 5 ، صفحهء 581 .\r\n","page_name":" 309 ","page_number":309},
  {"content":"\r\n\r\nدر آغاز سورهء الرّحمن ( آيات 1 تا 4 ) نيز تعبير بسيار مهمّى دربارهء نعمت بيان كه مولود زبان است آمده ، و بعد از ذكر نام خداوند « رحمان » كه رحمتش دوست و دشمن را احاطه كرده ، اشاره به مهمترين مواهب الهى يعنى قرآن و سپس اشاره به آفرينش انسان و بعد نعمت بيان را به عنوان يك موهبت عظيم بيان مىدارد و مىفرمايد : « الرَّحْمنُ - عَلَّمَ الْقُرآنَ - خَلَقَ الْانسانَ - عَلَّمَهُ الْبَيانَ ؛ خداوند رحمان - قرآن را تعليم فرمود ، انسان را آفريد - ( و ) به او بيان آموخت . »\r\nبه‌اين‌ترتيب ، نعمت بيان را به عنوان مهمترين نعمتها بعد از آفرينش انسان ذكر مىكند .\r\nاگر نقش بيان را در تكامل و پيشرفت زندگى انسانها و پيدايش و گسترش تمدّنها در نظر بگيريم يقين خواهيم كرد كه اگر اين نعمت بزرگ الهى نبود ، هرگز انسان نمىتوانست دانشها و تجربيّات خود را به آسانى از نسلى به نسل ديگر انتقال دهد ، و سبب پيشرفت علم و دانش و تمدّن و دين و اخلاق گردد .\r\nبى شك اگر يك روز اين نعمت بزرگ از انسانها گرفته شود ، همان روز جامعهء انسانى به قهقرا باز مىگردد .\r\nبيان ، ابزارى دارد و نتيجه‌اى ، كه ما به خاطر عادت كردن به سخن گفتن هر دو را ساده مىپنداريم ، در حالى كه كارى است بسيار ظريف و پيچيده و هنرى است بسيار مهمّ و بىنظير .\r\nزيرا از يك سو ، دستگاههاى صوتى براى ايجاد اصوات مختلف با يكديگر همكارى مىكنند ، هواى فشرده در ريه‌ها ، تارهاى صوتى را به صدا در مىآورند و اين صداها با كمك زبان و لبها و دندانها و فضاى دهان و حلق ، حروف الفبا را با سرعت و ظرافت خاصّى به وجود مىآورند ، و آن صداى ممتدى كه از حنجره بيرون مىآيد به وسيلهء ابزار فوق در اشكال و اندازه‌هاى مختلف بريده و چينش پيدا مىكند و حروف الفبا و كلمات را تشكيل مىدهد .\r\nوضع لغات كه پايهء اصلى سخن گفتن است و برحسب انواع نيازهاى مادّى و معنوى صورت مىگيرد ، خود داستان عجيبى دارد كه اگر تعدّد زبانها را ( كه به گفتهء بعضى از دانشمندان هم‌اكنون بالغ بر سه هزار زبان در دنيا داريم در نظر بگيريم ) پيچيدگى و اهمّيّت\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاين موضوع روشنتر مىشود ، بويژه اين كه مىدانيم كه اين عدد نيز نقطهء پايانى زبانهاى بشرى نيست و با گذشت زمان لغات تازه و زبانهاى ديگرى تدريجاً به وجود مىآيد .\r\nبه هر حال ، نعمت بيان از مهمترين و شگفت انگيزترين نعمتها و مواهب الهى است كه آسايش و آرامش و پيشرفت و تكامل انسانها رابطهء بسيار نزديكى با آن دارد .\r\nاين مسأله در روايات اسلامى نيز بازتاب گسترده‌اى دارد ، از جمله در سخنان امير مؤمنان على عليه السلام مىخوانيم : « مَا الْانْسانُ لَوْ لا الِلّسانُ الَّا صُورَةٌ مُمَثَّلَةٌ ، اوْ بَهيمَةٌ مُهْمَلَةٌ ! ؛ اگر زبان نبود انسان چه بود ؟ ! چيزى جز يك مجسّمه يا حيوان رها شدهء در بيابان ! » « 1 »\r\nامام در اين گفتار پر معنى حقّ مطلب را دربارهء اهمّيّت زبان بيان كرده و مىفرمايد آنچه انسان را از حيوانات ممتاز ساخته است همين نعمت زبان اوست .\r\nدر حديث ديگرى از رسول خدا صلى الله عليه و آله مىخوانيم كه فرمود : « الْجَمالُ فِى اللِّسانِ ؛ تمام زيبايى انسان در زبان است ! » « 2 »\r\nهمين معنى به تعبير ديگرى از امير مؤمنان على عليه السلام نقل شده كه فرمود : « الْجَمالُ فِى اللِّسانِ وَ الْكَمالُ فِى الْعَقْلِ ؛ زيبايى انسان در زبان اوست ، و كمال او در عقل اوست ! » « 3 »\r\nاين احاديث را با حديث ديگرى از امام امير مؤمنان على عليه السلام پايان مىدهيم ، هر چند روايات در اين زمينه بيش از اينهاست ، فرمود : « انَّ فِى الانْسانِ عَشَرَ خِصالٍ يُظْهِرُها لِسانُهُ : شاهِدٌ يُخْبِرُ عَنِ الضَّميرِ ، وَحاكِمٌ يَفْصِلْ بَيْنَ الْخِطابِ ، وَ ناطِقٌ يَرُدُّ بِهِ الْجَوابَ ، وَ شافِعٌ يُدْرِكُ بِهِ الْحاجَةَ ، وَ واصِفٌ يَعْرِفُ بِهِ الْاشْياءَ ، وَ اميرٌ يأْمُرُ بِالْحَسَنِ ، وَ واعِظٌ يَنْهى عَنِ الْقَبيحِ ، وَ مُعَزٍّ تَسْكُنُ بهِ الْاحْزانُ ، و حاضِرٌ ( حامِدٌ ) تُجْلى بِهِ الضَّغائنُ وَ مُونِقٌ تَلَذُّ بِهِ الْاسْماعُ ؛\r\nدر انسان ده خصلت است كه آنها را با زبان ظاهر مىكند :\r\nشاهدى است كه از درون خبر مىدهد .\r\nو داورى است كه حقّ و باطل را از هم جدا مىسازد .\r\nو سخنگويى است كه به سؤالات پاسخ مىگويد .\r\n\r\n\r\n","description":"","footnote":"\r\n( 1 ) . غرر الحكم ، شمارهء 9644 .\r\n( 2 ) . بحار الانوار ، جلد 74 ، صفحهء 141 ، حديث 24 .\r\n( 3 ) . بحار الانوار ، جلد 75 ، صفحهء 80 ، حديث 64 .\r\n","page_name":" 311 ","page_number":311},
  {"content":"\r\n\r\nو شفاعت كننده‌اى است كه سبب وصول به نيازها است .\r\nو توصيف كننده‌اى است كه اشياء را معرفى مىكند .\r\nو اميرى است كه به نيكيها دعوت مىنمايد .\r\nو واعظى است كه از قبيح باز مىدارد .\r\nو تسلّى دهنده‌اى است كه غمها با او فرو مىنشيند .\r\nو ستايشگرى است كه زنگار كينه‌ها را از دلها پاك مىكند .\r\nو هنرمندى است كه گوشها به سبب او لذّت مىبرند . » « 1 »\r\nو جهت حسن ختام در اين بحث به سراغ سخنى از « محجّةالبيضاء فى تهذيب الاحياء » مىرويم :\r\nاو در آغاز سخن تحت عنوان « كتاب آفات اللِّسان » چنين مىگويد : « زبان از نعمتهاى بزرگ الهى ، و از لطائف و شگفتيهاى صنعت اوست ، جِرمش كوچك و طاعت و جُرمش بزرگ است ، چرا كه كفر و ايمان با شهادت زبان شناخته مىشوند و اين دو نهايت طاعت و طغيان است ؛ هيچ موجود و معدوم ، و خالق و مخلوق ، و امور پندارى و واقعى ، و مظنون و موهوم نيست ، مگر اين كه زبان دربارهء آن سخن مىگويد ، و به اثبات و نفى دربارهء آن مىپردازد .\r\n« اين خاصيّتى است كه در هيچ يك از اعضاء وجود ندارد ، چرا كه چشم غير از رنگها و صورتها را نمىبيند ، و گوش جز صداها را نمىشنود ، و دست تنها با اجسام سرو كار دارد ؛ و به همين ترتيب ساير اعضاءِ بدن ، در حالى كه ميدان زبان گسترده است و هيچ حدّ و مرزى ندارد ، جولانگاه آن در نيكيها وسيع و در شرّ و بديها گسترده‌تر است ، هر كس زبانش را رها كند و هيچ نظارتى بر آن نداشته باشد ، شيطان او را در هر ميدانى وارد مىسازد و به لبهء پرتگاه آتش مىراند . » « 2 »\r\n\r\nرابطهء زبان با فكر و اخلاق\r\nبى شك زبان دريچهء روح آدمى است ، يعنى از لابه‌لاى كلمات هر كس به خوبى\r\n\r\n\r\n","description":"","footnote":"\r\n( 1 ) . كافى ، جلد 8 ، صفحهء 20 ، حديث 4 .\r\n( 2 ) . المحجّة البيضاء ، جلد 5 ، صفحهء 190 .\r\n","page_name":" 312 ","page_number":312},
  {"content":"\r\n\r\nمىتوان به اعماق درون او پى برد ؛ و به عكس سخنان و كلمات هر كس در روح و جان او اثر مىگذارد و تدريجاً آن را به رنگ خود در مىآورد و به اين ترتيب اين دو در يكديگر تأثير متقابل دارند .\r\nاز ميان آيات قرآن مجيد ، آيهء 30 سورهء محمّد صلى الله عليه و آله گواه بر اين است كه ميان زبان و فكر و اخلاق ، رابطهء خاصّى است به گونه‌اى كه با توجّه به كلماتى كه بر زبان جارى مىشود مىتوان اعماق ضمير انسان را كاوش كرد ، و با استفاده از همين رابطه از قديم‌ترين ايّام و بويژه امروز ، براى پى بردن به نيّات ، افكار و اسرار درون اشخاص از بازجويىهاى ماهرانه و حساب شده استفاده كرده و مىكنند .\r\nدر اين آيه كه دربارهء منافقين آمده چنين مىخوانيم : « وَ لَوْ نَشاءُ لَأَرَيْناكَهُمْ فَلَعَرَفْتَهُمْ بِسيماهُمْ وَ لَتَعْرِفَنَّهُمْ فى لَحْنِ الْقَولِ وَ اللَّهُ يَعْلَمُ اعْمالَكُمْ ؛ اگر بخواهيم آنها را به تو نشان مىدهيم ، تا آنها را با قيافه‌هايشان بشناسى ( ولى اين كار لزومى ندارد ) تو مىتوانى آنها را از سخنانشان بشناسى ، و خداوند اعمال همهء شما را مىداند . »\r\nبه گفتهء « راغب » در « مفردات » ، « لحن » به معنى منحرف ساختن سخن از قواعد و سنن خاصّ آن است ؛ يا اعرابِ غلطى به آن بدهند و يا از صورت صراحت به كنايه و اشاره بكشانند ، و منظور از « لحن القول » در آيهء شريفه همين معنى اخير است ، يعنى از كنايه‌ها و تعبيرات دو پهلو يا موذيانه منافقان مىتوانى آنها را بشناسى و به اسرار درون آنها پى ببرى !\r\nدر حديثى از « ابو سعيد خدرى » آمده است كه مىگويد : « لَحْنُ الْقَولِ بُغْضُهمْ عَلِىَّ بْنَ ابيطالِبٍ ، وَ كُنَّا نَعْرِفُ الْمُنافِقينَ عَلى عَهْدِ رَسُول‌ِاللَّهِ بِبُغْضِهِمْ عَلِىَّ بْنَ ابيطالِبٍ ؛ منظور از لحن قول كينه و عداوت علىّ بن ابي طالب عليه السلام است ( يعنى يكى از مصداقهاى روشن آن ، ابراز و دشمنى با آن حضرت مىباشد . ) و ما منافقان را در عصر پيامبر صلى الله عليه و آله از كينه توزى آنها با على عليه السلام مىشناختيم . » « 1 »\r\n\r\n\r\n","description":"","footnote":"\r\n( 1 ) . مجمع البيان ، جلد 9 ، صفحهء 106 ، ذيل آيه مورد بحث - مضمون اين حديث را بسيارى از معاريف اهل سنّت در كتابهاى خود نقل كرده‌اند از جمله « احمد حنبل » در كتاب « فضائل » و « ابن عبد البرّ » در « استيعاب » ، و « ذهبى » در « تاريخ اوّل الاسلام » و « ابن اثير » در « جامع الاصول » و غير آنها .\r\n","page_name":" 313 ","page_number":313},
  {"content":"\r\n\r\nدر روايات اسلامى بطور گسترده به رابطهء اين دو اشاره شده است از جمله :\r\n1 - در حديث معروفى از امام علىّ بن ابي طالب عليه السلام مىخوانيم :\r\n« ما اضْمَرَ احَدٌ شَيْئاً الَّا ظَهَرَ فى فَلَتاتِ لِسانِهِ وَ صَفَحاتِ وَجْهِهِ ؛ هيچ انسانى چيزى را در درون خود پنهان نمىكند مگر اين كه در سخنانى كه از دهان او مىپرد ، يا آثارى كه در چهره و قيافهء او منعكس مىگردد ، آشكار مىشود ! » « 1 »\r\nاين سخن كه مىتواند يكى از پايه‌هاى روانكاوى و روانشناسى را تشكيل دهد گوياى اين حقيقت است كه زبان آيينهء تمام نماى روح آدمى است .\r\n2 - در حديث ديگرى از همان حضرت مىخوانيم : الَانْسانُ لُبُّهُ لِسانُهُ ؛ خلاصهء وجود انسان در زبان اوست ! » « 2 »\r\n3 - در حديث جالب ديگرى از همان بزرگوار آمده است كه فرمود : « قُلْتُ ارْبَعاً ، انْزلَ اللَّهُ تَصْديقى بِها فى كِتابِهِ ، قُلْتُ الْمَرْءٌ مَخْبُوءٌ تَحْتَ لِسانِهِ فَاذا تَكَلَّمَ ظَهَرَ ، فَانْزَلَ اللَّهُ تَعالى وَ لَتَعْرِفَنَّهُمْ فى لَحْنِ الْقَولِ ، قُلْتُ فَمَنْ جَهِلَ شَيْئاً عاداهُ ، فَانْزَلَ اللَّهُ ، بَلْ كَذَّبُوا بِما لَمْ يُحيطُوا بِعِلْمِهِ ، وَ قُلْتُ قَيْمَةُ كُلُّ امْرِءٍ ما يُحْسِنُ ، فَانْزَلَ اللَّهُ فى قِصَّةِ طالُوتَ انَّ اللَّهَ اصْطفاهُ عَلَيْكمْ وَ زادَهُ بَسْطَةً فِىالْعِلْمِ وَالْجِسْمِ ، وَ قُلْتُ الْقَتْلُ يُقِلُّ الْقَتْلَ ، فَانْزَلَ اللَّهُ وَ لَكُمْ فِى الْقِصاصِ حَياةٌ يا اولِى الْالْبابِ ؛ من چهار سخن ( در عهد رسول خدا صلى الله عليه و آله ) گفتم و خداوند ( اين افتخار را به من داد كه ) تصديق آن را در كتابش نازل فرمود ؛ من گفتم ( شخصيّت ) انسان زير زبانش نهفته شده است و هنگامى كه سخن بگويد ظاهر مىشود ، خداوند متعال در اين زمينه چنين نازل فرمود : آنها ( منافقان ) را از طرز سخنانشان مىشناسى ( وَلَتَعْرِفَنَّهمْ فى لَحْنِ الْقَوْلِ « 3 » ) ؛ من گفتم هر كسى نسبت به چيزى جاهل است ، دشمن آن است ؛ و خداوند نازل فرمود : بلكه آنها تكذيب كردند چيزى را كه بر آن آگاهى نداشتند . ( بَلْ كَذَّبُوا بِما لَمْ يُحيطُوا بِعِلْمِهِ « 4 » ) ؛ من گفتم قيمت هر كسى به اندازهء كار خوبى است كه مىتواند انجام دهد ، و خداوند در قصهء طالوت چنين نازل فرمود : خداوند او را از ميان شما برگزيده ، و او را در علم و توانايىِ جسمى وسعت بخشيده است . ( انَّ اللَّهَ اصْطفاهُ\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، كلمهء 26 .\r\n( 2 ) . بحار ، جلد 78 ، صفحهء 56\r\n( 3 ) . سورهء محمّد ، آيهء 30 .\r\n( 4 ) . سورهء يونس ، آيهء 39 .\r\n","page_name":" 314 ","page_number":314},
  {"content":"\r\n\r\nعَلَيْكمْ وَ زادَهُ بَسْطةً فِى الْعِلمِ وَالْجِسْمِ « 1 » ) ؛ من گفتم كشتن سبب مىشود كه كشتن كم شود ( قصاص سبب كاهش آدم‌كشى است . ) ، خداوند چنين نازل فرمود : براى شما در قصاص حيات و زندگى است اى صاحبان عقل ! » ( وَ لَكُمْ فِى الْقِصاصِ حَياةٌ يا اولِى الْالْبابِ « 2 » ) « 3 »\r\n4 - در حديث ديگرى از همان حضرت آمده است : يُسْتَدَلُّ عَلى عَقْلِ كُلِّ امْرِءٍ بِما يَجْرى عَلى لِسانِهِ ؛ آنچه بر زبان هر كس جارى مىشود ، دليل بر ميزان عقل اوست ! » « 4 »\r\nباز از همان امام بزرگوار عليه السلام جملهء گويا و پر معنى ديگرى در اين زمينه وارد شده است آنجا كه مىفرمايد : « ايَّاكَ وَ الْكَلامَ فى مالا تَعْرِفُ طَرِيقَتَهُ وَ لا تَعْلَمُ حَقيقَتَهُ فَانَّ قَوْلَكَ يَدُلُّ عَلى عَقْلِكَ وَ عبادَتُكَ تُنْبَؤُ عَنْ مَعْرِفَتِكَ ؛ بر حذر باش از اين كه دربارهء چيزى سخن بگويى كه راه و رسم آن را نمىدانى و از حقيقت آن آگاه نيستى ، زيرا گفتار تو دليل بر ميزان عقل توست ، و چگونگى عبادت تو از ميزان معرفت تو خبر مىدهد ! » « 5 »\r\nكوتاه سخن اين كه ، اهمّيّت زبان و نقش بسيار حسّاس و مؤثّر آن در ساخت شخصيّت بشر و جامعهء انسانى بقدرى زياد است كه بر هيچ كس پوشيده نيست ؛ به همين دليل ، در آيات و روايات اسلامى بازتاب گسترده‌اى دارد و آنچه در بالا آمد تنها بخشى از آن بود .\r\nبديهى است نعمتهاى بزرگ الهى سرمايهء عظيمى هستند كه خطرات و آفات آن نيز به همان اندازه عظيم است ؛ كوهها هر چه عظيم‌تر و بلندتر باشند بركات و آثار آنها بيشتر است ؛ ولى به همان نسبت ، سقوط از آنها نيز خطرناك‌تر مىباشد .\r\nمعروف است : « در كنار كوههاى بلند درّه‌هاى عميق وجود دارد » و به همين ترتيب در كنار نعمتهاى بزرگ خطرات بزرگى نهفته شده است . نيروى اتم اگر در مسير سازندگى قرار گيرد دنيايى را مىتواند آباد كند ، و اگر مبدّل به بمبهاى ويرانگر شود قادر است در مدّت كوتاهى جهان را به ويرانى كشاند و از همين جا دريچه‌اى به سوى آفات زبان مىگشاييم .\r\n* * *\r\n\r\n\r\n","description":"","footnote":"\r\n( 1 ) . سورهء بقره ، آيهء 247 .\r\n( 2 ) . سورهء بقره ، آيهء 179 .\r\n( 3 ) . بحار الانوار ، جلد 68 ، صفحهء 283 .\r\n( 4 و 5 ) . غرر الحكم .\r\n","page_name":" 315 ","page_number":315},
  {"content":"\r\n\r\n\r\nآفات الِلّسان ( خطرات زبان )\r\nهمان گونه كه در بالا اشاره شده به همان نسبت كه بركات زبان و آثار سازندهء آن زياد است ، آفات و گناهانى كه به وسيلهء آن انجام مىگيرد و آثار مخرّبى كه در فرد و جامعه دارد بسيار زياد مىباشد .\r\nمحقّق بزرگوار مرحوم « فيض كاشانى » در كتاب « المحجّة البيضاء » ، و « غزالى » در « احياء العلوم » بحث بسيار مشروحى تحت عنوان گناهان زبان ذكر كرده‌اند ، از جمله غزالى بيست نوع انحراف و آفت براى زبان شمرده ؛ به اين ترتيب :\r\n1 - گفتگو كردن در امورى كه به انسان مربوط نيست ( و در سرنوشت او اثر مادّى و معنوى ندارد ) .\r\n2 - بيهوده گويى و پرحرفى\r\n3 - گفتگو در امور گناه آلود مانند وصف مجالس شراب و قمار و زنان آلوده\r\n4 - جدال و مراء ( منظور از « جدال » جرّوبحث‌هايى است كه براى تحقير ديگران انجام مىشود ، و « مراء » به معنى بحثهايى است كه به عنوان اظهار فضل و برترى جويى است . )\r\n5 - خصومت و نزاع و لجاج در كلام\r\n6 - تكلّف در سخن گفتن و تصنّع در سجع و قافيه پردازى و مانند آن\r\n7 - بد زبانى و دشنام\r\n8 - لعن كسى كه مستحقّ لعن نيست\r\n9 - غنا و اشعار ( منظور اشعارى است كه محتواى باطل دارد يا با آهنگ لهوى خوانده مىشود . )\r\n10 - مزاح و شوخىهاى ركيك و زشت\r\n11 - سخريّه و استهزاى ديگران\r\n12 - فاش كردن اسرار مردم\r\n13 - وعده‌هاى دروغين\r\n14 - دروغ و خبرهاى خلاف گفتن\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n15 - غيبت كردن\r\n16 - سخن چينى ( حرف اين را براى آن بردن و ميان دو نفر يا دو گروه نفاق و آشوب به پا كردن . )\r\n17 - نفاق در سخن ( كه در تعبيرات عربى به چنين كسان ذو اللِّسانين گفته مىشود ؛ مثلًا ، در پيش رو چيزى بگويد و در پشت سر چيز ديگر . )\r\n18 - مدح نا به جا و ستايش از كسانى كه شايستهء ستايش نيستند\r\n19 - نسنجيده و بىمطالعه سخن گفتن كه غالباً توأم با خطاها و خلافها است\r\n20 - سؤال از مسائل پيچيده‌اى كه درك آن خارج از توان فكرى سؤال كننده است\r\nدقت و بررسى نشان مىدهد كه آفات زبان منحصر به آنچه در بالا آمده نيست هر چند بخش مهمّى از آن را تشكيل مىدهد ؛ و شايد نظر مرحوم فيض كاشانى و غزالى نيز احصاء تمام گناهان زبان نبوده است ؛ به همين دليل ، موارد ديگرى را مىيابيم كه مىتوان بر آن بيست مورد افزود ، مانند موارد دهگانهء زير :\r\n1 - تهمت زدن\r\n2 - شهادت به باطل\r\n3 - خودستايى\r\n4 - نشر شايعات بىاساس و اكاذيب ، و اشاعهء فحشاء ، هرچند به عنوان ذكر احتمال باشد .\r\n5 - خشونت در سخن و بى ادبى در كلام\r\n6 - اصرار بى جا ( مانند اصرار بنى اسرائيل در مورد گاوى كه مأمور به ذبح آن بودند . )\r\n7 - ايذاء ديگران با گفتار ، و به اصطلاح نيش زبان زدن\r\n8 - مذمّت كسى كه سزاوار مذمّت نيست\r\n9 - كفران و ناسپاسى با زبان\r\n10 - تبليغ باطل و تشويق بر گناه و امر به منكر و نهى از معروف\r\nشايد نياز به توضيح نباشد كه آنچه در بالا آمد نيز تمام گناهان زبان را تشكيل نمىدهد بلكه موارد سىگانهء فوق ، قسمت عمدهء آن است .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nولى ذكر اين نكته نيز لازم به نظر مىرسد كه بعضى در اين زمينه افراط كرده‌اند ، و گاه براى بالا بردن عدد گناهان زبان ، گناهانى كه مربوط به زبان نيست ، جزء گناهان زبان شمرده‌اند ؛ مانند : اظهار فقر و نادارى ، و بدعت و بدعتگذارى در دين ، و تفسير به رأى ، و جاسوسى و امثال اين امور كه هر يك گناه مستقلّى است ؛ و گاه ممكن است با زبان يا قلم و گاه با اعمال ديگر انجام شود ؛ و قرار دادن اينها در زمرهء گناهان ويژهء زبان ، زياد مناسب به نظر نمىرسد ؛ زيرا اگر بخواهيم اين گونه محاسبه كنيم تمام گناهان و همهء رذائل اخلاقى مانند ، ريا ، حسد ، تكبّر ، قتل نفس و زنا ، همهء اينها را به نوعى مىتوان با زبان مرتبط كرد .\r\nگاه نيز آمده‌اند يكى از آفات زبان را شاخه شاخه كرده‌اند و هر كدام را عنوان مستقلّى شمرده‌اند ، مانند تندى سخن با استاد ، تندى سخن با پدر و مادر ، صدا زدن به نامهاى زشت و مانند اينها .\r\nبه هر حال ، بهتر است در اينجا مانند همه جاى ديگر از افراط و تفريط بپرهيزيم هر چند تقسيمات ، تغيير مهمّى در اصل بحث ايجاد نمىكند .\r\n* * * \r\nاصول كلّى براى دفع خطرات زبان\r\nحال كه روشن شد زبان در عين اين كه يكى از بزرگترين نعمتهاى پروردگار است تا چه اندازه خطرناك مىتواند باشد تا آنجا كه سرچشمهء گناهان بىشمار مىگردد ، و خرمن سعادت انسان را به آتش مىكشد ، بايد به فكر بود كه با رعايت كدام اصول مىتوان اين خطر بزرگ را بر طرف كرد يا به حدّ اقل رسانيد ؟\r\nاز روايات اسلامى و كلمات بزرگان اخلاق و رهروان سير و سلوك الى اللَّه امورى استفاده مىشود كه ما آنها را به عنوان اصول كلّى براى مبارزه با آفات زبان مىآوريم :\r\n\r\n1 - توجّه جدّى به خطرات زبان !\r\nبراى پرهيز از خطرات هر موجود خطرناك قبل از هر چيز توجّه كامل به خطرات آن\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nلازم است ، هر روز كه انسان از خواب بيدار مىشود بايد به خودش توصيه كند كه بايد مراقب خطرات زبانش باشد زيرا اين عضو مىتواند تو را به اوج سعادت برساند و يا بر خاك ذلّت و شقاوت بنشاند ؛ اگر غافل شوى همچون حيوان درّندهء غافلگيرى ، تو را مىدرد .\r\nاين معنى به طرز زيبائى در روايات اسلامى وارد شده است .\r\nدر حديثى از « سعيد بن جبير » از رسول خدا صلى الله عليه و آله نقل شده است كه فرمود :\r\n« اذا اصْبَحَ ابْنُ آدَمَ اصْبَحَتِ الْاعْضاءُ كُلُّها تَسْتَكْفِى اللِّسانُ انّى تَقُولُ اتَّقِ اللَّهَ فِينا فَانَّكَ انْ اسْتَقِمْتَ اسْتَقَمْنا وَ انْ اعْوَجَجْتَ اعْوَجَجْنا ؛ هنگامى كه فرزندان آدم صبح مىكنند تمام اعضاى بدن به زبان هشدار مىدهند و مىگويند تقواى الهى را در مورد ما مراعات كن ، چرا كه اگر تو به راه راست به روى ما نيز به راه راست مىرويم و اگر تو به راه كج به روى ما نيز به راه كج مىرويم ! » « 1 »\r\nدر حديث ديگرى از امام علىّ ابن الحسين عليه السلام آمده است : « انَّ لِسانَ ابْنِ آدَمَ يُشْرِفُ عَلى جَميعِ جَوارِحِهِ كُلَّ صَباحٍ فَيَقُولُ كَيْفَ اصْبَحْتُمْ ؟ ! فَيْقَولُونَ بِخَيْرٍ انْ تَرَكْتَنا وَ يَقُولُونَ اللَّهَ اللَّهَ فينا ، وَ يُناشِدُونَهُ وِ يَقُولُونَ انَّما نُثابُ وَ نُعاقَبُ بِكَ ؛ زبان انسان هر روز صبح به تمام اعضاء بدن نظر مىافكند و مىگويد : صبح شما چگونه است ؟ مىگويند خوب است اگر تو ما را به حال خود واگذارى ! ( سپس اضافه مىكنند ) خدا را ، خدا را ، رعايت حال ما را بكن ، و به او قسم مىدهند و مىگويند ما به واسطهء تو مشمول ثواب يا عقاب واقع مىشويم ! » « 2 »\r\n\r\n2 - سكوت\r\nدر بحثهاى گذشته گفتار مشروحى دربارهء اهمّيّت سكوت داشتيم و روايات زيادى در مورد اهمّيّت سكوت نقل شده و در آيات قرآن اشارات پر معنايى دربارهء سكوت ديديم ؛ اين به خاطر آن است كه هر قدر انسان كمتر سخن بگويد لغزشهاى او كمتر است ،\r\n\r\n\r\n","description":"","footnote":"\r\n( 1 ) . محجّة البيضاء ، جلد 5 ، صفحهء 193 .\r\n( 2 ) . كافى ، جلد 2 ، صفحهء 115 ، حديث 13 .\r\n","page_name":" 319 ","page_number":319},
  {"content":"\r\n\r\nو هر قدر بيشتر سكوت كند سلامت او بيشتر خواهد بود .\r\nاضافه بر اين ، ممارست بر سكوت سبب مىشود كه انسان زبانش را در اختيار خود بگيرد ، و از طغيان و سركشى آن بكاهد و به اين ترتيب به جائى مىرسد كه جز حق نگويد و جز به رضاى خداوند سخن نراند .\r\nبايد توجّه داشت كه مراد از سكوت ، سكوت مطلق نيست - زيرا بسيارى از مسائل مهمّ زندگى اعم از معنوى و مادّى و اطاعات و عبادات و نشر علوم و فضائل و اصلاح در ميان مردم ، از طريق سخن گفتن است - بلكه منظور از قِلّةُ الكلام ( كم سخن گفتن ) يا به تعبير ديگر ، خاموشى ، در برابر سخنان فساد انگيز يا مشكوك و بى محتوا و مانند آن است .\r\nبه همين دليل ، در حديثى از امير مؤمنان على عليه السلام مىخوانيم :\r\nمَنْ كَثُرَ كَلامُهُ كَثُرَ خَطَؤُهُ ، وَ مَنْ كَثُر خَطَؤُهُ قَلَّ حَياؤُهُ ، وَ مَنْ قَلَّ حَياؤُهُ قَلَّ وَرَعُهُ ، وَ مَنْ قَلَّ وَرَعُهُ ماتَ قَلْبُهُ ، وَ مَنْ ماتَ قَلْبُهُ دَخَلَ النَّارَ ؛ كسى كه سخن بسيار بگويد خطا و لغزش او فراوان مىشود ؛ و كسى كه خطا و لغزشش فراوان گردد ، حياء او كم مىشود ؛ و كسى كه حيائش كم شود ، پرهيزگارىاش كم مىشود ؛ و كسى كه ورعش كم شود ، قلبش مىميرد ؛ و كسى كه قلبش بميرد ، داخل آتش دوزخ مىشود ! » « 1 »\r\nهمين مضمون با تعبير فشرده‌ترى از پيغمبر اكرم صلى الله عليه و آله نيز نقل شده است « 2 » .\r\nدر حديث ديگرى از همان امام بزرگوار مىخوانيم : « الْكَلامُ كَالدَّواءِ قَليلُهُ يَنْفَعُ وَ كَثِيرُهُ قاتِلٌ ؛ سخن مانند دارو است ، اندكش مفيد و كثيرش قاتل است ! » « 3 »\r\n\r\n3 - حفظ زبان\r\n( نخست انديشه كردن سپس گفتار )\r\nاگر انسان پيش از آن كه شروع به سخن گفتن كند در محتوا و انگيزه و نتيجهء سخنان خود كمى بينديشد ، بسيارى از لغزشهاى زبان و گناهان ، از او دور مىشود . آرى ! بىمطالعه سخن گفتن است كه انسان را در انواع گناهان كه از اين عضو مخصوص سرچشمه مىگيرد ، غوطه‌ور مىسازد !\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، كلمهء 349 .\r\n( 2 ) . محجّة البيضاء ، جلد 5 ، صفحهء 196 .\r\n( 3 ) . غرر الحكم ، شمارهء 2182 .\r\n","page_name":" 320 ","page_number":320},
  {"content":"\r\n\r\nدر حديث معروفى از پيامبر اكرم صلى الله عليه و آله آمده است : « انَّ لِسانَ الْمُؤْمِنِ وَراءَ قَلْبِهِ ، فَاذا ارادَ انْ يَتَكَلَّمَ بِشَىءٍ تَدَبَّرَهُ بِقَلْبِهِ ، ثُمَّ امْضاهُ بِلسانِهِ ، وَانَّ لِسانَ الْمُنافِقِ امامَ قَلْبِهِ ، فَاذا هَمَّ بِشَىءٍ امْضاهُ بِلِسانِهِ وَ لَمْ يَتَدَبَّرْهُ بِقَلْبِهِ ؛ زبان انسان با ايمان در پشت قلب او قرار دارد ، هنگامى كه ارادهء سخن گفتن كند ، نخست در آن مىانديشد ، سپس با زبانش آن را امضا مىكند ؛ ولى زبان منافق در جلو قلب اوست ، هنگامى كه تصميم به گفتن چيزى بگيرد نحست آن را با زبانش امضا مىكند و در آن نمىانديشد ! » « 1 »\r\nهمين مضمون با كمى تفاوت در خطبهء 176 نهج البلاغه در كلام امير مؤمنان على عليه السلام آمده است .\r\nو در تعبير ديگرى از امام حسن عسكرى عليه السلام چنين مىخوانيم : قَلْبُ الْاحْمَقِ فى فَمِهِ وَ فَمُ الْحَكِيمِ فى قَلْبِهِ ؛ قلب نادان در دهان اوست ، و دهان دانا در دل او ! » « 2 »\r\nبديهى است مراد از قلب در اين جا همان عقل و فكر است ، و بودن زبان در جلو قلب ، يا در عقب آن ، كنايه از تفكّر و انديشه دربارهء محتواى سخن يا عدم آن است .\r\nراستى چه مىشد اگر هميشه ما پيش از آن كه سخن را آغاز كنيم فكر خود را به كار مىگرفتيم و دربارهء انگيزه‌ها و نتيجه‌ها و محتواى سخنان خود مىانديشيديم كه آيا اين سخن بيهوده است يا زيانبار يا هتك حرمت مؤمن يا حمايت از ظالم و مانند آن ، يا اين كه سخنى است براى خدا ، و در طريق امر به معروف و نهى از منكر و حمايت از مظلوم و مبارزه با ظالم ، و مورد رضاى حق و سبب خوشنودى بندگان خدا !\r\nاين سخن را با حديثى از امير مؤمنان على عليه السلام كه جامع همهء مباحث بالا است و بر دل انسان نور و صفا مىپاشد پايان مىدهيم ، فرمود : « انْ احْبَبْتَ سَلامَةَ نَفْسِكَ وَسَتْرَ مَعايِبِكَ فَاقْلِلْ كَلامَكَ وَاكْثِرْ صَمْتَكَ ، يَتَوَفَّرْ فِكْرُكَ و يَسْتَنِرْ قَلْبُكَ ؛ اگر دوست دارى از سلامت نفس برخوردار شوى و عيوب و كاستيهايت پوشيده بماند ، كمتر سخن بگوى و بيشتر خاموش باش تا فكرت قوى ، و قلبت نورانى گردد ! » « 3 »\r\nاين بود خلاصهء نقش زبان در تهذيب نفس و پاكى اخلاق و اصول كلّى مربوط به\r\n\r\n\r\n","description":"","footnote":"\r\n( 1 ) . المحجّة البيضاء ، جلد 5 ، صفحهء 195 .\r\n( 2 ) . بحار الانوار ، جلد 75 ، صفحهء 374 .\r\n( 3 ) . تصنيف غرر الحكم ، صفحهء 216 ، شمارهء 4252 .\r\n","page_name":" 321 ","page_number":321},
  {"content":"\r\n\r\nحفظ زبان ؛ البتّه ، دربارهء جزئيّات هر يك از انحرافات و گناهان زبان مانند غيبت و تهمت و دروغ و سخن چينى و نشر اكاذيب و اشاعهء فحشاء و غير آن بحثهاى مشروحى داريم كه به خواست خدا در جلد دوم اين كتاب كه پس از پايان بحثهاى كلّى دربارهء اصول اخلاقى وارد آن مىشويم ، خواهد آمد .\r\n* * * \r\nخودشناسى و خداشناسى\r\nيكى ديگر از گامهاى نخستين در راه اصلاح نفس و تهذيب اخلاق و پرورش ملكات والاى انسانى ، خود شناسى است .\r\nچگونه ممكن است انسان به كمال نفسانى برسد و عيوب خود را اصلاح كند و رذائل اخلاقى را از خود دور سازد در حالى كه خويشتن را آن گونه كه هست نشناخته باشد !\r\nآيا بيمار تا از بيمارى خود آگاه نگردد به سراغ طبيب مىرود ؟\r\nآيا كسى كه راه خود را در سفر گم كرده ، تا از گمراهى خويش با خبر نشود به جستجوى دليل راه بر مىخيزد ؟\r\nآيا انسان تا از وجود دشمن در اطراف خانه‌اش با خبر نشود ، اسباب دفاع را آماده مىسازد ؟\r\nبه يقين پاسخ تمام اين سؤالها منفى است ، همين گونه آن كس كه خود را نشناسد و از كاستيها و عيوب خويش با خبر نشود ، به دنبال اصلاح خويش و بهره گيرى از طبيبان مسيحا نفس روحانى ، نخواهد رفت .\r\nبا اين اشاره به اصل مطلب باز مىگرديم ، و رابطهء خودشناسى و تهذيب نفس و همچنين رابطهء خداشناسى و تهذيب نفس را مورد بررسى قرار مىدهيم .\r\n\r\n1 - رابطهء خود شناسى و تهذيب نفس\r\nچگونه خودشناسى سبب تهذيب نفوس مىشود ؟ دليل آن روشن است زيرا :\r\nاوّلًا : انسان از طريق خود شناسى به كرامت نفس و عظمت اين خلقت بزرگ الهى و\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nاهمّيّت روح آدمى كه پرتوى از انوار الهى و نفحه‌اى از نفحات ربّانى است پى مىبرد ؛ آرى ! درك مىكند كه اين گوهر گرانبها را نبايد به ثمن و بهاى ناچيز فروخت و به آسانى از دست داد !\r\nتنها كسانى خود را آلودهء رذائل اخلاق مىكنند و گوهر پاك روح انسانى را به فساد و نابودى مىكشانند كه از عظمت آن بى خبرند .\r\nثانياً : انسان با شناخت خويشتن به خطرات هواى نفس و انگيزه‌هاى شهوت و تضادّ آنها با سعادت او پى مىبرد ، و براى مقابلهء با آنها آماده مىشود .\r\nبديهى است كسى كه خود را نشناسد از وجود اين انگيزه‌ها بى خبر مىماند و شبيه كسى است كه گرداگرد او را دشمن گرفته ، امّا او از وجود آنان غافل و بى خبر است ؛ طبيعى است كه چنين كسى خود را آمادهء مقابله با دشمن نمىكند و سرانجام ضربات سنگينى از سوى دشمن دريافت مىدارد .\r\nثالثاً : انسان با شناخت نفس خويش به استعدادهاى گوناگونى كه براى پيشرفت و ترقى از سوى خداوند در وجود او نهفته شده است پى مىبرد و تشويق مىشود كه براى پرورش اين استعدادها بكوشد ، و آنها را شكوفا سازد ؛ گنجهاى درون جان خويش را استخراج كند و گوهر خود را هويدا سازد .\r\nكسى كه عارف به نفس خويش نيست به انسانى مىماند كه در جاى جاى خانهء او گنجهاى پر قيمتى نهفته شده ولى او از آنها آگاهى ندارد ، ممكن است از گرسنگى و تنگدستى در آن بميرد ، در حالى كه در زير پاى او گنجهايى است كه هزاران نفر را سير مىكند .\r\nرابعاً : هر يك از مفاسد اخلاقى ريشه‌هايى در درون جان انسان دارد ، با خود شناسى ، آن ريشه‌ها شناخته مىشود ، و درمان اين دردهاى جانكاه را آسان مىسازد ، و به اين ترتيب راه وصول به تهذيب را در برابر انسان هموار مىكند .\r\nخامساً : از همهء مهمتر اين كه خودشناسى بهترين راه براى خدا شناسى است ، و چنان كه خواهد آمد ، خداشناسى و آگاهى از صفات جلال و جمال حق ، قوىترين عامل براى پرورش ملكات اخلاقى و كمالات انسانى و نجات از پستى و حضيض رذائل و\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nرسيدن به اوج قلّهء فضائل است .\r\nو اگر به مطالب گذشته اين جمله را بيفزاييم كه رذائل اخلاقى زندگى انسانى را به تباهى مىكشد و جامعهء بشرى را در بحرانهاى سخت گرفتار مىسازد ، و شهد زندگى را در كام انسانها مبدّل به شرنگ مىكند ، به اهمّيّت خود شناسى و خودآگاهى براى زندگى انسانها بيشتر پى خواهيم برد .\r\nدر كتاب « اعجاز روانكاوى » نوشتهء « كارْل مِنيْنگِر » چنين آمده است : « خود آگاهى عبارت از اين است كه هم از قواى مثبت و مهر انگيز نهاد خود آگاهى داشته باشيم و هم از نيروهاى منفى كه موجب نابودى ما مىگردد و ما را به خاك سياه مىافكند ؛ نديده گرفتن قواى منفى يا خوددارى از اشاره به وجود آنها در خودمان يا ديگران ، پايه‌هاى زندگى را متزلزل مىكند . » « 1 »\r\nدر كتاب « انسان موجود ناشناخته » جمله‌اى آمده است كه شاهد خوبى براى بحث ما است ؛ مىگويد : « بدبختانه در تمدّن صنعتى شناخت انسان مورد توجّه قرار نگرفته است ، و برنامهء زندگى بر وفق ساختمان طبيعى و فطرى پايه‌گذارى نشده است ؛ لذا با همهء درخشندگى موجب رستگارى نشده است ؛ پيشرفت علم به دنبال هيچ طرحى صورت نگرفت و ( تقريباً ) اتّفاقى بود . . . اگر « گاليله » و « نيوتن » و « لاووازيه » ، نيروى فكرى خود را صرف مطالعه روى جسم و روان آدمى كرده بودند ، شايد نماى دنياى ، امروز فرقهاى زيادى با آنچه امروز است مىداشت . » « 2 »\r\nو به خاطر اين امور است كه خداوند يكى از مجازاتهاى هوسبازان متمرّد را خود فراموشى قرار داده و به مسلمانان هشدار مىدهد كه : « وَ لاتَكُونُوا كَالَّذينَ نَسُوا اللَّهَ فَانْساهُمْ انْفُسَهُمْ اولئِكَ هُمُ الْفاسِقُونَ ؛ همچون كسانى كه خدا را فراموش كردند و خداوند به سبب آن ، آنها را به خود فراموشى گرفتار ساخت ، نباشيد ! و آنها فاسقان ( حقيقى ) و گنهكارانند . » « 3 »\r\nجمله :\r\n\r\n\r\n","description":"","footnote":"\r\n( 1 ) . اعجاز روانكاوى ، صفحهء 6 .\r\n( 2 ) . انسان موجود ناشناخته ، صفحهء 22 .\r\n( 3 ) . سوره حشر ، آيهء 19 .\r\n","page_name":" 324 ","page_number":324},
  {"content":"\r\n\r\n\r\n2 - خود شناسى در روايات اسلامى\r\nدر احاديث اسلامى كه از پيامبر اكرم صلى الله عليه و آله و امامان معصوم عليهم السلام نقل شده اثرات بسيار پر ارزشى براى خودشناسى آمده است ، كه ما را از هرگونه توضيح بىنياز مىسازد ؛ از 1 - در حديثى از امير مؤمنان على عليه السلام مىخوانيم : « نالَ الْفَوْزَ الْاكْبَرِ مَنْ ظَفَرَ بِمَعْرِفَةِ النَّفْسِ ؛ كسى كه خود را بشناسد ، به سعادت و رستگارى بزرگ نايل شده است ! » « 1 »\r\n2 - و در نقطهء مقابل آن چنين مىفرمايد : « مَنْ لَمْ يَعْرِفْ نَفْسَهُ بَعُدَ عَنْ سَبيلِ النَّجاةِ وَخَبِطَ فِى الضَّلالِ وَ الْجَهالاتِ ؛ كسى كه خود را نشناسد ، از طريق نجات دور مىشود و در گمراهى و جهل گرفتار مىآيد ! » « 2 »\r\n3 - در تعبير ديگرى از همان امام همام آمده است : « الْعارِفُ مَنْ عَرِفَ نَفْسَهُ فَاعْتَقَها وَ نَزَّهَها عَنْ كُلِّ ما يُبَعِّدُها ؛ عارف حقيقى كسى است كه خود را بشناسد ، و ( از قيد و بند اسارت ) آزاد سازد ، و آن را از هر چيز كه او را از سعادت دور مىسازد پاك و پاكيزه كند ! » « 3 »\r\nاز اين تعبير به خوبى استفاده مىشود كه معرفت نفس ( خودشناسى ) سبب آزادى از قيد و بند اسارتها و پاكسازى از رذائل اخلاقى است .\r\n4 - باز حديث ديگرى از همان پيشواى بزرگ عليه السلام مىخوانيم : « اكْثَرُ النَّاسِ مَعْرِفَةً لِنَفْسِهِ اخْوَفُهُمْ لِرَبِّهِ ؛ كسى كه بيش از همه خود را بشناسد ، بيش از همه ، خوف پروردگار خواهد داشت ! » « 4 »\r\nاز اين حديث نيز رابطهء نزديكى ميان احساس مسؤوليّت و خوف پروردگار كه سرچشمهء تهذيب نفس است با خودشناسى استفاده مىشود .\r\n5 - در حديث ديگرى از همان حضرت آمده است : « مَنْ عَرَفَ نَفْسَهُ جاهَدَها ؛ وَ مَنْ جَهِلَ نَفْسَهُ اهْمَلَها ؛ كسى كه خود را بشناسد ، به جهاد با نفس بر مىخيزد و كسى كه خود را\r\n\r\n\r\n","description":"","footnote":"\r\n( 1 ) . غرر الحكم ، حديث 9965 .\r\n( 2 ) . غرر الحكم ، حديث 9034 .\r\n( 3 ) . غرر الحكم ، طبق الميزان ، جلد 6 ، صفحهء 173 .\r\n( 4 ) . غرر الحكم ، حديث 3126 .\r\n","page_name":" 325 ","page_number":325},
  {"content":"\r\n\r\nنشناسد آن را رها مىسازد ! » « 1 »\r\nمطابق اين حديث پايهء اصلى جهاد با نفس كه طبق صريح روايات جهاد اكبر ناميده شده ، خود شناسى است .\r\n6 - در نهج البلاغه در كلمات قصار ، از همان بزرگوار آمده است : « مَنْ كَرُمَتْ عَلَيْهِ نَفْسُهُ هانَتْ عَلَيْهِ شَهَواتُهُ ؛ كسى كه ( در سايهء خود شناسى ) براى خود ، كرامت و شخصيّت قائل است ، شهواتش در نظرش خوار و بى مقدار خواهد بود ( و به آسانى تسليم هوى و هوس نمىشود ) ! » « 2 »\r\n7 - همان گونه كه خودشناسى پايهء مهمّ تهذيب نفس و تكامل در جنبه‌هاى اخلاقى و مسائل ديگر است ، جاهل بودن به قدر خويش ، سبب بيگانگى از همه چيز و دورى از خدا مىگردد ؛ لذا در حديث ديگرى از امام دهم ، امام هادى عليه السلام مىخوانيم : « مَنْ هانَتْ عَلَيْهِ نَفْسُهُ فَلا تَأْمَن شَرَّهُ ؛ كسى كه نزد خود قدر و قيمتى ندارد ، از شرّ او ايمن نباش ! » « 3 »\r\nاز مضمون آنچه در اين بحث آمد ، به روشنى مىتوان استفاده كرد ، كه يكى از پايه‌هاى اصلى پرورش فضائل اخلاقى و تكامل معنوى ، خودشناسى و معرفة النّفس است ، و تا انسان اين مرحلهء دشوار و اين گردنهء صعب العبور را پشت سر نگذارد ، به هيچ يك از مقامات معنوى نايل نخواهد شد ؛ به همين دليل ، علماى بزرگ اخلاق تأكيد و اصرار زيادى بر اين دارند كه رهروان اين راه بايد به خود شناسى پردازند ، و از اين امر حياتى غافل نشوند .\r\n\r\n3 - خود شناسى وسيلهء خداشناسى است\r\nقرآن مجيد با صراحت مىگويد : « ما آيات آفاقى و انفسى ( عجائب آفرينش خداوند در جهان بزرگ و در درون وجود انسان ) را به آنها نشان مىدهيم تا آشكار گردد كه او حق است . » ( سَنُريهِمْ آياتِنا فِىالْآفاقِ وَ فى انْفُسِهِمْ حَتّى يَتَبَيَّنَ لَهُمْ انَّهُ الْحَقُّ ) « 4 »\r\n\r\n\r\n","description":"","footnote":"\r\n( 1 ) . تفسير الميزان ( طبق نقل ميزان الحكمه ، جلد 3 ، مادّهء معرفت ، صفحهء 1881 . )\r\n( 2 ) . نهج البلاغه ، كلمات قصار ، كلمهء 409 .\r\n( 3 ) . تحف العقول ، كلمات قصار امام هادى عليه السلام .\r\n( 4 ) . سورهء فصّلت ، آيهء 53 .\r\n","page_name":" 326 ","page_number":326},
  {"content":"\r\n\r\nدر جاى ديگر مىفرمايد : در درون وجود شما آيات خداست ، آيا نمىبينيد ؟\r\n( وَ فى انْفُسِكُمْ افَلا تُبْصِرُونَ ) « 1 »\r\nبعضى از محقّقان از آيهء مربوط به عالم ذر نيز همين استفاده را كرده‌اند كه « معرفة النّفس » پايهء « معرفة اللّه » است ، آنجا كه مىفرمايد : « وَ اذْ اخَذَ رَبُّكَ مِنْ بَنى آدَمَ مِنْ ظُهُورِهِمْ ذُرِّيَتَهُمْ وَ اشْهَدَهُمْ عَلى انْفُسِهِمْ الَسْتُ بِرَبِّكُمْ قالُوا بَلى شَهِدْنا ؛ به خاطر بياور هنگامى را كه پروردگارت از پشت فرزندان آدم ذريّهء آنان را برگرفت و آشكار ساخت و آنها را گواه بر خويشتن نمود ( و اسرار وجودشان را به آنها نشان داد و فرمود ) آيا من پروردگار شما نيستم ؟ آنها همگى گفتند : آرى گواهى مىدهيم ! » « 2 »\r\nدر تفسير الميزان مىخوانيم : « انسان هر قدر متكبّر باشد ، و فراهم بودن اسباب زندگى او را به غرور وا دارد ، نمىتواند اين حقيقت را انكار كند كه مالك وجود خويش نيست ، و استقلالى در تدبير خويشتن ندارد ، چه اين كه اگر مالك خويشتن بود ، خود را از مرگ و ساير آلام و مصائب زندگى باز مىداشت ، و اگر مستقل به تدبير خويش بود ، هرگز نياز به خضوع در مقابل عالم اسباب نداشت . . . بنابراين ، نياز ذاتى انسان به پروردگار و مالك مدبّر ، جزء حقيقت وجود اوست ، و فقر و نياز بر پيشانى جانش نوشته شده ، اين حقيقتى است كه هر كس از كمترين شعور انسانى برخوردار باشد به آن اعتراف مىكند ، و تفاوتى ميان عالم و جاهل و صغير و كبير ، در اين مسأله نيست !\r\n« بنابراين ، انسان در هر مرحله‌اى از انسانيّت باشد ، به روشنى مىبيند كه مالك و مدبّر و پروردگارى دارد ، چگونه نبيند در حالى كه نياز ذاتى خود را به روشنى مىبيند .\r\n« لذا بعضى گفته‌اند كه آيه اشاره به حقيقتى مىكند كه انسان در زندگى دنيا آن را در مىيابد كه در همه چيز از شؤون حيات خود ، نيازمند است - نيازمند به بيرون وجود خود - پس معنى آيهء شريفه اين است كه ما انسانها را به نياز و احتياجشان آگاه ساختيم و آنها به ربوبيّت ما اعتراف كردند . » « 3 »\r\nبه اين ترتيب ثابت مىشود كه شناخت حقيقت نفس انسان با صفات و ويژگيهايش ،\r\n\r\n\r\n","description":"","footnote":"\r\n( 1 ) . سورهء ذاريات ، آيهء 21 .\r\n( 2 ) . سورهء اعراف ، آيهء 172 .\r\n( 3 ) . تفسير الميزان جلد 8 ، صفحهء 307 . ذيل آيهء مورد بحث ( با تلخيص ) .\r\n","page_name":" 327 ","page_number":327},
  {"content":"\r\n\r\nسبب معرفة اللَّه و شناخت خداست .\r\nحديث معروف « مَنْ عَرَفَ نَفْسَهُ عَرَفَ رَبَّهُ ؛ هركس خود را بشناسد پروردگارش را خواهد شناخت . » نيز ناظر به همين است .\r\nاين حديث گاهى به صورت بالا ، و گاه به صورت مَنْ عَرَفَ نَفْسَهُ فَقَدْ عَرَفَ رَبَّهُ ، گاه از پيامبر اكرم صلى الله عليه و آله و گاه از امير مؤمنان على عليه السلام و گاه از صحف ادريس ، نقل شده است .\r\nدر بحار الانوار از كتاب ادريس پيامبر عليه السلام در صحيفهء چهارم كه صحيفهء معرفت است چنين نقل شده : « مَنْ عَرَفَ الْخَلْقَ عَرَفَ الْخالِقَ ، و مَنَ عَرَفَ الرِّزْقَ عَرَفَ الرَازِقَ ، وَ مَنْ عَرَفَ نَفْسَهُ عَرَفَ رَبَّهُ ؛ كسى كه مخلوق را بشناسد خالق را مىشناسد ، و كسى كه رزق را بشناسد رازق را مىشناسد ، و كسى كه خود را بشناسد پروردگارش را مىشناسد . » « 1 »\r\nبه هر حال مضمون اين حديث در چند جاى از بحار الانوار از پيامبر اكرم صلى الله عليه و آله يا ساير معصومين عليهم السلام يا ادريس پيامبر عليه السلام نقل شده است و همچنين از امام علىّ بن ابى طالب عليه السلام در غرر الحكم . « 2 »\r\nعلّامهء طباطبايى در تفسير الميزان بعد از ذكر اين حديث شريف مىفرمايد : « شيعه و سنّى اين حديث را از پيامبر اكرم صلى الله عليه و آله نقل كرده‌اند و اين يك حديث مشهور است . « 3 »\r\n* * * \r\n4 - تفسيرهاى هفتگانه براى حديث مَنْ عَرَفَ نَفْسَهُ\r\nبراى اين حديث شريف ، تفسيرهاى گوناگونى گفته شده يا مىتوان گفت ، از جمله :\r\n1 - اين حديث در حقيقت اشاره به « برهان نظم » است ، يعنى هركس شگفتيهاى ساختمان روح و جسم خود را بداند و به اسرار و نظامات پيچيده و حيرت انگيز اين اعجوبهء خلقت پى برد ، راهى به خدا به روى او گشوده مىشود ؛ زيرا اين نظم عجيب و\r\n\r\n\r\n","description":"","footnote":"\r\n( 1 ) . بحار الانوار ، جلد 92 ، صفحهء 456 - در جلد 58 بحار ، صفحهء 99 ، و جلد 66 ، صفحهء 293 ، اين حديث به عنوان كلام معصوم عليه السلام و در جلد 2 ، صفحهء 32 از پيامبر اكرم صلى الله عليه و آله نقل شده است .\r\n( 2 ) . غرر الحكم ، حديث 7946 .\r\n( 3 ) . تفسير الميزان ، جلد 6 ، صفحهء 169 ( بحث روانى ذيل آيهء 105 ، سورهء مائده ) .\r\n","page_name":" 328 ","page_number":328},
  {"content":"\r\n\r\nآفرينش شگفت انگيز نمىتواند از غير مبدأ عالِم و قادرى ، سرچشمه گرفته باشد .\r\nبنابراين ، شناختن خويشتن سبب معرفة اللَّه است .\r\n2 - ممكن است اين حديث اشاره به « برهان وجوب و امكان » باشد ، چرا كه اگر انسان دقّت در وجود خويش كند مىبيند وجودى است از هر نظر وابسته و غير مستقل ، علم و قدرت و توانايى و هوشيارى و سلامت و بالاخره تمام هستى او با شاخ و برگهايش ، وجودى است غير مستقل و نيازمند كه بدون اتّكا به يك وجود مستقل و بىنياز ، يك لحظه امكان ادامهء بقاءِ او نيست . او به اصطلاح شبيه به معانى حرفيّه است كه در ضمن جمله به كار مىروند ، و در واقع بدون وابستگى معانى اسميّه ، مفهوم و معنى خود را بكلّى از دست مىدهند ؛ ( مثلًا ، هنگامى كه گفته مىشود : « من از خانه به سوى مسجد رفتم » واژهء « از » و « تا » بدون تكيه بر « خانه » و « مسجد » ، هيچ مفهومى ندارد . بنابراين ، معانى اسميّه است كه به معانى حرفيّه مفهوم مىبخشد . ) و به اين ترتيب هر كس خود را با اين ويژگى بشناسد خداى خود را خواهد شناخت ، چرا كه وجود وابسته بدون وجود مستقل غير ممكن است .\r\n3 - حديث مىتواند اشاره به « برهان علّت و معلول » باشد ؛ براى اين كه انسان هرگاه در وجود خويش كمى دقّت كند مىفهمد كه روح و جسم او معلول علّت ديگرى است كه او را در آن زمان و مكان خاص به وجود آورده ، هنگامى كه به سراغ علّت وجود خويش ( فى المثل پدر و مادر ) مىرود باز آنها را معلول علّت ديگرى مىبيند ، و هنگامى كه سلسلهء اين علّت و معلول را پىگيرى مىكند ، به اينجا مىرسد كه آنها نمىتوانند تا بى نهايت پيش بروند چرا كه تسلسل لازم مىآيد و بطلان تسلسل بر همهء دانشمندان مسلّم است . « 1 »\r\nبنابراين ، بايد اين سلسله به‌جايى ختم شود كه علّت نخستين و به تعبير ديگر علّة العلل و واجب‌الوجود است ، هستىاش از درون ذاتش مىجوشد و در هستى خود محتاج ديگرى نيست . هنگامى كه انسان خودش را با اين وصف بشناسد به خداى خويش پى مىبرد .\r\n\r\n\r\n","description":"","footnote":"\r\n( 1 ) . راجع به تسلسل ، براى توضيح بيشتر به كتاب پيام قرآن جلد دوم ، صفحهء 6 مراجعه كنيد .\r\n","page_name":" 329 ","page_number":329},
  {"content":"\r\n\r\n4 - اين حديث مىتواند اشاره به « برهان فطرت » باشد ، يعنى هرگاه انسان به زواياى قلب خود و اعماق روح خود پى ببرد ، نور الهى و توحيد كه در درون فطرت اوست ، بر او آشكار مىشود ، و از « معرفة النّفس » به « معرفة اللّه » مىرسد ، بى آن كه نيازى به دليل و استدلال داشته باشد .\r\n5 - اين حديث مىتواند ناظر به « مسألهء صفات خدا » باشد ، به اين معنى كه هركس خويشتن را با صفات ويژهء ممكنات و مخلوقات كه در اوست بشناسد ، به صفات پروردگار پى خواهد برد ؛ از محدوديّت خويش پى به نامحدود بودن حق تعالى مىبرد ؛ چرا كه اگر او هم محدود باشد مخلوق است ! و از فناى خويش پى به بقاى او مىبرد ، چه اگر او هم فانى مىشد مخلوق بود نه خالق ، و همچنين از نياز خويش پى به بى نيازى او ، و از ضعف خويش پى به قدرت او مىبرد . اين همان است كه امير مؤمنان على عليه السلام در نخستين خطبه به آن اشاره كرده ، مىفرمايد : وَ كَمالُ الْاخْلاصِ لَهُ نَفْىُ الصّفاتِ عَنْهُ لِشَهادَةِ كُلِّ صِفَةٍ انَّها غَيْرُ الْمَوصُوفِ وَ شَهادَةِ كُلِّ مَوْصُوفٍ انَّهُ غَيْرُ الصّفَةِ ؛ نهايت ايمان خالصانه به خداوند آن است كه وى را از صفات ممكنات پيراسته بدانند ، چرا كه هر صفتى ( از صفات مخلوقات ) گواهى مىدهد كه غير از موصوف است و هر موصوفى شهادت مىدهد غير از صفت است . » « 1 »\r\n6 - مرحوم علّامهء مجلسى تفسير ديگرى از بعضى از علما درباره اين حديث نقل مىكند و حاصل آن اين است كه :\r\n« روح انسان يك موجود لطيف لاهوتى است در صفت ناسوتى ( يعنى از جهان ماوراء طبيعت است كه با صفات عالم طبيعت ظاهر گشته ) و از ده طريق دلالت بر يگانگى و ربوبيّت خداوند مىكند :\r\n1 - از آنجا كه روح مدبّر بدن است مىدانيم كه جهان هستى مدبّرى دارد !\r\n2 - از آنجا كه يگانه است دلالت بر يگانگى خالق دارد !\r\n3 - از آنجا كه قدرت بر حركت دادن تن دارد دليل بر قدرت خداست !\r\n\r\n\r\n","description":"","footnote":"\r\n( 1 ) . نهج البلاغه ، خطبه 1 .\r\n","page_name":" 330 ","page_number":330},
  {"content":"\r\n\r\n4 - از آنجا كه از بدن آگاه است دليل بر آگاهى خداوند است !\r\n5 - از آنجا كه سلطه بر اعضاء دارد دليل بر سلطهء او بر مخلوقات است !\r\n6 - از آنجا كه قبل از بدن بوده و بعد از آن نيز خواهد بود دليل بر ازليّت و ابديّت خداست !\r\n7 - از آنجا كه انسان از حقيقت نفس آگاه نيست دليل بر اين است كه احاطه به كُنه ذات خدا امكان ندارد !\r\n8 - از آنجا كه انسان محلّى براى روح در بدن نمىشناسد دليل بر اين است كه خدا محلّى ندارد !\r\n9 - از آنجا كه روح را نمىتوان لمس كرد دليل بر اين است كه خداوند لمس كردنى نيست !\r\n10 - و از آنجا كه روح و نفس آدمى ديده نمىشود دليل بر اين است كه خالق روح قابل رؤيت نيست ! » « 1 »\r\n7 - تفسير ديگرى كه براى اين حديث به نظر مىرسد اين كه جملهء « مَنْ عَرَفَ نَفْسَهُ فَقَدْ عَرَفَ رَبَّهُ » از قبيل تعليق به محال است ، يعنى همان گونه كه انسان نمىتواند نفس و روح خود را بشناسد خدا را نيز نمىتواند حقيقتاً بشناسد .\r\nولى تفسير اخير بعيد به نظر مىرسد و تفسيرهاى قبل مناسبتر است و هيچ مانعى ندارد كه تمام تفسيرهاى بالا در مفهوم اين حديث شريف و پر محتوا جمع باشد .\r\nآرى ! هركس خود را بشناسد خدا را خواهد شناخت ، و خود شناسى راهى است به خدا شناسى و به يقين خداشناسى ، مهمترين وسيلهء تهذيب اخلاق و پاكسازى روح و دل از آلودگيهاى اخلاقى است چرا كه ذات پاكش منبع تمام كمالات و فضائل است و از اينجا روشن مىشود كه يكى از مهمترين گامهاى سير و سلوك و تهذيب نفوس خود شناسى است ، ولى خودشناسى موانع زيادى دارد كه در بحث آينده به آن اشاره خواهد شد .\r\n\r\n\r\n","description":"","footnote":"\r\n( 1 ) . بحار الانوار ، جلد 58 ، صفحهء 99 و 100\r\n","page_name":" 331 ","page_number":331},
  {"content":"\r\n\r\n\r\n5 - موانع خودشناسى\r\nنخستين گام براى درمان بيماريهاى جسمى شناخت بيماريهاست ؛ به همين دليل ، امروز كه از طريق آزمايشهاى مختلف مىتوان به وجود بيماريهاى گوناگون و كمّ و كيف آنها آگاه شد راه درمان آسانتر است ، با پرتونگارى و عكس بردارى از شكستگى استخوانها ، طبيب جرّاح قدرت مىيابد كه دقيقاً به سراغ محل آسيب ديده برود و به درمان آن بپردازد ؛ و با تجزيهء دقيق خون و ترشّحات بدن از وجود هرگونه عامل بيمارى آگاه مىشود .\r\nدر بيماريهاى روحى و آلودگيهاى اخلاقى نيز مطلب دقيقاً همين گونه است .\r\nتا به كمك طبيبان مسيحا دم اخلاق و راهنماييهاى سودمند رهروان اين راه ، ريشه‌هاى رذائل اخلاقى را در خود نشناسيم چگونه مىتوان بر درمان آن دست يافت !\r\nولى بسيارى از مردم را مىبينيم كه علائم بيماريهاى جسمانى خطرناك را ناديده مىگيرند چرا كه حبّ ذات به آنها اجازه نمىدهد به بيمارى مهمّى در خود اعتراف كنند ؛ اين گريز از واقعيّت غالباً بسيار گران تمام مىشود و انسان زمانى مجبور به اعتراف مىشود كه گاه كار از كار گذشته و كار درمان مشكل يا غير ممكن شده است !\r\nدر بيماريهاى اخلاقى نيز مطلب همين گونه است ؛ غالباً خود خواهى و حبّ ذات مانع از شناخت صفات رذيله و پذيرفتن عيوب اخلاقى خويش و اعتراف به آن است . بسيار ديده شده كه گروهى از مردم در برابر صفات نكوهيدهء خود در مقام توجيه برمىآيند و خود را فارغ و پيراسته از عيوب و نقائص معرّفى مىكنند و با اين توجيهات نادرست راه درك واقعيّتها را بر خود مىبندند .\r\nخود شناسى و اعتراف به عيوب خويش شجاعت و شهامت و عزم راسخ و ارادهء آهنين لازم دارد ، و گرنه انسان سعى خواهد كرد بر عيوب خويش سرپوش نهد و اگر عيبى از پرده برون افتاد با تردستى آن را براى همه حتّى خودش توجيه نمايد !\r\nآرى ! گاه آشنايى با عيوب خويش وحشتناك است و بسيارى از مردم حاضر نيستند تن به اين وحشت بدهند ؛ همان گونه كه حاضر نيستند به بيمارى وحشتناك جسمى خود\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nاعتراف كنند ولى اين گريز از واقعيّت بسيار گران تمام مىشود و انسان بايد بهاى سنگينى را در برابر آن بپردازد !\r\nبه هر حال ، مانع اصلى خود شناسى حجاب و پردهء حبّ ذات و خود خواهى و خود برتر بينى است ، و تا اين پرده‌ها كنار نرود خودشناسى ممكن نيست ؛ و تا انسان خود شناسى نكند و به نقاط ضعف خويش آگاه نگردد ، راه تهذيب اخلاق به روى او بسته خواهد بود .\r\nهشدارهايى كه در اين زمينه از سوى پيشوايان بزرگ اسلام داده شده گواه زندهء اين مدّعاست .\r\nدر خبرى از پيغمبر اكرم صلى الله عليه و آله مىخوانيم : « اذا ارادَ اللَّهُ بِعَبْدٍ خَيْراً فَقَّهَهُ فِىالدِّينِ وَ زَهَّدَهُ فِى الدُّنيا وَ بَصَّرَهُ عُيُوبَهُ ؛ هنگامى كه خدا ارادهء نيكى دربارهء بنده‌اى كند او را در امور دين آگاه و در امور دنيا زاهد و نسبت به عيوبش آگاه مىسازد ! » « 1 »\r\nحضرت على عليه السلام در گفتار كوتاه و پر معنى ديگرى مىفرمايد : « جَهْلُ الْمَرْءِ بِعُيُوبِهِ مِنْ اكْبَرِ ذُنُوبِهِ ؛ ناآگاهى انسان نسبت به عيوبش از بزرگترين گناهان اوست . » « 2 »\r\nاكنون اين سؤال پيش مىآيد كه چگونه انسان مىتواند حجاب خود خواهى را بدَرَد و به عيوب خويش آشنا شود ؟\r\nمرحوم فيض كاشانى در اين زمينه بحث مفيد و راهگشايى دارد ؛ مىگويد ، براى پى بردن به عيوب خويش چهار راه است :\r\nنخست اين كه : به سراغ استادى برود كه آگاه از عيوب نفس است و بر خفايا و آفات اخلاقى آگاهى دارد ، او را حاكم بر نفس خويش سازد و از ارشادات او بهره گيرد ، و اين در زمان ما كم است !\r\nدوم اين كه : دوست راستگوى آگاه با ايمانى جستجو كند و او را مراقب خويش سازد تا احوال و افعال او را مورد بررسى دقيق قرار دهد ؛ هرگاه اخلاق و افعال ناپسند و عيوب پنهان و آشكارى از او ببيند به او اطّلاع دهد ، همان گونه كه بعضى از بزرگان دين\r\n\r\n\r\n","description":"","footnote":"\r\n( 1 ) . نهج الفصاحه ، صفحهء 26 - شبيه همين معنى از امام صادق عليه السلام در اصول كافى ، جلد 2 ، صفحهء 130 آمده است .\r\n( 2 ) . بحار الانوار ، جلد 74 ، صفحهء 419 .\r\n","page_name":" 333 ","page_number":333},
  {"content":"\r\n\r\nمىفرمودند : « رَحِمَ اللّهُ امْرَءً اهْدى الَىَّ عُيُوبى ؛ خدا رحمت كند كسى كه عيوب مرا به من هديه كند . » « 1 » ( تعبير به هديه تعبير جالبى است كه دليل بر اهمّيّت فوق‌العاده اين مطلب است ) . . . ولى اين گونه افراد نيز كم‌اند زيرا دوستان غالباً مداهنه و مجامله مىكنند ، و بعضى به عكس به خاطر حسد عيوب را بيش از اندازه بزرگ مىسازند . به داوود طائى « 2 » گفتند : چرا از مردم كناره‌گيرى كردى و با آنها آميزش ندارى ؟ گفت : من چه كنم با كسانى كه گناهان مرا از من پنهان مىكنند !\r\nآرى ! افراد ديندار شديداً علاقه داشتند كه با استفاده از نصيحت ديگران از عيوبشان آگاه شوند ؛ ولى امروز كار ما به جايى رسيده كه منفورترين افراد نزد ما كسانى هستند كه ما را نصيحت مىكنند و از عيوبمان آگاهمان مىسازند ؛ نه تنها از تذكّرات آنها خوشحال نمىشويم ، بلكه به مقابله با آنان بر مىخيزيم و مىگوييم : تو خود نيز داراى اين عيوبى ، و چنين و چنان كردى ، كينهء او را به دل مىگيريم ، و از نصايح او محروم مىمانيم !\r\nطريق سوم آن است كه : انسان عيوبش را از زبان دشمنانش بشنود ، چرا كه دشمنان با دقّت تمام مراقب لغزشها و عيوب انسانند ؛ به همين دليل ، گاهى انسان از دشمن كينه‌توزش بيش از دوست متملّق و چاپلوسش بهره مىگيرد .\r\nطريق چهارم اين است كه : انسان با مردم معاشرت كند ، آنچه را از صفات آنها نكوهيده مىبيند در مورد خودش نيز بررسى كند كه آيا او نيز داراى اين صفات نكوهيده هست يا نيست ؟ زيرا مؤمن آيينه و مرآت مؤمن است ، و مىتواند عيوب خويش را با مشاهدهء عيوب ديگران ببيند . به عيسى بن مريم عليه السلام گفتند چه كسى تو را ادب آموخت ؟\r\nگفت كسى مرا ادب نياموخت ولى من جهل جاهل را ديدم و در نظر ناپسند آمد و از آن دورى نمودم . ( داستان معروف لقمان را كه به او گفتند ادب را از كه آموختى گفت از بى\r\n\r\n\r\n","description":"","footnote":"\r\n( 1 ) . اين حديث در كتاب « تحف العقول » در كلمات قصار امام صادق عليه السلام به اين صورت نقل شده : أَحَبُّ إِخْوانِي الَىَّ مِنْ اهْدَى الَىَّ عُيُوبىِ ( محبوبترين برادران دينى نزد من كسى است كه عيوب مرا به من هديه كند . )\r\n( 2 ) . داود بن نصير طائى را از بزرگان فقها و زهّاد و عبّاد قرن دوم هجرى شمرده‌اند و همطراز با ابراهيم ادهم و فضيل دانسته‌اند ؛ ( لغتنامهء دهخدا ) .\r\n","page_name":" 334 ","page_number":334},
  {"content":"\r\n\r\nادبان تعبير ديگرى از اين مطلب است . ) « 1 »\r\n* * * \r\nعبادت و نيايش روح را پرورش مىدهد\r\nگام ديگر براى تهذيب اخلاق ، توجّه به عبادات و نيايشهاست .\r\nبراى پى بردن به تأثير عبادت و نيايش در تهذيب نفوس و پرورش فضائل اخلاقى ، قبل از هر چيز بايد با مفهوم و حقيقت عبادت آشنا شد .\r\nگرچه بحث دربارهء حقيقت عبادت سخنى مبسوط و گسترده را مىطلبد و بزرگان در تفسير و اخلاق و فقه و حديث دربارهء آن سخن بسيار گفته‌اند ، امّا در يك اشارهء كوتاه چنين مىتوان گفت : براى يافتن حقيقت عبادت بايد به واژهء « عبد » و مفهوم آن كه ريشهء اصلى عبادت است توجّه نمود .\r\n« عبد » از نظر لغت به انسانى گفته مىشود كه سر تا پا تعلّق به مولا و صاحب خود دارد ؛ اراده‌اش تابع ارادهء او ، و خواستش تابع خواست اوست ؛ در برابر او خود را مالك چيزى نمىداند و در اطاعت او سستى به خود راه نمىدهد .\r\nبنابراين ، عبوديّت اظهار آخرين درجهء خضوع در برابر كسى است كه همه چيز از ناحيهء اوست ، و به خوبى مىتوان نتيجه گرفت كه تنها كسى مىتواند « معبود » باشد كه نهايت انعام و اكرام را كرده است و او كسى جز خدا نيست !\r\nبه تعبير ديگر ، و از بُعد ديگر - « عبوديّت » نهايت اوج تكامل روح يك انسان و قرب او به خداست ، و عبوديّت تسليم مطلق در برابر ذات پاك اوست ؛ عبادت تنها ركوع و سجود و قيام و قعود نيست ، بلكه روح عبادت تسليم بىقيد و شرط در برابر كمال مطلق و ذات بىمثالى است كه از هر عيب و نقص مبرّاست .\r\nبديهى است چنين عملى بهترين انگيزهء توجّه به كمال مطلق و پرهيز از هرگونه آلودگى و ناپاكى است ؛ چرا كه انسان سعى مىكند خود را به معبود خويش نزديك و\r\n\r\n\r\n","description":"","footnote":"\r\n( 1 ) . محجّة البيضاء ، جلد 5 ، صفحهء 112 تا 114 ( با تلخيص ) .\r\n","page_name":" 335 ","page_number":335},
  {"content":"\r\n\r\nنزديكتر سازد تا پرتوى از جلال و جمال او در وجودش ظاهر شود كه گاه از آن تعبير به « مظهر صفات خدا شدن » مىكنند .\r\nدر حديثى از امام صادق عليه السلام مىخوانيم : « الْعُبُوُدِيَّةُ جَوْهَرَةٌ كُنْهُها الرُّبُوبِيَّةُ ؛ عبوديّت گوهرى است كه ربوبيّت در درون آن نهفته شده است . » « 1 » اشاره به اين كه عبد تلاش و كوشش مىكند كه خود را در صفات شبيه معبود سازد و پرتوى از صفات جلال و جمال او را در خود منعكس كند ، و نيز انسان در سايهء عبوديّت به جاى مىرسد كه به اذن پروردگار مىتواند در جهان تكوين ، تدبير و تصرّف كند ، و صاحب ولايت تكوينيّه شود ، همان گونه كه آهن سرد و سياه بر اثر مجاورت با آتش ، گرم و سرخ و فروزان مىشود ؛ اين حرارت و نورانيّت از درون ذات او نيست بلكه پرتو ناچيزى از آتش به او افتاده و به اين رنگ در آمده است .\r\nبا اين اشاره به قرآن باز مىگرديم و چگونگى تأثير عبادت را در پرورش فضائل اخلاقى در آيات قرآن بررسى مىكنيم .\r\n1 - يا ايُّهَا النَّاسُ اعْبُدُوا رَبَّكُمْ الَّذِى خَلَقَكُمْ وَ الَّذِينَ مِنْ قَبْلِكُمْ لَعَلَّكُمْ تَتَّقُونَ ( سورهء بقره ، آيهء 21 )\r\n2 - يا ايُّهَا الَّذينَ آمَنُوا كُتِبَ عَلَيْكُمُ الصِّيامُ كَما كُتِبَ عَلَى الَّذينَ مِنْ قَبْلِكُمْ لَعَلَّكُمْ تَتَّقُونَ ( سورهء بقره ، آيهء 183 )\r\n3 - وَ اقِمِ الصَّلوةَ انَّ الصَّلوةَ تَنْهى عَنِ الْفَحْشاءِ وَ الْمُنْكَرِ ( سورهء عنكبوت ، آيهء 45 )\r\n4 - انَّ الْانْسانَ خُلِقَ هَلُوعاً - اذا مَسَّهُ الشَّرُّ جَزُوعاً - وَ اذا مَسَّهُ الْخَيْرُ مَنُوعاً - الَّا الْمُصَّلِينَ - الَّذينَ هُمْ عَلى صَلاتِهِمْ دائِمُونَ ( سورهء معارج ، آيات 19 تا 24 )\r\n5 - خُذْ مِنْ امْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها ( سورهء توبه ، آيهء 103 )\r\n6 - الَّذينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ الا بِذِكْرِاللَّهِ تَطْمَئِنُّ الْقُلُوبُ ( سورهء رعد ، آيهء 28 )\r\n\r\n\r\n","description":"","footnote":"\r\n( 1 ) . مصباح الشّريعه ، صفحهء 536 ( طبق نقل ميزان الحكمه ، واژهء عبد ) .\r\n","page_name":" 336 ","page_number":336},
  {"content":"\r\n\r\n7 - يا ايُّها الَّذينَ آمَنُوا اسْتَعِينُوا بِالصَّبْرِ وَ الصَّلوةِ انَّ اللَّهَ مَعَ الصَّابِرينَ ( سورهء بقره ، آيهء 153 )\r\nترجمه :\r\n1 - اى مردم ! پروردگار خود را پرستش كنيد ، آن كس كه شما و كسانى را كه پيش از شما بودند آفريد ، تا پرهيزگار شويد .\r\n2 - اى كسانى كه ايمان آورده‌ايد ! روزه بر شما نوشته شده ، همان گونه كه بر كسانى كه قبل از شما بودند نوشته شد ، تا پرهيزگار شويد .\r\n3 - . . . و نماز را بر پا دار كه نماز ( انسان را ) از زشتيها و گناه باز مىدارد .\r\n4 - به يقين انسان حريص و كم طاقت آفريده شده است - هنگامى كه بدى به او رسد بى تابى مىكند - و هنگامى كه خوبى به او رسد مانع ديگران مىشود ( و بخل مىورزد ) - مگر نمازگزاران - آنها كه نماز را پيوسته به جا مىآورند .\r\n5 - از اموال آنها صدقه‌اى ( به عنوان زكات ) بگير تا به وسيلهء آن ، آنها را پاك سازى و پرورش دهى .\r\n6 - آنان كسانى هستند كه ايمان آورده‌اند ، و دلهايشان به ياد خدا مطمئن ( و آرام ) است ، آگاه باشيد تنها با ياد خدا دلها آرامش مىيابد !\r\n7 - اى كسانى كه ايمان آورده‌ايد ! از صبر ( روزه ) و نماز كمك بگيريد ! ( زيرا ) خداوند با صابران است !\r\nتفسير و جمع‌بندى\r\nدر تمام آياتى كه در بالا آمده ، رابطهء نزديكى ميان « عبادت » و تقوا و پرهيز از گناه و پرورش فضائل اخلاقى ديده مىشود و نشان مىدهد كسانى كه مىخواهند به تهذيب نفس راه يابند بايد از درِ عبوديّت و پرستش خداوند وارد شوند ؛ سالكان راه خدا ، و پويندگان طريق خودسازى و تقوا ، بايد از نيايش و عبادت يارى طلبند و ناخالصيهاى وجود خود را در كورهء داغ عشق به خدا بسوزانند و از بين ببرند ، و مس وجود خود را با كيمياى عبادت زر كنند .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nدر همين راستا ، در نخستين آيه ، همهء انسانها را بدون استثنا مخاطب ساخته و راه تقوا را اين گونه به آنها نشان مىدهد ؛ مىفرمايد : « اى مردم ! پروردگارتان را كه شما و پيشينيان شما را آفريده پرستش كنيد تا پرهيز كار شويد ! » ( يا ايُّهَا النَّاسُ اعْبُدُوا رَبَّكُمْ الَّذِى خَلَقَكُمْ وَ الَّذِينَ مِنْ قَبْلِكُمْ لَعَلَّكُمْ تَتَّقُونَ )\r\nتكيه بر آفرينش پيشينيان ممكن است اشاره به اين باشد كه اعراب جاهلى براى توجيه پرستش بتها ، تكيه بر فعل پيشينيان داشتند ، آيهء فوق مىگويد خداوند هم آفريدگار شماست و هم آفرينندهء پيشينيان است ؛ آرى ! او خالق همه كس و همه چيز و مالك همه كس و همه چيز است ؛ و تنها او شايستهء عبادت است ، نه بتها ؛ اگر رو به سوى عبوديّت خالص او آريد ، شكوفه‌هاى تقوا بر شاخسار جان شما آشكار مىشود ؛ و اين آلودگيهاى اخلاقى شما ناشى از عبادت خرافى شماست .\r\nاين آيه رابطهء نزديك تقوا و عبادت را بطور مطلق بيان مىكند .\r\n* * * در حالى كه در آيهء بعد به رابطهء « روزه » - كه يكى از عبادات مهم است - و « تقوا » اشاره شده است ؛ مىفرمايد : « اى كسانى كه ايمان آورده‌ايد روزه بر شما نوشته شده - همان گونه كه بر كسانى كه قبل از شما بودند نوشته شد - تا پرهيزگار شويد ! » ( يا ايُّهَا الَّذِينَ آمَنُوا كُتِبَ عَلَيْكُمْ الصِّيامُ كُما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ )\r\nهركس به روشنى در مىيابد كه به هنگام روزه داشتن ، نور و صفاى تازه‌اى در دل احساس مىكند ، خود را به نيكيها نزديكتر ، و از زشتيها و بديها دور تر مىبيند ، حتّى آمارهاى مستند نشان مىدهد كه در ايّام ماه مبارك سطح جرائم در جامعهء روزه‌دار ، بسيار پايين مىآيد ، تا آنجا كه مأموران انتظامى به اعتراف خودشان در اين ماه به كارهاى عقب ماندهء ماه‌هاى ديگر مىپردازند !\r\nاين امور به خوبى نشان مىدهد كه هر قدر انسان به عبوديّت خداوند نزديكتر شود از زشتيها دور تر خواهد شد .\r\n* * * در سومين آيه ، به رابطهء نزديك « نماز » و پرهيز از گناه و فحشاء و منكر اشاره شده\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nاست ؛ در اين آيه شخص پيامبر صلى الله عليه و آله به عنوان يك الگو و اسوه ، مخاطب به اين خطاب شده است : نماز را بر پا دار كه نماز ( انسان را ) از زشتيها و گناه باز مىدارد ( وَ اقِمِ الصَّلوةَ انَّ الصَّلوةَ تَنْهى عَنِ الْفَحْشاءِ وَ الْمُنْكَرِ )\r\n« فحشاء و منكرات » مجموعهء افعال غير اخلاقى است ، و مىدانيم تمام افعال غير اخلاقى سرچشمه‌اى از صفات ضدّ ارزشى در درون جان انسان دارد ؛ و به تعبير ديگر ، هميشه اخلاق درونى است كه در اخلاق برونى اثر مىگذارد .\r\nتأثير نماز در باز داشتن از فحشاء و منكر نيز درست به همين دليل است ؛ زيرا نماز با افعال و اذكار بسيار پر محتوايش ، انسان را در جهانى برتر و والاتر - جهان قرب به خدا - وارد مىكند ؛ و اين نزديكى او را از سرچشمه‌هاى اصلى فحشاء و منكر كه همان هواى نفس و حبّ افراطى به دنيا است دور مىسازد .\r\nبه همين دليل ، نمازگزاران واقعى كمتر گِرد گناه مىگردند ؛ و هر قدر نماز روح و جان و محتواى بيشترى داشته باشد ، به همان نسبت انسان از منكرات و زشتيها دور تر مىشود و شكوفه‌هاى فضائل و اخلاق در درون جانش آشكارتر مىگردد .\r\n* * * در چهارمين آيه ، بعد از اشاره به بعضى از رذائل اخلاقى مانند جزع و بى تابى به هنگام بروز مشكلات ، و بخل به هنگام دست يافتن به خيرات ، تنها نمازگزاران را استثنا مىكند ، و مىفرمايد : انسان حريص و كم طاقت آفريده شده است - هنگامى كه بدى به او رسد بى تابى مىكند - و هنگامى كه خوبى به او رسد بخل مىورزد و مانع ديگران مىشود - مگر نمازگزاران - آنها كه نماز را بطور مرتّب به جا مىآورند . ( انَّ الْانْسانَ خُلِقَ هَلُوعاً - اذا مَسَّهُ الشَّرُّ جَزُوعاً - وَ اذا مَسَّهُ الْخَيْرُ مَنُوعاً - الَّا الْمُصَّلِينَ - الَّذِينَ هُمْ عَلى صَلاتِهِمْ دائِمُونَ )\r\nاين آيات به روشنى ثابت مىكند كه توجّه به ذات پاك پروردگار و عبادت و نيايش در پاكسازى روح و جان از رذائل اخلاقى مانند بخل و جزع و بى تايى اثر مستقيم دارد .\r\n* * * در پنجمين آيه ، اشاره به تأثير مسألهء زكات در پاكسازى روح و تزكيهء نفس مىكند و\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nمىدانيم زكات در اسلام يكى از عبادات مهم محسوب مىشود ؛ مىفرمايد : از اموال آنها صدقه‌اى ( به عنوان زكات ) بگير تا به وسيلهء آن ، آنها را پاك سازى و پرورش دهى ( خُذْ مِنْ امْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها )\r\nتعبير « تزكّيهم بها » دليل روشنى بر اين حقيقت است كه تطهير و تزكيهء نفس به وسيلهء زكات حاصل مىشود ، چرا كه زكات ، رذائلى همچون بخل و دنياپرستى و حرص و آز را از روح ، زائل مىكند ، و نهال نوعدوستى و سخاوت و حمايت از مستضعفان را در سرزمين دل پرورش مىدهد .\r\nرواياتى كه در ذيل اين آيه نقل شده است نيز اين حقيقت را روشنتر مىكند :\r\nدر حديثى از پيامبر اكرم صلى الله عليه و آله مىخوانيم : « ما تَصَدَّقَ احَدُكُمْ بِصَدَقِةٍ مِنْ طَيِّبٍ - وَ لا يَقْبَلُ اللَّهُ الَّا الطَّيِّبَ - الَّا اخَذَهَا الرَّحْمانُ بِيَمينِهِ وَ انْ كانَتْ تَمْرَةً فَتَربُو مِنْ كَفِّ الرَّحْمانِ فِى الرَّحْمانِ حَتَّى تَكُونَ اعْظَمُ مِنَ الْجَبَلِ ؛ هيچ كس از شما صدقه‌اى از مال حلال نمىپردازد - و البتّه خداوند جز حلال قبول نمىكند - مگر اين كه خداوند آن را با دست خود مىگيرد ، حتّى اگر يك دانه خرما باشد ، سپس در دست خدا نمو مىكند تا بزرگتر از كوه شود ! » « 1 »\r\nاين حديث كه تشبيه و كنايهء پرمعنايى در بردارد اهمّيّت فوق‌العادهء اين عبادت بزرگ ، و ارتباط مستقيم آن را با خدا و مسائل معنوى روشن مىسازد .\r\n* * * در ششمين آيه ، به يكى ديگر از عبادات مهم و معروف ، يعنى ذكر خدا اشاره شده و از تأثير عميق آن در آرامش دلها ، سخن مىگويد ؛ مىفرمايد : آنان كسانى هستند كه ايمان آورده‌اند ، و دلهايشان به ياد خدا مطمئن ( و آرام ) است ، آگاه باشيد با ياد خدا دلها آرامش مىپذيرد ! ( الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ الا بِذِكْرِ اللَّهِ تَطْمَئِنُّ الْقُلُوبُ )\r\nآرامش دل هميشه توأم با توكّل بر خدا ، و عدم وابستگى به مادّيات و عشق به زرق و برق دنيا و آز و طمع و بخل و حسد است . چرا كه اگر اين صفات رذيله در دل باشد ، آرامشى در آن نخواهد بود . بنابراين ، ياد خدا مىتواند اثر عميقى در دور ساختن\r\n\r\n\r\n","description":"","footnote":"\r\n( 1 ) . صحيح مسلم ، جلد 2 ، صفحهء 702 ( طبع بيروت ) .\r\n","page_name":" 340 ","page_number":340},
  {"content":"\r\n\r\nانسان از اين رذائل داشته باشد ، تا شكوفهء آرامش بر شاخسار دل آشكار گردد .\r\nبه تعبير ديگر ، اگر يك نظر اجمالى به ريشه‌هاى ناآرامى روح و پريشانى خاطر و اضطرابها و نگرانيها بيندازيم ، مىبينيم همهء آنها از رذائل اخلاقى سرچشمهء مىگيرد ، ولى ياد خدا آنها را مىخشكاند و ناآرامى را به اطمينان و آرامش مبدّل مىسازد . « 1 »\r\n* * * در هفتمين و آخرين آيه ، به تأثير نماز و روزه در تقويت روح انسان اشاره كرده ، مىفرمايد : « اى كسانى كه ايمان آورده‌ايد ! از صبر ( روزه ) و نماز كمك بگيريد ! ( زيرا ) خداوند با صابران است ! » ( يا ايُّها الَّذِينَ آمَنُوا اسْتَعِينُوا بِالصَّبْرِ وَ الصَّلوةِ انَّ اللَّهَ مَعَ الصَّابِرينَ )\r\nدر بعضى از روايات اسلامى صبر به روزه تفسير شده است « 2 » كه يكى از مصداقهاى روشن صبر است ، و گر نه صبر مفهوم وسيعى دارد كه هرگونه استقامت در برابر هواى نفس و وسوسه‌هاى شيطان و استقامت در طريق اطاعت پروردگار ، و در برابر حوادث ناگوار و مصائب را شامل مىشود .\r\nدر حديثى از امير مؤمنان على عليه السلام مىخوانيم كه هرگاه كار مهمّى براى او پيش مىآمد نماز مىخواند ، سپس آيهء وَاسْتَعِينُوا بِالصَّبْرِ وَ الصَّلوةِ را تلاوت مىفرمود ( كانَ علىٌّ اذا احالَهُ امْرٌ فَزِعٌ ، قامَ الَى الصَّلَوةِ ثُمَّ تَلا هذِهِ الْآيَةَ وَ اسْتَعِينُوا بِالصَّبْرِ وَ الصَّلوةِ ) « 3 » اشاره به اين كه نماز به من نيرو مىبخشد .\r\nآرى ! اين عبادتهاى مهم فضائلى همچون توكّل و شجاعت و شهامت و صبر و استقامت را در وجود انسان زنده مىكند ، و از رذائل اخلاقى همچون جبن و ترس ، ترديد و دو دلى ، و اضطراب و نگرانى در برابر حوادث مهم ، و دنيا پرستى ، دور مىسازد ؛ و به\r\n\r\n\r\n","description":"","footnote":"\r\n( 1 ) . براى توضيح بيشتر به تفسير نمونهء ، جلد 10 ، ذيل همين آيه مراجعه فرماييد ، كه تحليل روشن و مبسوطى در اين زمينه در آنجا آمده است .\r\n( 2 ) . مجمع البيان ، جلد 1 ، ذيل آيهء 45 سورهء بقره كه مشابه آيهء مورد بحث است ؛ و تفسير برهان ، جلد 1 ، صفحهء 166 ، ذيل آيهء 153 ، سورهء بقره - در حديثى از امام صادق عليه السلام آمده است كه در ذيل آيهء « اسْتَعِينُوا بِالصَّبْرِ وَ الصَّلوةِ » فرمود : « الصَّبْرُ هُوَ الصَّوْمُ » ( بحار الانوار ، جلد 93 ، صفحهء 294 )\r\n( 3 ) . اصول كافى ، طبق نقل الميزان ، جلد 1 ، صفحهء 154 .\r\n","page_name":" 341 ","page_number":341},
  {"content":"\r\n\r\nاين ترتيب ، بخش مهمّى از فضائل اخلاقى را در وجود انسان زنده مىكند ، همان گونه كه بخش قابل توجّهى از رذائل را مىميراند .\r\n* * * نتيجه :\r\nاز آنچه در بالا آمد به خوبى مىتوان نتيجه گرفت كه عبادات اثر بسيار عميقى از جهات مختلف در تهذيب اخلاق دارند ؛ اين تأثير را مىتوان در چند جهت خلاصه كرد :\r\n1 - توجّه به مبدأ آفرينش و حضور پروردگار در تمام زندگى انسانها سبب مىشود كه انسان مراقب اعمال و رفتار خويش باشد ، و هواى نفس را تا آنجا كه مىتواند كنترل كند ، چرا كه عالم محضر خداست ، و در محضر خداوند كريم ، گناه كردن و راه خلاف پيمودن عين ناسپاسى است .\r\n2 - توجّه به صفات جلال و جمال او كه در عبادات و مخصوصاً دعاها آمده است ، نيايش كننده را دعوت مىكند كه پرتوى از آن اوصاف كريمه را در درون روح و جان خود منعكس كند و در مسير تكامل اخلاقى قرار گيرد .\r\n3 - توجّه به معاد ، همان دادگاه بزرگى كه همه چيز در آنجا حسابرسى مىشود ، نيز اثر باز دارندهء قوى و نيرومندى براى پاكسازى روح و جسم انسان دارد .\r\n4 - عبادت و نيايش اگر با حضور قلب و آداب آن باشد ، صفا و نورانيّت غير قابل توصيفى مىآورد كه در برابر آن ظلمات اخلاق رذيله تاب مقاومت ندارد ؛ به همين دليل ، انسان پس از يك عبادت آميخته با حضور قلب ، خود را به نيكيها نزديكتر مىبيند .\r\n5 - محتواى عبادات و دعاها مملّو است از آموزشهاى اخلاقى و بيان راه و رسم سير و سلوك الى اللَّه ، كه دقّت در آنها نيز درسهاى بزرگى به انسان در اين زمينه مىدهد .\r\nعاشقان خود سازى و سالكان الى اللَّه از طريق عبادت مىتوانند به هدف والاى خود برسند و بدون عبادت و نيايش و مناجات و راز و نياز با پروردگار مخصوصاً در خلوت و بويژه در سحرگاهان راه به جايى نمىبرند .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nتأثير عبادات در پالايش روح ، در روايات اسلامى\r\nاين مسأله در روايات اسلامى بازتاب بسيار وسيع و گسترده‌اى دارد كه به گوشه‌اى از آن ، در ذيل اشاره مىشود ، و شرح تمام آن در خور كتاب مستقلّى است :\r\n1 - در تمام رواياتى كه سخن از فلسفهء احكام به ميان آمده ، اشاره به تأثير عبادت در تهذيب نفوس و پالايش روح و صفاى دل شده است ؛ از جمله ، در كلمات قصار امير مؤمنان على عليه السلام آمده است : « فَرَضَ اللَّهُ الْايِمانَ تَطْهِيراً مِنَ الشِّركِ ، وَالصَّلوةَ تَنْزيهاً عَنِ الْكِبْرِ وَ الزَّكاةَ تَسْبيباً لِلرِّزْقِ ، وَ الصِّيامَ ابتِلاءً لِاخْلاصِ الْخَلْقِ ؛ خداوند ايمان را براى تطهير دل از شرك واجب فرموده ، و نماز را براى پاك شدن از تكبّر ، و زكات را سبب روزى قرار داده ، و روزه را وسيله‌اى براى پرورش اخلاص بندگان . . . » « 1 »\r\nشبيه همين معنى با مختصر تفاوتى در خطبهء معروف بانوى اسلام فاطمهء زهرا عليها السلام ديده مىشود آنجا كه مىفرمايد : « فَجَعَلَ اللَّهُ الْايمانَ تَطْهيراً لَكُمْ مِنَ الشِّركِ ، وَ الصَّلوةَ تَنْزِيهاً لَكُمْ عَنِ الْكِبْرِ ، وَ الزَّكاةَ تَزْكِيَةً لِلنَّفْسِ وَ نِماءً فِى الرِّزْقِ ، وَ الصِّيامَ تَثْبِيتاً لِلْاخْلاصِ . . . ؛ خداوند ايمان را سبب پاكسازى شما از شرك قرار داده است و نماز را وسيله‌اى براى تطهير قلوب از كبر ، و زكات را موجب تزكيهء نفس ( از بخل و حرص و دنيا پرستى ) و نموّ روزى ، و روزه را عامل تثبيت خلوص نيّت . » « 2 »\r\n2 - در حديث معروفى كه دربارهء نماز از پيامبر اكرم صلى الله عليه و آله آمده ، نماز را تشبيه به نهر آب زلال جارى مىكند كه بر در خانهء انسان باشد و همه روز انسان خود را پنج بار در آن شست و شو كند ؛ بديهى است كه بر اثر آن ، چيزى از آلودگيها در وى باقى نمىماند ؛ اين حديث نيز دليل روشنى بر اين مدّعاست . « 3 »\r\nو به همين ترتيب ، دربارهء هر يك از عبادات آثارى ذكر شده كه شاهد گوياى تأثير عبادت در تهذيب نفوس انسانى است .\r\n3 - در حديث ديگرى از امام علىّ بن موسى الرّضا عليه السلام دربارهء\r\n\r\n\r\n","description":"","footnote":"\r\n( 1 ) . نهج البلاغه ، كلمات قصار ، جملهء 252 .\r\n( 2 ) . به كتاب زندگى حضرت فاطمه زهرا ( س ) مراجعه شود .\r\n( 3 ) . محجّة البيضاء ، جلد 1 ، صفحهء 339 ( كتاب اسرار الصلاة ) .\r\n","page_name":" 343 ","page_number":343},
  {"content":"\r\n\r\nآثار عبادت بطور كلّى چنين مىخوانيم : « فَانْ قالَ فَلِمَ تَعَبَّدَهُمْ ؟ قِيلَ لِئَلَّا يَكُونُوا ناسينَ لَذِكْرِهِ وَ لا تارِكِينَ لِادَبِهِ ، وَ لا لاهِينَ عَنْ امْرِهِ وَ نهْيِهِ ، اذا كانَ فيهِ صَلاحُهُمْ وَ قِوامُهُمْ ، فَلَوْ تُرِكُوا بغَيْرِ تَعَبُّدٍ ، لَطَالَ عَلَيهِمُ الامَدُ فَقَسَتْ قُلُوبُهُمْ ؛ اگر كسى بگويد : چرا خداوند به بندگانش دستور عبادات داده ( مگر نياز به عبادت آنها دارد ؟ ) در پاسخ گفته مىشود ، اين به خاطر آن است كه ياد خدا را به فراموشى نسپارند ، و ادب را در پيشگاه او ترك نكنند ، و از امر و نهى او غافل نشوند ، چرا كه در آن صلاح و قوام آنها است ، و اگر مردم بدون پرستش و عبادت رها شوند ، مدّت زيادى بر آنها مىگذرد ( و از ياد خدا غافل مىشوند ) لذا دلهاى آنها قساوت پيدا مىكند . » « 1 »\r\nبه اين ترتيب ، روشن مىشود كه عبادت پروردگار قلب را بيدار ، و روح را هشيار مىكند ، و مايهء ياد خداست كه آن نيز خمير مايهء اصلاح درون و برون است .\r\n4 - در حديث ديگرى از امام علىّ بن موسى الرّضا عليه السلام مىخوانيم كه در ضمن بر شمردن آثار سازندهء نماز مىفرمايد : « مَعَ ما فِيهَ مِنَ الْايجابِ وَ الْمُداوَمَةِ عَلى ذِكْرِ اللَّهِ عَزَّوَجَلَّ بِاللَّيْلِ وَ النَّهارِ لِئَلّا يَنْسِى الْعَبْدُ سَيِّدَهُ وَ مُدَبِّرَهُ وَ خالِقَهُ ، فَيَبْطُرَ وَ يَطْغى وَ يَكُونُ فِى ذِكْرِهِ لِرَبِّهِ وَ قِيامِهِ بَيْنَ يَدَيْهِ زاجِراً لَهُ عَنِ الْمَعاصِىَ وَ مانِعاً لَهُ عَنْ انْواعِ الْفَسادِ ؛ علاوه بر اين كه عبادت ، سبب تداوم ذكر خداوند متعال در شب و روز مىشود ، تا بنده مولى و مدبّر و خالقش را فراموش نكند ، و نعمتهاى الهى مايهء مستى و غرور او نشود ، و به طغيان بر نخيزد ، و ياد پروردگار و قيام در برابر او ، وى را از معاصى باز مىدارد و مانع انواع فساد مىشود . » « 2 »\r\n5 - در حديث ديگرى ، از امام صادق عليه السلام در مورد آثار نماز و ميزان قبولى آن چنين آمده است : « مَنْ احَبَّ انْ يَعْلَمَ انْ قُبِلَتْ صَلاتُهُ امْ لَمْ تُقْبَلْ فَلْيَنْظُرْ هَلْ مَنَعَتْ صَلاتُهُ عِنَ الفَحشْاءِ وَ الْمُنْكَرِ ، فَبِقَدْرِ ما مَنَعَتْهُ قُبِلَتْ ؛ هر كس مىخواهد بداند آيا نماز او قبول شده يا نه ببيند آيا نمازش او را از زشتيها و بديها باز داشته است يا نه ؟ به همان اندازه كه او را باز داشته نمازش قبول شده است ! » « 3 »\r\n\r\n\r\n","description":"","footnote":"\r\n( 1 ) . عيون اخبار الرّضا ، مطابق نقل نور الثّقلين ، جلد 1 ، صفحهء 39 ، حديث 39 .\r\n( 2 ) . وسائل الشّيعه ، جلد 3 ، صفحهء 4 .\r\n( 3 ) . مجمع البيان ، جلد 8 ، صفحهء 285 ، ذيل آيهء 45 سورهء عنكبوت .\r\n","page_name":" 344 ","page_number":344},
  {"content":"\r\n\r\nاين عبارت با صراحت و وضوح ، روشن مىكند كه نماز صحيح و كامل رابطهء مستقيم و تنگاتنگى با مسايل اخلاقى و دعوت به خوبيها و نهى از بديها دارد ؛ و آنها كه نمازشان اين اثر را ندارد ، تنها به جسم نماز پرداخته‌اند ؛ و به تعبير ، ديگر نمازى است اسقاط كنندهء تكليف نه مورد قبول پروردگار .\r\n6 - در حديث ديگرى از رسول خدا صلى الله عليه و آله در مورد فلسفهء روزه چنين مىخوانيم : « انَّ الصَّوْمَ يُميتُ مُرادَ النَّفْسِ وَ شَهْوَةَ الطَّبْعِ الحَيْوانِىِّ ، وَ فيهِ صَفاءُ الْقَلْبِ وَ طَهارَةُ الجَوارِحِ ، وَ عَمارَةُ الظَّاهِرِ وَ الْباطِنِ ، وَ الُشّكْرُ عَلَى النِّعَمِ ، وَ الْاحْسانُ الَى الْفُقَراءِ ، وَ زِيادَةُ التَّضَرُّعِ وَ الْخُشُوعِ ، وَ الْبُكاءِ وَ جَعْلِ الْالْتِجاءِ الَى اللَّهِ ، وَ سَبَبُ انْكِسارِ الْهِمَّةِ ، وَ تَخْفِيفِ الْسَّيِئاتِ ، وَ تَضْعِيفِ الْحَسَناتِ ، وَ فيهِ مِنَ الْفَوائِدِ ما لا يُحْصى ؛ روزه هواى نفس و شهوت طبيعت حيوانى را مىميراند ( و طغيان آن را فرو مىنشاند ) ، و در آن صفاى قلب و پاكى اعضاء ، و آبادى بيرون و درون انسان ، و شكر بر نعمتها ، و احسان به فقرا ، و فزونى تضرّع و خشوع و گريه است ؛ و وسيله‌اى است براى التجاء به پروردگار ، و سبب شكستن دلبستگيها و كم شدن سيّئات ، و فزونى حسنات است ؛ و در آن فوائد بيشمارى است . » « 1 »\r\nدر اين حديث چهارده اثر مثبت براى روزه ذكر شده كه مجموعه‌اى از صفات فضيلت و افعال اخلاقى است .\r\n7 - اين بحث دامنه دار را با حديث ديگرى از امير مؤمنان على عليه السلام پايان مىدهيم ( و كسانى كه مايل باشند مطالب بيشترى را در اين زمينه بخوانند به « وسائل الشّيعه » ، ابواب نخستين هر يك از عبادات ، و همچنين به « بحار الانوار » مراجعه كنند . ) ، فرمود : « دَوامُ الْعِبادَةِ بُرْهانُ الظَّفَرِ بِالسَّعادَةِ ؛ استمرار و پىگيرى عبادت ، دليلى بر وصول به سعادت است . » « 2 »\r\nآرى ! آنها كه مىخواهند سعادتمند شوند بايد به سراغ نيايش پروردگار بروند !\r\n* * *\r\n\r\n\r\n","description":"","footnote":"\r\n( 1 ) . بحار الانوار ، جلد 93 ، صفحهء 254 .\r\n( 2 ) . غرر الحكم ، شمارهء 5147\r\n","page_name":" 345 ","page_number":345},
  {"content":"\r\n\r\nنتيجه :\r\nاز روايات بالا و روايات ديگرى كه در اين زمينه در لابه‌لاى كتب معروف روايى وارد شده و به خاطر عدم اطالهء سخن از نقل همهء آنها چشم پوشيديم ، رابطهء بسيار نزديك عبادت و پاكسازى روح و صفاى دل و تهذيب نفوس را روشن مىسازد .\r\nمخصوصاً هر قدر عبادت خالصتر و بىرياتر و آميخته با حضور قلب و آداب باشد ، اين تأثير قوىتر خواهد بود .\r\nاين مسأله كاملًا محسوس است كه انسان وقتى عبادتى را خالصانه و مخلصانه و با حضور قلب انجام مىدهد ، بعد از آن نورانيّت و صفاى ديگرى در قلب و جان خود احساس مىكند ، ميل او به خوبيها بيشتر مىشود و تنّفر او از بديها افزون مىگردد ؛ خود را به خدا نزديكتر مىبيند و روح خضوع و تواضع و عبوديّت و تسليم در برابر حق را در خود زنده مىبيند .\r\nاين نكته قابل توجّه است كه همهء عبادات يك اثر مشترك دارند و هر كدام يك تأثير ويژه ، اثر مشترك همهء آنها پرورش روح خضوع و اخلاص و تسليم در مقابل حق ، و بيدارى و هوشيارى و ترك غفلت است .\r\nو اثر ويژهء هر كدام متناسب آن عبادت است ؛ نماز نهى از فحشاء و منكر مىكند ، و روزه اراده را قوى و هواى نفس را تحت كنترل نيروى عقل در مىآورد ؛ حج ، انسان را از تمام رزق و برق‌هاى زندگى و تعلّقات حيات دور مىسازد ، و زكات ، بخل و حرص و دنيا پرستى را كم مىكند .\r\nذكر خدا مايهء آرامش دل است ؛ و هر يك از اذكار ، انسان را متوجّه يكى از صفات جلال و جمال خدا مىكند ، و او را به هماهنگى با حق تشويق مىنمايد .\r\nبه اين ترتيب ، كسى كه همهء اين عبادات را به جا مىآورد ، هم از اثرات عامّ آن بهره مىگيرد و هم از تأثيرات ويژهء آنها استفاده مىكند ؛ و مىتواند فضايل اخلاقى را در پرتو آنها در وجود خود پرورش دهد ؛ بنابراين ، عبادت و نيايش ما در برابر پروردگار ، يكى از گامهاى مؤثّر خود سازى ماست ، مشروط بر اين كه با روح و فلسفهء عبادت آشنا باشيم و تنها به جسم آن قناعت نكنيم ! البتّه ، دربارهء ذكر خدا به خاطر اهمّيّت فوق‌العاده آن بحث\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nجداگانه‌اى خواهيم داشت .\r\n* * * \r\nياد خدا و پرورش روح\r\nعلماى اخلاق به پيروى از قرآن مجيد و روايات اسلامى اهمّيّت فوق‌العاده‌اى براى ذكر به عنوان يكى از شاخه‌هاى مهمّ عبادت در پاكسازى روح و جان و بيدارى و آگاهى و تهذيب نفس قائل هستند ؛ و براى هر مرحله از مراحل سير و سلوك ، اذكارى ذكر كرده‌اند ؛ مثلًا ، در مرحلهء توبه ، توجّه به ذكر « يا غَفَّارُ » و در مرحلهء محاسبهء نفس « يا حَسيبُ » و در مرحلهء جلب رحمتهاى اليه « يا رَحْمانُ ) و « يا رَحْيمُ » امثال آن .\r\nاين اذكار به تناسب حالاتى است كه انسان دارد و مسيرهائى كه مىپيمايد ؛ ولى به عنوان ذكر مطلق كه در هر حالى خوب است ، نه به عنوان قصد ورود .\r\nآرى ! ذكر خدا از بزرگترين عبادات و بهترين حسنات است و در برابر تهاجم وسوسه‌هاى نفس و نفوذ شيطان به انسان مصونيّت مىبخشد .\r\nپرده‌هاى خودخواهى و غرور را كه بزرگترين دشمن سعادت انسان است مىدرد ، او را از خواب غفلت بيدار مىكند و از خطراتى كه سعادت وى را تهديد مىكند آگاه مىسازد .\r\nذكر خدا مانند دانه‌هاى حياتبخش باران است كه بر سرزمين روح و قلب انسان مىبارد و انواع بذرهاى فضيلت و تقوا را شكوفا و بارور مىسازد ، و هر اندازه دربارهء اهمّيّت اين عبادت سخن گفته شود باز كم است .\r\nبا اين اشاره به قرآن مجيد باز مىگرديم و اهمّيّت ذكر اللَّه را در آن جستجو مىكنيم :\r\n1 - الَّذينَ آمَنُوا وَ تَطْمَئِنُّ قُلُوبُهُمْ بِذِكْرِاللَّهِ الا بِذِكْرِ اللَّهِ تَطْمَئِنُّ الْقُلُوبُ ( سورهء رعد ، آيهء 28 )\r\n2 - اقِمِ الصَّلوةَ انَّ الصَّلَوةَ تَنْهى عَنِ الْفَحشاءِ وَ الْمُنْكَرِ وَلَذِكْرُ اللَّهِ اكْبَرُ ( سورهء عنكبوت ، آيهء 45 )\r\n3 - انَّنِى انَا اللَّهُ لا الهَ الَّا انَا فَاعْبُدْنى وَ اقِمِ الصَّلَوةَ لِذِكْرِى ( سورهء طه ، آيهء 14 )\r\n4 - اذْهَبْ انْتَ وَاخُوكَ بِآياتى وَ لا تَنِيا فى ذِكْرِى ( سورهء طه ، آيهء 42 )\r\n5 - وَ مَنْ اعْرَضَ عَنْ ذِكْرى فَانَّ لَهُ مَعيشَةً ضَنْكا ( سورهء طه ، آيهء 124 )\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n6 - وَ اصْبِرْ نَفْسَكَ مَعَ الَّذينَ يَدْعُونَ رَبَّهُمْ بِالْغَدوةِ وَ الْعَشِىِّ يُريْدُونَ وَجْهَهُ وَ لاتَعْدُ عَيْناكَ عَنْهُمْ تُريدُ زينَةَ الْحَيَوةِ الدُّنيا وَ لا تُطِعْ مَن اغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَكانَ امْرُهُ فُرُطاً ( سورهء كهف ، آيهء 28 )\r\n7 - فَاعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ الَّا الْحَيَوةَ الدُّنيا ( سورهء نجم ، آيهء 29 )\r\n8 - يا ايُّهَا الَّذينَ آمَنُوا اذْكُرُوا اللَّهَ ذِكْراً كَثيراً وَ سَبِّحُوهُ بُكْرَةً وَ اصيلًا - هُوَ الَّذى يُصَلِّى عَلَيْكُمْ وَ مَلائِكَتُهُ لِيُخْرِجَكُمْ مِنَ الظُّلُماتِ الَى النُّورِ وَ كانَ بِالْمُؤمِنينَ رَحيماً ( سورهء احزاب ، آيات 41 تا 43 )\r\n9 - انَّما يُريدُ الشَّيْطانُ انْ يُوْقِعَ بَيْنَكُمُ الْعَداوَةَ وَ الْبَغْضاءَ فِى الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلَوةِ ( سورهء مائده ، آيهء 91 )\r\n10 - رِجالٌ لاتُلْهيِهمْ تِجارَةٌ وَ لا بَيْعٌ عَنْ ذِكْرِ اللَّهِ ( سورهء نور ، آيهء 37 )\r\nترجمه :\r\n1 - ( هدايت يافتگان ) كسانى هستند كه ايمان آورده‌اند و دلهايشان به ياد خدا مطمئن ( و آرام ) است ؛ آگاه باشيد ، تنها با ياد خدا دلها آرامش مىيابد !\r\n2 - نماز را بر پا دار كه نماز ( انسان را ) از زشتيها و گناه باز مىدارد و ياد خدا مهمتر است !\r\n3 - ( اى موسى ! ) من « اللّه » هستم ، معبودى جز من نيست ! مرا بپرست و نماز را براى ياد من به پا دار\r\n4 - ( اكنون ) تو و برادرت با آيات من برويد و در ياد من كوتاهى نكنيد !\r\n5 - و هركس از ياد من روى گردان شود زندگى ( سخت و ) تنگى خواهد داشت !\r\n6 - با كسانى باش كه پروردگار خود را صبح و عصر مىخوانند و تنها رضاى او را مىطلبند و هرگز به خاطر زيورهاى دنيا چشمان خود را از آنها برمگير ! و از كسانى كه قلبشان را از ياد خود غافل ساختيم اطاعت مكن ، همانها كه از هواى نفس پيروى كردند و كارهايشان افراطى است !\r\n7 - از كسى كه از ياد ما روى مىگرداند و جز زندگى مادّى دنيا را نمىطلبد اعراض كن !\r\n8 - اى كسانى كه ايمان آورده‌ايد ! خدا را بسيار ياد كنيد - و صبح و شام او را تسبيح گوييد ! -\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nاو كسى است كه بر شما درود و رحمت مىفرستد ، و فرشتگان او ( نيز براى شما تقاضاى رحمت مىكنند ) ، تا شما را از ظلمات ( جهل و شرك و گناه ) به سوى نور ( ايمان و علم تقوا ) رهنمون گردد ، او نسبت به مؤمنان همواره مهربان بوده است .\r\n9 - شيطان مىخواهد به وسيلهء شراب و قمار در ميان شما عداوت و كينه ايجاد كند و شما را از ياد خدا و از نماز باز دارد !\r\n10 - مردانى ( آنها كسانى هستند ) كه هيچ تجارت و معامله‌اى آنان را از ياد خدا و برپا داشتن نماز و اداى زكات غافل نمى كند !\r\nتفسير و جمع‌بندى\r\nدر نخستين آيه ، سخن از تأثير ياد خدا در آرامش دلها است ؛ آرامشى كه مىتواند انسان را از لغزشها برهاند و به فضائل اخلاقى بيارايد ؛ مىفرمايد : آنها ( هدايت يافتگان ) كسانى هستند كه ايمان آورده‌اند و دلهايشان به ذكر خدا مطمئن و آرام است . » ( الَّذينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ )\r\nسپس همين معنى را به صورت يك قاعدهء كلّى بيان كرده ، مىافزايد : « آگاه باشيد ، تنها با ياد خدا دلها آرامش مىيابد ! » ( الا بِذِكْرِ اللَّهِ تَطْمَئِنُّ الْقُلُوبُ )\r\nاين آرامش فوق العاده به خاطر آن است كه نگرانيها گاه به خاطر آيندهء تاريك و مبهمى است كه در پيش دارد ؛ مثلًا ، از احتمال زوال نعمتها يا گرفتارى در چنگال بيمارى و درماندگى و ناتوانى و مانند آن ناشى مىشود ، و گاه گذشتهء تاريك زندگى ، فكر او را به خود مشغول مىدارد ، و نيز دنياپرستى و دلباختگى نسبت به دنيا ، سوء ظن‌ها و توهّمها و ترس و وحشت از مرگ ، هر يك از اينها مىتواند عاملى براى نگرانى و سلب آرامش انسان شود .\r\nبخل و حسد و حرص و طمع و مانند آنها نيز از عوامل نگرانى انسان است .\r\nياد خدا ، همان خداوندى كه جواد و كريم و رحمان و رحيم و خالق و رازق و بخشنده و بنده نواز است - خداوندى كه حلّ هر مشكلى در بربر قدرتش آسان ، و هر امر پيچيده‌اى در برابر اراده‌اش ساده است .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nآرى ! ياد چنين پروردگار مايهء آرامش دلها و سبب پرورش فضائل اخلاقى است . اين نكته قابل توجّه است كه نفس مطمئنَّه همان نفسى است كه مخاطب به خطاب « يَا ايَّتُهَا النَّفْسُ الْمُطْمَئِنَّةُ ارْجِعى الى رَبِّكِ راضِيَةً مَرْضِيَّةً فَادْخُلِى فِى عِبادِى وَادْخُلِى جَنَّتِى ؛ اى نفس مطمئنه ! به سوى پروردگارت باز گرد در حالى كه هم تو از او خشنودى و هم او از تو خشنود است ، پس در سلك بندگانم درآى و در بهشتم وارد شو ! » « 1 »\r\n* * * در دومين آيه ، بعد از بيان اين نكته كه نماز انسان را از زشتيها و منكرات باز مىدارد ( انَّ الصَّلَوةَ تَنْهى عَنِ الْفَحْشاءِ وَ الْمُنْكَرِ ) مىفرمايد : « ذكر خدا از نماز هم بالاتر است ! » ( وَ لَذِكْرُ اللَّهِ اكْبَرُ )\r\nآرى ! ياد خدا روح نماز است ، و روح شريفترين بخش وجود مىباشد ؛ اگر نماز سبب ترك فحشاء و منكر مىشود نيز به خاطر همين ذكر اللَّه است ؛ زيرا ياد خدا انسان را به ياد نعتمهاى او مىاندازد كه تمام وجود انسان در آن غرق است ، و ياد آورى اين نعمتها انسان را از نافرمانى بخشندهء نعمت ، باز مىدارد و از گناه شرمنده مىكند .\r\nاز سوى ديگر ، او را به ياد روز قيامت و دادگاه عدل الهى مىاندازد ؛ خود را در برابر دادگاه بزرگ حق مىبيند و پروندهء اعمال خويش را در آنجا حاضر ، و مأموران مجازات را آمادهء مجازات بدكاران ، و فرشتگان رحمت را آمادهء پذيرائى از بندگان خوب خدا در بهشت برين مشاهده مىكند ؛ و اين عامل ديگرى براى ترك عصيان و ترك كارهاى ضدّ اخلاق است .\r\nبعضى از مفسّران گفته‌اند : جملهء « وَ لَذِكْرُ اللَّهِ اكْبَرُ » اشاره به اين است كه ذكر خدا برترين اعمال و عبادات بندگان است .\r\nاين احتمال نيز داده شده است كه منظور از « ذكر اللّه » در اينجا يادى است كه خدا از بنده‌اش مىكند ( در برابر يادى كه بنده از خدا دارد . ) « 2 » و اين ياد خدا او را به درجات عاليهء عبوديّت و بندگى سوق مىدهد و از هر چيز برتر و والاتر است ؛ ولى احتمال اوّل با معنى\r\n\r\n\r\n","description":"","footnote":"\r\n( 1 ) . سورهء فجر ، آيات 27 تا 30 .\r\n( 2 ) . المحجّة البيضا ، جلد 2 ، صفحهء 266 .\r\n","page_name":" 350 ","page_number":350},
  {"content":"\r\n\r\nآيه تناسب بيشترى دارد .\r\n* * * در سومين آيه ، سخن از نخستين وحى الهى به موسى بن عمران است كه در سرزمين طور و وادى ايمن ، از كنار درختى اين پيام الهى را شنيد : من خدا هستم ! معبودى جز من نيست ، مرا پرستش كن ، نماز را برپا دار تا به ياد من باشى ! » ( انَّنِى انَا اللَّهُ لا الهَ الَّا انَا فَاعْبُدْنى وَ اقِمِ الصَّلَوةَ لِذِكْرى )\r\nدر اينجا ، در حقيقت ، فلسفهء اصلى نماز ذكر خدا شمرده شده است ، و در نخستين وحى الهى به موسى عليه السلام توجّه به ذكر اللَّه گوشزد شده و اين به خاطر اهمّيّت فوق‌العادهء ذكر است ، بخصوص اين كه مسألهء نماز و ذكر اللَّه بلافاصله بعد از بحث توحيد ذكر شده است .\r\n* * * در چهارمين آيه ، مخاطب موسى و برادرش هارون هستند ، در آن زمان كه فرمان نبوّت موسى عليه السلام صادر شده ، و مأمور مىشوند براى مبارزه با فرعون آماده گردند ، مىفرمايد : تو و برادرت با آيات من ( كتاب آسمانى و معجزات ) به سوى فرعون برويد ، و در ذكر من كوتاهى و سستى نكنيد ! ( اذْهَبْ انْتَ وَاخُوكَ بِآياتى وَ لا تَنِيا فى ذِكْرى )\r\nدستور به ذكر خدا آن هم بدون سستى به هنگام مبارزه با طغيانگرى همچون فرعون ، بسيار پرمعنى است ؛ اين امر نشان مىدهد كه ذكر خداوند تا چه اندازه در قدرت و قوّت و شجاعت و شهامت انسان اثر دارد ، و به او نيرو و توان براى مبارزه مىبخشد كه در اين هنگام به آن دستور داده شده است .\r\nدر تفسير « فى ظِلال » مىخوانيم كه در توضيح اين آيه مىگويد : « خداوند به موسى و هارون گفت كه ذكر و ياد من ، وسيلهء كار شما ، و اسلحهء برنده ، و تكيه گاهى است كه مىتوانيد به آن متّكى شويد ! » « 1 »\r\nبعضى از مفسّران « ذكر » را در اين آيه به معنى ابلاغ دعوت نبوّت و بعضى به معنى مطلق امر و فرمان ، و بعضى به معنى ياد خدا گرفته‌اند ، در حالى كه هيچ منافاتى بين اين\r\n\r\n\r\n","description":"","footnote":"\r\n( 1 ) . « فى ظلال القرآن » ، جلد 5 ، صفحهء 474 .\r\n","page_name":" 351 ","page_number":351},
  {"content":"\r\n\r\nامور نيست ، و ممكن است همه در مفهوم جامع آيه جمع باشد .\r\nبديهى است هنگامى كه پيامبر خدا صلى الله عليه و آله به ياد خدا باشد و از ياد او نيرو و توان بگيرد ، در ابلاغ رسالت و اطاعت فرمان او نيز قوىتر و كوشاتر خواهد بود .\r\n* * * در پنجمين آيه ، بعضى از آثار ترك ذكر خدا بيان شده است ؛ مىفرمايد : « و هركس از ياد من روى گردان شود ، زندگى تنگ و سختى خواهد داشت و روز قيامت او را نابينا محشور مىكنيم ! » ( وَ مَنْ اعْرَضَ عَنْ ذِكْرى فَانَّ لَهُ مَعيشَةً ضَنْكا وَ نَحْشُرُهُ يَوْمَ الْقِيامَةِ اعْمى )\r\nعذاب دنيوى آنها ، تنگى معيشت ، و عذاب اخروى آنها ، نابينا بودن در محشر است !\r\nگاه تنگى معيشت به خاطر اين است كه انسان در آمد كمى دارد ، و گاه به خاطر آن است كه با داشتن درآمد هنگفت ، به خاطر بخل و حرص و آز و طمع ، صحنهء زندگى بر او تنگ مىشود ؛ مايل نيست درِ خانه‌اش باز باشد و ديگران از زندگانى او استفاده كنند ، و حاضر نيست محرومان را در زندگى خود شريك سازد ؛ و به فرمودهء على عليه السلام :\r\n« ثروتمندان بخيل همچون فقيران زندگى مىكنند و همانند اغنيا و ثروتمندان حساب پس مىدهند » ( يَعيْشُ فِى الدُّنْيا عَيْشَ الْفُقَراءِ وَ يُحاسَبُ فِى الْآخِرَةِ حِسابَ الْأَغْنِياءِ ) « 1 »\r\nغالب ثروتمندان از خدا بى خبر حريصند و اين حرص و آز هميشه آنها را در التهاب و نگرانى و ناراحتى نگه مىدارد ، به گونه‌اى كه از اموال سرشار خود ، بهرهء كافى توأم با آرامش نمىبرند .\r\nامّا چرا در قيامت نابينا محشور مىشود ؟ ممكن است به اين دليل باشد كه حوادث آن جهان هماهنگى كاملى با حوادث اين جهان دارد ؛ غافلان از ذكر خدا چشمهاى خود را بر حقايق اين جهان بسته ، و آيات حق را كه از در و ديوار اين جهان نمايان است ناديده گرفته‌اند ؛ به همين ، دليل در قيامت نابينا وارد عرصهء محشر مىشوند .\r\n\r\n\r\n","description":"","footnote":"\r\n( 1 ) . بحار الانوار ، جلد 69 ، صفحهء 119 .\r\n","page_name":" 352 ","page_number":352},
  {"content":"\r\n\r\n\r\nذكر خدا چگونه است ؟\r\nدر بسيارى از روايات اسلامى ذكر خدا ، به معنى « حج » و در بعضى به معنى ولايت امير مؤمنان على عليه السلام تفسير شده است ؛ بديهى است هر كدام از اينها مصداق مهمّى از مصاديق مفهوم وسيع ذكر خداست ؛ حج ، مجموعه‌اى است از ياد خدا ، و ولايت امير مؤمنان ، بندهء خاصّ خدا نيز انسان را به ياد خدا مىاندازد .\r\n* * * ششمين آيه ، خطاب به پيامبر اكرم صلى الله عليه و آله كرده و او را از پيروى كسانى كه قلبشان از ذكر خدا غافل است ، بر حذر مىدارد ، و به همراهى كسانى كه صبح و شام به ياد خدا هستند ، دعوت مىكند ؛ مىفرمايد : « با كسانى باش كه پروردگار خود را هر صبح و شام مىخوانند و تنها ذات او را مىطلبند ؛ هرگز چشمان خود را به خاطر زينتهاى دنيا از آنها برمگير ! و از كسانى كه قلبشان را از ياد ما غافل ساخته‌ايم ، اطاعت مكن ! همانها كه پيروى از هواى نفس كردند و كارهايشان افراطى است ! ( وَ اصْبِرْ نَفْسَكَ مَعَ الَّذينَ يَدْعُونَ رَبَّهُمْ بِالْغَدوةِ وَ الْعَشِىِّ يُريْدُونَ وَجْهَهُ وَ لاتَعْدُ عَيْناكَ عَنْهُمْ تُرِيدُ زينَةَ الْحَيَوةِ الدُّنيا وَ لاتُطِعْ مَنْ اغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَكانَ امْرُهُ فُرُطاً )\r\nبديهى است خداوند بىدليل كسى را به مجازات غفلت از ياد حق ، گرفتار نمىكند ؛ اين مجازات از آنِ كسانى است كه به دشمنى با حق برخاسته‌اند ؛ و از سر لجاج و كبر و غرور ، يا تعصّب كوركورانه ، با حق دشمنى دارند .\r\nبنابراين ، منظور از اغفال قلب ، مسلّط ساختن غفلت از ياد خدا بر آن به خاطر كيفر اعمالشان است ؛ و به همين دليل ، به هيچ وجه مستلزم جبر نيست .\r\nاين گروه از غافلان ، پيرو هواى نفسند ؛ و اعمالشان آلوده به افراط و تفريط است ؛ به همين دليل ، در پايان آيه مىفرمايد : ( وَاتَّبَعَ هَواهُ وَكانَ امْرُهُ فُرُطاً )\r\nاز اين آيه به خوبى مىتوان نتيجه گرفت كه غافل شدن از ياد خدا در اخلاق انسان اثر مىگذارد ، و او را به وادى هواپرستى و افراط مىكشاند .\r\nآرى ! روح انسان را يا « خدا » پر مىكند و يا « هوى » كه جمع ميان اين دو ممكن نيست .\r\nهوا پرستى سرچشمهء غفلت از خدا و خلق خداست ؛ هوا پرستى عامل بيگانگى از همهء\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nاصول اخلاقى است ؛ و سرانجام ، هوا پرستى انسان را در خويشتن فرو مىبرد ، و از همه چيز غافل مىكند .\r\nيك انسان هوا پرست جز به اشباع شهوات خويش نمىانديشد ؛ رحم و مروّت و ايثار و فداكارى براى او مفهوم ندارد .\r\n* * * در هفتمين آيه ، باز روى سخن به پيامبر اكرم صلى الله عليه و آله است ؛ و او را از آنها كه از ياد خدا بيگانه‌اند ، برحذر مىدارد ؛ مىفرمايد : « از كسانى كه از ياد ما روى برگردانده‌اند و جز زندگى دنيا را نمىخواهند و نمىجويند ، روى بگردان ! ( فَاعْرِضْ عَنْ مَنْ تَولّى عَنْ ذِكْرِنا وَ لَمْ يُرِدْ الَّا الْحَيَوةَ الدُّنْيا )\r\nدر تفسير « ذكر خدا » در اين آيه ، بعضى گفته‌اند منظور قرآن است ، و بعضى آن را اشاره به دلائل عقلى و منطقى مىدانند ، و بعضى اشاره به ايمان ، ولى ظاهر اين است كه ذكر خدا مفهوم گسترده‌اى دارد كه همهء اين امور ، و مانند آن را شامل مىشود .\r\nبعضى چنين پنداشته‌اند كه اين آيه دعوت به ترك جهاد مىكند ، و لذا گفته‌اند به وسيلهء آيات جهاد ، نسخ شده است ، در حالى كه نسخى در كار نيست ، بلكه منظور بىاعتنايى و ترك همنشينى نسبت به غافلان از ذكر خداست ؛ و اين كار هيچ گونه منافاتى با مسألهء جهاد در شرايط خاصّش ندارد .\r\nدر اين آيه ، رابطهء « دنيا پرستى » و « ترك ذكر خداوند » به خوبى روشن است ؛ و به اين ترتيب آثار ذكر خدا را در پرورش فضائل اخلاقى ، و آثار ترك آن را در پيدايش رذائل روشن مىسازد .\r\n* * * در هشتمين آيه ، روى سخن به تمام مؤمنان است ، و همهء آنان را به سوى ذكر خدا دعوت مىكند ، و آن را با خروج از ظلمات و پيوستن به نور مرتبط مىسازد ؛ مىفرمايد :\r\n« اى كسانى كه ايمان آورده‌ايد ! خدا را بسيار ياد كنيد ، و صبح و شام او را تسبيح گوييد ! - او كسى است كه بر شما درود و رحمت مىفرستد و فرشتگان او ( نيز براى شما ) تقاضاى رحمت مىكنند ، تا شما را از ظلمات جهل و شرك و گناه به سوى نور ( ايمان و توحيد و\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nتقوا ) رهنمون گردد ؛ و او نسبت به مؤمنان مهربان است ! » ( يا ايُّها الَّذينَ آمَنُوا اذْكُرُوْا اللَّهَ ذِكْراً كَثيراً وَ سَبِّحُوهُ بُكْرَةً وَ اصيلًا - هُوَ الَّذى يُصَلِّى عَلَيْكُمْ وَ مَلائِكَتُهُ لِيُخْرِجَكُمْ مِنَ الظُّلُماتِ الَى النُّوْرِ وَ كانَ بِالْمُؤْمِنينَ رَحيماً )\r\nقابل توجّه اين كه ، بعد از امر به مؤمنان در مورد ذكر اللَّه آن هم به صورت وسيع و گسترده ، و همچنين دستور به تسبيح ذات پاك او ، هر صبح و شام ، خبر از درود و رحمت خداوند و دعاى فرشتگان مىدهد ، و نتيجهء آن را خروج از ظلمتها به سوى روشنائى ذكر مىكند ؛ آيا اين همان چيزى نيست كه ما به دنبال آن هستيم كه ذكر خدا اثر عميقى در زدودن تاريكيهاى رذائل اخلاق از درون جان انسان دارد و او را تدريجاً به فضائل اخلاقى آراسته مىكند ؟\r\nدر تفسير الميزان آمده است كه آيهء اخير در واقع به منزلهء بيان علّت دستور « ذكر كثير » است كه در آيات قبل آمده است ؛ و اين سخن گواه بر مطلبى است كه در بالا ذكر كرديم . « 1 »\r\nدر اين كه منظور از ذكر كثير چيست ؟ تفسيرهاى مختلفى ذكر شده است :\r\nبعضى گفته‌اند : منظور اين است كه خدا را هرگز فراموش نكند .\r\nبعضى گفته‌اند : منظور ذكر اسماء و صفات حسنى است .\r\nو بعضى طبق روايتى آن را به معنى تسبيحات اربعه را سى بار تكرار كردن ، و يا تسبيح حضرت فاطمه عليها السلام گفته‌اند .\r\nابن عبّاس مىگويد : هر دستورى كه خدا مقرّر فرموده ، حدّ و حدودى دارد ، و به هنگام عذر ، ساقط مىشود ، جز ذكر خدا كه نه محدود است ، نه عذرى براى ترك آن وجود دارد !\r\nبه هر حال ، ذكر كثير مفهوم وسيعى دارد كه همهء آنچه در بالا آمد در آن جمع است .\r\nو در اين كه منظور از « ظلمات » و « نور » ، در ذيل اين آيات چيست ؟ نيز تفسيرهاى متعدّدى كرده‌اند ؛ گاه به خروج از تاريكى كفر به سوى ايمان ، و گاه به خروج از ظلمات جهان مادّه به نور روحانيّت و معنويّت ، و گاه به خروج از ظلمات معصيت به نور اطاعت ،\r\n\r\n\r\n","description":"","footnote":"\r\n( 1 ) . تفسير الميزان ، جلد 16 ، صفحهء 329 ذيل آيهء مورد بحث .\r\n","page_name":" 355 ","page_number":355},
  {"content":"\r\n\r\nتفسير شده است .\r\nولى معلوم است كه اينها منافاتى با هم ندارند .\r\nاضافه بر اين ، خروج از ظلمات رذائل اخلاق به سوى فضائل اخلاق را نيز شامل مىشود كه از مهمترين آثار ذكر خداست .\r\n* * * در نهمين آيه ، سخن از عواقب آلودگى به شراب و قمار به ميان آمده است ؛ مىفرمايد : « شيطان مىخواهد به وسيلهء شراب و قمار در ميان شما عداوت ايجاد كند ، و شما را از ذكر خدا و نماز باز دارد ( با اين همه زيان و فساد ) آيا خوددارى خواهيد كرد ! » ( انَّما يُريدُ الشَّيْطانُ انْ يُوْقِعَ بَيْنَكُمُ الْعَداوَةَ وَ الْبَغْضاءَ فِى الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلوةِ فَهَلْ انْتُمْ مُنْتَهُونَ )\r\nدر اين آيه سه مفسدهء مهم براى شراب و قمار ذكر شده : پيدايش عداوت و دشمنى ؛ و باز داشتن از ذكر خدا ؛ و از نماز ؛ از اين تعبير به خوبى روشن مىشود كه ذكر خدا همچون نماز و همانند دوستى و محبّت در ميان مردم سرمايهء مهمّى است كه از دست دادن آن ضايعهء بزرگى محسوب مىشود .\r\nاضافه بر اين ، مىتوان از لحن آيه چنين استفاده كرد كه ميان « ترك ذكر خدا و نماز » و « پيدايش عداوت و بغض و مفاسد اخلاقى ديگر » رابطه‌اى وجود دارد ؛ و اين همان است كه ما در جستجوى آن هستيم .\r\n* * * در دهمين و آخرين آيه كه بعد از آيهء معروف نور ( آيهء 35 سورهء نور ) آمده است ، سخن از مردان بزرگى است كه در بيوت رفيعى كه مركز انوار الهى است جاى دارند ؛ دربارهء ويژگيهاى آنها چنين مىفرمايد : « اين ( نور الهى ) در خانه‌هايى قرار دارد كه خداوند اذن فرموده ديوارهاى آن را بالا برند ( تا از دستبرد شياطين و هوسبازان در امان باشد ) . خانه‌هايى كه نام خدا در آن برده مىشود و صبح و شام در آن تسبيح مىگويند ؛ كسانى كه هيچ تجارت و معامله‌اى آنان را از ياد خدا ، و بر پا داشتن نماز و اداى زكات غافل نمىكند » ( فى بُيُوتٍ اذِنَ اللَّهُ انْ تُرْفَعَ وَ يُذْكَرَ فيهَا اسْمُهُ يُسَبِّحُ لَهُ فيها بِالْغُدُوِّ وَ\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nالْاصالِ - رِجالٌ لاتُلْهيهِمْ تِجارَةٌ وَ لابَيْعٌ عَنْ ذِكْرِ اللَّهِ وَ اقَامِ الصَّلوةِ وَ ايتاءِ الزَّكوةِ )\r\nبه اين ترتيب ، نخستين ويژگى مردانى كه پاسداران نور الهى هستند اين است كه سرگرميهاى زندگى دنيا و امور مادّى آنها را از ياد خدا غافل نمىكند ؛ آرى ! ياد خداست كه آنها را به اين افتخار بزرگ مفتخر كرده است ؛ سپس به ويژگيهاى ديگر آنها ، مانند بر پا داشتن نماز و اداء زكات اشاره مىكند .\r\nنتيجه :\r\nاز آنچه در آيات بالا آمد ، و آيات ديگر قرآن كه از ذكر همهء آنها به خاطر اختصار صرف نظر كرديم ، به خوبى استفاده مىشود كه ذكر خدا مايهء آرامش دل ؛ نهى از فحشاء و منكر ؛ و قدرت و قوّت در مقابل دشمن ؛ ترك بخل و حرص و دنيا پرستى و رذائل ديگر اخلاقى مىشود .\r\nرهروان راه حق ، سالكان الى اللّه ، و تمام كسانى كه به خود سازى و تهذيب نفس مشغولند ، بايد از اين كيمياى سعادت و اكسير خوشبختى غافل نشوند ؛ و بدانند آنچه به آنها در اين مسير پر فراز و نشيب و مملوّ از خطرات و پرتگاهها ، هوشيارى و قدرت و قوّت مىدهد ، همان ياد خداست كه به صورت مستمر در آيد ، و جزء برنامهء حيات انسان شود .\r\n\r\nرابطهء ياد خدا با تهذيب نفوس در احاديث اسلامى\r\nاهمّيّت ذكر اللَّه در احاديث اسلامى بيش از آن است كه در اين مختصر بگنجد ؛ آنچه ما به دنبال آن هستيم اين است كه ياد خدا را به عنوان يكى از عوامل تهذيب نفس و پرورش فضائل اخلاقى ، و سازندگى روح انسان ، مورد بررسى قرار دهيم ؛ در اين زمينه نيز روايات زيادى در منابع معروف اسلامى از معصومين عليهم السلام نقل شده است ، كه گلچينى از آن را در ذيل ملاحظه مىكنيد :\r\n1 - در حديثى از امام امير مؤمنان على عليه السلام مىخوانيم : « مَنْ عَمَّرَ قَلْبَهَ بِدَوامِ الذِّكْرِ حَسُنَتْ افْعالُهُ فِى السِّرِّ وَ الْجَهْرِ ؛ هر كس قلب خود را با ياد پيوستهء الهى آبادان كند ، اعمال\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nاو در پنهان و آشكار نيكو مىشود . » « 1 » اين حديث شريف با صراحت تمام اين رابطه را روشن مىسازد .\r\n2 - در حديث ديگرى از همان حضرت عليه السلام مىخوانيم : « مُداومَةُ الذِّكْرِ قُوْتُ الأَرْواحِ وَ مِفتاحُ الصَّلاحِ ؛ تداوم ياد خدا غذاى روح و كليد رستگارى است . » « 2 »\r\n3 - در حديث ديگرى از همان امام عليه السلام آمده است : « اصْلُ صَلاحِ الْقَلْبِ اشْتِغالُهُ بِذِكْرِاللّهِ ؛ ريشهء اصلاح قلب ( و تهذيب نفس ) اشتغال به ياد خداست ! » « 3 »\r\n4 - باز در حديث ديگرى از همان حضرت عليه السلام مىخوانيم : « ذِكْرُ اللَّهِ دَواءُ اعْلالِ النُّفُوْسِ ؛ ياد خدا داروى بيماريهاى جانها است ! » « 4 »\r\n5 - و نيز از همان بزرگوار عليه السلام مىخوانيم : « ذِكْرُ اللَّهِ رَأْسُ مالِ كُلِّ مُؤمِنٍ ، و رِبْحُهُ السَّلامَةُ مِنَ الشَّيْطانِ ؛ ياد خدا سرمايهء كلّ فرد با ايمان است و سود آن حفظ از وسوسه‌هاى شيطان ( و خلق و خوهاى شيطانى ) است ! » « 5 »\r\n6 - باز از همان امام بزرگ عليه السلام نقل شده است كه فرمود : « الذِّكْرُ جَلاءُ الْبَصائِرِ وَ نُوْرُ السَّرائِرِ ؛ ذكر خدا مايهء روشنى چشم دل و نور درون است ! » « 6 »\r\n7 - و نيز از همان پيشواى متّقيان عليه السلام مىخوانيم : « مَنْ ذَكَرَ اللَّهَ سُبْحانَهُ احْيَى اللَّهُ قَلْبَهُ وَ نَوَّرَ عَقْلَهُ وَ لُبَّهُ ؛ هركس ياد خداوند سبحان كند ، دلش را زنده مىكند ، و عقل و خرد او را نورانى مىسازد ! » « 7 »\r\n8 - و نيز از همان امام بزرگوار آمده است كه فرمود : « اسْتَديمُوا الذِّكْرَ فَانَّهُ يُنيرُ الْقَلْبَ ، وَ هُوَ افْضَلُ الْعِبادَةِ ؛ پيوسته به ياد خدا باشيد كه قلب را نورانى ، و دل را صفا مىبخشد و برترين عبادات است ! » « 8 »\r\n9 - در « ميزان الحكمه » از امام امير مؤمنان عليه السلام نقل شده است كه فرمود : « اذْكُرُوا اللَّهَ\r\n\r\n\r\n","description":"","footnote":"\r\n( 1 ) . تصنيف درر الحكم ، صفحهء 189 ، شمارهء 3658 .\r\n( 2 ) . همان مدرك ، شمارهء 3661 .\r\n( 3 ) . همان مدرك ، صفحهء 188 ، شمارهء 3608 .\r\n( 4 ) . همان مدرك ، صفحهء 188 ، شمارهء 3619 .\r\n( 5 ) . همان مدرك ، شمارهء 3621 .\r\n( 6 ) . همان مدرك ، صفحهء 189 ، حديث 3631 .\r\n( 7 ) . همان مدرك ، شمارهء 3645 .\r\n( 8 ) . همان مدرك ، حديث 3654 .\r\n","page_name":" 358 ","page_number":358},
  {"content":"\r\n\r\nذِكْراً خالِصاً تَحْيُوا بِهِ افْضَلَ الحَياةِ وَ تَسْلُكُوا بِهِ طُرُقَ النَّجاةِ ؛ خدا را خالصانه ياد كنيد تا برترين حيات براى شما حاصل گردد ، و نيز به وسيلهء آن ، راه نجات را بپيماييد ! » « 1 »\r\n10 - در نهج البلاغه از همان حضرت عليه السلام نقل شده است كه در وصيّت معروفش به فرزند گرامىاش امام حسن مجتبى عليه السلام فرمود : « اوصيكَ بِتَقْوَى اللَّهِ يا بُنَىَّ ! وَ لُزُومِ امْرِهِ وَ عِمارَةِ قَلْبِكَ بِذِكْرِهِ ؛ فرزندم ! تو را به تقواى الهى و التزام به او امر او ، و آباد ساختن قلبت با ذكر خدا ، توصيه و سفارش مىكنم ! » « 2 »\r\n11 - در « غرر الحكم » از مولى الموحّدين امير مؤمنان على عليه السلام چنين نقل شده است كه فرمود : « ذِكْرُ اللَّهِ مَطْرَدَةٌ لِلشَّيْطانِ ؛ ياد خدا شيطان را از شما طرد مىكند . »\r\n12 - به عنوان حسن ختام ، اين بحث را با حديثى از پيامبر اكرم صلى الله عليه و آله پايان مىدهيم ، هر چند روايات در اين زمينه بيش از آن است كه در اين مختصر بگنجد ؛ فرمود : « ذِكْرُ اللَّهِ شِفاءُ الْقُلُوبِ ؛ ذكر خدا موجب شفاى دلها است ! » « 3 »\r\nاز مجموع آنچه در احاديث دوازده گانهء بالا آمد ، به خوبى مىتوان استفاده كرد كه رابطهء بسيار نزديكى ميان « ياد خدا » ( ذكر اللّه ) و « تهذيب نفوس » است ؛ قلب را نورانى مىكند ؛ بيماريهايى همچون كبر و غرور و غفلت و بخل و حسد را از دل دور مىسازد ؛ شيطان را طرد مىكند ؛ و دل را صيقل مىدهد .\r\nبه گفتهء بعضى از علماى بزرگ اخلاق ، دل و جان انسان جايگاهى است كه هرگز نمىتواند خالى بماند ؛ اگر ذكر خدا آن را پر كند ، وسوسه‌هاى شيطانى از آن دور مىشود ، و اگر خالى از ياد خدا باشد جولانگاه لشكر شيطان و وسوسه‌هاى او خواهد شد .\r\nاز سوى ديگر ، مىدانيم كه ذات پاك خداوند منبع كلّ كمالات است ، ياد او سبب مىشود ، كه انسان هر روز به منبع كمال مطلق نزديك و نزديكتر گردد ، و از رذائل اخلاقى كه پايهء همهء آنها را كاستيها و فقدان كمال تشكيل مىدهد ، دور مىسازد .\r\nبنابراين ، راهيان اين راه بايد ذكر خدا را به عنوان برنده‌ترين سلاح ، راهوارترين مركب ، و پرفروغترين چراغ ، با خود داشته باشند ، تا اين راه صعب‌العبور را بسرعت\r\n\r\n\r\n","description":"","footnote":"\r\n( 1 ) . ميزان الحكمه ، جلد 2 ، چاپ جديد ، صفحهء 969 .\r\n( 2 ) . نهج البلاغه ، نامهء 31 .\r\n( 3 ) . كنز العمّال ، حديث 1751 .\r\n","page_name":" 359 ","page_number":359},
  {"content":"\r\n\r\nپشت سر بگذارند و جادّهء خود را به سوى كمالات انسانى و ملكات فاضلهء اخلاقى ، نورانى و هموار سازند .\r\nدر پايان اين بحث ذكر سه نكته لازم به نظر مىرسد :\r\n\r\n1 - حقيقت ذكر چيست ؟\r\nبه گفتهء « راغب » در « مفردات » ذكر دو معنى دارد ؛ گاه به معنى حضور چيزى در ذهن ( يادآورى ) و گاه به‌معنى حفظ و نگاهدارى معارف و اعتقاداتِ حق در درون جان است .\r\nبزرگان اخلاق گفته‌اند : « ذكر خدا » تنها اين نيست كه نام خدا را بر زبان بياوريم و مكرّر تسبيح و تهليل و تكبير گوئيم ؛ بلكه منظور آن است كه با تمام قلب ، متوجّه او و عظمتش باشيم ، و او را همه جا حاضر و ناظر بدانيم .\r\nبىشك چنين ذكرى سرچشمهء حركت به سوى نيكيها و خوبيها است ، و مىتواند ميان انسان و گناه و رذائل اخلاقى سدّ محكمى ايجاد كند .\r\nبه همين دليل ، در حديثى مىخوانيم كه پيامبر اكرم صلى الله عليه و آله به على عليه السلام فرمود : سه چيز است كه اين امّت طاقت آن را ندارند ( و از هركسى ساخته نيست ) : مواسات با برادران دينى ، در مال ؛ و دادن حقّ مردم ؛ و ذكر خدا در هر حال ؛ سپس افزود : « وَ لَيْسَ هُوَ سُبْحانَ اللَّهِ وَ الْحَمْدُ لِلَّهِ وَ لا الهَ الَّا اللَّهُ وَ اللَّهُ اكْبَرُ وَلكِنْ اذا وَرَدَ عَلى ما يَحْرُمُ عَلَيْهِ خافَ اللَّهَ عزَّوَجَلَّ عِنْدَهُ وَ تَترُكَهُ ؛ ذكر تنها گفتن سُبْحانَ اللَّهِ و الْحَمْدُ لِلَّهِ و لا الهَ الَّا اللَّهُ و اللَّهُ اكْبَرُ نيست ، بلكه هنگامى كه زمينه‌هاى حرام فراهم گردد ، از خدا بترسد و آن را ترك گويد . » « 1 »\r\nشبيه همين معنى با مختصر تفاوتى از امام باقر و امام صادق عليهما السلام نقل شده است . « 2 »\r\nدر حديث ديگرى از حضرت على عليه السلام مىخوانيم : « الذِّكْرُ ذِكْرانِ : ذِكْرٌ عِنْدَ الْمُصِيبَةِ حَسَنٌ جَمِيلٌ وَ افْضَلُ مِنْ ذلِكَ ذِكْرُ اللَّهِ عِنْدَ ماحَرَّمَ اللَّهُ عَلَيْكَ فَيَكُونَ ذالِكَ حاجِزاً ؛ ذكر بر دو گونه است : ياد خدا كردن به هنگام مصيبت ( و شكيبايى نمودن ) زيبا و جالب است ، و از آن برتر ، آن است كه خدا را در برابر گناهان ياد كنى ، و ميان تو و حرام سدّى ايجاد نمايد ! » « 3 »\r\n\r\n\r\n","description":"","footnote":"\r\n( 1 ) . بحار الانوار ، جلد 90 ، صفحهء 151 ، حديث 4 .\r\n( 2 ) . همان مدرك ، حديث 5 و 6 .\r\n( 3 ) . بحار ، جلد 75 ، صفحهء 55 .\r\n","page_name":" 360 ","page_number":360},
  {"content":"\r\n\r\nاز آنچه در بالا آمد به خوبى مىتوان نتيجه گرفت كه ذكر اللَّه واقعى ذكرى است كه در اعماق وجود انسان اثر بگذارد ، و در جهت گيريهاى فكرى و عملى او تأثير كند ، و روح و جان انسان را پرورش دهد و به راه خدا دعوت كند .\r\nآن كس كه ذكر خدا مىگويد و راه شيطان را مىپويد ، در واقع ذاكر صادق و خالص نيست ؛ به همين دليل ، در حديثى از امام علىّ بن موسى الرّضا عليه السلام مىخوانيم كه فرمود :\r\n« مَنْ ذَكَرَاللَّهَ وَ لَمْ يَسْتَبِقْ الىلِقائِهِ فَقَدْ اسْتَهْزَءَ بِنَفْسِهِ ؛ كسى كه ذكرخدا بگويد و به‌سوى لقاى او سبقت نجويد ( و اعمال نيكى براى رستاخيز فراهم نسازد ) خود را به سخريّه گرفته است ! » « 1 »\r\n\r\n2 - مراتب ذكر\r\nبزرگان اخلاق براى ذكر ، مراتب و مراحلى ذكر كرده‌اند :\r\nنخستين مرحله : ذكر لفظى است كه انسان نام خدا و اوصاف جلال و جمال او و اسماء حُسنايش را بر زبان جارى كند ، بى آن كه توجّهى به مفاهيم و محتواى آن داشته باشد ؛ مانند بسيارى از نمازگزاران كه بىتوجّه به معانى نماز ، الفاظى را بر زبان جارى مىسازند .\r\nدرست است كه اين گونه ذكر ، بىاثر نيست ، چرا كه اوّلًا مقدّمه‌اى است براى رسيدن به مراحل بالاتر و ثانياً هميشه با يك مفهوم و توجّه اجمالى آميخته است ، زيرا شخص نمازگزار اجمالًا مىداند رو به خدا ايستاده و براى خدا نماز مىخواند ، هرچند مفاهيم آن را به تفصيل نداند ؛ ولى به يقين اين ذكر كم ارزش است ، و تأثير چندانى در تربيت نفوس و تهذيب اخلاق ندارد .\r\nمرحلهء دوم : ذكر معنوى است ، و آن اين است كه انسان در حالى كه مشغول ذكر لفظى است به معانى آن نيز توجّه كند ؛ بديهى است كه توجّه به معانى و مفاهيم اذكار بويژه اگر متوجّه تفاوت اين مفاهيم و خصوصيّت هر يك از آنها باشد ، عمق بيشترى به ذكر مىبخشد و آثار فزونترى در تربيت انسان دارد ؛ و انسان با تداوم چنين ذكرى آثار آن را در خود احساس مىكند .\r\n\r\n\r\n","description":"","footnote":"\r\n( 1 ) . بحار ، جلد 75 ، صفحهء 356 ، حديث 11 .\r\n","page_name":" 361 ","page_number":361},
  {"content":"\r\n\r\nمرحلهء سوم : ذكر قلبى است ، و در تفسير آن گفته‌اند : ذكر قلبى آن است كه توجّه به پروردگار ، نخست از دل بجوشد ، و سپس بر زبان جارى گردد ؛ مثلًا ، هنگام دقّت و مطالعه در آثار خداوند در جهان آفرينش و مشاهدهء نظم عجيب كائنات و ظرافت فوق العادهء آنان به ياد عظمت خدا افتد و بگويد : « الْعَظَمَةُ لِلَّهِ الْواحِدِ الْقَهَّارِ ؛ عظمت از آنِ خداوند يكتا و قاهر است ! » اين ذكرى است كه از درون دل جوشيده و بيانگر حالتى در درون جان انسان است .\r\nگاه انسان يك نوع حضور معنوى در جان خود مشاهده مىكند ، و بى آن كه واسطه‌اى در ميان باشد ، به ذكر ياسُبُّوحُ و يا قُدُّوسُ و يا اذكارى همچون سُبْحانَكَ اللَّهُمَّ لا الهَ الَّا انْتَ مترنّم مىشود .\r\nاين اذكار قلبيّه ، تأثير فوق العاده‌اى در تهذيب نفس و پرورش فضايل اخلاقى دارد ، و همانند ذكر فرشتگان است كه وقتى اعجوبهء عالم آفرينش يعنى « آدم » را با علم وسيع و گستردهءاش دربارهء اسماء الهى مشاهده كردند ، عرضه داشتند : « سُبْحانَكَ لاعِلْمَ لَنا الَّا ما عَلَّمْتَنا انَّكَ انْتَ الْعَلِيمُ الْحَكيمُ ؛ بار الها ! منزّهى تو ، چيزى جز آنچه به ما تعليم داده‌اى نمىدانيم و تو دانا و حكيمى ! » « 1 »\r\nدر قرآن مجيد اشاره به مراحلى از ذكر شده است ؛ آنجا كه مىفرمايد : « وَ اذْكُرِ اسْمَ رَبِّكَ وَ تَبَتَّلْ الَيْهِ تَبْتيلًا ؛ نام پروردگارت را ذكر كن و تنها به او دل ببند ! » « 2 »\r\nو در جاى ديگر مىفرمايد : « وَ اذْكُرْ رَبَّكَ فى نَفْسِكَ تَضَرُّعاً وَ خِيْفَةً وَ دُونَ الْجَهْرِ مِنَ القَوْلِ بِالْغُدُّوِ وَ الْآصالِ وَ لا تَكُنْ مِنَ الْغافِلينَ ؛ پروردگارت را در دل خود از روى تضرّع و خوف آهسته و آرام ، صبحگاهان و شامگاهان ، ياد كن و از غافلان مباش ! » « 3 »\r\nدر آيهء اوّل ، توجّه به ذكر لفظى عميق شده ، و سرانجام به تبتّل و انقطاع الى اللَّه ؛ يعنى ، از همه بريدن و به خدا پيوستن ، منتهى گرديده است .\r\nدر آيهء دوم ، توجّه به ذكر قلبى شده كه آميخته با تضرّع و خوف خدا باشد و منتهى به ذكر خفى زبانى شود ، كه آهسته از درون بجوشد و بر زبان جارى گردد .\r\n\r\n\r\n","description":"","footnote":"\r\n( 1 ) . سورهء بقره ، آيهء 32 .\r\n( 2 ) . سورهء مزمّل ، آيهء 8 .\r\n( 3 ) . سورهء اعراف ، آيهء 205 .\r\n","page_name":" 362 ","page_number":362},
  {"content":"\r\n\r\n\r\n3 - موانع ذكر\r\nذكر لفظى موانع مهمّى بر سر راه ندارد ، چرا كه هر وقت انسان بخواهد مىتواند اذكار مقدّسى را مشتمل بر اسماى حسناى خداوند و صفات جمال و كمال او بر زبان جارى سازد مگر اين كه آن قدر غرق دنيا شود كه حتّى مجال براى ذكر لفظى باقى نماند .\r\nولى ذكر قلبى و معنوى موانع زيادى بر سر راه دارد ، كه مهمترين آنها از سوى خود انسان است ؛ با اين كه خداوند همه جا حاضر و ناظر است ، و از ما به ما نزديكتر مىباشد ( وَ نَحْنُ اقْرَبُ الَيْهِ مِنْ حَبْلِ الْوَريدِ ) « 1 » و قبل از هر چيز و بعد از هر چيز او مىباشد ، و همراه همه چيز است ، و طبق حديث مشهور علوى « ما رَأَيْتُ شَيْئاً إلَّا وَرَأيْتُ اللَّهَ قَبْلَهُ وَ بَعْدَهُ وَمَعَهُ ؛ چيزى را نديدم مگر اين كه خدا را قبل از آن ؛ و بعد از آن ؛ و همراه آن ديدم ! ( قبل از آن به دليل اين كه خالق آن اوست ، و بعد از آن به دليل اين كه همه چيز فانى مىشود و او باقى است ، و همراه آن به دليل اين كه حافظ و نگهدار همه چيز است ! ) » ؛ ولى با اين حال ، بسيار مىشود كه اعمال انسان و صفات شيطانى او ، حجابى ضخيم در برابر چشمانش مىشود به گونه‌اى كه هرگز حضور خود را در پيشگاه خدا احساس نمىكند ؛ همان گونه كه در دعاى معروف امام سجّاد عليه السلام ( دعاى ابوحمزهء ثمالى ) مىخوانيم :\r\n« وَانَّكَ لا تَحْتَجِبُ عَنْ خَلْقِكَ إلَّا انْ تَحْجُبَهُمُ الْأَعْمالُ دُونَكَ ؛ تو هرگز از مخلوقات خود پنهان نيستى مگر اين كه اعمال آنها حجابى در برابر تو گردد ! » و مهمترين اين حجابها ، « خودپرستى » است كه انسان را از « خداپرستى » و ذكر اللَّه باز مىدارد .\r\nانسان خود بين ، خدا بين نمىشود ، و خود خواهى و خود بينى نوعى شرك است كه با حقيقت توحيد و حق بينى سازگار نيست !\r\nدر حديثى از امام امير مؤمنان على عليه السلام مىخوانيم : « كُلُّ ما الْهى مِنْ ذِكْرِ اللَّهِ فَهُوَ مِنْ إبْليسَ ؛ هر چيز انسان را از ياد خدا غافل سازد ، از سوى شيطان است ! » « 2 »\r\nو در حديث ديگرى از همان حضرت آمده است : « كُلُّ ما الْهى عَنْ ذِكْرِ اللَّهِ فَهُوَ مِنَ\r\n\r\n\r\n","description":"","footnote":"\r\n( 1 ) . سورهء ق ، آيهء 16 .\r\n( 2 ) . ميزان الحكمه ، جلد 2 ، صفحهء 975 ، چاپ جديد ، بحث ذكر .\r\n","page_name":" 363 ","page_number":363},
  {"content":"\r\n\r\nالْمَيْسِرِ ؛ هر چيزى كه انسان را از ياد خدا غافل كند ، نوعى قمار است ! » « 1 » ( و مىدانيم قمار در قرآن مجيد در رديف بت پرستى ذكر شده است . « 2 » )\r\nاين سخن را با حديث ناب و جالبى از پيامبر اكرم صلى الله عليه و آله پايان مىدهيم :\r\nدر تفسير آيهء شريفهء « يا أيُّهَا الَّذينَ آمَنُوا لاتُلْهِكُمْ امْوالُكُمْ وَ لااوْلادُكُمْ عَنْ ذِكْرِ اللَّهِ ؛ اى كسانى كه ايمان آورده‌ايد ! اموال و فرزندانتان شما را از ذكر خدا غافل نسازد ! » « 3 » فرمود : « هُمْ عِبادٌ مِنْ امَّتى الصَّالِحُونَ مِنْهُمْ ، لاتُلْهيهِمْ تِجارَةٌ وَ لابَيْعٌ عَنْ ذِكْرِ اللَّهِ وَ عَنِ الصَّلَوةِ المَفْرُوْضَةِ الْخَمْسِ ؛ اين مؤمنان ، بندگان صالحى از امّت من هستند كه هيچ تجارت و معامله‌اى ، آنها را از ياد خدا و نمازهاى فريضهء پنجگانه ، غافل نمىكند ! » « 4 »\r\nآرى ! آنها هر جا باشند و هرچه بگويند و هر چه بشنوند باز نظرى به سوى خدا دارند .\r\n سررشتهء دولت اى برادر به كف آر * وين عمر گرامى به خسارت مگذار ! \r\n دائم همه جا ، با همه كس ، در همه كار * مىدار نهفته چشم دل جانب يار ! \r\n* * *\r\n\r\n\r\n","description":"","footnote":"\r\n( 1 ) . همان مدرك\r\n( 2 ) . سورهء مائده ، آيهء 90 .\r\n( 3 ) . سورهء منافقون ، آيهء 9 .\r\n( 4 ) . ميزان الحكمه ، ج 2 ، صفحهء 975 ، چاپ جديد .\r\n","page_name":" 364 ","page_number":364},
  {"content":"\r\n\r\n\r\nفصل سيزدهم : اسوه‌ها و الگوها\r\nاشاره :\r\nهركس در زندگى خود ، اسوه و پيشوايى دارد كه سعى مىكند خود را به او نزديك سازد ، و پرتوى از صفات او را در درون جان خود ببيند .\r\nبه تعبير ديگر ، در درون دل انسان جايى براى اسوه‌ها و قهرمانها است ؛ و به همين دليل ، تمام ملّتهاى جهان در تاريخ خود به قهرمانان واقعى ، و گاه پندارى متوسّل مىشوند ، و بخشى از فرهنگ و تاريخ خود را بر اساس وجود آنها بنا مىكنند ؛ در مجالس خود از آنها سخن مىگويند و آنها را مىستايند ؛ و سعى مىكنند خود را از نظر صفات و روحيّات به آنها نزديك سازند .\r\nاضافه بر اين ، اصل « محاكات » ( همرنگ شدن با ديگران ، مخصوصاً افراد پرنفوذ و با شخصيّت ) يكى از اصول مسلّم روانى است . مطابق اين اصل ، انسان كششى در وجود خود به سوى هماهنگى و همرنگى با ديگران ( مخصوصاً با قهرمانان ) احساس مىكند ؛ و به همين علّت ، به سوى اعمال و صفات آنان جذب مىشود .\r\nاين جذب و انجذاب ، در برابر افرادى كه انسان نسبت به آنها ايمان كامل دارد ، بسيار نيرومندتر و جذّاب‌تر است .\r\nبه همين دليل ، ما در اسلام دو اصل به نام « تَوَلَّى » و « تَبَرَّى » داريم ؛ يا به تعبير ديگر :\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n« حُبّ فِى اللَّهِ » و « بُغْض فِى اللَّهِ » كه هر دو در واقع اشاره به يك حقيقت است . طبق اين دو اصل ما موظّفيم دوستان خدا را دوست داريم و دشمنان خدا را دشمن ، و پيشوايان بزرگ دين يعنى پيامبر اكرم صلى الله عليه و آله و امامان معصوم عليهم السلام را در همه چيز اسوه و الگوى خود قرار دهيم .\r\nاين دستور بقدرى مهمّ است ، كه در آيات قرآن به عنوان نشانهء ايمان ، و در روايات اسلامى به عنوان « اوْثَقُ عُرَى الْايمانِ » ( محكمترين دستگيرهء ايمان ) معرّفى شده ، و تا « تولّى » و « تبرّى » نباشد ، بقيّه اعمال عبادات و اطاعات ، بى حاصل شمرده شده است ، كه مدارك آن از آيات و روايات را به خواست خدا در بحثهاى آينده خواهيم ديد .\r\nاين تولّى و تبرّى يا « حبّ فى اللَّه و بغض فى اللَّه » يكى از گامهاى بسيار مهم و مؤثّر در تهذيب نفس و سير و سلوك الى اللَّه است .\r\nروى همين اصل ، بسيارى از علماى اخلاق وجود استاد و مربّى را براى رهروان اين راه ، لازم شمرده‌اند ، كه بحث مشروح آن در آينده خواهد آمد .\r\nبا اين اشاره به سراغ آيات قرآن مىرويم و مسألهء تولّى و تبرّى را در قرآن مجيد مورد بررسى قرار مىدهيم :\r\n1 - قَدْ كانَتْ لَكُمْ اسْوَةٌ حَسَنَةٌ فى ابْراهيمَ وَالَّذِينَ مَعَهُ إذْ قالُوا لِقَومِهِمْ انّا بُرَآءُ مِنْكُمْ وَ مِمَّا تَعْبُدُونَ مِنْ دُونِ اللَّهِ ( سورهء ممتحنه ، آيهء 4 )\r\n2 - لَقَدْ كانَ لَكُمْ فيهِمْ اسْوَةٌ حَسَنَةٌ لِمَنْ كانَ يَرْجُواللَّهَ وَ الْيَوْمَ الآخِرَ وَ مَنْ يَتَوَلَّ فَانَ اللَّهَ هُوَ الْغَنِّىُ الْحَميدُ ( سورهء ممتحنه ، آيهء 6 )\r\n3 - لَقَدْ كانَ لَكُمْ فى رَسُولِ اللَّهِ اسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الآخِرَ وَ ذَكَرَ اللَّهَ كَثيراً ( سورهء احزاب ، آيهء 21 )\r\n4 - لاتَجِدُ قَوْماً يُؤْمِنُونَ بِاللَّهِ وَ الْيَوْمِ الآخِرِ يُوادُّوْنَ مَنْ حادَّ اللَّهَ وَ رَسُولَهُ وَ لَوْكانُوا آبائَهُمْ اوْابْنائَهُمْ اوْ اخْوانَهُمْ اوْ عَشيرَتَهُمْ اولئِكَ كَتَبَ فى قُلُوبِهِمُ الْايمانَ وَ ايَّدَهُمْ بِرُوحٍ مِنْهُ وَ يُدْخِلْهُمْ جَنَّاتٍ تَجْرى مِنْ تَحْتِهَا الْانْهارُ خالِدينَ فيها رَضِىَ اللَّهُ عَنْهُمْ وَ رَضُوْا عَنْهُ اولئِكَ حِزْبُ اللَّهِ الا انَّ حِزْبَ اللَّهِ هُمُ الْمُفْلِحُونَ ( سورهء مجادله ، آيهء 22 )\r\n5 - يا ايُّهَا الَّذِينَ آمَنُوا لاتَتَوَلَّوْا قَوْماً غَضِبَ اللَّهُ عَلَيْهِمْ ( سورهء ممتحنه ، آيهء 13 )\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n6 - وَالْمُؤمِنُونَ وَ المُؤْمِناتُ بَعْضُهُمْ اوْلِياءُ بَعْضٍ يَأْمُرُوْنَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُقيمُونَ الصَّلوةَ وَ يُؤتُونَ الزَّكاةَ وَ يُطيعُونَ اللَّهَ وَ رَسُولَهُ اولئِكَ سَيَرْحَمُهُمُ اللَّهُ انَّ اللَّهَ عَزيزٌ حَكيمٌ ( سورهء توبه ، آيهء 71 )\r\n7 - اللَّهُ وَلِىُّ الَّذِينَ آمَنُوا يُخْرِجُهُمْ مِنَ الظُّلُماتِ الَى النُّورِ وَ الَّذينَ كَفَرُوا اوْلِيائُهُمُ الطَّاغُوْتُ يُخْرِجُونَهُم مِنَ النُّورِ الَى الظُلُماتِ اولئِكَ اصْحابُ النَّارِ هُمْ فيها خالِدُونَ ( سورهء بقره ، آيهء 257 )\r\n8 - يا ايُّهَا الَّذينَ آمَنُوا اتَّقُواللَّهَ وَ كُونُوا مَعَ الصَّادِقينَ ( سورهء توبه ، آيهء 119 )\r\nترجمه :\r\n1 - سرمشق خوبى در زندگى ابراهيم و كسانى كه با او بودند براى شما وجود داشت ، در آن هنگام كه به قوم ( مشرك ) خود گفتند ما از شما و آنچه غير از خدا مىپرستيد بيزاريم !\r\n2 - ( آرى ) براى شما در زندگى آنها اسوهء حسنه ( و سرمشق نيكويى ) بود ، براى كسانى كه اميد به خدا و روز قيامت دارند ؛ و هر كس سر پيچى كند ( به خويشتن ضرر زده است ، زيرا ) خداوند بى نياز و شايستهء ستايش است .\r\n3 - مسلماً براى شما در زندگى رسول خدا سرمشق نيكويى بود ، براى آنها كه اميد به رحمت خدا و روز رستاخيز دارند و خدا را بسيار ياد مىكنند .\r\n4 - هيچ قومى را كه ايمان به خدا و روز رستاخيز دارند نمىيابى كه با دشمنان خدا و رسولش دوستى كنند ، هر چند پدران يا فرزندان يا برادران يا خويشاوندانشان باشند ؛ آنان كسانى هستند كه خدا ايمان را بر صفحهء دلهايشان نوشته ، و با روحى از ناحيهء خودش آنها را تقويت فرموده ، و آنها را در باغهايى از بهشت وارد مىكند كه نهرها از زير ( درختانش ) جارى است ، جاودانه در آن مىمانند ؛ خدا از آنها خشنود است و آنان ( نيز ) از خدا خشنودند ، آنها « حزب اللَّه » اند ، بدانيد « حزب الله » پيروز و رستگارند .\r\n5 - اى كسانى كه ايمان آورده‌ايد ! با قومى كه خداوند آنان را مورد غضب قرار داده دوستى نكنيد !\r\n6 - مردان و زنان با ايمان ولىّ ( و يار و ياور ) يكديگرند ؛ امر به معروف و نهى از منكر\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nمىكنند ؛ نماز را بر پا مىدارند ؛ و زكات را مىپردازند ؛ و خدا و رسولش را اطاعت مىكنند ؛ به زودى خدا آنان را مورد رحمت خويش قرار مىدهد ؛ خداوند توانا و حكيم است !\r\n7 - خداوند ، ولىّ و سرپرست كسانى است كه ايمان آورده‌اند ؛ آنها را از ظلمتها ، به سوى نور خارج مىسازد ؛ ( امّا ) كسانى كه كافر شدند ، اولياى آنها طاغوتها هستند كه آنها را از نور ، به سوى ظلمتها بيرون مىبرند ؛ آنها اهل آتشند و هميشه در آن خواهند ماند .\r\n8 - اى كسانى كه ايمان آورده‌ايد تقواى الهى پيشه كنيد و ( هميشه ) با صادقان باشيد !\r\nتفسير و جمع‌بندى\r\nاز آيات سورهء ممتحنه به خوبى بر مىآيد كه بعضى از مؤمنان تازه كار و بى خبر از دستورات اسلام ، با دشمنان سر و سرّى داشتند .\r\nاز شأن نزول آيات آغاز اين سوره استفاده مىشود كه پيش از فتح مكّه فردى به نام « حاطِبِ بْنِ ابى بَلْتَعَهْ » توسط زنى به نام « ساره » نامه‌اى مخفيانه به اهل مكّه نوشت كه رسول خدا صلى الله عليه و آله قصد دارد به سوى شما بيايد و مكّه را فتح كند ، آمادهء دفاع از خود باشيد .\r\nاين در حالى بود كه پيغمبر اكرم صلى الله عليه و آله آمادهء فتح مكّه مىشد ، و ترتيبى داده بود كه اين خبر به‌هيچ وجه منتقل به مردم مكّه نشود تا مقاومت چندانى نشود ، و خونها كمتر ريخته شود .\r\nزن آن نامه را گرفت و در لاى گيسوان خود پنهان نمود و بسرعت به سوى مكّه حركت نمود .\r\nجبرئيل اين ماجرا را به پيامبر صلى الله عليه و آله خبر داد ، و آن حضرت ، على عليه السلام را براى گرفتن نامه به تعقيب او فرستاد ؛ او در آغاز منكر شد ، و هنگامى كه مورد تهديد قرار گرفت ، نامه را بيرون آورد و خدمت حضرت على عليه السلام داد ؛ و آن حضرت نامه را خدمت پيامبر صلى الله عليه و آله آورد .\r\nحاطب احضار شد ، و سخت مورد سرزنش قرار گرفت ؛ و عذرى آورد و پيامبر صلى الله عليه و آله عذر او را ظاهراً پذيرفت ؛ و آيات آغاز سورهء ممتحنه به عنوان يك هشدار براى پيشگيرى از تكرار اين گونه اعمال نازل گرديد ؛ و يكى از اصول اساسى اسلام ، يعنى مسألهء اقتداء به نيكان و پاكان و اولياء اللَّه و قطع علاقه و پيوند با دشمنان حق و در يك جمله « حُبّ فِى اللَّهِ وَ بُغْضّ فِى اللَّهِ » را بيان كرد .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nدر آغاز اين سوره ، همهء مؤمنان را مخاطب ساخته مىفرمايد : « اى كسانى كه ايمان آورده‌ايد دشمن من و دشمن خود را دوست خويش قرار ندهيد ، شما نسبت به آنها اظهار محبّت مىكنيد در حالى كه آنها نسبت به آنچه بر شما نازل شده است كفر مىورزند ، و رسول خدا صلى الله عليه و آله و شما را به خاطر ايمان آوردن به پروردگارتان ، از شهر و ديارتان بيرون مىكنند ! » ( يا ايُّهَا الَّذِينَ آمَنُوا لا تَتَّخِذُوا عَدُوِّى وَ عَدُوَّكُمْ اوْلياءَ تُلْقُونَ الَيْهِمْ بَالْمَوَدَّةِ وَ قَدْ كَفَرُوا بِما جائَكُمْ مِنْ الحَقِّ يُخْرِجُونَ الَّرسُولَ وَ ايَّاكُمْ انْ تُؤْمِنُوا بِاللَّهِ رَبِّكُمْ )\r\nاين نكته روشن است كه اگر هنگام تضادّ « پيوندهاى محبّت و دوستى » با « پيوندهاى اعتقادى و ارزشى » پيوند محبّت و دوستى مقدّم شمرده شود ، پايه‌هاى اعتقاد و ارزشها متزلزل مىگردد و انسان تدريجاً به سوى باطل و فساد گرايش پيدا مىكند ؛ و نكتهء اساسى « حُبّ فِى اللَّهِ وَ بُغْضٌّ فِى اللَّهِ » يا به تعبير ديگر ، تولّاىِ اولياء اللَّه و تبرّاىِ از اعداء اللَّه نيز همين است . ( دقّت كنيد )\r\nسپس در ادامهء اين سخن ( در آيهء چهارم همين سوره ) مسلمانان را به پيروى از ابراهيم عليه السلام و يارانش ، به عنوان يك « اسوهء حسنه » و « الگوى زيبا و پر ارزش » دعوت كرده ، مىفرمايد : « در زندگى ابراهيم و كسانى كه با او بودند اسوهء خوبى براى شما وجود داشت ، در آن هنگام كه به قوم مشرك خود گفتند : ما از شما و آنچه غير از خدا مىپرستيد بيزاريم ! » ( قَدْ كانَتْ لَكُمْ اسْوَةٌ حَسَنَةٌ فى ابْراهيمَ وَالَّذِينَ مَعَهُ إذْ قالُوا لِقَومِهِمْ انَّا بُرَآؤُ مِنْكُمْ وَ مِمَّا تَعْبُدُونَ مِنْ دُونِ اللَّهِ )\r\nاسْوَه ( بر وزن لقمه ) معنى مصدرى دارد ؛ به معنى تأسّى نمودن و در اصل به معنى حالتى است كه از پيروى كردن ديگرى حاصل مىشود ؛ به تعبيرى ديگر ، به معنى اقتدا كردن و پيروى نمودن است .\r\nو ما در فارسى معمولى امروز از آن به عنوان سرمشق گرفتن تعبير مىكنيم .\r\nبديهى است اين امر ممكن است در كارهاى خوب باشد يا كارهاى بد ؛ به همين دليل ، در آيهء مورد بحث تعبير به اسوهء حسنه شده ؛ يعنى ، كار ابراهيم و يارانش سرمشق خوبى براى شما بود ، چرا كه آنها پيوندهاى ظاهرى و مادّى را با قومشان به خاطر گسستن پيوندهاى توحيدى و اعتقادى قطع كردند .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n« راغب » در « مفردات » معتقد است كه واژهء « اسى » ( بر وزن عَصا ) به معنى غم و اندوه ، نيز از همين مادّه گرفته شده ( و اين به خاطر آن است كه به افراد ماتم زده و غمگين گفته مىشود : « لَكَ بِفُلانٍ اسْوَةٌ ؛ تو بايد از فلان كس سرمشق بگيرى ( كه فلان مصيبت بزرگ بر او وارد شد و صبر و شكيبايى كرد ! ) »\r\nولى بعضى از ارباب لغت مانند : ابْنِ فارسْ در « مقاييس » ، اين دو مادّه را از يكديگر جدا مىداند ( اوّلى را به اصطلاح ناقص واوى و دومى را ناقص يايى با دو معنى متفاوت مى شمرد ) .\r\nبه هر حال ، قرآن مجيد براى تشويق مسلمانان ، به مسألهء مهمّ « حبّ فى اللَّه و بغض فى اللَّه » ابراهيم و يارانش را سرمشق قرار مىدهد ، چرا كه انتخاب سرمشقها و الگوهاى پاك و با ايمان و شجاع و مقاوم ، تأثير عميقى در پاكسازى روح و فكر و اخلاق و اعمال انسان دارد .\r\nاين همان چيزى است كه علماى اخلاق روى آن تكيه كرده و در سير و سلوك الى اللَّه انتخاب « قُدْوه » و « اسوه » را وسيلهء پيشرفت و تعالى مىدانند .\r\n* * * در آيهء دوم مورد بحث ، كه ادامهء همان بحث آيهء بالا است ، بار ديگر به برنامهء ابراهيم و يارانش اشاره كرده ، مىفرمايد : « براى شما مسلمانان در برنامهء زندگى آنها سرمشق نيكويى بود ؛ براى آنها كه اميد به خدا و روز قيامت دارند ، و هر كس ( از تأسّى به اين مردان خدا ) سرپيچى كند ( و طرح دوستى با دشمنان خدا بريزد به خود زيان رسانده است و خداوند نيازى به او ندارد . ) ، او از همگان بىنياز و شايستهء ستايش است . » ( لَقَدْ كانَ لَكُمْ فيهِمْ اسْوَةٌ حَسَنَةٌ لِمَنْ كانَ يَرْجُواللَّهَ وَ الْيَوْمَ الآخِرَ وَ مَنْ يَتَوَلَّ فَانَّ اللَّهَ هُوَ الْغَنِىُّ الْحَميدُ )\r\nتفاوتى كه اين آيه با آيهء قبل دارد در دو قسمت است : نخست اين كه ، در اين آيه بر اين موضوع تكيه مىكند كه « حبّ فى اللَّه و بغض فى اللَّه » از آثار ايمان به خدا و معاد است ؛ و ديگر اين كه اين مسأله چيزى نيست كه خدا به آن نياز داشته باشد ، اين نياز شماست و براى تكامل روحى و معنوى و حفظ سلامت جامعهء شما مىباشد .\r\n* * *\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nچهارمين آيه ، كه ناظر به جنگ احزاب است ؛ به نكتهء مهمّى اشاره مىكند و آن اين كه على رغم ضعفها و بىتابيها و بدگمانيهاى بعضى از تازه مسلمانان در اين ميدان نبرد عظيم ، پيامبر اكرم صلى الله عليه و آله مانند كوهى استوار ، مقاومت و ايستادگى كرد ؛ از آرايش جنگهاى صحيح و انتخاب بهترين روشهاى نظامى لحظه‌اى غافل نمىماند و در عين حال از راههاى مختلف براى ايجاد شكاف در جبههء دشمن از پاى نمىنشست ؛ همراه ديگر مؤمنان كلنگ به دست گرفت و خندق كند ، و براى حفظ يارانش با آنها مزاح و شوخى مىكرد ؛ براى دلگرم ساختن مؤمنان ، آنان را به خواندن اشعار حماسى تشويق مىنمود ؛ آنى از ياد خدا غافل نبود ، و يارانش را به آيندهء درخشان و فتوحات بزرگ نويد مىداد .\r\nهمين امور سبب حفظ جمعيّت اندك مسلمين در برابر گروه عظيم احزاب كه از نظر ظاهرى كاملًا برترى داشتند ، شد ؛ اين ايستادگى و مقاومت عجيب سرمشقى براى همه بود .\r\nقرآن مىفرمايد : « رسول خدا ( در ميدان جنگ احزاب ) اسوهء نيكويى بود براى آنها كه اميد به خدا و روز رستاخيز دارند ، و خدا را بسيار ياد مىكنند . » ( لَقَدْ كانَ لَكُمْ فى رَسُولِ اللَّهِ اسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الآخِرَ وَ ذَكَرَ اللَّهَ كَثيراً )\r\nنه تنها در ميدان جنگ احزاب كه مصداق جهاد اصغر محسوب مىشد ، پيغمبر صلى الله عليه و آله اسوه و الگو بود ، بلكه در ميدان جهاد اكبر و مبارزهء با هوى و هوسهاى نفسانى و تهذيب اخلاق نيز اسوه و سرمشق بسيار مهمّى بود ؛ و آن كسى كه بتواند گام در جاى گامهاى آن بزرگوار بنهد ، اين راه پر فراز و نشيب را با سرعت خواهد پيمود .\r\nقابل توجّه اين كه در اين آيه ، علاوه بر مسألهء ايمان به خدا و روز جزا ( لِمَنْ كانَ يَرْجُوا اللَّهَ وَ الْيَوْمَ الآخِرَ ) ، روى ياد خدا نيز تكيه شده است ، و با ذكر جمله ( وَ ذَكَرَ اللَّهَ كَثيراً ) نشان مىدهد آنها كه بسيار به ياد خدا هستند ، از هدايتهاى چنين پيشوايى الهام مىگيرند ، زيرا ايمان و ذكر خدا ، آنها را متوجّه مسؤوليّتهاى بزرگشان مىكند ؛ در نتيجه به دنبال رهبر و پيشوايى مىگردند ، و كسى را بهتر از رسول خدا صلى الله عليه و آله براى اين كار نمىيابند .\r\n* * * در پنجمين آيه ، روى نقطهء مقابل اين مسأله يعنى بغض فى اللَّه تكيه كرده ، مىفرمايد :\r\n« هيچ قومى را كه ايمان به خدا و روز قيامت دارد نمىيابى كه با دشمنان خدا و رسولش\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nدوستى كند ، هر چند پدران يا فرزندان يا برادران يا خويشاوندان آنها باشند ؛ آنها كسانى هستند كه خدا ايمان را بر صفحهء دلهايشان نوشته و با روحى از ناحيهء خودش آنان را تقويت فرموده است . » ( لا تَجِدُ قَوْماً يُؤْمِنُونَ بِاللَّهِ وَ الْيَوْمِ الآخِرِ يُوادُّوْنَ مَنْ حادَّ اللَّهَ وَ رَسُولَهُ وَ لَوْكانُوا آبائَهُمْ اوْ اخْوانَهُمْ اوْ عَشيرَتَهُمْ اولئِكَ كَتَبَ فى قُلُوبِهِمْ الْايمانَ وَ ايَّدَهُمْ بِرُوحٍ مِنْهُ )\r\nاين آيه نشان مىدهد كه هنگام قرار گرفتن بر سر دو راهى « حفظ پيوندهاى الهى » و « حفظ پيوندهاى خويشاوندى » كدام را بايد مقدّم شمرد ؛ با صراحت مىگويد : اگر نزديكترين خويشاوندان از راه خدا منحرف شوند ، و آلوده به كفر و فساد گردند ، بايد از آنها بريد و به خدا و ارزشهاى والاى الهى انسانى پيوست .\r\nقابل توجّه اين كه با دو جملهء بسيار پر معنى ( اولئِكَ كَتَبَ فى قُلُوبِهِمُ الْايمانَ وَ ايَّدَهُمْ بِرُوحٍ مِنْهُ ) ( آنها كسانى هستند كه خدا ايمان را بر صفحهء قلوبشان نوشته و با روح الهى آنان را تقويت فرموده است . ) بر اين مسأله تأكيد مىنهد .\r\nيعنى « حبّ فى اللَّه و بغض فى اللَّه » از ايمان سرچشمه مىگيرد ، و تداوم تكامل ايمان هم از « حبّ فى اللَّه و بغض فى اللَّه » است .\r\nو به تعبير ديگر ، هر دو در يكديگر تأثير متقابل دارند ، با اين تفاوت كه آغاز كار بايد از ايمان به مبدأ و معاد شروع شود ، و تكامل آن از « حبّ فى اللَّه و بغض فى اللَّه » حاصل گردد .\r\n* * * در ششمين آيه ، سخن از پيوند معنوى و روحانى مؤمنان با يكديگر است ؛ مىفرمايد :\r\n« مردان و زنان با ايمان ولىّ ( و يار و ياور ) يكديگرند ؛ امر به معروف و نهى از منكر مىكنند ؛ نماز را بر پا مىدارند ؛ و زكات را مىپردازند ؛ و خدا و رسولش را اطاعت مىكنند ؛ به زودى خدا آنان را مورد رحمت خويش قرار مىدهد ، خداوند توانا و حكيم است ! » ( وَالْمُؤمِنُونَ وَ المُؤْمِناتُ بَعْضُهُمْ اوْلِياءُ بَعْضٍ يَأْمُرُوْنَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُقيمُونَ الصَّلوةَ وَ يُؤتُونَ الزَّكاةَ وَ يُطيعُونَ اللَّهَ وَ رَسُولَهُ الئِكَ سَيَرْحَمُهُمُ اللَّهُ انَّ اللَّهَ عَزيزٌ حَكيمٌ )\r\nاين پيوند معنوى و روحانى كه بر اساس امر به معروف و نهى از منكر و اقامهء نماز و\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nاداء زكات و اطاعت خدا و پيامبرش ، استوار است ؛ سبب مىشود كه آنها نه تنها در اعمال و رفتار ، بلكه در خلق و خوى خويش از يكديگر الهام بگيرند ؛ و هر كدام سرمشق براى ديگرى باشند ؛ و اگر مىخواهند همرنگ جماعت شوند ، بايد همرنگ اين جماعت شوند ، نه جماعتهاى گمراه و منحرفى كه بايد رابطهء خود را از آنها بريد !\r\nدر واقع امر به معروف و نهى از منكر كه در سرلوحهء برنامه‌هاى آنها - طبق آيهء فوق - قرار گرفته ، آنها را ملزم مىدارد كه مراقب اخلاق و اعمال يكديگر باشند ؛ و اين خود كمك مؤثّرى به تهذيب اخلاق و نفوس مىكند .\r\n* * * در هفتمين آيه ، تفاوت خطّ مؤمنان و كافران تبيين شده است ؛ مؤمنان ، به خدا وابسته‌اند و از صفات جمال و جلال او سرمشق مىگيرند ؛ و كافران به طاغوت وابسته بوده و اعمال و اخلاق آنها بازتابى از صفات طاغوت است ؛ مىفرمايد : « خداوند ، ولىّ و سرپرست كسانى است كه ايمان آورده‌اند ؛ آنها را از ظلمتها ، به سوى نور خارج مىسازد ؛ ( امّا ) كسانى كه كافر شدند ، اولياى آنها طاغوتها هستند كه آنها را از نور ، به سوى ظلمتها بيرون مىبرند ؛ آنها اهل آتشند و هميشه در آن خواهند ماند . » ( اللّهُ وَلِىُّ الَّذينَ آمَنُوا يُخْرِجُهُمْ مِنَ الظُّلُماتِ الَى النّورِ وَ الَّذِينَ كَفَرُوا اوْلِيائُهُمُ الطَّاغُوتُ يُخْرِجُونَهُمْ مِنَ النُّورِ الَى الظُّلُماتِ اولئِكَ اصْحابُ النَّارِ هُمْ فيها خالِدُونَ )\r\nدر اين آيه ، خارج شدن از ظلمات به نور ، به صورت نتيجهء ولايت خداوند بر مؤمنان ذكر شده است ، و خروج از نور به سوى ظلمتها از آثار ولايت طاغوت .\r\nنور و ظلمت در اين آيه ، معنى وسيعى دارد كه تمام نيكيها و بديها ، خوبيها و زشتيها و فضائل و رذائل را شامل مىشود .\r\nآرى ! آن كس كه در سايهء ولايت « اللّه » قرار گيرد ، هجرتش از رذائل به فضائل و از بديها به خوبيها آغاز مىگردد ؛ زيرا سرمشق او در همه جا صفات جلال و جمال خداست . او به سوى پاكى مىرود ، چرا كه ذات مقدّس خدا از هر آلودگى و نقص ، پاك و منزّه است . او به سوى رحمت و رأفت ، و جود و سخاوت پيش مىرود ، چرا كه ذات خداوند ، رحمان و رحيم ، و جواد و كريم است ؛ و به همين ترتيب ، حركت به سوى\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nفضائل ديگر شروع مىشود ، چرا كه نقطهء اميد و مقصد و مقصود و معبود و محبوب ، اوست .\r\nدرست عكس اين حركت ، يعنى از فضائل به سوى رذائل از آنِ كسانى است كه طاغوت ( بتهاى بىشعور و بىخاصيّت و فاقد چشم و گوش و هوش ، و همچنين انسانهاى طغيانگر و خودكامه ) را ولىّ خود قرار داده‌اند .\r\n* * * در هشتمين آيه ، قرآن مجيد همهء مؤمنان را مخاطب ساخته و مىگويد : « اى كسانى كه ايمان آورده‌ايد تقواى الهى پيشه كنيد و ( هميشه ) با صادقان باشيد ! ( يا ايُّهَا الَّذينَ آمَنُوا اتَّقُوا اللَّهَ وَ كُونُوا مَعَ الصَّادِقينَ )\r\nدر حقيقت جملهء دوم در آيهء شريفه ( كُونُوا مَعَ الصَّادِقينَ ) تكميل جملهء اوّل ( اتَّقُوا اللَّهَ ) است . آرى ! براى پيمودن راه تقوا و پرهيزكارى ، و پاكى ظاهر و باطن بايد همراه و همگام صادقان بود و در سايهء آنها قدم برداشت .\r\nدر روايات فراوانى كه از طرق شيعه و اهل سنّت در منابع معروف اسلامى آمده است ، اين آيه تطبيق بر على عليه السلام يا همهء اهل بيت عليهم السلام شده است .\r\nاين روايات را مىتوانيد در « الدّر المنثور سيوطى » و « مناقب خوارزمى » و « درر السّمطين زرندى » و « شواهد التّنزيل » حاكم حَسَكانى و كتب ديگر ، مطالعه كنيد . « 1 »\r\n« حافظ سليمان قندوزى » در « ينابيع المودّة » ، و « علّامهء حموينى » در « فرائد السّمطين » ، و « شيخ ابو الحسن كازرونى » در « شرف النّبى » نيز بخشى از اين احاديث را آورده‌اند « 2 » .\r\nدر يكى از اين احاديث مىخوانيم كه بعد از نزول آيهء فوق ، سلمان فارسى از پيامبر اكرم صلى الله عليه و آله پرسيد : آيا اين آيه عام است يا خاص ؟ پيامبر صلى الله عليه و آله فرمود : « امَّا الْمأمُورُونَ فَعامّةُ الْمؤمِنينَ ، وَ امَّا الصَّادِقُونَ فَخاصَةُ اخى عَلِىٌّ وَ اوْصِيائُهُ مِنْ بَعْدِهِ الَى يَوْمِ الْقِيامَةِ ؛ مأموران به اين آيه ، همهء مؤمنانند ، و امّا صادقان ، خصوص برادرم على عليه السلام و اوصياى بعد از او تا روز قيامت هستند ! » « 3 »\r\n\r\n\r\n","description":"","footnote":"\r\n( 1 ) . براى توضيح بيشتر به كتاب پيام قرآن ، جلد 9 ، مراجعه كنيد .\r\n( 2 ) . براى توضيح بيشتر به كتاب پيام قرآن ، جلد 9 ، مراجعه كنيد .\r\n( 3 ) . ينابيع المودّة ، صفحهء 115 .\r\n","page_name":" 374 ","page_number":374},
  {"content":"\r\n\r\nبديهى است اين همراهى و همگامى با على عليه السلام و اوصياى او كه تا روز قيامت تداوم دارد براى تمسّك به رهبرى آنها و اقتدا در عمل و اخلاق و هدايت است .\r\n* * * نتيجه :\r\nاز مجموع آنچه در آيات بالا آمد كه بخشى از آيات تولّى و تبرّى است به خوبى استفاده مىشود كه مسألهء پيوند با ذات پاك خداوند و اولياء اللَّه ، و بريدن از ظالمان و فاسدان و طاغوتها ، و در يك كلمه « حبّ فى اللَّه و بغض فى اللَّه » از اساسىترين و اصولىترين تعليمات قرآن است ، كه اثر عميقى در مسائل اخلاقى دارد .\r\nاين اصل قرآنى و اسلامى ، در تمام مسايل زندگى انسان تأثير مستقيم دارد اعم از مسائل فردى و اجتماعى و دنيايى و آخرتى . و از جمله در مسائل اخلاقى كه مورد بحث ما است ، نيز اثر فوق‌العاده‌اى دارد .\r\nمؤمنان را مىسازد ؛ آنها را تهذيب مىكند ؛ و به آنها تعليم مىدهد كه در هر قدم ، نيكان و پاكان مخصوصاً پيامبر اكرم صلى الله عليه و آله و امامان معصوم عليهم السلام را اسوه و قدوه و سرمشق خود قرار دهند ؛ و اين از گامهاى مؤثّر براى وصول به هدف آفرينش انسان يعنى تهذيب نفس و پرورش فضائل اخلاقى است .\r\n* * * \r\nتولّى و تبرّى در روايات اسلامى\r\nاحاديث بسيار فراوانى در كتب اسلامى اعم از شيعه و اهل سنّت در زمينهء حبّ فى اللَّه و بغض فى اللَّه و تولّى و تبرّى آمده است ، و به قدرى دراين‌باره اهمّيّت داده شده كه در كمتر چيزى نظير آن ديده مىشود .\r\nبى شك اين اهمّيّت به خاطر آثار مثبتى است كه پيوند دوستى با اولياء اللَّه و دوستان خدا ، و بيزارى از دشمنان حق ، دارد ؛ اين آثار مثبت هم در قدرت ايمان ظاهر مىشود و هم در تهذيب اخلاق ، و هم در پاكى اعمال و تقوا .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nاين احاديث نشان مىدهد كه بايد در طريق تهذيب نفس و سير و سلوك الى اللّه ، هر كس پيشوا و مقتدايى را برگزيند .\r\nدر اينجا به بخشى از اين احاديث كه از كتب مختلف گلچين شده است اشاره مىشود :\r\n1 - در خطبهء قاصعه تعبير جالبى دربارهء پيغمبر اكرم صلى الله عليه و آله و على عليه السلام ديده مىشود ؛ مىفرمايد : « وَ لَقَدْ قَرَنَ اللَّهُ بِهِ صلى الله عليه و آله مِنْ لَدُنْ انْ كانَ فَطيماً اعْظَمَ مَلَكٍ مِنْ مَلائِكَتِهِ يَسْلُكُ بِهِ طَريقَ الْمَكارِمِ ، وَ مَحاسِنَ اخْلاقِ الْعالَمِ ، لَيْلَهُ وَ نَهارَهُ وَ لَقَدْ كُنْتُ اتَّبِعُهُ اتِّباعَ الْفَصِيلِ اثَرَ امِّهِ يَرْفَعُ لى فى كِلِّ يَوْمٍ مِنْ اخْلاقِهِ عَلَماً وَ يَأْمُرُنى بِالْاقْتِداءِ بِهِ ؛ از همان زمان كه رسول خدا صلى الله عليه و آله از شير باز گرفته شد ، خداوند بزرگترين فرشته از فرشتگان خويش را مأمور ساخت تا شب و روز او را به راههاى مكارم اخلاق و صفات خوب انسانى سوق دهد ؛ و من ( هنگامى كه به حدّ رشد رسيدم نيز ) همچون سايه به دنبال آن حضرت حركت مىكردم ، و او هر روز نكتهء تازه‌اى از اخلاق نيك خود را براى من آشكار مىساخت ؛ و به من فرمان مىداد تا به او اقتدا كنم . » « 1 »\r\nاين حديث شريف كه بخشى از خطبهء قاصعه را تشكيل مىدهد ، اين حقيقت را روشن مىسازد كه حتّى پيغمبر گرامى اسلام در آغاز كارش مقتدا و پيشوايى داشته كه بزرگترين فرشتگان الهى بوده است .\r\nعلى عليه السلام نيز پيامبر صلى الله عليه و آله را مقتدا و پيشواى خود قرار داده بود و سايه به سايهء او حركت مىكرد ؛ و اين مقتداى بزرگوار هر روز درس تازه‌اى به على عليه السلام مىآموخت و چهرهء نوينى از اخلاق انسانى را به او نشان مىداد .\r\nآنجا كه پيامبر صلى الله عليه و آله و على عليه السلام در آغاز كارشان در برنامهء سير الى اللَّه نياز به پيشوا و مقتدا داشته باشند ، تكليف ديگران پيداست .\r\n2 - در روايت معروف « بُنِىَ الاسْلامُ . . . » كه با طرق متعدّد با تفاوت مختصرى از معصومين عليهم السلام نقل شده است اين موضوع به خوبى منعكس شده است ؛ از جمله در حديثى كه يار وفادار امام باقر عليه السلام « زُرارَه » از آن حضرت نقل كرده ، مىخوانيم :\r\n\r\n\r\n","description":"","footnote":"\r\n( 1 ) . نهج البلاغه ، خطبهء 192 .\r\n","page_name":" 376 ","page_number":376},
  {"content":"\r\n\r\n« بُنِىَ الاسْلامُ عَلى خَمْسَةِ اشْياء ، عَلَى الصَّلَوةِ وَ الزَّكاةِ وَ الْحَجِّ وَ الصَّومِ وَالْوِلايَةِ ، قالَ زُرارَةُ : فَقُلْتُ : وَاىُّ شَىْءٍ مِنْ ذلِكَ افْضَلُ ؟ فَقالَ : الْوِلايَةُ افْضَلُ لِأَنَّها مِفْتاحُهُنَّ وَ الْوالى هُوَ الدَّليلُ عَلَيْهِنَّ ؛ اسلام بر پنج پايه بنا شده : بر نماز و زكات و حجّ و روزه و ولايت ( رهبرى معصومين ) ، زراره مىگويد : عرض كردم : كداميك از اينها افضل است ؟ فرمود : ولايت افضل است ، زيرا كليد همهء آنها است ، و والى و رهبر الهى راهنما به سوى چهار اصل ديگر است . » « 1 »\r\nاز اين تعبير به خوبى استفاده مىشود كه ولايت و اقتدا به اولياء اللَّه سبب احياءِ ساير برنامه‌هاى دينى و مسايل عبادى و فردى و اجتماعى است ؛ و اين اشارهء روشنى به تأثير مسألهء ولايت در امر تهذيب نفوس و تحصيل مكارم اخلاق مىباشد .\r\n3 - در حديث ديگرى از امام صادق عليه السلام مىخوانيم : روزى پيامبر صلى الله عليه و آله به يارانش فرمود : « اىُّ عُرَى الْايمانِ اوْثَقُ ؟ فَقالُوا : اللَّهُ وَ رَسُولُهُ اعْلَمُ وَ قالَ بَعْضُهُمْ الصَّلَوةُ ، وَ قالَ بَعْضُهُمْ الْزَّكاةُ ، وَ قالَ بَعْضُهُمْ الصّيامُ ، وَ قالَ بَعْضُهُمْ الْحَجُّ وَ الْعُمْرَةُ ، وَ قالَ بَعْضُهُمْ الْجِهادُ ، فَقالَ رَسُولُ اللَّه صلى الله عليه و آله لِكُلِّ ما قُلْتُمْ فَضْلٌ وَ لَيْسَ بِهِ ، وَلكِنْ اوْثَقُ عُرَى الْايمانِ الْحُبُّ فِى اللَّهِ وَ الْبُعْضُ فِى اللَّهِ وَ تَوَلِّى اوْلِياءِ اللَّهِ وَ التَبرَّى مِنْ اعْداءِ اللَّهِ ؛ كداميك از دستگيره‌هاى ايمان محكمتر و مطمئن‌تر است ؟ ياران عرض كردند خدا و رسولش آگاهتر است ، و بعضى گفتند نماز ، و بعضى گفتند زكات و بعضى روزه ، و بعضى حج و عمره ، و بعضى جهاد ! رسول خدا صلى الله عليه و آله فرمود : همهء آنچه را گفتيد داراى فضيلت است ولى پاسخ سؤال من نيست ؛ محكمترين و مطمئن‌ترين دستگيره‌هاى ايمان ، دوستى براى خدا و دشمنى براى خداست ، و دوست داشتن اولياء اللَّه و تبرّى از دشمنان خدا . » « 2 »\r\nپيغمبر اكرم صلى الله عليه و آله نخست با اين سؤال مهم ، افكار مخاطبان را در اين مسألهء سرنوشت‌ساز به جنب و جوش در آورد - و اين كارى بود كه پيامبر صلى الله عليه و آله گاه قبل از القاء مسايل مهم انجام مىداد - گروهى اظهار بىاطّلاعى كردند ، و گروهى با شمردن يكى از اركان مهمّ اسلام پاسخ گفتند ؛ ولى پيامبر صلى الله عليه و آله درعين تأكيد بر اهمّيّت آن برنامه‌هاى مهمّ اسلامى ، سخنان آنها را نفى كرد ، سپس افزود : مطمئن‌ترين دستگيرهء ايمان ، حبّ فى اللَّه و بعض فى اللَّه است !\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحهء 18 .\r\n( 2 ) . اصول كافى ، جلد 2 ، صفحهء 125 ، حديث 6 .\r\n","page_name":" 377 ","page_number":377},
  {"content":"\r\n\r\nتعبيرِ به « دستگيره » در اينجا گويا اشاره به اين است كه مردم براى وصول به مقام قرب الى اللّه ، بايد به وسيله‌اى چنگ بزنند و بالا بروند ، كه از همه مهمتر و مطمئن‌تر ، دستگيرهء حبّ فى اللَّه و بغض فى اللَّه است .\r\nاين به خاطر آن است كه پيوند محبّت با دوستان خدا و اقتدا و تأسّى به اولياء عاملى است براى حركت در تمام زمينه‌هاى اعمال خير و صفات نيك .\r\nبنابراين ، با احياء اين اصل ، اصول ديگر نيز زنده مىشود ؛ و با ترك اين اصل ، بقيّه تضعيف يا نابود مىگردد .\r\n4 - در حديث ديگرى از امام صادق عليه السلام مىخوانيم كه خطاب به يكى از يارانش به نام جابر كرد و فرمود : « اذا ارَدْتَ انْ تَعْلَمَ انَّ فيكَ خَيْراً فَانْظُرْالى قَلْبِكَ فَانْ كانَ يُحِبُّ اهْلَ طاعَةِ اللَّهِ وَ يُبْغِضُ اهْلَ مَعْصِيَتِهِ ، فَفيكَ خَيْرٌ ، وَ اللَّهُ يُحِبُّكَ ؛ وَ انْ كانَ يُبْغِضُ اهْلَ طاعَةِ اللَّهِ وَ يُحِبُّ اهْلَ مَعْصِيَتِهُ ، فَلَيْسَ فيكَ خَيْرٌ ، وَ اللَّهُ يُبْغِضُكَ وَ الْمَرْءُ مَعَ مَنْ احَبَّ ؛ هرگاه بخواهى بدانى در تو خير و نيكى وجود دارد يا نه ؟ نگاهى به قلبت كن ! اگر اهل اطاعت الهى را دوست مىدارد و اهل معصيت را دشمن مىشمرد ، تو انسان خوبى هستى ، و خدا تو را دوست دارد ؛ و اگر اهل اطاعت الهى را دشمن مىدارد و اهل معصيتش را دوست مىدارد ، نيكى در تو نيست ، و خدا تو را دشمن مىدارد ؛ و انسان با كسى است كه او را دوست مىدارد ! » « 1 »\r\nجملهء « وَالْمَرْءُ مَعَ مَنْ احَبَّ » اشارهء لطيفى به اين واقعيّت است كه هر انسانى از نظر خطّ و ربط اجتماعى و خلق و خو و صفات انسانى و همچنين سرنوشت نهايى در روز رستاخيز ، با كسانى خواهد بود كه به آنها عشق مىورزد و پيوند محبّت دارد ؛ و اين نشان مىدهد كه مسألهء « ولايت » در مباحث اخلاقى سرنوشت ساز است .\r\n5 - در حديث ديگرى از امام باقر عليه السلام مىخوانيم كه رسول خدا صلى الله عليه و آله فرمود : « وُدُّ الْمُؤمِنِ لِلْمُؤْمِنِ فِى اللَّهِ مِنْ اعْظَمِ شُعَبِ الْايمانِ ، الا وَ مَنْ احَبَّ فِى اللَّهِ وَابْغَضَ فِى اللَّهِ وَ اعْطى فِى اللَّهِ وَ مَنَعَ فِى اللَّهِ فُهُوَ مِنْ اصْفِياءِ اللَّهِ ؛ محبّت مؤمن نسبت به مؤمن به خاطر خدا از بزرگترين شاخه‌هاى ايمان است « 2 » ؛ آگاه باشيد كسى كه به خاطر خدا دوست بدارد\r\n\r\n\r\n","description":"","footnote":"\r\n( 1 ) . اصول كافى ، جلد 2 ، صفحهء 126 .\r\n( 2 ) . در مصباح اللّغه آمده است كه شعبه به معنى شاخه درخت است و جمع آن شعب مىباشد .\r\n","page_name":" 378 ","page_number":378},
  {"content":"\r\n\r\nو به خاطر خدا دشمن بدارد ، به خاطر خدا ببخشد و به خاطر خدا خوددارى از بخشش كند ، او از برگزيدگان خداست ! » « 1 »\r\n6 - در حديث ديگرى از امام علىّ بن الحسين عليه السلام مىخوانيم : اذا جَمَعَ اللَّهُ عَزَّوَجَلَّ الْأَوَّلينَ وَ الْآخِرينَ قامَ مُنادٍ فَنادى يُسْمِعُ الّناسَ فَيَقُولُ : ايْنَ الْمُتَحابُّونَ فِى اللَّهِ قالَ : فَيَقُومُ عُنُقٌ مِنَ النَّاسِ فَيُقالُ لَهُمْ اذْهَبُوا الَى الْجَنَّةِ بِغَيْرِ حِسابٍ قالَ : فَتَلَقَّاهُمُ الْمَلائِكَةُ فَيَقُولُونَ الَى ايْنَ ؟ فَيَقُولُونَ الَى الْجَنَّةِ بِغَيْرِ حِسابٍ ! قالَ فَيَقُولُونَ فَاىُّ ضَرْبٍ انْتُمْ مِنَ النَّاسِ ؟ فَيَقُولُونَ نَحْنُ الْمتَحابُّونَ فِى اللَّهِ ، قالَ فَيَقُولُونَ وَاىُّ شَىءٍ كانَتْ اعْمالُكُمْ ؟ قالُوا كُنَّا نُحِبّ فِى اللَّهِ وَ نُبْغِضُ فِى اللَّهِ ، قالَ فَيَقُولُونَ نِعْمَ اجْرُ الْعامِلينَ ! ؛ هنگامى كه خداوند متعال اقوام اوّلين و آخرين را ( در قيامت ) جمع كند ، ندا دهنده‌اى ندا مىدهد ، به گونه‌اى كه به گوش همهء مردم برسد ، مىگويد كجا هستند آنهايى كه به خاطر خدا همديگر را دوست داشتند ، فرمود در اين هنگام گروهى از مردم بر مىخيزند و به آنها گفته مىشود ، بدون حساب به سوى بهشت برويد ! فرمود : در اين موقع فرشتگان الهى از آنها استقبال مىكنند ، مىگويند به كجا مىرويد ؟ مىگويند : به بهشت بدون حساب ! مىگويند شما از كدام گروه مردم هستيد ؟\r\nمىگويند ما كسانى هستيم كه به خاطر خدا يكديگر را دوست مىداشتيم ، مىگويند ، اعمال شما چه بود ؟ مىگويند ما به خاطر خدا گروهى را دوست مىداشتيم و به خاطر خدا گروهى را دشمن مىداشتيم ، فرشتگان مىگويند : چه خوب است پاداش عمل كنندگان ! » « 2 »\r\nتعبير « نِعْمَ اجرُ الْعامِلِينَ » نشان مىدهد كه محبّت با اولياء اللَّه و دشمنى با اعداء اللَّه سرچشمهء اعمال نيك و پرهيز از اعمال بد است .\r\n7 - در حديث ديگرى از پيغمبر اكرم صلى الله عليه و آله چنين آمده است : « انَّ حَولَ الْعَرْشِ مَنابِرٌ مِنْ نُورٍ عَلَيْها قومٌ لِباسُهُمْ وَ وُجُوهُهُمْ نُورٌ ليْسُوا بِأَنْبياءٍ يَغْبِطُهُمُ الأَنْبياءُ وَ الشُّهَداءُ قالُوا يا رَسُولَ اللَّه حَلِّ لَنا قالَ : هُمْ الْمُتَحابُّونَ فِى اللَّهِ وَ الْمُتَجالِسُونَ فِى اللَّهِ وَ الْمُتَزاوِرُونَ فِى اللَّهِ ؛ در اطراف عرش الهى منبرهايى از نور است كه بر آنها گروهى هستند كه لباسها و صورتهايشان از نور است ؛ آنها پيامبر نيستند ولى پيامبران و شهداء به حال آنها غبطه\r\n\r\n\r\n","description":"","footnote":"\r\n( 1 ) . بحار ، جلد 66 ، صفحهء 240 ، حديث 14 .\r\n( 2 ) . همان مدرك ، صفحهء 245 ، حديث 19 - اصول كافى ، جلد 2 ، صفحهء 126 .\r\n","page_name":" 379 ","page_number":379},
  {"content":"\r\n\r\nمىخورند ! عرض كردند : اى رسول خدا ! اين مسأله را براى ما حل كن ( آنها چه كسانى هستند ؟ ) فرمود : آنها كسانى هستند كه به خاطر خدا يكديگر را دوست دارند و براى خدا با يكديگر مجالست مىكنند ، و براى خدا به ديدار هم مىروند ! » « 1 »\r\n8 - در حديث ديگرى ( يا در ادامهء حديث بالا ) مىخوانيم : پيغمبر اكرم صلى الله عليه و آله فرمود :\r\n« لَو انَّ عَبْدَيْنِ تَحابَّا فِى اللَّهِ احَدُهُما بِالْمَشْرِقِ وَ الآخَرُ بِالْمَغْرِبِ لَجَمَعَ اللَّهُ بَيْنَهُما يَوْمَ القِيامَةِ وَ قالَ النَّبِىُّ صلى الله عليه و آله افُضَلُ الأَعَمالِ الْحُبُّ فِى اللَّهِ وَ الْبُغْضُ فِىاللَّه ؛ اگر دو بنده ( از بندگان خدا ) يكديگر را به خاطر خدا دوست دارند ، يكى در مشرق باشد و ديگرى در مغرب ، خداوند آن دو را در قيامت در بهشت كنار هم قرار مىدهد ، و فرمود : برترين اعمال حبّ فى اللّه و بغض فى اللّه است . » « 2 »\r\nاين حديث نشان مىدهد كه محكمترين پيوند در ميان انسانها ، پيوندِ مكتبى است ، كه سبب همگونى در اخلاق و رفتارهاى انسانى مىشود ؛ بديهى است آنها كه يكديگر را به خاطر خدا دوست دارند ، صفات و افعال خداپسندانه را در يكديگر مىبينند ، و همين حبّ فى اللَّه و بغض فى اللَّه گام مؤثّرى براى تربيت نفوس آنها است .\r\n9 - در حديث قدسى مىخوانيم : خداوند به موسى عليه السلام فرمود : « هَلْ عَمِلْتَ لِى عَمَلًا ؟ ! قالَ صَلَّيْتُ لَكَ وَ صُمْتُ وَ تَصَدَّقُتُ وَ ذَكَرْتُ لَكَ ، قالَ اللَّهُ تَبارَكَ وَ تَعالى ، وَ امَّا الصَّلَوةْ فَلَكَ بُرهانٌ ، وَ الصَّوْمُ جُنَّةٌ وَ الصَّدَقَةُ ظِلٌّ ، وَ الذِّكُرْ نُورٌ ، فَاىُّ عَمَلٍ عَمِلْتَ لِى ؟ ! قالَ مُوْسى : دُلَّنِى عَلَى العَمَلِ الَّذى هُوَ لَكَ ، قالَ يا مُوسى هَلْ والَيْتَ لِى وَلِيّاً وَ هَلْ عادَيْتَ لى عَدُوّاً قَطُّ فَعَلِمَ مُوسى انَّ افْضَلَ الْأَعْمالِ الْحُبُّ فِى اللَّهِ وَ الْبُغْضُ فِى اللَّهِ ؛ آيا هرگز عملى براى من انجام داده‌اى ؟ موسى عرض كرد : آرى ! براى تو نماز خوانده‌ام ، روزه گرفته‌ام ، انفاق كرده‌ام و به ياد تو بوده‌ام ؛ فرمود : امّا نماز براى تو نشانهء ( ايمان ) است ، و روزه سپر آتش ، و انفاق سايه‌اى در محشر ، و ذكر خدا نور است ؛ كدام عمل را براى من به جا آورده‌اى اى موسى ! عرض كرد خداوندا ! خودت مرا در اين مورد راهنمايى فرما ! فرمود : آيا هرگز به خاطر من كسى را دوست داشته‌اى ، و به خاطر من كسى را دشمن داشته‌اى ؟ ( در\r\n\r\n\r\n","description":"","footnote":"\r\n( 1 ) . بحار ، جلد 66 ، صفحهء 352 ، حديث 32 .\r\n( 2 ) . همان مدرك .\r\n","page_name":" 380 ","page_number":380},
  {"content":"\r\n\r\nاينجا بود كه ) موسى عليه السلام دانست برترين اعمال حبّ فى اللَّه و بغض فى اللَّه ( دوستى براى خدا و دشمنى براى خدا ) است . » « 1 »\r\n10 - اين بحث را با حديث ديگرى از امام صادق عليه السلام پايان مىدهيم ( هر چند احاديث در اين زمينه ، بسيار فراوان است . ) فرمود : « مَنْ احَبَّ لِلَّهِ وَ ابْغَضَ لِلَّهِ وَ اعْطى لِلَّهِ وَ مَنَعَ لِلَّهِ فَهُوَ مِمَّنْ كَمُلَ إِيمانُهُ ؛ كسى كه به خاطر خدا دوست بدارد و به خاطر خدا دشمن بدارد ، و به خاطر خدا ببخشد ، و به خاطر خدا ترك بخشش كند ، او از كسانى است كه ايمانش كامل شده است ! » « 2 »\r\n* * * از احاديث دهگانهء بالا استفاده مىشود كه در اسلام حساب مهمّى براى حبّ فى اللَّه و بغض فى اللَّه باز شده است ؛ تا آنجا كه به عنوان افضل اعمال ، و نشانهء كمال ايمان ، و برتر از نماز و روزه و حجّ و جهاد ، و انفاق فى سبيل اللَّه معرّفى شده و صاحبان اين صفت ، پيشگامان در بهشتند ، و مقاماتى دارند كه انبياء و شهداء به حال آنها غبطه مىخورند .\r\nاين تعبيرات ، پرده از نقش مهمّ مسألهء ولايت و تولّى و تبرّى ، در تمام برنامه‌هاى دينى و الهى بر مىدارد ؛ دليل آن هم روشن است ؛ زيرا انسان پيشوايان بزرگ را به خاطر ايمان و تقوا و فضائل اخلاقى و اعمال صالحه ديگر ، دوست مىدارد ؛ با اين حال ، چگونه ممكن است به آنان تأسّى نكند ، و همگام و همدل و همرنگ نشود !\r\nاين همان است كه علماى اخلاق از آن به عنوان يك اصل اساسى در تهذيب نفوس ياد كرده‌اند ؛ و پيروى و اقتدا كردن به انسان كاملى را شرط موفّقيّت در سير و سلوك الى اللَّه مىدانند .\r\nيكى از دلايل مهمّى كه قرآن مجيد در هر مورد و در هر مناسبت از انبياى الهى سخن مىگويد و پيغمبر اكرم صلى الله عليه و آله و مسلمانان را دستور مىدهد كه به ياد آنها و تاريخ و زندگانىشان باشند ، همين است كه از آنان الگو بگيرند و راه موفّقيّت و نجات را در تاريخ زندگى آنها بجويند .\r\n\r\n\r\n","description":"","footnote":"\r\n( 1 ) . بحار ، جلد 66 ، صفحهء 252 ، حديث 33 .\r\n( 2 ) . همان مدرك صفحهء 238 ، حديث 10 .\r\n","page_name":" 381 ","page_number":381},
  {"content":"\r\n\r\nاين نكته شايان توجّه است كه انسانها معمولًا داراى روح قهرمان پرورى هستند ؛ يعنى ، هركس مىخواهد به شخص بزرگى عشق بورزد ، و او را در زندگى خود الگو قرار دهد ؛ و در ابعاد مختلف زندگى به او اقتدا كند .\r\nانتخاب چنين قهرمانى در سرنوشت انسان و شكل دادن به زندگى او تأثير فراوانى دارد ؛ و با تغيير شناخت اين قهرمانها ، زندگى ممكن است دگرگون شود .\r\nبسيارى از افراد يا ملّتها كه دستشان به دامان قهرمانان واقعى نرسيده ، قهرمانان خيالى و افسانه‌اى براى خود ساخته‌اند ، و در ادبيّات و فرهنگ خود جايگاه مهمّى براى آنها قائل شده‌اند .\r\nمحيط زندگى اجتماعى و تبليغات مطلوب و نامطلوب در گزينش قهرمانها مؤثّر است .\r\nاين قهرمانها ممكن است مردان الهى ، رجال سياسى ، چهره‌هاى ورزشى و يا حتّى بازيگران فيلمها بوده باشند .\r\nهدايت اين تمايل فطرى بشر به سوى قهرمانان واقعى و الگوهاى والاى انسانى مىتواند كمك مؤثّرى به پرورش فضائل اخلاقى در فرد و جامعه بنمايد .\r\nمسألهء ولايت اولياء اللَّه در حقيقت در همين راستا است ؛ و به همين دليل ، آيات و روايات اسلامى - چنان كه ديديم - اهمّيّت فوق‌العاده‌اى براى آن قائل شده است ، و بدون آن ، بقيّهء برنامه‌ها را ناقص و حتّى در خطر مىشمرد .\r\n\r\nداستان موسى و خضر\r\nمسألهء انتخاب معلّم و استاد و دليل راه در مسير تربيت نفوس و سير و سلوك الى اللَّه به حدّى اهمّيّت دارد كه گاه انبياى الهى ، در مقطع خاصّى نيز مأمور به اين انتخاب مىشدند .\r\nداستان خضر و موسى عليه السلام در سورهء كهف در قرآن مجيد كه داستانى بسيار پر معنى و پرمحتوا است ، چهره‌اى از اين انتخاب است .\r\nموسى عليه السلام مأمور مىشود كه براى فرا گرفتن علومى - كه جنبهء نظرى نداشت بلكه بيشتر جنبهء عملى و اخلاقى داشت - نزد پيامبر و عالم بزرگ زمانش كه قرآن از او به عنوان\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n« عَبدٌ مِنْ عِبادِنا آتَيْناهُ رَحْمَةً مِنْ عِنْدِنا وَ عَلَّمْناهُ مِنْ لَّدُنَّا عِلْماً ؛ بنده‌اى از بندگان ما كه او را مشمول رحمت خود ساخته و از سوى خود علم فراوانى به او تعليم داده بوديم . » ياد كرده است .\r\nاو بار سفر را بست و به سوى جايگاه خضر با يكى از يارانش به راه افتاد ؛ حوادث اثناء راه بماند ، هنگامى كه به خضر رسيد ، پيشنهاد خود را به آن معلّم بزرگ ، مطرح كرد ؛ او نگاهى به موسى عليه السلام افكند و گفت : « باور نمىكنم در برابر تعليمات من ، صبر و شكيبايى داشته باشى ! » ولى موسى عليه السلام قول شكيبايى داد .\r\nسپس سه حادثهء مهم يكى بعد از ديگرى اتّفاق افتاد ؛ نخست سوار بر كشتى شدند و « خضر » اقدام به سوراخ كردن كشتى كرد كه بانگ اعتراض موسى بر خاست ، و خطر غرق شدن كشتى و اهلش را به خضر گوشزد نمود ؛ ولى هنگامى كه خضر به او گفت : « من مىدانستم تو ، توان شكيبائى ندارى ! موسى از اعتراض خود پشيمان گشت و سكوت اختيار كرد ، چرا كه قرار گذاشته بود لب به اعتراض نگشايد تا خضر خودش توضيح دهد .\r\nچيزى نگذشت در مسير خود به نوجوانى برخورد كردند « خضر » بى مقدّمه اقدام به قتل او كرد ! منظره وحشتناك كشتن اين جوانِ ظاهراً بىگناه ، موسى عليه السلام را سخت از كوره به در برد ، و بار ديگر تعهّد خود را فراموش كرد و زبان به اعتراض گشود ، اعتراض شديدتر و رساتر از اعتراض نخستين ، كه چرا انسان بىگناه و پاكى را بى آن كه مرتكب قتلى شده باشد كشتى ؟ به يقين اين كار بسيار زشتى است !\r\nبراى دومين بار ، خضر پيمان خود را با موسى عليه السلام ياد آور شد و به او گفت اگر بار سوم تكرار كنى هميشه از تو جدا خواهم شد ؛ موسى فهميد كه در اين مورد سرّ مهمّى نهفته است و سكوت اختيار كرد تا خضر خودش بموقع توضيح دهد .\r\nچيزى نگذشت كه سومين حادثه رخ داد ؛ آن دو وارد شهرى شدند ، مردم شهر حتّى حاضر به پذيرايى مختصر از آنان نشدند ، ولى خضر عليه السلام به كنار ديوارى كه در حال فرو ريختن بود رسيد ، آستين بالا زد و از موسى نيز كمك خواست تا ديوار را مرمّت كند ، و از فرو ريختن آن مانع شود ؛ باز موسى عليه السلام پيمان خود را به فراموشى سپرد و به معلّم خويش اعتراض كرد كه آيا اين دلسوزى در برابر آن بىمهرى منطقى است ؟ اينجا بود كه خضر\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nاعلام جدايى از موسى عليه السلام نمود ، چرا كه سه بار پيمان شكيبايى را كه با خضر داشت شكسته بود ؛ ولى پيش از آن كه جدا شوند ، اسرار كارهاى سه گانهء خود را براى او برشمرد و پرده از آن برداشت .\r\nدر مورد كشتى گفت : پادشاهى ظالم و جبّار ، كشتيهاى سالم را غصب مىكرد و من كشتى را معيوب ساختم تا مورد توجّه او قرار نگيرد ؛ زيرا كشتى تعلّق به گروهى از مستضعفان داشت و وسيلهء ارتزاق آنها را تشكيل مىداد .\r\nجوان مقتول فردى كافر و مرتد و اغواگر بود و مستحقّ اعدام ، و بيم آن مىرفت كه پدر و مادرش را تحت فشار قرار دهد و از دين خدا بيرون برد .\r\nو امّا آن ديوار متعلّق به دو نوجوان يتيم در آن شهر بود ، و زير آن گنجى متعلّق به آنها نهفته بود ؛ و چون پدرشان مرد صالحى بود ، خدا مىخواست اين گنج را براى آنها حفظ كند ؛ سپس به او حالى كرد كه من اين كارها را خود سرانه نكردم ؛ همه به فرمان پروردگار بود ! « 1 »\r\nدر اينجا موسى عليه السلام از خضر جدا شد ، در حالى كه كوله‌بارى از علم و آگاهى و اخلاق را همراه خود مىبرد .\r\nاو به خوبى درسهاى زير را از مكتب آن معلّم بزرگ و مربّى اخلاق فرا گرفت :\r\n1 - پيدا كردن رهبرى آگاه و فرزانه ، و بهره گيرى از علم و اخلاق او تا آن حد اهمّيّت دارد كه پيامبر اولو العزمى همچون موسى - بطور نمادين - مأمور مىشود كه راه دور و درازى را براى حضور در محضر او ، و اقتباس از چراغ پر فروغش ، بپيمايد .\r\n2 - در كارها نبايد عجله كرد ، چرا كه بسيارى از امور ، نياز به فرصت مناسب دارد ؛ گفته‌اند : « الْأُمُورُ مَرْهُونَةٌ بِاوْقاتِها ! »\r\n3 - حوادثى كه در اطراف ما رخ مىدهد ممكن است چهره‌اى در ظاهر و چهره‌اى در باطن داشته باشند ؛ هرگز نبايد به چهرهء ظاهرى رويدادهاى ناخوش آيند قناعت كرد و عجولانه قضاوت نمود ؛ بلكه بايد ماوراى چهره‌هاى ظاهرى را نيز از نظر دور نداشت .\r\n\r\n\r\n","description":"","footnote":"\r\n( 1 ) . مضمون آيات 60 تا 82 سورهء كهف و روايات اسلامى ( با تلخيص ) .\r\n","page_name":" 384 ","page_number":384},
  {"content":"\r\n\r\n4 - شكستن پيمانهاى معنوى بطور مكرّر ، ممكن است انسان را براى هميشه از فوائد و بركاتى محروم سازد !\r\n5 - حمايت از مستضعفان ، خيرخواهى يتيمان و مبارزهء با ظالمان و كافران اغواگر ، وظيفه‌اى است كه هر بهائى را مىتوان در برابر آن پرداخت .\r\n6 - انسان هر قدر عالم و آگاه باشد ، نبايد به علم و دانش خويش مغرور گردد و تصّور كند ماوراى علوم او علوم ديگرى نيست ؛ چرا كه اين تصوّر او را از رسيدن به كمالات بيشتر باز مىدارد .\r\n7 - خداوند بزرگ در اين عالم هستى ، مأموران ويژه‌اى دارد كه آنها را بىسروصدا به يارى بندگان مظلوم و با اخلاص مىفرستد ، تا از طرق مختلف آنان را يارى كنند ، و اينها از الطاف خفيّهء الهيّه است كه هر انسان با ايمانى مىتواند در انتظار آن باشد -\r\nو فوائد و بركات ديگر .\r\nاين داستان خواه جنبهء آموزش واقعى براى موسى عليه السلام داشته باشد و يا جنبهء سرمشق براى ديگران ، هر چه باشد ، در مورد مطلبى كه ما به دنبال آن هستيم تفاوتى نمىكند .\r\nكوتاه سخن اين كه : نياز به رهبر و دليل راه در طريق افزايش علم و تهذيب نفوس نيازى است حتمى و غير قابل انكار !\r\n* * *\r\n\r\n","description":"","footnote":"","page_name":" 385 ","page_number":385},
  {"content":"\r\n . \r\n","description":"","footnote":"","page_name":" 386 ","page_number":386},
  {"content":"\r\n\r\n\r\nفصل چهاردهم : چهرهء ديگر ولايت و تأثير آن در تهذيب نفوس !\r\nتأثير گذارى اعتقاد به ولايت بر اخلاق و نفوذ آن در مسايل مربوط به تهذيب نفس ، و سير و سلوك الى اللّه ، تنها از جهت اسوه بودن اولياء اللَّه و هدايتهاى آنها از طريق گفتار و رفتار نيست ؛ بلكه به عقيدهء جمعى از بزرگان و دانشمندان ، نوعى ديگر از ولايت وجود دارد كه از شاخه‌هاى ولايت تكوينى محسوب مىشود ، و از نفوذ معنوى مستقيم رهبران الهى ، در تربيت نفوس آماده از طريق ارتباط پيوندهاى روحانى خبر مىدهد .\r\nتوضيح اين كه : پيامبر صلى الله عليه و آله و امام معصوم عليه السلام به منزلهء قلب تپندهء جامعه انسانى هستند ؛ هر عضوى از اعضاء اين پيكر با آن قلب ارتباط بيشترى و هماهنگى افزونترى داشته باشد ، بهرهء بيشترى مىگيرد ؛ يا به منزلهء خورشيد درخشانى هستند كه اگر ابرهاى تيره و تار كبر و غرور و خود بينى و هواى نفس كنار برود ، تابش آفتاب وجود آنان به شاخسار ارواح آدميان ، سبب رشد و نموّ آنها مىگردد ، و برگ و گل و ميوه مىآورد .\r\nدر اينجا ، ولايت شكل ديگرى به خود مىگيرد ، و از دايرهء تصرّفات ظاهرى فراتر مىرود و سخن از تأثير مرموز و ناپيدايى به ميان مىآيد كه با آنچه تاكنون گفته‌ايم متفاوت است .\r\nقرآن مجيد مىگويد : « يا ايُّهَا النَّبِىُّ انَّا ارْسَلْناكَ شاهِداً وَ مُّبشِّراً وَ نَّذيراً وَ داعِياً الَى اللَّهِ بِاذْنِهِ وَ سِراجاً مُنيراً ؛ اى پيغمبر ! ما تو را گواه فرستاديم و بشارت دهنده و انذار كننده ، و\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nتو را دعوت كنندهء به سوى خدا به فرمان او قرار داديم ، و چراغى پرفروغ و روشنى بخش . » « 1 »\r\nاين چراغ پرفروغ و خورشيد تابان هم مسير راه را روشن مىسازد تا انسان راه را از چاه باز يابد ، و شاهراه را از پرتگاه بشناسد و در آن سقوط نكند ؛\r\nو هم اين نور الهى بطور ناخودآگاه در وجود انسانها اثر مىگذارد ، و نفوس را پرورش داده و به سوى تكامل مىبرد .\r\nحديث معروف « هشام به حكم » كه براى مناظره با « عمرو بن عبيد » ( عالم علم كلام و عقائد اهل سنّت ) به بصره رفت ، و او را با بيان منطقى زيبايى به اعتراف به لزوم وجود امام در هر عصر و زمان وادار نمود ، گواه ديگرى بر اين معنى است .\r\nاو وارد مسجد بصره شد ؛ صفوف مردم كه اطراف عمرو بن عبيد را گرفته بودند شكاف و پيش رفت و رو به سوى او كرده و گفت : من مرد غريبى هستم سؤالى دارم اجازه مىفرمايى ؟\r\nعمرو گفت : آرى !\r\nهشام گفت : آيا چشم دارى ؟\r\nعمرو گفت : فرزندم ! اين چه سؤالى است مىكنى ؟ و چيزى را كه با چشم خود مىبينى چگونه از آن پرسش مىكنى ؟ !\r\nهشام گفت : سؤالات من از همين قبيل است ؛ اگر اجازه مىدهى ادامه دهم ؟\r\nعمرو از روى غرور گفت : بپرس ، هر چند سؤالى احمقانه باشد !\r\nسپس هشام سؤال خود را تكرار كرد .\r\nهنگامى كه جواب مثبت از عمرو شنيد ، پرسيد : با چشمت چه مىكنى ؟\r\nگفت : رنگها و انسانها را مىبينم .\r\nسپس سؤال از دهان ، و گوش و بينى كرد و جوابهاى ساده‌اى از عمرو شنيد !\r\nدر پايان گفت : آيا قلب ( عقل ) هم دارى و با آن چه مىكنى ؟ !\r\nگفت : تمام پيامهايى را كه از اين جوارح و اعضاى من مىرسد با آن تشخيص\r\n\r\n\r\n","description":"","footnote":"\r\n( 1 ) . سورهء احزاب ، آيات 45 و 46 .\r\n","page_name":" 388 ","page_number":388},
  {"content":"\r\n\r\nمىدهم . ( و هر كدام را در جاى خود به كار مىگيرم . )\r\nهشام در آخرين و مهمترين سؤال مقدّماتى خود پرسيد : آيا وجود اعضاء و حواس ، ما را از قلب و عقل بىنياز نمىكند ؟\r\nگفت : نه . زيرا اعضاء و حواس ممكن است گرفتار خطا و اشتباهى شود ؛ اين قلب است كه آنها را از خطا باز مىدارد .\r\nاينجا بود كه هشام رشتهء اصلى سخن را به دست گرفت و گفت : « اى ابا مروان ! ( ابا مروان كنيهء عمرو بن عبيد بود . ) هنگامى كه خداوند متعال اعضا و حواسّ انسان را بدون امام و رهبر و راهنمايى قرار نداده ، چگونه ممكن است جهان انسانيّت را در شكّ و ترديد و اختلاف بگذارد ، و امامى براى اين پيكر بزرگ قرار ندهد ؟ »\r\nعمرو بن عبيد در اينجا متوجّه نكتهء اصلى بحث شد و سكوت اختيار كرد ، و بعد فهميد كه اين جوان پرسش كننده ، همان هشام بن حكم معروف است ، او را در كنار خود نشاند ، و احترام شايانى نمود .\r\nامام صادق عليه السلام بعد از شنيدن اين ماجرا در حالى كه خنده بر لب داشت به هشام فرمود :\r\n« چه كسى اين منطق را به تو ياد داده است ؟ »\r\nهشام عرض كرد : بهره‌اى است كه از مكتب شما آموخته‌ام .\r\nامام صادق عليه السلام فرمود : « به خدا سوگند اين سخنى است كه در صحف ابراهيم و موسى عليه السلام آمده است . » « 1 »\r\nآرى ! امام به منزلهء قلب عالم انسانيّت است و اين حديث مىتواند اشاره به ولايت و هدايتهاى تشريعى او باشد يا تكوينى يا هر دو .\r\nحديث معروف ابو بصير و همسايهء توبه كارش گواه ديگرى بر اين مطلب است :\r\nاو مىگويد : همسايه‌اى داشتم كه از كارگزاران حكومت ظالم ( بنى اميّه يا بنى عبّاس ) بود و اموال فراوانى از اين طريق فراهم ساخته و به عيش و نوش لهو و شرابخوارى و دعوت گروههاى فساد به اين مجالس مشغول بود ؛ بارها شكايت او را به خودش كردم\r\n\r\n\r\n","description":"","footnote":"\r\n( 1 ) . نقل با تلخيص و اقتباس از اصول كافى ، جلد 1 ، صفحهء 169 ، حديث 3 .\r\n","page_name":" 389 ","page_number":389},
  {"content":"\r\n\r\nولى دست برنداشت هنگامى كه زياد اصرار كردم گفت : اى مرد ! من مردى مبتلا و آلوده به گناهم و تو مرد پاكى هستى ، اگر شرح حال مرا براى دوست بزرگوارت ، امام صادق عليه السلام بازگويى اميدوارم كه خدا مرا بدين وسيله نجات دهد .\r\nسخن او در دل من اثر كرد ؛ هنگامى كه خدمت امام صادق عليه السلام رسيدم و حال او را باز گفتم ؛ فرمود : هنگامى كه به كوفه باز مىگردى او به ديدار تو مىآيد ؛ به او بگو : جعفر بن محمد براى تو پيام فرستاده و گفته است كارهاى گناه آلوده‌ات را رها كن و من بهشت را براى تو ضامن مىشوم !\r\nابو بصير مىگويد : هنگامى كه به كوفه بازگشتم در ميان كسانى كه از من ديدن كردند ، او بود ؛ هنگامى كه مىخواست برخيزد ، گفتم : بنشين تا منزل خلوت شود ، كارى با تو دارم . هنگامى كه منزل خلوت شد به او گفتم اى مرد ! شرح حال تو را براى امام صادق عليه السلام گفتم ، فرمود : سلام مرا به او برسان و بگو اعمال زشت خود را ترك كند و من براى او ضامنِ بهشتم !\r\nهمسايه‌ام سخت منقلب شد و گريه كرد ؛ سپس گفت : تو را به خدا جعفر بن محمد چنين سخنى را به تو گفته است ؟ ! ابو بصير مىگويد سوگند ياد كردم كه او چنين پيامى را براى تو فرستاده است !\r\nآن مرد گفت : همين كافى است و رفت !\r\nپس از چند روز به سراغ من فرستاد ؛ ديدم پشت در خانه‌اش در حالى كه بدنش ( تقريباً ) برهنه است ايستاده و مىگويد : اى ابو بصير ! چيزى در منزل من ( از اموال حرام ) باقى نمانده مگر اين كه از آن خارج شدم . ( آنچه را كه صاحبانش را مىشناختم به آنها دادم و بقيّه را به نيازمندان بخشيدم . ) و تو مىبينى اكنون من در چه حالتم !\r\nابو بصير مىگويد من از برادران شيعه لباس ( و ساير نيازمنديهاى زندگى ) را براى او جمع آورى كردم ؛ مدّتى گذشت كه باز به سراغ من فرستاد كه بيمارم نزد من بيا ! من مرتّب به او سر مىزدم و براى درمان او مىكوشيدم . ( ولى درمانها سودى نبخشيد ) و سرانجام او در آستانهء مرگ قرار گرفت .\r\nمن در كنار او نشسته بودم و او در حال رحلت از دنيا ، بىهوش شد ؛ هنگامى كه به\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nهوش آمد ، صدا زد اى ابو بصير ! يار بزرگوارت به عهد خود وفا كرد ! اين سخن را گفت و جان به جان آفرين تسليم نمود .\r\nمدّتى بعد به زيارت خانهء خدا رفتم ؛ سپس براى زيارت امام صادق عليه السلام به در خانهء آن حضرت آمدم و اجازهء ورود خواستم ؛ هنگامى كه وارد شدم در حالى كه يك پاى من در دالان خانه و پاى ديگرم در حياط خانه بود ، امام عليه السلام بدون مقدّمه از داخل اطاق صدا زد اى ابو بصير ! ما به عهدى كه با دوست تو كرده بوديم وفا كرديم ! ( او نيز به عهد خود وفا كرد . ) « 1 »\r\nدرست است كه ممكن است اين حديث جنبهء يك توبهء عادى و معمولى داشته باشد ، ولى با توجّه به آلودگى فوق‌العادهء آن مرد گنهكار و اعتراف خودش به اين كه بدون نظر و عنايت امام قدرت بر تصميم گيرى و نجات از چنگال شيطان را نداشت ، اين احتمال بسيار قوى به نظر مىرسد كه اين انقلاب و دگرگونى در آن مرد آلوده ولى آماده ، با تصرّف معنوى امام صورت گرفت ؛ زيرا در اعماق قلبش نقطهء روشنى از ولايت داشت و همان نقطهء نورانى سبب شد كه امام عليه السلام به او توجّه و در او تصرّفى كند و او نجات يابد !\r\nنمونهء ديگرى از اين تأثير معنوى و ولايت تكوينى در تهذيب نفوس آماده همان موردى است كه مرحوم علّامهء مجلسى در « بحار الانوار » نقل مىكند ، مىگويد :\r\n« در آن هنگام كه موسى بن جعفر عليه السلام در زندان هارون بود ؛ هارون كنيزى زيبا و صاحب جمال به خدمتش فرستاد ( البتّه در ظاهر براى خدمت بود و در باطن به پندار خودش فريب دادن امام عليه السلام از طريق آن كنيز بود ) هنگامى كه امام متوجّه او شد ، همان جمله‌اى را كه سليمان عليه السلام در مورد هداياى « ملكهء سبا » گفته بود بيان فرمود : « بَلْ انتُمْ بِهَدِيَّتِكُمْ تَفْرَحُونَ ؛ شما هستيد كه بر هدايايتان خوشحال مىشويد ! « 2 »\r\n« سپس افزود : من نيازى به اين كنيز و مانند آن ندارم .\r\n« هارون از اين مسأله خشمناك شد ، فرستادهء خود را نزد آن حضرت فرستاد و گفت به او بگو ما با ميل و رضاى تو ، تو را حبس نكرديم ؛ و با ميل تو ، تو را دستگير نساختيم ؛\r\n\r\n\r\n","description":"","footnote":"\r\n( 1 ) . بحار الانوار ، جلد 47 ، صفحهء 145 ، حديث 199 .\r\n( 2 ) . سورهء نمل ، آيهء 36 .\r\n","page_name":" 391 ","page_number":391},
  {"content":"\r\n\r\nكنيزك را نزد او بگذار و برگرد !\r\n« مدّتى گذشت ، هارون خادمش را فرستاد تا از وضع حال كنيز با خبر شود . ( آيا توانسته است در امام نفوذ كند يا نه ؟ ) خادم برگشت و گفت كنيز را در حال سجده براى پروردگار ديدم ! سر از سجده بر نمىداشت و پيوسته مىگفت : قُدُّوسٌ سُبْحانَكَ سُبْحانَكَ !\r\n« هارون گفت : به خدا سوگند موسى بن جعفر عليه السلام او را سحر كرده ! كنيز را نزد من بياوريد ! هنگامى كه او را نزد هارون آوردند بدنش ( از خوف خدا ) مىلرزيد و چشمش به سوى آسمان بود .\r\n« هارون گفت : جريان تو چيست ؟\r\n« كنيز گفت : من حال تازه‌اى پيدا كرده‌ام ؛ نزد آن حضرت بودم و او پيوسته شب و روز نماز مىخواند ؛ هنگامى كه سلام نماز را گفت در حالى كه تسبيح و تقديس خدا مىكرد ، عرض كردم مولاى من ! آيا حاجتى دارى انجام دهم ؟ فرمود : من چه حاجتى به تو دارم ؟\r\nگفتم : مرا براى انجام حوائج شما فرستاده‌اند !\r\n« اشاره به نقطه‌اى كرد و فرمود اينها چه مىكنند ؟ كنيز مىگويد : من نگاه كردم ، چشمم به باغى افتاد پر از گلها كه اوّل و آخر آن پيدا نبود ؛ جايگاههائى در آن ديدم كه همه با فرشهاى ابريشمين مفروش بود ؛ خادمانى بسيار زيبا كه مانند آنها را نديده بودم آمادهء خدمت بودند ؛ لباسهاى بى نظيرى از حرير سبز در تن داشتند ، و تاجهايى از درّ و ياقوت بر سر ، و در دستهايشان ظرفها و حوله‌هايى براى شستن و خشك كردن بود ؛ و نيز انواع غذاها را در آنجا آماده ديدم ؛ من به سجده افتادم و همچنان در سجده بودم تا اين خادم مرا بلند كرد ، هنگامى كه سر برداشتم خود را در جاى اوّل ديدم !\r\n« هارون گفت : اى خبيثه ! شايد سجده كرده‌اى و به خواب رفته‌اى و آنچه ديدى در خواب ديدى ! كنيز گفت : نه به خدا قسم اى مولاى من ! من قبلًا اين صحنه‌ها را ديدم ، سپس به خاطر آن سجده كردم ! هارون الرّشيد به خادم گفت : اين زن خبيث را بگير و نزد خود نگاه دار ، تا احدى اين داستان را از او نشنود !\r\n« كنيز بلافاصله مشغول نماز شد ؛ هنگامى كه از او سؤال كردند چرا چنين مىكنى ؟\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nگفت : اين گونه عبد صالح ( موسى بن جعفر عليه السلام ) را يافتم . هنگامى كه توضيح بيشترى خواستند ، گفت : در آن زمان كه آن صحنه‌ها را ديدم حوريان بهشتى به من گفتند : از بندهء صالح خدا دور شو تا ما وارد شويم ، ما خدمتكار او هستيم نه تو !\r\n« كنيز پيوسته در اين حال بود تا از دنيا رفت . » « 1 »\r\nدر اين داستان به نمونهء ديگرى از نفوذ معنوى امام عليه السلام در كنيزى كه آمادگى براى پرورش و تربيت روحى داشت برخورد مىكنيم كه تأثير معنوى و هدايت روحانى پيشواى بزرگى مانند موسى بن جعفر عليه السلام را در دست پروردگان خود به روشنى بيان مىكند .\r\n* * * كوتاه سخن اين كه ، در تاريخ پيغمبر اكرم صلى الله عليه و آله و امامان معصوم عليهم السلام مواردى ديده مىشود كه افرادى با يك برخورد با آنان ، بكلّى دگرگون شدند و تغيير مسير دادند ؛ تغييراتى كه برحسب ظاهر و با اسباب عادى امكان پذير نبوده است . اين نشان مىدهد كه آن انسانهاى كامل عنايتى در حقّ اين اشخاص كرده و آنان را دگرگون ساخته‌اند ؛ و ما از اين تصرّف ، به نوعى ولايت تكوينى تعبير مىكنيم .\r\nبديهى است اين عنايات ، بىحساب نيست و حتماً نقطهء قوّتى در شخص مورد عنايت وجود داشته كه مشمول عنايت پيامبر صلى الله عليه و آله و يا امام معصوم عليه السلام واقع شده‌اند .\r\n* * * \r\nسخنى از علّامهء شهيد مطهّرى\r\nدر اينجا رشتهء سخن را به دست علّامهء شهيد ، مرحوم مطهّرى ، مىسپاريم . او در كتاب « ولاءها و ولايتها » مىگويد : « اين دو واژه معمولًا در چهار مورد استعمال مىشود : ولاءِ محبّت ( عشق و علاقه به اهل بيت ) ، و ولاءِ امامت به معنى الگو قرار دادن امامان براى اعمال و رفتار خويش ، و ولاءِ زعامت به معنى حقّ رهبرى اجتماعى و سياسى امامان ، و\r\n\r\n\r\n","description":"","footnote":"\r\n( 1 ) . بحار الانوار ، جلد 48 ، صفحهء 239 - مناقب ، جلد 3 ، صفحهء 414 ( با كمى تلخيص ) .\r\n","page_name":" 393 ","page_number":393},
  {"content":"\r\n\r\nولاء تصرّف يا ولاء معنوى كه بالاترين مراحل ، ولاء تصرّف است » .\r\nسپس بعد از توضيحاتى درباره معنى اوّل و دوم و سوم ، به توضيح معنى چهارم مىپردازد كه مربوط به بحث ما است ؛ مىگويد : « ولايت يا تصرّف معنوى نوعى اقتدار و تسلّط فوق العادهء تكوينى است ؛ به اين معنى كه ، انسان بر اثر پيمودن طريق عبوديّت و بندگى خدا ، به مقام قرب معنوى الهى نائل مىگردد ؛ و نتيجهء وصول به اين مقام اين است كه به صورت انسان كاملى در مىآيد كه قافله سالار معنويّات ، مسلّط بر ضمائر ، و شاهد بر اعمال ، و حجّت زمان مىشود !\r\n« از نظر شيعه در هر زمان يك انسان كامل كه نفوذ غيبى بر جهان و انسان دارد و ناظر بر ارواح و قلوب است وجود دارد كه نام او حجّت خداست .\r\n« مقصود از ولايت تصرّف يا ولايت تكوينى اين نيست كه بعضى از جهّال پنداشته‌اند كه انسانى از انسانها سمت سرپرستى و قيموميّت نسبت به جهان پيدا كند ، بطورى كه او گردانندهء زمين و آسمان و خالق و رازق از جانب اللَّه بوده باشد !\r\n« درست است كه اين اعتقاد شرك نيست و شبيه چيزى است كه قرآن دربارهء ملائكه مُدَبِّراتِ امْراً و مُقَسِّماتِ امْراً به اذن اللَّه بيان فرموده ، ولى قرآن به ما مىگويد : مسألهء خلقت و رزق را و زنده كردن و ميراندن و غير آن ، به غير خدا نسبت ندهيم .\r\n« بلكه منظور اين است كه انسان كامل به خاطر قرب به پروردگار به جائى مىرسد كه داراى ولايت بر تصرّف در ( بعضى امور ) جهان مىشود .\r\nسپس مىافزايد : « در اينجا كافى است كه اشارهء اجمالى به اين مطلب بنمائيم و پايه‌هاى اين طرز فكر را با توجّه به معانى و مفاهيم قرآنى روشن سازيم تا گروهى خيال نكنند كه اين يك سخن قلندرى است .\r\n« شك نيست كه مسألهء ولايت به معنى چهارم از مسائل عرفانى است ، ولى اين دليل نمىشود كه چون يك مسألهء عرفانى است مردود قلمداد شود . »\r\nسپس با توضيحات فراوانى دربارهء قرب خداوند و آثار آن چنين نتيجه‌گيرى مىكند :\r\n« بنابراين محال است كه انسان بر اثر طاعت و بندگى و پيمودن طريق بندگى خدا به مقام فرشتگان نرسد ، يا بالاتر از فرشته نرود ، و يا لااقل در حدّ فرشتگان از كمالات هستى\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nبهره‌مند نباشد ( فرشتگانى كه قدرت تدبير و تصرّف در جهان هستى به اذن اللَّه دارند . ) » « 1 »\r\nاز اين سخن مىتوان چنين نتيجه گرفت كه رابطهء معنوى با اين انسانهاى كامل مىتواند سبب نفوذ و تصرّف آنان در انسانها آماده گردد ؛ و تدريجاً آنها را از رذائل اخلاقى دور كرده و به فضائل و كمالات نزديك سازد .\r\n\r\nسوءِ استفاده‌ها\r\nهميشه و در هر عصر و زمان و در ميان هر قوم و ملّتى ، از مفاهيم صحيح و سازنده سوء استفاده‌هائى شده است ؛ ولى هرگز اين بهره‌گيريهاى نادرست لطمه‌اى به صحّت و قداست اصل مطلب نمىزند .\r\nمسألهء رهبرى اخلاقى و لزوم استفاده از اساتيد عمومى و خصوصى براى بهتر پيمودن راه تهذيب نفس و سير و سلوك الى اللَّه نيز از اين قاعدهء كلّى مستثنا نبوده است .\r\nگروهى از صوفيّه خود را به عنوان « مرشد » ، « شيخ » ، « پير طريقت » و « قطب » عنوان كرده و افراد را به پيروى بىقيد و شرط از خود دعوت مىكنند ، و تا آنجا پيش رفته‌اند كه گفته‌اند اگر از پير طريقت كارهايى كه بر خلاف شرع ببينى زنهار ، كه خرده نگيرى ، چرا كه با روح تسليم در برابر او مخالفت دارد !\r\n« غزّالى » كه تمايل او به صوفيّه از كلماتش در فصول مختلف كتاب « احياء العلوم » نمايان است ، و فرق صوفيّه او را از بزرگان خويش مىشمارند ، در فصل 51 از جلد پنجم احياء العلوم ، در باب پنجم ، چنين مىگويد :\r\n« ادب مريدان ، در برابر شيوخ خود در نزد صوفيّه از مهمترين آداب است ؛ مريد در برابر شيخ بايد مسلوب الاختيار ! باشد و در جان و مال خويش جز به فرمان او تصرّف نكند . . . . بهترين ادب مريد در برابر شيخ ، سكوت و خمود و جمود است ؛ تا اين كه شيخ خودش آنچه را از كردار و رفتار صلاح مىداند به او پيشنهاد كند . . . هرگاه كار خلافى از شيخ ببيند و مطلب بر او مشكل شود ، به ياد داستان موسى و خضر بيفتد كه خضر اعمالى\r\n\r\n\r\n","description":"","footnote":"\r\n( 1 ) . كتاب ولاءها و ولايتها ، صفحهء 56 به بعد .\r\n","page_name":" 395 ","page_number":395},
  {"content":"\r\n\r\nانجام داد كه موسى آنها را مُنكَر مىشمرد ولى هنگامى كه خضر سرّ آن را فاش كرد ، موسى از انكارش بازگشت ؛ بنابراين ، شيخ هر كارى انجام دهد ، عذرى به زبان علم و حكمت دارد ! » « 1 »\r\nشيخ عطّار در شرح حال يوسف ابن حسين رازى مىنويسد : هنگامى كه ذى النّون مصرى ( مرشد او ) به او دستور داد كه از مصر خارج شده و به شهر خود بازگردد ، يوسف دستورى از او خواست ؛ ذى النّون گفت : هر چه خوانده‌اى فراموش كن ! و هر چه نوشته‌اى بشوى تا حجاب برخيزد !\r\nاز ابو سعيد نقل شده كه ( به مريدان ) مىگفت : رَأْسُ هذَا الْأَمْرِ كَبْسُ الْمَحابِرِ وَ خَرْقُ الدَّفاتِرِ وَ نِسْيانُ الْعِلْمِ ؛ اساس اين كار ( تصوّف ) جمع كردن دوات و مركّب و پاره كردن دفترها ( و كتابها ) و فراموش نمودن علم است ! » « 2 »\r\nدر حالات « ابو سعيد كندى » آمده است كه در خانقاهى منزل داشت و در جمع دراويش به سر مىبرد و گاهى در پنهانى به حوزهء درس وارد مىشد ؛ روزى در خانقاه دواتش از جيبش بيرون افتد و رازش كشف شد ( و معلوم شد دنبال تحصيل علم است . ) ؛ يكى از صوفيان به او گفت : عورت خويش را پنهان دار ! « 3 »\r\nبى شك جوّى كه بر آن خانقاه حاكم بود نتيجهء تعليمات مرشد و راهنماىِ آن جمع است .\r\nاين در حالى است كه در حديث معروف و مشهورى كه در اسلام آمده است مىخوانيم كه امام صادق عليه السلام از پيغمبر اكرم صلى الله عليه و آله نقل مىكند كه فرمود : « وُزِّنَ مِدادُ الْعُلَماءِ بِدِماءِ الشُّهَداءِ فَيُرَجَّحُ مِدادُ الْعُلَماءِ عَلى دِماءِ الشُّهَداءِ ؛ روز قيامت مُركّبهاى ( نوك قلمهاى ) علما و دانشمندان با خونهاى شهيدان در ترازوى سنجنش اعمال مقايسه مىشود و مركّبهاى دانشمندان بر خونهاى شهيدان برترى مىگيرد ! » « 4 »\r\nببين تفاوت راه از كجاست تا به كجا !\r\n\r\n\r\n","description":"","footnote":"\r\n( 1 ) . احياء العلوم ، جلد 5 ، صلفحهء 198 تا 210 ( با تلخيص ) .\r\n( 2 ) . اسرار التّوحيد ، صفحهء 32 - 33 ، چاپ تهران .\r\n( 3 ) . نقد العلم و العلماء ، صفحهء 317 .\r\n( 4 ) . بحار الانوار ، جلد 2 ، صفحهء 16 ، حديث 35 .\r\n","page_name":" 396 ","page_number":396},
  {"content":"\r\n\r\nبراى اين كه روشن شود هنگامى كه كار به دست نااهل بيفتد چگونه از يك مسألهء منطقى و شرعى با ايجاد تحريفها و دگرگونيها سوءِ استفاده مىشود ، كافى است كه به سخنى كه « كيوان قزوينى » ( ملقّب به « منصور على شاه » كه خود از اقطاب صوفيّه بود ) در حدود اختيار قطب ، آورده است ، توجّه كنيد !\r\nاو مىگويد : حدود ادّعاى قطب ده مادّه است :\r\n1 - من داراى همان باطن ولايت هستم كه خاتم‌الانبياء داشت ! . . . جز اين كه او مؤسّس بود و من مروّج و مدير و نگهبانم !\r\n2 - من مىتوانم عدّه‌اى را تكميل كنم به گونه‌اى كه روح قبائح را در تن آنها بميرانم يا از تن آنها بيرون كرده به تن ديگران ( كفّار ) بيندازم !\r\n3 - من از قيود طبع و نفس آزادم !\r\n4 - همهء عبادات و معاملات مريدان بايد به اجازهء من باشد !\r\n5 - هر نامى را كه به مريدان تلقين كنم و اجازه دهم به دل يا به زبان بگويند ، آن اسم خدا مىشود و بقيّه از درجهء اعتبار ساقط است !\r\n6 - معارف دينى و عقائد قلبى اگر با امضاءِ من باشد مطابق واقع است ، و الّا عين خطا است !\r\n7 - من « مُفْتَرضُ الطَّاعَةِ وَ لازِمُ الْخِدْمَةِ وَ لازِمُ الْحِفُظْ » هستم !\r\n8 - من در عقائد خود آزادم !\r\n9 - من هميشه حاضر و ناظرِ احوال قلبىِ مريدم !\r\n10 - من تقسيم كنندهء بهشت و دوزخم ! « 1 »\r\nاين سخنان كه به هذيان شبيه‌تر است تا به بحث منطقى ، گرچه شايد مورد قبول همهء صوفيان نباشد ولى همين اندازه كه مىبينيم كسى كه خود را قطب مىدانسته به خود اجازه مىدهد چنين ترهاتى بگويد و چنان اختياراتى براى اقطاب قائل شود كه حتّى پيامبران بزرگ الهى مدّعى آن نبودند ؛ كافى است كه بدانيم سوء استفاده كردن از مسألهء نياز به معلّم\r\n\r\n\r\n","description":"","footnote":"\r\n( 1 ) . استوار نامه ، صفحات 95 تا 106 ( با تلخيص ) .\r\n","page_name":" 397 ","page_number":397},
  {"content":"\r\n\r\nو مربّى در امر سير و سلوك و تهذيب اخلاق ممكن است چه عواقب شومى به بار آورد .\r\nاين ادّعاها كه قسمتى از آن مخصوص انبياء است و قسمتى از آن را هيچ پيامبر و امامى هم ادّعا نكرده ، هركس مختصر آگاهى نسبت به مسائل مذهبى داشته باشد متوجّه عمق خطر فاجعه مىكند .\r\nاگر كتابهاى اهل تصوّف را مانند : « تذكرة الاولياء شيخ عطّار » و « تاريخ تصوّف » و « نفحات الانس » و بعضى از بحثهاى احياء العلوم را به دقّت بررسى كنيم به ادّعاهائى در مورد اقطاب برخورد مىكنيم كه راستى وحشتناك است ؛ و همين امور است كه محقّقان علم كلام و فقهاى شيعه را وا داشته است كه در مقابل اين گروه موضع‌گيرىهاى سختى داشته باشند ؛ همان موضع گيرىهايى كه گاه براى افراد ناآگاه ناراحت كننده است ، ولى آگاهان مىدانند كه اگر جلو اين ادّعاها رها شود ، كارى بر سر اصول و فروع اسلام و اخلاق مىآورند كه چيزى از آن باقى نمىماند !\r\n* * * در اينجا به پايان بحث دربارهء كلّيّات مسائل اخلاقى در سايهء آيات قرآن مجيد مىرسيم ؛ بحثهايى كه اساس و پايه‌هاى اصلى در علم اخلاق و تهذيب نفس را تشكيل مىدهد و در پرتو آن راههاى روشنى به سوى بحثهاى آينده كه از تك‌تك فضائل و رذائل اخلاقى سخن مىگويد ، گشوده مىشود .\r\nبارالها !\r\nرسيدن به اوج فضائل اخلاقى و راه يافتن بر بساط قرب ذات پاك تو ، جز به يارى تو ممكن نيست ؛ ما را در اين راه يارى فرما ! و به مقام قرب عباد صالحين خود برسان ! و صاحب نفس مطمئنّه‌اى بگردان كه شايستگى خطاب « فَادْخُلى فى عِبادى وَ ادْخُلى جَنَّتى » را پيدا كنيم !\r\nخداوندا !\r\nدام شيطان بسيار سخت و سهمگين است ، و هواى نفس دشمن خطرناكى است ؛\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nرذائل اخلاقى همچون خارهاى جانگداز مغيلان روح ما را آزار مىدهد ، تنها عنايات خاصّ تو است كه مىتواند ما را از چنگال آن دام و آن هوى و هوسها و آن خارهاى جانگداز رهايى بخشد .\r\nپروردگارا !\r\nدر پايان اين سخن ، خود را به تو مىسپاريم و دعاى معروف و بسيار پر محتواى پيامبر گرامىات را زمزمه مىكنيم و مىگوييم : « اللَّهُمَّ لاتَكِلْنى الى نَفْسى طَرْفَةَ عَيْنٍ ابَداً » « 1 »\r\nپايان جلد اوّل اخلاق در قرآن 24 / 3 / 1376 برابر با هشتم صفر 1418\r\n\r\n\r\n","description":"","footnote":"\r\n( 1 ) . بحار الانوار ، جلد 18 ، صفحهء 204 .\r\n","page_name":" 399 ","page_number":399},
  {"content":"\r\n\r\nهرگونه اظهار نظر در مورد اين كتاب را به آدرس ناشر ارسال فرمائيد . متشكّريم\r\nهرگونه اظهار نظر در مورد اين كتاب را به آدرس ناشر\r\nارسال فرمائيد . متشكّريم\r\nهرگونه اظهار نظر در مورد اين كتاب را به آدرس ناشر ارسال فرمائيد . متشكّريم\r\nهرگونه اظهار نظر در مورد اين كتاب را به آدرس ناشر\r\nارسال فرمائيد . متشكّريم\r\n\r\n\r\n","description":"","footnote":"","page_name":" 400 ","page_number":400}
  ]