[
  {"content":"\r\n\r\nمصادقة الأخوان\r\nللشي الصدوق ابى جعفر محمد بن ابى الحسن\r\nعلى بن بابويه القمى\r\nاشراف\r\nالسيد على الخراسانى الكاظمى\r\nليتوغراف الكرمانى قم : عشقعلى\r\n1402 - 1982\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nاستعرنا نسخهء الكتاب هذا ، لاعادة طبعه بلاوفست ، من مكتبة المدرسة الفيضية العامرة\r\nبقم المقدسة . باذن من فضيلة البحائه المنتبع ، سماحة آية الله الشيخ مجتبى العراقى دام ظله الوارف ، امين عام المكتبة ، وهى من مؤسسات مؤسس الحوزه العلمية الاسلامية ، بقم سماحة المغفور له آية الله العظمى ، الحاج شيخ عبدالكريم الحائرى ( قدس سره ) ، وعليه فأننا نرفع لسماحه اسمى آيات الشكر والامتنان مشفوعة بالدعاء له بمزيد التوفيق .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\nالحمد لله رب العالمين والصلاة والسلام على من بعث لاتمام مكارم الاخلاق محمد صلى الله عليه وآله الغر الميامين .\r\nعزيزى القارى : -\r\nالكتاب الذى بين يديك ، حصيلة جهود أربع شخصيات علميه ، هم : -\r\n1 - فضيلة العلامة السيد محمد مشكوة ، استاذ جامعة طهران ، الذى قام بتحقيق الكتاب .\r\n2 - المحقق الاريب الاستاذ سعيد نفيس ، كاتب ترجمهء حياة مؤلف الكتاب ( قدس سره ) .\r\n3 - الفاضل الاديب الاستاذ ، محمد تقى دانش پژوه ، المترجعم للكتاب الى اللغة الفارسية .\r\n4 - الاستاذ الفاضل السيد محمد آغا المشكوة ( نجل المحقق ) مصحح الكتاب .\r\nهذا وكان الفعل با جمعه ، باشراف من السيد مشكوة ، فلله درهم وعليه اجرهم .\r\nولا يخفى أن المحقق قد اعتمد على اربع نسخ خطية ، فى مقام تحقيق الكتاب ،\r\nاليك و صفها ، وطريقة العمل فى التحقيق : -\r\nأما النسخ الخطية الاربع فهى :\r\n1 - النسخة التى يرمزايها به حرف ( أ ) ، وهى اقدم النسخ الاربع ، وتعود ملكيتها\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nالى الفاضل ميرزا مجد الدين نصيرى ، والظاهر أن هذه النسخه ، هى التى اعتمدها المحدث الشهير المرحوم الميرزا النورى ، و نقل عنها فى كتابه المستدرك وذلك لقرائن أثبتها - فى النص الفارسى للمقدمة - المصحح للكتاب .\r\n2 - النسخه التى يرمز اليها به حرف ( ب ) ، وهى نسخة العلامه المتتبع الجليل جناب الميرزا فضل الله شيخ الاسلامى زنجان دامت بركاته ، والتى اعارها للمحقق للمقابله والتصحيح ، وهى نسخة حديثه الكتابة ، وفيها مع باقى النسخ فروق كثيرة ، واخطاء اكثر ، و لكن مع كل ذلك فقد ساعدة فى التصحيح ، اكثر من باقى النسخ .\r\n3 - النسخه التى يرمز اليها به حرف ( ج ) ، وهى متحدة مع النسخة ( أ ) ، والظاهر انها نسخت عن النسخة التى نسخت عنها ( أ ) ، او عن نسخة نسخت عن ( أ ) ، وذلك لندرة الاختلاف بينهما\r\n4 - النسخة التى يرمز اليها به حرف ( د ) ، تعود ملكيتها لسماحة آية الله الميرزا محمد الطهرانى ( قد سره ) ، نزيل سامراء وكان قد جليها معه عند سفره الى مدينة مشهد لزيارة الامام الرضا ( ع ) ، وعندما كان الكتاب تحت الطبع تمكن المحقق من الحصول عليها ، فقابل ما امكن مقابلته معها .\r\nما تقدم وصف للشيخ الاربع ، وعليه فطريقة المحقق هى : -\r\n1 - الاعتماد بالدرجه الاولى على النسخة ( أ ) ، حيث جعلها الاصل فى مقام العمل ففى موارد الاختلاف بينها ، و بين باقى النسخ ، يثبت ما فى ( أ ) ، فى الاصل ، و ما فى باقى النسخ فى الهامش ، ومع ترجيح ما فى النسخ الاخرى على ( أ ) ، يثبت المرجح فى الاصل ، ويشار الى النسخة ( أ ) فى الهامش .\r\n2 - ان متن الكتاب قد طبق مع النسخ المشار اليها . فاذا وجد فيها اختلاف بزيادة ، أو نقيصة بحيث يمكن درجها فى المتن فانها تدرج ، وتعلم بعلامات خاصهء يشار الى تعاريفها ، و الا يشار اليها فى الهامش .\r\n3 - فى موارد الخلاف بين النسخ ، فكل مسا انفردت به نسخة ( أ ) ، جعل بين هلالين ( ) ، و ما انفردت به نسخة ( ب ) ، جعل بين معقوفتين [ 
  ] ، و ما كانت ( ج ) منفردة به ، فهو بين قوسين صغيرين ( ( ) ) ، و ما كان منحصرا بنسخة ( د ) فقد جعل بين تجمتين * *\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nوهذا سواء كان كلمة او جملة .\r\nاذن ، فما كان محصورا بعلامة واحدة ، دل على انه من اى النسخ الاربع ، ومان كان بين علامتين ، او اكثر دل على انه من نسختين ، او اكثر ، فمثلا اذا كانت العبارة محصورة هكذا ، ( ( [ ( و ) 
  ] دل على ان المحصور هو من نسخة أ ، ب ، ج ، وهكذا فى باقى لموارد .\r\nقم المقدسة\r\nاول ربيع الاول / 1402\r\nترجمها من المقدمة به تصرف\r\nالسيد على الخراسانى الكاظمى\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ مقدمه‌هاى تحقيق 
  ]\r\n\r\n[ مقدمهء مشكات 
  ]\r\nبسم اللَّه و الحمد له و الصّلوة على محمّد و آله\r\nاين كتاب را حضرت استاد و پدر بزرگوارم آقاى سيد محمد مشكاة خود نويسانيده و با چهار نسخه به شرحى كه خواهم گفت مقابله كرده‌اند و تنها منظور از اين مقابله ضبط اختلاف نسخ بوده است .\r\nمقدمهء كتاب را بر حسب تقاضاى آن بزرگوار دانشمند ارجمند جناب آقاى سعيد نفيسى استاد معظم دانشگاه نگاشته‌اند و ترجمهء آن را فاضل عزيز آقاى محمد تقى دانش پژوه ليسانسيهء رشته معقول از شاگردان سابق پدر عاليقدرم تحت نظر مستقيم حضرت ايشان بپايان رسانيده سپس آن ترجمه را در محضر معظم له بر متن كتاب عرضه داشته تطبيق و اصلاح كرده‌اند . تصحيح مطبعى و تهيهء فهرست را نيز بندهء ناچيز زير نظر حضرت استاد و پدر بزرگوار خويش انجام دادم .\r\nمخارج چاپ كتاب بر حسب نظر ايشان جناب آقاى ميرزا محمد عليخان قهرمانى از تجار نيكنام و خيرخواه از محل وجوه شرعى خويش پرداختند كه در اين راه خير به مصرف رسيد .\r\nاز خداوند موفقيت و كاميابى آن مرد نيكو سيرت را مسألت ميكنيم ؛ و اميدواريم بازرگانان و ثروتمندانى كه بمسائل دينى و فضائل اخلاقى علاقه دارند از ايشان پيروى كنند تا شايد بدين وسيله آثار بزرگان اسلام احياء شده و بترويج دين هم كمك كرده باشند .\r\nكتاب حاضر از روى چهار نسخه فراهم آمده است بدين قرار :\r\n1 - نسخهء الف كه تا درجهء امكان متن قرار داده شده و روش كتابت آن هم پيروى شده است اختلاف نسخ ديگر با رمز نسخهء مربوط بذيل صفحات نقل شده مگر در جاهائى كه نسخهء ديگر رجحان داشته است و در اين صورت عين نسخهء الف در ذيل صفحه گذارده شده است .\r\n2 - متن كتاب با نسخه‌هاى چهارگانه مطابق است جز مواردى كه در ميان يك يا چند علامت قرار گرفته است .\r\n3 - آنچه از متن فقط در نسخهء « الف » بوده ميان دو هلال ( ) گذارده شده و آنچه تنها در نسخهء « ب » ميان دو قلاب [ 
  ] نهاده شده و آنچه مخصوص نسخهء « ج » ميان گيومه « » قرار گرفته است و آنچه تنها در نسخهء « د » بوده در آغاز و انجام آن دو ستاره * * مىباشد .\r\nبنا بر اين معلومست جمله يا كلمه‌اى از متن كه در دو يا سه نسخه بوده ميان علامتهاى آن\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nدو يا سه نسخه قرار گرفته است مانند هلال و قلاب [ ( ) 
  ] كه حكايت مىكند از اينكه اين جمله فقط در دو نسخه « آ » و « ب » است و هلال و گيومه « ( ) » كه حكايت مىكند از اينكه جمله فقط در دو نسخه « آ » و « ج » بوده است و هلالين و ستاره ( ) كه مىرساند اينكه اين جمله در دو نسخهء « آ » و « د » است و هلالين و قلاب و گيومه « [ ( ) 
  ] كه مينماياند اينكه جمله فقط در نسخهء « د » نيست و هكذا .\r\nامتيازات نسخ : 1 - نسخهء « الف » و آن كهن‌ترين و درست‌ترين نسخه است كه چند سال قبل از دوست فاضل ما آقاى ميرزا مجد الدين نصيرى خريدارى شده و اين نسخه همانست كه محدث شهير مرحوم حاج ميرزا حسين نورى هنگام تأليف كتاب مستدرك الوسايل خود در دست داشته و حتى اغلاط آن نيز در پاره‌اى جاها عينا بكتاب مزبور نقل شده است .\r\n2 - نسخهء « ب » و آن نسخه‌ايست كه عالم متتبع جليل جناب آقاى ميرزا فضل اللَّه شيخ الاسلام زنجان دامت بركات وجوده با كمال سخاوت مدتها به اختيار پدر بزرگوارم گذاردند و اين نسخه‌اى نو نويس است بقطع خشتى و كاغذ آبى و با ديگر نسخه‌ها اختلاف بسيار دارد گرچه اغلاط اين نسخه بسيار بود ولى با اين وصف بيش از ساير نسخه‌ها بتصحيح كتاب كمك كرده است .\r\n3 - نسخهء « ج » كه يقينا يا از روى نسخهء منقول عنه نسخهء « آ » نوشته شده و يا از روى نسخه‌اى كتابت شده است كه آن نسخه نيز از روى منقول عنه « آ » نويسانيده شده بوده است ، زيرا اين نسخه با نسخهء الف بندرت اختلاف دارد .\r\n4 - نسخهء « د » متعلق بآية اللَّه حضرت آقاى ميرزا محمد طهرانى ساكن سامراء كه با خود در سفر خراسان همراه آورده بودند و هنگامى كه كتاب حاضر زير چاپ بود بدست آمد و تا ممكن بود از مقابلهء با آن نيز استفاده شد .\r\nتهران بيست و دوم محرم الحرام سال هزار و سيصد و شصت و شش هجرى قمرى مطابق بيست و ششم آذر ماه يك هزار و سيصد و بيست و پنج شمسى . سيد محمد آقا . مشكاة ليسانسيه رشته منقول و دانشجوى دانشگاه تهران\r\n\r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n[ مقدمهء نفيسى 
  ]\r\n\r\nخاندان بابويه قمى\r\nيكى از معروف‌ترين خاندانهاى بزرگ كه بيش از سيصد سال در مركز ايران دانشمندان نامور از آن برخاسته‌اند خاندان بابويه است كه شيخ صدوق بزرگترين مرد اين خانواده است « 1 » .\r\nنخستين كس ازين خاندان كه در تاريخ معروف است و ظاهرا مؤسس اين خانواده بوده ابو الحسن على بن حسين بن موسى بن بابويهء قمى معروف بابن بابويه است . عموما در كتابهاى قديم هنگامى كه چند پشت نسب كسى را مىشمردند گاهى اهمال مىكردند و نام يك يا چند تن را مىانداختند مخصوصا در بارهء كسانى كه بيك تن از اجداد دور خود معروف بوده‌اند چنان كه در مورد همين ابو الحسن على كه بنام جد دوم خود بابويه معروف بوده و او را « ابن بابويه » مىگفته‌اند در برخى از كتابها ديده مىشود كه موسى از قلم افتاده و على بن حسين بن بابويه ضبط كرده‌اند . در كتاب معروف « تنقيح المقال في احوال الرجال » تأليف مرحوم حاج شيخ عبد اللَّه مامقانى كه قطعا جامع‌ترين كتاب در رجال شيعه است در جايى كه ترجمهء ابو الحسن على « 2 » ضبط شده نام و نسب او على بن موسى بن بابويه القمى چاپ شده اما پيداست كه كاتب بجاى « على بن حسين بن موسى » بخطا « على بن موسى » نوشته زيرا كسانى كه پيش ازو و پس ازو ذكرشان آمده نيز « على بن حسين » نام داشته‌اند و آشكارست كه كاتب يك پشت را از قلم انداخته است .\r\nدر بارهء نام پدر جد على بن حسين كه همهء فرزندان او بنام وى معروف شده‌اند چندان بحثى ضرور نيست زيرا كه اين نام در تسميهء مردان چه در دورهء پيش از اسلام و چه در دورهء اسلامى بسيار رايج بوده است و تا جايى كه من استقصا كرده‌ام بجز مردان اين خاندان كه در بارهء هر يك از آنها شرحى خواهد آمد در نسب چند تن ديگر از مردان تاريخى ايران به اين نام برمىخوريم از آن جمله ابو الحسن على بن عبد الرحمن بن محمد بن محمد بن بابويه حديثى سمنجانى كه از مردم موصل بوده و در بخارا مىزيسته و در 502 درگذشته « 3 » و ابو بكر احمد بن عيسى بن هيثم بن بابويه تمار ناقد « 4 » و ابو محمد عبد اللَّه بن يوسف بن احمد بن بابويه يا مامويه اصفهانى ساكن نيشابور كه پس از سال 400 درگذشته است « 5 » و امام جمال الدين بابويه رافعى « 6 » و احمد بن حسن بن على بن بابويه حنايى « 7 » و پسرش ابو العباس محمد بن احمد بن حسن بن [ على بن 
  ] بابويه حنايى « 8 »\r\n\r\n\r\n","description":"","footnote":"\r\n( 1 ) تنقيح المقال - چاپ نجف ج 3 قسمت دوم ص 42 .\r\n( 2 ) ج 2 ص 283 - 284 .\r\n( 3 ) طبقات الشافعيهء سبكى ج 4 ص 278 - 279 .\r\n( 4 ) تاريخ بغداد ج 4 ص 283 .\r\n( 5 ) تاريخ بغداد ج 10 ص 198\r\n( 6 ) نزهة القلوب حمد اللَّه مستوفى چاپ اوقاف گيب ص 58 .\r\n( 7 ) تاريخ بغداد ج 4 ص 90\r\n( 8 ) تاريخ بغداد ج 1 ص 288\r\n","page_name":" 11 ","page_number":11},
  {"content":"\r\n\r\nو ابو بكر محمد بن سليمان بن بابويه بن فهرويه بن عبد اللَّه [ بن 
  ] مرزوق علاف محزمى متوفى در ربيع الآخر 307 « 1 » و پسر وى ابو محمد عبيد اللَّه بن محمد بن سليمان بن بابويه بن فهرويه بن عبد اللَّه بن مرزوق دقاق محزمى متوفى در 376 « 2 » و وى شهرتى داشته است كه درين موضع از تاريخ بغداد « ابن جغوما » و در موضع آينده « ابن جعدما » چاپ شده است و پس از آن پسر وى ابو بكر محمد بن عبيد اللَّه بن محمد بن سليمان بن بابويه [ بن فهرويه 
  ] بن عبد اللَّه بن مرزوق علاف معروف بابن جعدما « 3 » و نيز شيرزاد بن محمد بن محمد بن بابويه كه از معاصرين منتجب الدين بوده است . « 4 » ديگر از رجال نامى ايران كه يكى از نياكان او بابويه نام داشته دانشمند معروف قرن ششم قطب الدين رازيست كه نام و نسب او را محمد بن محمد بن ابى جعفر بن بابويه رازى نوشته و در برخى موارد نسبت او را « بويهى » ضبط كرده‌اند . چنان كه سيد اعجاز حسين كنتورى نيسابورى در كشف الحجب و الاستار « 5 » آورده است در نسخهء اصل حواشى كه بر قواعد استاد خود علامهء حلى نوشته : « محمد بن محمد بن ابى جعفر بن بابويه في خامس ذى القعدة سنة ثمان و تسعمائة » ضبط كرده است . اين نكته از حيث تاريخ كه اين كتاب را در 5 ذى قعده 908 بپايان رسانده باشد خطاى بسيار فاحشيست زيرا كه قطب الدين حتما در نيمهء اول قرن هشتم مىزيسته و شاگرد علامهء حلى متوفى در 726 بوده و نسخهء اجازه‌اى كه علامه در 3 شعبان 713 در ورامين به او داده است در دستست « 6 » وانگهى كتاب المحاكمات خود را در اواخر جمادى الآخرهء 755 بپايان رسانده « 7 » و دانشمند معروف محمد بن مكى عاملى شامى معروف بشهيد اول كه در رمضان 786 كشته شده است از شاگردان او بوده و چنان كه در اجازه‌اى تصريح كرده است در سال 768 در دمشق اجازهء روايت همهء مصنفات وى را ازو گرفته است « 8 » و ممكن نيست در 908 كتابى تأليف كرده باشد و در 780 نيز بعيد مىنمايد زيرا كه لازم مىآيد 54 سال پس از مرگ استاد خود علامهء حلى زيسته باشد و اين دشوارست . اينكه مؤلف كشف الحجب « 9 » رحلت او را در 15 رمضان 766 ضبط كرده نيز درست نيست زيرا كه شهيد اول در 768 در دمشق اجازهء روايت ازو گرفته است . در هر صورت از آنچه مؤلف كشف الحجب و الاستار آورده تنها چيزى كه بدست مىآيد اينست كه خود نام و نسب خويش را محمد بن محمد بن ابى جعفر بن بابويه مىنوشته و پدر جد وى بابويه نام داشته است و اينكه در برخى از كتابها نسبت او را « بويهى » ضبط كرده‌اند درست نيست و مىبايست « بابويهى » بوده باشد و در برخى نسخها تحريفى كرده و بويهى ضبط\r\n\r\n\r\n","description":"","footnote":"\r\n( 1 ) تاريخ بغداد ج 5 ص 300\r\n( 2 ) تاريخ بغداد ج 10 ص 363\r\n( 3 ) تاريخ بغداد ج 2 ص 334\r\n( 4 ) تنقيح المقال ج 2 ص 90\r\n( 5 ) چاپ كلكته ص 203\r\n( 6 ) بحار الانوار ج 25 چاپ طهران 1315 ق . ص 28\r\n( 7 ) كشف الحجب و الاستار ص 492\r\n( 8 ) تنقيح المقال ج 3 ص 178\r\n( 9 ) ص 203 و 247 و 346 و 492\r\n","page_name":" 12 ","page_number":12},
  {"content":"\r\n\r\nكرده باشند . مرحوم مامقانى در تنقيح المقال كه به اين تناقض برخورده گويد شهيد نسبت او را بويهى نوشته زيرا كه وى از آل بويه بوده است ممكنست اينكه او را از فرزندان بابويه دانسته‌اند اشتباه باشد يا اينكه مراد شهيد از بويهى نسبت ببابويه باشد زيرا كه بابويه مركب از دو كلمهء باب و ويه است و حذف جزء اول در نسبت جايز و متعارفست . اين تحقيق مرحوم مامقانى شگفت مىنمايد و گمان ندارم هرگز « بابويه » را تخفيف داده و « بويه » گفته باشند زيرا كه « بابويه » و « بويه » دو نام جداگانه است كه هر دو در ايران معمول بوده و بابويه حتما از باب بمعنى پدر مشتق شده و بويه تا جايى كه ما خبر داريم ناميست كه تنها در ميان ديلميان رايج بوده و نياى خاندان آل بويه كه مردى ديلمى بوده است اين نام را داشته و در كتابهاى قديم « بوى » هم نوشته‌اند . چنان مىنمايد كه درست‌ترين توجيه اين باشد كه در اصل نسخه‌اى كه شهيد ذكر مشايخ خود را كرده نسبت وى « بابويهى » بوده و در كتابت و نسخه بردارى تحريف كرده و « بويهى » نوشته‌اند . در هر صورت قطب الدين رازى از بزرگان دانشمندان زمان خود بوده و چندين كتاب معتبر بسيار معروف ازو مانده است از آن جمله همان حواشى بر قواعد الاحكام علامه و كتاب المحاكمات و رسالة في تحقيق الكليات و شرح مطالع و شرح شمسيه .\r\nبابويه در نامهاى ايرانى پيش از اسلام در دورهء ساسانيان نيز معمول بوده است « 1 » و حتى در نامهاى جغرافيايى و البته بتبعيت از نامهاى اشخاص به كار رفته و از آن جمله محلى بوده است در قم « 2 » و اينك در ناحيهء جيرفت در كرمان دو روستا نزديك يك ديگر هست كه يكى را « باغ بابويهء عليا » و ديگرى را « باغ بابويهء سفلى » گويند . « 3 » نامهاى مختوم به « اويه » چه در دورهء پيش از اسلام و چه در دوره‌هاى اسلامى در تسميهء اشخاص و اماكن بسيار معمول بوده و من مشغول تهيهء رسالهء خاصى درين زمينه هستم و در آن رساله تاكنون 483 نام شخص يا مكان را گرد آورده‌ام . در دورهء پيش از اسلام البته اين نامها از الفاظ فارسى ساخته شده مانند « شيرويه » و « ماهويه » و در دورهء اسلامى از اعلام تازى هم كلماتى ساخته‌اند مانند حمدويه و زيدويه و فضلويه و حتى از نامهاى درازتر سه يا چهار حرف را گرفته و از آن نامى بدين سياق ساخته‌اند مانند حمويه از احمد و محمويه از محمد و شعبويه از شعيب و حيويه از يحيى و زكرويه از زكريا و علويه از على و حسنويه از حسن و گاهى هم كاف تصغير فارسى را بر نام تازى افزوده و از آن ساخته‌اند مانند حسنكويه از حسنك و حسكويه از همان كلمه و علكويه از عليك و على و عبدكويه از عبدك و نظاير آن .\r\nبرخى ازين نامها كه تازيان بسيار به آن مأنوس شده‌اند مانند مسكويه و بويه و بابويه و سيبويه و نفطويه و درستويه و كاكويه و خالويه و قولويه و ماجيلويه جزء آخر آن را كه الحاقيست بفتح واو و سكون ياء و هاى اشباع‌شدهء جلى تلفظ كرده‌اند چنان كه اينك « ابن بابويه » را\r\n\r\n\r\n","description":"","footnote":"\r\n( 1 ) . 55 .  p NAMENBUCH IRANISCHES - JUSTI \r\n( 2 ) تاريخ قم چاپ طهران ص 54\r\n( 3 ) اسامى دهات كشور - ص 383\r\n","page_name":" 13 ","page_number":13},
  {"content":"\r\n\r\nتقريبا همه كس بدين گونه به زبان مىآورد . اما ترديدى نيست كه درست‌ترين ضبط اين نامها و تلفظ حقيقى زبان فارسى بايد بضم واو مشبع و كسر ياء و سكون هاء غير ملفوظ خفى باشد و چون در مآخذ فارسى معتبر از قديم و جديد برخى ازين نامها و رايج‌ترين آنها را از قبيل « بندوى » و « بوى » و « شيروى » و « برزوى » و « ماهوى » بىهاء نوشته‌اند پيداست كه هاى آخر اين نامها در زبان‌هاى ايرانى تلفظ نمىشده و قرائت كلمه را بياء ختم مىكرده‌اند و اينكه ما اينك‌هاى آخر كلمه را تلفظ مىكنيم براى پيروى از همهء كلماتيست كه در زبان ما بهاء غير ملفوظ خفى پايان مىيابد مانند نامه و ژاله و خانه و نظاير آن . عقيدهء من اينست كه اين گونه نامها را مانند همان كلماتى كه در موقع اشارهء مانوس و يا در مقام تصغير تحبيبى در زبانهاى فارس و كرمان بواو ختم ميكنند ساخته‌اند چنان كه امروز در زبان فارس و كرمان « پسرو » يا « دخترو » هم در بارهء پسر يا دختر معهود و مأنوس و هم بمعنى پسر يا دختر خردى كه نسبت به آن مهر بورزند گفته مىشود مانند پسرك و يا دخترك در زبان متداول در ميان ما . چون در ضمن كنج كاوى در بارهء 483 نامى كه بدين گونه ساخته شده به اين نكته برخورده‌ام كه بيشتر كسانى كه اين نامها را داشته‌اند از نژاد كرد بوده‌اند و بيشتر روستاها و آباديهايى كه ازين گونه نامها داشته و يا دارند در نواحيى كه كردنشين بوده و يا هستند به كار رفته است چنان مىنمايد كه اين اشتقاق معمول زبانهاى كردى بوده و از آنجا در ايران باقى مانده است .\r\nاما خاندان صدوق و فرزندان موسى بن بابويهء قمى آنچه تاكنون بر من معلوم شده است 28 تن از ايشان در تاريخ معروفند و اين خاندان از آغاز قرن چهارم تا پايان قرن ششم در ايران نامبردار بوده‌اند و در نواحى مركزى كشور و بيشتر در قم و رى مىزيسته‌اند . پاره‌اى از متاخرين برخى از آخرين بازماندگان اين خاندان را بسبب اينكه در نسب ايشان اشتباهاتى پيش آمده است از خانوادهء ديگر پنداشته‌اند اما چنان كه پس ازين ثابت خواهد شد تا منتجب الدين ابو الحسن على كه آخرين مرد معروف اين خاندانست همهء كسانى كه نسبشان بحسين بن موسى بن بابويه مى رسيده است ازين خانواده بوده‌اند و درين زمينه هيچ ترديد نيست . شيخ سليمان بحرانى دانشمند معروف رسالهء مخصوصى در تعداد اولاد بابويه « 1 » تاليف كرده است كه تاكنون بدست نياورده‌ام و ناچار او هم مىبايست پس از تحقيق به همين نتايج رسيده باشد و نتايجى كه تاكنون ازين تتبع‌ها بدست آمده بدين گونه است كه در بارهء 15 تن از دانشمندان اين خانواده مىآورم و در نسب نامه‌اى كه در پايان اين سخنان خواهد آمد همهء افراد اين خاندان را معلوم خواهم كرد .\r\n\r\n( 1 ) ابو الحسن على بن حسين بن موسى بن بابويه قمى .\r\nوى مؤسس اين خاندان و نخستين مرد معروف اين خانواده و اولين كسيست كه بنام « ابن بابويه » معروف شده است . ابن النديم در كتاب الفهرست « 2 » ذكر مختصرى ازو كرده و او را از فقهاى شيعه و ثقات ايشان شمرده و گويد\r\n\r\n\r\n","description":"","footnote":"\r\n( 1 ) نامهء دانشوران ناصرى ج 1 ص 4 و تنقيح المقال ج 2 ص 297 و ج 3 قسمت دوم ص 42\r\n( 2 ) چاپ قاهره ص 277\r\n","page_name":" 14 ","page_number":14},
  {"content":"\r\n\r\nبه خط پسرش ابو جعفر محمد بن على بر پشت جزئى نوشته ديدم كه بفلان بن فلان اجازهء روايت كتابهاى ابو الحسن على بن حسين را داده بود كه صد كتاب مىشد و كتابهاى خود را كه هجده كتاب بود . ذكر وى در همهء كتابهاى رجال شيعه آمده است و آنچه در بارهء كتابها و روايات وى نوشته‌اند متكى بگفتار شاگردان معروفش شيخ مفيد ابو عبد اللَّه محمد بن محمد بن النعمان و حسين بن عبيد اللَّه از محمد بن على بن حسين از پدرش بوده است . وى پيشواى طريقهء شيعه در قم در زمان خود بوده و سفرى بعراق كرده و با ابو القاسم حسين بن روح نوبختى معروف بابن روح كه از 264 تا 324 در غيبت صغرى نايب سوم امام عصر بوده و در بغداد مىزيسته است ديدار كرده . تقريبا در همهء كتابهايى كه ترجمهء او را آورده‌اند گفته‌اند كه پس از آن ابو الحسن على بن حسين بتوسط على بن جعفر بن الاسود نامه‌اى نزد ابن روح فرستاده و ازو خواستار شده است كه آن را به امام عصر برساند و در ن نامه از امام پسر خواسته است و امام در پاسخ او نوشته است كه به زودى ترا دو فرزند نرينه روزى خواهد شد و ابو جعفر و ابو عبد اللَّه بروايتى از ام ولد و بروايت ديگر از كنيزكى ديلمى بجهان آمده‌اند و درين باب پس ازين بحث خواهم كرد .\r\nدر هر صورت ابو عبد اللَّه حسين بن عبد اللَّه گفته است كه من از ابو جعفر يعنى صدوق شنيدم كه مىگفت من بدعاى امام زمان زاده شده‌ام و به اين فخر مىكرد . ديگر از مطالبى كه در بارهء وى نوشته‌اند اينست كه با امام ابو محمد عسكرى نيز رابطه داشته و امام وصيت نامه‌اى خطاب بوى صادر كرده و متن و ترجمهء آن در نامهء دانشوران ناصرى « 1 » آمده است .\r\nديگر از جزئيات احوال وى مناسباتيست كه با ابو مغيث حسين بن منصور حلاج عارف مشهور ايرانى داشته كه در 309 در بغداد كشته شده است . در نامهء دانشوران ناصرى شرح اين مناسبات بدين گونه آمده است : « . . . حسين « 2 » بن منصور معروف بحلاج كه دعوى سفارت از ناحيهء مقدسه مىنمود و خود را در آستان خليفة اللَّه عجل اللَّه فرجه باب مىشمرد در آن روزگار به شهر قم درآمد ، ساز سفر از خود برگرفت و در محلى اقامت گزيد و چون از رنج سفر آسوده گشت از مسكن و مقام ابن بابويه جويا شد . خامه برگرفت و نامه بنوشت ايما بر آنكه : من از جانب خليفة اللَّه في الارضين بشغل سفارت و نيابت سرافراز شده‌ام بايستى تصديق مدعاى مرا در عهده شناسند و آن نامه را مصحوب رافع نزد ابن بابويه انفاذ داشت ، ابو عبد اللَّه حسين بن على كه برادر صدوقست گويد چون رقعهء حلاج بدست پدرم رضوان اللَّه عليه دادند و مهر از آن برگرفت از مضمونش مطلع شد في الفور در هم بردريد ، آثار خشم از جبينش ظاهر گشت و روى در هم كشيد و بجانب فرستادهء وى متوجه شد . طريق خشونت پيش گرفت و درشتى آغاز كرد و اصلا جوابى ننوشت ، پس بپاى خاست « 3 » و جانب دكه كه محل تجارت و كسبش بود روانه گرديد و گروهى از غلامان و اصحابش نيز همراه بودند چون بسرايى كه در آنجا دكه داشت درآمد مردم شرايط تعظيم بجاى آوردند و بيك بار از جاى برخاستند « 4 » ، جز مردى بيگانه كه جانب\r\n\r\n\r\n","description":"","footnote":"\r\n( 1 ) ج 1 ص 3 - 4\r\n( 2 ) در اصل : حسن .\r\n( 3 ) در اصل : خواست\r\n( 4 ) در اصل : خواستند\r\n","page_name":" 15 ","page_number":15},
  {"content":"\r\n\r\nادب رعايت نكرده و از جاى نجنبيد . چون پدرم به مكان خود قرار گرفت و برسم بازرگانان دفتر و روزنامه بيرون آورد ، نزد خويش بنهاد ، با يكى از حاضران گفت كه از نام و نژاد آن مرد مرا خبر ده . آن مرد خود بدان گفتار متفطن شده گفت : من خودم حاضرم ، هر چه خواهى جويا شو . پدرم گفت : آيا اى مرد شأن خود را از آن معروف معروف‌تر دانى كه من از حال تو پرسش كنم ؟ گفت : آرى ، من آنم كه نامه‌ام دريدى و خود در آن حال ترا مىديدم . پدرم را از استماع آن دعوى باطل حالت دگرگون شد ، قوت صبر و تحمل نماند ، چهره‌اش از شدت خشم افروخته گشت و رگهاى گردنش درشت شد . سخنان ناملايم بميان آمد ، جمعى بر ايشان گرد آمدند و ماجرا پرسيدند . پدرم شرح مكتوب بر ايشان بخواند . بالجمله حلاج هواى قم از سر بنهاد ، طريق مسافرت پيش گرفت » .\r\nدر اينكه حسين بن منصور حلاج در آغاز كار خود را فرستادهء امام غايب و وكيل و باب وى ميخوانده است و در همان زمان سفرى بقم كرده و همين دعوى را در برابر شيعهء قم داشته است گويا ترديدى نباشد و اين خبر بتواتر و در بسيارى از كتب شيعه آمده است « 1 » . از اين خبر معلوم مىشود كه ابو الحسن على بن حسين مردى توانگر و از مالداران زمان خود بوده و در قم ببازرگانى و سوداگرى روزگار مىگذرانده و شايد به همين جهة رياست مادى و معنوى شيعهء قم را داشته است .\r\nتاريخ سفر وى را ببغداد از گفتهء ابو الحسن اوزانى در سال 328 آورده‌اند و گفته‌اند در بازگشت ازين سفر آن نامه را به امام عصر نوشت و فرزندانش پس از آن بجهان آمدند . اين نكته ظاهرا درست نيست زيرا كه تاريخ رحلت او را بسال 329 يعنى يك سال پس ازين سفر نوشته‌اند و از طرف ديگر چنان كه پس ازين خواهد آمد در همهء مراجع فرزندان متعدد براى او شمرده‌اند در برخى دو و در برخى سه پسر نام برده‌اند : حسن و حسين و محمد كه حتى تصريح كرده‌اند كه از يك مادر و هر سه بدعاى امام عصر بجهان آمده‌اند ازين قرار لا اقل ميبايست سه سال پيش از مرگ خود يعنى در 326 اين سفر را كرده باشد . وانگهى معروفترين پسران او ابو جعفر محمد كه همان صدوق دانشمند نامى باشد و ظاهرا سومين فرزند او بوده در 381 درگذشته و تصريح كرده‌اند كه در هفتاد و چند سالگى رحلت كرده است و اگر در 70 سالگى درگذشته باشد در 311 ولادت يافته و اگر پس از سفر بغداد و بدعاى امام عصر بجهان آمده باشد ناچار سفر بغداد ابو الحسن مىبايست دو سه سال پيش از 311 روى داده باشد .\r\nاز سوى ديگر يكى از كسانى كه از وى روايت كرده عكبرى از رواة معروف شيعه است كه از 326 ببعد بديدار وى نايل شده « 2 » و چون عكبرى در بغداد مىزيسته است بايد سفر وى را ببغداد از 326 ببعد دانست و اين نيز با آنچه پيش ازين گذشت مغايرت دارد .\r\n\r\n\r\n","description":"","footnote":"\r\n( 1 ) خاندان نوبختى تأليف آقاى عباس اقبال - طهران 1311 ص 111 - 112\r\n( 2 ) تنقيح المقال ج 2 ص 283\r\n","page_name":" 16 ","page_number":16},
  {"content":"\r\n\r\nنكتهء ديگرى كه باز اشكالى ميفزايد اينست كه نوشته‌اند ابو الحسن عباس بن عمر بن عباس ابن محمد بن عبد الملك بن مروان كلوذانى گفته است كه چون على بن حسين بن بابويه در سال 328 ببغداد آمد همهء كتابهايش را ازو اجازهء روايت گرفتم . شايد يگانه راهى كه رفع اين دشواريها كند اينست كه بگوييم ابو الحسن على چندين بار و لا اقل سه بار ببغداد رفته و بار نخست پيش از 311 و بار دوم در 326 و بار سوم در 328 بوده است يا اينكه بار دوم از 326 تا 328 در بغداد مانده است .\r\nدر تاريخ رحلت وى خبرى هست كه در نامهء دانشوران چنين آمده ، آورده‌اند كه در سال سيصد و بيست و نهم هجرى كه سنهء تناثر النجوم نامند گروهى از شيعه در مجلس [ ابو الحسن 
  ] على بن محمد سمرى حاضر بودند و او خاتم سفراى اربعهء حضرت خاتم الائمه عجل اللَّه فرجه بوده است ، ناگاه على بن محمد گفت : رحم اللَّه على بن حسين بن بابويه : حاضرين گفتند : او هنوز در حياتست . گفت : امروز سراى فانى را وداع نمود . آن روز را ضبط كردند تا بفاصلهء هفده يا هجده روز از قم خبر رسيد ، معلوم شد كه در همان روز و در همان ساعت از دنيا درگذشته است ، رحمة اللَّه عليه و در آن سال بسيارى از علما وفات يافتند ، از جمله على بن محمد سمريست كه بموت او مدت غيبت صغرى و سفارت اولى كه هفتاد و چهار سالست بانجام رسيد . برخى فوت او را در سنهء قبل از وفات ابن بابويه نوشته‌اند و برين عقيدت طول روزگار غيبت هفتاد و سه مىشود و بنا بر اين ابن بابويه بايد از سنين غيبت كبرى سال نخست را دريافته باشد و هم ثقة الاسلام محمد بن يعقوب كلينى . . . در آن سال وفات يافته و اختلافى كه در تاريخ وفات سمرى ذكر شد در باب وفات وى نيز مسطورست . . . » .\r\nگويا در اينكه ابن بابويه در 329 در گذشته باشد اختلافى نباشد زيرا كه در همهء مآخذ اين تاريخ را مكرر كرده‌اند . معتبرترين تاريخ در رحلت سمرى همان 329 است و تاريخ رحلت كلينى را باختلاف در 328 و 329 ضبط كرده‌اند .\r\nابو الحسن على بن حسين بن موسى بن بابويه امتيازى آشكار دارد و آن اينست كه در ميان طبقهء نخست از پيشوايان شيعه مردى مكثار و پر تأليف بوده ، پيش ازين اشاره رفت كه ابن النديم در كتاب الفهرست از روى خط پسرش ابو جعفر صدوق نقل كرده است كه وى صد تأليف داشته است . فهرست مؤلفات وى آنچه تاكنون بما رسيده است بدين گونه است :\r\n1 ) كتاب الاخوان 2 ) كتاب الامامة 3 ) كتاب الاملاء 4 ) كتاب التبصرة من الحيرة 5 ) كتاب التسليم و التمييز 6 ) كتاب التفسير 7 ) كتاب التوحيد 8 ) كتاب الجنائز 9 ) كتاب الحج كه ناتمام مانده است 10 ) رسالة الى ابنه محمد بن على 11 ) كتاب الشرائع كه براى پسرش فرستاده است 12 ) كتاب الصلاة 13 ) كتاب الطب 14 ) كتاب قرب الاسناد 15 ) كتاب الكبير في الرجال 16 ) كتاب المعراج 17 ) كتاب مناسك الحج 18 ) كتاب المنطق 19 ) كتاب المواريث 20 ) كتاب النساء و الولدان 21 ) كتاب النكاح 22 ) كتاب النوادر 23 ) كتاب الوضوء .\r\nبرخى كتاب مصادفة الاخوان را هم كه بپسرش ابو جعفر محمد نيز نسبت داده‌اند از وى دانسته‌اند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر بارهء استادان وى نوشته‌اند كه فقه و حديث را از سعد بن عبد اللَّه قمى اشعرى و حسين بن محمد عطار و عبد اللَّه بن جعفر حميرى و قاسم بن محمد نهاوندى فراگرفته است .\r\nمرقد ابو الحسن على بن حسين بن موسى بن بابويه هنوز در قم معروفست و در ميان شهر در جوار آستانه در قسمت شرقى قبرستان مزاريست كه اكنون به « ابن بابويه » معروفست و صحن كوچك و گنبد شلجمى شكل كاشى كارى و بقعه و ضريح چوبين دارد « 1 » .\r\nابو الحسن على تا جايى كه بما رسيده است سه پسر داشته : حسن و ابو عبد اللَّه حسين و ابو جعفر محمد ملقب و معروف بصدوق . در هر جا كه ذكرى ازين سه برادر كرده‌اند تصريح كرده‌اند كه حسن فقيه و دانشمند نبوده و تنها جنبهء پرهيزگارى براى او قائلند . با اينكه در برخى از مآخذ تصريح كرده‌اند كه ابو جعفر محمد نخست بجهان آمده است چون كنيهء پدر ابو الحسن بوده و در آن زمانها عادت چنين جارى بوده است كه پدر كنيهء خود را از نام فرزند مهتر مىگرفته يعنى كنيه‌اى اختيار ميكرده و چون نخستين پسر را پيدا مىكرده نام او را از همان كنيهء خود ميگرفته است ناچار ازين سه برادر حسن مىبايست پسر مهتر باشد و چون پدر ابو الحسن على را حسين نام بوده است و در هر خانواده نيز معمول بوده كه پسر مهتر را حسن و پسر دوم را حسين نام مىگذاشته‌اند ناچار ابو عبد اللَّه حسين پسر دوم و ابو جعفر محمد ملقب بصدوق پسر كهتر و برادر سوم بوده است . چنان كه پس ازين خواهد آمد ابو جعفر محمد صدوق در رى مىزيسته و در همين شهر درگذشته و چون بازماندگان اين خاندان كه همه فرزندان ابو عبد اللَّه حسين بوده‌اند تا منتجب الدين كه آخرين آنهاست و در اواخر قرن ششم بوده بيشتر در قم مىزيسته‌اند پيداست كه وى ساكن قم بوده و شايد از آن شهر بيرون نرفته باشد . ابو الحسن على نخست دختر عمش محمد بن موسى بن بابويه را بزنى گرفته و از و فرزندى نداشته است « 2 » .\r\nچنان مىنمايد كه اين هر سه برادر از يك مادر بوده‌اند و پيش ازين هم اشاره رفت كه بروايتى مادرشان ام ولد نام داشته و بروايتى ديگر كنيزكى ديلمى بوده است « 3 » و چون در نامهء دانشوران نيز از زبان غضايرى آمده است كه ابو جعفر محمد خود گفته است كه بدعاى امام زمان بجهان آمده و بدين فخر ميكرده است و همه نوشته‌اند كه وى پسر نداشت و از امام درخواست پسر كرد در صورتى كه كهترين آنها به اين دعا بجهان آمده باشد ناچار آن دو پسر ديگر هم در نتيجهء همين دعا پديد آمده‌اند .\r\n\r\n2 ) حسن بن ابى الحسن على .\r\nچنان كه اشاره رفت در مراجعى كه ذكرى ازو شده تصريح كرده‌اند كه وى مشغول بزهد و عبادت بوده و با مردم آميزش نداشته و فقيه نبوده است « 4 » و حتى تصريح كرده‌اند كه وى برادر ميانه بوده اما با دلايلى كه پيش ازين آوردم بيشتر احتمال مىرود كه برادر مهتر بوده باشد .\r\n\r\n\r\n","description":"","footnote":"\r\n( 1 ) راهنماى قم - از انتشارات دفتر آستانهء قم - طهران 1317 ش . ص 96 - 97\r\n( 2 ) تنقيح المقال ج 3 ص 154\r\n( 3 ) تنقيح المقال ج 3 ص 154\r\n( 4 ) تنقيح المقال ج 1 ص 293 و 338 و ج 3 ص 155\r\n","page_name":" 18 ","page_number":18},
  {"content":"\r\n\r\n\r\n3 ) ابو عبد اللَّه حسين بن ابى الحسن على .\r\nوى پس از پدرش ابو الحسن على و برادر كهترش ابو جعفر محمد معروف‌ترين رجال اين خانواده است و چنان كه پيش ازين اشاره رفت همهء كسانى كه ازين پس در تاريخ ذكرشان مانده از اعقاب او بوده‌اند و چون همهء آنها در قم مىزيسته‌اند چنان مىنمايد كه وى نيز ساكن قم بوده و از آن شهر بيرون نرفته است و گويند وى نيز مانند برادرش ابو جعفر محمد صدوق بدعاى امام عصر بجهان آمده است و حافظهء بسيار سرشارى داشته چنان كه او و برادرش صدوق را در حفظ مثل مىزده‌اند و چون حديث بسيار روايت كرده‌اند برخى از علماى شيعه در توثيق اين دو برابر شك كرده‌اند ولى چنان كه در بارهء برادرش صدوق خواهد آمد بيشتر دانشمندان هر دو برادر را موثق مىدانند و وى بيشتر از پدر و برادرش روايت كرده و با صاحب بن عباد وزير معروف روابط داشته و كتابى براى او نوشته است « 1 » و سيد مرتضى ازو و تلعكبرى روايت كرده است . ابو عبد اللَّه حسين بن على را نيز كتابهايى چند بوده است از آن جمله : كتاب التوحيد و نفى التشبيه ، كتاب الرد على الواقفيه ، كتاب عمله للصاحب ابى القاسم بن عباد . وى پسرى داشته است بنام ثقة الدين حسن كه پنج پسر داشته و بازماندگان اين خاندان همه از اعقاب او بوده‌اند . مؤلف تاريخ قم دو جا « 2 » ازو روايت كرده منتهى در يك جا نام او بخطا « حسن » چاپ شده است .\r\n\r\n4 ) ابو جعفر محمد بن ابى الحسن على ملقب بصدوق .\r\nوى بزرگترين و معروف‌ترين مرد اين خاندانست و يكى از پيشوايان بزرگ شيعه بشمار ميرود و از مشاهير دانشمندان زمان خود و مردى بسيار محتشم بود و نخست پيشوايى شيعهء قم را داشت و پس از آن شيعهء خراسان نيز بوى توجه داشته‌اند . چنان كه پيش ازين گذشت وى مىبايست پيش از 311 ولادت يافته باشد و با دو برادر ديگر خود از يك مادر بوده و گويند او هم بدعاى امام زمان بجهان آمده و خود به اين فخر مىكرده است . وى از جوانى در فن خويش شهرت كرده چنان كه در زندگى پدرش نيز مردى بوده و پدر كتاب الشرائع خود را كه تأليف كرده براى او فرستاده و رسالهء ديگرى بنام او نوشته است . در جوانى چنان در كار خويش اعتبار يافته بود كه مردم ازو روايت مىكردند و پس از آنكه چندى در قم زيسته به خواهش ركن الدوله آل بويه برى رفته و درين شهر ساكن شده و هم در آنجا درگذشته است و درين ميان سفرهاى چند كرده چنان كه خود آورده است « 3 » كه تا شعبان 352 در نيشابور بوده و پس از آن از نيشابور بعراق و بغداد رفته و در 354 در كوفه بوده و در 355 نيز در بغداد بوده است و ازين قرار اين سفر وى نزديك سه سال كشيده و سپس سفر ديگرى كرده كه تا 368 در مشهد رضا بوده است « 4 » و در بازگشت ازين سفرها باز در رى ساكن شده است و سرانجام در همين شهر در\r\n\r\n\r\n","description":"","footnote":"\r\n( 1 ) لسان الميزان ابن حجر چاپ حيدرآباد كن 1330 ج 2 ص 306\r\n( 2 ) چاپ طهران ص 91 و 213\r\n( 3 ) تنقيح المقال ج 3 ص 156\r\n( 4 ) امالى چاپ 1300 ص 99\r\n","page_name":" 19 ","page_number":19},
  {"content":"\r\n\r\nسال 381 در هفتاد و چند سالگى در گذشته و در رى مدفون شده و اينك قبر او در جنوب طهران در جايى كه در آن زمان بيرون شهر رى بوده معروف و زيارتگاه است و به « ابن بابويه » شهرت دارد . اين بقعه از زمانهاى قديم در اطراف طهران معروف بوده و چنان كه معروفست و نه تنها در كتابها باقى مانده « 1 » بلكه پيران زمان ما نيز بسيار روايت كرده‌اند در زمان فتحعلى شاه در حدود 1238 قمرى هنگامى كه باران سخت باريده و آب گرد مزارش را فرا گرفته بود شكافى در آن پيدا شده و بسردابى برخورده‌اند كه جسد او را در آنجا نهاده بودند و چون بدان سرداب رفته‌اند ديده‌اند كه بدن او دست نخورده مانده است و كفن او پوسيده و در كنار جسد ريخته بود اما پيكر او چنان مانده بود كه شناخته ميشد و سيد ابراهيم لواسانى از پيشوايان شيعه كه خود درين واقعه شاهد بوده است براى مؤلف تنقيح المقال روايت كرده كه حتى رنگ حنا بر موى ريش و كف پاى او ديده ميشده و عنكبوتى بر عورت او تارى تنيده و آن را پنهان ساخته بود .\r\nبنايى كه اينك بر بقعهء اوست در همان زمان ساخته شده و نوشته‌اند كه درين واقعه جمعى كثير از ثقاة و معتبرين طهران بدان جا رفته و خود آن را به چشم ديده و حتى فتحعلى شاه خود در ميان ايشان بوده است . مؤلف تنقيح المقال در بارهء وى تحقيقى بدين گونه كرده است كه : در رى در 381 درگذشته و از آنچه آورديم معلوم شد كه پس از وفات عثمان عمرى در آغاز دورهء سفارت حسين ابن روح ولادت يافته و وفات عمرى در 305 روى داده و درين صورت وى بيش از چهل سال از طبقهء هفتم و 31 سال از طبقهء هشتم را درك كرده و عمرش هفتاد و چند سال بوده و در زمان پدرش و شيخش ابو جعفر محمد بن يعقوب كلينى در غيبت صغرى بيست و چند سال زيسته زيرا كه وفات آنها در 329 روى داده و آن سال وفات أبو الحسن على بن محمد سمرى است كه آخرين سفراى چهارگانه بوده است .\r\nابو جعفر محمد صدوق نه تنها از حيث شهرت بلكه از حيث كثرت مؤلفات و اهميت مقام و شهرت برخى از تأليفاتش يكى از مشهورترين پيشوايان شيعه بشمار ميرود و نه تنها كتاب « من لا يحضره الفقيه » او از « كتب اربعه » اساس طريقهء شيعه است بلكه مؤلفين اهل سنت كه حتى در ضبط احوال رجال تعصب بخرج داده و دانشمندان شيعه را فرو گذار كرده‌اند ذكرى ازو كرده‌اند چنان كه خطيب در تاريخ بغداد « 2 » ترجمهء مختصرى ازو آورده و گويد : محمد بن حسين بن بابويه ابو جعفر قمى « 3 » ببغداد آمد و در آنجا از پدرش حديث روايت مىكرد و از شيوخ شيعه و رافضيان معروف بود محمد بن طلحه نعالى از محمد بن طلحة بن محمد از ابو جعفر محمد بن على بن حسين بن بابويه روايت كرده است و او گفته است پدرم روايت كرد از على بن ابراهيم از پدرش از حسين بن يزيد نوفلى از اسماعيل بن مسلم از جعفر بن محمد از پدرش از\r\n\r\n\r\n","description":"","footnote":"\r\n( 1 ) تنقيح المقال ج 3 ص 155 - روضات الجنات في احوال العلماء و السادات تأليف محمد باقر خوانسارى چاپ طهران 1306 ص 559 .\r\n( 2 ) ج 3 ص 89\r\n( 3 ) در اصل چاپى « العمى » بجاى « القمى »\r\n","page_name":" 20 ","page_number":20},
  {"content":"\r\n\r\nپدرانش و ايشان از رسول خدا . . . گروهى ديگر از دانشمندان معروف ازو روايت كرده‌اند از آن جمله تلعكبرى كه ابو عبد اللَّه محمد بن محمد بن نعمان و ابو عبد اللَّه حسين بن عبد اللَّه غضايرى ازو روايت كرده‌اند و نيز ابو الحسين جعفر بن ابى زكريا حسن بن حسكه قمى كه از بازماندگان برادرش حسين بوده و محمد بن سليمان حمدانى و على بن احمد بن عباس نجاشى نيز ازو روايت كرده‌اند و نجاشى در 381 براى پسرش روايت كرده است . صدوق كتابها و رسايل بسيار تأليف كرده و شمارهء مؤلفات او را صد و نود و جاى ديگر سيصد نوشته‌اند و آنچه تا كنون نام آنها بما رسيده است به ترتيب حروف هجا بدين گونه است : 1 ) كتاب الابانه 2 ) ابطال الاختيار و اثبات النص 3 ) ابطال الغلو و التقصير 4 ) اثبات النص على الائمه 5 ) اثبات النص على امير المؤمنين على 6 ) اثبات الوصية لعلى 7 ) اثبات خلافة على 8 ) احوال ابى طالب و عبد المطلب و عبد اللَّه و آمنة بنت وهب 9 ) اخبار ابى ذر و فضايله 10 ) اخبار سلمان و زهده و فضايله 11 ) ادعية الموقف 12 ) كتاب الاستسقاء 13 ) كتاب الاعتقادات 14 ) كتاب الاعتكاف 15 ) كتاب الاغسال 16 ) اكمال الدين و اتمام النعمة في اثبات الغيبة و كشف الحيرة 17 ) كتاب الامالى يسمى « المجالس » 18 ) امتحان المجالس 19 ) كتاب الاواخر 20 ) كتاب الاوامر 21 ) كتاب الاوائل 22 ) اوصاف النبى 23 ) كتاب التاريخ 24 ) كتاب التجارات 25 ) تفسير القرآن كه ناتمام مانده 26 ) تفسير قصيدة في اهل البيت 27 ) كتاب التقية حذو النعل بالنعل 28 ) كتاب التوحيد 29 ) كتاب الحسنى 30 ) ثواب الاعمال 31 ) جامع آداب المسافر الحج 32 ) جامع اخبار عبد العظيم بن عبد اللَّه حسينى 33 ) جامع الحج 34 ) جامع الحجج الأنبياء 35 ) جامع تفسير المنزل في الحج 36 ) جامع حجج الائمة 37 ) جامع زيارة الرضا 38 ) جامع علل الحج 39 ) جامع فرض الحج و العمرة 40 ) جامع فضل الكعبة و الحرم 41 ) جامع فقه الحج 42 ) جامع نوادر الحج 43 ) كتاب الجزية 44 ) كتاب الجمعة و الجماعة 45 ) كتاب الجمل 46 ) جوابات مسائل الواردة عليه من واسط 47 ) جوابات مسائل الواردة من قزوين 48 ) جوابات مسائل وردت من البصرة 49 ) جوابات مسائل وردت من كوفة 50 ) جوابات مسائل وردت من مصر 51 ) جواب مسألة نيسابور 52 ) جواب مسألة وردت عليه من المدائن في الطلاق 53 ) كتاب الحدود 54 ) كتاب الحذاء و الخف 55 ) كتاب حذو النعل بالنعل 56 ) كتاب حق الجداد 57 ) حقوق الاخوان 58 ) كتاب الحيض و النفاس 59 ) كتاب الخاتم 60 ) كتاب الخصال 61 ) كتاب الخطاب 62 ) كتاب خلق الانسان 63 ) كتاب الخمس 64 ) كتاب الخواتيم 65 ) دعايم الاسلام 66 ) دلائل الائمة و معجزاتهم 67 ) كتاب الديات 68 ) دين الامامية 69 ) ذكر مجلس الذى جرى له بين يدى ركن الدولة 70 ) ذكر مجلس اخرى 71 ) ذكر مجلس ثالث 72 ) ذكر مجلس رابع 73 ) ذكر مجلس خامس 74 ) كتاب الرجال 75 ) كتاب الرجعة 76 ) رسالة الاولة في الغيبة 77 ) رسالة الثانية في الغيبة 78 ) رسالة الثالثة في الغيبة 79 ) رسالة الى ابى محمد الفارسى في شهر رمضان 80 ) رسالة في الغيبة الى اهل الرى و المقيمين بها 81 ) رسالة في اركان الاسلام 82 ) رسالة في شهر رمضان 83 ) كتاب الروضة في فضايل مولانا على بن ابى طالب 84 ) كتاب الزكاة 85 ) كتاب الزهد 86 ) زهد ابى ابراهيم 87 ) زهد\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nابى الحسن على بن محمد 88 ) زهد ابى جعفر 89 ) زهد ابى جعفر الثانى 90 ) زهد ابى محمد الحسن بن على 91 ) زهد الحسن 92 ) زهد الحسين 93 ) زهد الرضا 94 ) زهد الصادق 95 ) زهد النبى 96 ) زهد امير المؤمنين 97 ) زهد على بن الحسين 98 ) زهد فاطمة 99 ) زيارات قبور الائمة 100 ) سر المكتوم الى الوقت المعلوم 101 ) كتاب السكنى و العمرى 102 ) كتاب السلطان 103 ) كتاب السنة 104 ) كتاب السؤال 105 ) كتاب السهو 106 ) كتاب الشعر 107 ) كتاب الشورى 108 ) كتاب الصدقة و النجل و الهبة 109 ) صفات الشيعة 110 ) كتاب الصلاة سوى الخمس 111 ) كتاب الصوم 112 ) كتاب الضيافة 113 ) كتاب الطرايف 114 ) كتاب العتق و التدبير و المكاتبة 115 ) عقاب الاعمال 116 ) كتاب العقائد 117 ) علامات آخر الزمان 118 ) كتاب العلل 119 ) علل الحج 120 ) علل الشرائع و الاحكام و الاسباب 121 ) علل الوضوء 122 ) كتاب العوض عن المجالس 123 ) عيون اخبار الرضا 124 ) غريب حديث النبى و امير المؤمنين 125 ) كتاب الغيبة 126 ) فرايض الصلاة 127 ) كتاب الفرق 128 ) كتاب الفضائل 129 ) فضايل الشيعة 130 ) فضايل الصلاة 131 ) فضايل العلوية 132 ) فضايل جعفر الطيار 133 ) فضايل رجب 134 ) فضايل شعبان 135 ) فضايل شهر رمضان 136 ) فضل الحسن و الحسين 137 ) فضل الصدقة 138 ) فضل العلم 139 ) فضل العلوية 140 ) فضل المساجد 141 ) فضل المعروف 142 ) كتاب الفطرة 143 ) فقه الصلاة 144 ) كتاب الفوائد 145 ) كتاب القربان 146 ) كتاب القضاء و الاحكام 147 ) كتاب في تحريم الفقاع 148 ) كتاب في زيارة موسى و محمد 149 ) كتاب في زيد بن على 150 ) كتاب في عبد المطلب و عبد اللَّه و ابى طالب 151 ) كتاب فيه ذكر من لقيه من اصحاب الحديث و عن كل واحد منهم حديث 152 ) كتاب اللباس 153 ) كتاب اللعان 154 ) كتاب اللقاء و السلام 155 ) كتاب المتعة 156 ) كتاب المجموع الرائق 157 ) كتاب المحافل 158 ) كتاب المختار بن ابى عبيدة 159 ) مختصر تفسير القرآن 160 ) مدينة العلم 161 ) كتاب المدينة و زيارة قبر النبى و الائمة 162 ) كتاب المرشد 163 ) كتاب المسائل 164 ) مسائل الحج 165 ) مسائل الحدود 166 ) مسائل الخمس 167 ) مسائل الديات 168 ) مسائل الرضاع 169 ) مسائل الزكاة 170 ) مسائل الصلاة 171 ) مسائل الطلاق 172 ) مسائل العقيقة 173 ) مسائل المواريث 174 ) مسائل النكاح 175 ) مسائل الوصايا 176 ) مسائل الوضوء 177 ) مسائل الوقف 178 ) كتاب المصابيح 179 ) كتاب المصادقة 180 ) دقة الاخوان 181 ) كتاب المصباح 182 ) مصباح المصلى 183 ) كتاب المصباح لكل واحد من الائمة 184 ) معانى الاخبار 185 ) كتاب المعايش و المكاسب 186 ) كتاب المعراج 187 ) كتاب المعرفة بالرجال البرقى 188 ) كتاب المعرفة في فضل النبى و امير المؤمنين و الحسن و الحسين 189 ) مقتل الحسين 190 ) كتاب المقنع في الفقه 191 ) كتاب الملاهى 192 ) مناظرة ركن الدولة مع محمد بن على بن الحسين بن بابويه القمى 193 ) كتاب المناهى 194 ) من لا يحضره الفقيه 195 ) كتاب المواريث 196 ) كتاب المواعظ الرجال المختارين من اصحاب النبى 197 ) المواعظ الحكم 198 ) مواقيت الصلاة 199 ) مولد امير المؤمنين 200 ) مولد فاطمة\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n201 ) كتاب المياه 202 ) كتاب الناسخ و المنسوخ 203 ) كتاب النبوة 204 ) كتاب النكاح 205 ) نوادر الصلاة 206 ) نوادر الطب 207 ) نوادر الفضائل 208 ) نوادر النوادر 209 ) نوادر الوضوء 210 ) كتاب الوصايا 211 ) كتاب الوضوء 212 ) كتاب الوقف 213 ) كتاب الهداية في الاصول و الفقه 214 ) هداية الطالبين في الاصول و الفروع . ازين 214 كتاب و رسالهء صدوق آنچه تاكنون چاپ شده بدين گونه است : 1 ) كتاب الخصال در دو مجلد اصفهان 1302 2 ) اكمال الدين و اتمام النعيمه في اثبات الغيبة و كشف الحيره چاپ ا . مولر  E . moller  خاورشناس آلمانى هايدلبرگ 1901 م . و چاپ طهران 1301 و چاپ ديگر 3 ) كتاب التوحيد چاپ تبريز 4 ) عيون اخبار الرضا چاپ طهران 1275 و چاپ ديگر 1318 5 ) علل الشرائع طهران 1289 چاپ ديگر با معانى الاخبار و كتاب الروضة في فضايل مولانا على بن ابى طالب چاپ طهران 1311 6 ) ثواب الاعمال و عقاب الاعمال تبريز 1314 7 ) جامع الاخبار در طهران مكرر چاپ شده 8 ) من لا يحضره الفقيه چاپ لكهنو 1307 در دو مجلد و چاپ طهران 1324 9 ) مجالس معروف با مالى چاپ طهران 1300 و چاپ تبريز 1332 10 ) گذشته ازين كتابها دو كتاب ديگر او كتاب المقنع و كتاب الهدايه در مجموعه‌اى بنام « جوامع الفقهيه » با 9 رسالهء ديگر در طهران بسال 1276 ق . و نيز كتاب الاعتقادات و سؤالات المأمون عن الرضا بالكتاب النافع يوم الحشر در طهران در 1300 ق . چاپ شده است .\r\nدر انتساب كتاب « اكمال الدين و اتمام النعمة في اثبات الغيبة و كشف الحيرة » به او برخى شك كرده‌اند « 1 » و نيز جزء اول نام اين كتاب را بخطا « كمال الدين » هم ضبط كرده‌اند اما پيداست كه بقرينهء « اتمام النعمه » كه جزء دوم نام كتابست بايست اكمال الدين باشد . در بارهء كتاب الروضة في الفضائل تيز ترديدست كه ازو باشد زيرا كه بمؤلفات ديگر وى شبيه نيست و اسانيد اين كتاب هم اسانيد كتابهاى ديگر او نيست و نيز كتاب المجموع الرائق را ازو نمىدانند بلكه عقيده دارند از سيد هبة اللَّه بن ابى محمد موسويست چنان كه مؤلف امل الآمل نيز تصريح كرده و نيز كتاب جامع الاخبار را برخى از شيخ مفيد مىدانند و چنان كه مجلسى گفته در آن كتاب بپنج واسطه مؤلف از صدوق روايت كرده است و احتمال مىرود از مؤلف كتاب مكارم الاخلاق باشد يا از على بن سعد خياط زيرا كه منتجب الدين در فهرست كتابى بنام جامع الاخبار بنام او ضبط كرده و از برخى موارد آن كتاب برمىآيد كه مؤلف آن محمد بن محمد شعيرى نام داشته و از برخى جاهاى آن برمىآيد كه از شيخ جعفر بن محمد دوريستى روايت كرده چنان كه مؤلف امل الآمل هم در شرح حال شمس الدين محمد بن محمد بن حيدر شعيرى از فهرست شيخ منتجب الدين نقل كرده است كه كتاب جامع الاخبار ازوست و نيز در اسناد كتاب الهداية في الاصول و الفقه و كتاب مدينة العلوم به او شك كرده‌اند . در بارهء كتاب مصادقة الاخوان نيز اختلافست زيرا چنان كه گذشت كتابى بنام « كتاب الاخوان » جزو مؤلفات پدرش ذكر كرده‌اند و در فهرست تأليفات وى يك جا كتابى بنام\r\n\r\n\r\n","description":"","footnote":"\r\n( 1 ) روضات الجنات ص 558\r\n","page_name":" 23 ","page_number":23},
  {"content":"\r\n\r\n« حقوق الاخوان » و جاى ديگر كتابى بنام « كتاب المصادقة » و جاى ديگر بنام « مصادقة الاخوان » ثبت شده . در اينكه بسيارى از فقهاى شيعه مخصوصا در قرون اوليه كتابهايى بنام « كتاب الآباء » و « كتاب الامهات » و « كتاب الابناء » و « كتاب البنات » و « كتاب الاخوان » داشته‌اند ترديدى نيست و به همين جهة ممكن بوده است كه پدر و پسر هر دو درين زمينه تأليف كرده باشند . اما تا اندازه‌اى كه آگاهان تحقيق كرده‌اند كتابى كه اكنون بنام « مصادقة الاخوان » معروفست و معلوم نيست همان « كتاب المصادقة » و « حقوق الاخوان » است يا كتاب ديگرى از سلسلهء روايت و اسنادى كه در آن هست به زمان پدر يعنى ابو الحسن على مربوطست و نه به زمان ابو جعفر محمد و ممكنست كه اين همان كتاب الاخوان تأليف پدر باشد كه بخطا نام آن را مصادقة الاخوان گذاشته باشند . برخى از كتابهاى معروف صدوق را به زبان فارسى هم ترجمه كرده‌اند از آن جمله ثواب الاعمال و كتاب التوحيد و عيون اخبار الرضا كه دو بار ترجمه شده است . چنان كه پيش ازين گذشت هم چنان كه در توثيق ابو عبد اللَّه حسين برادر صدوق ترديد كرده‌اند در توثيق وى نيز به همان سبب يعنى بواسطهء كثرت روايت او شك كرده‌اند اما عقيدهء دانشمندان معتبر طريقهء شيعه بيشتر بدان ميرود كه وى حافظهء عجيب داشته و بسيار كثير الحفظ بوده و كثرت روايت و مؤلفات او چيزى از اعتبار روايتش نمىكاهد و به همين جهتست كه از زمانهاى قديم بزرگان شيعه او را « صدوق » لقب داده‌اند و اين لقب در ميان همهء محدثين مخصوص به اوست و چگونه ممكنست در توثيق چنين كسى شك كرد ؟\r\nبهترين دليل بر اعتبار روايات او اينست كه در برخى از كتابهاى خود مخصوصا در امالى و در عيون اخبار الرضا نام راوى و محل روايت و تاريخ روز و ماه و سال استماع روايت را ضبط كرده و اين اندازه از دقت و اعتبار در معدودى از كتابهاى معروف ديده مىشود و بىشك مؤلفات صدوق در نخستين پايهء اعتبار آنهاست .\r\n\r\n5 ) ابو عبد اللَّه حسين بن حسن بن محمد بن موسى بن بابويه .\r\nوى پسرزادهء عم ابو الحسن على بن بابويه و در ضمن خواهرزادهء او و برادرزادهء همسر وى دختر محمد بن موسى بوده است و از فقيهان دانشمند زمان خود بشمار مىرفته و از خال خود على بن حسين بن موسى بن بابويه و محمد بن حسن بن وليد و على بن محمد ماجيلويه و بكر بن صالح و محمد بن سنان و جعفر بن بشير و ديگران روايت كرده و جعفر بن على بن احمد قمى و محمد بن احمد بن سنان و محمد بن على و محمد بن اسماعيل و احمد بن محمد و محمد بن على بن محبوب ازو روايت كرده‌اند . « 1 »\r\n\r\n6 ) ثقة الدين حسن بن ابى عبد اللَّه حسين .\r\nثقة الدين حسن پسر ابو عبد اللَّه حسين سابق الذكر و نياى همهء افراديست كه ازين خاندان پس ازين نامشان در تاريخ آمده است و وى تا جايى كه ما ميدانيم پنج پسر داشته است : حسين ، محمد ، ابو المعالى سعد ، ابو المفاخر هبة اللَّه ، عبد اللَّه و او هم مانند مردان ديگر خاندان خود فقيه پرهيزگارى بوده است « 2 » .\r\n\r\n\r\n","description":"","footnote":"\r\n( 1 ) تنقيح المقال ج 1 ص 325\r\n( 2 ) تنقيح المقال ج 1 ص 274 و لسان الميزان تأليف ابن حجر عسقلانى چاپ حيدرآباد كن 1330 ج 2 ص 279 كه در آنجا نام وى بخطا حسين چاپ شده است .\r\n","page_name":" 24 ","page_number":24},
  {"content":"\r\n\r\n\r\n7 ) شمس الاسلام ابو محمد حسن بن حسين .\r\nوى از مردان نامى خاندان خود و از بزرگان دانشمندان زمان بوده و پسر حسين بن ثقة الدين حسن سابق الذكر بوده و بلقبى كه ما خود از نامش بوده است شهرت داشته كه باختلاف آن را « حسكا » و « حسكه » ضبط كرده‌اند و احتمال ميرود ضبط درست آن « حسنكا » باشد و وى ساكن رى بوده و مدتى در نجف زيسته است و از شاگردان معروف ابو يعلى سلار بن عبد العزيز ديلمى بوده است كه در روز سه‌شنبهء آخر رمضان 463 درگذشته و ازين قرار از رجال اواسط قرن پنجم بوده و نيز از شاگردان ابن السراج بوده و اجازهء روايت همهء مؤلفات ايشان را داشته است و در فقه كتابهاى چند تصنيف كرده است از آن جمله : كتاب العبادات و كتاب الاعمال الصالحة و سير الأنبياء و الائمة « 1 » .\r\n\r\n8 ) عبد اللَّه بن حسن بن حسين .\r\nوى يكى از پنج پسر ثقة الدين حسن سابق الذكر و با شمس الاسلام سابق الذكر معاصر بوده و وى نيز از شاگردان ابو يعلى سلار بن عبد العزيز ديلمى سابق الذكر بوده است « 2 » .\r\n\r\n9 ) ابو المفاخر هبة اللَّه بن حسن .\r\nوى نيز از پسران ثقة الدين حسن سابق الذكر بوده و از فقيهان پرهيزگار زمان خود بشمار ميرفته است « 3 » .\r\n\r\n10 ) ابو المعالى سعد بن ثقة الدين حسن .\r\nوى نيز از پسران ثقة الدين حسن سابق الذكر بوده و از فقيهان پرهيزگار و ثقة زمان خود بشمار مىرفته است « 4 » .\r\n\r\n11 ) نجم الدين ابو الحسن على بن محمد .\r\nوى پسر محمد بن ثقة الدين حسن سابق الذكر بوده و محمد تا جايى كه بما رسيده چهار پسر داشته است : سعد ، نجم الدين ابو الحسن على ، ابو ابراهيم اسماعيل و ابو طالب اسحق و در بارهء اين نجم الدين ابو الحسن تنها چيزى كه مىدانيم اينست كه مردى دانشمند بوده و از مشاهير اين خاندان بشمار ميرفته است « 5 » .\r\n\r\n12 ) ابو ابراهيم اسماعيل بن على .\r\nوى نيز پسر محمد بن ثقة الدين حسن و برادر نجم الدين ابو الحسن سابق الذكر بوده و مانند برادرش اسحق كه پس ازين ذكرش خواهد آمد از شاگردان شيخ موفق ابو جعفر بوده و اجازهء روايت مؤلفات وى را داشته است « 6 » .\r\n\r\n13 ) ابو طالب اسحق بن على .\r\nاو هم پسر ديگر محمد بن ثقة الدين حسن و برادر نجم الدين ابو الحسن و ابو ابراهيم اسماعيل بوده و مانند برادر خود اسماعيل از شاگردان شيخ موفق ابو جعفر بوده و اجازهء روايت مؤلفاتش را داشته است « 7 » .\r\n\r\n14 ) بابويه بن سعد بن محمد .\r\nوى پسرزادهء محمد بن ثقة الدين حسن سابق الذكر و برادرزادهء نجم الدين ابو الحسن على و ابو ابراهيم اسماعيل و ابو طالب اسحق بوده و از فقيهان\r\n\r\n\r\n","description":"","footnote":"\r\n( 1 ) تنقيح المقال ج 1 ص 273 و ج 2 ص 42 و ج 3 قسمت دوم ص 62 .\r\n( 2 ) تنقيح المقال ج 2 ص 42\r\n( 3 ) تنقيح المقال ج 3 ص 290\r\n( 4 ) تنقيح المقال ج 2 ص 12\r\n( 5 ) تنقيح المقال ج 2 ص 303\r\n( 6 ) تنقيح المقال ج 1 ص 142\r\n( 7 ) تنقيح المقال ج 1 ص 121\r\n","page_name":" 25 ","page_number":25},
  {"content":"\r\n\r\nپرهيزگار زمان خود بشمار مىرفته و از شاگردان شمس الاسلام ابو محمد حسن سابق الذكر بوده است و كتابى نيكو در اصول و فروع بنام صراط مستقيم داشته است و شيخ منتجب الدين اين كتاب را برو خوانده است و وى از پدران خود پشت به پشت روايت ميكرده است تا اينكه به ابو عبد اللَّه حسين و ابو جعفر محمد صدوق مىرسيده است « 1 » .\r\n\r\n15 ) منتجب الدين ابو الحسن على .\r\nوى آخرين دانشمنديست كه ازين خاندان معروفست و پسر موفق الدين ابو القاسم عبيد اللَّه بن شمس الاسلام ابو محمد حسن بن ثقة الدين حسن بن ابو عبد اللَّه حسين بن ابو الحسن على بن حسين بن موسى بن بابويه بوده است . در برخى از كتابها نام پدرش بخطا عبد اللَّه ضبط شده « 2 » و چون در برخى از مآخذ نسب او را درست ننوشته‌اند بعضى از مؤلفين او را از خاندان ديگرى پنداشته‌اند . وى يكى از مشاهير دانشمندان شيعه در قرن ششم و از محدثين معتبر و ثقة بشمار ميرود و از پدران خود پشت به پشت روايت ميكرده تا اينكه بصدوق مىرسيده و نيز از پسر عمش بابويه بن سعد سابق الذكر روايت مىكرده است و محمد بن على حمدانى قزوينى ازو روايت كرده است و وى را مؤلفات چندست از آن جمله « كتاب الاربعين عن الاربعين في فضايل امير المؤمنين » و درين كتاب چهل حديث را از چهل شيخ روايت كرده و به همين جهة نام آن را الاربعين عن الاربعين گذاشته و نيز رساله‌اى در مواسعه بنام « العصرة » پرداخته كه در آن بابن ادريس اعتراض كرده است و معروف‌ترين كتاب او همان كتاب رجال بنام « فهرست » است كه در آن احوال علماى شيعه را كه معاصر شيخ طوسى مؤلف فهرست و پس ازو بوده‌اند تا زمان خود ضبط كرده است و يكى از معروف‌ترين كتابهاى رجال بشمار ميرود « 3 » و علامهء مجلسى در آغاز مجلد 25 بحار الانوار آن را گنجانيده و در آن مجلد چاپ شده است . اين كتاب را منتجب الدين بنام عز الدين ابو القاسم يحيى بن ابى الفضل محمد الشريف المرتضى نوشته كه نقيب قم و رى و آبه بود و چون مؤيد الدين القصاب وزير ناصر خليفهء عباسى در 591 بهمدان و رى دست يافت و آن نواحى را گرفت و علاء الدين تكش خوارزمشاه بدفع او آمد و ابن القصاب پس از گرفتن خرقان و مزدغان و ساوه و آوه برى آمد و اين شهر را نهب و غارت كرد و بهمدان بازگشت و پس از سه ماه درنگ در همدان در اوايل شعبان 592 مرد خوارزمشاه در پى او بهمدان رفت و در نيمهء شعبان 592 سپاه وزير خليفه را شكست داد و قبر ابن القصاب را شكافت و سرش را از پيكر جدا كرد و با خود بخوارزم برد و شهرت داد كه در جنگ كشته شده است و بخراسان بازگشت و چون عز الدين يحيى نقيب رى و قم و آبه با ابن القصاب همداستان بود خوارزمشاه پيش از رفتن بهمدان يا در بازگشت از آن سفر در رى او را بخوارى بسيار كشت و پسرش شرف الدين محمد ببغداد گريخت و بوسيلهء نصير الدين ناصر بن مهدى كه پيش از آن نيابت پدر را داشته است و در همان واقعهء رى ببغداد گريخته و پس از مردن ابن القصاب\r\n\r\n\r\n","description":"","footnote":"\r\n( 1 ) تنقيح المقال ج 1 ص 160 و لسان الميزان ج 2 ص 2\r\n( 2 ) تنقيح المقال ج 2 ص 295\r\n( 3 ) تنقيح المقال ج 2 ص 297 .\r\n","page_name":" 26 ","page_number":26},
  {"content":"\r\n\r\nبوزارت ناصر رسيده بود بدربار خليفهء عباسى راه يافت و بمنصب نقيب الطالبيين رسيد « 1 » . درين صورت شيخ منتجب الدين كتاب فهرست را پيش از 592 كه سال كشته شدن عز الدين يحيى باشد تأليف كرده است . وى از شيخ طبرسى و ابو الفتوح رازى روايت مىكرده و بيش از هشتاد سال زيسته و امام رافعى شافعى دانشمند معروف قزوينى مؤلف كتاب التدوين في تاريخ قزوين از شاگردان او بوده و در 523 ازو اجازه گرفته و سپس در 584 در رى اجازهء روايت كتاب اربعين را ازو گرفته و گويد استادش منتجب الدين در 504 ولادت يافته و بعد از 585 در گذشته است . ظاهرا منتجب الدين تاريخ بزرگى تأليف كرده است كه ناتمام مانده و در حال مسوده بوده و پاكنويس نشده و پس از مرگش از ميان رفته است . مؤلف روضات الجنات گويد بيشتر قرائت او در اصفهان از بزرگان علماى آن زمان مانند محمد بن حامد بن ابى القاسم الطويل القصاب و ابو محمد عبد اللَّه بن على بن عبد اللَّه مقرى ظاهرى و ابو سعد محمد بن هيثم بن محمد و ابو شكر محمد بن عبد اللَّه مستوفى و ابو الفتوح مبشر بن احمد بن محمود الصحاف و ابو الحسن على بن احمد بن محمد لبادوابى و ابو بكر محمد بن احمد بن عمر باغبان و ابو الحسين محمد بن رجاء بن ابراهيم بن عمر بن يونس اصفهانى و ديگران بوده است و از علماى شيعه كسانى كه ازو روايت كرده‌اند سيد ابو الحسين على بن قاسم بن رضا علوى حسينى و سيد مرتضى سعيد شرف الدين ابو الفضل محمد بن على بن محمد بن مطهر و سيد ابو تراب مرتضى بن داعى بن قاسم حسينى صاحب كتاب الملل و النحل ( تبصرة العوام ) و برادرش سيد ابو حرب مجتبى بن داعى و سيد ابو على شرف بن عبد المطلب بن جعفر حسينى افطسى اصفهانى و شيخ ابو المكارم هبة الدين داود بن محمد اصفهانى بوده‌اند « 2 » .\r\nبدين گونه شيخ منتجب الدين از 504 تا حدود 585 زيسته و بيش از 80 سال عمر كرده و ساكن رى بوده ولى سفرهايى هم باصفهان كرده است . كتاب ديگرى كه از تأليفات او ميتوان سراغ كرد تاريخ رى بوده كه ابن حجر عسقلانى در ميزان الاعتدال و پس از آن در لسان الميزان كرارا مطالبى از آن نقل كرده از آن جمله در لسان الميزان در ج 5 در صحايف 82 و 103 و 106 كه ازين كتاب نقل كرده به آن اشاره كرده است منتهى در مورد اول بخطا « ابو الحسين بن بابويه في تاريخ الرى » و در موضع دوم « ابو الحسن بن بابويه في تاريخ الرى » و در موضع سوم « ابن بابويه في تاريخ الرى » ضبط شده و پيداست مراد از ابو الحسن بن بابويه اوست و بدين گونه تاريخ رى تأليف او تا زمان ابن حجر عسقلانى در دست بوده است .\r\n\r\n\r\n","description":"","footnote":"\r\n( 1 ) عمدة الطالب في انساب آل ابى طالب تأليف جمال الدين احمد حسنى چاپ لكنهو ص 244 و چاپ بمبئى ص 227 و تجارب السلف تأليف هند و شاه چاپ طهران ص 333 و كامل التواريخ ابن اثير وقايع سال 591\r\n( 2 ) روضات الجنات ص 389 - 390\r\n","page_name":" 27 ","page_number":27},
  {"content":"\r\n\r\nدر پايان سخن لازم مىآيد از همت و دست گشادگى كسانى كه درين تنگ بازار دانش و بىخريدارى مردان راه خداى درين گونه كارهاى نيك درمىآيند و وسيلهء طبع و نشر كتابهايى را كه معرف خرد و دانش و حق‌پرستى و حق‌جويى نژاد ايرانى و نياكان نامدار ماست فراهم ميكنند سپاس بگزارم و از جمله همين كتابست كه بدين صورت زيبا پديد آمده است و به همين جهة فرمان دانشمند پرهيزگار حقيقت پرست حضرت آقاى ميرزا سيد محمد مشكاة ادام اللَّه ايام افاضاته كه از دير باز با منش لطفى خاصست و سالها ريزه‌خوار سماط دانش و فضيلت او بوده‌ام سبب شد كه اين سخنان را برين صحايف به كسانى كه جويندگان اين كالاى شريفند عرضه دارم و از خداوند دانش و بينش خواستارم كه از خزانهء كرم و بخشايش خويش پاداش اين رادمردان را بدهد بمنه و كرمه .\r\nطهران - تجريش 7 تير ماه 1325 سعيد نفيسى\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nكتاب مصادقة الاخوان\r\nللشيخ الافقه الاقدم ابى جعفر محمد بن على بن بابويه القمّى الرّازى ( بعد از : 305 - 381 )\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\nبه نام خداوند بخشنده مهربان\r\n\r\nباب ( 1 ) در اقسام برادران\r\n1 - ابو جعفر دوم ع فرمود : مردى در بصره نزد على ع آمد و گفت يا امير المؤمنين ما را از برادران آگهى ده ؟ فرمود : برادران دو دسته‌اند برادران مورد اعتماد و برادران گشاده‌روئى برادران معتمد بمنزله دست و بال و خانواده و مال‌اند پس چون در بارهء برادر خود بپايه اعتماد رسيدى مال و تن خويش را در راه او نثار كن و با هر كه با وى دوستى بىآلايش دارد دوست خالص باش ، و با دشمنش دشمنى كن ، و رازش را بپوشان ، و ياريش كن ، و نيكوئى او را آشكار ساز و بدان اى پرسنده كه اين گونه برادران از گوگرد سرخ ناياب ترند . اما برادران گشاده‌روئى از آنان حظ خود را مىبرى پس دوستى از آنها مبر ، و بيش از اين از ضمير آنان مخواه و از گشاده‌روئى و شيرين زبانى كه با تو كردند از آنها دريغ نكن .\r\n\r\nباب ( 2 ) حدود برادران\r\n1 - ابو عبد اللَّه ع فرمود : دوستى حدود ، دارد و به كسى كه داراى آن حدود نباشد دوستى كامل نسبت ندهيد نخست آنكه ظاهر و باطنش با تو يكى باشد . دوم آنكه نيكى تو را نيكى خود و بدى تو را بدى خويش انگارد . سوم اينكه مال و فرزند او را تغيير ندهد . چهارم آنكه هر چه دستش ميرسد از تو باز ندارد .\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\nپنجم آنكه در گرفتاريها تو را وانگذارد .\r\n\r\nباب ( 3 ) - مهربانى به برادران\r\n1 - ابو عبد اللَّه ع فرمود : خداوند در دلهاى آفريدگان خود جايدارد و آن دلى را بيش دوست دارد كه نيرومندتر باشد و با برادران مهربان‌تر و از گناهان پاكتر .\r\n\r\nباب ( 4 ) - برگزيدن برادران\r\nپيغمبر ص فرمود : مردى را كه پيشروى نباشد ، ببهشت نخواهد رفت ، گفتند اى فرستادهء خدا همهء ما را پيشروانى است ؟ فرمود آرى پيشروان مرد برادر دينى اوست .\r\n\r\nباب ( 5 ) گرد آمدن و گفتگوى برادران\r\n1 - ابو عبد اللَّه ع فرمود : آيا با هم مىنشينيد و گفتگو ميداريد ؟ گفتم آرى فداى تو شوم فرمود من اين گونه مجالس را دوست ميدارم پس اى فضيل امر ما را احيا كنيد ، خداوند رحمت كند كسانى را كه امر ما را احيا ميكنند . اى فضيل كسى كه از ما ياد كند يا نزد وى از ما ياد شود و از چشمانش باندازهء پر مگسى اشك بيرون آيد ، خداوند گناهان او را اگر چه بيشتر از كف درياها باشد مىآمرزد 2 - ابو جعفر دوم ع بميسر فرمود : آيا در خلوت گرد هم مىنشينيد و گفتگو ميداريد و هر چه خواسته ميگوئيد ؟ گفتيم آرى به خدا سوگند بخلوت مىنشينيم و گفتگو ميكنيم ، و هر چه خواستيم ميگوئيم امام فرمود به خدا قسم دوست دارم در برخى از اين انجمنها با شما باشم به خدا قسم من نيرو و حقگزار شما را دوست ميدارم ، شما بر دين خدا و دين فرشتگان خدا هستيد پس بپارسائى و كوشش ما يارى كنيد .\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n3 - ابو جعفر دوم فرمود : خدا ببخشد بندهء را كه نام ما را زنده بدارد گفتم زنده داشتن نام شما بچيست فرمود ديدار ثابت قدمان و گفتگوى با آنان .\r\n4 - امير المؤمنين ع فرمود : ديدار برادران اگر چه كم باشند غنيمتى است بزرگ .\r\n5 - فضيل گفت كه ابو جعفر ع به من فرمود آيا با هم مىنشينيد گفتم آرى فرمود افسوس از اين گونه مجالس ، 6 - خيثمه گفت نزد ابى عبد اللَّه ع رفتم در سفرى كه در پيش داشتم با او وداع كنم ، فرمود از دوستان هر كه را ديدى سلام برسان . و بدانها بسپر كه از خداوند بزرگوار بترسند ، و توانگران آنها از نيازمندان‌شان و نيرومند آنها از ناتوانشان عيادت كنند و زندهء آنها بر جنازه مرده‌شان حضور يابد و در خانه‌هاى خويش از هم ديدار كنند ، زيرا در ملاقات انها احياء امر ماست باز فرمود خدا ببخشد بنده‌اى كه امر ما را زنده ميدارد اى خيثمه بدوستان ما برسان كه ما آنان را از خداى هيچ گونه بىنياز نمىسازيم مگر آنكه كار نيك كنند و دوستى ما جز بپارسائى بدست نيايد در روز قيامت حسرتمندترين مردم كسى است كه عدالت را بستايد سپس از آن روى برتابد و بجز آن بگرايد .\r\n7 - پيغمبر ص فرمود : سه چيز مؤمن را مايهء خوشى است : بيدارى آخر شب ، و ديدار برادران ، و گشودن روزه .\r\n8 - شعيب عقرقوفى گويد كه من حاضر بودم و ابو عبد اللَّه ع بياران خويش ميفرمود از خداى بترسيد ، و برادران نكوكار و دوستدار در راه خدا ، و دلجوى و مهربان باشيد بديدن يك ديگر برويد و همدگر را ببينيد ، و امر ما را به پا داريد و احيا كنيد .\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nباب ( 6 ) - مواسات برادران\r\n1 - و صافى گويد كه ابو جعفر ع به من فرمود : اى ابا اسماعيل آيا ديدهء كه پيش شما اگر مرد بىردا ميبود ، بعضى از برادران رداى اضافى خويش را به دو ميداد تا بىردا نماند ؟ گفتم چنين كسى نديده‌ام فرمود اگر آن مرد بىآزارى ميبود ميشد كه يكى از برادران ازار زيادى خويش را به دو دهد ؟ تا ازارى بدست آرد ؟ گفتم نه ، پس دست بران خويش زده فرمود اينان برادر نيستند .\r\n2 - ابو عبد اللَّه ع بمفضل فرمود : شيعيان ما را به دو خصلت بيازماى و هر كه آن دو را دارا باشد با وى آميزش كن و اگر نه از وى بپرهيز ، سپس برسيدند آن دو خصلت چيستند ؟ فرمود نماز بوقت گذاردن و مواسات با برادران اگر چه با چيز كمى باشد .\r\n3 - راوى گفت نزد ابى عبد اللَّه ع بودم از مواسات مرد با برادران خويش و آنچه كه بايد در بارهء همديگر بكنند ياد فرمود از اين سخن باندازهء متأثر شدم كه از قيافه من دريافت ، پس فرمود اين روش در زمانى خواهد بود كه قائم قيام كند آنگاه بر آنان واجب است كه همديگر را ساز و برگ دهند و نيرومند سازند .\r\n4 - راوى گويد مردى دير نزد رسول خدا رفت فرمود ترا چه شده كه دير آمده‌اى ؟ گفت اى رسول خدا برهنگى مرا بازداشت ، فرمود مگر تو را همسايه نبود كه داراى دو جامه باشد و يكى را به تو عاريت دهد ؟ گفت آرى اى رسول خدا ، فرمود پس او ترا برادر نيست .\r\n5 - ابو عبد اللَّه ( ع ) فرمود : ببين چه بدست آورده‌اى پس آن را ببرادران خويش ده ، خداوند فرمود\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\nنكوئى بديها را مىبرد .\r\nرسول خدا فرمود : سه چيز است كه اين امت نتوانند آورد : 1 - مواسات با برادر در مال خويش . 2 - با مردم از جانب خود انصاف دادن 3 - ياد كردن خدا در هر حال ، و اين ياد آورى خدا گفتن سبحان اللَّه و الحمد للَّه و لا إله الا اللَّه و اللَّه اكبر نيست بلكه اگر به چيزى برسند كه حرام شده از خدا بترسند و از آن درگذرند .\r\n6 - ابو عبد اللَّه ( ع ) فرمود : يكدرهم ببرادر مسلمان خود ببخشم بهتر ميدانم كه صد درهم صدقه دهم و يك لقمه كه برادر مسلمانم بخورد خوشتر ميدانم تا بردهء را آزاد كنم .\r\n7 - ابو جعفر ( ع ) فرمود : گرد هم آئيد و از يك ديگر ياد كنيد - تا فرشتگان پيرامون شما را فرا گيرند خدا ببخشد كسى را كه امر ما را احيا كند .\r\n\r\nباب ( 7 ) حقوق برادران در بارهء همديگر\r\n1 - داود بن حفص گويد : نزد امام جعفر صادق ( ع ) بوديم و او عطسه كرد خواستيم به او دعاى رحمت بگوئيم پس فرمود چرا دعا نكرديد از جمله حقوق مؤمن بر برادرش چهار خصلت است كه هر گاه عطسه كند به دو دعاى رحمت گويد ، و اگر ويرا بخواند بپذيرد و هر گاه بيمار گردد از وى ديدار كند و اگر بميرد جنازهء او را مشايعت نمايد .\r\n2 - ابان بن تغلب گفت با ابى عبد اللَّه ( ع ) طواف ميكردم مردى از ياران مادر رسيد كه از من خواسته بود با وى پىكارى رويم و به من اشاره كرد كه ابو عبد اللَّه را بگذارم و با او بروم هنگامى كه بطواف ميپرداختم باز هم اشارتى به من كرد و ابو عبد اللَّه او را ديد\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\nو فرمود اى ابان اين مرد تو را ميخواهد ؟ گفتم آرى فرمود كيست گفتم مرديست از ياران ما ، فرمود ايا او بر همان دينى است كه تو دارى گفتم آرى فرمود طواف را قطع و با وى برو گفتم اگر چه طواف واجب باشد فرمود آرى ابان گفت با آن مرد رفتم و دوباره نزد امام آمدم و از وى پرسيدم و گفتم از حقى كه مؤمن بر مؤمن دارد مرا آگاه كن فرمود اى ابان از اين درگذر و نخواه و بر زبان مياور گفتم فدايت شوم و مكرر پرسيدم فرمود اى ابان بايد نيمى از دارائى خويش را به دو دهى آنگاه امام حالى كه مرا دست داد دريافت و فرمود مگر نميدانى كه خداوند از خود گذشتگان را ياد كرد گفتم آرى فرمود تو اگر مال خويشتن با او قسمت كنى تازه از خود نگذشتى و او را بر خود ترجيح ننهادى ، گاهى او را بر خود برترى ميدهى و از خود ميگذرى كه از نيمهء ديگر هم بوى بخشى .\r\n3 - ابن اعين گفت كه برخى از ياران ما نامهء نوشتند و از ابى عبد اللَّه ( ع ) چيزهائى پرسيدند و به من دستور دادند كه از وى در باره حقى كه مسلمان بر برادر دارد بپرسم ، من از او پرسيدم پاسخى نداد - چون آمدم كه ويرا وداع كنم گفتم از شما پرسش كردم و پاسخى نشنيدم فرمود مىترسم كافر شويد همانا سخت‌ترين چيزى كه خداوند بر آفريدگان خود واجب كرده سه خصلت است : نخست اينكه از خود در باره ديگران انصاف دهد به حدى كه در حق برادر خود چيزى را نپسندد مگر آنچه براى خود مىپسندد . ديگر آنكه با برادر در مال برابرى كند . سوم آنكه در هر حال خدا را به ياد آرد و اين به گفتن سبحان اللَّه و الحمد للَّه و لا إله الا اللَّه نيست بلكه ياد خدا او را از ارتكاب حرام باز دارد .\r\n4 - از ابى عبد اللَّه پرسيدند حق مسلمان بر مسلمان چيست ؟ فرمود هفت حق است كه همه بر وى واجب است و اگر چيزى از آنها را ضايع سازد از دوستى و طاعت خداوند بيرون رفته و حق خدا را نگذارده باشد . به امام گفتم فدايت گردم آنها چيستند فرمود اى معلى من با تو مهربانم مىترسم آنها را ضايع كنى و نگاه ندارى و بدانى و به كار نبندى به دو گفتم توانائى جز به خدا نيست فرمود آسان‌ترين آن حقوق آنست كه در بارهء مسلمان آنچه را كه براى خود دوست ميدارى بخواهى و آنچه را كه براى خود نمىپسندى بر او هم نپسندى .\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\nحق دوم اينكه از خشم وى بپرهيزى و خوشنودى او را بخواهى و از وى فرمانبرى . حق سوم اينكه با جان و مال و زبان و دست و پاى خود بوى يارى كنى . حق چهارم اينكه ديده بان و راهنما و آئينه و جامهء او باشى . حق پنجم اينكه با گرسنه بودن او سير نشوى و با تشنگى او سيراب نگردى و با برهنه بودن او لباس نپوشى . حق ششم اينكه تا او زن نگيرد تو زن نگيرى . و اگر او را نوكرى نباشد تو نوكرى اختيار نكنى . بايد نوكر خود را بفرستى تا جامهء او را بشويد و خوردنى او را بپزد و جامهء خواب او را بگسترد . حق هفتم اينكه بسوگند او وفا كنى و درخواست او را بپذيرى بيمار او را ديدار كنى و در جنازه او حضور يا بى ، و اگر بدانى كه او را نيازى هست براى انجام آن بشتابى و او را ناگزير نسازى كه آن را از تو بخواهد - بلكه تو او را پيشى گيرى هر گاه اين را به كار بستى دوستى خود را بدوستى او و دوستى او را بدوستى خود پيوند داده‌اى .\r\n5 - ابو عبد اللَّه فرمود : براى مرد بسى زشت است كه برادر او حق وى را بشناسد ولى او حق برادرى را نشناسد .\r\n\r\nباب ( 8 ) در اينكه برادر آئينه برادر خويش است\r\n1 - پيغمبر فرمود : مؤمن آئينه برادر خود بوده آزار از او دور مىسازد .\r\n\r\nباب ( 9 ) اطعام برادران\r\n1 - پيغمبر خدا فرمود : هر كه مؤمن گرسنه را سير كند خداوند وى را از ميوه‌هاى بهشت ميخوراند ، و هر كه او را از تشنگى سير آب كند خداوند ويرا از مى مشكبو بنوشاند و هر كه او را جامه بپوشاند - تا ريشه و نخى از آن جامه بر تن آن مؤمن است در ضمان خدا خواهد بود ، به خدا سوگند همانا برآوردن حاجت\r\n\r\n","description":"","footnote":"","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\nمؤمن از يك ماه روزه و اعتكاف برتر است .\r\n2 - ابو عبد اللَّه ( ع ) فرمود همانا شاد نمودن مؤمن و سير كردن وى و اندوه از وى بردن و اداى دين او از محبوبترين كارها نزد خداوند بزرگ است .\r\n3 - ابو جعفر ع فرمود : لقمه را به برادر دينى خود بخورانم بيشتر دوست ميدارم تا ده گدا را سير كنم ، و ده درهم ببرادر دينى خود بدهم بيشتر دوست دارم تا صد درهم بگدايان ببخشم .\r\n4 - نيز فرمود : سه چيز از بهترين كارهاست مسلمان گرسنهء را سير نمودن و غم از وى زدودن و او را از برهنگى پوشاندن .\r\n5 - پيغمبر فرمود : هر كه سه تن از مسلمانان را بخوراند خداوند از طعام سه بهشت به دو خوراند : ملكوت آسمان : و فردوس ، و باغ عدن كه خداوند آن را بدست قدرت خود كاشت .\r\n6 - ابو عبد اللَّه ع فرمود : يكتن مسلمان را اطعام كنم بهتر ميدانم كه گروهى از مردم را بخورانم . گفتم گروه چيست ؟ فرمود : صد هزار يا بيشتر .\r\n7 - راوى گفت : نزد ابى عبد اللَّه ع يادى از ياران ما شد ، من گفتم ناهار نمىشكنم و شام نمىخورم مگر اينكه دو يا سه تن يا كمتر يا بيشتر از آنان با من باشند پس فرمود : برترى آنان بر تو بيشتر است از برترى تو بر آنها ، گفتم فداى تو شوم چرا ! با اينكه من از خوردنى خود به آنها ميخورانم و از مال خود به آنها مىبخشم و عيال خويش را به خدمت آنها مىگمارم ، فرمود آنان هنگامى كه بر تو وارد شدند روزى فراوانى براى تو آوردند و بيرون كه رفتند با آمرزش تو رفتند .\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nباب ( 10 ) خورانيدن برادران\r\nراوى گفت حلوائى از خرما و روغن با خود گرفتم و نزد ابى عبد اللَّه ع بردم و او غذا مىخورد آن را در جلو وى گذاردم بياران خويش ميخورانيد و شنيدم كه ميگفت هر كه لقمهء شيرينى بمؤمنى بخوراند خداوند تلخى روز قيامت را از وى دور سازد .\r\n\r\nباب ( 11 ) سودمندى برادران\r\n1 - جعفر بن محمد ع فرمود : در دنيا دوست بسيار گيريد چه آنها در دنيّا و آخرت سودمندند :\r\nدر دنيا بكارها ميرسند و در آخرت دوزخيان ميگويند ما را شفاعت‌كنندگان و دوست صميمى نيست .\r\n\r\nباب ( 12 ) انتفاع برادران\r\n1 - ابو عبد اللَّه ع فرمود : برادر فراوان گيريد زيرا هر مؤمنى را دعائى است مستجاب ، و « : برادر بسيار گيريد زيرا هر مؤمن را شفاعتى است » » : بسيار با مؤمنان پيمان برادرى بنديد زيرا آنان در پيش خدا حقى دارند كه روز قيامت برابر آن از وى پاداش گيرند .\r\n2 - امام رضا ع فرمود : هر كه برادرى دينى بدست آرد خانه‌اى در بهشت بچنگ آورده باشد .\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n\r\nباب ( 13 ) مؤمن برادر مؤمن است\r\n1 - ابو عبد اللَّه ع فرمود : مسلمان مسلمان را برادر است و ستم بر وى نميكند و از وى فرو گذار نكند .\r\n2 - نيز فرمود : مؤمن برادر مؤمن است چون يك تن كه اگر يكى از اندام آن به درد آيد ديگر اعضا نيز رنج مىبينند جانهاى مؤمنان از يك روح است و جان مؤمن با روح خدا پيوسته‌تر است از شعاع آفتاب با خود آن . مؤمن راهنماى مؤمن است و با او خيانت نميكند و ستم بر او روا نميدارد از وى غيبت نميكند و با وى خلاف وعده نميكند .\r\n\r\nباب ( 14 ) سود رساندن برادران به يكديگر\r\n1 - ابو عبد اللَّه ( ع ) فرمود : مؤمنان خدمتگزار يك ديگرند گفتم چگونه يك ديگر را خدمت ميكنند فرمود يك ديگر را سود ميرسانند .\r\n\r\nباب ( 15 ) دورى كردن برادران از يك ديگر\r\n1 - پيغمبر خدا فرمود : دو تن مسلمانى كه از يك ديگر دورى گزينند و سه روز بگذرد ، آشتى نكنند مگر آنكه از مسلمانى بيرون رفته باشد و ميان آنها دوستى نباشد ، پس هر يك كه در سخن گفتن با برادر خويش پيشى گيرد در روز شمار هم پيشتر ببهشت خواهد رفت .\r\n\r\nباب ( 16 ) هراس برادران از يك ديگر\r\n1 - معصوم فرمود : سزاوار نيست كه مؤمن از برادر خويش بهراسد ( ؟ ) مؤمن در دين خود عزيز است\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\nباب ( 17 ) دوستى برادران\r\n1 - ابو عبد اللَّه ( ع ) فرمود : گاهى دوستى براى خدا و پيغمبر است و گاهى براى دنيا دوستى كه در راه خدا و پيغمبر باشد پاداش آن با خداست و اگر براى دنيا باشد چيزى نيست .\r\n2 - ابو جعفر فرمود : هر گاه مرد براى خدا كسى را دوست بدارد خداوند به اين دوستى او پاداش ميدهد اگر چه آن دوست در علم خدا از دوزخيان باشد و هر گاه براى خدا او را دشمن بدارد خداوند به همين دشمنى او پاداش ميدهد اگر چه آن دشمن پيش خدا از بهشتيان باشد .\r\n3 - نيز فرمود : هر گاه ميخواهى بدانى كه در تو خيرى هست بدل خويش بنگر اگر فرمانبران خدا را دوست و نافرمانان خدا را دشمن مىدارد پس در تو خيرى هست و خدا هم تو را دوست ميدارد و اگر پيروان خدا را دشمن است و نافرمانان را دوست پس در تو خيرى نيست و خدا با تو دشمن است و مرد با آن كسى است كه دوست ميدارد .\r\n4 - ابو عبد اللَّه ( ع ) فرمود : دوست داشتن نيكان نيكان را براى نيكان ثواب است و دشمن داشتن بدان نيكان را فضيلت نيكان است دوست داشتن بدان نيكان را زينت نيكان است و دشمن داشتن نيكان بدان را خوارى بدانست .\r\n5 - ابو عبد اللَّه بحمران فرمود : اى حمران : خداى را ستونى است از زبرجد كه بالاى آن بعرش بسته پائين آن در زير زمين‌هاى هفتگانه مىباشد و بر آن هفتاد هزار كاخ ساخته شده و در هر كاخى هفتاد هزار خانه قرار دارد و در هر خانه هفتاد هزار حورى مىباشد كه آنها را خداوند براى كسانى كه دوستى و دشمنى آنها در راه او است آماده ساخته است .\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nباب ( 18 ) ثواب خوشروئى با برادران\r\n1 - امام رضا ( ع ) فرمود : هر كس پى كارى برود و روى خويش را گلاب زند غبار خوارى بر چهره وى ننشيند ، و هر كه از نيمخوردهء برادر مؤمن بخورد و از آن فروتنى خواهد خداوند ويرا ببهشت خواهد برد ، و هر كه بر وى برادر مؤمن خويش لب خند زند خداوند براى وى پاداشى بنويسد و هر كه خداوند برايش حسنه نوشت عذابش نخواهد كرد .\r\n2 - ابو جعفر ع فرمود : تبسم بر روى مؤمن نيكى است ، و گرد از وى دور ساختن خوبى است و هيچ عبادتى از دلخوش كردن مؤمن نزد خدا بهتر نيست .\r\n3 - ابو عبد اللَّه ع فرمود : هر كه از چهره برادر مؤمن گردى گيرد خداوند بزرگوار براى وى ده پاداش بنويسد و هر كه به روى مؤمن لب‌خند زند مزدى خواهد داشت .\r\n\r\nباب ( 19 ) - ثواب رسيدگى به كارهاى برادران\r\n1 - ابو عبد اللَّه ع فرمود : هر كه با برادر خويش پى كارى رود خواه انجام گيرد و خواه انجام نگيرد چنانست كه خداى را پرستيده باشد .\r\n2 - ابو عبد اللَّه ع فرمود : اى مفضل ، آنچه گويم بشنو و بدان كه راست است و آن را به كار بند و ببرادران ارجمندت بگو : گفتم برادران ارجمند كيانند ؟ فرمود : آنان كه رسيدگى به كارهاى برادران را خواهانند . سپس فرمود : هر كس يك حاجت برادر مؤمن خويش را برآورد خداوند در روز قيامت صد حاجت از وى برآورده ساز كه نخستين آنها بهشت است ؛ ديگر آنكه نزديكان و آشنايان و برادران او را ببهشت ببرد ولى به اين شرط كه ناصبى نباشد . از آن پس مفضل از هر برادرى از برادران خويش كه كارى ميخواست به دو ميگفت مگر نمىخواهى از برادران ارجمند بشمار آيى ؟\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n3 - ابو عبد اللَّه ع فرمود : انجام كار مؤمن از آزاد كردن هزار برده و بخشيدن بار هزار اسب در راه خدا بهتر است .\r\n4 - نيز فرمود : هر كس حاجت مسلمان بر آورد خداوند براى وى ده پاداش بنويسد و ده گناه از وى محو كند و ده درجه ويرا بلند كند و در روزى كه سايه جز سايهء خداوند نيست ويرا در زير سايه خود پناه دهد .\r\n5 - پيغمبر خدا فرمود : كه خداوند گفته مؤمنان برادر يك ديگرند و به كار همديگر ميرسند و روز قيامت من نيازمندى آنان را برآورده خواهم ساخت .\r\n6 - ابو عبد اللَّه ع فرمود : روز قيامت بنده‌اى را كه هيچ نيكى نكرده مىآورند و به دو ميگويند بينديش شايد مگر نيكى كرده باشى به ياد مىآورد و ميگويد پروردگارا كار نيكى از من سر نزد مگر اينكه فلان بنده مؤمن تو مرا ديد و آبى از من خواست تا وضو سازد و نماز گذارد و من آب به او دادم آنگاه همان بنده مؤمن را مىآورند و مىپرسند او هم به ياد مىآورد و ميگويد آرى پروردگارا او را ديدم و آب خواستم و به من داد و با آن وضو ساختم و براى تو نماز گزاردم خداوند بزرگوار ميفرمايد تو را آمرزيدم بندهء مرا ببهشت بريد .\r\n7 - پيغمبر ص فرمود : خداوند بندگانى دارد در بهشت كه ايشان را حكم قرار ميدهد ، پرسيدند آنها كيانند ؟ فرمود : كسى كه حاجت مؤمن را ميان خود و خدا برآورده سازد .\r\n\r\nباب ( 20 ) - نهى درخواست كارى از برادران\r\n1 - ابو عبد اللَّه ع فرمود : از برادران خويش حاجت مخواهيد كه مبادا نپذيرند و شما خشم گيريد و كافر شويد .\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nباب ( 21 ) - ديدار برادران\r\n1 - ابو عبد اللَّه ع فرمود : هيچ مسلمانى بديدار برادر خويش نميرود مگر اينكه خداوند او را ميخواند كه اى ديداركننده خوش باش و بهشت تو را گوارا باد .\r\n2 - ابو عبد اللَّه ع فرمود : سه كس در روز قيامت از خاصان خدا بشمار آيند : مرديكه برادر دينى خويش را ديدار كند كه از زيارت‌كنندگان خدا است و اكرام آنان بر او واجب مىباشد و هر چه بخواهد خداوند ميدهد و مرديكه به مسجد درآيد و در آن نماز كند و بانتظار نماز ديگر تعقيب بخواند كه او ميهمان خدا است و خدا را سزد كه ميهمان خويش را گرامى بدارد و كسانى كه حج يا عمره گزارند چه آنان وارد بر خدايند و شايسته است كه خداوند ايشان را اكرام نمايد .\r\n3 - ابو عبد اللَّه ع فرمود : ارتباط برادران با همديگر در حضر بديدار است و در سفر به نامه نگارى 4 - ابو عبد اللَّه ع فرمود : هر كه تنها براى خدا و باميد وعده و بانتظار رسيدن بنعمتهاى او برادر دينى خويش را ديدار كند خداوند هفتاد هزار فرشته بر او ميگمارد كه ويرا بخوانند خوش باش و بهشت تو را گوارا باد .\r\n5 - ابو عبد اللَّه ع فرمود : هر كس ببيرون شهر برود تا برادر خويش را ببيند منادى از آسمان ندا ميدهد فلان پسر فلان از زيارت‌كنندگان خدا است .\r\nابو عبد اللَّه ع فرمود : هيچ مسلمانى بديدار برادر دينى خود در راه خدا نميرود مگر آنكه خداوند به دو ميگويد اى زيارت‌كننده خوش باش و بهشت تو را گوارا باد 6 - ابو عبد اللَّه ع فرمود : برادر دينى خود را ديدار كن زيرا وى چون دست تو است و دستها هر يك نگهدار ديگرى مىباشند .\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\nابو عبد اللَّه ع فرمود : كسى كه در راه خدا بديدار برادر دينى خويش برود روز قيامت شادمان و اعجاب زده و لباسى از نور مانند پوشاك كتانى مصرى در بر كرده مىآيد ، و بهر جايى كه بگذرد تابشى پيرامون او را روشن مىسازد تا اينكه در پيشگاه خداوند مىايستد و خداوند به دو ميگويد زه زه و در اين هنگام عطاياى فراوانى از طرف خدا به دو ميرسد .\r\n8 - پيغمبر فرمود : سالها راه را بپيما و به پدر و مادر نكوئى كن و راه يك سال را برو و خويشاوندان را دل بدست آر و براى عيادت بيمار اگر يك ميل راه هم بود برو و دو ميل راه را بسپر و از تشييع جنازه باز نمان و براى اجابت دعوت از پيمودن سه ميل مسافت دريغ مكن و در ديدار برادر دينى چهار ميل راه را مانع مدان . براى دادرسى ستمديدگان پنج ميل هم شد بپيما و شش ميل راه برو و غمديده را يارى كن و تو را بايد كه آمرزش بخواهى .\r\n\r\nباب ( 22 ) توجه ببرادران\r\n1 - ابو عبد اللَّه ع فرمود : برادرى كه تو را از ياد نميبرد بيشتر ميسزد كه از وى ياد آرى ، و آنكه تو را سودمند است و بدشمنت زيان بخش شايسته‌تر است كه به دو توجه كنى و آنكه از وى ناگزيرى سزاوارتر است كه در برابرش شكيبا باشى .\r\n\r\nباب ( 23 ) دست دادن با برادران\r\n1 - ابو عبد اللَّه ع فرمود : همانا كسى قدر خدا و پيغمبر را نمىداند و قدر مؤمن را هم نخواهد دانست زيرا مؤمن برادرش را مىبيند و با وى دست ميدهد و خداوند بدانها مينگرد و تا از هم جدا نشوند گناهان آنها ميريزد چون برگهائى كه در اثر تند باد از درخت ميريزد .\r\n2 - پيغمبر فرمود : اگر كسى از شما برادر خويش را ببيند دست دهد و سلام گويد چه خداوند فرشتگان را به اين خصلت امتياز داد پس عمل آنان را به كار بنديد .\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nباب ( 24 ) شاد كردن مؤمن\r\n1 - معصوم فرمود : كسى كه مؤمنى را شاد ساخت گمان نبرد كه تنها او را مسرور كرد بلكه به خدا سوگند ما را و بلكه رسول خدا را هم خورسند نمود .\r\n2 - ابو جعفر ( ع ) فرمود : خداوند متعال با بندهء خويش موسى مناجات كرد و از جمله به دو فرمود :\r\nمرا بندگانيست كه بهشت را بر آنها روا داشتم و آنان را در بهشت حكم قرار خواهم داد موسى پرسيد كيانند ؟ فرمود : آنان كه مؤمنى را شاد سازند .\r\n3 - پيغمبر فرمود : بهترين كارها نزد خدا شاد كردن مؤمنان است .\r\n4 - ابو عبد اللَّه فرمود : يكى از محبوبترين كارها نزد خدا مسرور ساختن مؤمن است .\r\n5 - پيغمبر فرمود : بنده‌اى نيست كه خاندان مؤمنى را شاد كند مگر آنكه خداوند از آن شادى براى وى مخلوقى مىآفريند كه نزدش مىآيد و هر گاه سختى بيند به دو ميگويد اى دوست خدا مترس ، از وى ميپرسد كيستى اگر دنيا از آن من بود آن را سزاوار تو نميدانستم پاسخ ميدهد من همان شادى هستم كه در دل فلان داخل كردى .\r\n6 - ابو عبد اللَّه فرمود : يكى از چيزهائى كه خداوند دوست ميدارد شاد كردن مؤمن است .\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n7 - پيغمبر فرمود : كسى كه مؤمنى را ديدار كند تا او را شاد سازد روز قيامت خداوند هم او را مسرور مىكند و اگر براى غمگين كردن او از وى ديدار كند روز قيامت خداوند او را مغموم مىكند و دور ميسازد .\r\n8 - ابو عبد اللَّه ( ع ) فرمود : كسى كه برادر خويش را شاد سازد به خدا سوگند پيغمبر خدا را شاد ساخت ، و كسى كه پيغمبر را شاد سازد خدا را شاد كرده است و كسى كه خدا را شاد كند به خدا سوگند كه روز قيامت خدا او را در بهشت حكم خواهد ساخت .\r\n9 - پيغمبر فرمود : هر كه مؤمنى را شاد كرد مرا مسرور ساخت و هر كه مرا خورسند نمود خدا را شاد ساخت .\r\n\r\nباب ( 25 ) بخل بر برادران\r\n1 - على بن الحسين ( ع ) فرمود : من از خداى خود شرم ميبرم كه يكى از برادرانم را ببينم و از خدا براى وى بهشت بخواهم ولى از دينار و درم هم بر وى دريغ كنم روز قيامت كه شود به من خواهند گفت كه اگر بهشت از آن تو مىبود بيشتر به آن بخل مىورزيدى .\r\n\r\nباب ( 26 ) - شكايت بردن پيش برادران\r\n1 - ابو عبد اللَّه ( ع ) بحسن بن راشد فرمود . اى حسن : اگر تو را مشكلى پيش آمد نزد مخالفان بشكايت مرو چه اگر چنين كنى از خدا شكايت كرده‌اى بلكه درد خود را بيكى از برادرانت بگو زيرا از چهار حصلت بيرون نخواهى بود يا اينكه بمال تو را كمك ميكنند يا بجاه و مقام تو را يارى ميكنند و يا بمشورت در بارهء تو راى ميدهند و يا دعائى خواهند كرد كه برآوردنى است . اى حسن :\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\nهر گاه از مؤمن حاجتى خواستى پيش از آنكه بهانه بياورد براى وى بهانه‌هائى بينديش و اگر پوزش خواست از وى بپذير و اگر چه گمان كنى كه امر بر خلاف گفتهء او است و اگر بمنافق حاجتى بردى عذرش را نپذير اگر چه بهانهء او را تصديق كنى .\r\n\r\nباب ( 27 ) ثواب كسى كه برادرش را شاد كند\r\n1 - ابو عبد اللَّه ( ع ) فرمود : كسى كه برادرش را شاد كند خداوند از آن شادى صورتى نيكو بيافريند كه ويرا از سختيهاى دنيا و دشواريهاى آخرت نگهدارى كند و با او در گور و حشر و نشر مىباشد تا اينكه ويرا نزد پروردگار برساند آنگاه مؤمن به دو ميگويد كيستى به خدا سوگند اگر دنيا را به تو ميدادم پاداش كمكى كه به من كردى نمىشد پاسخ ميدهد كه من همان شادى هستم كه در دنيا بدل برادر خويش وارد كردى .\r\n\r\nباب ( 28 ) ديدار برادران و رنجاندن آنان\r\n1 - پيغمبر ص فرمود هر كه برادر خود را ديدار كند تا ويرا رنجه سازد از او بدى خواهد ديد .\r\n\r\nباب ( 29 ) نيكى ببرادران\r\n1 - ابو عبد اللَّه ع فرمود : مؤمن گاهى كك بميرد شش پيكر بگور او درآيند آنكه صورتى درخشانتر و روئى زيباتر و بوئى خوشتر و ساختى نيكوتر دارد بالاى سر وى قرار ميگيرد و اگر نكير و منكر بخواهند از جلو بمؤمن درآيند پيكرى كه در جلو است آنها را مانع مىشود و اگر بخواهند از پشت يا راست يا چپ يا از پيش پا و يا از بالاى سر درآيند آنكه در پشت يا راست يا چپ يا جلو و يا بالاى سر قرار گرفته مانع ميگردد : آنگاه پيكرى كه نيكوروىتر و خوشبوتر و زيباتر است به ديگران ميگويد\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\nخدا شما را پاداش نيك دهاد شماها كيستيد ؟ آنكه در جلو است ميگويد من نمازم و آنكه در پشت سر قرار گرفت ميگويد من زكواتم و آنكه در طرف راست است ميگويد من روزه‌ام و آنكه در سمت چپ قرار گرفت ميگويد من حجم و آنكه برابر پاها قرار گرفت ميگويد من آن نيكى هستم كه به برادران خود كرده است پس آنها بوى ميگويند تو كيستى و تو از ما زيباتر و خوشبوترى و ساخت تو از ما بهتر است وى ميگويد من دوستى محمد ( ص ) و خاندان محمدم 2 - ابو عبد اللَّه فرمود : يكى از چيزهائى كه خداوند بمؤمن اختصاص داد اينكه نيكى به برادر را بوى آموخت اگر چه اندك باشد و نيكى بفراوانى نيست و اين را خداوند در قرآن بيان فرمود :\r\nآنان اگر چه نيازمند باشند ديگران را بر خود برترى مىنهند سپس فرمود هر كه از بخل خود را باز دارد از رستگاران خواهد بود . و كسى كه خداوند اين خوى آموخت او را دوست داشته است و كسى را كه خداوند دوست بدارد بپاداش وى در روز قيامت بىحساب وفا خواهد كرد سپس امام بجميل ( راوى ) فرمود اى جميل اين حديث را ببرادرانت بگو چه در آن ترغيبى است به نكوئى .\r\n\r\nباب ( 30 ) كوشش در كارهاى برادران\r\n1 - ابو عبد اللَّه ( ع ) فرمود : رفتن مسلمان در پى كار برادر مسلمان خويش از هفتاد طواف در خانهء خدا بهترست 2 - ابو جعفر ( ع ) فرمود : خداوند بزرگوار بموسى وحى كرد : برخى از بندگان من با نكوئى به من تقرب ميجويند و من آنان را در بهشت حكم قرار مىدهم پس موسى پرسيد پروردگارا آن نكوئى چيست فرمود اينكه در پى كار برادر مؤمن خويش برود اگر چه انجام نشود .\r\n3 - ابو جعفر ( ع ) فرمود هر كه\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\nدر پى كار برادر مسلمان خويش برود خداوند هفتاد و پنج هزار فرشته را واميدارد كه بر وى سايه بگسترانند و گامى برنمىدارد مگر آنكه خداوند براى او بدان گام حسنه مىنويسد و بهر گام گناهى از وى محو مىكند و درجهء او را بالا ميبرد و گاهى كك آن كار را انجام دهد اجر يكحج و يكعمره براى او مىنويسد .\r\n4 - ابو عبد اللَّه ( ع ) فرمود : هر كه براى كار برادر مسلمان خويش بكوشد و از آن خوشنودى خداوند را بخواهد خدا برايش هزار هزار حسنه مىنويسد و خويشان و همسايگان و آشنايان و برادران او را و كسانى كه بوى در دنيا نكوئى كردند مىآمرزد روز قيامت كه شود به دو ميگويند بدوزخ در آى و هر كه را از كسانى كه به تو در دنيا نكوئى كردند يافتى باذن خدا بيرون آر مگر اينكه ناصبى باشد .\r\n5 - ابو عبد اللَّه ( ع ) فرمود : هر كه در كار برادر مسلمان خويش بكوشد و در آن جهد كند و خدا انجام آن را بدست وى قرار دهد خداوند برايش يك حج و يك عمره و اعتكاف و روزهء دو ماه در مسجد حرام مىنويسد و اگر بكوشد ولى خدا نخواهد كه بدست او انجام پذيرد خداوند برايش يك حج و يكعمره مىنويسد .\r\n6 - ابو عبد اللَّه ( ع ) فرمود : هر كه همراه برادر خويش برود خواه كارش را انجام دهد و خواه ندهد همچون كسى خواهد بود كه يكعمر خداى را پرستيده باشد مردى پرسيد پى حاجت برادر خود با وى بروم و طواف را هم قطع كنم ؟ فرمود آرى .\r\n7 - ابو عبد اللَّه ( ع ) فرمود : براى كسى كه پى كار برادر مسلمان خويش ميرود ده حسنه نوشته مىشود و ده گناه از او محو ميگردد و ده درجه بالا برده مىشود راوى گفت همين قدر ميدانم كه امام تا بدينجا رساند كه اين كار با آزاد كردن ده برده برابر است و از اعتكاف در مسجد حرام برتر مىباشد .\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n8 - ابو الحسن ( ع ) فرمود : خداوند بندگانى دارد در روى زمين كه در انجام كارهاى مردم ميكوشند و آنان در روز قيامت ايمن مىباشند و هر كه مؤمنى را خورسند سازد خداوند در روز قيامت او را خوشدل خواهد ساخت .\r\n9 - ابو عبد اللَّه ( ع ) فرمود : هر كه براى انجام كارى همراه مردم برود ولى خير خواهى نكند با خدا و رسول خيانت كرده است .\r\n10 - صفوان جمال گويد نزد ابى عبد اللَّه ( ع ) بودم مردى مكى ميمون نام درآمد و از نداشتن كرايه شكايت نمود امام به من فرمود برخيز و ببرادرت كمك كن پس برخاستم و خداوند مشكل را آسان فرمود و كرايهء او داده شد پس بمجلس بازگشتم امام به من فرمود در بارهء كار برادرت چه كردى ؟ گفتم خداوند آن را انجام فرمود پدر و مادرم فداى تو باد پس فرمود آگاه باش اگر تو ببرادر مسلمانت كمك كنى نزد من بهتر است از اينكه يك هفته در خانه خدا طواف نمائى آنگاه فرمود مردى نزد حسن بن على ( ع ) آمد و گفت پدر و مادرم فداى تو مرا در انجام كارى يارى ده پس امام موزه در پاى كرد و با او رفت و بحسين ( ع ) گذشت در حالى كه ايستاده بود و نماز ميگذارد پس بدان مرد فرمود كجا بودى و چرا از حسين ع حاجت نخواستى گفت پدر و مادرم فداى تو از او خواستم ولى گفته شد كه وى معتكف است پس حسن ( ع ) فرمود اگر او ترا كمك ميكرد برايش از اعتكاف يك ماه بهتر بود 11 - ابو الحسن ( ع ) فرمود : خداى را در روى زمين بندگانى است كه پى كارهاى مردم ميروند و آنانند كه در روز قيامت ايمن مىباشند .\r\n12 - ابو عبد اللَّه ( ع ) فرمود : خداوند مىگويد آفريدگان من عيال من هستند و كسانى را بيشتر دوست دارم كه به كارهاى آنها بيشتر بپردازند و بهتر اصلاح كنند و در حاجتهاى آنان بيش بكوشند .\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n13 - ابو عبد اللَّه ( ع ) فرمود : اگر كسى پى كار برادر مؤمن خويش برود و آن را انجام كند برابر يكحج و يكعمره ثواب خواهد داشت و اگر او بكوشد ولى نيانجامد ثواب يكعمره خواهد داشت .\r\n\r\nباب ( 31 ) ثواب واگرداندن معامله بدرخواست برادر\r\n1 - ابو عبد اللَّه ( ع ) فرمود : اگر مسلمانى در خريد پشيمان شود و از برادر مسلمان خود فسخ كردن آن معامله را بخواهد و او هم بپذيرد خداوند از لغزشش در روز قيامت درميگذرد .\r\n\r\nباب ( 32 ) آزمايش برادران\r\n1 - ابو عبد اللَّه ( ع ) فرمود : كسى را دوست مشمار بلكه آشنايش بنام مگر اينكه ويرا با سه خصلت بيازمائى كه او را بخشم بياورى و بنگرى آيا خشم او را از حق بباطل مىبرد ؟ و با او سفر كنى ، و او را با درهم و دينار بيازمائى .\r\n\r\nباب ( 33 ) اطمينان ببرادران\r\n1 - كسى كه بگرو بيشتر اعتماد كند تا ببرادر خداوند از وى بيزار است .\r\n\r\nباب ( 34 ) صداقت در برادرى\r\n1 - رسول خدا فرمود : اگر كسى برادر مسلمان خويش را دوست بدارد از نام او و نام پدر و قبيله و عشيرهء او بايد بپرسد زيرا اين گونه پرسش از حقوق واجب است و لازمهء صداقت در برادرى است و اگر نه آشنائى احمقانه خواهد بود .\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nباب ( 35 ) كوشش در كارهاى برادران بىنيت\r\n1 - ابو عبد اللَّه عليه السلام فرمود : كسى كه با گروهى براى حاجتى همراه شود ولى صداقت بخرج ندهد با خدا و رسول خيانت كرده است .\r\n2 - ابو عبد اللَّه عليه السلام فرمود : هر كه در كار برادر خويش بىنيت نيت بكوشد و در بند انجام آن نباشد جايگاه او در آتش خواهد بود .\r\n\r\nباب ( 36 ) خوار ساختن برادران\r\n1 - پيغمبر فرمود : كه خدا ميفرمايد من با كسى كه بندهء مؤمن مرا خوار بدارد در جنگ مىباشم و من در كمك بدوستان خود بيشترين شتاب را خواهم كرد و در هيچ كارى و در هيچ چيزى كه ايجاد ميكنم ترديدى به من دست نميدهد بمانند ترديدى كه در مردن بندهء مؤمن من بر من عارض مىشود من ديدار او را دوست دارم و او را از مرگ بد ميآيد و از آن ويرا منصرف ميسازم ولى او مرا ميخواند و من هم اجابت ميكنم و از من درخواست مىكند و به دو مىبخشم و اگر هم در دنيا جز يك تن از بندگان مؤمن من نماند از همه آفريدگان ديگر خود بىنياز خواهم بود و طورى ميكنم كه باتكاء ايمان خود هيچ نهراسد و به كسى پناه نبرد .\r\n\r\nباب ( 37 ) معطر كردن برادر\r\n1 - ابو عبد اللَّه ( ع ) فرمود : كسى كه از روى احترام مسلمانى را معطر كند خداوند روز قيامت براى او برابر هر موئى نورى مينويسد .\r\n\r\nباب ( 38 ) دوست داشتن برادران\r\n1 - ابو عبد اللَّه ( ع ) فرمود : از جمله ديندارى مرد دوستى او است با برادران خود .\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\nباب ( 39 ) دشنام به برادران\r\n1 - پيغمبر فرمود : خبر دهم شما را به چيزى كه از زنا بدتر است ؟ ريختن آبروى برادر .\r\n2 - امام رضا ( ع ) فرمود : مرديكه ببرادر خود راست ميگويد و از آن زيانى به دو ميرسد نزد خدا دروغگو بشمار مىآيد و مرديكه ببرادر خود دروغ بگويد و از آن سود ويرا بخواهد نزد خدا راستگو بشمار است .\r\n\r\nباب ( 40 ) دعا در بارهء برادران\r\n1 - ابو عبد اللَّه ( ع ) : فرمود چهار كسند كه دعاى آنان برآورده است ، پيشواى دادگرى كه در بارهء پيروان خود دعا كند ، و برادرى كه در باره برادر خود در غياب دعا نمايد و خداوند فرشته‌اى را مىگمارد كه بگويد همان را كه براى برادر خواستى به تو نيز داده مىشود ديگر پدر براى فرزند چهارم دعاى مظلوم كه خداوند ميگويد بشكوه و بزرگوارى خود سوگند ميخورم كه اگر چه زمانى هم بگذرد داد تو را خواهم داد .\r\n2 - ابو عبد اللَّه ( ع ) فرمود : سه كسند كه روز قيامت زير سايهء عرش خدا مىباشند : مرديكه براى برادر خويش هر آنچه براى خود ميخواهد بخواهد ، و مرديكه امرى به دو در رسد و گامى پيش يا پس نگذارد تا اينكه بداند از آن خداوند خوشنود است يا آن را ناخوش ميدارد ، و مرديكه از مردم هيچ عيب نگيرد مگر اينكه بداند خود عيب آن را ندارد چه تا عيبى از خود رفع كند عيب ديگرى در خويش خواهد داشت\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\nباب ( 41 ) مهربانى به برادران\r\n1 - پيغمبر فرمود : هر كس از امتان من كه در بارهء برادر دينى خويش مهر بورزد خداوند خدام بهشت را به خدمت او خواهد گماشت .\r\n2 - معصوم ( ع ) فرمود : كسى كه به برادر خود خوشباش گويد خداوند در بارهء او خواهد نوشت :\r\nخوش باش تا روز قيامت .\r\n\r\nباب ( 42 ) پوشانيدن برادران\r\n1 - ابو عبد اللَّه ( ع ) فرمود : كسى كه ببرادر خود پوشاك زمستانى يا تابستانى درپوشد بر خداوند است كه از جامه‌هاى بهشتى بر او بپوشاند و سختىهاى مرگ را بر او آسان كند و گور ويرا گشاده سازد و فرشتگان را وادارد هنگام بيرون آمدن از گور بوى رسند و مژده دهند چنان كه خداوند فرمود فرشتگان به آنان درميرسند و ميگويند مترسيد و اندوهگين نباشيد و به همان بهشتى كه بشما نويد داده‌اند بهره‌مند شويد . هر كه از روى خوشخوئى برادر خويش را گرامى دارد خداوند آنچه كه در آغاز تا انجام در اين جهان است از پوششهاى بهشتى براى وى خواهد نوشت و برياكاران شبيه نبوده بلكه بكريمان ماند .\r\nپيغمبر ( ص ) فرمود هر كه ببرادر مسلمان خويش ببدى اشاره كند فرشتگان بر او لعنت ميكنند تا اينكه غمگينش سازند .\r\n\r\nباب ( 43 ) كسانى كه از برادرى با آنها بايد پرهيز كرد\r\n1 - على ( ع ) فرمود سزاوارست كه مسلمان از برادرى با دروغگو بپرهيزد چه وى دروغ ميگويد و اگر هم راست بگويد باورش نميدارند 2 - على ( ع )\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\nبالاى منبر كوفه فرمود : اى گروه مسلمانان بايستى مسلمان با مسلمان برادرى كند نه با بزه‌كار و بيخرد و دروغگو چه بزه كار كردار خويش را به چشم تو ميارايد و واميدارد كه تو هم چنان كنى و در كار دين و دنيا به تو كمك نخواهد كرد پس آمد و رفت او با تو براى تو ننگ است و بيخرد از كسى پيروى نميكند و نمىتواند بدى را از تو دور سازد و گاهى ميخواهد به تو سودى رساند ولى ضرر مىزند دوريش براى تو از نزديكى وى بهتر است و خاموشى وى از گفتارش نيكوتر و مردن وى از زيستن برتر مىباشد .\r\nاما دروغگو زيست تو با او گوارا نخواهد بود و دشمنى برايت بهم مىرساند و كينهء تو را در دلها جاى ميدهد و راز تو را آشكار ميسازد و گفتار تو را باز ميگويد و سخنان مردم را بمردم خواهد گفت .\r\n3 - ابو جعفر ( ع ) فرمود : با چهار كس دوستى و برادرى نكن : بىخرد و بخيل و ترسو و دروغگو ، اما بيخرد ميخواهد به تو سودى رساند ولى زيانش به تو خواهد رسيد اما بخيل از تو ميستاند و به تو نميدهد اما ترسو از تو و پدر و مادر خويش مىهراسد اما دروغگو راست ميگويد ولى باورش نميدارند .\r\n4 - از مردى نزد ابى عبد اللَّه ( ع ) ياد كردند كسى از وى عيب گرفت امام فرمود تو كجا و برادر كامل كجا و كدام مرد است كه از همه عيوب پاكيزه باشد .\r\n5 - ابو عبد اللَّه ( ع ) فرمود : از چه زيست ميكنى ( راوى ) گفت دو غلام دارم و دو شتر امام فرمود با برادران خود با آنها داد و ستد كن چه اگر سودت ندهند زيانى به تو نخواهند رسانيد .\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n6 - ابو عبد اللَّه ( ع ) فرمود : ببرادر خود اين قدرها اطمينان نكن چه اگر شتاب‌زدگى كنى به سختى دچار خواهى شد .\r\n7 - ابو عبد اللَّه ( ع ) فرمود : چرا با يك ديگر دشمنى ميكنيد اگر چيزى در بارهء برادر خود شنيديد بوى بگوئيد و از وى بپرسيد اگر گفت چنين كارى نكردم باور داريد و اگر تصديق كرد توبه‌اش دهيد .\r\n8 - ابو عبد اللَّه ( ع ) فرمود : اگر از برادرت چيزى به تو گفتند و او انكار كرد از وى بپذير چه همين انكار توبه وى است .\r\n9 - ابو عبد اللَّه ( ع ) فرمود : اگر از برادرت چيزى به تو گفتند و چهل گواه هم گفته باشند كه از وى شنيده‌ايم ولى او بگويد كه نگفتم از وى بپذير .\r\n10 - ابو عبد اللَّه ( ع ) فرمود : از خودت در بارهء برادرت آن اندازه بخشش مكن كه زيان تو بيشتر از سود او باشد .\r\n11 - ابو عبد اللَّه ( ع ) فرمود : روزگارى براى مردم خواهد آمد كه چيزى ناياب‌تر از برادر همدم و اندوختن يكدرهم حلال نباشد .\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nفهرست ابواب كتاب\r\nالموضوع / رقم الصفحة\r\nباب 1 در اقسام برادران 31\r\nباب 2 حدود برادران 31\r\nباب 3 - مهربانى به برادران 33\r\nباب 4 - برگزيدن برادران 33\r\nباب 5 گرد آمدن و گفتگوى برادران 33\r\nباب 6 - مواسات برادران 37\r\nباب 7 حقوق برادران در بارهء همديگر 39\r\nباب 8 در اينكه برادر آئينه برادر خويش است 43\r\nباب 9 اطعام برادران 43\r\nباب 10 خورانيدن برادران 47\r\nباب 11 سودمندى برادران 47\r\nباب 12 انتفاع برادران 47\r\nباب 13 مؤمن برادر مؤمن است 49\r\nباب 14 سود رساندن برادران به يكديگر 49\r\nباب 15 دورى كردن برادران از يك ديگر 49\r\nباب 16 هراس برادران از يك ديگر 49\r\nباب 17 دوستى برادران 51\r\nباب 18 ثواب خوشروئى با برادران 53\r\nباب 19 - ثواب رسيدگى به كارهاى برادران 53\r\nباب 20 - نهى درخواست كارى از برادران 55\r\nباب 21 - ديدار برادران 57\r\nباب 22 توجه ببرادران 59\r\nباب 23 دست دادن با برادران 59\r\nباب 24 شاد كردن مؤمن 61\r\nباب 25 بخل بر برادران 63\r\nباب 26 - شكايت بردن پيش برادران 63\r\nباب 27 ثواب كسى كه برادرش را شاد كند 65\r\nباب 28 ديدار برادران و رنجاندن آنان 65\r\nباب 29 نيكى ببرادران 65\r\nباب 30 كوشش در كارهاى برادران 67\r\nباب 31 ثواب واگرداندن معامله بدرخواست برادر 73\r\nباب 32 آزمايش برادران 73\r\nباب 33 اطمينان ببرادران 73\r\nباب 34 صداقت در برادرى 73\r\nباب 35 كوشش در كارهاى برادران بىنيت 75\r\nباب 36 خوار ساختن برادران 75\r\nباب 37 معطر كردن برادر 75\r\nباب 38 دوست داشتن برادران 75\r\nباب 39 دشنام به برادران 77\r\nباب 40 دعا در بارهء برادران 77\r\nباب 41 مهربانى به برادران 79\r\nباب 42 پوشانيدن برادران 79\r\nباب 43 كسانى كه از برادرى با آنها بايد پرهيز كرد 79\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nفهرس اعلام الاشخاص و الاماكن و الكتب\r\nأبان بن تغلب : 10 . - 12 - م .\r\nإبراهيم - ( جعفر بن إبراهيم - على بن إبراهيم ) .\r\nإبراهيم الغفارى : ( عبد اللّه بن إبراهيم ) .\r\nابن أبي عمير : 14 . ( محمّد بن أبي عمير ) .\r\nابن أعين : 12 ( ئم حمران بن أعين ) .\r\nابو اسمعيل الوصافى : 8 .\r\nابو بصير : 16 - 20 - 40 .\r\nابو الجارود : 54 .\r\nأبو جعفر الثاني 1 - 4 - 6 .\r\nأبو جعفر محمّد بن على ع : 10 .\r\nأبو جعفر ع : 6 - م - 8 - 16 - م - 22 - م 24 - 26 - 30 - 32 - 34 - 38 - م 44 - 50 - 52 .\r\nأبو الحسن : 44 . م\r\nأبو الحسن الرضا : 24 ( الرضا ) .\r\nأبو حمزة : 16 - م .\r\nأبو حمزة الثمالى : 26 - 28 - م - 34 .\r\nأبو طالب - ( على بن أبي طالب )\r\nأبو عبد اللّه : 2 - 4 - م - 6 - م - 8 - م - 10 - م 12 - م - 14 - م - 16 - م - 18 - م - 20 - م 22 - م - 24 - م - 26 - م - 28 - م - 30 - م 32 - م - 44 - م - 46 - م - 38 - م - 40 - م 52 - م - 54 - م ( جعفر بن محمّد ) .\r\nابو عبيدة الحذاء : 38 .\r\nأبو عليّ الحرّانى : 40 .\r\nابو عمران الحلبيّ : 30 .\r\nابو عمير : ( ابن أبي عمير - محمّد بن أبي عمير ) ، ابو قرّه : ( فضل بن أبي قرّة ) ،\r\nأحمد بن إدريس : 18 .\r\nاعين : ( حمران بن أعين ) .\r\nأحمد بن محمّد : 18 - 42 .\r\nأحمد بن محمّد بن عيسى : 2\r\nأحمد بن إدريس : 18\r\nالأحمر : ( جعفر ) .\r\nالدريس : ( أحمد بن إدريس ) .\r\nالأزديّ : ( بكر بن محمّد ) .\r\nارقم : ( زيد بن أرقم ) .\r\nاسباط بن محمّد : 48\r\nاسحق بن عمار : 8 - 30 - 44\r\nاسحق : ( لوط بن اسحق ) .\r\nالبصرة : 2 .\r\nأمير المؤمنين : 2 - م - 52 ( على بن أبي طالب م )\r\nايوب بن منصور الصيقل : 54 .\r\nبكر بن محمّد الأزديّ : 28 .\r\nتغلب : ( أبان بن تغلب ) .\r\nالثمالى : ( أبو حمزة ) .\r\nجابر : 30 .\r\nجابر بن يزيد : 24 .\r\nجعفر ع : 6 - حاشيه - 50 .\r\nجعفر الأحمر : 52 .\r\nجعفر بن إبراهيم : 18 .\r\nجعفر بن محمّد ع : 14 - 18 - 26 - 32\r\n( أبو عبد اللّه ) .\r\nالجعفرى : ( عبد اللّه ) .\r\nالجمال : ( صفوان ) .\r\nجميل : 32 .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nجميل بن دراج : 38 - م .\r\nالحجاج : ( عبد الرحمن بن الحجاج ) .\r\nالحجال : 52 .\r\nالحذاء : ( ابو عبيدة ) .\r\nالحرّانى : ( أبو عليّ ) .\r\nالحسن بن راشد : 34 - م .\r\nالحسن بن عليّ : 42 .\r\nالحسن بن عليّ : ( من الرواة ) - 54 .\r\nحسن بن عليّ بن فضال : 4 .\r\nالحسين ع : 42 . ثمّ ( على بن الحسين ) .\r\nحفص بن غياث النخعيّ : 14 .\r\nحفص : ( داود بن حفص ) .\r\nالحكم : ( على بن الحكم ثمّ ( هشام بن الحكم )\r\nالحلبيّ : ( ابو عمران )\r\nحماد : ( خلف بن حماد )\r\nحمران بن أعين : 22\r\nخالد : ( سليمان بن خالد )\r\nخلّاد السندى : 8 م - ( ثم معمر بن خلأد )\r\nخلف بن حماد : 32\r\nخنيس ؛ ( معلّى بن خنيس )\r\nخيثمة : 6 - م .\r\nداود بن فرقد : 48 .\r\nداود بن كثير : 20 .\r\nداود الرّقى : 18 .\r\nداود بن حفص : 10\r\nدراج : ( جميل بن دراج ) .\r\nدرست الواسطي : 36 .\r\nراشد : ( حسن بن راشد ) .\r\nرئاب : 18 .\r\nالربيع بن صبيح : 34 - 36 .\r\nرسول اللّه ص : 4 - م - 8 - م - 10 - م - 14 20 - 26 - م - 30 - م - 32 - م - 34 - م - 44 - 46 - 50 - م .\r\nالرضا ع : 18 - 34 - 48 - ( أبو الحسن ) .\r\nالرّقى : ( داود ) .\r\nزكريا المؤمن ؛ ( عبيد بن زكريا ) .\r\nزيد بن أرقم : 50 .\r\nسدير الصيرفى : 52 .\r\nسعد بن عبد اللّه : 10 .\r\nالسكونى ؛ 6 - م - 44 - 50 .\r\nسليمان بن خالد : 48 .\r\nسنان : عبد اللّه بن سنان .\r\nشعيب العقرقوفى : 6 .\r\nصبيح : ( ربيع بن صبيح ) .\r\nصفوان الجمال ، 42 .\r\nصفوان بن مهران الجمال : 32 .\r\nالصيرفى : ( سدير ) .\r\nالصيقل : ( ايوب - ثم : منصور ) .\r\nعبد الرحمن بن الحجاج : 54 .\r\nعبد الرحمن : ( يونس بن عبد الرحمن ) .\r\nعبد اللّه بن سنان : 54 .\r\nعبد اللّه بن مسكان : 4 .\r\nعبد اللّه : ( سعد بن عبد اللّه ) .\r\nعبد اللّه بن إبراهيم الغفارى : 18 .\r\nعبد اللّه بن القسم الجعفرى : 22\r\nعبد اللّه بن الوليد الوصافى : 32 .\r\nعبيد بن زكريا المؤمن : 10 .\r\nعجلان : ( محمّد بن عجلان ) .\r\nالعطار : ( محمّد بن يحيى ) .\r\nعقبه : ( على بن عقبه ) .\r\nالعقرقوفى : ( شعيب ) .\r\nعلى ع : 6 - ( الحسن بن عليّ من الرواة - ثمّ محمّد بن على ) .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nعلى بن إبراهيم : 4 - 6 - 8 ( ظ ) - 50\r\nعلى بن أبي طالب : 50 ( أمير المؤمنين ) .\r\nعلى بن الحسين : 32 - 34 .\r\nعلى بن الحكم : 42 - 46 .\r\nعلى بن عقبة : 8 - 54 .\r\nعلى بن فضال : ( حسن بن عليّ ) .\r\nعمار : ( اسحق بن عمار - ثم معاوية بن عمار ) .\r\nعمر : ( مفضل بن عمر ) .\r\nعيسى : ( محمّد بن عيسى ) .\r\nالغفارى : ( عبد اللّه ) .\r\nغياث النخعيّ : ( حفص بن غياث .\r\nفرقد : ( داود بن فرقد ) .\r\nفضال : ( على بن فضال ) .\r\nفضل بن أبي قرة : 50 .\r\nفضل بن يزيد : 8 .\r\nفضيل : 4 - م .\r\nفضيل بن يسار : 06 - 20 - 46 .\r\nالقسم الجعفرى ؛ ( عبد اللّه بن القسم ) .\r\nكثير ؛ ( داود بن كثير ) .\r\nكليب بن معاويه : 20 .\r\nالكوفة : 52 .\r\nلوط بن اسحق ، 32 .\r\nمحمّد : ( أحمد بن محد ثمّ . ( اسباط بن محمّد ثمّ جعفر بن محمّد ) .\r\nمحمّد لازدى : ( بكر بن محمّد ) .\r\nمحمّد بن أبي عمير : 8 - م .\r\nمحمّد بن عجلان : 42 .\r\nمحمّد بن على : ( أبو جعفر ) .\r\nمحمّد بن عيسى : 10 - ( أحمد بن محمّد ) .\r\nمحد بن يحيى العطّار : 2 .\r\nمحمّد بن يزيد ، 18 .\r\nمرازم : 14 .\r\nالمسجد الحرام : 40 - م .\r\nمسكان : ( عبد اللّه بن مسكان ) .\r\nمعاوية بن عمار : 28 .\r\nمعلّى : 12 .\r\nمعلّى بن خنيس : 46 .\r\nمعمرّ بن خلاد : 42 - م .\r\nمعويه : ( كليب بن معويه ) .\r\nالمفضل : 24 - م .\r\nمفضل بن عمر : 8 .\r\nمكّه : 42 .\r\nمنصور الصيق : 46 ( ايوب بن منصور ) .\r\nموسى ع : 32 - 38 م .\r\nمهران الجمال : ( صفوان بن مهران ) .\r\nميسر : 4 .\r\nميمون : 42 .\r\nالنبيّ ص : 6 - 14 - 34 - 36 - 48\r\n( رسول اللّه ص ) .\r\nالنخعيّ : ( حفص ) .\r\nنوادر عليّ بن إبراهيم .\r\nالنوفليّ : 6 - 50 .\r\nالواسطى : ( درست )\r\nالوصافى : 8 - ( عبد اللّه ) .\r\nالوليد الوصافى : ( عبد اللّه بن الوليد ) .\r\nهشام بن الحكم : 16 .\r\nيحيى العطار : ( محمّد بن يحيى ) .\r\nيزيد : ( جابر بن يزيد - فضل بن يزيد - ثم محمّد بن يزيد ) .\r\nيسار : ( فضيل بن يسار ) .\r\nيونس : 26 .\r\nيونس بن عبد الرحمن : 2 - 20 .\r\n\r\n\r\n","description":"","footnote":"","page_name":" 88 ","page_number":88}
  ]