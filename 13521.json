[
  {"content":"\r\n\r\nانتشارات\r\nبنگاه ترجمه و نشر كتاب\r\n353\r\nمجموعهء متون فارسى\r\n45\r\nبنگاه ترجمه و نشر كتاب\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nاز اين كتاب سه هزار نسخه روى كاغذ اعلا در چاپخانهء\r\nوزارت اطلاعات وجهانگردى به طبع رسيد\r\nحق طبع مخصوص بنگاه ترجمه و نشر كتاب است\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nمجموعهء متون فارسى\r\nزير نظر احسان يارشاطر\r\nشمارهء 45\r\nانيس الناس\r\nتأليف سال 840 هجرى\r\nاثر\r\nشجاع\r\nبه كوشش\r\nايرج افشار\r\nبنگاه ترجمه و نشر كتاب\r\nتهران 2536\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n . \r\n","description":"","footnote":"","page_name":" مقدمه 4 ","page_number":4},
  {"content":"\r\n\r\n\r\nتوضيح\r\nمقصود از انتشار « مجموعهء متون فارسى » آن است كه آثار مهم زبان فارسى از نظم و نثر بادقت علمى به طبع برسد و متن درست و درخور اعتماد اين آثار در دسترس طالبان قرار گيرد .\r\nبا آنكه عدهء زيادى از متون زبان فارسى تاكنون در ايران و هندوستان و ديگر كشورها به طبع رسيده ، هنوز براى غالب آنها طبع دقيقى كه با روش علمى و يا رجوع به معتبرترين مآخذ صورت گرفته باشد در دست نيست و اگر بعضى از خاورشناسان به طبع انتقادى برخى از اين آثار همت نگماشته بودند ، عدهء چاپهاى قابل اعتماد از اين هم كمتر بود .\r\nدر ايران متأسفانه هنوز كوشش خاصى براى رفع اين نقيصه به كار نرفته . رقابت تجارى هم كه در ايام اخير موجب طبع يا تجديد طبع بعضى از متون فارسى شده ، نه تنها كمكى به صحت طبع آنها نكرده ، بلكه در غالب موارد باعث رواج نسخى مغلوط كه به شتاب تحويل بازار شده گرديده است .\r\nپيشرفتى كه در سالهاى اخير در دسترس يافتن به بعضى مجموعه‌هاى نسخ خطى مانند مجموعه‌هاى كشور تركيه حاصل شده ضرورت طبع انتقادى متون زبان فارسى را به صورتى منظم بيش از پيش محسوس ساخته . اما مشكلات چنين اقدامى اندك نيست : نسخ معتبر آثار زبان فارسى در نقاط مختلف عالم پراكنده است و هميشه آسان به دست نمىآيد . خواندن نسخ خطى كهن به علت ابهامى كه در خط عربى وجود دارد و هم به سبب كهنگى و فرسودگى اين نسخ غالبا دشوار است . در نسخ قديمتر چون نقطه كمتر به‌كار مىرود كار از اين هم دشوارتر است . از طرفى كاتبان نسخ اگر هم خوش‌خطاند ، غالبا دقيق يا عالم نيستند و از اينرو در كار آنها سهو و لغزش فراوان است . در هرتحرير تازه‌اى اثر اصلى ناچار اندكى تغيير مىپذيرد و كاتب گاه بخطا ، و گاه به گمان خود براى اصلاح ، چيزى مىافزايد يا مىكاهد\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nخاصه آنكه زبان بتدريج تغيير مىپذيرد و بعضى لغات و اصطلاحات كهن در نظر كاتبان يا خوانندگان ادوار بعد غريب يا نامفهوم جلوه مىكند و موجب ديگرى براى تصرف ناروا در اصل اين گونه آثار مىشود ، و كار را بر پژوهنده‌اى كه جوياى متن اصيل باشد دشوار مىكند . در نسخ بعضى از آثار زبان فارسى مانند شاهنامهء فردوسى و قابوسنامه دامنهء تغيير و تصرف و زياده و نقصان به حدى است كه تلفيق آنها به آسانى ممكن نيست و نسخ خطى برخى متون چنان با يكديگر متفاوت است كه گويى هريك تأليف جداگانه‌اى است . از اين گذشته بسيارى نسخ نه‌تنها درست يا خوانا نيستند ، بلكه تمام هم نيستند و فقط قسمتى از اثر اصلى را به دست مىدهند .\r\nپس كار مصحح كه بايد متن درست و اصيل را با مقابله و مقايسهء نسخ مختلف بازشناسد و غبار تغيير و تصرفى را كه به گذشت ايام بر چهرهء عبارات آن نشسته پاك كند آسان نيست و گذشته از دانايى و تبحر و امانت ، محتاج بردبارى و دقتى است كه از همه كس برنمىآيد .\r\nروش اصلى كه راهنماى طبع « مجموعهء متون فارسى » است ، همان روشى است كه در كشورهاى غربى در طبع انتقادى اين گونه متون متداول است ، و بر اساس مقابله و تهذيب نسخ با رعايت حق داورى براى خوانندگان قرار دارد . كسى كه تصحيح متنى را به عهده مىگيرد ، و يا در تهذيب و تشخيص متن اصلى مىكوشد ، ادراك و سليقهء خود را حاكم مطلق نمىشمارد و همهء نكاتى را كه ممكن است موجب تشخيصى غير از تشخيص وى شود ، ضبط مىكند . مصححى كه فريفتهء تشخيص خود شود و آن را براى ديگران نيز ميزان مسلم بشمارد از اين روش دورى گزيده است .\r\nدر عمل نتيجهء اين روش آن است كه مصحح نخست مىكوشد تا به همهء نسخ معتبر اثر دست بيابد . آنگاه اين نسخ را با يكديگر مىسنجد و با احوال و خصوصيات هريك آشنا مىشود و چندانكه ممكن باشد نسبت و ارتباط آنها را تشخيص مىدهد . سپس نسخ فرعى و بيفايده را كنار مىگذارد و معتبرترين نسخه را نسخهء اصل قرار مىدهد و تفاوت ساير نسخ را در حاشيه ضبط مىكند ، و يا اگر نسخهء اصل اغلاط آشكار داشته باشد ، آن را برحسب نسخ و مآخذ ديگر اصلاح مىكند ، ولى منشأ هرتغيير يا اصلاحى را با ساير نسخه بدلهايى كه امكان فايده‌اى در آنها هست در حاشيه مىآورد ، تا خواننده در انتخاب آنچه به نظر وى\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\nدرست مىنمايد مختار باشد و ترجيح مصحح نكته‌اى را پوشيده ندارد و راه داورى را بر ديگران نبندد . معمولا معتبرترين نسخ ، كهن‌ترين آنهاست مگر آنكه به دليل خاصى نسخهء ديگرى معتبر شمرده شود . اگر تنها يك نسخه در دست باشد عموما خواندن و فهميدن اثر است كه مشكل مصحح محسوب مىشود .\r\nمتن‌هايى كه با روش انتقادى و ذكر نسخه بدلها طبع مىشود شايد براى خوانندگان عادى يا بىحوصله چندان مناسب نباشد و معمول نيز اين است كه متونى كه براى استفادهء عمومى و يا مدارس طبع مىشود از ذكر تفاوت نسخ و بحثهاى مربوط به آن خالى باشد و خواننده اثرى روشن و پيراسته در برابر خود بيابد . اما ترديد نيست كه براى آنكه خوانندهء عادى نيز بتواند از متن درست و شايستهء اعتمادى برخوردار شود شرط اول وجود طبع انتقادى هرمتن است .\r\nاميد است با انتشار « مجموعهء متون فارسى » گامى در راه اين مقصود برداشته شود .\r\nبراى آنكه استفاده از اين متون براى محصلان زبان فارسى و طالبان ديگر آسانتر شود ، عموما هراثر با مقدمه و فهارس لازم و شرح مشكلات آن به طبع مىرسد .\r\nاحسان يارشاطر\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n . \r\n","description":"","footnote":"","page_name":" مقدمه 8 ","page_number":8},
  {"content":"\r\n\r\n\r\nفهرست مندرجات\r\nمقدمه 11\r\nخطبه 3\r\nفصل اول - در نصايح حكما فرزندان را 14\r\nفصل دوم - در باب آداب دوست گزيدن و شرط آن 17\r\nفصل سوم - در باب آداب زيستن با دشمن و شرط آن 53\r\nفصل چهارم - در باب آداب جمع كردن اموال و شرط آن 82\r\nفصل پنجم - در باب آداب تجارت و شرط آن 118\r\nفصل ششم - در باب آداب عشق ورزيدن و شرط آن 141\r\nفصل هفتم - در باب آداب شراب خوردن و شرط آن 189\r\nفصل هشتم - در باب آداب مطايبه و محاوره و نرد و شطرنج 205\r\nفصل نهم - در باب آداب تجمل و خانه خريدن و شرط آن 213\r\nفصل دهم - در باب آداب زن خواستن و شرط آن 218\r\nفصل يازدهم - در باب آداب تربيت فرزند 228\r\nفصل دوازدهم - در باب آداب برده خريدن و شرط آن 249\r\nفصل سيزدهم - در باب آداب مهمانى و شرط آن 273\r\nفصل چهاردهم - در باب آداب امانت نگاه داشتن و شرط آن 291\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\nفصل پانزدهم - در باب آداب عفو و عقوبت و حاجت خواستن و شرط آن 299\r\nفصل شانزدهم - در باب آداب شناختن اسپان و شرط آن 330\r\nفصل هفدهم - در جنگ و محاربت و صداع و تقلب و تحمل 355\r\nفصل هشدهم - در باب آداب نديمى و ملازمت و شرط آن 390\r\nفصل نوزدهم - در پيرى و جوانى و شرط آن 413\r\nفهرستها 421\r\n\r\n","description":"","footnote":"","page_name":" مقدمه 10 ","page_number":10},
  {"content":"\r\n\r\n\r\nمقدّمه مترجم\r\nانيس النّاس تأليف نويسنده‌اى است به نام شجاع ، كه بنابر اشارهء خود ( صفحهء 303 كتاب حاضر ) جدّش پسر عموى شاه شيخ ابو اسحق اينجو ( 743 - 758 ) بوده است .\r\nمؤلّف ، اين كتاب را از سال 830 هجرى به رشتهء نگارش درآورد و به نام مغيث الدّنيا و الدّين ابو الفتح ابراهيم سلطان تيمورى ( 817 - 838 ) مزيّن ساخت و چند بار مدح و منقبت او را در كتاب بر قلم جارى كرد .\r\nذكرى ازين متن و مؤلّف آن در مآخذ قديم ( مانند كشف الظنون ) نيامده و على الظّاهر كتابى بوده است كه با مؤلّفش فراموش شده و فقط نسخه‌اى از آن‌كه براى خزانهء ابو الفتح ابراهيم سلطان نوشته شده بوده است - و خصائص آن را كمى بعد خواهم گفت - از تصاريف گوناگون ايّام مصون مانده و به دست ما رسيده است .\r\nاين نسخه كه اكنون در كتابخانهء مجلس شوراى ملى است از آن جناب آقاى هادى حائرى بود و در سال 1320 به كتابخانهء ملّى عرضه شد كه به فروش برسد . مرحوم محمّد قزوينى ، از اعضاى شوراى كتابخانه ، آن را ديده و يادداشتهايى از آن برداشته و خلاصه‌اى از نظر خود را طى نامه‌اى به كتابخانه ملّى داده بود . بعدها مرحوم مهدى بيانى آن يادداشت\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\nرا به چاپ رسانيد « 1 » . اصل يادداشتهاى قزوينى درين باب كه در دفترهاى يادداشت او مندرج و نيز متضمّن منقولاتى از آن كتاب بود در جلد نهم « يادداشتهاى قزوينى » توسّط نويسندهء اين كلمات انتشار يافت . « 2 » تصوّر مىكنم اطّلاعاتى هم كه مرحوم سعيد نفيسى از انيس الناس در كتاب « تاريخ نظم و نثر در ايران و در زبان فارسى » آورده مأخوذ از نوشته‌هاى مرحوم قزوينى است . « 3 » مرحوم قزوينى عقيدهء خود را در باب آن بدين عبارت به كتابخانه ملّى نوشت : « روى هم بسياربسيار نسخهء خوبى است و حتما كتابخانه در صورت امكان بايد آن را بخرد و نگذارد از دستش دررود . » « 4 »\r\nنسخهء انيس النّاس را استاد مجتبى مينوى هم در سنهء 1331 ديده بودند ، و آن در وقتى بود كه نسخهء مذكور به جناب آقاى دكتر مهدى آذر وزير فرهنگ عرضه شده بود و ايشان نظر علمى آقاى مجتبى مينوى را در باب آن خواسته بودند . . .\r\n* * * انيس النّاس متنى است در اخلاق و مباحثى كه در تقسيمات علمى قديم به تدبير منزل و سياست مدن تعبير مىشد . و بسيارى از مضامين و مطالب آن مأخوذست از كتب معروف مانند قابوسنامه ، كليله و دمنه ، گلستان ، بوستان ، مثنوى مولانا ، خمسهء نظامى و اشعار شاعران طراز اوّل چون فردوسى ، سعدى ، حافظ ، اوحدى و آثار و اشعار ديگر ازين دست . خود صريحا\r\n\r\n\r\n","description":"","footnote":"\r\n( 1 ) - راهنماى كتاب ، 3 ( 1339 ) : 433 - 434 .\r\n( 2 ) - يادداشتهاى قزوينى ، 9 ( 143 ) .\r\n( 3 ) - تاريخ نظم و نثر در ايران و در زبان فارسى ، تهران 1344 ، ص 1 : 260 .\r\n( 4 ) - راهنماى كتاب ، 3 ( 1339 ) : 434 .\r\n","page_name":" مقدمه 12 ","page_number":12},
  {"content":"\r\n\r\nدرين باب مىنويسد : « گفتند آنكه در باب آداب معيشت دنيا . . . كتابى در اخلاق انشاء كنى به رسم كتبخانهء آن حضرت . . . و چيزى چند كه در كتب اهل حكمت ديده بود و آنچه به تجربه معلوم كرده ، اكثر به عبارات خويش ارتباط و انضمام داده رعايت حسن عبارت نموده و اختصار لازم داشته اين كتاب مؤلف و محرّر گردانيد مشتمل بر بيست فصل و نام آن انيس النّاس نهاد . » « 1 »\r\nمؤلّف در آوردن اشعار و منقولات نثرى نام سرايندگان اشعار و نويسندگان آثار منثور را نمىآورد ، مگر دو سه جا كه چون نام شاعر در متن شعر آمده بوده به نام او اشاره شده است ، صفحات 122 ، 145 ، 317 .\r\nمؤلّف شعر هم مىسروده و گاه‌به‌گاه اشعار خود را كه متوسّط است در متن آورده است ، مانند قطعه‌اى كه در مدح سلطان ابراهيم ميرزاست ( ازجمله ص 119 ) و قطعهء ديگرى دربارهء سيّد شريف ( ص 120 ) و جز آنها .\r\nمأخذ كامل بعضى از فصول او را هم نمىتوان معيّن كرد ، مثلا در قسمتى كه به شناخت اسپ اختصاص دارد ( فصل شانزدهم ) بعضى از مطالب آن مأخوذ از قابوسنامه است و ضمنا از مطالبش برمىآيد كه آداب الحرب و الشجاعة را در دست نداشته و نمىدانيم كه مطالب ديگر آن فصل را از كدام كتاب گرفته است .\r\nقسمتهاى سودمندتر كتاب حكايات و مضامينى است كه مؤلّف از\r\n\r\n\r\n","description":"","footnote":"\r\n( 1 ) - صفحهء 11 .\r\n","page_name":" مقدمه 13 ","page_number":13},
  {"content":"\r\n\r\nعصر خود در كتاب آورده ، مانند نكته‌هاى مربوط به سيّد شمس الدّين محمّد سيّد شريف ( يعنى پسر سيّد شريف جرجانى ) ، شمس الدّين محمّد حافظ ، مولانا نور سمرقندى ، محب الدّين ابو الخير جزرى ، محمود خجندى و حرفى .\r\nهمچنين است اطّلاعات مختصرى كه در باب شول و گوكان و مدارس سنغريّه و فزاريّه نوشته است ، با آوردن بعضى از اصطلاحات آن زمان مانند كلمهء « رئيس » ( ص 5 و 257 ) كه عنوان شغلى نظير كلانترى در دهات بود .\r\nمؤلّف كه در سال 830 به نگارش اين كتاب پرداخت على الظّاهر اواخر زمان حيات حافظ را درك كرده است و ابياتى كه ازو نقل مىكند از نظر اختلاف نسخ قابل توجه است ، خصوصا كه نسخهء موجود انيس الناس خود به احتمال قوى از همان عهد تأليف كتاب است .\r\nفى المثل بيتى از حافظ را كه در نسخهء چاپ قزوينى بدين صورت است :\r\n چه گويمت كه به ميخانه دوش مست و خراب * سروش عالم غيبم چه مژده‌ها دادست \r\nبا ضبط مذكور در ذيل نقل مىكند :\r\n چه گويمت كه مرادى ز عالم ارواح * منادى جبروتى چه مژده‌ها دادست « 1 » \r\nاين نوع اختلاف ضبط در اشعار ديگر مضبوط درين كتاب هم ديده مىشود ، و با توجه به اينكه ضبط صورت مختار مؤلّف كتاب مورد نظر بود لذا\r\n\r\n\r\n","description":"","footnote":"\r\n( 1 ) - صفحهء 5 .\r\n","page_name":" مقدمه 14 ","page_number":14},
  {"content":"\r\n\r\nدرست نمىنمود كه متن او تغيير داده شود و طبعا آوردن نسخه بدل از چاپهاى ديگر كتب ضرورتى نداشت .\r\n* * * نسخهء انيس النّاس اكنون متعلّق به كتابخانهء مجلس شوراى ملّى است « 1 » ، و متأسفانه نسخه ناقص و تا اواسط فصل نوزدهم كتاب است .\r\nنسخه اگرچه رقم و تاريخ كتابت ندارد بنابر خطّ و كاغذ و تذهيب بدون ترديد از زمان تأليف كتاب ( سال 830 ) است . اشتباهات املائى و خطاهاى كتابتى متعدّد و اصلاحات و تصرّفات بعدى بين السّطور ( كه به نظر من از مؤلّف و به خطّ اوست ) موجب آن است كه خطّ متن را بر خلاف عقيدهء مرحوم قزوينى از كاتب و اصلاحات و تصرّفات را از مؤلّف بدانم . « 2 »\r\nنسخه ، نسخه‌اى آراسته و براى ابراهيم ميرزا تهيّه شده و بعد به كتابخانهء شاهرخ رفته است و اثر مهر كتابخانهء او در دو جاى آن هنوز باقى است .\r\nدر شمسهء اوّل كتاب اين عبارت ديده مىشود : « برسم خزانة السّلطان الاعظم الاعدل مغيث الدّنيا و الدّين ابو الفتح ابرهيم سلطان . »\r\n* * * طبع اين كتاب را مرهون الطاف و فرهنگ‌خواهى جناب آقاى\r\n\r\n\r\n","description":"","footnote":"\r\n( 1 ) - به شمارهء . 655 ( فهرست نشده ) .\r\n( 2 ) - مرحوم قزوينى نوشته است : « ولى به نظر مىآيد كه نسخهء اصل مؤلف گويا باشد ( بلى تقريبا شكى درين باب نيست ) . اصلاحاتى و تصحيحاتى به خط ديگر يا به خط همان كاتب در اواسط سطور در سرتاسر كتاب شده كه شايد در تحت نظر خود مؤلف بوده . »\r\n","page_name":" مقدمه 15 ","page_number":15},
  {"content":"\r\n\r\nمهندس جعفر شريف‌امامى رئيس هيأت مديرهء بنگاه ترجمه و نشر كتاب و بذل توجه دوست دانشمندم احسان يارشاطرم كه چون آن را به جاى كتاب « جواهر الاسمار » « 1 » پيشنهاد كردم پذيرفتند .\r\nدر رفع مشكلات متن اكثرا از همكارى ديرينه‌پاى دوست دانشمند محمد تقى دانش‌پژوه و نيز در مواردى از شاگردنوازى استاد مجتبى مينوى و همچنين محبّت والاى دوست دانشمند ديگر عبّاس زرياب خويى برخوردار شده‌ام .\r\nاز دوست ديگرم آقاى رحيم رحيمى گنجور بافضيلت كتابخانهء مجلس شوراى ملّى نيز سپاسگزارم كه همكارى دلسوزانه در تهيّهء عكس و نقل بعضى از حواشى كه در عكس نيامده بود فرمود .\r\nبندر بوشهر ، 3 فروردين 1350 ايرج افشار\r\n\r\n\r\n","description":"","footnote":"\r\n( 1 ) - جواهر الاسمار روايتى است از قصهء بازرگان و طوطى كه از يكى از زبانهاى هندى توسط عماد بن محمد البغرى ( ظاهرا البغرى ) براى علاء الدين ابو المظفر محمد ( ظاهرا از سلاطين هند كه چند تن به نام علاء الدين محمد بوده‌اند ) به فارسى نقل شده . چون روزى به تصادف در دفتر دوست فاضل آقاى على فاضل دريافتم كه آقاى شمس آل احمد دل به نشر آن بسته است از طبع آن منصرف شدم .\r\n","page_name":" مقدمه 16 ","page_number":16},
  {"content":"\r\n\r\nتصوير صفحه\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\nتصوير صفحه\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\n\r\nتصوير صفحه\r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\nتصوير صفحه\r\n\r\n","description":"","footnote":"","page_name":" مقدمه 20 ","page_number":20},
  {"content":"\r\n\r\n\r\n[ خطبه مؤلف 
  ]\r\nانيس النّاس فى الاخلاق\r\n\r\n","description":"","footnote":"","page_name":" 1 ","page_number":21},
  {"content":"\r\n . \r\n","description":"","footnote":"","page_name":" 2 ","page_number":22},
  {"content":"\r\n\r\nبسم اللّه الرّحمن الرّحيم و به نستعين الحمد للّه الّذى كرّم بنى آدم فجعل منهم علماء و حكماء ليهتدوا بنصايحهم الى امور المعاش و المعاد و امرهم أن يجتنبوا من التحاسد و التباعد و أن يكونوا عباد اللّه اخوانا و أن يكون لهم له سبحانه التحاب و التواد و نهاهم ان يتخذوا الكافرين منهم اولياء و يتبغوا عندهم العزّة فان العزة للّه جميعا و ليس لهم من دونه من ولىّ و لا هاد و أرشدهم الى طريق اكتساب الأموال ليوتون تزكيا ابتغاء لوجهه الاعلى منهيّين أن يأكلوا اموالهم بينهم بالباطل الا أن يكون تجارة عن تراض فيربحون ربحا [ من دون 
  ] نفاد و اثنى على المسبحين فى الغدو و الاصال و هم رجال لا تلهيهم تجارة و لا بيع عن ذكر اللّه و إقام الصلاة و ايتاء الزكوة مخافة يوم التناد و نور قلوبهم بنور المحبة و العشق الحقيقى فعرفوا الحق المبين فظهر سرّ يحبّهم و يحبونه فنجوا و جنبوا من النّار الكبرى و بيس المهاد و أنزل من السّماء مآء فأخرج به من أنواع النّعم ما لا يحصى و من ثمرات النخيل و الأعناب يتّخذون منه سكرا و رزقا حسنا فاقتضت الحكمة الا [ لا 
  ] هية تحريم الخمر لازالتها العقل و اثارتها الفساد و اباح لهم مباحات كثيرة حتّى التلاعب و التمازح لكن لحسن المعاشرة و المخالقة فان حسن الخلق خير عبادة العبّاد و الهمهم اتخاذ بيوت تقيهم الحرّ\r\n\r\n","description":"","footnote":"","page_name":" 3 ","page_number":23},
  {"content":"\r\n\r\nو البرد و تجملا لهم حيث يأمنون بوايق جار اهل للعناد و أحل لهم النّكاح و حرّم عليهم السّفاح لبقاء التّناسل الى يوم الميعاد و أوجب عليهم لطفا بهم و رحمة عليهم تعليم و تربية الأولاد بقوله عزّ من قائل قوا أنفسكم و أهليكم نارا و قودها النّاس و الحجارة عليها ملائكة غلاظ شداد و أحسن اليهم بتوصية الأولاد و بالأحسان و ترك العقوق و وجوب الإنقياد و اكرمهم بالأمر باكرام الجار و الضيف فانّه مقتضى مكارم الكريم الجواد و وعظهم أن يؤدّوا الأمانات الى اهلها و نعمّا يعظ سبحانه به العباد و مدح المستغنين عن النّاس باحسانه العظيم لا يسألون النّاس الحافا من الأرذال و الأمجاد و أمرهم بالعفو عن السّيات أو به مثل ما عوقبوا و بالعفو يترتّب الثّواب المزداد و جعلهم شجعانا ليعدوّا ما استطاعوا من قوة و من رباط الخيل يرهبون به عدو اللّه و عدوّهم حين أقبل العدوّ ذو الأوتاد و فطر بعضهم ذا فطرة سليمة و لطافة تزيّن به المجالس و تصير به الأوقات كالأعياد و خلقهم مختلفى الأحوال منيّا ثم علقة ثمّ مضغة ثم طفلا شابا ثم شيخا رد الى ارذل العمر فقيرا حقيقيّا أو صاحب الايمان و التقوى و هو خير الزاد و جعل منهم ضالّا مضلا لا يبالى بما اكتسب من الاثم يموج فى بحر الأفساد و منهم متفكّرا مستظلا تحت رواق الحزن مع ما يأتى من صالحات الأعمال خوف غضب الجبّاران يقال له تردّ و لا تراد و أفضل الصّلوة و السّلام على اكرم الرسل محمّد المتوج بتاج الاصطفاء على العالمين ابد الآباد و على آله و اصحابه من العبّاد و الزّهاد . « 1 »\r\nبر راى جهان‌آراى ارباب دين و دولت و بر ضمير منير اصحاب عقل و حكمت پوشيده نماند كه محرّر اين حال و مقرّر اين مقال اقلّ عباد السلطان\r\n\r\n\r\n","description":"","footnote":"\r\n( 1 ) - كل فقرة من فقرات التحميد اشارة الى فصل من فصول الكتاب براعة الاستهلال ( هامش نسخه ) .\r\n","page_name":" 4 ","page_number":24},
  {"content":"\r\n\r\nالمطاع شجاع در سنهء ثلاثين و ثمانمائه بواسطهء حوادث روزگار و به سبب تخيّل ادراك دولت انقطاع از اختلاط بعضى كوادنهء اشرار از ميان اهل روزگار فرار نموده در محنت‌آباد كوكان كه يكى از قراى گرمسير باشد در فصل تابستان به بلاى تكرار ملاقات رئيس آن‌كه يكى از زمرهء اولئك كالأنعام بل هم اضلّ است گرفتار گشته بود ، يارى نه كه بارى از دل بردارد و كتابى نه كه مطالعهء آن نمايد و شخصى نه كه چنانچه عادت كرده و معهود بوده به مذاكرهء علمى مشتغل باشد . بىكتاب و بىاحباب محروم از مباحثهء اولو الألباب گرفتار قيل‌وقال دواب [ و 
  ] قرين محنت و عذاب . جان بيچاره در غرقاب فغان برآورده ، با دل هوسناك گفت :\r\n\r\nبيت\r\n اى دل همه ساله من به يرغوى توم * محبوس و گرفتار تو و خوى توم \r\n\r\nبيت\r\n من از براى خوى تو اين بند و زندان ديده‌ام * من از كجا بند از كجا ، مال كرا دزديده‌ام \r\nبعد از قراءت اين مقال روى سوى اين شوريده‌احوال كرد و انواع خطاب و عتاب نموده اين ابيات به حزن هرچه تمامتر برين پريشان‌روزگار خواند :\r\n\r\nشعر\r\n چه گويمت كه مرادى ز عالم ارواح * منادى جبروتى جه مژدها دادست \r\n\r\n","description":"","footnote":"","page_name":" 5 ","page_number":25},
  {"content":"\r\n\r\n كه اى بلندنظر شاهباز سدره‌نشين * نشيمن تو نه اين كنج محنت‌آبادست\r\nترا ز كنكرهء عرش مىزنند صفير * ندانمت كه در اين دامگه چه افتادست \r\nپس اين گرفتار روزگار نيز بر مقتضى حال خويش بىاختيار اين ابيات بخواند :\r\n\r\nشعر\r\n زين تنگناى وحشت اگر باز رستمى * خود را بر آستان عدم بار بستمى\r\nور راه بودمى سوى اين خيمهء كبود * آنگه نشستمى كه طنابش گسستمى\r\nور دست من بچرخ رسيدى چنان كه آه * بند و طلسم او همه برهم شكستمى\r\nور ناوك سحرگه من كارگر شدى * بىشك كه پشت و گردهء گردون بخستمى\r\nاين كارهاى من كه گره‌برگره شدست * بگشادمى يكايك اگر تيزدستمى\r\nاز آسمان بيافتمى هرسعادتى * گرزين نحوس‌خانهء كودكان برستمى \r\nديگربار از براى تسكين اين جان گرفتار اين اشعار خوانده گشت :\r\n\r\n","description":"","footnote":"","page_name":" 6 ","page_number":26},
  {"content":"\r\n\r\n\r\nغزل\r\n بردمد صبح وصالت روزى اى جان غم مخور * وين شب يلدا رسد آخر به پايان غم مخور\r\nاى دل سرگشته روز غم نباشد پايدار * ور غمى پيش آيدت هم بگذرد زان غم مخور\r\nتا قيامت ز آتش هجران بخواهى سوختن * بر تو اين آتش شود روزى گلستان غم مخور \r\nپس اين مقال سبب اميد حال و مآل او گشت و كرة بعد اخرى اين دو بيت اجرى نمود :\r\n\r\nغزل\r\n ز ما تا جدايى كند يار ما * چو زلفش پريشان بود كار ما\r\nو گر دامن وصلش آيد بدست * شود نيك اين كار و اين بار ما \r\nبعد ازين گفت‌وگو و مقال در اثناى اين تحيّر و پريشانى حال .\r\n\r\nبيت\r\n بخت پيروز كه با من بخصومت مىبود * بامداد از در من صلح‌كنان بازآمد\r\nپير بودم ز جفاى فلك و جور زمان * باز پيرانه سرم بخت جوان بازآمد \r\nپس عقل سرگشته و بخت‌برگشته كه مدتى مديد و عهدى بعيد بود تا به سبب هواهاى اين آواره ازين بيچاره فرار نموده بودند ترحّم نموده معاودت فرمودند و گفتند :\r\n\r\n","description":"","footnote":"","page_name":" 7 ","page_number":27},
  {"content":"\r\n\r\n\r\nبيت\r\n تو پند ما نشنيدى به هيچ باب و كسى * كه نشنود سخن دوست حالش اين باشد \r\nهرچند وجود انقطاع از ان اشخاص سفيه واجب و عدم اختلاط با آن افراد لئيم لازم امّا از ايشان بگسستن و به بدتر از آنها پيوستن طريق عاقبت انديشان و طور عافيت‌جويان نباشد . اين بنده نيز تمهيد معذرت لازم داشته اين دو بيت بخواند :\r\n\r\nغزل\r\n هركس كه نصيحت ز عزيزان نكند گوش * بسيار بخايد سر انگشت ندامت\r\nچون پند رفيقان موافق نشنيدم * زان رو شدم آماجگه تير ملامت \r\nبعد از قراءت اين ابيات مضى ما مضى خوانده به تقصير خويش معترف گشت . پس عذاب مفارقت و هجران و وحشت مصاحبت با روستاييان و ديگربار گرفتار گشتن به آن لئيمان نادان و آن سفيهان بىسامان را از عقل دورانديش و از بخت سعادت‌كيش مخلصى جسته گفت :\r\n\r\nبيت\r\n ازين عذاب و گرفتاريم خلاص دهيد * كه يك زمان ز شما بعد ازين جدا نشوم \r\nايشان نيز وظيفهء غمگسارى رعايت نموده و طريق جانب‌دارى مسلوك داشته گفتند :\r\n\r\n","description":"","footnote":"","page_name":" 8 ","page_number":28},
  {"content":"\r\n\r\n\r\nشعر\r\n امروز دور سلطنت شهريار ماست * شاه فلك غلام خداوندگار ماست\r\nشاهى كه در زمانه نظيرش نديد كس * شكرانه واجب است كه در روزگار ماست \r\n\r\nشعر\r\n امروز شهر ما را صد رونق جنان است * زيرا كه پادشاهش سلطان مغيث خان است\r\nحيران چرا نشينى خندان چرا نباشى * چون پادشاه ملكت آن بانى جهان است\r\nآن پادشاه عالم چون بر جهانست ؟ فايض * زان رو زمين خاكى بهتر ز آسمان است \r\nاگر خواهى كه از مشقّت مهاجرت محبوب و از زحمت مصاحبت اين جمع غير مطلوب و از كلفت مخالطت آن سفها [ ى 
  ] نامرغوب خلاص گردى طريق آنكه به اسرع احوال و احسن آمال متوجّه بارگاه رفيع عالم‌پناه و مستقبل درگاه منيع فلك اشتباه سلطان اعدل اعظم خاقان اكبر اعلم ملجأ السّلاطين و ملاذ الخواقين فى العالم السّلطان بن السّلطان بن السّلطان معين الحق و مغيث الحق و الانسان الواثق بالملك المؤيد بتأييدات القادر السّبحان ابو الفتح ابراهيم سلطان خلد اللّه سبحانه فى دوام الخلافة ملكه و برهانه و اوضح على العالمين بره و احسانه گردى و حال خود را معروض بندگان آن آستان‌گردانى ، و چون ايوان جهان‌پناهش مسكن آوارگان و كيوان\r\n\r\n","description":"","footnote":"","page_name":" 9 ","page_number":29},
  {"content":"\r\n\r\nعدالت‌مآبش مأمن بيچارگان و به خطّ همايون بر حاشيهء دار العدالهء ميمون طغراى « الرّاحمون يرحمهم الرّحمن ارحموا من فى الأرض يرحمكم من فى السّماء » نگاشته بر مقتضى « ارحموا عزيز قوم ذل » هرآينه به غور حال پريشان و كار بىسامان تو برسد و به يمن عقل كامل و فيض عدل شاملش از مشقت كربت و عنا و از ملالت اين جمع شرير بلا و از مخالطت آن سفها [ ى 
  ] گدا خلاص يافته به مقصود و مطلوب خويش برسى .\r\n\r\nبيت\r\n الهى تو اين شاه گردون‌سرير * كه چون آفتابست عالم مسير\r\nبهين سلاطين روى زمين * مهين خواقين به دنيا و دين\r\nابو الفتح سلطان مغيث به حق * خليل خدا را سمى مستحق\r\nمرادات دنيا و دينش بده * تمام بلاد زمينش بده\r\nز نه چرخ برتر دهش دستگاه * ز انجم فزون دار او را سپاه\r\nهمه آنش ده كان مرادش بود * همه لايق عدل و دادش بود\r\nهمى تا بود گردش روز و شب * شب و روز در عيش باد و طرب\r\nظفر ياور و بخت و دولت قرين * معينش همه دم إله معين \r\n\r\n","description":"","footnote":"","page_name":" 10 ","page_number":30},
  {"content":"\r\n\r\nبعد از استماع اين ارشاد كه سبب حصول دولت ابدى و واسطهء وصول سعادت سرمديست با عقل و بخت عافيت شعار به طريق استفسار گفت كه بىسببى توجّه به عتبهء عليهء آن حضرت نمودن و بىوسيله‌اى عازم آن بارگاه سلطنت‌پناه شدن متعذر باشد ، چه نيل دولت ملازمت سلاطين عظما و ادراك سعادت مقارنهء خواقين عليا بىمددگارى وسائل ناممكن . پس وسيلهء حصول اين سعادت ابدى و سبب وصول اين دولت سرمدى چه تواند بود ؟\r\nگفتند آنكه در باب آداب معيشت دنيا و شروط ملازمت اكابر كبرى و آداب صحبت و ذخيرهء آخرت اندوختن و آنچه رعايت آن ارباب احتشام را از ضرورات و انسان را از براى ترتيب حال دنيا و آخرت از مهماتست كتابى در اخلاق انشا كنى به رسم كتب‌خانهء آن حضرت و به وسيلهء آن حال پريشان و كار بىسامان خود را به عرض بندگان آن حضرت رسانى و بعد اليوم ايمن الحال و فارغ البال گردى . اين كمينه نيز به حكم المأمور معذور بداين امر مشغول گشت و چيزى چند كه در كتب اهل حكمت ديده بود و آنچه به تجربه معلوم كرده اكثر به عبارت خويش ارتباط و انضمام داده رعايت حسن عبارت نموده و اختصار لازم داشته اين كتاب مولّف و محرّر گردانيد مشتمل بر بيست فصل و نام آن انيس النّاس نهاد .\r\nپس تتبّع لفظ او موجب حصول فصاحت و تزيين انشاء ، و تعقّل معنى او سبب وصول بلاغت و ترتيب دنيا و اين معنى نيز لازم داشته كه در كلمات آن حشو و عبث نباشد .\r\nرجاء واثق و اميد صادق كه به نظر ملازمان مجلس عاليش كه محقّقان عصر و مدقّقان دهرند مستحسن افتد و اگر بىقاعده‌اى مكتوب گشته باشد\r\n\r\n","description":"","footnote":"","page_name":" 11 ","page_number":31},
  {"content":"\r\n\r\nقلم عفو بر جريمه و سهو نادانان كشند . ليكن اين انيس روحانى عروسى است متحلّى به حليهء نكات معانى سديده ، متجلّى به جلوهء بيان لطايف جديده ، آراسته به زيور بدايع و خيال ، ملبّس به لباس صنايع و مثال ، مشتمل بر غرر حكايات و نصايح حكمت‌آميز ، منظم به درر روايات و فوايد نشاطانگيز ، چهرهء او در نقاب الفاظ پنهان و منطوى ، جمال او در حجاب عبارت محجوب و مختفى . پس هرزمان كه جميع حجاب مرتفع گردد و تمام نقاب برافتد كماهى حسن اين مرغوب مطالعه توان كرد و جملگى جمال اين مطلوب مشاهده توان نمود و ذكر اين معنى تنبيه برآنكه چون تمام كتاب مطالعه رود حقايق حسن عبارت و دقايق مجاز و استعارت او معلوم گردد و مشتغل مطالعه كما ينبغى مدرك آن معانى و متقن آن مبانى گردد .\r\nفصل اول : در باب آداب نصايح حكما فرزندان [ را 
  ] .\r\nفصل دوم : در باب آداب دوست گزيدن و شرط آن .\r\nفصل سوم : در باب آداب با دشمن زيستن و شرط آن .\r\nفصل چهارم : در باب آداب جمع كردن مال و شرط آن .\r\nفصل پنجم : در باب آداب تجارت و شرط آن .\r\nفصل ششم : در باب آداب عشق ورزيدن و شرط آن .\r\nفصل هفتم : در باب آداب شراب خوردن و شرط آن .\r\nفصل هشتم : در باب آداب مطايبه و محاوره و نرد و شطرنج .\r\nفصل نهم : در باب آداب تجمّل و خانه خريدن و شرط آن .\r\nفصل دهم : در باب آداب زن خواستن و شرط آن .\r\n\r\n","description":"","footnote":"","page_name":" 12 ","page_number":32},
  {"content":"\r\n\r\nفصل يازدهم : در باب آداب تربيت فرزند و طريق سلوك ايشان با والدين .\r\nفصل دوازدهم : در باب آداب برده خريدن و شرط آن .\r\nفصل سيزدهم : در باب آداب مهمانى و شرط آن .\r\nفصل چهاردهم : در باب آداب امانت نگاه‌داشتن و شرط آن .\r\nفصل پانزدهم : در باب آداب عفو و عقوبت و حاجت خواستن و شرط آن .\r\nفصل شانزدهم : در باب آداب شناختن اسپان و شرط آن .\r\nفصل هفدهم : در باب آداب محاربه و معارضه و خدعه و شكار و چوگان زدن .\r\nفصل هيجدهم : در باب آداب نديمى و ملازمت و شرط آن .\r\nفصل نوزدهم : در باب آداب پيرى و جوانى و شرط آن .\r\nفصل بيستم : در باب آداب عواقب احوال انديشيدن .\r\n\r\n","description":"","footnote":"","page_name":" 13 ","page_number":33},
  {"content":"\r\n\r\n\r\nفصل اول در نصايح حكما فرزندان را\r\nتا تعاقب ليل و نهار باشد از تغيير حالات عجب مدار .\r\nاز كارى كه پشيمانى خورده باشى ديگر متعرّض آن مشو .\r\nچون با پادشاه آشنايى داشته باشى ايمن مخسب .\r\nهركه جوان‌مردى از آزار مردمان و از مال ايشان كند او را دشمن خويش دان .\r\nزنده مشمار خويش را چون عمر به ناكام گذرانى .\r\nبا مردم بىهنر دوستى مكن .\r\nبپرهيز از نادانى كه خود را دانا داند .\r\nانديشه را بر گفتار مقدّم دار .\r\nخود را نادان دان تا مجهولات معلوم تو گردد .\r\nمرگ به دان از نياز به همسران خويش .\r\nاز گرسنگى مردن به كه سير شدن از نان فرومايگان .\r\nبه خويشان محتاج بودن مصيبتى عظيم دان .\r\nصاحبان مصيبت را عزيز دار .\r\n\r\n","description":"","footnote":"","page_name":" 14 ","page_number":34},
  {"content":"\r\n\r\nهركه را آموزش روزگار دانا نسازد در تربيت و تعليم او سعى خويش ضايع مگردان .\r\nراز خود با دوست مگوى تا دشمن نداند .\r\nنيكخواه مردم باش تا مردم نيكخواه تو باشند .\r\nكينه‌دار مباش تا اندوهگين نباشى .\r\nآنچه ناياب باشد مجوى تا ترا ديوانه‌سار نشمرند .\r\nحيا را پيشه ساز تا باآب‌وروى باشى .\r\nدر امور اهمال مكن تا فريفته نباشى .\r\nپردهء كس مدر تا پردهء تو دريده نشود .\r\nبه هواى دل كار مكن تا از پشيمانى ايمن باشى .\r\nقدر مردم بشناس تا باقدر باشى .\r\nطمع را در دل جاى مده تا بىتفرقه باشى .\r\nوفادار باش تا در هردل محبوب باشى .\r\nبا نادان مناظره مكن تا باوقار باشى .\r\nبا فرومايه مزاح مكن تا مجروح‌خاطر نگردى .\r\nكوتاه‌دست باش تا زبان‌دراز باشى .\r\nدخل خويش زيادت از خرج مگردان تا به بلاى احتياج مبتلى نگردى .\r\nكردار بر گفتار مقدّم دار تا از ارباب مروّت باشى .\r\nاز فساد و كاهلى دور باش تا درويش نگردى .\r\nقانع و ساعى باش تا توانگر باشى .\r\n\r\n","description":"","footnote":"","page_name":" 15 ","page_number":35},
  {"content":"\r\n\r\nبا اهل هوى « 1 » منشين تا عاشق نگردى .\r\nدر كارها تعجيل مكن تا نادم نگردى .\r\nاز صحبت نااهل احتراز كن تا نيكبخت گردى .\r\nاز دروغ و فحش دور باش تا روزگارت به خوشى گذرد .\r\nمال خويش را به هوى « 1 » صرف مكن تا به وحشت ندامت مبتلى « 2 » نگردى .\r\nبا بداصل منشين تا بىزحمت باشى .\r\nدر جوانى هنر آموز .\r\nدر پيرى از هوى « 1 » دور باش .\r\nسخاوت را پيشه ساز .\r\nاز صحبت جاهل احتراز نما .\r\nبىخرد را معذور دار .\r\nعمر خويش در بىكارى مگذران .\r\nحق‌شناس باش .\r\nاز بخل محترز باش .\r\nتكبّر را دشمن دار .\r\nغم گذشته و آينده مخور .\r\nستايش خويش مكن .\r\nآزار دلها منما .\r\n\r\n\r\n","description":"","footnote":"\r\n( 1 ) - اصل : هوا .\r\n( 2 ) - اصل : مبتلا .\r\n","page_name":" 16 ","page_number":36},
  {"content":"\r\n\r\n\r\nفصل دوم در باب آداب دوست گزيدن و شرط آن\r\nبدان كه تا مردم زنده باشد ايشان را ناگزير باشد از دوستان . آدمى بىبرادر بهتر كه بىدوست !\r\nحكيمى را پرسيدند برادر بهتر يا دوست ، گفت برادر دوست .\r\nبدان كه استحكام برادرى و خويشى به دوستى مىشود ، چنانچه استحكام خرد به تجربه ، و استحكام نسب به حسب ، و استحكام بزرگى به كرم .\r\n\r\nقطعه\r\n چهار چيز به چار دگر بود محتاج * بيان كنم همه را گر تو مستمع باشى\r\nخرد به تجربه ، خويشى به دوستى با هم * نسب به فخر حسب ، سرورى به زرپاشى \r\n\r\nمثل\r\nبرادر كه در بند خويش است نه برادر و نه خويش است .\r\n\r\n","description":"","footnote":"","page_name":" 17 ","page_number":37},
  {"content":"\r\n\r\n\r\nبيت\r\n همره اگر شتاب كند همره تو نيست * دل در كسى مبند كه دل‌بستهء تو نيست \r\nو انديشه كن از حال دوستان به رعايت رسم و طريق مروّت و مردمى زيرا كه هركه از دوستان نينديشد دوستان نيز ازو نينديشند ، پس بىدوست بماند .\r\n\r\nمثل\r\n آدمى بىدوست دشمن‌كام بود \r\nديگر انديشه كن از مردم نيم‌دوست و با ايشان نيكويى كن و سازگارى نما تا دوست يكدل گردند . چه از دوست و دشمن به موافقت مقصود حاصل توان كرد .\r\nنيك‌خوى و متحمّل و بردبار باش كه همه‌كس دوست تو باشد ، چه هركه بدخوى و زودرنج بود همه كس ازو نفور و گريزان باشند و پيوسته بىدوست و تنها و متفرّق الحال و بىبها باشد .\r\n\r\nقطعه\r\n هركرا دادست ايزد خوى نيك * گرچه او تنهاست با تنها بود\r\nوانكه خوى بد قرين حال اوست * گرچه با تنها بود تنها بود \r\n\r\nمثل\r\nهيچ دوست بهتر از گنج هنر نيست و هيچ دشمن بدتر از خوى بد نه .\r\n\r\n","description":"","footnote":"","page_name":" 18 ","page_number":38},
  {"content":"\r\n\r\n\r\nبيت\r\n اگر ز دست بلا بر فلك رود بدخوى * ز دست خوى بد خويش در بلا باشد \r\nبدان كه طبقات مردم از سه صفت خالى نيستند و از يكى از سه صنف بيرون نه : يا دوست‌اند ، يا نه دوست و نه دشمن ، يا دشمن .\r\nپس صنف اوّل همچنانچه گزير از اكل و شرب محال از ايشان نيز ممتنع .\r\nو صنف ثانى نيز به وقت حاجت به كار آيند و تحصيل و حصول آن نيز واجب .\r\nو صنف ثالث چون متضمّن ملالت و مشتمل عداوت اجتناب از ان واجب و عدم التفات لازم .\r\n\r\nقطعه\r\n خلق عالم سه فرقه بيش نيند * چون طعامند و همچو داروى و درد\r\nفرقه‌اى چون طعام درخوردند * كه ازيشان گزير نتوان كرد\r\nفرقهء ديگرند چون دارو * كه بدان گه گهيست حاجت مرد\r\nفرقهء ديگرند همچون درد * تا توانى به گرد درد مگرد \r\n\r\n","description":"","footnote":"","page_name":" 19 ","page_number":39},
  {"content":"\r\n\r\n\r\nحكايت\r\nاسكندر را پرسيدند كه به اندك روزگارى اين همه ملك به چه خصلت به دست آوردى ؟ گفت به دوست ساختن دشمنان به تلطّف ، و نگاه داشتن دوستان به تعهّد .\r\n\r\nمثنوى\r\n عدو را به الطاف گردن ببند * كه نتوان به زندان و تيغ و كمند\r\nچو دشمن كرم بيند و لطف و جود * نيايد ازو وحشت اندر وجود\r\nاگر خواجه با دشمنان نيكخوست * بسى برنيايد كه گردند دوست\r\nبدان را نوازش كن اى نيك‌مرد * كه سگ پاس دارد چو نان تو خورد\r\nبر آن مرد كندست دندان يوز * كه مالد « 1 » زبان بر پنيرش دو روز \r\nديگر انديشه كن از دوستان دوستان .\r\nو همچنين سه طايفه را دوست دان : دوست و دوست دوست و دشمن دشمن ، و سه طايفه را دشمن دان : دشمن و دوست دشمن و دشمن دوست .\r\nامّا بىعيب كس را مدان و هنرمند باش . چه هنرمند كم‌عيب بود .\r\nو دوست بىهنر مگير كه از دوست بىهنر فلاح نيايد .\r\nو با لئيمان و سفيهان دوستى مكن و به كريمان و اصيلان پيوند .\r\n\r\n\r\n","description":"","footnote":"\r\n( 1 ) اصل : مالت .\r\n","page_name":" 20 ","page_number":40},
  {"content":"\r\n\r\n\r\nقطعه\r\n باشد لئيم در نظر عقل چون شبه * بىقيمت و كريم بود در بها چو در\r\nچون قدر هريكى بر دانا محقّق است * بشنو نصيحتى ز من اى نامدار حرّ\r\nبا مردم كريم به‌پيوند و دوست باش * وز مردم لئيم چو از دشمنان ببر \r\nپس با اصيلان و كريمان طريق تواضع مسلوك دار به سبب شرف نجابت ، چه اصيل هرچند بىهنر باشد از بداصل هنرمند به ، و هنر [ را 
  ] نسبت با بداصل چون جوهرى است در مستراحى .\r\nنبينى كه اگر بداصلى فضيلتى حاصل كرد هرگز به مكارم آن اخلاق كه مقتضى آن فضيلت است اقدام ننمايد و آثارى كه از لوازم اكتساب آن كمالات است از او لايح و ظاهر نگردد ، بلكه بر خلاف اقتضاى آن فضايل مشتغل باشد .\r\nو از آنست كه در بعضى از بلاد هندوستان كه منشاء بعضى از حكما بوده حكّام نگذارند كه مردم بازارى فرزندان خود را به مدارس به تحصيل علم و كسب فضايل فرستند و كدّ قوانين ديوانى و تعليم حساب كه بعضى از متعلّقات وزارت است نمايند و معلّمان بر ايشان گمارند .\r\n\r\nادب ديگر\r\nآنكه با فرومايگان و بداصلان طريق تكبّر مرعى دار ، چه\r\n\r\n","description":"","footnote":"","page_name":" 21 ","page_number":41},
  {"content":"\r\n\r\nلئيم را چندانچه تواضع بيش كنى تكبّر بيش نمايد و بجاى اكرام اهانت و به ازاى نيكى بدى كند ، و اين صورت امريست عامّ و شامل اين جماعت تمام ، نه مخصوص بعضى دون بعضى ، همچنانچه علماى معانى در بيان امثله خطاب عموم على سبيل البدل ذكر كرده‌اند .\r\n\r\nمثل\r\nفلان لئيم فاذا اكرمته اهانك و اذا احسنته أساءك .\r\nو اصيل را چندانكه احترام بيش نمايى در مسكنت و تواضع افزايد .\r\n\r\nقطعه\r\n اى عزيزا نصيحتى كنمت * وز بد و نيك آن تفكّر كن\r\nگر پسند آيدت ز من بشنو * ورنه نشنوده‌اش تصوّر كن\r\nاولا صدر شو به استحقاق * پس به مجلس درون تصدّر كن\r\nبا اصيلان ره تواضع گير * با فرومايگان تكبّر كن \r\nپس با لئيم و گدا طبع بتخصيص كه داعيهء بزرگى داشته باشد عدم التفات ، و چه جاى اين معنى كه با اين جماعت‌شان بايد كه آشنايى نباشد ، چه هيچ صورت بدتر و سردتر از تكبّر گداطبعان و بداصلان نيست ، و وقوع اين صورت بدان مىماند ، مصراع : « كون برهنه كمرى بر ميان ! »\r\n\r\nمثنوى\r\n كبر زشت وز گدايان زشت‌تر * روز سرد و برف و آن‌گه جامه‌تر\r\nچند دعوى دم و باد و بروت * اى ترا خانه چو بيت العنكبوت \r\n\r\n","description":"","footnote":"","page_name":" 22 ","page_number":42},
  {"content":"\r\n\r\nو دوستان دولت را از جملهء نديمان شمار ، يعنى دوست زمان دولت .\r\nو با نيكان به دل دوست باش و با دشمنان به زبان تا هردو طايفه دوست گردند . چه دوستى بدان نيز به وقت حاجت به‌كار آيد ، ليكن با ايشان صفاى قلب و نيكخواهى باطنى پيدا مكن و تصوّر مكن كه اين معنى در ايشان موثّر گردد و ايشان نيز نيكخواه تو باشند و ترك عداوت نمايند .\r\n\r\nقطعه\r\n خرد چون كند دوستى با كسى * كه با دشمنان باشد او را صفا\r\nمدار از بدان چشم نيكى از آنك * شكر كس نخورد از نى بوريا \r\n\r\nادب ديگر\r\nآنكه با بىسروپا و سفيه و كسى را كه نسبت با خود شفقتى نيست و ضبط حالى ندارد مصاحبت مكن تا در روزگارت خللى و در كارت تنزّلى پيدا نشود و تو نيز از زمرهء او نگردى .\r\n\r\nقطعه\r\n هركه را با خود مصاحب مىكنى * بنگرش تا خويش را چون مىزيد\r\nگر به قدر حال سامانيش هست * ميل او كن كو به قانون مىزيد\r\nور نباشد رونقى در كار او * زانچه حدّ اوست افزون مىزيد \r\n\r\n","description":"","footnote":"","page_name":" 23 ","page_number":43},
  {"content":"\r\n\r\n سالها گر تربيت خواهيش كرد * همچنان باشد كه اكنون مىزيد \r\nپس با مردم اصيل و هنرى دوستى كن تا تو نيز از جملهء ايشان گردى و اخلاق حسنهء ايشان در تو اثر كند ، چه صفات مصاحب از بد و نيك نسبت با مصاحب مؤثّر است .\r\n\r\nقطعه\r\n اى پسر همنشين اگر خواهى * همنشينى طلب ز خود بهتر\r\nزانك در نفس همدم از همدم * نقش پيدا شود ز خير و ز شر\r\nمثل اخگر كه با همه گرمى * سرد گردد به وصل خاكستر\r\nورچه باشد فسرده‌طبع انگشت * چون به آتش رسد شود اخگر \r\nنبينى كه روغن كنجد چون به گل آميخته گشت و به يكديگر مخلوط شدند همه كس گويد روغن گل و كس نگويد روغن كنجد ! پس به مردم اصيل و هنرمند پيوند . چه اين جماعت بالذّات مورث دولت‌اند ، و اللّه تعالى ايجاد جوهرى بىاختيارشان در ايشان فرموده كه هركه با اينها پيوست از ايشان شد و سعادت ذاتيشان درو اثر كرد ، و اختلاط با مردم بداصل و لئيم مورث عكس آن و اين جماعت را نيز درين صورت اختيارى نه .\r\n\r\nبيت\r\n بيچارهء تقديرند هم صالح و هم طالح * درماندهء فرمانند هم عارف و هم عامى ! \r\n\r\n","description":"","footnote":"","page_name":" 24 ","page_number":44},
  {"content":"\r\n\r\nپس معلوم شد كه اين هردو طايفه اگرچه از يكجااند امّا تا چونشان فرستاده‌اند و در هريكى چه صفت ايجاد رفته .\r\n\r\nمثنوى\r\n تا نبود جوهر لعل آبدار * مهر قبولش ننهد شهريار\r\nسنگ بسى در طرف عالم است * آنچه ازو لعل كنند آن كم است\r\nخار و خسك هردو به نسبت گياست * آن خسك ديده و اين توتياست\r\nگرچه نيايد مدد آب جو * از گل اصلى نرود رنگ و بو\r\nكار به دولت نه به تدبير ماست * تا به جهان روزى و قسمت كراست\r\nمرد ز بىدولتى افتد به خاك * دولتيان را به جهان در چه باك\r\nگرد سر دولتيان چرخ‌ساز * تا شوى از چرخ زدن بىنياز\r\nبا دو سه كم‌زن مشو آرام‌گير * مقبل ايّام شو آرام گير \r\n\r\nادب ديگر\r\nآنكه به ناجنس مفلس و بىاستعداد بىوداد و بداصل بىفضل\r\n\r\n","description":"","footnote":"","page_name":" 25 ","page_number":45},
  {"content":"\r\n\r\nو متهتّك متصوّر صحبت مدار و دوستى مكن ، چه آخر الامر به سبب وجود تهتّك و تصوّر و به جهت عدم تعقّل و تصبّر دشمن گردد و هربدى و غيرواقعى كه دربارهء تو گويد مردم به واسطهء وجود مصاحبت و مجالست و عدم علم‌شان بر آن اوصاف ردّيه حمل آن بر صدق كنند . پس چون درين روزگار يار وفادار معدوم و بىوفايى اهل زمانه معلوم بر مقتضى « السّلامة فى الوحدة » تنهائى اولى « 1 » .\r\nبارى اين مؤلّف مسكين و اين مصنّف غمگين مدّتى شد تا در عالم نشيب و فراز مجاز مىپويد و از ابناء روزگار محرمى مىجويد . از صفا و وفا كه چون كيميا و عنقا قدم در دايرهء فنا نهاده‌اند اثرى نديد و از حقيقت حال و كيفيّت آمال خبرى نشنيد و چون شاگرد رسن تاب هرزمان خود را دور تر و چون مست شراب هرساعت خويش را مخمور ترديد . دل از استواى يومين پرملال و جان از عدم ترقى پريشان‌حال زبدهء زندگانى به اميد وفا بگذشت و خلاصهء عمر در جفا تلف شد . در مطبخ هواى ياران اين همه ديگ سوداپخت و هيچ مايده‌اى نچشيد و فائده [ اى 
  ] نديد . سبحان اللّه ! همانا اسپان وفا را پى كرده‌اند و اسباب جفا مهيّا داشته كه چندانچه در طلب اين عنقا مىپويد و آن كيميا مىجويد راه بدان مقصود نمىبرد و مدرك آن سود نمىشود . مع هذا امل به فضل ربّانى آنكه سابقهء عناية الأزليه كفاية الأبديّه دررسد و اين مقيّد دام استحكام تعهّد را از سوداى وفادارى و از هواى حق‌ّگزارى خلاصى دهد و اين ماليخوليا را از او بيرون برد .\r\nقصّهء اين غصّه پيش كه گويم و دواى اين درد از كه جويم كه عمر\r\n\r\n\r\n","description":"","footnote":"\r\n( 1 ) - اصل : اول .\r\n","page_name":" 26 ","page_number":46},
  {"content":"\r\n\r\nعزيز كه هردم از او به جانى و هرنفس از او به جهانى ارزد به اميد لعلّ و عسى بگذشت ، و از هيچ يار به غير بار حاصلى نشد و فايده‌اى اندوخته نگشت .\r\nچون حال برين منوال خوشا تنها بودن و تنها بدرودن .\r\nحكيمى را پرسيدند در تنهايى ملول نمىشويد ؟ گفت در تنهايى هرگز كسى ملول شده « 1 » .\r\n\r\nقطعه\r\n ز ناجنس بگريز اگر آفتاب است * ترا سايهء خود بس ار يار خواهى\r\nبه وحدت به سر بركه راحت درين است * اگر گلشن عيش بىخار خواهى\r\nچو مركز درين دايره پاى بفشار * چو سرگشتگى همچو پرگار خواهى\r\nكزين قوم اميد وفا آن‌چنانست * كه آب حيات از دم مار خواهى \r\nپس با سبكسار صحبت مدار و بر تقدير وقوع اين صورت بىاختيار بردبار باش تا خوار نگردى .\r\nحكيمى را پرسيدند ستون خرد كيست و مايهء خوارى چيست ؟\r\nگفت ستون خرد بردبارى و مايهء خوارى سبكسارى !\r\n\r\nمثنوى\r\n ستون خرد بردبارى بود * سبك‌سر هميشه به خوارى بود\r\nحديثى بود مايهء كارزار * خلالى « 2 » ستونى كند روزگار \r\n\r\n\r\n","description":"","footnote":"\r\n( 1 ) - حاشيه : وحدة المرء خير من الجليس السوء .\r\n( 2 ) - اصل : خليل .\r\n","page_name":" 27 ","page_number":47},
  {"content":"\r\n\r\n\r\nادب ديگر\r\nآنكه دوست نادان مگير چه « دشمن دانا به از نادان دوست » ، « عدو عاقل خير من صديق جاهل » .\r\n\r\nمثنوى\r\n دوستى از دشمن معنى مجوى * آب حيات از دم افعى مپوى\r\nدشمن دانا كه غم جان خورد * بهتر از ان دوست كه نادان بود \r\n\r\nحكايت\r\n كودكى از جملهء آزادگان * رفت برون با دو سه هم‌زادگان\r\nپايش از ان بوته درآمد ز دست * مهر دل و مهرهء پايش شكست\r\nشد نفس آن دو سه هم‌سال او * تنگ‌تر از حادثهء حال او\r\nآنكه برو دوست‌ترين بود گفت * در بن چاهيش ببايد نهفت\r\nتا نشود راز چو روز آشكار * ما نشويم از پدرش شرمسار\r\nعاقبت‌انديش‌ترين كودكى * دشمن او بود وزيشان يكى \r\n\r\n","description":"","footnote":"","page_name":" 28 ","page_number":48},
  {"content":"\r\n\r\n گفت همانا كه از آن همرهان * صورت اين حال نماند نهان\r\nچون‌كه مرا زين همه دشمن نهند * تهمت اين واقعه بر من نهند\r\nسوى پدر رفت و خبردار كرد * تا پدرش چارهء اين كار كرد\r\nهركه درو جوهر دانائى است * بر همه چيزيش توانائى است\r\nبند فلك را كه تواند گشاد * آن‌كه برو پاى تواند نهاد \r\nپس هم‌صحبتى گزين عاقل ، چه عقل سرمايهء جميع نيكوييست .\r\n\r\nمثل\r\nمعقول كه زيد نيك‌نام بود\r\n\r\nمثنوى\r\n سكّه بر نقش نيك‌نامى بند * كز بلندى رسى به چرخ بلند\r\nهم‌نشينى كه نافه بوى بود * خوب‌تر زان‌كه ياوه‌گوى بود\r\nعيب يك هم نشست باشد و بس * كافگند نام زشت بر صد كس \r\n\r\n","description":"","footnote":"","page_name":" 29 ","page_number":49},
  {"content":"\r\n\r\n از درافتادن شكارى خام * صد ديگر دراوفتد در دام\r\nاز فروبردن يكى محتاج * صد شكم را درند در ره حاج\r\nدر چنين ره مخسب چون پيران * گرد كن دامن از زبون‌گيران\r\nتا بدين چرخ واژگونه نورد * نفريبى چو زن كه مردى مرد \r\nپس با مردم اصيل كه كرم خود لازم اصالت است مصاحب بايد بود و از بىاصل و بدگهر فرار بايد نمود .\r\n\r\nمثنوى\r\n گوهر نيك را ز عقد مريز * زانك بدگوهرست از آن بگريز\r\nبدگهر با كسى وفا نكند * اصل بد در خطا خطا نكند\r\nاصل بد با تو چون شود معطى * نشنيدى كه اصل لا يخطى\r\nكژدم از راه آن‌كه بدگهرست * ماندنش عيب و كشتنش هنرست \r\n\r\nادب ديگر\r\nآنكه حقّ دوستان به هرچند ناملايم كه پيشت آيد ضايع مكن و\r\n\r\n","description":"","footnote":"","page_name":" 30 ","page_number":50},
  {"content":"\r\n\r\nبه جور و جفاى ايشان صبور باش ناسزاوار ملامت نگردى ، و اين معنى را مورث انواع سعادات و مثمر اصناف مرادات دان و به بردبارى و صبر عادت كن .\r\n\r\nمثنوى\r\n دلا چون كوه شو در بردبارى * اگر خواهى كه لعل از كان برآرى\r\nدرين كارش قدم چون استوارست * از ان با اهل معنى يار غارست \r\nهرچند نيكى كه دربارهء دوست خود كرده باشى چون ملالتى ميان شما واقع شود آن را به زبان مبر و ضايع مگردان . برّك لا تبطله بالمنّة .\r\nبدان كه هرعطايى و نيكى كه از تو به كسى رسد چون آن را به زبان آوردى و منّت نهادى ضايع گشت و همچنان [ دان 
  ] كه نكرده‌اى بلكه بدتر ، وررمنان ( ؟ ) الاحسان اكبر من اجره .\r\nكرم و عطا و تكلّف و سخا نسبت با دوست خويش به اميد عوض مكن بلكه جازم باش كه اگر چيزى به عوض به تو بخشد نستانى .\r\n\r\nمثل\r\nتا تو يكى دهى و دو ستانى گمان مبر كه از دوستانى .\r\nآنچه وعده كرده باشى بجاى آر و آنچه بجا آورده باشى باز مگوى و منّت منه ، بلكه منّت‌دار او باش كه خير تو قبول كرده و ممنون منّت تو گشته .\r\n\r\n","description":"","footnote":"","page_name":" 31 ","page_number":51},
  {"content":"\r\n\r\n\r\nقطعه\r\n هرچه مىبخشى به كس آن را جزا از وى مخواه * و آنچه مىگويى بكن و آن را كه كردى وامگوى\r\nگر بدين صورت توانى بردن اى جان عزيز * همّتت گو فرق فرقد را به زير پاى بپوى \r\nبدان كه مردم را دوست خود ساختن كارى به غايت مشكل است و زحمت بىشمار بايد ديد و رنج بسيار بايد كشيد تا حصول اين معنى ميسّر گردد ، امّا آن تحصيل به مشقّت متضمّن بسيارى راحت . ليكن دشمن اندوختن امرى آسان است و بىمشقّت حاصل ، امّا آن حصول به سهولت مشتمل بر بسى مشقّت .\r\n\r\nمثل\r\nدوستى را كه به عمرى به دست آرى نشايد كه به يك دمش بيازارى .\r\n\r\nبيت\r\n سنگى به چند سال شود لعل پاره [ اى 
  ] * زنهار تا به يك نفسش نشكنى به سنگ ! \r\nبدان كه مردم را به دو چيز توان دانست كه دوستى را شايند : اوّل آنك چون ترا تنگ‌دستى پيش آيد چيز خود را از تو دريغ ندارد . دوم آنك به وقت مصائب از تو برنگردد ، و هرگاه كه كارى مشكل پيشت آيد همچنانچه در كار خود جهد مىكند در كار تو اجتهاد نمايد و از براى اتمام آن مهام چيز خود دريغ ندارد .\r\n\r\n","description":"","footnote":"","page_name":" 32 ","page_number":52},
  {"content":"\r\n\r\nبدان كه شجاع و دلير روز جنگ آزموده گردد ، و امين وقت داد و ستد ، و زن و فرزند در ايّام فقر و فاقه ، و دوست در هنگام تنگ‌دستى و زمان نوايب و مصايب .\r\n\r\nقطعه\r\n دوست مشمر آنكه در نعمت زند * لاف يارىّ و برادرخواندگى\r\nدوست آن باشد كه گيرد دست دوست * در پريشان‌حالى و درماندگى \r\nاخوك من و أساك فى الشدّة .\r\n\r\nادب ديگر\r\nآنكه با دوستان در زمان گله چنان باش كه در ايّام خشنودى ، و با دوست سرّى در ميان منه كه اگر دشمن گردد اظهار آن ترا زيان دارد و بر تقدير ثبات مودّت و بقاى محبّت يقين كه او را نيز دوستان باشند و همچنانچه تودّد سبب آن شد كه تو اين سرّ را با او در ميان نهى تودّد و دوستى او نيز نسبت با دوستان او سبب اظهار و افشاى آن گردد .\r\n\r\nقطعه\r\n پدر كه جان عزيزش به لب رسيد چه گفت * يكى نصيحت من گوش دار جان عزيز\r\nبه دوست گرچه عزيزست راز دل مگشاى * كه دوست نيز بگويد به دوستان عزيز \r\n\r\n","description":"","footnote":"","page_name":" 33 ","page_number":53},
  {"content":"\r\n\r\nپس سرّ نگهدار ، چه ارباب اسرار را درين باب هزار سخن است ، و همه را سر سخن اين بود كه سخن سر مگوئيد .\r\n\r\nمثنوى\r\n چنان كن نهان در دل خويش راز * كه چندان‌كه جويى نيابيش باز\r\nهمه رازى از دوست وز دشمنت * نهان دار و آسوده جان و تنت \r\nيقين دان كه هيچ آفريده به تو از تو مشفق‌تر نخواهد بود . پس چون تو سرّ خود را نگاه نداشتى و به دوست خويش در ميان نهادى از غيرى طمع مدار كه نگاه دارد .\r\n\r\nمثنوى\r\n پرده در دهر « 1 » درين عالم است * راز ترا هم دل تو محرم است\r\nچون دل تو بند ندارد بر آن * قفل چه خواهى ز دل ديگران\r\nگرچه تنكدل شده‌اى « 2 » اين خطاست * راز تو چون روز به صحرا چراست\r\nگر دل تو از تنكى راز گفت * شيشه كه مىخورد چرا بازگفت\r\nچون بود از هم‌نفسى ناگزير * هم‌نفسى از نفست وامگير \r\n\r\n\r\n","description":"","footnote":"\r\n( 1 ) - اصل : + كه .\r\n( 2 ) - اصل : + و .\r\n","page_name":" 34 ","page_number":54},
  {"content":"\r\n\r\n تا نشناسى گهر يار خويش * باز مكن گوهر اسرار خويش \r\n\r\nحكايت\r\n شهى با غلامان يكى راز گفت * كه اين را نبايد به كس بازگفت\r\nبه يك سالش آمد ز دل بر زبان * به يك لحظه شد منتشر در جهان\r\nبفرمود جلاد را بىدريغ * كه بردار سرهاى اينها به تيغ\r\nيكى زان ميان گفت و زنهار خواست * مكش بندگان كين گنه از تو خاست « 1 »\r\nتو اوّل نبستى كه سرچشمه بود * چو سيلاب شد پيش بستن چه سود\r\nتو پيدا مكن راز دل بر كسى * كه او خود بگويد « 2 » بر هركسى\r\nجواهر به گنجينه‌داران سپار * ولى راز از خويشتن بازدار\r\nسخن تا نگوئى بر او دست هست * چو گفته شود يابد او بر تو دست\r\nتوان باز دادن ره نرّه‌ديو * ولى باز نتوان گرفتن به ريو \r\n\r\n\r\n","description":"","footnote":"\r\n( 1 ) - اصل : خواست .\r\n( 2 ) - اصل : نگويد .\r\n","page_name":" 35 ","page_number":55},
  {"content":"\r\n\r\n تو دانى كه چون رفت ديو از قفس * نيايد به لا حول كس باز پس\r\nيكى طفل بردارد از رخش « 1 » بند * نيايد به صد رستم اندر كمند\r\nمگو آن‌كه چون برملا اوفتد * وجودى ازو در بلا اوفتد\r\nبه دهقان نادان چه خوش گفت زن * به دانش سخن گوى ، يا دم مزن\r\nزبان دركش اى مرد بسياردان * كه فردا قلم نيست بر بىزبان\r\nصدف‌وار بالانشينان راز * دهان جز به لؤلؤ نكردند باز\r\nفراوان سخن باشد آگنده‌گوش * نصيحت نگيرد مگر در خموش\r\nچو خواهى كه گويى نفس‌برنفس * حلاوت نيابى ز گفتار كس\r\nتأمّل‌كنان در خطا و صواب * به از ژاژخايان حاضرجواب\r\nكمال است در نفس انسان سخن * تو خود را به گفتار ناقص مكن \r\n\r\n\r\n","description":"","footnote":"\r\n( 1 ) - اصل : وحش .\r\n","page_name":" 36 ","page_number":56},
  {"content":"\r\n\r\n حذر كن ز نادان ده مرده گوى * چو دانا يكى گوى و پرورده گوى\r\nچرا گويد آن چيز در خفيه مرد * كه چون فاش گردد شود روى زرد\r\nاز ان مرد دانا زبان دوختست * كه داند كه شمع از زبان سوختست \r\nبلاء الإنسان من اللّسان .\r\nپس تا توانى احوال و اسرار خود با كس مگوى و مكثار و پرگو مباش تا در چشم مردم حقير و بىبها نباشى و از پشيمانى ايمن و سالم گردى .\r\n\r\nقطعه\r\n مزن دم از آنچت گزيرست از آن * كه حمل افتد اين شيوه بر بيهشى\r\nور ايدون به مقدار گويى سخن * ز خوى خوش خويش در رامشى\r\nور از حدّ به در مىبرى گفت را * به تيغ زبان خويش را مىكشى\r\nز گفتن پشيمان بسى ديده‌ام * نديدم پشيمان كس از خامشى \r\nما نادم من سكت . حكما گفته‌اند : نهاية الذكر بداية « 1 » الفكر .\r\n\r\n\r\n","description":"","footnote":"\r\n( 1 ) - اصل : بدايت .\r\n","page_name":" 37 ","page_number":57},
  {"content":"\r\n\r\n\r\nمثل\r\nتحصيل اسباب گويايى آسان ميسر ، موجبات خاموشى مشكل .\r\n\r\nمثنوى\r\n آن بزرگى گفت مىبايد بسى * علم و دانش تا شود گويا كسى\r\nليك بايد عقل و حكمت بىقياس * تا شود خاموش يك حكمت‌شناس \r\n\r\nادب ديگر\r\nآنكه ما فى الضّمير خويش پيش هيچ دوست مگوى و چون گفته باشى وصيّت مكن كه اين سرّ را پيش كس مگوى ، چه بر مقتضى « النّاس حريص على ما منع » اين وصيّت و مبالغه سبب اظهار و افشاء آن گردد . پس ناگفتن بىدغدغه به كه گفتن و وهوم و پريشان بودن .\r\n\r\nقطعه\r\n خامشى به كه ضمير دل خويش * با كسى گفتن و گفتن كه مگوى\r\nاى سليم آب ز سرچشمه ببند * كه چو پر شد نتوان بستن جوى \r\n\r\nادب ديگر\r\nآنكه در گفتن سرّ خويش و اسرار دوستان جميع دوستان را\r\n\r\n","description":"","footnote":"","page_name":" 38 ","page_number":58},
  {"content":"\r\n\r\nبدترين دشمنان خويش دان و بهترين دوستان را بدترين دشمنان تصوّر نما و تمام جدار و جميع اشجار را ارباب ضرر و اصحاب سمع و بصر فرض كن و از خويش نيز پنهان دار ، به اين معنى كه انديشهء آن در دل خويش راه مده تا از ابواب ملال و پريشانى ايمن گردى و از اسباب كلال و پشيمانى سالم باشى .\r\n\r\nمثنوى\r\n چنان گو راز خود با بهترين دوست * كه پندارى كه دشمن‌تر كسى اوست\r\nمگو ناگفتنى در پيش اغيار * نه با اغيار ، با نيكوترين يار\r\nبه خلوت نيزش از ديوار مىپوش * كه باشد از پس ديوارها گوش\r\nچنان پوشش كه پنهان دارى از خويش * مده خاطر بدان معنى مينديش\r\nمينديش آنچه نتوان گفتنش باز * نينديشيده به ناگفتنى راز \r\n\r\nشرط ديگر\r\nآنكه هركس كه سرّى از اسرار خويش با تو در ميان نهد و ترا معتمد آن داند و متعهّد آن گرداند خواه دوست و خواه دشمن اگر انواع وحشت و اصناف كدورت ميان تو و آن صاحب سرّ واقع گردد افشاى آن سرّ و اظهار آن امانت مكن و ازين ممر ملال به او مرسان و اگرچه\r\n\r\n","description":"","footnote":"","page_name":" 39 ","page_number":59},
  {"content":"\r\n\r\nاز جهات ديگر قصد او كنى و ملال به او رسانى پس خويش را داخل عهدشكنان و بىسرّان مگردان و يقين دان كه هرملالى كه ازين ممر به او رسانى به خود رسانيده و آخر الأمر به تو واگردد و اوّل ضررى و نقصى كه در اظهار اسرار مردم به شخص مىرسد آنكه اعتماد مردم ازو منقطع شود و اگر آن سرّ نگاه دارد و نقض « 1 » عهد روا ندارد عداوت و قصد آن صاحب سرّ با او اثرى نداشته باشد .\r\n\r\nحكايت\r\nبزرگى سرّى از اسرار خويش با شخصى در ميان نهاد و درين اثنا اتفاقا ميان ايشان ملالتى واقع شد . آن شخص گفت فلان سرّ تو نزد من است ، همين لحظه ظاهر كنم تا به آنچه لايق باشى برسى و او را ازين ممر به وقوع چند خطر تخويف نمود . آن بزرگ گفت محافظت عهد و نگاه داشتن اسرار را به نزاع چه كار و به جنگ چه نسبت ! چه استحكام آن امريست كه تعلّق به دوستى و دشمنى ندارد .\r\nبدان كه صاحب سرّ بودن امريست عظيم و كاريست وخيم .\r\n\r\nحكايت\r\n خاصگيى محرم جمشيد شد * خاص‌تر از سايهء خورشيد شد\r\nچون به وثوق از دگران گوى برد * شاه خزينه به درونش سپرد \r\n\r\n\r\n","description":"","footnote":"\r\n( 1 ) - اصل : نقص .\r\n","page_name":" 40 ","page_number":60},
  {"content":"\r\n\r\n با همه نزديكى شاه آن جوان * دورترى گشت چو تير از كمان\r\nراز ملك جان جوانمرد سفت * با كسى اين راز نيارست گفت\r\nپيرزنى ره به جوان‌مرد يافت * لالهء او چون گل خود زرد يافت\r\nگفت كه سروار چه خزان ديده [ اى 
  ] * آب ز جوى ملكان ديده [ اى 
  ]\r\nبر تو جوان گونهء پيرى چراست * لالهء خودروى تو خيرى چراست\r\nشاه جهان را چو توى رازدان * رخ بگشا چون دل شاه جهان\r\nسرخ شود روى رعيّت به شاه * خاصه رخ خاصگيان سپاه\r\nگفت جوان راى تو زين غافل است * بىخبرى زانچه مرا در دل است\r\nصبر مرا هم‌نفس درد كرد * روى مرا صبر چنين زرد كرد\r\nشاه نهادست به منقار خويش * در دل من گوهر اسرار خويش \r\n\r\n","description":"","footnote":"","page_name":" 41 ","page_number":61},
  {"content":"\r\n\r\n هست بزرگ آنچه درين دل نهاد * راز بزرگان نتوانم گشاد\r\nدر سخنش دل نه چنان بسته‌ام * كز سر كم كار زبان بسته‌ام\r\nزان نكنم با تو در خنده باز * تا ز زبانم نپرد مرغ راز\r\nگر ز دل اين راز به بيرون شود * هست يقين آن‌كه دلم خون شود\r\nور نكنم راز نهان آشكار * بخت خورد بر سر من زينهار\r\nپيرزنش گفت مبر نام كس * همدم خود همدم خود دان و بس\r\nزردى آن چهرهء زرد آبگون * به كه شود سرخ به غرقاب خون\r\nمىشنوم من كه شبى چند بار * پيش زبان گويد سرّ زينهار\r\nشمس نه‌اى تيغ زبانى مكن * روز نه‌اى زهره‌فشانى مكن\r\nمرد زبان‌بسته زبان‌خوش بود * آن سگ ديوانه زبان‌كش بود \r\n\r\n","description":"","footnote":"","page_name":" 42 ","page_number":62},
  {"content":"\r\n\r\n مصلحت تست زبان زير كام * تيغ پسنديده بود در نيام\r\nدار درين طشت زبان را نگاه * تا سرت از طشت نگويد كه آه\r\nلب مگشا گرچه درو نوشهاست * كز پس ديوار بسى گوشهاست\r\nتا چو بنفشه نفست نشنوند * هم به زبانت سر تو ندروند\r\nنغزنويسى قلم آهسته دار * بر تو نويسند زبان بسته دار\r\nبد مشنو وقت گران گوشى است * زشت مگو نوبت خاموشى است\r\nآنچه ببينند عياران به شب * باز نگويند به روز آن عجب\r\nلاجرم اين گنبد انجم‌فروز * آنچه به شب ديد نگويد به روز\r\nگر تو درين پرده ادب ديده‌اى * باز مگو آنچه به شب ديده‌اى\r\nغنچه كه او پردهء جان باز كرد * چشمهء خون شد چو دهان باز كرد \r\n\r\n","description":"","footnote":"","page_name":" 43 ","page_number":63},
  {"content":"\r\n\r\n\r\nادب ديگر\r\nآنكه دوست بايد كه با دوست خويش عيب‌جو و بهانه‌گير نباشد ، و پرده‌دار بود نه پرده‌در .\r\nو اگر دوست او معيوب به عيبى بود به تدريج ازو بيرون برد نه به طريق سرزنش . تا اين صورت سبب استمرار آن نگردد .\r\nو چه جاى اين معنى كه دوست بايد كه عيب دوست پيش او هنر نمايد ! به خلاف دوستان اين زمان كه هنر در نظر ايشان عيب مىنمايد !\r\n\r\nمثنوى\r\n زهر ترا دوست چه داند شكر * عيب ترا دوست چه گويد هنر\r\nدوست بود مردم راحت‌رسان * ورنه رها كن سخن ناكسان\r\nگربه بود كز سر هم پوستى * بچّهء خود را خورد از دوستى\r\nدوست كدام آنكه بود پرده‌دار * پرده‌درند اين همه چون روزگار\r\nجمله بدان ، كز تو سبق چون برند * سكّهء كارت به چه افسون برند\r\nبا تو عنان بستهء صورت شوند * وقت ضرورت به ضرورت روند \r\n\r\n","description":"","footnote":"","page_name":" 44 ","page_number":64},
  {"content":"\r\n\r\n دوستى هركه ترا روشن است * چون دلت افكار كند دشمن است \r\n\r\nادب ديگر\r\nآنكه چون درويش باشى دوست توانگر مطلب ، چه درويش را خود كس دوست نباشد به تخصيص توانگران ، و چون توانگر باشى و دوست درويش گيرى شايد .\r\nو در دوستى مردم دل استوار دار تا كارهاى تو بر مراد و مستحكم باشد . و از دوست طامع دور باش و با مردم حسود دوستى مكن ، چه مردم حسود دوستى را نشايند ، زيرا كه عداوت مستلزم حسدست . و غمّاز را در صحبت خويش راه مده و با او صحبت مدار و اختلاط مكن . يعمل النّمام فى ساعة فتنة اشهر .\r\n\r\nقطعه\r\n غمّاز را به حضرت عالى كه راه داد * هم‌صحبت تو همچو تو بايد هنرورى\r\nامروز اگر بدىّ كسى گفت پيش تو * فردا نكوهش تو كند پيش ديگرى \r\n\r\nادب ديگر\r\nآنكه چون دوست تو عيبى چند داشته باشد و هنرى چند درو بود ملاحظهء آن هنرها بكن و آن عيوب را به كنايت و صريح در خلوت با او ظاهر گردان نه در حضور مردم ، تا سبب لجاج و عدم قبول نشود و ستيزه منقطع گردد .\r\n\r\n","description":"","footnote":"","page_name":" 45 ","page_number":65},
  {"content":"\r\n\r\n\r\nمثل\r\nجنگ در خلا نصيحت است و پند برملا فضيحت .\r\nپس دوستان را تغيّر « 1 » و سرزنش منما ، چه آدمى من حيث هو بشر معروض هنر و عيب ، و در او اين دو وصف متصوّر . ليكن بعضى به اكتساب اخلاق حميده اشتغال نموده ازالهء افعال رديّه به مقدار امكان از خويش كرده‌اند و برين تقدير بىعيب كس نباشد . پس كسى را كه هنرى چند بود نظر در هنر او و عيب خويش بايد كرد تا سبب ازدياد و داد و حسن اعتقاد و استمرار اخلاص و وفاق و دافع خودبينى و نفاق شود .\r\n\r\nمثنوى\r\n ز عيب دوستانت ديده بردوز * هنر ديدن ز چشم بد بياموز\r\nترا حرفى به صد تزوير در مشت * منه بر حرف كس بيهوده انگشت\r\nهنر بيند نه عيب آن چشم جاسوس * تو چشم زاغ بين نه پاى طاوس\r\nنه كم ز آيينه‌اى در عيب‌جوئى * به آيينه رها كن سخت‌روئى\r\nحفاظ آينه اين يك هنر بس * كه پيش كس نگويد غيبت كس \r\n\r\n\r\n","description":"","footnote":"\r\n( 1 ) - اصل : تغيير .\r\n","page_name":" 46 ","page_number":66},
  {"content":"\r\n\r\nپس هرزمان كه خواهى كه دوستى مؤكّد و مستحكم باشد و به دشمنى مبدّل نگردد انصاف داده نظر به عيوب خويش كن و قطع نظر از عيوب دوستان نموده ملاحظهء هنرشان نما و اگرچه آن هنر اندك بود .\r\n\r\nمثنوى\r\n خانهء پرعيب شد اين كارگاه * خود نكنى هيچ به پيش [ ات 
  ] نگاه\r\nچشم فروبسته‌اى از عيب خويش * عيب كسان را شده آيينه پيش\r\nديده ز عيب دگران كن فراز * صورت خود بين و درو عيب ساز\r\nدر همه چيزى هنر و عيب هست * عيب مبين تا هنر آرى به دست\r\nعيب‌نويسى مكن آيينه‌وار * تا نشوى از نفسى عيب‌دار\r\nيا به در افكن هنر از جيب خويش * يا بفكن آينهء عيب خويش \r\n\r\nحكايت\r\n پاى مسيحا كه زمين مىنوشت * بر سر بازارچه‌اى مىگذشت\r\nمرده‌سگى بر گذر افتاده بود * يوسفش از چه به در افتاده بود \r\n\r\n","description":"","footnote":"","page_name":" 47 ","page_number":67},
  {"content":"\r\n\r\n بر سر آن جيفه گروهى قطار * بر صفت كركس مردارخوار\r\nگفت يكى وحشت اين در دماغ * تيرگى آرد چو نفس در چراغ\r\nوان دگرى گفت نه بس حاصل است * كورى چشم است و بلاى دل است\r\nصورت هرمرغ نوايى نمود * بر سر آن جيفه صدايى نمود\r\nچون به سخن نوبت عيسى رسيد * عيب رها كرد و به معنى رسيد\r\nگفت ز نقشى كه در ايوان اوست * در به سفيدى نه چو دندان اوست\r\nوان دو سه تن كرده ز بيم و اميد * زان صدف سوخته دندان سفيد\r\nعيب كسان منگر و احسان خويش * ديده فروكن به گريبان خويش\r\nآينه روزى كه بگيرى به دست * خود شكن آن روز مشو خودپرست\r\nخويشتن‌آراى مشو چون بهار * تا نكند در تو طمع روزگار\r\nجامهء عيب تو تنك رسته‌اند * زان به تو نه پرده فروهشته‌اند \r\n\r\n","description":"","footnote":"","page_name":" 48 ","page_number":68},
  {"content":"\r\n\r\n چيست درين حلقهء انگشترى * كان نبود طوق تو چون بنگرى\r\nگرنه سگى طوق ثريا مكش * ورنه خرى بار مسيحا مكش \r\nبدان كه كسى كه به دوستى آزموده گشت جان عزيز ازو دريغ نبايد داشت ، چه جاى متاع دنيوى ! چه او نيز بىاختيار بدين منوال خواهد بود و اخلاص تو مستلزم اخلاص او و مكافات آن بىاختيار آن دوست منعم عليه به تو مىرسد .\r\n\r\nحكايت\r\n چون خليل اللّه در نزع اوفتاد * جان به عزرائيل آسان مىنداد\r\nگفت واپس رو بگو با پادشاه * كز خليل خويش آخر جان مخواه\r\nحق تعالى گفت گر هستى خليل * بر خليل خويش جان را كن سبيل\r\nجان همىبايد ستد از وى به تيغ * كز خليل خويش دارد جان دريغ \r\nپس بايد كه نسبت با دوست خويش به آنچه ممكن بود طريق مروّت و رسم مردمى لازم دارى و هرچند ناملايم كه ازو به تو رسد تحمّل نمايى و دربارهء او بد نگويى . چه اگر به خلاف مذكور ارتكاب نمايى يقين كه عن قريب\r\n\r\n","description":"","footnote":"","page_name":" 49 ","page_number":69},
  {"content":"\r\n\r\nپشيمان گردى و منفعل باشى و بر تقدير مصالحت بسبب آن سخنان خدشه‌اى در خاطر بماند و در تودّد و دوستى تنزّلى پيدا شود و اخلاص به طريق اوّل و بر منوال سابق نماند .\r\n\r\nبيت\r\n جراحات السنان لها التيام * و لا يلتام ما جرح اللسان \r\n\r\nمثنوى\r\n آن را كه گزد سگى خطرناك * چون مرهم هست نيستش باك\r\nو آن را كه زبان آدمى خست * نتوان به هزار مرهمش بست\r\nرشته چو گسست بست تواند * ليكن به ميان گره بماند \r\n\r\nادب ديگر\r\nآنكه چون از دوست خويش ناملايمى چند بينى چون عذر آن بخواهد بپذير و بعد از ان به آن سرزنش او مكن و به عوض آن ناملايمات با او مروّت و مردمى نما .\r\n\r\nقطعه\r\n چهار چيز بود زان مردم هنرى * كه مردم هنرى زان چهار نيست برى \r\n\r\n","description":"","footnote":"","page_name":" 50 ","page_number":70},
  {"content":"\r\n\r\n يكى مروّت و بخشش چو دستگاه بود * به نيكنامى دايم ببخشى و بخورى\r\nدو ديگر آنكه دل دوستان نيازارى * كه دوست آينه باشد كه اندرو نگرى\r\nسه ديگر آنك زبان را به وقت گويايى * نگاه‌دارى تا وقت عذر غم نخورى\r\nچهارم آنكه كسى كز به جاى تو بد كرد * چو عذر آرد نام گناه او نبرى \r\n\r\nادب ديگر\r\nآنكه اگر دوست تو به بلايى گرفتار باشد در استخلاص او از ان بليّه به مرتبه [ اى 
  ] سعى و اجتهاد به جاى آرى كه بر خود روا دارى و بر او نه .\r\n\r\nحكايت\r\n جوانى پاك‌باز و پاك‌رو بود * كه با پاكيزه‌رويى در گرو بود\r\nشنيدستم كه در درياى اعظم * به گردابى درافتادند با هم\r\nچو ملاح آمدش تا دست گيرد * مبادا كاندران حالت بميرد\r\nجوان گفت از ميان موج تشوير * مرا بگذار و دست يار من گير \r\n\r\n","description":"","footnote":"","page_name":" 51 ","page_number":71},
  {"content":"\r\n\r\n درين گفتن جهان به روى برآشفت * چنين خواندم كه جان ميداد و ميگفت\r\nحديث عشق از ان باطل مكن گوش * كه در سختى كند يارى فراموش\r\nچنين كردند ياران زندگانى * ز كار افتاده بشنو تا بدانى \r\n\r\nادب ديگر\r\nآنكه آنچه از مكارم اخلاق و طريق جوانمردى و اشفاق سزد نسبت با دوست خويش به جاى آر و ناگفته به تقديم رسانيده فعل را بر قول مقدّم دار و بردبارى كاربند و عادت خويش ساز .\r\nحكما گفته‌اند اصل جوانمردى چهار چيز است : قول و فعل را موافق ساختن ، خلاف راستى ناكردن ، حقّ صحبت نگاه داشتن ، شكيب را كار بستن . پس شرائط مذكور مرعى دار تا بسيار دوست باشى .\r\n\r\n","description":"","footnote":"","page_name":" 52 ","page_number":72},
  {"content":"\r\n\r\n\r\nفصل سوم در باب آداب زيستن با دشمن و شرط آن\r\nجهد كن تا دشمن نيندوزى . ليكن اگر دشمنت باشد دلتنگ و ملول مشو . چه هركه را دشمن نباشد دشمن‌كام بود . هركه محسود اقران نشد صاحب قران نشد . امّا در نهان و آشكار از كار او غافل مشو و از مكر و تدبير او مياساى و به هيچ وقت از حيلهء او ايمن مباش و حال خود و راى خود از او پنهان دار تا از ابواب غفلت و اسباب آفت دور باشى .\r\n\r\nقطعه\r\n هر نكته كه از گفتن آن بيم گزندست * از دشمن و از دوست نهان دار چو جانش\r\nهرگاه كه خواهى بتوان گفت و چو گفتى * هروقت كه خواهى نتوان كرد نهانش \r\n\r\nشرط ديگر\r\nآنكه خويش را به دشمن عظيم الشأن و محتشم نما و اگرچه مفلوك و افتاده باشى ، و به چرب‌زبانى و چاپلوسى دشمن دل مبند و غرّه مشو ، و از دشمن قوى هميشه ترسان و خوفناك باش . چه گفته‌اند از دو كس بايد ترسيد :\r\n\r\n","description":"","footnote":"","page_name":" 53 ","page_number":73},
  {"content":"\r\n\r\nدشمن قوى و يار غدار . و دشمن خرد را نيز خوار مدار و با دشمن ضعيف همچنان دشمنى كن كه با دشمن قوى . و تدبير كار او بر همان منوال مقرّر دار و او را حقير مشمار و از عذر او ايمن مباش و اگرچه متعلّق و خويش بود .\r\n\r\nقطعه\r\n دشمن خرد را حقير مدان * خواه بيگانه گير و خواهى خويش\r\nزانكه چون آفتاب مشهورست * آنچه گفتند زيركان زين پيش\r\nكه ز رمح بلند قد نايد * آنچه سوزن كند به پستى خويش \r\nو اگرچه نفس انسانى مجبولا از زحمت تعرّض به دشمن و از مشقّت دفع او گريزان ، مىگويد كه از دست دشمنى حقير چه برآيد و چه تواند كرد . امّا عقلا و عاقبت‌انديشان اين تصوّر را تصديق نكرده‌اند . چه اى بسا از جزويّات احوال تو معلوم او باشد كه دشمن قوى را معلوم نباشد .\r\n\r\nمثنوى\r\n خصمى كژدم بتر از اژدهاست * كان ز تو پنهان بود و اين بلاست\r\nدشمن خردست بلاى بزرگ * غفلت ازو هست خطاى بزرگ \r\n\r\n","description":"","footnote":"","page_name":" 54 ","page_number":74},
  {"content":"\r\n\r\n خرد بود هركه بود خردبين * خرد شوى گر نشوى خرده ، بين\r\nبا همه خردىّ قد و قطع زور * ميل كش بچهء شيرست مور\r\nغارتيانى كه ره دل زنند * راه به نزديكى منزل زنند\r\nترسم ازان دم كه شبيخون كنند * خوارت ازين دايره بيرون كنند \r\nپس خصم خويش را هرچند حقير باشد به چشم حقارت مبين و از او تغافل منماى و ايمن مشو و پيوسته به او مشغول باش . چه شخص هرچند دنى بود امورى كه تعلّق به بدنفسى و ملال به مردم رسانيدن و افساد ميان جماعتى نمودن باشد بىزحمت و آسان به‌جاى تواند آورد . ليكن اقدام بر نيك‌نفسى نمودن و نفع و راحت به كسان رسانيدن و احوال مردمان به صلاح آوردن امرى مشكل است و كار همه كس نيست .\r\n\r\nمثنوى\r\n نشايد ديد خصم خويش را خرد * كه نرد از خام‌دستان كم‌توان برد\r\nمشو غرّه بدان خرگوش زرفام * كه بر خنجر نگارد مرد رسّام\r\nكه چون شيران بدان خنجر ستيزند * بدان ، خون بسى زيشان بريزند \r\n\r\n","description":"","footnote":"","page_name":" 55 ","page_number":75},
  {"content":"\r\n\r\n در آب نرم رو منگر به خوارى * كه تند آيد كه تو زنهار خوارى\r\nبر آتش دل منه كو رخ فروزد * كه وقت آيد كه صد خرمن بسوزد\r\nبه گستاخى مبين در خندهء شير * كه دندان مىنمايد ، بلكه شمشير \r\n\r\nحكايت\r\nروزى حضرت سيّد شريف قدّس اللّه سرّه يكى از خواصّ خود را ديد سبكسار و لا ابالىوار . گفت اى عزيز بىتميز چون مشروع نمىتوانى زيست بارى معقول بزى .\r\nهوسناكى و بىباكى امرى به غايت آسان است و همه‌كس را ميسّر و به لمحه‌اى حاصل . ليكن آدمى شدن و خويش را موصوف به صفات خواصّ گردانيدن كارى مشكل است و همه‌كس را ميسر نه . اگر مردى تحصيل اين كار شريف كن .\r\n\r\nشرط ديگر\r\nآنكه چون بر دشمنى ظفر يا بى آن مقدار ترحّم كه سبب خلل احوال تو نباشد با او لازم دار . و دشمن خويش را مگو كه ضعيف و عاجز است و او را بدين منوال به مردم منماى . چه حال از دو حال بيرون نيست : يا او بر تو غالب مىشود يا تو بر او . اگر تو غالب شدى ترا بر عاجزى مسلّط شدن سهل فخرى باشد ، و اگر او بر تو غالب شد ترا عارى و منقصتى بود كه عاجزى\r\n\r\n","description":"","footnote":"","page_name":" 56 ","page_number":76},
  {"content":"\r\n\r\nبر تو غالب آيد .\r\nنبينى كه چون پادشاهى فتحى كند اگرچه خصم پادشاه سهل كسى باشد شاعران چون شعر فتح گويند و منشيان فتح‌نامه نويسند اوّل خصم را قدرتى تمام و قوّتى كامل ثابت گردانند و لشكريان او را هريكى صفتى نمايند و هرچند توانند بستايند . آنگه گويند لشكرى بدين عظمت چون شكوه آفتاب عالمتاب اعلام بديدند و صاعقهء نهيب لشكر ما شنيدند كانهم حمر مستنفرة فرّت من قسورة بگريختند و چون بنات النّعش از هم فروريختند ، آنگاه امرا و لشكريان خود را تعظيم نمايند و تفصيل تسلّط و غلبهء ايشان كنند ، و اگر بر خلاف اين معنى ارتكاب نمايند و خصم خود را به عجز و حقارت صفت كنند منافى كمال عظمت و شوكت باشد .\r\n\r\nادب ديگر\r\nآنكه با هيچ دشمن دوستى مكن و اخلاص مورز ، مگر مجازا . چه شايد كه آن مجاز حقيقت گردد . چه بسيار دشمنى به دوستى مبدّل شده .\r\nنزديكى با دشمن از بيچارگى دان ، و جهد كن و سعى نماى كه دوستانت اضعاف دشمنان باشند .\r\nبسيار دوست و كم دشمن باش ، و اگر دوستت هزار باشد و دشمن يكى از آن غافل مشو . چه هزار دوست از رعايت تو غافل شوند و آن يك دشمن از قصد تو فارغ نگردد . ليكن اگر دشمنى از تو زنهار خواهد ، اگرچه مستمرّ العداوة بود او را امان ده و غنيمتى بزرگ دان . چه گفته‌اند دشمن چه مرده و چه گريخته و چه به زنهار آمده .\r\nو اگر دشمنى بر دست تو هلاك شود شايد كه شادى كنى ، و اگر\r\n\r\n","description":"","footnote":"","page_name":" 57 ","page_number":77},
  {"content":"\r\n\r\nبه مرگ خود بميرد شاد نبايد بود ، چه طريق عاقبت‌انديشان نباشد .\r\nحكيمى را گفتند حقّ تعالى فلان دشمنت را برداشت . گفت هيچ دانستى كه مرا فروگذاشت . هرچند گفته‌اند به يك نفس پس از دشمن مردن غنيمت بايد دانست .\r\n\r\nادب ديگر\r\nآنكه اندازه در دوستى و دشمنى نگاه دار ، چه اعتدال در هرحال دالّ بر كمال [ است 
  ] .\r\nو از سفيهان و جنگ‌جويان و سفلگان و فرومايگان بردبار و صبور باش ، و با گردنكشان و همسران گردن‌كشى كن و اظهار عجز منما .\r\n\r\nرباعى\r\n هرچند نماند استخوان و رگ و پى * بيرون منه از خانهء تقدير تو پى\r\nگردن منه ار خصم بود رستم زال * منّت مكش ار دوست بود حاتم طىّ \r\n\r\nادب ديگر\r\nآنكه با دوست و دشمن از طريق مردمى برمگرد . و به وقت خشم و اعراض نفسانى بر خويش واجب و لازم دان . متحمّل بودن و اغماض نمودن ، خشم خوردن و عفو كردن . چه اصل مردى و مردانگى تحمّل است ، جمال المرء و كماله فى الحلم .\r\n\r\n","description":"","footnote":"","page_name":" 58 ","page_number":78},
  {"content":"\r\n\r\nبا دوست و دشمن هرچه در حضور نتوانى گفت در عقب مگوى . لاف زن مباش . زبان خويش بر آن كس بسته دار كه زبان بر تو تواند گشاد .\r\n\r\nادب ديگر\r\nآنكه با لئيم و ناكس نزاع مكن و اگر مشغول تو گردد اعراض نما ، چه عرض تو به اعراض مىافزايد - همچنانچه به معارضه برود .\r\nحكما گفته‌اند : السّكوت فى مقابلة السفيه واجب . چه بدترين حالات سفيه آنكه كسى التفات به معارضه و منازعهء او ننمايد . و من اذل النّاس سفيه لم تجد مسافها ( ؟ ) .\r\n\r\nبيت\r\n و لقد امر على اللئيم يسبنى * فمضيت ثمة قلت لا يعنينى \r\nعلماء معانى لام لئيم را حمل بر استغراق كرده‌اند و يسبّنى را حمل بر وصف او نه حال . چه اگر محمول بر حال باشد اعراض مقيّد بود به زمان سبّ و سفاهت و دايمى نباشد . پس حمل بر وصف كردند تا اعراض دايمى بود و در دوام حلم ادخل باشد و معنيش آن بود كه بر هرناكسى كه مىگذرم كه شأن و صفت او اينست كه مرا دشنام دهد خواه در زمان سبّ و خواه در زمان غير سبّ مىگذرم و مىگويم كه به سوى من هيچ التفاتى و كارى ندارد . پس از سفله و ادنى خويش تحمّل و عدم التفات و با بنى نوع خويش عدم عجز .\r\n\r\n","description":"","footnote":"","page_name":" 59 ","page_number":79},
  {"content":"\r\n\r\n\r\nقطعه\r\n اى دل ار ننگ دارى از نقصان * جز سلوك ره كمال مكن\r\nهرچه عقل اندرو بود دستور * جز بدان كار اشتغال مكن\r\nعرض نفس نفيس اگر خواهى * با فرومايه قيل‌وقال مكن\r\nغم كه فردا رسد مخور امروز * ترك شادى به نقد حال مكن\r\nعجز و بيچارگى به هيچ طريق * دشمن ار هست پور زال مكن \r\nبدان كه آدمى را هيچ معاونى و متعصبّى به از تحمّل نيست . حلم المرءعونه .\r\n\r\nادب ديگر\r\nآنكه چون عيبى در دشمن خويش بينى زمانى او را سرزنش و تغيّر نما كه از مثل آن عيب خالى و برى باشد . چه چون معيوب به آن جنس باشى و ازالهء آن صفات ذميمه از خويش ناكرده آن را سبب نقص و عيب غيرسازى سيرت اهل كمال و ارباب مروّت نباشد .\r\n\r\n","description":"","footnote":"","page_name":" 60 ","page_number":80},
  {"content":"\r\n\r\n\r\nمثنوى\r\n محتسب آن مست را مىزد به زور * مست گفت اى محتسب كم كن تو شور\r\nزان كه گر نان حرام اين جايگاه * مستى آوردى و افكندى به راه\r\nبوده‌اى تو مست‌تر از من بسى * ليك آن مستى نمىبيند كسى\r\nدر جفاى من مرو زين بيش تو * داد بستان اندكى از خويش تو \r\n\r\nشرط ديگر\r\nآنكه از مردم منافق دورى جوى و با اين طايفه مجالست مكن و مصاحبت منماى . و چون سفيهى يا فرومايه [ اى 
  ] ترك ادب نموده نسبت با تو به معارضه‌اى كه حدّ او نيست مشغول گردد در همان زمان به انتقام اجرام او اشتغال منما و به طريق صبر و طور تحمّل او را ادب كن تا عزّت خويش و عرض نفس نفيس خود در سروكار فرومايگى و سفاهت او مكنى .\r\n\r\nقطعه\r\n چون سفيهى ترا بيازارد * آن دمش گر ادب نيارى كرد \r\n\r\n","description":"","footnote":"","page_name":" 61 ","page_number":81},
  {"content":"\r\n\r\n بايد آن خشم را فروخوردن * تا به تدريج ازو برآرى گرد \r\n\r\nشرط ديگر\r\nآنكه ملازمان خويش را تجربه لازم دار ، و در دوستى و دشمنىشان بيازما ، و چون آزموده گردند اعتماد نما و عزيزشان دار . چه رنج بىشمار بايد ديد و زحمت بسيار بايد كشيد تا كسى آزموده و معتمد گردد .\r\n\r\nشرط ديگر\r\nآنكه از مصاحبى يا ملازمى كه ناملايمات [ ازو 
  ] به تو رسد « 1 » يا در كار تو تقصيرات مىكند و مخالفت مىنمايد و به كرّات منع او از آن حركات مىكنى و ممنوع نمىگردد بر مقتضى حديث نبوى عليه الصّلوة و السّلام كه « لا يلدغ المؤمن من جحر مرّتين » ترك مجالست و مصاحبت او كن و وقوع اين صورت از نهاد بد او دان و از او نيكى اميد مدار .\r\n\r\nقطعه\r\n هركه در اصل بدنهاد افتاد * هيچ نيكى ازو مدار اميد\r\nزانكه هرگز به جهد نتوان ساخت * از كلاغ سياه باز سفيد\r\nدون‌نوازى مكن كه مىنشود * در صفا هيچ ذرّه چون خورشيد \r\n\r\n\r\n","description":"","footnote":"\r\n( 1 ) - اصل : رسيد .\r\n","page_name":" 62 ","page_number":82},
  {"content":"\r\n\r\n بيد را گر بپرورند چو عود * برنيايد نسيم عود از بيد \r\nو درين باب آن حكيم در كتاب كليله و دمنه از براى منع ازين معنى به رمز و كنايت امثال بسيار آورده . پس از جهت التزام اختصار بعضى از مفهوم آن امثال و لختى از منطوق آن احوال به عبارت خويش ياد كنيم .\r\n\r\nحكايت\r\nآورده‌اند كه ميمونى بود ملك جمعى ميمونان ، پيرو ناتوان گشته ، ظلم و تعدّى بر اقربا و رعاياى خويش پيش گرفته بود و رعايت حمايت اين جماعت چنانچه معهود ملوك مىباشد از او نمىآمد . جماعت مذكوره اتّفاق نموده ملك را از آن ديار بيرون كردند و ديگرى را بر مسند او نشانده بر او بگرويدند . ملك مخرج « من نجا برأسه فقد ربح » خوانده رو در بيابان و صحرا نهاد . بعد از قطع منازل بعيده و طىّ مراحل شديده به بيشه‌اى رسيد . آب روان و ميوهء فراوان ديد . بر مقتضى « السّفر قطعة من السّقر » مشقّت غربت كشيده و خستگى راه ديده چند روزى توقّف در آن منزل غنيمت دانسته ساكن گشت .\r\nروزبه‌روز بر سر آن درختان رفتى و ميوه چند بخوردى اتفاقا در آن بيشه درخت انجير بسيار بود و چون ميمون بر بالاى درخت مىرفت و به انجير خوردن مشغول مىگشت چنانچه معهود مىباشد انجير از درخت مىريخت و به جوى آب مىافتاد . سنگ‌پشتى در آن جوى بود و آن انجيرها مىخورد و تصوّر مىكرد كه ميمون به اختيار براى رعايت حال او اين انجيرها مىافشاند .\r\n\r\n","description":"","footnote":"","page_name":" 63 ","page_number":83},
  {"content":"\r\n\r\nپس به يك بار بىاختيار محبّت او در دل سنگ‌پشت بنشست و مستمرّ گشت .\r\nروزى ميمون از درخت فرود آمد . سنگ‌پشت به تفقّد احوال او مشغول شد . القصّه مصاحب يكديگر شدند و الفتى تمام با هم پيدا كردند . چند روزى به سبب وصول محبّت و به جهت حصول مودّت سنگ‌پشت به خانهء خويش معاودت ننمود و از اولاد و ازواج غافل بود . پس جماعت مذكوره بعد از انتظار بسيار و دغدغهء بىشمار از جهت استفسار احوال او قاصدى گرفتند و به هرجانب روان كردند و قاصد را گفتند جدّى بليغ و سعى جميل در تفحّص سفركردهء ما بنما و چون ملاقات كنى بگو .\r\n\r\nبيت\r\n اى رفته در غريبى بازا كه عمر و جانى * يا خود چو عمر رفته بازآمدن ندانى \r\nچه انتظار ما شديد شد و توقّف او از حدّ متجاوز گشت . چون قاصد بعد از كثرت تردّد به اين محل رسيد كه سنگ‌پشت و ميمون مستغرق صحبت بودند به پيش آمد و سلام كرد و با سنگ‌پشت بعد از ابتداى سلام به اجراى كلام اشتغال نموده گفت امروز چند روز شد كه سرگردانم و به طلب تو به هرجانب دوانم . بسيار بشتافتم تا ترا يافتم . سنگ‌پشت گفت مقصود از طلب چيست و طالب اين صورت كيست ؟ قاصد گفت چند شب شد تا به خانه نيامده‌اى و زن و فرزندت نگرانسار و گرانبار و پريشان‌روزگار چشم انتظار بر ره‌گذار « لا تيأسوا من روح اللّه » نهاده مىگويند :\r\n\r\n","description":"","footnote":"","page_name":" 64 ","page_number":84},
  {"content":"\r\n\r\n جانا به غريبستان چندين بنماند كس * برخيز و بيا كانجا قدر تو نداند كس \r\nبرخيز تا به سوى خانه معاودت نماييم . سنگ‌پشت گفت عاشق را درديست مادرزاد و نسبتى از خويش و قبيله آزاد . مرا ذوق صحبت و شوق مودّت چنان فروگرفته كه پرواى آن جماعت نماند .\r\n\r\nبيت\r\n برادر و پدر و اصل و نسل من عشق است * ز اصل و نسل چه گويى كنون بجز نسبى \r\nقاصد همچنان الحاح مىنمود . ميوه‌اى چند در پيش داشتند و مىخوردند .\r\nپاره‌اى از آن به قاصد داد و گفت صحبت از ان شريف‌تر و مجلس از ان لطيف‌تر كه صداع از تو توان كشيد و بيش ازين شكل تو توان ديد . برخيز و به همان راه كه آمدى معاودت نما . قاصد چون ديد كه سنگ‌پشت در عالمى ديگر است بغايت غضوب و متّشكى پيش اقرباى او آمد و گفت بعد از تفحّص و تجسّس بسيار و قطع منازل و مراحل بىشمار مطلوب و گم‌گشتهء شما را ديدم . مألوف و مشعوف صحبت حمدونه‌اى گشته و چندان التيام و الفت با او پيدا كرده كه پرواى خانه و اهل بيت ندارد . چون گفتم مرا به طلب تو فرستاده‌اند غضب بسيار كرده رو بگرداند و مرا از پيش خود راند . بعد از ابلاغ اين ارسال و استماع اين احوال فزعى و ماتمى در خانهء سنگ‌پشت افتاد . خويشان و متعلّقان جمع گشته به اتّفاق به . . . « 1 » اين واقعه و تفكّر اين حادثه مشغول شدند كه . . . « 1 » روا باشد كه بدصورتى ازين كه از غايت اعمال قبيح . . . « 1 » نهايت افعال\r\n\r\n\r\n","description":"","footnote":"\r\n( 1 ) - يك كلمه بر اثر آب‌ديدگى محو شده .\r\n","page_name":" 65 ","page_number":85},
  {"content":"\r\n\r\nفضيح منسخ شكل و نسخ عقلش كرده باشند راه‌زن ما گشته با شوهر ما عشق بازد و ما را بىسروسامان سازد . انتقام اين صورت آن‌كه ره پاك كنيم و او را هلاك كنيم .\r\n\r\nشعر\r\n دل ديوانه كه صحبت به شما مىدارد * مگر آسودگيش باز بلا مىدارد\r\nتيغ بركش بكش آن عاشق بىغيرت را * كه ترا در نظر غير روا مىدارد \r\nاكنون وظيفه آنكه زن تمارض نمايد و يكى از خويشان كه صاحب تجربه باشد به طبيبى بر سر او بريم و طلب معالجه نماييم تا علاج آن زحمت و دواى آن مشقّت چنانچه مىخواهد به دل ميمون مقرّر گرداند . بعد از آن او را تكليف به احضار آن كنيم تا به ضرورت اين صورت سبب هلاك او گردد و از ملالت اين پريشانى و حالت اين بىسامانى خلاص شويم .\r\nآخر الامر تمارض زن مقرّر گشت و چنانچه [ مرسوم 
  ] مىباشد زن سنگ‌پشت قدرى زعفران بر روى خويش ماليد و صاحب فراش گشته مىناليد .\r\nچون سنگ‌پشت به خانه معاودت نمود زن را ديد زار و زردروى . ناله مىكرد و مىگريست .\r\n\r\nبيت\r\n اشكى كه بود سرخ ز رخسار تو داريم * ما را ز تو تشريف نه تنها رخ زردست \r\n\r\n","description":"","footnote":"","page_name":" 66 ","page_number":86},
  {"content":"\r\n\r\nسنگ‌پشت متحيّر و ملول بر بالين زن بنشست و با دل پردرد قبيله را جمع كرد . آن جماعت ازو سؤال كردند كه درين چند روز كجا بودى و چرا جمال ننمودى ؟ گفت قاصدى كه به طلب من آمده بود حال مرا بازننمود ؟\r\nگفتند نه ! چه هنوز بازنيامده و ما را از احوال او خبرى نه ، همانا در راه تلف گشته .\r\nسنگ‌پشت ازين معنى خرّم گشت كه زن و فرزند او را از مصاحبت ميمون خبرى نيست . تقصير معاودت را عذرى گفت . ايشان گفتند مرضى وخيم و زحمتى اليم زن تو پيدا كرده و علاج آن منحصر در دل ميمون كه بريان كنند و بخورد ، و مشكل آنكه در حوالى و سرحد ما ميمون نيست . پس برين صورت به ضرورت فكر تجهيز و تكفين زن بايد كرد ، چه موت مقرّرست .\r\n\r\nبيت\r\n هزار حيله برانگيختم وصال ترا * ولى چه سود كه دولت به زور و زارى نيست \r\nسنگ‌پشت متفكّر و متحيّر گشته با خود گفت اگر ميمون را بازى دهم و او را هلاك گردانم و دل او را بياورم حقّ صحبت و طريق مودّت بر باد داده باشم و عاقبت آن نامحمود ، و اگر ازين معنى منحرف گردم بناچار بىاختيار خانه‌خراب گردد و فرزندان بىمادر شوند ، و وقوع اين صورت سبب استيصال خاندان و فتور قبيله ، و اين معنى اشقّ از شق اوّل . پس راى سنگ‌پشت براى علاج زن بر تحصيل دل ميمون و هلاك گردانيدن او مقرّر شد . اهل خانه را گفت هرچند درين حوالى ميمون نمىباشد ليكن همّت خود را مصروف تحصيل آن كردم و به طلب آن مىگردم . اهل خانه گفتند : « علوّ الهمة\r\n\r\n","description":"","footnote":"","page_name":" 67 ","page_number":87},
  {"content":"\r\n\r\nمن الايمان » . صاحب همّت و يكدل باش ، چه يقين كه چنانچه بايد مراد حاصل آيد .\r\n\r\nمثنوى\r\n هركه را شد همّت عالى پديد * هرچه جست آن چيز شد حالى پديد\r\nهركه را يك ذرّه همّت داد دست * كرد او خورشيد زان يك ذرّه پست\r\nنطفهء ملك جهان را همّت است * پرّ و بال مرغ جانها همّت است \r\nپس اميدوار و يك‌جهت بوده مجدّ و ساعى باش ، و اگرچه درين سرحد هرگز ميمون نبوده چه يقين كه بيابى و مدار كار بر همّت دان ، « همة المرء قيمته » .\r\n\r\nقطعه\r\n بلندهمّت باش اى پسر كه رتبت تو * چنانچه همّت تست آن‌قدر تواند بود\r\nو گرچه كار بزرگ است هم اميد مبر * به جان بكوش چه دانى مگر تواند بود \r\nالقصّه سنگ‌پشت به سرعت و تعجيل هرچه تمامتر به پيش ميمون آمد و دعوت او به خانهء خود نموده گفت قاصدى كه به استفسار احوال من فرستاده بودند حقيقت مصاحبت و طريقت مجالست ما با فرزندان و اقربا تقرير كرده و ايشان استدعاى ملاقات شما كرده‌اند . ميمون گفت از آنجا تا\r\n\r\n","description":"","footnote":"","page_name":" 68 ","page_number":88},
  {"content":"\r\n\r\nبه خانهء تو با وجود بعد مسافت بحرى در ميان حايل و گذشتن و عبور من از ان مشكل . سنگ‌پشت گفت باك نيست . طريق آنكه بر پشت من نشينى و در آب نبينى تا ترا بگذرانم . پس با دل خرّم جزم عزم آن حرم كن . ميمون را معقول آمد و بر پشت سنگ‌پشت نشست و روان شد . چون به ميان آب رسيد خواست كه ميمون را غرق كند . باز فكر غدر و انديشهء نقض عهد كرد و او را تحيّرى در آب پيدا گشت . ميمون به فراست دريافت كه سنگ‌پشت را حالتى واقع است . با او گفت به حقّ صحبت كه راست بگو و از طريق وفا انحراف مجو كه ترا درين زمان چه به خاطر آمده . سنگ‌پشت قصّه واقعهء واقع واقعى بگفت . ميمون گفت :\r\n\r\nبيت\r\n سر و زر و دل و جانم فداى آن كس باد * كه حقّ صحبت و شرط وفا نگه دارد \r\nنيك كردى كه صورت اين حادثهء خويش با من گفتى . تدبير اين زحمت واجب و فرض ، عين و تسكين اين مرض لازم و عين فرض . ليكن چرا در كنار آب نگفتى تا دل را با خويش بياوردمى و از ملال او خلاص گشتمى .\r\nسبحان اللّه ! چه شربتها از او مىچشم و چه محنتها از او مىكشم . درين مدّت اين نوبت به وصله مىنشست و از او فايده‌اى صورت مىبست . آن هم به جايى نرسيد و اين فايده‌اى نيز از او نديد .\r\n\r\nبيت\r\n گهى از دل كشم ناوك گهى تير * چه‌ها مىبايدم از دل كشيدن \r\n\r\n","description":"","footnote":"","page_name":" 69 ","page_number":89},
  {"content":"\r\n\r\nحال آنكه هرملالى كه به من رسيده و از پادشاهى و ملك كه دور افتاده‌ام از دست اين دل بوده و ازين سبب او را از پيش خويش دور كرده‌ام و رانده‌ام . چه چون او را مىبينم ملك و پادشاهى يادم مىآيد و اين صورت موجب ملال و پريشانى حال مىگردد .\r\n\r\nبيت\r\n آنچه من ديدم ز دل هرگز نيارم ياد ازو * حال من زو شد چنين ، فرياد ازو فرياد ازو ! \r\nطريق آنكه معاوت نمائيم و او را بگيريم و با خود ببريم تا وقوع اين معنى متضمّن دو فائده باشد : خلاص من ازو و خلاص زن از مرض . سنگ‌پشت را باور كرد و از پشت او به كنار آب جست . سنگ‌پشت نيز به خشكى آمد و گفت دل كجاست و اين تعلّل از چه خاست ؟ ميمون گفت دل با من چون جان در تن ، و در آن زمان كه با تو آن كلمات مىگفتم و هلاك خود را مخلصى مىجستم اگر با من نبودى و به تدبير او عمل ننمودى از آن غرقاب فايت حيات كجا نجات يافتمى . سنگ‌پشت گفت بازگرد تا به خانه رويم كه ترا آزمايش مىكردم و تجربه مىنمودم كه محبّت و مودّت تو نسبت با من چنان هست كه مثل اين التماس مشتمل بر قياس مبذول دارى ، و الّا هيچ كس من خسته نيست و دار الشّفاى الهى را دربسته نيست .\r\n\r\nبيت\r\n هركه فدا نمىكند دنيى و دين و جان و دل * گو غم نيكوان مخور تا نكشى غرامتش \r\nميمون گفت هرچند سزا و جزاى اين دل بىحاصل بيش ازين\r\n\r\n","description":"","footnote":"","page_name":" 70 ","page_number":90},
  {"content":"\r\n\r\nاست تا چرا با يكى از تو كه قباحت صورت پيوسته سر در گريبان كشيده جراكند و الفت پيدا كند . امّا :\r\n\r\nبيت\r\n بيچاره دل ز ديده بدين دام مبتلاست * او را گناه نيست كه از ديده در بلاست \r\n\r\nبيت\r\n يكبارت آزمودم بوى وفا ندارى * من جرب المجرّب حلّت به الندامه \r\nچون ترا آزمودم اگر ديگربار زمام اختيار خود به دست تلبيس تو دهم و ترا تجربه كنم حكايت من و تو همچون قصّهء آن شير و روباه و خر باشد .\r\nسنگ‌پشت گفت چگونه بوده ؟ ميمون در حالت شكايت آغاز اين حكايت كرد :\r\n\r\nحكايت\r\nگفت بدان كه شيرى بود ملك جمعى شيران و سلطان فوجى دليران .\r\nپير و ناتوان گشته بود و ازين سبب حمايت مملكت و رعايت رعيّت نمىنمود .\r\nجمع امرا و ملازمان بىنفاق اتّفاق نموده او را از مملكت بيرون كردند . چون شير از آن ديار بىيار از صحبت اغيار فرار نموده روى به صحرا نهاد روباهى بود با شير بزرگ شده و درين مدّت نوازش بسيار و تربيت بىشمار ازو يافته ، رعايت حقوق نموده با او همراه شد . درين اثنا به مرغزارى رسيدند . استراحت را چند روزى در آنجا توقّف نمودند . چون صولت جوع و آتش گرسنگى غلبه كرد شير با روباه گفت برخيز و در حوالى اين صحرا براى سيرى سيرى نما . باشد كه صيدى بيابى و به حيله و تدبيرش به من رسانى تا او را صيد كنم و چند روزى درين مرغزار به آن انتعاش نماييم . روباه از غايت عبوديّت و وفادارى رو به صحرا نهاد . بعد از انواع\r\n\r\n","description":"","footnote":"","page_name":" 71 ","page_number":91},
  {"content":"\r\n\r\nتفحّص و اصناف تجسّس خرى را ديد چرا مىكرد ، پشت او مجروح و آثار چوب و سوزن بر كفل او محسوس . روباه به پيشش آمد و سلام كرد و بعد از سلام در ابتداى كلام به استفسار و استخبار كاروبارش مشغول گشت . خر از جور و ظلم صاحبش شكايت بسيار كرد . روباه گفت اگر عقل داشتى به مشقّت حمل بار و جفاى روزگار گرفتار نگشتى . چرا درين ولا از صاحب خويش فرار نجويى تا ازين عذاب خلاص گردى . ما نيز حيوانيم و از انواع جنس تو . چون رام دام آدمى نگشته‌ايم فارغ البال و خوش‌حال به سر خود مىگرديم .\r\n\r\nرباعيه\r\n در دهر هرآنكه نيم نانى دارد * يا درخور خويش آشيانى دارد\r\nنه خادم كس بود ، نه مخدوم كسى * گو شاد بزى كه خوش‌جهانى دارد \r\nاكنون صورت آنكه به فلان موضع رسيدم ، صاحبت را ديدم به‌غايت غضوب و ملول و به تفحّص و تجسّس تو مشغول . مبادا كه ديگربار به بلا و محنت حمل بار گرفتار گردى . بدان كه در فلان مرغزار ملكى بر تخت نشسته و به رعايت رعيّت خويش به اقصى الغاية و اعلى النهاية ميان بسته و در ان منازل علفهاى تازه حاصل . برخيز تا ترا به پايهء سرير عدالت‌پناه او برم و در سلك رعاياى دولتمند ايمن الحال او منخرط گردى و ازين سرگشتگى و بخت برگشتگى خلاص شوى و از سر فراغت بالنجاعة به امن خاطر در ان مرغزار بىآزار به سر خود چرا كنى و جولان نمايى و از وهم و بيم صاحب خلاص گردى .\r\n\r\n","description":"","footnote":"","page_name":" 72 ","page_number":92},
  {"content":"\r\n\r\n\r\nمثنوى\r\n با دولتيان نشين و برخيز * زين بخت گريزپاى بگريز\r\nآواره مساز دولت از دست * چون دولت هست كام دل هست\r\nدولت سبب گره‌گشايى است * فيروزهء خاتم خدايى است\r\nفتحى كه به او گره گشادند * در دامن دولتش نهادند \r\nخر از كاروبار صاحبش ملول و به تن‌پرورى مشغول . چون راه سلامت از دست بداد سخن روباه ملايم طبيعتش افتاد و از غايت خرى قبول كرده همراه او شد . چون به نزديك مرغزار رسيدند روباه گفت لحظه‌اى توقّف نما تا بروم و حال ترا عرضه‌داشت ملك كنم . خر توقّف نمود .\r\nروباه دلير نزد شير آمد و گفت صيدى نيكو آورده‌ام . حاضر باش تا چون به نزديكت رسانم تقصيرى در اخذ او واقع نگردد . شير درين حال تخت‌گاهى ببست و متمكّن بنشست . روباه بيامد . خر را درباخته و در عقب خويش انداخته به نزديك شير آورد . چون خر سلام كرد و عزم زمين‌بوس نمود شير از غايت حرص و نهايت تعجيل بىارتكاب تمكّن و آهستگى حمله كرد كه او را به چنگ آورد . چون پير بود و حريص و مشقّت غربت ديده و زحمت كربت كشيده به پس بازافتاد و به چنگ آوردن صيدش ميسّر نشد .\r\nخر بگريخت و به همان محلّ كه اوّل بود بازرفت . بعد از وقوع اين قضيّه روباه شير را تغيّر و سرزنش بسيار نمود و گفت به سبب تهتّكى كه در نفس تو\r\n\r\n","description":"","footnote":"","page_name":" 73 ","page_number":93},
  {"content":"\r\n\r\nمركوز است از تخت و ملك دورافتاده‌اى . چون ضعف و پيرى استيلا يافته بود تعجيل نبايستى نمود .\r\n\r\nمثنوى\r\n چه خوش گفت آن حكيم اندر سرنديل * كه كس را كار برنايد به تعجيل\r\nنمىخواهى كه زير افتى چو سايه * مرو بر نردبان جز پايه‌پايه\r\nچنان راغب مشو در جستن كام * كه از نايافتن رنجى سرانجام\r\nطمع كم دار تا گر بيش يا بى * فتوح روزگار خويش يا بى\r\nدل آن به [ نز 
  ] كه در مردى درآيد * مراد مردم از مردى برآيد \r\nشير گفت :\r\n\r\nبيت\r\n گر بار دگر دامن وصلش به كف آرد * تا زنده‌ام از چنگ منش كس نرهاند \r\nاى روباه حقوق را ياد كن و نظر درين فلاكت عارضى سريع الزّوال مكن ، چه يقين كه تا چشم بر هم زنى گذشته ، عسر المرء دليل يسره\r\n\r\nحكايت\r\n عود را مىسوخت آن غافل بسى * آخ مىزد از خوشى آنجا كسى \r\n\r\n","description":"","footnote":"","page_name":" 74 ","page_number":94},
  {"content":"\r\n\r\n مرد را گفت اى عزيز نامدار * تا تو اخ گفتى بسوخت آن عود زار \r\nپس اگر تقصيرى رفت در گذار و وقوع اين حركات خارج و ورود اين افعال ناملايم از بخت برگشته و طالع سرگشته بين و از من مبين .\r\n\r\nمثنوى\r\n گر زانك مرا به عقل ره نيست * مىدان كه مرا درين گنه نيست\r\nكار من اگر چنين بد افتاد * اين كار مرا نه از خود افتاد\r\nكوشيدن من كجا كند سود * چون كار فتاد و بودنى بود \r\nاكنون به هرطريق كه هست يك بار ديگر گذارى به آن صيد كن و نهايت بهانهء او را تصوّر نموده غدر ما را عذر گوى و توهّم او را چاره‌اى جوى و به حيله و چرب‌زبانى بيرون بر و به تدبيرات و حيل موروثى و كسبى و استعمال عقل غريزى كه از اخلاق حميده و اوصاف پسنديدهء تست اين بيگانگى به يگانگى مبدّل گردان و او را ايمن و راضى ساخته به من رسان و قبول اين التماس به منتهاى منّتهاى بىقياس منظّم ساز و فكر معاش و چارهء انتعاش بكن . روباه بعد از استماع اين گفتار ديگربار متوجّه و متردّد آن صحرا شد . چون به آن موضع رسيد اتّفاقا چون خر از چنگ شير خلاص گشته بود و به صحراى خويش بازآمده در آن صحرا اسپى بود و گاه‌گاه به آن خر مصاحبتى مىنمود و خر از\r\n\r\n","description":"","footnote":"","page_name":" 75 ","page_number":95},
  {"content":"\r\n\r\nعالم هم‌صحبتى سرگذشت خويش به آن اسپ گفته بود . چون روباه ظاهر شد خر و اسپ با همدگر چرا مىكردند . اسپ گفت آن محيل شعبده‌باز بازآمد كه فريبت دهد . اى خر لا يعقل ترا با اين جماعت چه جنسيّت . اگرچه به سبب حيوانيّت از جنس ايشانى ليكن از حيثيّت سبعيّت امتيازى تمام ميان تو و اين جماعت حاصل . مبادا كه به كلمات و تلجيهء او ديگربار از راه به روى و در بلا افتى . هيهات من نصيحة العدوّ !\r\n\r\nمثنوى\r\n دشمن ارچه دوستانه گويدت * دام دان گرچه ز دانه گويدت\r\nگر ترا قندى دهد آن زهر دان * ور ترا لطفى كند آن قهر دان\r\nاين چه گفت و چه شنيد و اين چه خوست * دشمنان را بازنشناسى ز دوست \r\nبعد از وقوع اين مقال روباه بيامد و سلام كرده به آخر به كلام مشغول گشته گفت اگرچه به عمر بسيار رسيده و سخت و سست روزگار ديده امّا ملازمت ملوك و سلاطين نكرده‌اى و صحبت اكابر و اساطين نيافته و به سبب وجود كودنت و به جهت عدم ادراك بىتربيت و غير مؤدب برآمده .\r\n\r\nمثنوى\r\n هركسى را نهفته يارى هست * دوستى هست و دوستدارى هست \r\n\r\n","description":"","footnote":"","page_name":" 76 ","page_number":96},
  {"content":"\r\n\r\n ادب است آن كزان رسد يارى * همه دارى اگر ادب دارى \r\nبدان كه قاعدهء مطّرد و ضابطهء متّحد كه چون كسى به پاىبوس ملوك آيد مؤدّب بوده از دور ايستاده باشد تا ملك اجازت دهد . بعد از طلب حجّاب بيايند و او را به پاىبوس ملك رسانند . چون راعى اين باب و محافظ اين آداب نبودى و بر خلاف اين معانى اقدام نمودى هرآينه بر تو غضب كرد و به محلّ بود . چه اگر به خلاف اين صورت ارتكاب نمودى از قبيل وضع الشّىء على غير محلّه بودى و ظلم نمودى . چون نخواست كه از دايرهء عادلان بيرون آمده داخل ظلمه گردد غضب فرمود و ترا ادب نمود و الحالة هذه پشيمان است ، و اوصاف حميده و سيرت پسنديدهء اين ملك آنكه هركسى كه در سايهء عنايت و آفتاب رأفت او درآيد از جميع حالات مخوفه سالم گشته ايمن گردد و تحسّر بسيار خورد كه چگونه غريبى براى سلامت حال به مملكت ما درآيد و از فواضل عواطف ما بهره‌مند ناگشته مغضوب و نااميد بازگردد و چرا جزاى رجا و سزاى امل و وفاى او فرار برقرار باشد . اين صورت نه قاعدهء معدلت‌شعارى و اين معنى نه طريقهء رعيّت‌دارى .\r\nبه حمد اللّه طوايف اصناف حيوانات عالم وظائف اميدوارى تقديم بنموده و بسيط عدل ما بسيط زمين پيموده به اين درگاه مىآيند و به فضل بارى و يارى همّت مقضى المرام با حصول مراد و كام به مربع مرتع خويش معاودت مىنمايند .\r\nچون حال بدين نوع است وظيفه آنكه برخيزى تا به درگاه عدالت‌پناه او معاودت نماييم ، تا آنچه از قاعدهء تربيت و عنايت پادشاهانه سزد بيابى . خر\r\n\r\n","description":"","footnote":"","page_name":" 77 ","page_number":97},
  {"content":"\r\n\r\nچون از كار گريزان بود و به تن‌پرورى مشعوف ملتفت نصايح آن اسپ نشد و بار ديگر فريب خورده همراه روباه گشت . روباه او را ايمن گردانيده به مرغزار رسانيد . چون به نزديك رسيدند برفت و با شير مشورت كرده گفت :\r\n« حدّة المرء مهلكه » ، آوردن صيد ديگر بار ميسّر گشت . صبر لازم دار و تهتّك بگذار . تدبير كار بند و بىرايى بر خود مپسند .\r\n\r\nمثنوى\r\n هان تا نشوى به صابرى سست * گوهر به درنگ مىتوان جست\r\nبىراى مشو كه مرد بىراى * بىپايه بود چو كرم بىپاى\r\nروباه ز گرگ بهره زان برد * كان راى بزرگ دارد اين خرد \r\nبعد از قراءت اين مقال از پيش شير به نزد خر آمد و گفت ترا بشارت باد كه ملك اجازت داد ! خر را در پى انداخته از مرغزار گذرانيد و به نزديك شير رسانيد . شير به فراغ بال فى الحال حمله نمود و خر را صيد كرده بكشت .\r\nبعد از حصول مقصود روباه را گفت حاضر صيد باش تا بروم و غسلى كنم .\r\nبعد از ان به اكل مشغول گرديم . چه سنّت شير آنكه چون صيدى كند برود و غسل كند و بعد از غسل به اكل و شرب مشغول گردد . روباه گفت حكم ملك راست . شير بر سر آب رفت و به غسل مشغول گشت . روباه درين اثنا\r\n\r\n","description":"","footnote":"","page_name":" 78 ","page_number":98},
  {"content":"\r\n\r\nگوش و دل صيد را بخورد . چون شير معاودت نمود بر سر صيد رسيد و گوش و دل صيد نديد پس كيفيّت حال از روباه پرسيد . روباه گفت اين خر ، گوش و دل نداشت . چه اگر دل داشتى كه محلّ عقل است چون از چنگ تو يك بار خلاص شد بار ديگر به سخن من فريفته نبودى و به نزد تو معاودت ننمودى ! و اگر گوش داشتى كه محلّ سمع است مصلحت خود بديدى و نصيحت آن اسپ بشنيدى كه به دليل و برهان منع او از آمدن به پيش تو كرد !\r\nغرض از تمهيد اين مقدّمات و تطويل اين حكايات آنكه آزموده را نيازمايى و بدانى كه ميمون كه ارتكاب برين معنى نمود حيات يافت و آن خر كه مجتنب ازين صورت بود هلاك گشت .\r\n\r\nشرط ديگر\r\nآنكه از دشمنى كه حسود باشد آسوده باش و خاطرجمع دار كه حسدى كه در باطن او مركوزست بىسعى تو انتقام ازو مىكشد و بسيارى از دشمنان با او نتوانند كرد آنچه حسد با او مىكند .\r\n\r\nقطعه\r\n الا تا نخواهى بلا بر حسود * كه از بخت برگشته خود در بلاست\r\nچه حاجت كه با او كنى دشمنى * كه او را چنان دشمنى در قفاست \r\nامّا حسد ديگرست و غبطه ديگر ، و طالب غبطه هميشه مدرگ مقصود بود . و غبطه عبارت از آن‌كه چيزى كه غير را بود شخص طالب و خواهان\r\n\r\n","description":"","footnote":"","page_name":" 79 ","page_number":99},
  {"content":"\r\n\r\nمثل آن باشد بىقصد حرمان غير از آن .\r\n\r\nنصيحت\r\nافلاطون پسر خويش را اين نصايح نموده و گفته اى پسر من اين چند خصلت پيشه ساز تا از بلا رسته و ايمن باشى : با قوىتر از خود پيكار مكن . با نادان مناظره منماى . بامرائى دوستى مكن . با دروغ‌گو معاملت مكن .\r\nبا بخيل صحبت مدار . با فرومايه شراب مخور . با زنان صاحب سرّ مشو . هركه را بىتو كار برآيد او را از خشم و گلهء خويش مترسان و هركه را بىتو كار برنيايد مددكار او باش . با كهتران بهانه‌جوى مباش . چون خادمان خود را شغلى فرمايى دو كس را مفرماى . چون فرمان‌ده باشى در آن فرمان انباز و شريك مخواه .\r\nبا دوست و دشمن كريم باش . به هرحقّ و باطل دل در عقوبت مردم مبند . طريق مروّت و مردمى پيشه كن .\r\nچون برين نصايح ارتكاب نمايى بر خصلتى ديگر كه مشتمل بر جميع نصايح حكماست اشتغال نما تا سعادت‌مند دارين گردى و آن نصيحت اين‌كه دروغ‌گو مباش . چه بدترين قبايح و رذايل كذب و دروغ است .\r\nزيرا كه تميز انسان از ساير حيوانات به نطق است و غرض از نطق اعلام غير بود از امرى واقع كه بر آن واقف نباشد و كذب منافى اين غرض .\r\nپس كذب مبطل خاصّيّت نوع بود . بدان كه عاقبت كذّابان نامحمود و محروم از ادراك مقصود و راست‌گويان و صديقان مظفّر و منصور و از پريشانى و ضرر اعدا دور ، و اگرچه امرى باشد كه ظاهرا اقتضاى آن كند كه اگر قايل واقع حال گويد به او ضررى و خللى رسد - همچنانچه علماى معانى در قسم بديع از جملهء امثله ذو الوجهين بيان كرده‌اند .\r\n\r\n","description":"","footnote":"","page_name":" 80 ","page_number":100},
  {"content":"\r\n\r\n\r\nحكايت\r\nحضرت رسالت عليه افضل الصّلوات با ابو بكر شبى به جمعى كثير از كبار كفّار كه اعدا و جويندهء آن حضرت بودند رسيدند و اين جماعت كفره ابو بكر را مىشناختند و آن حضرت را نه بس . از ابو بكر پرسيدند كه كيست كه همراه تست ؟ ابو بكر صدّيق گفت « هذا الّذى يهدى السّبيل » ، يعنى اين آن كسى است كه راه مىنمايد مرا . چون مجتنب از دروغ بود سخنى و جوابى فرمود ذو الوجهين كه فى الواقع راست و حقّ است . چه آن حضرت راه‌نمايندهء جميع خلايق است و آن جماعت كفره حمل راه‌نمايى به قلاوزى كردند و به بركت راستى از تعرّض و شرّ ايشان نجات يافتند ، « صدق المرء نجاته . »\r\n\r\nبيت\r\n گر راست‌سخن باشى و در بند بيائى * به زان كه دروغت دهد از بند رهائى \r\nپس دروغ گفتن از عجز و بيچارگى دان و صاحب آن هميشه مغلوب و مفلوك و مخوف و مفلس باشد ، و حال پيمان‌شكنان و بدعهدان هم برين منوال و از مقاصد هميشه محروم .\r\n\r\nمثنوى\r\n سخن گفتن كج ز بيچارگيست * به بيچارگى برببايد گريست\r\nمبادا كه باشى تو پيمان‌شكن * كه خاك است پيمان‌شكن را كفن \r\n\r\n","description":"","footnote":"","page_name":" 81 ","page_number":101},
  {"content":"\r\n\r\n\r\nفصل چهارم در باب آداب جمع كردن اموال و شرط آن\r\nاز جمع آوردن اموال غافل مباش و جهد كن تا هرچه فراآورى و جمع كنى از نيكوترين محلّ بر وجه حلال باشد تا بر تو گوارنده بود و آن را ثباتى و بقائى باشد و بهر باطل از دست مده و ضايع مگردان . چه گفته‌اند نگاه داشتن مال مشكل‌تر از جمع آوردن است . پس بهنگام ضرورت و دربايست خرج كن و آنچه خرج كنى سعى كن و اجتهاد نما كه هرچند زودتر عوض آن باز جاى نهى . چه چون برگيرى و بدل آن حاصل نيايد اگر گنج قارون بود سرآيد . امّا چندان محبّت مال در دل راه مده و مشعوف آن به مرتبه‌اى مشو كه آن را ابدى شناسى تا اگر روزى حادثه‌اى روى نمايد و ضايع گردد بغايت دل‌تنگ و محزون نگردى .\r\n\r\nقطعه\r\n گر جهانى ز دست تو برود * مخور اندوه آن‌كه چيزى نيست\r\nعالمى نيزت ار به دست آيد * اعتبارش مكن كه چيزى « 1 » نيست \r\nو مال اگرچه بسيار بود بايد كه به تدبير به كاربرى ، چه اندك به تدبير بهتر كه بسيار بىتدبير . و اگر بسيارى از تو بماند بهتر كه به اندكى نيازت آيد .\r\n\r\n\r\n","description":"","footnote":"\r\n( 1 ) - كذا در اصل ، عيب قافيه دارد مگر « چيزى » در دو معنى به كار رفته باشد . شايد « پشيزى » بجاى « كه چيزى » درست باشد .\r\n","page_name":" 82 ","page_number":102},
  {"content":"\r\n\r\nحكما گفته‌اند به دشمنان رها كردن بهتر كه از دوستان خواستن . نگاه داشتن به كه به نياز جستن . و اگرچه مايه اندك بود نگاه داشتن واجب دان .\r\nچه هركه اندك نگاه نتواند داشت حافظ بسيار نيز نتواند بود .\r\nزيان‌كار مباش چه ثمرهء آن نيازمنديست و ثمرهء نيازمندى خوارى .\r\nو كار خويش بر كار غير مقدّم دان . ليكن در اتمام مهام دوستان و مردمان تقصير مكن و ساعى باش .\r\n\r\nمثنوى\r\n كوش تا خلق را به كار آيى * تا به خدمت جهان بيارايى\r\nچون گل آن به كه بوى خوش دارى * تا در آفاق خوى خوش دارى\r\nنه‌شنيدى كه آن حكيم چه گفت * خواب خوش ديد هركه شب خوش خفت \r\nو از كاهل ننگ دار . چه كاهل برادر بدبخت « 1 » است . رنج‌بردار باش از آنكه چيزى به زحمت به دست مىآيد و حاصل مىگردد ، و همچنانچه به رنج و زحمت فراآيد و جمع شود از كاهل « 2 » برود و ضايع شود .\r\n\r\nمثل\r\nرنج‌بردار برخوردار باشد .\r\n\r\nبيت\r\n به سستى نيابد كسى كام دل * ز رنج تن افزايد آرام دل \r\n\r\n\r\n","description":"","footnote":"\r\n( 1 ) - اصل : بدبختى .\r\n( 2 ) - كذا ، شايد : كاهلى .\r\n","page_name":" 83 ","page_number":103},
  {"content":"\r\n\r\nو مشقّت به اميد تن‌آسانى و زحمت براى حصول راحت بكش و نفس خويش را به اين معنى تسكين نما .\r\n\r\nبيت\r\n هر آن كارى كه آغازش بود سخت * سرانجامش به نيكى آورد بخت \r\n\r\nمثل\r\nكوشا باش تا آبدان گردى ( ؟ ) . فروتن باش تا بسيار دوست باشى . خرسند باش تا توانگر شوى . آنچه به رنج به دست آيد از كاهلى و غفلت ضايع كردن نه از خرد باشد و هنگام تنگ‌دستى و نياز پشيمانى و تأسّف سود ندارد . ولى چون رنج خود برى بكوش تا برش خود خورى و عوض آن رنجها راحتى بيابى .\r\nچه چون نفس نفيس نياسايد صاحب آن نفس ظالم و كاسب آن مال خاسر باشد .\r\n\r\nشرط ديگر\r\nآنكه از جهت عدم قلّت و فوت آن سختى مكش و مشقّت بر جان شريف خويش منه و خود را تنگ عيش مگردان و چيز از سزاوار دريغ مدار .\r\nچه مقصود از جمع مال رعايت خواطر مردم نمودن و آوازهء خويش بلند گردانيدن است ، و الا ما يحتاج و محتاج اليه شخص پيداست كه چه مقدارست و چه تواند بود .\r\n\r\nمثنوى\r\n رها كن غم كه دنيا غم نيرزد * مكش سختى كه سختى هم نيرزد \r\n\r\n","description":"","footnote":"","page_name":" 84 ","page_number":104},
  {"content":"\r\n\r\n اگر خواهى جهان در بيش كردن * شكم‌وارى نخواهى بيش خوردن \r\n\r\nشرط ديگر\r\nآنكه چون چندان مال جمع كردى كه ترا يقين حاصل شد كه بعد از آن درويش و فقير نخواهى شد ترك سفر كن و در شهرى كه ملايم طبيعت باشد ساكن شو و عشرتى دايم لازم دار و درين صورت وطن اوّلى و نفس خود را به عوض آن رنجها كه ديده‌اى و زحمتها كه كشيده‌اى راحتى رسان . امّا راحت خلق بر راحت خويش مقدّم دان . نه آنكه تخيّل ذخيره اندوختن بر راحت خويش و خلق مقدّم دانى . چه اگر برعكس اين معنى ارتكاب نمايى دشمنانت خورند ، اگرچه وارث باشد . چه وارث ميراث دوست دشمن است .\r\n\r\nقطعه\r\n دو نان نخورند و گوش دارند * گويند اميد به كه خورده\r\nفردا بينى به كام دشمن * زر رفته و خاكسار مرده \r\nحكيمى را پرسيدند نيك‌بخت كيست و بدبخت چيست ؟ گفت نيك‌بخت آنكه خورد و كشت و بدبخت آنكه مرد و هشت .\r\n\r\nمثنوى\r\n پسنديده رايى كه بخشيد و خورد * جهان از پى خويشتن گرد كرد \r\n\r\n","description":"","footnote":"","page_name":" 85 ","page_number":105},
  {"content":"\r\n\r\n در آن كوش تا با تو ماند مقيم * كه هرچه از تو ماند دريغ است و بيم\r\nكند خواجه در بستر جان‌گداز * يكى دست كوتاه و ديگر دراز\r\nدر آن دم ترا مىنمايد به دست * كه دهشت زبانش ز گفتن ببست\r\nكه دستى به جود و كرم كن دراز * دگر دست كوته كن از حرص و آز\r\nكنونت كه دست است كارى بكن * دگر كى برآرى تو دست از كفن\r\nبيايد بسى ماه و پروين و هور * كه سر برندارى ز بالين گور \r\nپس نوعى كن كه به هروجه كه باشد از جملهء كريمان گردى و ممكن كه به اندك سخائى و ادنى مروّتى از زمرهء اين طايفه شوى .\r\n\r\nحكايت\r\nبزرگى از اهل دنيا از يكى از اكابر دين التماس وصيّت وردى نمود كه بسبب مداومت آن و به جهت اشتغال بر آن از جملهء عابدان و از زمرهء مرتاضان و متوكلان گردد . آن بزرگ دين گفت از عبادت اين ورد التزام كن كه چون مؤذّن اذان كند و بانگ نماز گويد به جواب او مشغول باشى چنانچه طريق سنّت باشد و تا آخر به هيچ مشغول نگردى الّا بعد از دعائى كه سنّت است تا ازجمله عابدان باشى .\r\n\r\n","description":"","footnote":"","page_name":" 86 ","page_number":106},
  {"content":"\r\n\r\n\r\nمثنوى\r\n چه زين بهتر كه چون از حقّ ندايى * رسد از ما برآيد مرحبايى\r\nبه جان و دل كنم اصغاى آن قول * عطاها يافته ز اعطاى آن قول\r\nبساتين قلوب خويشتن را * دهيم از فيض آن نشو و نماها\r\nكه عاشق را نباشد خوشتر از آن * كه در گوش آيدش آواز جانان\r\nچه دل را خوشتر از نام دلارام * كز آن آواز مىيابد دل آرام\r\nزهى قولى كز آن جان تازه گردد * وزان گلزار ايمان تازه گردد \r\nو از رياضت آنكه هيچ صبح بر تو طالع نگردد الّا آنكه تو بر صبح طالع گردى تا از زمرهء مرتاضان گردى ، « باكر تسعد . »\r\n\r\nمثنوى\r\n چه خوش ملكى است ملك صبحگاهى * در آن ساعت بيابى هرچه خواهى\r\nكسى كو بر حصار گنج ره يافت * گشايش در كليد صبحگه يافت \r\n\r\n","description":"","footnote":"","page_name":" 87 ","page_number":107},
  {"content":"\r\n\r\n غرضها را حصار آنجا گشايند * كليد آنجاست كار آنجا گشايند\r\nدر آن ساعت بود خود نشر جانها * گل تسبيح رويد بر زبانها\r\nزبان هركه باشد او برومند * شود گويا به تسبيح خداوند \r\nو از توكّل آنكه اكل تو بىشريك واقع نگردد و تنها چيزى نخورى تا از جملهء متوكّلان باشى .\r\n\r\nمثنوى\r\n بداند هركه باتدبير باشد * كه تنها خوار تنها مير باشد\r\nمخور تنها اگر خود آب جويست * كه تنهاخور چو دريا تلخ‌رويست\r\nببين قارون چه ديد از گنج دنيا * نيرزد گنج دنيا رنج دنيا\r\nبرنج آيد بدست اين خود سليم است * چو از دستت رود غبنى عظيم است\r\nچو آيد رنج باشد ، چون رود رنج * تهىدستى شرف دارد برين گنج \r\nپس چيزى كه حصول آن به زحمت تحصيل آن نيرزد از سزاوار دريغ\r\n\r\n","description":"","footnote":"","page_name":" 88 ","page_number":108},
  {"content":"\r\n\r\nمدار و به بذل اندكى از آن داخل اسخيا و ارباب مروّت گرد و عمر خويش را حاصلى به ازين مدان . و بخور و بخوران تا از جملهء اسخيا باشى .\r\n\r\nقطعه\r\n من شنيدم كه از ره شفقت * پدرى پير گفت با پسرى\r\nكه ترا ناگه ار به دست افتد * ز اقتضاى زمانه سيم و زرى\r\nبشنو از طوطى خرد سخنى * روح را در مذاق چون شكرى\r\nهم بخور هم به دوستان بخوران * از نهال سعادتت ثمرى\r\nحيفم آيد كه حاصل همه عمر * بگذارى كه تا برد دگرى \r\nطريق معاش و طور انتعاش در حالت عنا اگر جوانى بر منوال مذكور و اگر پيرى به همين طريق متوطّن شو و به تحصيل خيرات و اساس بقاع الخير و عقار و املاك بر آن بقاع براى انتفاع وقف نمودن و به احداث صدقات جاريه مشغول باش و نوعى كن كه آن بقاع در زمان حيات « 1 » تو جارى و منتفع گردد . چه مقصود از جمع مال حصول اينهاست و آن‌چه سبب آوازه و بقا [ ى 
  ] نام تو مىگردد .\r\n\r\n\r\n","description":"","footnote":"\r\n( 1 ) - اصل : حيوة .\r\n","page_name":" 89 ","page_number":109},
  {"content":"\r\n\r\n\r\nقطعه\r\n مردم براى نام بلند و حصول خير * اسباب و مال جمله بيك سو نهاده‌اند\r\nهمّت بلند باش و مجو غير نام نيك * مال از براى حاصل اينهات داده‌اند \r\nپس ايثار و بخشش مال از مستحقّ و سزاوار دريغ مدار ، و با اين جماعت كريم باش .\r\n\r\nقطعه\r\n آن كس كه به دينار و درم خير نيندوخت * سر عاقبت اندر سر دينار و درم كرد\r\nخواهى كه ممتّع شوى از مال به دنيا * با خلق كرم كن چو خدا با تو كرم كرد \r\n\r\nادب ديگر\r\nآنكه در حالت كرم متواضع باش و تكبّر را بگذار و بخل و عجب را دشمن دار .\r\n\r\nقطعه\r\n از بخل و ز كبر برحذر باش * كين هردو كنند جمع تفريق\r\nزين هردو بجز فساد نايد * دل را نكنى بدين دو تعليق \r\n\r\n","description":"","footnote":"","page_name":" 90 ","page_number":110},
  {"content":"\r\n\r\n در بخشش و در تواضع افزاى * شايد كه دهد خداى توفيق \r\nو فرق ميان عجب و كبر آنكه معجب با نفس خود دروغ مىگويد به گمانى كه به او دارد . و متكبّر با ديگران ، و اگرچه از آن گمان خالى نبود .\r\nامّا خرج به اندازهء دخل كن تا نياز در تو راه نيابد . چه نياز نه در خانهء درويشان بود بلكه در خانه [ اى 
  ] باشد كه چون درمى دخل بود درمى و حبّه‌اى خرج باشد ، و بىنيازى در آن خانه كه به عكس اين صورت بود .\r\nبه آنچه دارى قانع باش و حريص مباش كه قناعت دوم توانگريست .\r\n\r\nحكايت\r\nسايلى گفت اى منعمان اگر شما را انصاف بودى و ما را قناعت رسم سؤال از جهان برخاستى .\r\n\r\nمثنوى\r\n توانگر شود هركه خرسند گشت * گل نوبهارش برومند گشت\r\nقناعت كن اى نفس بر اندكى * كه سلطان و درويش بينى يكى\r\nمرو در پى هرچه دل خواهدت * كه تمكين او نور جان كاهدت\r\nاگر هرچه باشد مرادت خورى * ز مردم بسى نامرادى برى \r\n\r\n","description":"","footnote":"","page_name":" 91 ","page_number":111},
  {"content":"\r\n\r\n كند مرد را نفس امّاره خوار * اگر هوشمندى عزيزش مدار \r\n\r\nمثل\r\nحريص اگر جهانى دارد گرسنه است ، و قانع اگر نانى دارد سير .\r\n\r\nبيت\r\n رودهء شخص به يك نان تهى گردد سير * نعمت روى زمين پر نكند ديدهء تنگ \r\n« عين الحريص لا يسدّها الّا التّراب . »\r\nپس حرص را در دل جاى مده تا خوار و محروم نگردى و قنوع و خرسند باش تا عزيز باشى . چه حريص هميشه محروم باشد از شومى حرص ، كما قيل :\r\n« الحرص شوم و الحريص محروم » ، و قنوع پيوسته عزيز .\r\n\r\nقطعه\r\n دلا زين حرص مردم خوار بگذر * كه خود را نزد مردم خوار يا بى\r\nسنان صبر در چشم طمع كش * كزين دونان دو نان دشوار يا بى \r\nبدان كه جمع مال و حصول عنا از براى راحت نفس و عمر خويش به خوشى گذرانيدن و ذخيرهء آخرت اندوختن و حاجت مردم برآوردن است ، و وقوع اين معنى زمانى متصوّر كه شخص حريص نباشد . زيرا كه حريص را چندان‌كه مال زيادت شود حرص زيادت گردد و پيوسته به مشقّت جمع مال گرفتار بود .\r\n\r\n","description":"","footnote":"","page_name":" 92 ","page_number":112},
  {"content":"\r\n\r\nپس در دنيا بىراحت و نفس او در زحمت و حرص او مانع اندوختن ذخيرهء آخرت ، و برين تقدير افلاس حريص بهتر از غناى او و راحت او بضرورت درين صورت و مصلحت درين معنى ، چه مفلس قنوع آسوده‌تر از غنى حريص .\r\n\r\nمثنوى\r\n كيسه برانند درين رهگذر * هركه تهى كيسه‌تر آسوده‌تر\r\nمحتشمى دردسرى مىپذير * ورنه برو دامن افلاس گير\r\nكوسهء كم‌ريش كه دل داشت تنگ * ريش‌كشان ديد دو كس را بجنگ\r\nگفت رخم گرچه ريائىوش است * فارغم از ريش‌كشى ، هم خوش است\r\nمصلحت كار در آن ديده‌اند * كز خر تو بار تو برچيده‌اند\r\nتا تو چو عيسى به در دل رسى * بىخر و بىبار به منزل رسى \r\nبدان كه گنج حقيقى كنج قناعت است ، كما قال النّبى عليه السّلام :\r\n« القناعة كنز لا يفنى » . و مشقّت و پريشانى يقينى طلب مال دنيا ، كما قال عليه السّلام :\r\n« طالب المال . فى المشقّة و الوبال . »\r\n\r\n","description":"","footnote":"","page_name":" 93 ","page_number":113},
  {"content":"\r\n\r\nهرچند ورود اين حديث از قبيل اطلاق عامّ و ارادهء خاصّ است چه در شأن مالى كه فايده‌اى و ثمره‌اى به كسى عايد مىگردد استحسان و مدح واردست ، كما قال عليه السّلام : « نعم المال مال صالح . »\r\nامّا ارباب غفلت و حرص اين گنج را رنج نام كرده‌اند و از آن مجتنب ، و آن زحمت را رحمت تصوّر نموده و به آن مشتغل .\r\n\r\nمثنوى\r\n از قناعت كى تو جان افروختى * از قناعتها تو نام آموختى\r\nگفت پيغمبر قناعت چيست گنج * گنج را تو وانمىدانى ز رنج \r\nپس گنج قناعت را به كنج دنيا مبدّل مساز و اين جوهر نفيس را به آن بهاى خسيس مفروش ، « بع الدنيا بالعافية تربح . »\r\n\r\nبيت\r\n هر آنكه گنج قناعت به كنج دنيا داد * فروخت يوسف مصرى به كمترين ثمنى \r\nبدان كه از روى لغت تمام بنى آدم و جميع انسان را آدمى گويند . ليكن به اصطلاح آدميان بسيارى از ايشان انسان نباشد و انسانيّت بعد از تحصيل رضاى حضرت حق جلّ و علا اشتغال بر مردمى و مردم‌نوازى و ارتكاب بر مروّت و خاطرجويى عباد اللّه و به‌دست آوردن معتقدان و دوستان است .\r\nپس هركه را انسانيّت نيست آدمى و انسان نباشد . فرق ميان اين جنس و ساير حيوانات به اين صفات [ است 
  ] .\r\n\r\n","description":"","footnote":"","page_name":" 94 ","page_number":114},
  {"content":"\r\n\r\n\r\nمثنوى\r\n سر و گردن مردم از مردمى است * و گرنه همه آدمى آدمى است\r\nنه هرآدمى سرفرازى كند * سر آن شد كه مردم‌نوازى كند\r\nدد و دام را شير از آنست شاه * كه مردم‌نوازست در صيدگاه\r\nجهان آن نباشد كه آرى به دست * به زنجير و قفلش كنى پاىبست\r\nجوانمرد پيوسته با كس بود * كسانش نباشد كه ناكس بود \r\nپس فرق بسيارست ميان آدمى اصطلاحى و آدمى لغوى .\r\n\r\nمثنوى\r\n دو باشد مگس انگبين خانه را * فريبنده چون شمع پروانه را\r\nكند يك مگس مايهء خورد و خفت * به دزدى گرايد دگر در نهفت\r\nيكى زان مگس كانگبين‌گر بود * به از صد مگس كانگبين‌خور بود \r\nبدان كه انسان من حيث هو انسان مجبول . . . « 1 » بر كسب صفات رحمانى و\r\n\r\n\r\n","description":"","footnote":"\r\n( 1 ) - يك كلمه سائيده و محو شده است .\r\n","page_name":" 95 ","page_number":115},
  {"content":"\r\n\r\nشيطانى است و قابليّت . . . « 1 » دو وصف در او حاصل . پس هرزمان كه از اوصاف شيطانى و بهيمى اجتناب نموده به صفات رحمانى ارتكاب نمود انسان اصطلاحى گشت . و اگرچه اين جماعت از غايت شرف و نهايت عزّت قليل الافراد و نايابند و محبوب حقيقى اين جماعت را دوست مىدارد و مىخواهد به‌خلاف موصوفان صفات بهيمى كه ايشان را نمىخواهد و دوست نمىدارد .\r\n\r\nشعر\r\n دى شيخ با چراغ همىگشت گرد شهر * كز ديو و دد ملولم و انسانم آرزوست\r\nگفتند يافت مىنشود جسته‌ايم ما * گفت آنكه يافت مىنشود آنم آرزوست \r\nپس افراد انسان اگرچه به صورت مشابه يكديگرند ليكن بالاوصاف و بالمعنى فرق بسيارست ميان ايشان ، و اين تفاوت كه ميان افراد آدمى است ميان هيچ‌كدام از انواع حيوان نيست . زيرا كه هرچند اسبى نيك‌منظر و باهنر باشد قيمت او از قيمت صد اسب زيادت نباشد و ساير انواع حيوان هم برين منوال .\r\nليكن يك آدمى باشد كه از هزار آدمى به بود و اشرف از آن جماعت كثير . چنانچه گفته‌اند شخص باشد كه هزار من جوهر داشته باشد و به جوى نيرزد و شخص باشد كه جوى نداشته باشد و به صد هزار من جوهر ارزد .\r\n\r\nبيت\r\n و لم ار امثال الرجال تفاوتا * لان المجد حتى عد الف بواحد \r\n\r\n\r\n","description":"","footnote":"\r\n( 1 ) - يك كلمه سائيده و محو شده است .\r\n","page_name":" 96 ","page_number":116},
  {"content":"\r\n\r\nپس اين جماعت اگرچه از يك جااند و آب از يك چشمه خورده‌اند ليكن به حسب قابليّت محلّ آن مشروب منحل گشته و به آن صفات ظاهر شده .\r\n\r\nمثنوى\r\n هردو گون زنبور خوردند از محل * زان يكى شد نيش و زين ديگر عسل\r\nهردو گون آهو گيا خوردند و آب * زين يكى سرگين شد و زان مشك ناب\r\nهردو نى خوردند از يك آب‌خور * آن يكى خالى و اين پر از شكر\r\nصد هزاران همچنين اشباه « 1 » بين * فرقشان هفتاد ساله راه بين\r\nاين خورد گردد پليدى زو جدا * وان خورد گردد همه نور و صفا\r\nاين خورد زايد همه بخل و حسد * وان خورد يابد همه عشق ابد\r\nاين زمين پاك و آن شورست و بد * اين فرشته پاك « 2 » و آن ديوست و دد\r\nهردو صورت گر به هم ماند رواست * آب تلخ و آب شيرين را صفاست \r\n\r\n\r\n","description":"","footnote":"\r\n( 1 ) اصل : اشياء .\r\n( 2 ) اصل : ناك .\r\n","page_name":" 97 ","page_number":117},
  {"content":"\r\n\r\n\r\nادب ديگر\r\nآنكه هرمهمّى كه به سخن خوش و تردّد و تواضع برآيد و راست شود چيز خود در آن ضايع مگردان و بدان كه آدمى بىچيز را در نظر مردم وقعى نباشد .\r\n\r\nقطعه\r\n مرد آزاده در ميان گروه * گرچه خوش‌خوى و زيرك و داناست\r\nمحترم آنگهى تواند بود * كه ازيشان به مالش استغناست\r\nوان كه محتاج خلق شد خوارست * گرچه با علم بو على سيناست \r\nبدان كه عامّهء مردم توانگران را دوست دارند بلا نفعى و درويشان را دشمن دارند بلا ضرّى .\r\n\r\nشعر\r\n اذا قل مال المرء قل شفيقه * و يعز منه اخ له و صدوقه\r\nو اصبح مرفوضا لقلة ما له * و لو شرفت اعضاوه و عروقه\r\nو لم يسمع منه الحديث جليسه * و هانت على كل الامور حقوقه \r\n\r\n","description":"","footnote":"","page_name":" 98 ","page_number":118},
  {"content":"\r\n\r\n\r\nبيت\r\n مردمان يار كسىاند كه نعمت بر اوست * نعمتش چون به سرآمد سخنش هذيان است \r\nپس بدترين حال مردم نيازمنديست و به چون خودى محتاج بودن .\r\nو نيازمند هميشه ملول و پريشان بود و مردم ازو گريزان و نفور . و بىنياز پيوسته شاد و مستقيم حال و سربلند و كسان خواهان صحبت او .\r\n\r\nمثنوى\r\n تا چون به خودى بود نيازت * بىسود بود هميشه سازت\r\nآن‌گاه رسى به سربلندى * كايمن شوى از نيازمندى\r\nآن ذوق نشد هنوزم از ياد * كز حاجت خلق باشى آزاد\r\nهان تا سگ نان كس نباشى * يا گربهء خوان كس نباشى \r\nپس جهد كن و سعى نما كه از جملهء اغنيا باشى به شرط بذل و سخا و طريق مروّت و كرم . چه اغنيا اگر خسيس و ممسك نيستند رضاى حقّ جلّ و علا زودتر حاصل مىتوانند كرد ، كما قال النّبى عليه افضل الصّلوات :\r\n« السّخى لا يدخل النّار . »\r\n\r\n","description":"","footnote":"","page_name":" 99 ","page_number":119},
  {"content":"\r\n\r\nو سخا فرع غناست و اگرچه اى بسا فقير كه از جملهء اسخيا باشد و اى بسا غنى كه از زمرهء خسيسان و بخيلان بود .\r\nو تصوّر او آنكه با وجود كثرت مال و امتعه و با وقوع بسطت منال و اقمشه از [ همهء 
  ] معايب سالم و از جملهء قبايح صاين و گرفتاران حاجت و نياز و اسيران طمع و آز مصدّق اعتقاد فاسد او و اعتقاد درويشان و احوال ايشان بر خلاف اين صورت .\r\n\r\nحكايت « 1 »\r\nدرويشى بىاعتبار با يكى از تجّار در طريقى رفيق شد . چون به شهرى كه مقصدشان بود رسيدند تاجر خواست كه درويش را در وثاق خويش فرود آورد .\r\nدرويش از صحبت تاجر انقطاع جسته گفت ميان ما جنسيّتى نيست و كار من برعكس كار تو افتاده ، زيرا كه تو رخت را به چارسو مىكشى و من به يك سو مىنهم ! و تو كالاى خود را بيع مىكنى و من عيب مىكنم !\r\n\r\nمثنوى\r\n خواجه در مال است غرقه تا به گوش * خواجه را مال است و مالش عيب‌پوش\r\nوز طمع عيبش نبيند طامعى * گشت در دلها طمعها جامعى\r\nگر گدا گويد سخن چون زرّكان * هيچ رونق مىنيابد در دكان \r\n\r\n\r\n","description":"","footnote":"\r\n( 1 ) - اصل : حكاية\r\n","page_name":" 100 ","page_number":120},
  {"content":"\r\n\r\n كار درويشى وراى فهم توست * سوى درويشان مبين تو سخت سست\r\nزان كه درويشان وراى ملك و مال * روزيى دارند نيك از ذو الجلال\r\nحق‌تعالى عادل است و عادلان * كى كنند جور و جفا بر بىدلان \r\nپس تا توانى به آن امور ارتكاب نما كه سبب كثرت مال و غنا گردد و از افعالى كه مورث فقر و بىچيزيست اجتناب لازم دار و احتراز واجب شمار .\r\nهمچنانچه حكما از اشتغال جزويّات آن افعال به سبب احتمال اختلال مآل منع كرده‌اند تا منع از كليّات به طريق اولى لازم آيد ، از آن جمله گفته‌اند بيست و پنج « 1 » چيز است كه ارتكاب بر آن مورث درويشى و سبب بىچيزى و فقر است .\r\nاول برهنه آب تاختن\r\nدوم شراب و طعام با يكديگر خوردن\r\nسيم خردهء نان خوار داشتن\r\nچهارم برگ پياز و سير سوختن\r\nپنجم در پيش بزرگتر و آغاتر از خود به راه رفتن و تقدّم نمودن\r\nششم نام بزرگتران بىتعظيم بردن\r\nهفتم در شب ، جاى و خانه رفتن\r\nهشتم ديگ و كاسه را سرباز گشادن و ناشسته گذاشتن\r\n\r\n\r\n","description":"","footnote":"\r\n( 1 ) - در توضيح از بيست و چهار چيز ياد كرده است .\r\n","page_name":" 101 ","page_number":121},
  {"content":"\r\n\r\nنهم بجاى قضاى حاجت وضو ساختن\r\nدهم دستار سرنشسته بستن\r\nيازدهم دست به دامن و جامه پاك كردن\r\nدوازدهم به هرچيزى سوگند ياد كردن\r\nسيزدهم خانهء عنكبوت به جاى گذاشتن\r\nچهاردهم از مسجد بعد فراغ الصّلوة به سرعت بيرون آمدن و نماز خوار داشتن و از وقت گذرانيدن\r\nپانزدهم جامه در بدن دوختن\r\nشانزدهم از بازار دين بيرون آمدن\r\nهفدهم بامداد پگاه خوردن\r\nهشدهم به فرزند افسانه و سرگذشت گفتن\r\nنوزدهم دروغ گفتن\r\nبيستم بامداد پگاه به بازار رفتن\r\nبيست و يكم بر آستانهء در نشستن\r\nبيست و دوم چراغ به دم كشتن\r\nبيست و سيم از سبو آب خوردن\r\nبيست و چهارم ايستاده شيب جامه پوشيدن\r\nو چون اين صفات لازم درويشى است هرآينه درويشان را اكثر احوال اشتغال برين افعال\r\nبدان كه آرايش مردم به دل و سخاست و قدر هركس به مقدار آرايش او .\r\n\r\n","description":"","footnote":"","page_name":" 102 ","page_number":122},
  {"content":"\r\n\r\nليكن اسراف شوم دان و هرچه حضرت حقّ جلّ و علا آن را دشمن دارد بر بندگان او شوم بود ، كما قال اللّه تعالى :  « إِنَّهُ لا يُحِبُّ الْمُسْرِفِينَ . » \r\nو هرآفتى را سببى است و سبب درويشى اسراف .\r\n\r\nمثنوى\r\n چراغ ارچه ز روغن نور گيرد * بسى باشد كه از روغن بميرد\r\nخورشها را نمك رو تازه دارد * نمك بايد ، ولى اندازه دارد\r\nبه حلوا گرچه طبعت ميل دارد * چو افزون خورده باشى تب درآرد\r\nنخور چندان كه خرما خوار گردد * گوارش در دهان مردار گردد \r\nپس در هركار كه باشى اسراف مكن ، چه اسراف عقل را برنجاند و دود كند و زنده را بميراند و رنجور كند .\r\nنبينى كه زندگى چراغ از روغن است ، امّا چون بىحدّ و اندازه در چراغ كنى بىشكّ بميرد و همان روغن چون بىاهمال اعتدال باشد سبب حيات او گردد . پس معلوم شد كه از اسراف بميرد و از اعتدال زنده باشد .\r\nامّا زندگانى بر خود تلخ مدار و در روزى بر خويش نابسته خود را خوش دار . و چون يقين حاصل شد كه چندان مال جمع آمد كه به بذل آن\r\n\r\n","description":"","footnote":"","page_name":" 103 ","page_number":123},
  {"content":"\r\n\r\nمحتاج و نيازمند نخواهى شد و فرزندان و وارثانت همين سبيل بعد از تو محتاج نخواهند بود بخور و بخوران و غنيمت دان .\r\n\r\nمصراع\r\n عالم پس مرگ ما چه دريا چه سراب ! \r\n\r\nقطعه\r\n از زر و مال راحتى برسان * خويشتن هم تمتّعى برگير\r\nوانگه اين خانه كز تو خواهد ماند * خشتى از سيم و خشتى از زر گير \r\n\r\nادب ديگر\r\nآنكه به كثرت مال تفاخر بر اقران و بنى نوع خويش مكن ، بلكه حصول خرد و تحصيل فضيلت سبب تقدّم و تفضّل دان .\r\nچه اين دو جوهرند ابدى و باقى و به هيچ حادثه ضايع و فانى نگردند ، و مال عرضى است متزلزل الحال بىوفا و به هرواقعه‌اى قابل فنا ، « كفاك من عيوب الدّنيا ان لا يبقى . »\r\n\r\nبيت\r\n عارفان هرچه بقايى و وفايى نكند * گر همه ملك جهانست بهيچش نخرند \r\nپس به كثرت مال مفاخرت مجوى و ارباب خرد و فضيلت را به چشم حقارت مبين . و مقصود كلّى از جمع مال و كثرت منال ذخيرهء آخرت\r\n\r\n","description":"","footnote":"","page_name":" 104 ","page_number":124},
  {"content":"\r\n\r\nاندوختن و حاجت مردم برآوردن و آوازهء خويش بلند گردانيدن دان ، نه مجرّد اندوختن و از شرف ادراك و سعادت اكتساب اين آداب محروم شدن .\r\n\r\nمثنوى\r\n تو به زر چشم‌روشنى و بدست * چشم روشن كن همه خرد است\r\nدل مكن همچو زر پرآكنده * تا نگردى چو زر پراكنده\r\nزر ، دو حرف است هردو بىپيوند * زين پراكنده چند لافى چند\r\nهرنگارى كه زر بود بدنش * لاجوردى رزند پيرهنش\r\nهرترازو كه گرد زر گردد * سنگ‌سار هزار درگردد\r\nزر به خوردن مفرّح طرب است * چون نهى وهم و بيم را سبب است\r\nو آنكه خود را به رنج و بيم كشد * زرپرستى بود نه سيم كشد \r\n\r\nادب\r\nآنكه اگر احيانا حادثه‌اى از حوادث روى نمايد و مالت ضايع گردد اعراض نفسانى به خويش راه مده و غصّه مخور و شكر واجب دان بسبب\r\n\r\n","description":"","footnote":"","page_name":" 105 ","page_number":125},
  {"content":"\r\n\r\nسلامت نفس ، چه مال باز حاصل توان كرد .\r\nو خرد و فضيلت را اصل الباب كلّ دان و مال را مزيّن ايشان .\r\nپس اگر اين مزيّن سريع الزّوال زايل گشت هيچ نقصان در كمال حسن و جمال او واقع نمىگردد ، بلكه او خود از اين صورت مستغنى است و وجود و عدم زينت نسبت با او مساوى .\r\nليكن چون بعضى از ناظران او ظاهربين بودند و از شرف ادراك آن معانى و نيل حقايق آن مبانى قاصر نسبت با آنها مال مزيّن خرد و فضيلت گشت ، و الّا چه حاجت\r\n\r\nمصراع\r\n روز روشن را به نور شمع كافورى ! \r\n\r\nمثنوى\r\n مال و زر سر را بود همچون كلاه * كل بود او كز كله سازد پناه\r\nآنكه زلف جعد و رعنا باشدش * چون كلاهش رفت خوشتر آيدش\r\nمرد دانا هست مانند بصر * بس برهنه به كه پوشيده‌نظر\r\nوقت عرضه كردن آن پرده‌فروش * بركند از بنده ثوب عيب‌پوش\r\nور بود عيبى برهنش كى كند * بل به جامه خدعه‌اى با وى كند \r\n\r\n","description":"","footnote":"","page_name":" 106 ","page_number":126},
  {"content":"\r\n\r\n گويد اين شرمنده است از نيك وز بد * از برهنه كردن از تو مىرمد\r\nخواجه در مال است غرقه تا به گوش * خواجه را مال است و مالش عيب‌پوش \r\nپس اگر مال نباشد و به آن مقدار دسترس بود كه در معاش عند القناعه زحمت نبايد كشيد و تنگى نبايد ديد و روزگار را به قناعت و فراغت توان گذرانيد شاد بايد بود و فراغ‌بال و عدم پريشانى حال كه عكس آن از لوازم كثرت مال است غنيمت بايد دانست . چه راحت دنيا و آخرت در فراغت و قناعت بيش است كه در كثرت مال ، « اعش قنعا تكن ملكا . »\r\n\r\nقطعه\r\n روزگارى كه ز كس هيچ گزندت نرسد * و اندر آن وجه معاشى به نظامت باشد\r\nديو از طبع تو مزدورى بىمزد كند * گر زيادت طلبى آنچه تمامت باشد\r\nصحّت و وجه معاش وز كسى بيمى نه * اين سعادت بس اگر زانكه مدامت باشد \r\n\r\nحكايت\r\nپادشاهى به چشم حقارت در طايفه‌اى از درويشان نگاه كرد . يكى از آن ميان به فراست بدانست . گفت اى ملك ما به جيش از تو كمتر و به عيش از تو خوشتر و به مرگ با تو برابر ! پس به فقدان و عدم آن بسيار دل‌تنگ\r\n\r\n","description":"","footnote":"","page_name":" 107 ","page_number":127},
  {"content":"\r\n\r\nمشو و به وجدان و وجود آن بر اعتماد منماى و شادمانى و استظهار خويش را بر آن منه « 1 » و از سزاوار دريغ مدار و بذل برين جمع غنيمت شمار . خاصّيّت حصول آن همين دان . چه آن چيزى است سريع الزّوال . پس به سرعت و زودى به آن ذخيرهء آخرت بايد اندوخت و خاطر دوستان به دست بايد آورد و مدار محبّت بر آن نبايد نهاد و خود را و متعلّقان خود را خوش بايد داشت و آوازهء خويش بلند بايد گردانيد و صدقات جاريه و مثوبات اخرويّه حاصل بايد كرد تا نتيجهء آن تا ابد به صاحب آن رسد .\r\nپس عاقل بايد كه در حصول عيش دايمى اخروى باشد و جمع آوردن اموال و اسباب دنيا را بىملاحظهء تحصيل مذكورات و بىوقوع خاطرجويى مردم شرفى نداند ، بلكه از جملهء نقصانهاى خويش داند .\r\n\r\nمثنوى\r\n سرشكسته نيست اين سر را مبند * يك دو روزك جهد كن باقى بخند\r\nيك محالى جست كو دنيا بجست * نيك‌حالى جست كو عقبى بجست\r\nمكرها در كسب دنيا باردست * فكرها در برگ عقبى واردست\r\nمال را از بهر دين باشى حمول * نعم مال صالح خواندش رسول \r\n\r\n\r\n","description":"","footnote":"\r\n( 1 ) - اصل : + مدار\r\n","page_name":" 108 ","page_number":128},
  {"content":"\r\n\r\nپس قطع نظر از مذكورات ميان آن و سنگ‌ريزه فرقى نيست بلكه فرق باشد ولى از جانب سنگ‌ريزه ، زيرا كه محبّت مال به اعلى مرتبه متضمّن بسيارى از عيوب است . مثل حرص و بخل و بىمروّتى و دشمن اندوختن و بىدوست بودن و از رضاى حضرت حقّ دور شدن . و وقوع اين صفات ذميمه بسبب تعذّر تحصيل اوست و در سنگ‌ريزه اين امور وخيم العاقبة متصوّر نه .\r\nپس شرف آن بسبب آنست كه اسباب حصول آن اوصاف حسنه مىتواند بود و از ديگر چيز اين معنى ميسّر نه ، و هرزمان كه مقاصد مذكوره ازو حاصل نگردد بدترين چيزها اوست .\r\n\r\nمثنوى\r\n زر كه مشغولت كند از كردگار * بت بود بر خاكش افكن زينهار\r\nزر اگر چيزى بغايت درخورست * هم براى قفل فرج استر است\r\nنه كسى را از زر تو يارييى * نه ترا هم نيز برخوردارييى\r\nگر تو يك جو زر دهى درويش را * گاه او را خون خورى گه خويش را\r\nنه چو عمرى و چو زيدى بايدت * گر جوى بدهى جنيدى بايدت\r\nتو به پشتىّ زرى با خلق دوست * داغ پهلوى تو از پهلوى اوست \r\n\r\n","description":"","footnote":"","page_name":" 109 ","page_number":129},
  {"content":"\r\n\r\n اى همه چيزى به هيچى داده تو * پس چنين دل بر همه بنهاده تو\r\nليك صبرم هست تا در زير دار * نردبان از زير بكشد روزگار\r\nغرق دنيايى ببايد دينت نيز * دين مده از دست اى جان عزيز\r\nنفقه كن چيزى كه دارى چارسو * لن تنالوا البرّ حتّى تنفقوا \r\nپس بذل بر حاجتمند لازم دار و از بخل احتراز واجب شمار و حاجت مردم برآر ، و الّا بر مقتضى « بشر مال البخيل بحادث او وارث » ، نه مال مدخّر و نه نيك‌نامى مقرر .\r\n\r\nحكايت\r\n يكى زهرهء خرج كردن نداشت * زرش بود و ياراى خوردن نداشت\r\nنخوردى كه خاطر برآسايدش * ندادى كه فردا به كار آيدش\r\nشب و روز در بند زر بود و سيم * زر و سيم دربند مرد لئيم\r\nبدانست روزى پسر در كمين * كه ممسك كجا كرد زر در زمين \r\n\r\n","description":"","footnote":"","page_name":" 110 ","page_number":130},
  {"content":"\r\n\r\n شنيدم كه سنگى در آنجا نهاد * ز خاكش برآورد و بر باد داد\r\nجوانمرد را زر بقايى نكرد * به يك دستش آمد به ديگر بخورد\r\nپدر را خبر شد همه شب نخفت * پسر بامدادان بخنديد و گفت\r\nزر از بهر خوردن بود اى پدر * ز بهر نهادن چه سنگ و چه زر\r\nزر از سنگ خارا برون آورند * كه با دوستان و عزيزان خورند\r\nزر اندر كف مرد دنياپرست * هنوز اى برادر به سنگ اندرست\r\nبه سنگ اجل ناگهش بشكنند * به آسودگى گنج قسمت كنند \r\nحكما گفته‌اند چهار چيز را ثبات و بقا نباشد : سايهء ابر ، دوستى اشرار ، عشق زنان ، مال دنيا .\r\nو نسزد از خردمند كه به بسيارى مال شادى كند و به كمى آن غم خورد ، و بايد كه عزّت آن پيش او بسبب آن باشد كه سبب حصول خرد و موجب وصول ذخيرهء آخرت اندوختن و حاجت مردم برآوردن است .\r\nپس در ايّام غنا و هنگام وفور مال بىوفا كرم و سخا بر بىچيزان و\r\n\r\n","description":"","footnote":"","page_name":" 111 ","page_number":131},
  {"content":"\r\n\r\nضعفا بتخصيص جماعتى كه از راحت عزّت و غنا به بلاى مذلت و عنا گرفتار باشند واجب و لازم دان و بر مقتضى « اكرموا عزيز قوم ذل و غنى قوم افتقر » ايشان را گرامى داشته اين معنى را ذخيرهء روز ناتوانى و ايّام تنگدستى و زمان وقوع مصايب گردان .\r\n\r\nمثل\r\nهركه در روز توانايى نيكى نكند در روز ناتوانى نيكى نبيند .\r\n\r\nبيت\r\n هركه فريادرس روز مصيبت خواهد * گو در ايّام سلامت به جوانمردى كوش \r\n\r\nحكايت\r\n گزيرى به چاهى درافتاده بود * كه از ترس او شير نر ماده بود\r\nهمه شب ز فرياد و زارى نخفت * يكى بر سرش كوفت سنگى و گفت\r\nتو هرگز رسيدى به فرياد كس * كه مىخواهى امروز فريادرس\r\nهمه تخم نامردمى كاشتى * ببين لاجرم بر كه برداشتى\r\nتو ما را همى چاه كندى به راه * به سر لاجرم درفتادى به چاه \r\n\r\n","description":"","footnote":"","page_name":" 112 ","page_number":132},
  {"content":"\r\n\r\n\r\nشرط ديگر\r\nآنكه چيز خويش را جز به دست بخيلان مسپار ، و قمارباز و شرابخوار و مفلس را امين مدار .\r\n\r\nبيت\r\n پيش مفلس تو زر زياده مسنج * تا نپيچد چو اژدها بر گنج \r\nو در جمع مال تقصير مكن كه هركه در كار خويش تقصير كند از سعادت بىتوفير و از مقاصد بىبهره ماند .\r\nبدان كه تن‌آسانى در رنج است و رنج اندر تن‌آسانى . و آنچه از رنج و بىرنج به دست آرى جهد كن تا از درمى دو دانگ به نفقهء خود و عيال خويش صرف كنى .\r\nو دو دانگ ذخيره سازى از بهر ضرورت روزگار ، و قطع نظر از آن نموده چنان تصوّر كنى كه نيست . و به ضرورتى دست بر آن نكنى و بگذارى از براى روز سختى و ايّام پيرى و وارثان .\r\nو دو دانگ ديگر به تجمّل خويش مستغرق گردان . و اسباب تجمّل و زينت آن جنس حاصل كن كه نميرد و كهن نگردد ، چون جواهر و زرينه و مسينه و ظروف چينى و امثال اينها .\r\nامّا ارباب احتشام را تقيّد به امثال اين صرفها نشايد و تجمّل ايشان از هرجنسى بايد .\r\nو چون اين اسباب و تجمّل ميسّر گردد به هرضرورتى كه پيش آيد\r\n\r\n","description":"","footnote":"","page_name":" 113 ","page_number":133},
  {"content":"\r\n\r\nچيزى از آن مفروش و مگوى كه عند الضرورة « 1 » بفروشم و بعد از آن جنسى نيكوتر باز دست آرم ! چون بفروشى باز نتوانى خريد و بىتجمّل بمانى .\r\nو به هرضرورتى نيز قرض مكن و چيزى از آن مرهون مساز ، و قرض به سود مكن و بىسود نيز مستان . و وام را سبب افلاس دان .\r\nو اگر خواهى كه محتاج به قرض نگردى ذخيره اندوختن و عاقبت - انديشى و پيش‌بينى نمودن بر خويش واجب و لازم دان ، كما قال الحكماء :\r\n« عليكم بالذّخائر . »\r\nو از اسراف و افراط و تضييع آنچه دارى محترز و مجتنب باش و تفكّر زحمت ايّام نياز و تذكّر مشقّت هنگام آز بكن .\r\n\r\nمثنوى\r\n از پى آن است كه شد پيش‌بين * خانهء زنبور پر از انگبين\r\nمور كه مردانه صفى مىكشد * بهر ذخيره علفى مىكشد\r\nآدمى عاقل اگر كور نيست * كمتر از آن كرم و از آن مور نيست\r\nهمّت كس عاقبت‌انديش نيست * بينش كس با نفسى بيش نيست\r\nمنزل ما كز ملكش بيشى است * نزل وى از عاقبت‌انديشى است \r\n\r\n\r\n","description":"","footnote":"\r\n( 1 ) - اصل : الضرورت .\r\n","page_name":" 114 ","page_number":134},
  {"content":"\r\n\r\n كامهء وقت ارچه ز جان خوشترست * عاقبت‌انديشى از آن خوشترست \r\nحكما گفته‌اند جماعتى باشند كه بذل ايشان به سبيل افراط و طريق اسراف باشد و خرج ايشان [ بيش از 
  ] از دخل بود و آخر الامر به بلاى بىچيزى گرفتار گردند . و اين حالت بيشتر وارثان را افتد يا كسانى كه از تعب كسب و صعوبت جمع آوردن بىخبر باشند . چه مال را مدخل و تحصيل صعب بود و مخرج و اتلاف سهل .\r\nو در تمثيل اين معنى آورده‌اند كه اين صورت به آن ماند كه شخصى سنگى گران به مدّتى به بالاى كوهى برد و شخصى بيايد و از آنجا فروگذارد .\r\nپس جمع مال در زحمت و مشقّت چون سنگ بر كوه بردن است و خرج در آسانى چون فروگذاشتن آن سنگ به سوى نشيب .\r\n\r\nمثل\r\nهركه نداند كه چون جمع آمده نداند كه چون خرج مىكند .\r\nو تحصيل مال ضرورت است براى تدبير عيش و اكتساب ترتيب دنيا و تحصيل آخرت .\r\nبدان كه به دست آوردن مال دنيا بر احرار و ارباب فضيلت و ابرار دشوار و بر جماعتى كه از زحمت بىعرضى و مشقّت بىشرمى نينديشند كيفيّت اكتساب آن آسان .\r\nو از اين سبب بيشتر كسانى كه به فضيلت حيا و حفظ عرض موصوف\r\n\r\n","description":"","footnote":"","page_name":" 115 ","page_number":135},
  {"content":"\r\n\r\nباشند در مال ناقص حظّ افتند ، و اضداد ايشان كه از وجوه خيانات و طرق ناپسنديده جمع كنند فراخ‌دست و خوش‌عيش . و اگرچه آن تموّل و عيش ايشان چند روزى معدود بود و چون ابر بهار بىبقا و بىوفا ، پس عاقل آن است كه عجز و بيچارگى كه لازم « 1 » بىچيزى است بر خود روا ندارد و فكر عاقبت حال و سامان مآل بكند و از كسل و بطالت كه سبب حرمان و فقر است دور باشد .\r\nحكما گفته‌اند وجود بطالت مقتضى حرمان دوجهانى است ، زيرا كه اهمال رعايت مصلحت معاش مؤدّى به هلاكت شخص بود و تغافل از اكتساب سعادت معادى مودّى به ابطال فايدهء ايجاد كه مستدعى و مقتضى افاضت جود واجب الوجود است و اين منازعت صريح بود با آن حضرت ، نعوذ باللّه منه .\r\nپس چون بطالت و كسالت متضمّن اين فسادست شرح قبح آن را احتياج به اطناب نباشد .\r\n\r\nشرط ديگر\r\nآنكه دوستان خويش را قرض مده . چه آزار بازخواستن بزرگتر از نادادن است . و چون داده باشى داخل مال خود مدان و با خويش چنان تصوّر كن كه به او بخشيدى و تا زمان بازفرستادن تقاضا مكن تا بسبب تقاضا دوستى و محبّت مرتفع و منقطع نگردد . چه دوست را زود دشمن توان ساخت ليكن دشمن را دوست گردانيدن امرى دشوار است .\r\n\r\n\r\n","description":"","footnote":"\r\n( 1 ) كذا .\r\n","page_name":" 116 ","page_number":136},
  {"content":"\r\n\r\n\r\nادب ديگر\r\nآنكه از چيز مردمان طمع بردار تا در دلها محبوب باشى و چيز خويش از آن خويش دان و چيز مردم از آن مردم دان تا به امانت معروف گردى\r\nو اگر تقدير را مالت ضايع گردد كسالت و تن‌پرورى و عجز به خود راه مده و چيزى پيدا كن و اگرچه اندك بود مايهء خويش ساخته به تجارت مشغول گرد . چه تاجران در اوّل تجارت تنك‌مايه مىباشند .\r\nو به تدبير و رأى و تدريج و صبر زيادت مىگردان و ذخيره مىساز تا زمانى كه ديگربار صاحب مال گردى . چه جمع آوردن مال امرى است تدريجى نه دفعى . و آنچه به دفعة واحده به دست افتد به سبب يافتن ذخيره يا حصول ميراثى بود و ثباتى و بقائيش نباشد .\r\n\r\nمثنوى\r\n گر صبر كنى ز صبر بىشكّ * دولت به تو آيد اندك‌اندك\r\nدريا كه چنين فراخ‌روى است * پالايش قطره‌هاى جوى است\r\nوان كوه بلند كابناك است * جمع آمد ريزه‌هاى خاك است \r\n\r\n","description":"","footnote":"","page_name":" 117 ","page_number":137},
  {"content":"\r\n\r\n\r\nفصل پنجم در باب آداب تجارت و شرط آن\r\nبدان كه اصل تجارت بر مخاطره است ، زيرا كه طريق آن منحصر در دو چيز است : اوّل معاملت و ديگر مسافرت .\r\nو معاملت بىمسافرت مقيمان را بود كه متاع كاسد به اميدروايى و طمع فايده اشترا نمايند و آن مخاطرهء مال بود ، چرا كه شايد كه آن جنس مبيع از آنچه او خريده كاسدتر گردد .\r\nو در مسافرت خطر نفس و مال بود . امّا خاصيّت كليّهء او كه بهترين خواصّ اشيا است آنكه شخص را ملازمت كس نبايد كرد و محكوم كس نبايد بود .\r\nو چون آدمى را در دنيا براى ترتيب روزگار از شغلى ناگزير است بهترين اشغال و حرفت بازرگانى است ، و به همه حال شرف دارد بر وزارت .\r\nچه عمل پادشاه را دو طرف است : اميد و بيم . يعنى اميد نان و بيم جان ! و خلاف خرد باشد به اين اميد مرتكب آن بيم شدن .\r\n\r\nحكايت\r\nيكى از مقرّبان سلطان تاجرى را گفت چرا خدمت سلطان نكنى تا از مشقّت كار برهى ؟\r\nتاجر گفت چرا كار نكنى تا از مذلّت خدمت بجهى !\r\n\r\n","description":"","footnote":"","page_name":" 118 ","page_number":138},
  {"content":"\r\n\r\nنان تهى خوردن نشستن به كه كمر زرين به خدمت بستن !\r\n\r\nبيت\r\n اى شكم خيره به نانى بساز * تا نكنى پشت به خدمت دو تا \r\nامّا هرنيكبخت كه دولتيار و سعادت‌آثار باشد داخل بندگان آستان فلك آشيان و ملاقى بارگاه عالم‌پناه پادشاه عادل باذل و سلطان حليم سليم عليم ما گردد و در ظلّ رأفت و آفتاب عنايت آن حضرت چون تمام عالميان و كافّهء اهل ايمان مرفّه الحال و فارغ البال گشته از جميع نوايب مصون و به مجموع مقاصد مقرون شود .\r\n عند الملوك مضّرة و منافع * و سلطاننا لا يضرّ و ينفع \r\n\r\nفى دعائه\r\n خدايا تو اين شاه با عدل‌وداد * كه شد رونق دين ز عدلش زياد\r\nنگه‌دارش از آفت اين جهان * بدار از حوادث تنش در امان\r\nمغيث جهان شاه عالم‌پناه * كه خورشيد ملك است و ظلّ إله\r\nابو الفتح سلطان دنيا و دين * كه شد دولتش با سعادت قرين \r\n\r\n","description":"","footnote":"","page_name":" 119 ","page_number":139},
  {"content":"\r\n\r\n سر خسروان شاه با تخت و تاج * كه گيرد ز شاهان اقليم باج\r\nبه دست و قلم دست ياقوت بست * به جود و كرم قدر حاتم شكست\r\nبه زربخشى از كان ببرده سبق * ز شرم كفش بحر غرق عرق\r\nسؤال من اين است از كردگار * كه دارد چنين شاه را پايدار\r\nبود سايهء لطف حقّ بر سرش * بود هم‌عنان فتح با لشكرش \r\n\r\nشرط ديگر\r\nآنكه تا توانى طريق تجارت را بر ملازمت اهل ديوان و اختلاط ايشان مبدّل مساز . چه حضور دنيا و سرور عقبى آنكه به حال خود مشغول باشد به مرتبه‌اى [ است 
  ] كه از حال كسشان ياد نيايد .\r\n\r\nقطعه\r\n مرا سيّد شريف آن بحر زخّار * كه رحمت بر روان پاك او باد\r\nنصيحت كرد و گفت ارزانكه خواهى * كه باشى روز حشر از جان خود شاد\r\nچنان مستغرق احوال خود باش * كه هيچت نايد از احوال كس ياد \r\n\r\n","description":"","footnote":"","page_name":" 120 ","page_number":140},
  {"content":"\r\n\r\nارباب قلوب گفته‌اند كه مرد اين راه به حلق آويخته به كه به خلق آميخته .\r\n آشنايىّ خلق دردسرى است * منقطع باش تا ندانندت\r\nگر شوى گوشه‌گير چون ابرو * بر سر ديده‌ها نشانندت\r\nگرد هردر مگرد بهر طمع * تا ز در همچو سگ نرانندت\r\nجگرت خون شود اگر چون دل * صدرجويى و قلب خوانندت\r\nاين همه جدّ و جهد حاجت نيست * آنچه روزى است مىرسانندت \r\n\r\nمثل\r\nفقر و فراغت به از عنا و پريشانى\r\n كنجى كه درو گنجش اغيار نباشد * بر كس ز تو و بر تو ز كس بار نباشد\r\nرودىّ و سرودىّ و حريفى دو سه يكدل * شرط است كه ساقى بجز از يار نباشد\r\nنردىّ و كتابىّ و كبابىّ [ و 
  ] شرابى * بايد كه عدد بيشتر از چار نباشد \r\n\r\n","description":"","footnote":"","page_name":" 121 ","page_number":141},
  {"content":"\r\n\r\n اين را بطلب گرچه تو دانى « 1 » كه در اين دور * در دايرهء گنبد دوّار نباشد\r\nاين دولت اگر زانكه دهد دست رهى را * با هيچ كسش در دو جهان كار نباشد \r\nخوشا وقت تاركان دنيا و مجرّدان بىسروپا ، چون مرارت اختلاط با اهل دنيا ديدند و حلاوت انقطاع از ايشان چشيدند چون كمان گوشه‌گير بودند و چون تير فرار نمودند .\r\n\r\nمثل\r\nفراغت بال و سلامت حال به از تحصيل مال و ملامت مآل .\r\n دمى با غم به سر بردن جهان يك سر نمىارزد * به مى به فروش دلق ما كزين بهتر نمىارزد\r\nبس آسان مىنمود اوّل غم دريا به بوى سود * غلط كردم كه اين طوفان به صد گوهر نمىارزد\r\nبه كوى مىفروشانم به جامى برنمىگيرند * زهى سجّادهء تقوى كه يك ساغر نمىارزد\r\nچو حافظ در قناعت كوش و زين دنياى دون بگذر * كه يك جو منّت دونان به صد من زر نمىارزد \r\nامّا بازرگان‌پيشه و كريم‌نهاد باش نه بازرگان‌خصلت . چه يكى از حلايل خصايل بازرگانان بخل است .\r\n\r\n\r\n","description":"","footnote":"\r\n( 1 ) - اصل : توانم !\r\n","page_name":" 122 ","page_number":142},
  {"content":"\r\n\r\n\r\nحكايت\r\nبزرگى را پرسيدند چه فرمايى در حقّ بازرگانان ؟ گفت چه توان گفت دربارهء جماعتى كه بخل پيش ايشان هنر باشد و به مذهب ايشان هرچند شخص بخيل‌تر هنرىتر !\r\nپس كريم‌نهاد باش نه لئيم‌طبع . خسيس‌همّت مباش و به مردم راحت رسان و نفس خويش را نيز خوش دار .\r\n گر كان فضايلىّ و گر دريايى * بىراحت نفس باد مىپيمايى\r\nور با همه عيبها كريم‌آسايى * عيبت هنر است و زشتيت زيبايى \r\n\r\nمثل\r\nكرم عيب پوشد و بخل هنر .\r\nو اگرچه تاجر را بسيارى از لذّات ميسّر گردد كه مقيمان را نبود ، امّا حكما گفته‌اند اصل بازرگانى بر جهل است و فرع آن بر عقل .\r\nبيان بودن اصل آن بر جهل آنكه از براى سودى نامعلوم « 1 » كه شايد كه به زيان واگردد سفر كنند و زحمت ايوار و شبگير كشند و به مشقّت عبور بر كوه و بيابان و دريا گرفتار گردند و از دزد و سباع مردمخوار و راه گم كردن باك ندارند .\r\nگم كردن باك ندارند .\r\nو بيان بودن فرع آن بر عقل آنكه ناديده بينند و ناخورده خورند و\r\n\r\n\r\n","description":"","footnote":"\r\n( 1 ) - در زير كلمه « موهوم » هم نوشته شده است .\r\n","page_name":" 123 ","page_number":143},
  {"content":"\r\n\r\nناياب يابند و فارغ البال باشند و محكوم كسشان نبايد بود و به بلاى مداومت ملازمت اهل دنيا گرفتار نباشند و به محنت ضيق اليد و تنگنايى مبتلى نگردند .\r\n\r\nبيت\r\n هزار سال تنعّم كنى بدان نرسد * كه يك زمان به مراد كسيت بايد بود \r\n\r\nادب ديگر\r\nآنكه دلير و بىباك و امين و مبصر و راستگو باشد و از بهر سود خويش زيان ديگران نخواهد .\r\nو معاملت با آن گروه كند كه مغلوب و زيردست او باشند .\r\nو از مردم فريبنده و بىبصر و خاين امين‌نما محترز و مجتنب باشد .\r\nو آن جنس اشترا كند كه سود خويش در آن بيند .\r\nو تا تواند اجناس كم‌كرايه خرد ، چه هرچه آن را خرج و كرايه بسيار بود « سقط بار » خوانند .\r\nو آنچه خرد ناديده بيع نكند .\r\nو آنچه فروشد تا نرخ شهر و آن ديار به يقين معلوم نكند نفروشد .\r\nو با دوستان نزديك و مخلصان و هواداران خويش معاملت نكند ، و اگر كند از فايده و مكسب طمع ببرد تا خلل در دوستى و اخلاص پيدا نگردد .\r\nو در جنسى كه او را امين و متوسّط آن سازند خود بخرد و غيرى را نيز صاحب جنس خود نسازد كه خود متوسّط باشد .\r\n\r\n","description":"","footnote":"","page_name":" 124 ","page_number":144},
  {"content":"\r\n\r\nو به طمع بيشى و توقّع زيادتى معاملهء نسيه نكند . چه اى بسا نسيه كه « مايه‌سوز » بود .\r\n\r\nمثل\r\nتا خام طمع هست مفلس را باك نيست .\r\nو اصل تباهى تجارت آنكه از مايه بايد خورد . پس نظر به كثرت مال و وفور مايه نبايد كرد .\r\nحكما گفته‌اند مال بىتجارت و علم بىبحث و ملك بىسياست زود فانى و ضايع گردد .\r\nو تمامتر امانتى آنكه بر خريده دروغ نگويد . چه كافر و مسلمان را بر خريده دروغ و غير واقع گفتن مذموم و نامحمود است .\r\n\r\nشرط ديگر\r\nآنكه بيع ناكرده هيچ چيز از دست ندهد و در معاملت و صرفه بردن شرم ندارد و مكاس را فراموش نكند . چه مكاس را نصف تجارت گفته‌اند .\r\nليكن انصاف را شعار خويش سازد و ناانصاف نباشد . چه مكاس ديگرست و بىانصافى ديگر ! و مايهء تاجر را هيچ آفتى بدتر از ناانصافى نيست .\r\n\r\nمثنوى\r\n دان كه انصاف است سلطان نجات * هركه منصف شد برست از ترّهات\r\nاز تو گر انصاف آيد در وجود * به كه عمرى در ركوع و در سجود \r\n\r\n","description":"","footnote":"","page_name":" 125 ","page_number":145},
  {"content":"\r\n\r\n خود فتوّت نيست در هردو جهان * برتر از انصاف دادن در نهان\r\nوان كه زو انصاف نايد آشكار * از ريا كم خالى افتد ياد دار\r\nمرد ره انصاف نستد از كسى * ليك از خود داد انصاف او بسى \r\nبدان كه انصاف عوام در معاملات مشروع و معقول و اختلاطات با يكديگرست ، ليكن مرتبهء ادنى انصاف خواصّ انكسار نفس است و خود را قابل و مستعدّ اين اعتقاد گردانيدن كه او را ترجيحى نفسى بر هيچ آفريده نيست تا بسبب اين معنى در اكتساب كمالات دينى و استكمال معارف يقينى كوشد .\r\n\r\nحكايت\r\nحضرت سيد شريف قدّس اللّه سرّه در حالت ارتحال از دار فنا به عالم بقا پسر خود را ابّد اللّه افادته محمدا وصيّت فرموده گفت اى پسر من وصيّت من با تو همين است كه همه كس را به از خود دانى .\r\n\r\nمثنوى\r\n مهى بايدت لطف كن با كهان * مبين هيچ‌كس كم ز خود در جهان\r\nتو آنگه شوى پيش مردم عزيز * كه مر خويشتن را نگيرى به چيز \r\n\r\n","description":"","footnote":"","page_name":" 126 ","page_number":146},
  {"content":"\r\n\r\n بزرگى كه خود را به خردى شمرد * به دنيا و عقبى بزرگى ببرد\r\nاز اين خاكدان بنده‌اى پاك شد * كه در پاى كمتر كسى خاك شد \r\n\r\nمثل\r\nبا خلق به خلق باش تا خلق نگردى .\r\n\r\nحكايت\r\n شنيدم كه در دشت و صحرا جنيد * سگى ديد بركنده دندان صيد\r\nز نيروى سرپنجهء شير گير * فرومانده عاجز ، چو روباه پير\r\nپس از عزم آهو گرفتن به پى * كشد جور از گوسفندان حىّ\r\nچو مسكين و بىطاقتش ديد و ريش * به او داد يك نيمه از زاد خويش\r\nشنيدم كه مىگفت و خوش مىگريست * كه داند كه بهتر ز ما هردو كيست\r\nبه ظاهر ازين هردو من بهترم * ولى تا چه راند قضا بر سرم\r\nگرم پاى ايمان نلغزد ز جاى * به سر برنهم تاج عفو خداى \r\n\r\n","description":"","footnote":"","page_name":" 127 ","page_number":147},
  {"content":"\r\n\r\n وگر كسوت معرفت در برم * نماند به بسيار از اين كمترم\r\nكه سگ با همه زشت‌خويى چو مرد * مر او را به دوزخ نخواهند برد\r\nره اين است اى جان كه مردان راه * به عزّت نكردند در خود نگاه\r\nاز آن بر ملايك شرف داشتند * كه خود را به از سگ نپنداشتند\r\nبزرگان نكردند در خود نگاه * خدا بينى از خويشتن بين مخواه\r\nبه گردن فتد سركش تندخوى * بلنديت بايد بلندى مجوى\r\nگرت جاه بايد مكن چون خسان * به چشم حقارت نظر در كسان\r\nگمان كى برد مردم هوشمند * كه در سر كرا نيست قدر بلند \r\n\r\nحكايت\r\nاز خواجه حسن عطار رحمة اللّه عليه و على جميع الابرار مسموع گشت كه خواجه بهادين نقش‌بند « 1 » قدّس اللّه سرّه در بازارى از بازارهاى بخارا\r\n\r\n\r\n","description":"","footnote":"\r\n( 1 ) - بهاء الدين نقشبند .\r\n","page_name":" 128 ","page_number":148},
  {"content":"\r\n\r\nبه مستى واخورد . چون از مست اعراض نموده منحرف گشت مست گفت اى خواجه من چنانچه هستم خود را به مردم مىنمايم ، تو نيز چنينى يا نى ! پس خواجه به لرزه و گريه درافتاد و مكرّر مىگفت تو از من بىرياتر ! و مدّتها سخن آن مست ياد مىكرد و مىگريست .\r\n\r\nشعر\r\n پيداست حال مردم رند آن‌چنان كه هست * خرّم كسى كه فاش كند هرنهان كه هست\r\nميخواره گنج دارد و خلقى بر آن‌كه نيست * زاهد نداشت چيزى و ما را گمان كه هست\r\nاى محتسب تو دانى و شرع و اساس آن * قانون عشق را بگذار آن‌چنان كه هست\r\nمؤمن ز دين برآمد و صوفى ز اعتقاد * ترسا محمّدى شد و عاشق همان كه هست \r\nامّا مكاس را به مرتبهء بىمروّتى مرسان . چه بىمروّتى شعار دروغ زنان است .\r\n\r\nحكايت\r\nروزى تاجرى با شخصى به هزار دينار معاملت كرد . چون مبايعت به مقطع رسيد بايع و تاجر را در حساب خلاف افتاد . بايع گفت ترا بر من دينارى باقى است . تاجر گفت دينارى و دانگى ! در اين مناقشه و خلاف از بامداد تا پيشين گفت‌وگوى كردند و اين بازرگان نزاع مىكرد و صداع\r\n\r\n","description":"","footnote":"","page_name":" 129 ","page_number":149},
  {"content":"\r\n\r\nمىنمود و از قول خويش منحرف نمىگشت و تجاوز نمىكرد . آخر الامر بايع ملول شد و آن دانگ متنازع را با دينار منعق تسليم او كرد . تاجر بستد و روان شد .\r\nدر اين اثنا مردم او را از اين حيثيّت ملامت كردند و بد گفتند . بعد از آن شاگرد بيّاع در عقب تاجر برفت و گفت اى خواجه شاگردانهء من بده . تاجر آن دينار و دانگ مبحوث فيه را به او داد . كودك زر بستد و روان شد . چون معاودت نمود بيّاع گفت اى نادان فلك‌زده چرا اين همه راه به هرزه و ضايع رفتى . شخصى كه از بامداد تا پيشين براى دانگى نعره زد توقّع داشتى كه ترا چيزى دهد ؟ كودك بعد از اين گفت و شنود زر به استاد نمود . بايع متحيّر گشته در پى تاجر برفت . گفت اى خواجه عجب صفتى از تو مشاهده كردم و از براى رفع اشكال اين حال در عقب تو آمدم . صورت آنكه مدّتى مرا با قومى براى درمى صداع دادى و نزاع كردى و بعد از حصول آن مأمول آن را با دينارى به شاگرد من بخشيدى . آن صداع چرا و اين سخا از كجا ؟ تاجر گفت عجب مدار كه شخصى بازرگانم و شرط اين كار آنكه اگر كسى در حالت بيع و شرى به يك درم مغبون گردد به نصفى از عمر مغبون گشته باشد ، و در زمان مروّت چون بىمروّتى كند بر بداصلى خويش گواهى داده باشد . مغبونى عمر و ناپاكى اصل نخواستم .\r\n\r\nشرط ديگر\r\nآنكه چون در اوّل تجارت كم‌مايه باشى احتراز مكن از انبازى و شركت .\r\nو بر تقدير وقوع اين صورت با غنىتر از خويش انباز شو . به شرط آنكه آن\r\n\r\n","description":"","footnote":"","page_name":" 130 ","page_number":150},
  {"content":"\r\n\r\nشريك از ارباب مروّت و صاحب عرض باشد تا در وقت قطع معامله صرفه تو برى . و مايه را بخت‌آزمايى مكن .\r\nو مكاتيب و رسايل مردم را ناخوانده به صواحب آن رسان و در اين باب اهمال و اغفال جايز مدار . چه وقوع اين معنى سبب فوت مهمّات مردم و امانت را خيانت لازم داشتن و عاقبت آن نامحمود .\r\n\r\nادب ديگر\r\nآنگه كه در شهرى داخل گردى اخبار و اراجيف مگوى و خبر ناملايم به كس مرسان و در خبرهاى خوش رسانيدن تعلّل منماى و زود برسان .\r\nو بىهمراه به راه مرو و با كاروان غلبه مخلوط باش . و در كاروان‌گاه ميان انبوه و غلبه نزول كن و ميان سلاحداران فرود ميا و نزول منما . چه قطّاع طريق اوّل قصد سلاحداران مىكند .\r\nو مكارى را خشنود دار ، و چون پياده باشى با سواران همراهى مكن و از مردم بيگانه راه مپرس و آوازه مينداز كه به كدام راه مىروم و چه مقدار اموال همراه دارم . كما قيل : « استر ذهبك و ذهابك » و به تابستان بىجامه و زمستان به راه مرو . « 1 »\r\n\r\nبيت\r\n مينداز آن آلت از بار خويش * كزو روزى آسان كنى كار خويش \r\n\r\n\r\n","description":"","footnote":"\r\n( 1 ) - كذا در اصل ، شايد : و به تابستان و زمستان بىجامه راه مرو .\r\n","page_name":" 131 ","page_number":151},
  {"content":"\r\n\r\n ميفگن قبا گرچه خار آيدت * كه هنگام سرما به كار آيدت \r\n\r\nادب ديگر\r\nآنكه با دو قوم در اوّل تجارت مصاحبت مكن . اوّل با مردم جوانمرد و ديگر با مردم توانگر . زيرا كه با مردم جوانمرد مروّت بايد كرد و با توانگران به طريق توانگرى بايد زيست ، و اين هردو سبب خلل در مال و مايه را موجب اختلال .\r\nو جهد كن تا در سرما و گرما و گرسنگى و تشنگى خو كنى و عادت نمايى . و در تن‌آسانى و آسايش اسراف مكن تا اگر وقتى ضرورتى پيش آيد و حادثه‌اى روى نمايد به تنگ نيايى و بىرنج بگذرانى .\r\n\r\nادب ديگر\r\nآنكه در تحصيل مال و كسب كثرت مايه مجدّ و ساعى باش ، بىارتكاب حرص . چه جدّ ديگرست و حرص ديگر - و مجدّ هميشه مدرك مقصود ، كما قيل : « من طلب شىء و جدّ وجد . »\r\nو حريص پيوسته محروم ، كما قيل : « الحرص شوم و الحريص محروم » ، و حريص در عين حصول مقصود محروم گردد و آن مقصد بلا و و بال او شود .\r\n\r\nحكايت\r\n آن مگس مىشد ز بهر توشه‌اى * ديد كندويى عسل در گوشه‌اى \r\n\r\n","description":"","footnote":"","page_name":" 132 ","page_number":152},
  {"content":"\r\n\r\n شد ز شوق آن عسل دل‌داده‌اى * در خروش آمد كه كو آزاده‌اى\r\nكز من مسكين جوى بستاند او * در درون كندويم بنشاند او\r\nشاخ وصلم گر به برآيد چنين * بيخ نيكوتر بود در انگبين\r\nچون مگس را با عسل افتاد كار * پاى و دستش در عسل شد استوار\r\nدر طپيدن سست شد پيوند او * وز خميدن سخت‌تر شد بند او\r\nدر خروش آمد كه ما را قهر كشت * وانگبينم سخت‌تر از زهر كشت\r\nگر جوى دادم كنون دو جو دهم * بو كزين درماندگى بيرون جهم\r\nكس درين وادى دمى فارغ مباد * مرد اين حالت بجز بالغ مباد \r\nامّا سرمايهء تجارت و بازرگانى راستى دان ، و در خريد و فروخت جلد و امين و راست‌گوى باش ، و هركس كه ترا امين و معتمد دارد گمان او در حقّ خويش خلاف مكن . چه هركه امين و راست باشد به زودى صاحب مال و كثير المادّه گردد ، و هركس كه بر خلاف اين معنى ارتكاب نمايد آخر الامر مفلس شود .\r\n\r\n","description":"","footnote":"","page_name":" 133 ","page_number":153},
  {"content":"\r\n\r\n\r\nمثنوى\r\n مباد آن كس كه او كژّى گزيند * كه از كژّى بجز كژّى نبيند\r\nچو صبح صادق آمد راست‌گفتار * جهان در زد گرفتش محتشم‌وار \r\n\r\nادب ديگر\r\nآنكه با مردم علوى و مفتى و وكلاى قاضى و خادمان معامله نسيه مكن .\r\nو نوكيسه را نه وام ده و نه قرض گير . چه نوكيسه و به خود ناديده اگرچه مال بسيار داشته باشد ناگاه مفلس گردد و مال را به مالايعنى صرف كند .\r\n\r\nمثل\r\nهرچه زود برآيد دير نپايد .\r\nپس حيز ناديده را به چيز استوار مدار و از ناآزموده ايمن مباش و آزموده را هرچند وقت بيازماى .\r\n\r\nشرط ديگر\r\nآنكه در سفر خشك چون ده نيم حاصل گردد به ده دوازده سفر دريا راضى مشو . چه در سفر دريا سود تا كعب بود و زيان تا گردن . و اگر در سفر خشك حادثه‌اى واقع گردد و واقعه‌اى حادث شود اگر مال برود سر به سلامت باشد . چه مال را عوض باشد و جان را نه .\r\n\r\nادب ديگر\r\nآنكه احتراز كن از غلّه خريدن و منبرّ گردانيدن به اميد فزونى بها ،\r\n\r\n","description":"","footnote":"","page_name":" 134 ","page_number":154},
  {"content":"\r\n\r\nچه گناهى عظيم است . و غلّه‌فروش هميشه بدنام و بدنيّت بود و فاعل آن را حكار « 1 » خوانند . ليكن غلّه و اجناس به سلم خريدن چنانچه شرايط سلم در آن مرعى باشد مبارك مىباشد .\r\nو كار خويش به دست كس رها مكن . و از خيانت نمودن با مردم احتراز نما . چه هرخيانت كه با مردم كنى با خود كرده‌اى . پس راستى را پيشه ساز . چه بزرگترين مايه راستى است ، « صدق اللّسان رأس المال » . خوش دادوستد و فصّال باش . كس را وعده مده و چون داده باشى خلاف مكن . خريده مگوى و چون گويى راست گوى . و خلاف مشترى روا مدار . و در حجّت دادن و ستدن دانا و هشيار باش . و سود و زيان خود پيوسته به نوشته دار و ثبت گردان تا از سهو و غلط و عدم استقامت حال ايمن باشى .\r\nزنهار ضمان مال كس مشو و سوگند غيرقابل كفّارت و تأويل ياد كن بر عدم ارتكاب برين حركت خارج . چه از جملهء سهوها و غلطهاى آدمى ضمانى است .\r\n\r\nحكايت\r\nشخصى را گفتند به صد دينار ضامن فلان شو . گفت به هشتاد دينار بيش نمىشوم ! گفتند چرا ؟ گفت زيرا كه به هشتاد دينار بيش قدرت ندارم .\r\n\r\nقطعه\r\n تا توانى مشو ضمان كس را * كاوّلش بردهد پشيمانى \r\n\r\n\r\n","description":"","footnote":"\r\n( 1 ) - كذا در اصل .\r\n","page_name":" 135 ","page_number":155},
  {"content":"\r\n\r\n و اوسط آن بود ملامت خلق * و آخر اندر غرامتش مانى \r\n\r\nشرط ديگر\r\nآنكه در اوّل تجارت صرفه و قناعت لازم دار و بذل و سخاوت بگذار تا زمانى كه توانگر گردى . چه نزد ارباب عقل ضبط به كه به زحمت حاصل كردن و به مالايعنى بذل نمودن .\r\n\r\nقطعه\r\n مطلب گر توانگرى خواهى * جز قناعت كه دولتى است هنى\r\nكز بزرگان شنيده‌ام بسيار * صبر درويش به كه بذل غنى \r\nبدان كه تاجرى كه صاحب خرد باشد هرگز مفلس نشود . زيرا كه اگر اتّفاقا بسبب حادثه‌اى از حوادث مالش ضايع گردد چون از خرد و دانش غنى باشد باز به دست تواند آورد ، « لا فقر للعاقل » ، و بىخرد و بدگهر چون افتاد برخاستن او مشكل و بىتدبير چون خر در گل .\r\n\r\nمثنوى\r\n اگر قيمتى گوهرى غم مدار * كه ضايع نگرداندت روزگار\r\nكلوخ از چه افتاده بينى به راه * نبينى كه در وى كند كس نگاه \r\n\r\n","description":"","footnote":"","page_name":" 136 ","page_number":156},
  {"content":"\r\n\r\n و گر خرده‌اى « 1 » زر ز دندان گاز * بيفتد به شمعش بجويند باز\r\nبه در مىكنند آبگينه ز سنگ * كجا ماند آيينه در زير رنگ\r\nپسنديده و نيك بايد خصال * كه گه آيد و گه رود جاه و مال\r\nكمال است در نفس مرد سليم * اگر زر نباشد چه نقصان و بيم \r\n\r\nمثل\r\nبه خرد مال توان اندوخت و به مال خرد نتوان آموخت .\r\nو خرد عبارت از عقل غريزى است و چون به هنر متّصل گردد صاحب او را خردمند گويند .\r\nحكما گفته‌اند حكمت عبارت از استعمال عقل غريزيست . و خرد بىاتّصال هنر و بىالحاق حكمت چون بدنى بود عريان و معدوم الثّوب ، و چون تاجرى بود كه دستگاه و مايه دارد و بصارت ندارد و معاملت و تجارت نمىداند . و هرآينه از رنج محروم و از فايده مهجور و مالش به مرور روزگار بسبب عدم بصارت و فقدان اسباب تجارت كم مىگردد و زيادت نمىشود .\r\nپس خود را چون به عمل درآرند و به حكمت متّصل دارند و در امور معاش و معادش استعمال نمايند هنر باشد و صاحب آن را خردمند خوانند .\r\nپس فى الجمله هنر عبارت از استعمال خردست در هرچه باشد .\r\n\r\n\r\n","description":"","footnote":"\r\n( 1 ) - اصل : خوردهء .\r\n","page_name":" 137 ","page_number":157},
  {"content":"\r\n\r\nحكيمى را پرسيدند قوّت خرد به چه باشد ؟ گفت به استعمال حكمت .\r\n\r\nشرط ديگر\r\nآنكه در تجارت و بازرگانى طريق عقل معاش و كدخدايى و طرز انتعاش كسب و خانه‌دارى و ترتيب حوائج نيكو به جاى آر ، و در حفظ اين صورت تقصير روا مدار . چه بزرگترين تجارتى رعايت اين معنى است : و از شرايط ارتكاب بر آن و از وظائف اسباب آن آنكه آنچه ترا در سالى از حوائج و محتاج اليه ضرورى دربايست باشد از هرجنس دوچند ضرورت در زمان كاسدى و رخص اشترا نمايى و چون آن اجناس اشترا نموده‌اى مذخّر گردانيده رواج يابد و عالى گردد آن زيادتى را باز فروشى تا آنچه به خرج كرده باشى و صرف گشته باشد از مكسب و فايدهء آن زيادتى بود و معاشت به رايگان گذشته باشد . و هيچ گناهى در آن نه ، بلكه موجب بركت و استقامت حال و سبب جمعيّت و حسن مآل . و اين صورت از جملهء كفايت تجارت و داخل بخل و خسّت نه .\r\n\r\nشرط ديگر\r\nچون در مال خويش و مايهء تجارت خللى و تزلزلى بينى دخل خويش را زيادت گردان . و اگر زيادتى دخل ميسّر نگردد خرج را كم ساز . و بايد كه هرچه اشترا نمايى در ايّام كاسدى بود و هرچه بيع كنى در زمان روايى .\r\n\r\nشرط ديگر\r\nآنكه هرگاه كه قماش و اجناس را مشترى متعدّد گردد و به سود و\r\n\r\n","description":"","footnote":"","page_name":" 138 ","page_number":158},
  {"content":"\r\n\r\nرنجى كه معهود است اشترا كند بفروشى و مضايقه ننمايى . چه اگر بر خلاف اين معنى اقدام نمايى پشيمان گردى و مشترى طلبى و نيابى .\r\n\r\nمثنوى\r\n متاع از مشترى يابد روايى * به ديده قدر گيرد روشنايى\r\nز بهر سود خويش اين پند بنيوش * متاعى كان خرندت زود به فروش\r\nدر آن بازار يا بى سودمندى * كه چون بينى روايى در ببندى \r\n\r\nادب ديگر\r\nآنكه اگر تقديرا مايهء تجارتت بسبب حادثه [ اى 
  ] از حوادث و به جهت واقعه [ اى 
  ] از وقايع ضايع گردد اظهار عجز و مسكنت منما و به جبر الحال آن فايت مشغول شو ، « إخفآء الشّدائد من المروّة » . چه اين اظهار را غير از ملالت دوستان و شماتت دشمنان حاصلى نباشد . زيرا كه صاحب مصيبت يا سعيدست يا شقى . اگر سعيدست حوادث ايّام و تقلّب روزگار را در امور او اثرى نتواند بود و اگر شقى است از اين اظهار او را حاصلى نباشد . و هرآينه اضطراب و عجز سبب دفع شقاوت و موجب رفع حادثهء او نتواند بود . و سعيد نيز چون به زيور هنر آراسته و خردمند باشد متحمّل و صبور بود .\r\nزيرا كه صاحب سعادت مادام كه درين عالم است در تحت تصرّف طبايع و اجرام فلك و كواكب سعد و نحس بود و در شدايد و نوايب و محن\r\n\r\n","description":"","footnote":"","page_name":" 139 ","page_number":159},
  {"content":"\r\n\r\nو مصايب شريك ابناى جنس خويش ، آن ابناء جنسى كه در تربيت همين اجرام و طبايع و كواكب‌اند . ليكن فرق ميان سعادتمند با خرد و صاحب سعادت بىخرد آنكه او را حوادث ايّام ذليل و شكسته و بىعزّت نگرداند و در احتمال مشاق و قبول وقايع چون بنىنوع خويش كه عارى از سعادت خرد باشند نباشد .\r\nپس نه جزع و اضطراب بر او طارى گردد و نه ناسپاسى و بىصبرى ازو صادر شود و به افعال اشقيا و بىخردان ارتكاب ننمايد . همچنانچه محافظت شجاعت و شرايط صبر و ثبات قدم چون ملكهء كسى باشد و در صميم او راسخ و متمكّن بود هرآينه او را از جبن و بددلى بازدارد و از كسانى كه از آن صفات عارى و محروم و به غلبهء جبن و بددلى موصوف ممتاز گردد و سعادتمند .\r\nبىخرد را چون حادثه برسد بسبب بىصبرى خود را متألّم و فضيحت سازد و دوستان را در معرض دلسوزى و شفقت و دشمنان را در مقام خوش - دلى و شماتت درآرد ، به‌خلاف خردمند كه اگر نحوستى بر او طارى شود به صبر و مدارا آن را تلافى نمايد و دوا كند . پس حصول سعادت را با وجود خرد كمال نتيجه و نهايت اثر بود .\r\n\r\n","description":"","footnote":"","page_name":" 140 ","page_number":160},
  {"content":"\r\n\r\n\r\nفصل ششم در باب آداب عشق ورزيدن و شرط آن\r\nبدان كه تا كسى لطيف‌طبع نباشد عاشق نگردد ، زيرا كه دلهاى پاك لطيف‌طبعان به صيقل عشق چون چهرهء ماه و عذار آفتاب روشن بود و ارواح روشن‌ضميران از شراب محبّت و جام مودّت بىخويشتن باشد .\r\nپس عشق از لطافت طبع خيزد و هرچه از لطافت خيزد بىشكّ لطيف بود و چون لطيف باشد ناچار در طبع لطيف تواند آويخت ، كما قيل :\r\n« الجنسيّة علّة الضمّ » .\r\nنه‌بينى كه جوانان بيشتر عاشق شوند كه پيران ! زيرا كه طبيعت جوانان لطيفتر از طبيعت پيران باشد و هرگز كسى غليظگران جان عاشق نگردد .\r\nچه اين عارضه خفيف‌روحان را اتّفاق افتد .\r\n\r\nبيت\r\n در كوچهء عشق هركسى را ره نيست * در گلشن وصل هرخسى را ره نيست\r\nدر مجلس انس يار چون جلوه كند * جز گر مروى خوش‌نفسى را ره نيست \r\nعشق مرغى است كه آشيان جز در آستان كريمان و جان لطيف‌طبعان نسازد .\r\n\r\n","description":"","footnote":"","page_name":" 141 ","page_number":161},
  {"content":"\r\n\r\nعشق مسافرى كه جز با دل غمگين و جان نازنين آشنايى نكند .\r\nعشق مهمانى كه جز دل كباب و چشم پرآب نخواهد .\r\nعشق پادشاهى كه در كيش او قربانى جز دل احرار و جان ابرار نباشد .\r\nليكن جهد كن كه عاشق نگردى ، خواه لطيف‌طبع و خواه گران‌جان .\r\n\r\nبيت\r\n خوشا و خرّما آن دل كه هست از عشق بيگانه * كه من تا آشنا گشتم دلى خرّم نمىبينم \r\nچه عاشقى كارى است پرمشقّت و بلا و شغلى است پرمحنت و عنا ، خاصّه به هنگام مفلسى . چه هرمفلس كه عشق ورزد معاينه در خون خويش جولان كند .\r\n\r\nمثنوى\r\n اگر تنگدستى مرو پيش يار * وگر سيم دارى بيا و بيار\r\nببخش اى پسر كادمىزاده صيد * به احسان توان كرد و وحشى به قيد\r\nاگر مفلسى گرد خوبان مگرد * كه بىزر بود خوار آزادمرد\r\nتهىدست در خوبرويان مپيچ * كه بىهيچ مردم نيرزد به هيچ \r\nبدان كه اين درخت عشق با هرسروقدى كه دست در آغوش كند\r\n\r\n","description":"","footnote":"","page_name":" 142 ","page_number":162},
  {"content":"\r\n\r\nو به مرافقت و موافقت در او پيچد هرآينه آن درخت قامت را به تدريج خشك كند و آن سر و سيراب طراوت را نزار گرداند . زيرا كه عشق از عشقه گرفته‌اند و عشقه درختى است كه اين خاصيّت دارد و به فارسى آن را مهرگيا خوانند .\r\nپس دايم طبيعت خويش را عشق مياموز و در باب اين معنى و ارتكاب اين صورت موافق او مباش و نهى طبع از اشتغال بر عاشقى و امر او بر اجتناب از آن واجب دان . چه كوى عشق كويى است پربلا و حالت عشق منحصر در وصال و فراق . بر ايّام وصال و هنگام اتّصال اگرچه سالى برآيد زمانى نمايد و ليالى فراق و توالى اشتياق اگر زمانى بود سالى نمايد ، « سنة الوصل سنة و سنة الهجر سنة » .\r\nنيز اگر به مثل محبوب تو از نهايت پاك‌دامنى فرشته باشد از ملامت خلق و غيبت مردم سالم و ايمن نباشى ، زيرا كه معهود انسان و عادت ايشان بدين‌سان رفته .\r\n\r\nشعر\r\n آنكه پيوسته كند ميل كمان ابرويان * سينه كن گو سپر تير ملامت‌گويان\r\nجوى خون بايدش از ديده روان كرد چو ماه * هركه دارد هوس سروقد دلجويان\r\nمه نو زان بود انگشت‌نما كز سر مهر * مىكند حلقه به گوشىّ كمان‌ابرويان \r\n\r\n","description":"","footnote":"","page_name":" 143 ","page_number":163},
  {"content":"\r\n\r\n گرد خوبان جفاپيشه مگرد اى هشيار * تا دل و دين نكنى در سر اين بدخويان \r\nحكماء گفته‌اند لذّت چند چيز به كدورت لوازم آن نمىارزد ، همچنانچه راحت حيات به زحمت ممات ، و راحت وصال به زحمت فراق . و ازين سبب حضرت على مرتضى كرّم اللّه وجهه فرموده : « تخيّل اللّذّات خير من وقوعها » .\r\nپس بپرهيز از بلايى چنين عظيم و مجتنب باش از شغلى چنين وخيم .\r\nزيرا كه خردمندان پرهيز توانند كرد و اجتناب توانند نمود از آنكه ممكن نگردد و ميسّر نشود كه كسى به ديدار اوّل عاشق شود نخست چشم بيند و بعد از رؤيت دل پسندد .\r\n\r\nشعر\r\n بيچاره دل ز ديده گرفتار مىشود * اى ديده چند گويمت آخر نظر مباز\r\nدل خود برفت و جان برود نيز در پيش * آنجا كه از نظر نكند ديده احتراز \r\nپس چون دل را پسند افتاد طبع مايل گردد . بعد از ميل طبع دل متقاضى شود . اگر خويش را به دست دل دهى و دل را تابع هوى و مطيع هوس گردانى آن منظور را يك بار ديگر ببينى .\r\nبعد از رؤيت دوم هوى و ميل طبيعت غالب‌تر گردد و قصد ديدار سيوم كنى .\r\nبعد از ملاقات سيوم حريص و راغب بر مكالمه و گفت‌وشنيد گردى\r\n\r\n","description":"","footnote":"","page_name":" 144 ","page_number":164},
  {"content":"\r\n\r\nچون اين مراد حاصل شد و حديث در ميان آمد ميل نشست و خاست شود و مشعوف اين معنى باش .\r\n\r\nمصراع\r\n زيرا كه ز كار كار خيزد . \r\nبعد از حصول اين مقصد و وصول اين مطلب و كثرت صحبت تعلّق تام و عشق تمام حاصل آيد .\r\nحكما عشق را منقسم به دو قسم گردانيده‌اند : فاجىء و انسى . فاجىء آنكه به رؤيت اوّل محبّت حاصل آيد ، و انسى آنكه به نظر اوّل و دؤم محبّت فى الجمله حاصل گردد و به كثرت مصاحبت و تكرار اختلاط مفضى به تعلّق تام و افراط محبّت شود . و اين قسم متعذّر الزّوال است بخلاف قسم اوّل . و او نيز استمرار و تأكيد به انس يابد و از آنست كه صاحب اين تحقيق شيخ سعدى عليه الرّحمة گفته :\r\n\r\nبيت\r\n سعدى به روزگاران مهرى نشسته در دل * بيرون نمىتوان كرد الّا به روزگاران \r\nپس اگر به ديدار اوّل خويشتن نگاه دارى و خرد را بر تقاضاى دل مگمارى و او را به شغلى ديگر مشغول دارى و قطع نظر از آن منظور كنى و از ياد خويشش ببرى خلاص ازين زحمت كه از اثر هو [ ى 
  ] است توان يافت و خويشتن را از بلاى عظيم توان رهانيد .\r\n\r\n","description":"","footnote":"","page_name":" 145 ","page_number":165},
  {"content":"\r\n\r\n\r\nبيت\r\n به پيش خلق نامش عشق و پيش من بلا [ ى 
  ] جان * بلا و محنت شيرين كه جز با او نياسايى \r\nپس طبع خويش را عشق مياموز و خويش را از غم روز و بيخوابى شب و آه سحرى برهان و بدين بلا و محنتش گرفتار مگردان .\r\n\r\nشعر\r\n اى دل از جام مى عشق بتان نوش مكن * خويش را زين مى بىفايده بيهوش مكن\r\nغم روز و شب و آه سحرى ياد آور * بر تو آن جور كه كردند فراموش مكن\r\nمردمى زين پسران جان پدر چشم مدار * سخن عاشقى و عشق دگر گوش مكن \r\nچه مدار عشق و بناى عاشقى بر درد دل و جور يار و رحمت اغيارست .\r\n\r\nشعر\r\n عاشقان را درد دل بسيار مىبايد كشيد * زحمت اغيار و جور يار مىبايد كشيد\r\nهركه عاشق گشت اگر خود نازنين عالم است * نازكى كى راست آيد بار مىبايد كشيد\r\nهمچو منصور آنكه مىگويد انا الحق بس بلند * پاىكوبان سر به پاى دار مىبايد كشيد \r\n\r\n","description":"","footnote":"","page_name":" 146 ","page_number":166},
  {"content":"\r\n\r\n\r\nحكايت\r\nصيّادى را گفتند از براى تحصيل صيدى موهوم و شكارى نامعلوم چرا اين همه زحمت بايد كشيد و از بهر چه اين مشقّت بايد ديد ؟ صيّاد گفت :\r\n\r\nمصراع\r\n ذوق اين كار در مشقّت اوست . \r\n\r\nبيت\r\n ناصحم گفت كه جز غم چه هنر دارد عشق * برو اى خواجهء عاقل هنرى بهتر از اين \r\nامّا اين مسافر گرامى و اين غارتگر اسباب نيكنامى به كرّات به خانهء دل اين خراب‌احوال نزول كرده و به مرّات به كوچهء خاطر اين پراكنده‌مآل حلول نموده و رخت صبر و عفّت و قماش سكون و عافيت و اجناس نيكنامى و نقود شادكامى اين قلّاش را به بازار اوباش گرو نموده و چون قلندروشان از لباس هستيش تجريد فرموده و ازين جهت مرا به او معرفتى حقيقى و حقّ معرفتى هست .\r\n\r\nبيت\r\n اين سخن ار سر دردى است كه من مىگويم * تا بر آتش ننهى بوى نيايد ز عبير \r\nپس قرار اين كار بر آب‌ديده و خون جگر و مادّهء مرض عشق سودا و بخار غم و غصّه و حاصل از مطلوب و معشوق كه نامش يارست درد و دريغ و بلا .\r\n\r\n","description":"","footnote":"","page_name":" 147 ","page_number":167},
  {"content":"\r\n\r\n\r\nشعر\r\n هرآنكه طالب عشق است گو بدان كين كار * به آب ديده و خون جگر گرفت قرار\r\nهرآنكه دشمن جان خودست بسم اللّه ! * صلاى دادن جان و نداى كشتن زار\r\nدو چشم كشته به مردم از ان همى نگرد * كه اى فسردهء غافل بيا و گوش مخار \r\nالقصّة بطولها ، نصيحت آن و حال اين و نشاط تعلّق و ذوق تعشّق در غم و غصّهء او . امّا اين درد به هركس نرسد و اين غم به همه كس ندهند . و چون مبنى كتاب و بناى شروط آن بر طريق عقل نهاده شد اوّل منع رفت .\r\nليكن اگر عاشق شوى خوش‌وقت تو و هرلحظه عيشى كنى كه پادشاهان را ميسّر نگردد . پس بسبب التزام كتاب بر ارتكاب عقل اوّل امر بر اجتناب از عشق رفت . ليكن عقل ازين ولايت معزول و ماضى و مضارع درين حال مجهول .\r\n\r\nبيت\r\n عقل بگريخت از محلّت عشق * شهر ، زندان است روستائى را \r\n\r\nمثنوى\r\n عشق آنجا آتش است و عقل دود * عشق چون آمد گريزد عقل زود \r\n\r\n","description":"","footnote":"","page_name":" 148 ","page_number":168},
  {"content":"\r\n\r\n عقل در سوداى عشق استاد نيست * عشق كار عقل مادرزاد نيست\r\nگر ز غيبت ديدهء بخشنده راست * اصل عشق آنجا ببينى كز كجاست\r\nگر به چشم عشق بگشايى نظر * عقل را هرگز نه پا بينى نه سر\r\nمرد كارافتاده بايد عشق را * مردم آزاده بايد عشق را\r\nچون نه كارافتاده‌اى نه عاشقى * مرده‌اى تو عشق را كى لايقى \r\n\r\nشعر\r\n ره عاشقى سپردن نه طريق عقل خام است * همه عاقلان چو مرغند و طريق عشق دام است\r\nهمه علمها فروخوان و بر من آ كه تا من * بنشانمت به حجّت كه تمام ناتمام است \r\nعقل رنگى است بىبوى ، عشق بويى است بىرنگ .\r\nعقل سنگى است بىنمك ، عشق نمكى است بىسنگ .\r\nعقل مرغى است در هوا ، عشق هوايى است در مرغ .\r\nمرغ در هوا نظارگى است ، هوا در مرغ آوارگى است .\r\n\r\n","description":"","footnote":"","page_name":" 149 ","page_number":169},
  {"content":"\r\n\r\n\r\nقطعه\r\n ز مستىّ عشق ار خرد يار تست * مشو هوشيار ار توانى دمى\r\nمده يك دمه وقت خود را ز دست * دمى پيش دانا به از عالمى \r\nبدان كه قابليّت عشق و سعادت عاشقى و دولت عاشق‌پيشه بودن همه‌كس را ندهند و از هزار يكى و از بسيار اندكى را به اين تشريف مشرّف سازند و به اين عطيّه مزيّن دارند . و جهات نفاست او بسيار . امّا اعلى و اجلى مجموع آنكه بر تقدير وقوع مجاز مقدّمهء حقيقت است ، كما قيل : « المجاز قنطرة الحقيقة » .\r\nپس تأمّل نما كه حصول اين موهبهء عظمى سرمايهء چه دولتى است كبرى .\r\n\r\nشعر\r\n عشق جز دولت و عنايت نيست * جز گشاد دل و هدايت نيست\r\nعشق را بو حنيفه درس نگفت * شافعى را درو روايت نيست\r\nهركه را پرغم و ترش بينى * نيست عاشق ، وزان ولايت نيست \r\nحكما گفته‌اند نظام عالم و قيام بنى آدم به عشق است و التيام موجودات\r\n\r\n","description":"","footnote":"","page_name":" 150 ","page_number":170},
  {"content":"\r\n\r\nو وجود مكوّنات به محبّت و هيچ موجود از محبّتى خالى نتواند بود ، چنانچه از وجودى و وحدتى خالى نباشد . و حقيقت محبّت طلب اتّحاد بود به چيزى كه آن اتّحاد در تصوّر طالب اكمل كمالات و احسن مطالب باشد .\r\nپس محبّت طلب شرف و كمال بود و هركس را كه طلب زيادت شوق او به كمال و شرف بيشتر و اسباب حصول اين معنى در او كاملتر و طريق وصول او بدان سهل‌تر .\r\nو در عرف حكما محبّت و مبغضت در موضعى استعمال كنند كه قوّت نطقى را كه عبارت از ادراك معقولات است در آن دخلى و اشتراكى بود . چنانچه الفت و معادات حيوانات غير ناطقه با يكديگر ازين معنى خارج باشد و آن را الفت و تنفّر خوانند نه محبّت و مبغضت .\r\nو چون در انسان جوهرى بسيط الهى موجود كه آن را با طبايع ديگر موجودات و حيوانات مشاكلتى و مشاركتى نيست هرآينه نوعى از قوّت تواند بود كه ديگر موجودات را ميسّر نگردد .\r\nو اقسام محبّت در نوع انسان دو گونه بود : طبيعى و ارادى .\r\nامّا محبّت طبيعى مانند مادر و فرزند را . چه اگر اين نوع محبّت در طبيعت مادر مفطور و مركوز نبودى فرزند را تربيت نكردى و مشقّت پروردن او نكشيدى .\r\nو امّا محبّت ارادى دو نوع بود :\r\nاوّل آنكه سريع الزّوال بود و سبب سرعت زوال آنكه محبّتى باشد ناگهانى بىوقوع كثرت مخالطت و انس .\r\n\r\n","description":"","footnote":"","page_name":" 151 ","page_number":171},
  {"content":"\r\n\r\nدوم آنكه بطئ الانحلال و بادرنگ باشد ، و سبب بطئ انس و كثرت مخالطت و محبّت از صداقت اخصّ و عشق كه افراط محبّت است از محبّت اخصّ ، و علّت عشق يا فرط طلب لذّت شهوانى بود يا فرط طلب ملاقات و رؤيت جمالى يا خيالى ، و ملاحظهء نفع نفس را درين صورت مدخلى نتواند بود . پس عشق دو نوع بود : يكى مذموم كه از فرط لذّت شهوانى خيزد ، و دوم محمود كه از فرط طلب خيزد و نظربازى باشد . و هركسى را كه حيوانيّت غالب بود طالب لذّت شهوانى گردد . و محبّتى كه مقتضى آن محض لذّت محبّت و اتّحاد بود خالى از شايبهء لذّتى ديگر آن را عشق تام و محبّت الهى خوانند .\r\nو هرزمان كه جوهرى كه در انسان مستودع است از كدورات طبيعت پاك شود و محبّت انواع شهوات از او منتفى و زايل گردد او را به شبيه خويش محبّتى كامل خالى از شايبهء غرض حاصل آيد . پس او را لذّتى ميسّر گردد كه به هيچ لذّت از لذّات نسبت نتوان كرد و به هيچ ذوق مشابه نتوان داشت .\r\nو از فضايل اين نوع محبّت آنكه نه نقصان پذيرد ، و نه حوادث ايّام را در آن اثرى بود ، و نه ملامت را در آن مدخلتى افتد ، و نه ارباب شهوت و حيوانيّت را با او مشاركتى باشد - و مشارك اخيار و موافق ابرار بود .\r\nو چون انسان از انس مشتق است و انس از احوال مخصوصهء طبيعت آدمى است و كمال هرچيزى در اظهار خاصّيّت خويش ، پس كمال اين نوع\r\n\r\n","description":"","footnote":"","page_name":" 152 ","page_number":172},
  {"content":"\r\n\r\nنيز در اظهار اين خاصيّت نسبت با بنى نوع خويش چه خاصيّت است ، مبدأ محبّتى است كه مورث انواع سعادات و مثمر اصناف مرادات .\r\nپس هركس كه به اين دولت مشرّف گردد از طريق نگوسارى به مرتبهء استقامت رسيده باشد و در مرتبهء انسانيّت راست ايستاده ، زيرا كه ميل به جنس خود نموده باشد و از تعلّقات غير خلاص گشته .\r\nچه انسان صورة و معنى از جميع مخلوقات زيباتر و لطيف‌تر ، كما قال اللّه تعالى :  « لَقَدْ خَلَقْنَا الْإِنْسانَ فِي أَحْسَنِ تَقْوِيمٍ . » \r\nو در مرتبهء وجود از همه اعلى و گرامىتر ، حيث قال : « و لقد كرمنا بنى آدم و حملنا هم فى البرّ و البحر . »\r\nو صانع على الاطلاق در آفريدن او بر خود ثنا گفته ، كما قال تعالى :\r\n « فَتَبارَكَ اللَّهُ أَحْسَنُ الْخالِقِينَ . » \r\nپس از ابناء زمان هركه دل را در مكوّنات بر خلاف جنس خويش آرام دهد و مؤانست با غير صنف خود گيرد در مرتبهء معكوسى و منكوسى گرفتار باشد .\r\nو چون حكمت الهى مقتضى حصول خاصّيّت انس و باعث تحصيل فايدهء مؤانست بود ، آداب شرايع نيز بر آن نهاده‌اند و مردم را تحريص نموده بر اجتماع و كثرت در حالت اشتغال بر عبادات تا به سبب جمعيّت و مقارنهء انس بالقوّه به فعل آيد ، و يمكن كه صاحب شرع نماز جماعت را بر نماز غير جماعت تفضيل بدين سبب نيز نهاده باشد كه چون در روزى مردمان پنج نوبت در يك موضع مجتمع شوند با يكديگر مأنوس گردند و اين معنى سبب حصول انس شود\r\n\r\n","description":"","footnote":"","page_name":" 153 ","page_number":173},
  {"content":"\r\n\r\nو اشتراك ايشان در ديگر عبادات سبب تأكيد اين استيناس ، و يمكن كه مقصود از مأمور بودن عالميان بر اجتماع و اختلاط در هرهفته‌اى يك نوبت جهت نماز جمعه حصول انس باشد ، و همچنين يمكن كه سبب شرف اجتماع اهل قراء و شهرها در سالى دو بار كه ايّام عيدين است در يك محل يا بيشتر تأكيد استيناس و تحصيل مؤانست بود ، و همچنين سبب مأمور بودن اهل عالم بر اجتماع در يك محل و يك موقف كه آن بيت الحرام است سالى يك بار ظهور انس و حصول مؤانست تا از درجهء انس به مرتبهء محبّت رسند .\r\nپس هركس كه مستعدّ اين سعادت و مستبد اين ارادت بود ملبّس به لباس استيناس و مشرّف به تشريف اين دولت بىقياس شود و مفتخر به عنايت ابدى و مستظهر به هدايت سرمدى گردد .\r\n\r\nغزل\r\n طفيل هستى عشقند آدمىّ و پرى * ارادتى بنما تا سعادتى ببرى\r\nچو مستعدّ نظر نيستى وصال مجوى * كه جام‌جم نكند سود وقت بىصبرى\r\nبكوش خواجه و از عشق بىنصيب مباش * كه بنده را نخرد كس به عيب بىهنرى\r\nبيا و سلطنت از ما بخر به مايهء حسن * ازين معامله غافل مشو كه حيف خرى \r\nپس بيرون از محبّت الهى كه آن را عشق تام خوانند تواند بود كه\r\n\r\n","description":"","footnote":"","page_name":" 154 ","page_number":174},
  {"content":"\r\n\r\nاز هردو جانب در يك حال محبّت منعقد گردد و در يك حال خلل پذيرد ، و تواند بود كه يكى باقى ماند و يكى مرتفع شود .\r\nچه لذّات حيوانى به سرعت تغيير قريب و تغيير يك طرف مستلزم طرفى ديگر ، نه ديگر محبّتها باشد كه اسباب آن مختلف بود مانند محبّتى كه اسباب آن از يك طرف لذّت بود و از ديگر طرف منفعت . چنانچه مغنّى و مستمع . چه مغنّى مستمع را بسبب منفعت دوست مىدارد و مستمع مغنّى را بسبب لذّت .\r\nو اى بسا كه ميان عاشق و معشوق هم برين منوال بود كه عاشق از معشوق ملاحظهء عيش و انتظار لذّت كند و معشوق ازو انتظار منفعت . و درين نوع محبّت تظلّم و شكايت بسيار افتد . بلكه در هيچ نوع از انواع محبّت چندان خطاب و عتاب واقع نگردد كه درين نوع .\r\nو سبب وقوع اين صورت آن بود كه طالب لذّت استعجال مطلوب كند و طالب منفعت در حصول مطلوب او تأخير نمايد .\r\nپس اعتدال و مصادقه ميان ايشان صورت نبندد و ازين سبب عشّاق شهوانى پيوسته متشكّى و متظلّم باشند ، و فى الحقيقة اين جماعت ظالم و خاسرند .\r\nچه از استيفاى تمتّع عيش بىكدورت دايمى و از استبقاى لذّت بىندامت روحانى استعجال به انتقال شهوتى سريع الزّوال فانى نمودن غايت ظلم و نهايت خسران و تظلّم بود .\r\nو اين نوع محبّت را محبّت لوّامه خوانند ، يعنى مقرون به ملامت . ليكن\r\n\r\n","description":"","footnote":"","page_name":" 155 ","page_number":175},
  {"content":"\r\n\r\nمحبّت اهل نظر و طالبان محبّت و ناظران رؤيت از شايبهء منازعت منزّه و از عارضهء مخالفت مبرّا . و خوشا وقت آنها كه مقصودشان از محبوب خويش مجرّد نظر و رؤيت است ، خواه جمالى و خواه خيالى . و از براى حصول اين صورت و وصول اين معنى جان مىدهند .\r\n\r\nبيت\r\n لعل سيراب به خون تشنه‌لب يار من است * وز پى ديدن او دادن جان كار من است \r\n\r\nحكايت\r\nمجنون را پرسيدند حقيقت عشق چيست ؟ گفت سوختن بىتكلّف و ساختن بىتصرّف .\r\nمقصود از تمهيد اين مقدّمات و تبيين اين مقالات آنكه بدانى كه مدار كاينات و مناط مكوّنات بر عشق است .\r\n\r\nمثنوى\r\n اگر عشق افتد اندر سينهء سنگ * به معشوقى زند در گوهرى چنگ\r\nكه مقناطيس اگر عاشق نبودى * بدين‌سان آهنى را كى ربودى\r\nوگر عشقى نبودى بر گذرگاه * نبودى كهربا جويندهء كاه \r\n\r\n","description":"","footnote":"","page_name":" 156 ","page_number":176},
  {"content":"\r\n\r\n گر از عشق آسمان آزاد بودى * كجا هرگز زمين آباد بودى\r\nاگر بىعشق بودى جان آدم * كه بودى زنده در دوران عالم\r\nتنى كز عشق خالى شد فسرده است * گرش صد جان بود بىعشق مرده است\r\nاگر خود عشق هيچ افسون بداند * نه از سوداى خويشت وارهاند « 1 »\r\nمشو چون سگ به خواب و خورد خورسند * اگر خود گربه باشد دل درو بند\r\nگر انديشه كنى از راه بينش * به عشق است ايستاده آفرينش \r\nشيخ عبد اللّه انصارى قدّس اللّه سرّه فرموده كه آدمى را از چهار چيز ناگزيرست : اول نانى ، دوم خرقانى ، سوم ويرانى ، چهارم جانانى .\r\nامّا دوستى ديگرست و عاشقى ديگر ، دوست ديگرست و معشوق ديگر .\r\nو فرق ميان دوست و معشوق آنكه در دوستى محبّت از جانبين بود و در عشق لزوم اين معنى نباشد ، و هرزمان كه عاشق را نهايت صدق حاصل شود اين دولتش ميسّر گردد .\r\n\r\n\r\n","description":"","footnote":"\r\n( 1 ) - اصل : رهانت .\r\n","page_name":" 157 ","page_number":177},
  {"content":"\r\n\r\n\r\nمثنوى\r\n هركه اندر عشق صادق آمده است * بر سرش معشوق عاشق آمده است\r\nگر به صدقى عشق پيش آيد ترا * عاشقت معشوق خويش آيد ترا \r\nحكيمى را پرسيدند دوست به دست آوردن به يا معشوق گرفتن ؟\r\nگفت دوست گير تا معشوق باشى .\r\n\r\nادب ديگر\r\nآنكه اوّل قدم عاشق در طلب محبوب خويش ترك جان بود و غير از تحصيل رضاى محبوب هيچ ملاحظهء او نباشد . به مرتبه‌اى كه حصول اين دولت بر جان خويش مقدّم داند و بر وقوع ايثار جان شادمان و مبتهج بود ، و چه جاى اين معنى كه باوجود توجّه و اشتغال به جانان ترك جان نداشته باشد .\r\n\r\nحكايت\r\n بود آن ديوانه‌اى عالىمقام * خضر با او گفت كاى مرد تمام\r\nراى آن دارى كه باشى يار من * گفت با تو برنيايد كار من\r\nزان كه خوردى آب حيوان چندگاه * تا بماند جان تو تا ديرگاه \r\n\r\n","description":"","footnote":"","page_name":" 158 ","page_number":178},
  {"content":"\r\n\r\n من برآنم تا بگويم ترك جان * زان كه بىجانان ندارم برگ جان\r\nچون‌كه تو در حفظ جانى مانده‌اى * من به نو هرروز جان افشانده‌اى\r\nبهتر آن باشد كه چون جان بر دوام * دور مىباشيم از هم و السّلام \r\n\r\nادب ديگر\r\nآنكه عازم اين صورت و جازم اين معنى بايد كه ايثار جان موجب وصال كلّى و سبب وصال حقيقى و مقدّمهء اتّصال به محبوب و واسطهء ايصال به مقصود داند ، و چون فانى گردد و اصل شود و فناى او متضمّن بقاى او .\r\n\r\nمثل\r\nآتش دوزخ بيگانه سوزد و آتش عشق آشنا .\r\nامّا از آن آتش بوى دود آيد و ازين بوى هوا . هركه آتش عشقش سوخت آتش دوزخ بر او نفروخت .\r\n\r\nمصراع\r\n النّار يرحم من فى قلبه نار \r\n\r\nحكايت\r\n به شب حلّاج را ديدند در خواب * بريده‌سر به كف جامى ز جلّاب \r\n\r\n","description":"","footnote":"","page_name":" 159 ","page_number":179},
  {"content":"\r\n\r\n به دو گفتند چونى سربريده * بگو تا چيست اين جام گزيده\r\nچنين گفت او كه سلطان نكونام * به دست سر بريده مىدهد جام\r\nكسى اين جام معنى مىكند نوش * كه كرد اوّل سر خود را فراموش\r\nترا بايد كه جان و تن نماند * و گر هردو بماند من نماند \r\nپس در زمان تعلّق و ايّام تعشّق و هوم و ترسناك و هوسناك نبايد بود ، چه گفته‌اند :\r\n\r\nبيت\r\n عاشق چو مجرّد شد و دل كرد به دريا * گو در دل دريا شو و در دانه طلب كن \r\nو عاشق را وقوع اين وصف دليل تردامنى بود و يكى از قراين افراط محبّت و دليل تعلّق خاطر آنكه صاحب او از كاينات فارغ باشد و نترسد الّا از محبوب خويش كه نه فراغت تواند جست و نه ايمن تواند بود ، و هركس كه در عشق صادق و ثابت بود موصوف اين وصف باشد .\r\n\r\nمثنوى\r\n در عشق نگو كه تيغ تيز است * كين عشق در اصل خانه‌خيز است \r\n\r\n","description":"","footnote":"","page_name":" 160 ","page_number":180},
  {"content":"\r\n\r\n در عشق چه جاى بيم تيغ است * تيغ از سر عاشقان دريغ است\r\nعاشق ز نهيب جان نترسد * جانان طلب از جهان نترسد\r\nآن ده كه حصار بيهشان است * اقطاع ده زبون‌كشان است\r\nبىشيردلى به سر نيايد * وز گاودلان هنر نيايد\r\nگردن چه نهى به هرقفايى * راضى چه شوى به هرجفايى\r\nخوارى خلل درونى آرد * بيدادكشى زبونى آرد\r\nمىباش چو خار حربه بر دوش * تا خرمن گل كشى در آغوش \r\n\r\nادب ديگر\r\nآنكه سلطنت عالم بر يك زمان از محبوب خويش جدا بودن و غافل شدن مقدّم ندارد و مبدّل نسازد و اين معنى را راجح بر آن صورت داند .\r\n گفت اياس « 1 » خاص را محمود خواند * تاج‌دارش كرد و بر تختش نشاند \r\n\r\n\r\n","description":"","footnote":"\r\n( 1 ) - ( - اياز ) درين اشعار به هردو صورت استعمال شده است .\r\n","page_name":" 161 ","page_number":181},
  {"content":"\r\n\r\n گفت شاهى دادمت لشكر تراست * پادشاهى كن كه اين كشور تراست\r\nمن همىخواهم كه تو شاهى كنى * حلقه در گوش مه و ماهى كنى\r\nهركه او بشنود از خيل و سپاه * جمله را شد چشم از آن حيرت سياه\r\nهركسى مىگفت شاهى با غلام * در جهان هرگز نكرد اين احترام\r\nليكن آن ساعت اياز هوشيار * مىگريست از حكم سلطان زارزار\r\nجمله گفتندش كه تو ديوانه‌اى * مىندانى وز خرد بيگانه‌اى\r\nچون به سلطانى رسيدى اى غلام * چيست اين گريه نباشى شادكام\r\nداد اياز آن قوم را حالى جواب * گفت بس دوريد از نهج صواب\r\nنيستيد آگه كه شاه انجمن * دور مىاندازدم از خويشتن\r\nمىدهد مشغوليم تا من ز شاه * بازمانم دور مشغول سپاه \r\n\r\n","description":"","footnote":"","page_name":" 162 ","page_number":182},
  {"content":"\r\n\r\n گر به حكم من كند ملك جهان * من نگردم غايب از وى يك زمان\r\nهرچه گويد آن توانم كرد و بس * ليك ازو دورى نجويم يك نفس\r\nمن چه خواهم كرد ملك و كار را * ملكت من بس بود ديدار او\r\nگر تو مرد طالبىّ و حق‌شناس * بندگى كردن بياموز از اياس\r\nاى به روز و شب معطل مانده‌اى * همچنان بر كام اوّل مانده‌اى\r\nهرشبى از بهر تو اى بو الفضول * مىكنند ارواح جبّارى نزول\r\nتو ز جاى خود چو مرد بىادب * برنگيرى كام نه روز و نه شب\r\nاى دريغا نيستى تو مرد اين * با تو نتوان گفت آخر درد اين\r\nتا بهشت و دوزخت در ره بود * جان تو زين راز كى آگه بود\r\nچون ازين هردو برون آيى تمام * صبح اين دولت برون آيد ز شام \r\n\r\n","description":"","footnote":"","page_name":" 163 ","page_number":183},
  {"content":"\r\n\r\n ملكت جنّت مر آن اصحاب راست * زانكه علّيّون ذو الالباب راست\r\nتو چو مردان آن بدين ده اين بدان * درگذر نه دل برين نه جان بدان\r\nچون ز هردو درگذشتى فرد تو * گو زنى باشى كه باشى مرد تو \r\nبدان كه هرچند محبوب محتشم‌تر عشق زيباتر آيد . زيرا كه چندانچه دست ايصال و وصول از دامن اتّصال مأمول دور تر شعف بيشتر و شوق تيزتر .\r\nو اگرچه پيوسته كار دل اين مستمند و آز خاطر اين نيازمند آن بوده كه محبوب عالىقدر گزيده و ازين ممر مشقّتها ديده و زحمتها كشيده درويش بىسامان را با بارگاه سلطان چه نسبت و ذرّهء خاكى را با خورشيد افلاكى چه همسايگى .\r\n\r\nرباعيّه\r\n معشوقه چو خورشيد گزينى اى دل * او بر فلك و تو بر زمينى اى دل\r\nگر كار تو اين است و تو اينى اى دل * سر بر زانو بسى نشينى اى دل \r\nامّا عشّاق باهمّت معشوق باحشمت گيرند . هرچند اين گرفتار بلامنع اين دل سربه‌هوا از پختن اين ديگ سودا و گم شدن درين باديهء فنا مىنمايد\r\n\r\n","description":"","footnote":"","page_name":" 164 ","page_number":184},
  {"content":"\r\n\r\nبه جايى نمىرسد و فايده‌اى نمىدهد ، و ازين فقير حقير فرار نموده به كوچهء محبّت قرار مىگيرد و در دست ماهرويان سرو قامت استقامت مىپذيرد .\r\nواى ازين سرگردان هرجايى ! آه ازين بىسامان سودايى كه اين ضعيف نحيف را در كوچهء هوس انداخته و بىفريادرس گذاشته .\r\n\r\nشعر\r\n باز اين سر سودايى سوداى كسى دارد * باز اين دل هرجايى جاى هوسى دارد\r\nشبها سگ كويش را رحمى نبود بر من * خوش‌وقت اسيرى كو فريادرسى دارد\r\nهركس به مراد خود دارد به جهان چيزى * مائيم و دل ويران وان نيز كسى دارد\r\nاز كوى بتان اى دل كم جور مبر گشتن ( كذا ) * كين باديه همچون تو سرگشته بسى دارد \r\nبدان كه هرچند معشوق عالىقدر بود و در مرتبهء ميان او و عاشق بعد تمام حاصل ليكن به وسيلهء عشق جنسيّت حاصل آيد و اختلاط لازم شود ، و اختلاط همه آن نباشد كه ميان محبّ و محبوب نشست و خاست بود .\r\nچه شايد كه ميان ايشان تكلّم و صحبت واقع نگشته باشد و اختلاط بود ، و اين معنى آن باشد كه ميان محبّ و محبوب حالتى بود كه ايشان دانند و به رمز و كنايات حالات گذرد كه غير درنيابد .\r\n\r\n","description":"","footnote":"","page_name":" 165 ","page_number":185},
  {"content":"\r\n\r\n\r\nرباعيّه\r\n هرجا كه من و يار به هم باز رسيديم * از بيم بدانديش لب خويش گزيديم\r\nبىواسطهء گوش و زبان از طرف چشم * بسيار سخن بود كه گفتيم و شنيديم \r\nو خاصّيّت عشق آنكه اگر تقديرا محبوب پادشاه بود و عاشق گدا آن پادشاه را با اين گدا نظرى و عنايتى باشد ، و البتّه اين تعلّق در دل او اثر كند و اگرچه هرگز گدا به بارگاه پادشاه راه نيابد و پيوسته ممنوع باشد .\r\nزيرا كه مملكت دلبرى به آيين دلدارى جمال مىگيرد و پادشاهى حسن به نوازش گدايان كوى محبّت زيب و زينت مىپذيرد .\r\n\r\nحكايت\r\n بود مرد فقير گلخن‌تاب * ز آتش عشق در روانش تاب\r\nبا يكى از ملوك سرخوش بود * دلش از عشق او بر آتش بود\r\nروزى از روزها مگر بنهفت * اين سخن با ملك وزيرش گفت\r\nچون ملك حال گلخنى بشنود * خواست او را سياستى فرمود \r\n\r\n","description":"","footnote":"","page_name":" 166 ","page_number":186},
  {"content":"\r\n\r\n گفت با او وزير نيكوراى * اين به عدلت نه لايق است و سزاى\r\nآنچه در اختيار كس نايد * عدل بر وى ستم نفرمايد\r\nعشق چيزى است اختيارى نيست * چاره‌اش غير بردبارى نيست\r\nجان عاشق بساط مهرهء اوست * شهربند مراد و شهرهء اوست\r\nتا چه نقش است و مهره چون بازد * عاشق ار خواهد ار نه مىسازد\r\nاتّفاقا ملك به گاه گذر * بود بر مرد گلخنيش ممر\r\nمرد هرروز بر گذار ملك * بنشستى به انتظار ملك\r\nچون ملك نزد او روان گشتى * بىهزاران كرشمه بگذشتى\r\nروز آن مرد بر گذار نبود * كه ملك با كرشمه روى نمود\r\nشده پيوسته از براى كمال * غنج معشوقيش به غنج جمال \r\n\r\n","description":"","footnote":"","page_name":" 167 ","page_number":187},
  {"content":"\r\n\r\n چون نديد آن ربوده را حاضر * گشت در وى تغيّرى ظاهر\r\nناز او را نياز دربايست * سوز عاشق چو ساز دربايست\r\nزان تغيّر چو شد وزير آگاه * با ملك روى كرد و گفت اى شاه\r\nآنچه در خدمت تو عرض افتاد * بهر آن مرد عين فرض افتاد\r\nهيچ درخور نبد سياست او * گشت روشن كنون نفاست او\r\nخود معيّن چو روز گشت كنون * درخورست اين نياز و ناز اكنون « 1 »\r\nتا نباشد يكى فقير و اسير * ديگرى چون بود غنى و امير\r\nكى نمايد يكى عزيز و بلند * تا نباشد يكى ذليل و نژند\r\nعشق پيوند راست رابطه‌اى * در ميان ايستاده واسطه‌اى\r\nنسبتش گر به جانبى است درست * خود به ديگر طرف نباشد سست \r\n\r\n\r\n","description":"","footnote":"\r\n( 1 ) - در نسخه قافيه‌ها چنين است .\r\n","page_name":" 168 ","page_number":188},
  {"content":"\r\n\r\n يك طرف را اگر دهد جنبش * ديگرى را نمايد آرامش \r\n\r\nشرط ديگر\r\nآنكه هرچند مانع و رقيب حبيب بسيار بود محبّ مجتنب نگردد و عاشق ممتنع نشود و توجّه و ثبوت قدم متزلزل و متغيّر نشود و وجود و عدم آنها در طلب محبوب مساوى داند .\r\n\r\nمثنوى\r\n چنين رفت از ازل تدبير اين كار * كه گل با خار باشد گنج با مار\r\nعسل با نيش زنبورست پيوست * شكر را نيز غوغا [ ى 
  ] مگس هست \r\nپس بايد كه در مقام طلب سلامت و ملامت پيش او يكى باشد و منتهاى همّت و غايت مقصود او ايثار جان بود عند لقاء المحبوب .\r\n\r\nحكايت\r\n عاشقى را يكى فسرده بديد * كه همىمرد و خوش همىخنديد\r\nگفت آخر به وقت جان دادن * چيست اين خنده و خوش استادن\r\nگفت خوبان چو پرده برگيرند * عاشقان پيششان چنين مىرند \r\n\r\n","description":"","footnote":"","page_name":" 169 ","page_number":189},
  {"content":"\r\n\r\n\r\nادب ديگر\r\nآنكه دشنام و تربيت محبوب پيش او على السّويه باشد ، و در سبب تكلّم و گفت و شنيد دشنام محبوب از دعاى ديگران نيكوتر داند .\r\n\r\nحكايت\r\n گفت مجنون گر همه روى زمين * هرزمان بر من كنندى آفرين\r\nمن نخواهم آفرين هيچ‌كس * مدح من دشنام ليلى باد و بس\r\nخوشتر از صد مدح يك دشنام او * بهتر از ملك دو عالم نام او\r\nمذهب خود با تو گفتم اى عزيز * گر بود خوارى چه خواهد بود نيز \r\n\r\nادب ديگر\r\nآنكه قبول و ردّ محبوب در سبب التفات مساوى داند و نزد او اين دو حال را تفاوتى نباشد و اثرى در توجّه و طلب او نكند .\r\n\r\nمثنوى\r\n گر تفاوت باشدت از دست شاه * سنگ يا گوهر ، نه‌اى تو مرد راه\r\nگر عزيز از گوهرى وز سنگ خوار * پس ندارد عشق با تو هيچ كار \r\n\r\n","description":"","footnote":"","page_name":" 170 ","page_number":190},
  {"content":"\r\n\r\n سنگ و گوهر را نه دشمن [ دان 
  ] نه دوست * آن نظر كن كان همه از دست اوست\r\nگر ترا سنگى زند معشوق مست * به كه گوهر گيرى از غيرى به دست\r\nمرد بايد كز طلب وز انتظار * هرزمانى جان كند در ره نثار\r\nنى زمانى از طلب ساكن شود * نى زمانى راحتش ممكن شود \r\nبدان كه عشق را امكان اخفا نباشد و پنهان نماند ، و هرچند بيشتر مخفى دارند بيش ظاهر گردد .\r\n\r\nبيت\r\n گفتم مگر به غير تو كس را وقوف نيست * هرجا كه مىروم همه‌جا اين حكايت است \r\nو بهترين صفات عشق و خواصّ عاشقى استغناست . چه عاشق را اگر در عالم هيچ نباشد از كاينات مستغنى و بىنياز بود .\r\n\r\nشعر\r\n خشت زير سر و بر تارك هفت اخترپاى * دست قدرت نگر و منصب صاحب جاهى\r\nاگرت سلطنت فقر ببخشند اى دل * كمترين ملكتت از ماه بود تا ماهى \r\n\r\n","description":"","footnote":"","page_name":" 171 ","page_number":191},
  {"content":"\r\n\r\n\r\nحكايت\r\n گشت عاشق بر اياز آن مفلسى * اين سخن شد فاش در هرمجلسى\r\nچون سواره گشتى اندر ره اياس * مىدويدى آن گداى حق‌شناس\r\nچون به ميدان آمدى آن مشكبوى * رند هرگز ننگرستى جز به كوى\r\nاين سخن گفتند با محمود باز * كان گدا مىگشت عاشق بر اياز\r\nروز ديگر چون به ميدان شد غلام * مىدويد آن رند در عشقى تمام\r\nچشم بر گوى اياز آورده بود * گوييا چون گوى چوگان خورده بود\r\nكرد پنهان سوى او سلطان نگاه * ديد جانش جوجو و رويش چو كاه\r\nپشت چون چوگان و سرگردان چو گوى * مىدويد از هرسوى ميدان چو گوى\r\nخواندش محمود و گفتش اى گدا * خواستى هم‌كاسگى با پادشا \r\n\r\n","description":"","footnote":"","page_name":" 172 ","page_number":192},
  {"content":"\r\n\r\n رند گفتا گر گدايى گوييم * عشق‌بازى را ز تو كمتر نيم\r\nعشق و افلاسند در همسايگى * هست اين سرمايه بىسرمايگى\r\nتو جهاندارى دلى افروخته * عشق را بايد چو من دل‌سوخته\r\nساز وصل است اين‌كه تو دارى و بس * صبر كن در درد هجران يك نفس\r\nوصل را چندين چه سازى كاروبار * هجر را گر مرد عشقى پاىدار\r\nشاه گفتا اى ز بينش بىخبر * جمله چون بر گوى مىدادى نظر\r\nگفت زيرا گو چو من سرگشته‌ايست * من چو او و او چو من آغشته‌ايست\r\nقدر من او داند و من زان او * هردو يك گوييم در چوگان او\r\nهردو در سرگشتگى افتاده‌ايم * بىسر و بىتن به جان استاده‌ايم\r\nاو خبر دارد ز من من هم ازو * بازمىگوئيم مشتى غم ازو \r\n\r\n","description":"","footnote":"","page_name":" 173 ","page_number":193},
  {"content":"\r\n\r\n گرچه همچون گوى بىپا و سرم * ليك من از گوى محنت‌كش‌ترم\r\nگوى بر تن زخم از چوگان خورد * وين گداى دلشده بر جان خورد\r\nگوى اگرچه زخم دارد بىقياس * از پى او مىدود آخر اياس\r\nمن اگرچه زخم دارم بيش ازو * در پيم هست او و من در پيش ازو\r\nگوى گه‌گه در حضور افتاده‌است * وين گدا پيوسته دور افتاده است\r\nشهريارش گفت اى درويش من * دعوى افلاس كردى پيش من\r\nگر نمىگويى دروغ اى بينوا * مفلسىّ خويش را آور گوا\r\nگفت تا جانم بود مفلس نيم * مدّعيّم مرد اين مجلس نيم\r\nليك اگر در عشق كردم جان‌فشان * جان‌فشاندن هست مفلس را نشان\r\nدر تو اى محمود كو معنى عشق * جان‌فشان ورنه مكن دعوى عشق \r\n\r\n","description":"","footnote":"","page_name":" 174 ","page_number":194},
  {"content":"\r\n\r\n اين بگفت و بود جانش از جهان * داد جان بر روى جانان ناگهان\r\nچون بداد آن رند جان بر خاك راه * شد جهان محمود را از غم سياه\r\nگر به نزديك تو جانبازيست خرد * پاى در نه تا ببينى دستبرد\r\nگر ترا گويند يك ساعت درآى * تا تو زين ره بشنوى بانگ دراى\r\nخود چنان بىپا و سر گردى مدام * كانچه دارى جمله در بازى تمام\r\nچون درافتى تا خبر باشد ترا * عقل و جان زير و زبر باشد ترا \r\n\r\nادب ديگر\r\nآنكه كسى را دوست دار كه لايق تعشّق و قابل تعلّق باشد ، و اگرچه اين معنى امرى است غير اختيار . چه هرسرگشته كه به محبوب نامناسب گرفتار باشد و هربخت‌برگشته كه به معشوق ناجنس متعلّق گردد معاينه در خون خويش جولان كند .\r\n\r\nبيت\r\n به خطّ [ و 
  ] خال گدايان مده خزينهء دل * به دست شاه و شى ده كه محترم دارد \r\n\r\n","description":"","footnote":"","page_name":" 175 ","page_number":195},
  {"content":"\r\n\r\nمحبوب خود حكيمى و فيلسوفى نخواهد بود ، ليكن بايد كه بهره‌اى از خود داشته باشد و بدنام و نامقبول نباشد و حلاوتى و سلامتى درو بود تا زبان مردم بسته دارى و عذرت مقبول افتد . زيرا كه مردم از غيبت جستن و غيبت كردن خالى نباشد به تخصيص درين زمانه .\r\n\r\nحكايت\r\nيكى را گفتند عيب هست ؟ گفت نه ! گفتند عيبجو چه ؟ گفت بسيار . گفتند پس معيوب‌ترين كسى تويى !\r\nپس از محبوب بدنام دورى انسب ، و از معشوق بدخلق صبورى اصوب . زيرا كه هرزمان كه حسن خلق و صورت به حسن خلق و سيرت مزيّن گردد صاحب آن به افراط محبّت لايق و بر همه فايق باشد ، و الّا از حسن صورى با اتّصال فتح ضرورى دورى اولى .\r\nنبينى كه آفتاب عالم‌تاب بىزوال با وجود غايت جلال و جمال و با وقوع نهايت حسن و كمال در ايّام شرر و هنگام ضرر از او فرار مىجويند و در پى او نمىپويند !\r\n\r\nشعر\r\n اذا اخ الحسن اضحى فعله سمجا * رايت صورته من اقبح الصّور « 1 »\r\nفهبه كالشّمس فى حسن الم ترنا * نفرّ منه إذا مالت الى الضّرر \r\nليكن چون وجود تعلّق و وقوع تعشّق امرى است غير اختيارى و\r\n\r\n\r\n","description":"","footnote":"\r\n( 1 ) - اصل : الصورى .\r\n","page_name":" 176 ","page_number":196},
  {"content":"\r\n\r\nكاريست نه بر مراد و خواست شخص ، و نه همچنانچه قزوينى برادر خود را گفت اى برادر فلان صاحب حسن در فلان جاى نشسته برو و او را ببين تا اگر صلاح بينى و مصلحت باشد به او عاشق گردم ! پس اگر تقديرا به غير اختيار به محبوبى غير پارسا و معشوقى پريشان خنسا مبتلا گردى طريق نظر بازى و طور پاك‌دامنى مگذار و به طور و طريق او ترا چه كار .\r\n\r\nشعر\r\n اى دل بيا و در رخ آن حور مىنگر * بفگن حجاب ظلمت و در نور مىنگر\r\nيارى كه دل ز ديدن او تازه مىشود * مستورگو مباش تو مستور مىنگر\r\nبرخوان وصل حاجت دست‌دراز نيست * كوته‌نظر مباش و به منظور مىنگر\r\nچون گربهء حريص مكن قصد گر در ان * قصّاب را ببين و به ساطور مىنگر\r\nنزديك يار گرچه دهندت مجال قرب * بنشين و همچو اوحدى از دور مىنگر \r\nبدان‌كه مردم ذكاء و زيركى عاشق را از نفاست محبوب قياس كنند ، « خليل المرء دليل ذكائه » . و مپندار كه معشوق به چشم همه‌كس چنان نمايد كه به چشم تو .\r\n\r\n","description":"","footnote":"","page_name":" 177 ","page_number":197},
  {"content":"\r\n\r\n\r\nبيت\r\n اى واى منى گر تو به چشم همه‌كس * همچون بنمايى كه به چشم من درويش \r\nچه از خواصّ عشق آنكه عيوب معشوق در چشم عاشق ننمايد ، مگر زمانى كه عشق و تعلّقش نقصان يابد .\r\n\r\nحكايت\r\n بود مردى شيردل خصم‌افگنى * گشت سالى پنج عاشق بر دنى\r\nداشت بر چشم آن زن همچون نگار * يك‌سر ناخن سپيدى آشكار\r\nزان سپيدى مرد بودى بىخبر * گرچه بسيارى برافگندى نظر\r\nمرد عاشق چون بود در عشق زار * كى خبر دارد ز عيب چشم يار\r\nبعد از آن كم گشت عشق آن مرد را * دارويى آمد بديد آن درد را\r\nعشق آن زن در دلش نقصان گرفت * كار او بر خويشتن آسان گرفت\r\nچون بديد آن مرد عيب چشم يار * آن سپيدى گفت كى گشت آشكار \r\n\r\n","description":"","footnote":"","page_name":" 178 ","page_number":198},
  {"content":"\r\n\r\n گفت آن ساعت كه شد عشق تو كم * چشم من ، عيب آن زمان آورد هم\r\nچون ترا در عشق نقصان شد پديد * عيب در چشمم چنين زان شد پديد\r\nكرده‌اى از وسوسه پرشور دل * عيب خود هم مىنبينى كوردل\r\nچند جويى ديگران را عيب باز * زان خود ديگر بجوى از جيب باز\r\nتا چو تو بر عيب خويش آيى گران * نبودت پرواى عيب ديگران \r\n\r\nادب ديگر\r\nآنكه ميان محبّ و محبوب شهوت در ميان نيايد ، مگر زمانى كه خواهد كه از زحمت عشق و ملال عاشقى خلاص يابد .\r\nحكما گفته‌اند چند چيزست كه سبب خلاص آدمى است از عشق :\r\nروزهء دايمى داشتن ، بار گران كشيدن ، سفر كردن ، پيش آمدن رنج و ملال ، اشتغال بر شهوت .\r\n\r\nمثنوى\r\n عشق و شهوت نيست عشق معرفت * عشق و شهوت‌بازى اى حيوان‌صفت \r\n\r\n","description":"","footnote":"","page_name":" 179 ","page_number":199},
  {"content":"\r\n\r\n عشق و شهوت دان كه نقصانى بود * مرد را زان عشق تاوانى بود \r\nو ازين سبب گفته‌اند محبّت با زنان داخل عشق نيست . چرا كه ممكن نگردد كه زنان را به نظر دوست توان داشت ، و آن محبّت مفضى به شهوت نگردد .\r\nپس عشق آن بود كه از شايبهء غرض مبرّا و از احتمال شهوت سالم باشد ، و لذّت عاشق منحصر در نظر بود .\r\nپس هركس كه دوام لذّت و استدامت عشرت خواهد نظرباز و پاك‌دامن باشد . و چون عشق برين حال متحلّى گردد و بدين كمال متجلّى شود محبوب و محبّ صاحب‌ذوق و نيكنام و مألوف يكديگر باشند و هرروز كه برآيد محبوب در نظر محبّ خوبتر بود و تعلّق و شوق او زيادت گردد .\r\n\r\nمثنوى\r\n عشقى كه ز عصمت خدايى است * آن عشق نه شهوتى هوايى است\r\nعشق آينهء بلند نورست * شهوت ز حساب عشق دورست\r\nعشق غرضى بقا ندارد * كس عشق غرض روا ندارد\r\nبا عشق غرض كجا بود راست * عشقى كه غرض نشست برخاست \r\n\r\n","description":"","footnote":"","page_name":" 180 ","page_number":200},
  {"content":"\r\n\r\n چون عشق به صدق ره نمايد * يك خوبى دوست صد نمايد\r\nچون عشق بدين تمامى افتد * در سكّهء نيك‌نامى افتد \r\nبدان‌كه هرزمان كه عاشق نفس امّارهء شهوانى را مغلوب ساخت و لذّت خويش را منحصر در عيش بىزوال نظربازى و پاك‌دامنى گردانيد مجموع صاحب حسنان و جميع خوبان مشعوف صحبت او گردند و پيوسته ملازم او باشند ، و هرزمان كه بر خلاف اين صورت ارتكاب نمايد و نيّت غير اين معنى كند و طالب تصرّف باشد تمام ازو گريزان و منهزم گردند .\r\n\r\nبيت\r\n تا تو سگ نفس خويش را پى نكنى * آهوچشمان از تو گريزان باشند \r\nنبينى كه اكابر دين كه صاحب‌دولتان دين دارند چون نفس امّارهء بهيمى را مغلوب گردانيده مقهور ساخته‌اند در حالت عزلت و زمان انقطاع وحوش و طيور را با ايشان الفت هرچه تمامتر حاصل ، و اصلا گريزان نيستند . و چون اين بزرگان را به آنها طمع تصرّفى نه لاجرم اين صورت در ايشان مؤثّر بوده ايمن و متخلّطاند .\r\n\r\nبيت\r\n رو سينه را چون سينها هفت آب شوى از كينها * وانگه بيا با عاشقان هم‌خانه شو هم‌خانه شو \r\n\r\n","description":"","footnote":"","page_name":" 181 ","page_number":201},
  {"content":"\r\n\r\nو مپندار كه اين طريق در عشق مجاز ممكن نگردد و ميسّر نشود ، همچنانچه يكى از اكابر علما كه او را بويى از اطوار روحانيّت و تصوّف و رايحه‌اى از انواع پاكبازى و تعشّق نبوده و به غير از اصطلاحات علوم رسمى هيچ ندانسته گفته كه « العشق طلب الجماع من شخص معيّن ! »\r\nامّا اين كلمات سخن كسى است كه از عالم نفسانيّت بيرون نيامده و به عالم روحانيّت عروج ناكرده گرفتار شهوات و كدورات بشريّت است و خبر از لذّات روحانيّت ندارد ، و چون چنين است حالت پاكان را قياس از حالت خود مىگيرد .\r\n\r\nمثنوى\r\n كار پاكان را قياس از خود مگير * گرچه باشد در كتابت شيرشير\r\nكار مردان روشنى و گرمى است * كار دونان حيله و بىشرمى است \r\nو اين تعريف او عشق را بدان مىماند كه همچنين طالب علمى پيش بزرگ مذكور آمد و التماس قراءت كتابى « 1 » از كتب هيأت نمود . بعد از وقوع براهين قاطعه و حصول دلايل واضحه بر هرمقدّمه‌اى و هرمدّعايى از ان فرمود كه اين علم را حاجت به خواندن نيست . وظيفه آنكه بر مقدارى از اسرار ارتكاب نمايى و دوات و قلم را پيش خويش نهاده اوهام را بر تخييل امور نامعلوم و مقدّمات نامفهوم گمارى و درين فن تصنيف كنى .\r\n\r\n\r\n","description":"","footnote":"\r\n( 1 ) - اصل : كتاب .\r\n","page_name":" 182 ","page_number":202},
  {"content":"\r\n\r\nپس چون وقوف و اطّلاعى بر ان علم نيز نداشت هرآينه جواب آن سايل برين نمط گفت و خاطر خويش به آن كلام خوش گردانيد و همچنين قياس و لذّات روحانيّهء ارباب صفا بر لذّات وهميّهء شهوانى خويش كرد ، و چون بويى از ان معنى نداشت و مقيّد عالم صورت بود هرآينه دل خود را خوش مىگردانيد كه اين ذوق معنوى نمىتواند بود .\r\n\r\nبيت\r\n مرغى كه خبر ندارد از آب زلال * منقار در آب شور دارد همه سال \r\nليكن فرق ميان اين جماعت درويشان صوفيّه و ارباب علوم رسمى آنك ايشان به وسايل اصطلاحات و وسايط منقولات ، تحقيق مفهومات و تبيين منطوقات مىكنند و در اذهان خويش منقّش ساخته به ظهور مىرسانند .\r\nو اين طايفهء اهل باطن به صيقل و صفا دادن دل اشتغال مىنمايند تا حالشان به مرتبه‌اى مىرسد كه پردهء حجابشان از پيش برمىدارند و عكس جميع صور اشيا و حقيقت تمام مكوّنات بر دل ايشان متجلّى و مصوّر مىگردد به الطف و احسن از آنكه آن جماعت به كسب و رسم و استدلال حاصل كرده‌اند .\r\n\r\nبيت\r\n پاى استدلاليان چوبين بود * پاى چوبين سخت بىتمكين بود \r\n\r\n","description":"","footnote":"","page_name":" 183 ","page_number":203},
  {"content":"\r\n\r\n\r\nحكايت\r\nشيخ ابو محمّد روزبهان قدّس اللّه سرّه در بعضى از تصانيف آورده كه حقايق اشيا بر دل من به نوعى متجلّى و منعكس گشته كه مرا معلوم است كه بر هردرختى چند برگ است !\r\n\r\nحكايت\r\nيكى از اكابر علما پيش يكى از ارباب باطن آمد و التماس نمود كه او را ارشاد فرموده رياضت فرمايد و به خلوتى كه معهود درويشان است نشاند تا سبب حصول مكاشفات غيبى گردد .\r\nآن شيخ فرمود كه تا زمانى كه آن صور مكتسب از علوم رسمى و استدلال كه در دل تو نقش بسته و جاى گرفته از دل خويش محو نگردانى و فراموش نكنى و محلّ آن نقوش را صيقل نزنى و صفا ندهى تا قابل قبول مكاشفات غيبى گردد ترا اين كار ميسّر نگردد .\r\n\r\nحكايت\r\n چينيان گفتند ما نقّاش‌تر * روميان گفتند ما را كرّ و فر\r\nگفت سلطان امتحان خواهم درين * كز شماها كيست در دعوى گزين\r\nاهل چين و روم چون حاضر شدند * روميان در علم واقفتر بدند \r\n\r\n","description":"","footnote":"","page_name":" 184 ","page_number":204},
  {"content":"\r\n\r\n چينيان گفتند يك خانه به ما * خاص بسپاريد و يك زان شما\r\nبود دو خانه مقابل دربه‌در * زان دو يك چينى ستد رومى دگر\r\nچينيان صد رنگ از شه خواستند * پس خزينه بازكرد آن ارجمند\r\nهرصباحى از خزينه رنگها * چينيان را راتبه بود از عطا\r\nروميان گفتند نه نقش و نه رنگ * درخور ما نيست الّا دفع زنگ\r\nدر فروبستند و صيقل مىزدند * همچو گردون ساده و صافى شدند\r\nاز دو صدرنگى به يك‌رنگى رهيست * رنگ چون ابرست و بىرنگى مهيست\r\nهرچه اندر ابر ضو بينى و تاب * آن ز اختر دان و ماه و آفتاب\r\nچينيان چون از عمل فارغ شدند * از پى شادى دهلها مىزدند\r\nشه درآمد ديد آنجا نقشها * مىربود آن عقل را و فهم را \r\n\r\n","description":"","footnote":"","page_name":" 185 ","page_number":205},
  {"content":"\r\n\r\n بعد از ان آمد به سوى روميان * پرده را بالا كشيدند از ميان\r\nعكس آن تصوير و آن كردارها * زد بران صافى شده ديوارها\r\nهرچه آنجا ديد آنجا به نمود * ديده را از ديده خانه مىربود\r\nروميان آن صوفيانند اى پسر * فارغ از تكرار و تحصيل هنر\r\nليك صيقل كرده‌اند آن سينها * پاك از آز و حرص و بخل و كينها\r\nآن صفا آيينهء وصف دل است * صورت بىمنتها را قابل است\r\nعقل آنجا ساكت آمد اى مضلّ * زانك دل با اوست يا خود اوست دل\r\nعكس هرنقشى نتابد تا ابد * جز ز دل هم با عدد هم بىعدد\r\nاهل صيقل رسته‌اند از بو و رنگ * هرزمان بينند خوبى بىدرنگ\r\nنقش و قشر علم را بگذاشتند * ذوق و فكر و روشنايى يافتند \r\n\r\n","description":"","footnote":"","page_name":" 186 ","page_number":206},
  {"content":"\r\n\r\n مرگ كان جمله ازو در وحشتند * مىكنند اين قوم بر وى ريشخند\r\nكس نيابد در دل ايشان خبر * بر صدف آيد ضرر نى بر گهر\r\nگرچه نحو و فقه را بگذاشتند * ليك محو فقر را برداشتند\r\nتا نقوش هشت جنّت باقى است * لوح دلشان زاهد و هم ساقى است\r\nبرترند از عرش و كرسىّ و سما * ساكنان عرصهء صدق و صفا \r\nپس اگر زنى را به طريق شهوت دوست دارى ، چه زنان را دوست توان داشت ، امّا با ايشان عاشقى و نظربازى نتوان كرد . پس سعى نماى كه آن شهوت و صحبت بر وجه حلال بود .\r\nو بر هرتقدير در هشيارى و مستى پيوسته به شهوت مشغول مباش ، چه بهايم و حيوانات وقت هركار ندانند و هرزمان كه [ خواهند 
  ] پابند كنند .\r\nو در حالت مستى اشتغال منما ، چه در زمان مستى زيان‌كارتر بود . ليكن به وقت خمار صواب افتد . و مجامعت بسيار و مكلّف و با ناملايم به غايت زيان‌كار باشد .\r\nو حكما در منع ازين صورت انواع مبالغات و اصناف تأكيدات كرده‌اند ، همچنانچه نسبت با ملايم طبيعت در حالت اشتها روا داشته‌اند .\r\n\r\n","description":"","footnote":"","page_name":" 187 ","page_number":207},
  {"content":"\r\n\r\nو بعضى از حكما گفته‌اند با صاحب حسنان صحبت بايد داشت و نظر بايد باخت . و درين حال چون نفس تقاضاى شهوت كند با زنان صاحب حسن مجامعت بايد كرد .\r\nو در گرماى گرم و سرماى سرد از مجامعت محترز بايد بود ، و در فصل بهار مشتغل . چه همچنانچه در فصل بهار هوا معتدل گردد و چشمه‌هاى آب زيادت شود طبايع نيز در بدن آدمى معتدل شود و منى زيادت گردد و آدمى را رغبت شهوت پيدا آيد . پس اشتغال برين معنى درين فصل اولى .\r\n\r\n","description":"","footnote":"","page_name":" 188 ","page_number":208},
  {"content":"\r\n\r\n\r\nفصل هفتم در آداب شراب خوردن و شرط آن\r\nهرچند جوانان به قول كسى از لوازم جوانى بازنگردند ، امّا به مداومت مقارنت شراب ارتكاب منماى تا سود دوجهانى يا بى و از ملامت خلق ايمن و از انخراط در سلك غافلان « 1 » سالم باشى و بر تقدير اشتغال بران راغب انابت « 2 » باش و از ايزد تعالى توفيق توبه مىخواه . چه گفته‌اند آدمى بىتوبه چون ماهى است در خشكسار . پس اصرار بران سبب اضرار خويش دان . « لا صغيرة مع الاصرار و لا كبيرة مع الاستغفار » ، و در شب جمعه فاعل آن مشو .\r\nو اگرچه جميع ليالى و ايّام اقدام بر آن ممنوع امّا شب جمعه را عزّتى است ، و چون درين شب ترك اين فعل كنى از دايرهء فاسقان بىباك بيرون آمده باشى و اميد توبه از تو منقطع نگردد و زبان عامّهء مردم بر تو بسته باشد و نيكنامى حاصل آيد .\r\nو هركس كه در شب جمعه بر فسقى از فسوق به تخصيص كباير اتيان نمايد البتّه در ان شب به او ملالى و رسوايى عايد گردد .\r\nپس نسبت باعظمت اين شب به ادب باش و از ارتكاب بران درين شب توبهء نصوح نما ، و درين شب با درويشان و صلحا صحبت دار و سفره‌ها به تكلّفشان پيش آر و رعايت و خدمتشان لازم دار . تا اين معنى جابر آن شبها گردد ، و متعّهد شروط مذكوره گرد . عهدى مبر از شايبهء نقض . ( كذا )\r\n\r\n\r\n","description":"","footnote":"\r\n( 1 ) - اصل : عاقلان .\r\n( 2 ) - اصل : امانت .\r\n","page_name":" 189 ","page_number":209},
  {"content":"\r\n\r\n\r\nحكايت\r\n صورت خدمت صفت مردميست * خدمت مردم شرف آدمى است\r\nنيست بر مردم صاحب هنر * خدمتى از عهد پسنديده‌تر\r\nدست وفا در كمر عهد كن * تا نشوى عهدشكن جهد كن\r\nاز پى آن گشت زمين تاج سر * كز سر خدمت همه تن شد كمر\r\nهركه زمام هنرى مىكشد * از ره خدمت كمرى مىكشد\r\nشمع كه او خواجگى نور يافت * از كمر خدمت زنبور يافت \r\nپس چون به شراب اشتغال نمايى بايد كه بر سر طعام نخورى ، مگر زمانى كه طعام كيلوس شده باشد ، تا هم از طعام بهره يا بى و هم از شراب .\r\nو تا بتوانى به صبوحى عادت مكن . چه اوّل ضرر اين خوى بد آن‌كه فايت نماز صبح باشد .\r\nو شخص بايد كه در هرحال كه باشد راه حضرت حقّ فراموش نكند .\r\nو مضرّت ديگر آنك بخارى كه به شب در دماغ جمع گشته و بيرون نرفته بخار صبوحى با آن انضمام يابد . پس ثمرهء ادخال اين دو بخار متولّد\r\n\r\n","description":"","footnote":"","page_name":" 190 ","page_number":210},
  {"content":"\r\n\r\nاز يك جنس در متخيّله جز ماليخوليا نباشد . چه هرآينه فساد و مفسدت زيادت از فساد يكى بود و ضرر ثالث آنكه مهمّات روزت فوت شود .\r\nو البتّه هركس كه به بنگ و شراب صبحى عادت نمايد مفلوك باشد .\r\n\r\nمثل\r\nبنگ و شراب صبحى خاندانها خراب كرده .\r\n\r\nادب ديگر\r\nآنكه آغاز شراب‌خوارى نماز ديگر كن تا اگر مست شوى شب نيز درآمده باشد و مردمان مستى تو نبينند ، و در مستى غوغا مكن چه بدمستى نامحمود باشد .\r\nبدان كه در مستى و صحبت غوغا كردن و نقل بسيار خوردن و سرود دايمى گفتن و خندهء بسيار و گريهء بسيار كردن طريق بداصلان و طور سفلگان باشد .\r\nو به دشت و باغ به شراب خوردن كمتر رو . چه سايهء سقف با عافيت به از سايهء درخت با دغدغه ، « رفاهيّة العيش فى الامن » . مگر كه از ارباب احتشام باشى .\r\n\r\nادب ديگر\r\nآنكه چون در صحرا و باغ به صحبت شراب مشغول باشى حالت سرخوشى را به مرتبهء مستى مرسان تا چون به خانه معاودت نمايى مستى در خانهء خويش كنى .\r\n\r\n","description":"","footnote":"","page_name":" 191 ","page_number":211},
  {"content":"\r\n\r\nو بپرهيز از لقمهء سيرى و كاسهء مستى ! چه سيرى و مستى در مطلق طعام و شراب نيست . بلكه سيرى در لقمهء بازپسين است و مستى در قدح آخرين .\r\nو تا توانى ارتكاب به شراب‌خوارى در فصل بهار و موسم گل كن .\r\nچه آن فصل و آن موسم را در هوا نشاطى لازم و فرحى واقع ، و اين معنى ممدّ تفريح شراب .\r\n\r\nبيت\r\n نگريمت كه همه ساله مى پرستى كن * سه ماه مى خور و نه ماه پارسا مىباش \r\n\r\nشرط ديگر\r\nآنكه ظروف مجلس را از صراحى و جام و غيره تمام چينىساز و آلات چينى بر آلات طلا و نقره مقدّم دار . چه ظروف چينى مفرّح است و مقصود از شراب فرح و نشاط . و نيز وقوع اين صورت دلالت بران كند كه اين بزرگ و صاحب مجلس از وهم آنك ظروف نشكند صراحى و جام طلا و نقره اختيار كرده و اين معنى را با طريق حشمت منافات بود . پس بايد كه اين آلات و اين اسباب به هم مخلوط و آميخته باشد .\r\n\r\nشرط ديگر\r\nآنكه واجب و لازم دان كه معاشران و ساقى مجلست صاحب حسنان باشند . زيرا كه از شرابخوار بىاختيار حركات صادر مىگردد و چون در مجلس صاحب حسنان باشند هرآينه حجاب ازيشان نباشد و شخص بىتكلّف و بىحجاب مستى تواند كرد ، « شرط الالفة ترك الكلفة » .\r\n\r\n","description":"","footnote":"","page_name":" 192 ","page_number":212},
  {"content":"\r\n\r\nو نيز نظر محظوظ بود به رؤيت محسنات و ديدن اشكال نيكو .\r\nو ديگر آنكه اگر اين معاشر و مصاحب احيانا بدمستى و غوغا كند چون صاحب حسن باشد ازو خوش آيد بلكه مطلوب بود ، بخلاف نامقبول كه ازو انواع حجاب واقع و اصناف ملال حاصل باشد و هرحركت كه كند خارج نمايد .\r\n\r\nشرط ديگر\r\nآنكه در مجلس آوازها ، سازها مثل عود و چنگ با جماعتى گويندگان خوش‌آواز حاضر گردان . چه صحبت بىساز و موسيقى به هيچ نيرزد و اصلا درنگيرد .\r\n\r\nادب ديگر\r\nآنكه چون مهمانى چند داشته باشى قلّت شراب‌خوارى نسبت با خويش لازم دار و دور از خود دزديده . نوعى كن كه كمتر از مهمان آشامى تا از رعايت حال مهمان بازنمانى . و تا توانى شراب چندان خور كه به مرتبهء بىاختيارى نرسد . چه لذّت شراب تا زمان سرخوشى است و چون شخص به مرتبهء سرخوشى رسيد خود را [ مواظب 
  ] بايد بود و اسراف نبايد نمود .\r\n\r\nقطعه\r\n شراب در تن او كو شرابخواره بود * چو روغنى است كه ريزند در مغاك چراغ \r\n\r\n","description":"","footnote":"","page_name":" 193 ","page_number":213},
  {"content":"\r\n\r\n اگرچه زنده به روغن بود چراغ و ليك * فزون ز قدر بود موجب هلاك چراغ \r\nبدان‌كه مرتبهء سرخوشى ما صدق  « تَتَّخِذُونَ مِنْهُ سَكَراً وَ رِزْقاً حَسَناً »  بوده .\r\nپس ازين مرتبه مگذران و به مستى و حالت لا يعقلى مرسان . چه همچنانچه قليل او نافع كثير او مضرّ . و سبب وقوع حرمت و وجوب اجتناب از او آن افعال شد كه لازم مستى است و به جهت حركات خارج مستان لا يعقل حرام گشت . و الّا در اوّل حال چون مردم حكيمانه مىخوردند و تمتّع يافته حركات خارج نمىكردند حلال بود .\r\n\r\nحكايت\r\nيكى از اكابر علما مىگذشت . جمعى را ديد به بدمستى و نزاع مشغول و جمعى به مسكنت و تواضع موصوف . گفت بسبب اينها بر آنها حرام گشته !\r\n\r\nبيت\r\n صوفى ار باده به اندازه خورد نوشش باد * ورنه انديشهء اين كار فراموشش باد \r\nو در اوّل حال در شأن او آيات مشتمله بر اباحت و بيّنات ناطقه بر حليّت نازل شده ، چنانچه جار اللّه رحمه اللّه در كشّاف نقل مىكند كه چهار آيه از آيات اللّه در شأن شراب در مكّه نازل شده . يكى از انها در زمان حليّت ، قوله تعالى :  « وَ مِنْ ثَمَراتِ النَّخِيلِ وَ الْأَعْنابِ تَتَّخِذُونَ مِنْهُ سَكَراً وَ رِزْقاً حَسَناً » . \r\nيعنى از ثمرها و ميوهاى نخل و رز فرامىگيرند شراب و رزقى گوارندهء نيكو ،\r\n\r\n","description":"","footnote":"","page_name":" 194 ","page_number":214},
  {"content":"\r\n\r\nو برين تقدير تواند بود كه تنكير « سكرا » محمول بر تقليل گردد و ارادهء تعليل عند الشّرب نماييم و تنبيه بر آن باشد كه موصوف بودن آن ثمار به رزق حسن به اعتبار قلّت شرب است و عدم مستى و وجود سرخوشى لازم آن .\r\nو اى بسا چيز كه قليل آن چون مضرّ نيست و نافع است حلال و كثير آن بسبب ضرر حرام ، چون زعفران و مثلّث و ترياك و ادويه كه جهت معالجه خورند و غير ذلك . پس درين حال مردم مىخوردند و حلال بود .\r\nبعد ازين صورت چون بعضى از مردم مست مىشدند و به حركات خارج ارتكاب مىنمودند عمر خطاب و معاذ جبل و جمعى از صحابه رضى اللّه عنهم گفتند يا رسول اللّه خمر و قمار مزيل عقل و مضيع مال است ، حكمى كن و فتوى ده ما را در شأن او . پس اين آيهء ثانيه نازل شد ، قوله تعالى : « و  يَسْئَلُونَكَ عَنِ الْخَمْرِ وَ الْمَيْسِرِ . قُلْ فِيهِما إِثْمٌ كَبِيرٌ وَ مَنافِعُ لِلنَّاسِ » .  يعنى سؤال مىكنند از تو اى محمّد از شراب و قمار . جواب ده ايشان را كه درين دو چيز گناه بزرگ است و سبب فايدهء چند است مرآدمى را . پس اثم نكرهء موصوفه به كبر مذكور گشت كه اشمل است از جمع و منافع مطلق و غير موصوف تا تنبيه بود بر عدم تقابل نفع با اثم ، و جوهر لفظ دلالت كند بر آنك اثم اكبر از نفع است .\r\nبعد از نزول اين آيه بعضى از مردم بر ان ارتكاب مىنمودند و بعضى اجتناب . درين اثنا روزى عبد اللّه عوف رضى اللّه عنه جمعى را به مهمانى به خانهء خويش دعوت نمود . اين جماعت شراب خوردند و مست گشتند . چون وقت نماز دررسيد يكى از ان جمع به امامت جماعت مشغول گشت و در قراءت قرآن\r\n\r\n","description":"","footnote":"","page_name":" 195 ","page_number":215},
  {"content":"\r\n\r\nعظيم خواند :    « قُلْ يا أَيُّهَا الْكافِرُونَ . لا أَعْبُدُ ما تَعْبُدُونَ » .    پس اين آيهء كريمهء ثالثه نازل گشت ، قوله تعالى :  « يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى » . \r\n « أَنْتُمْ سُكارى »  در محلّ نصب است . بانگ حال باشد از فاعل  « لا تَقْرَبُوا »  .\r\nپس نهى از قرب و اشتغال به صلوة مقيّد به حالت مستى بود و اين آيت ثالثه دلالت كرد بر آنك مستى و حركات خارج كه از لوازم اوست مذموم و نامحمود است و سكران و مست مردود حقّ است .\r\nپس بعد از نزول اين آيه بعضى از مردم شارب قليل از ان بودند ، و بعضى در غير ازمنهء صلوة بر كثير آن ارتكاب مىنمودند .\r\nتا روزى عتبان بن مالك جمعى از انصار را به مهمانى به خانهء خويش دعوت كرد و در ميان اين جماعت انصار سعد بن ابى وقاص نيز بود . چون مست گشتند چنانچه عادت مىباشد تفاخر به كثرت اموال و اشياع و شدّت اخيال و اتباع مىنمودند و درين باب ابيات و اشعار مىگفتند . پس سعد وقاص بنياد انشاد شعرى نمود مشتمل بر هجو انصار . درين حال انصاريى ضربى چنان بر سر سعد زد كه سر او بشكست . پس سعد به آن شكل استغاثه و شكايت نزد حضرت رسالت بر دو عمر در ان مجلس حاضر بود . پس دعا كرد و گفت « اللّهم بيّن لنا فى الخمر بيانا شافيا » .\r\nپس اين آيهء رابعه نازل شد ، قوله تعالى :   « إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ . إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ . »  \r\n\r\n","description":"","footnote":"","page_name":" 196 ","page_number":216},
  {"content":"\r\n\r\nپس چون به مرتبهء بدمستى و بيخودى و حركات خارج و جنگ و عداوت رسيد به تأكيد  « إِنَّمَا »  كه مفيد حصر آنهاست در پليديى كه از عمل شيطان است حرام گشت .\r\nو مجموع كلماتى كه مقارن خمر است به امر اجتناب انواع و طرق قمارست و بعد از آنك موصوف گشتند خمر و انواع قمار به پليدى و نجسى از براى حث و حرص تو بر ترك آن بيان مراد شيطان فرمود در خمر و قمار به بدترين حالات بنى آدم در ميان يكديگر كه آن دشمنى و كينه است ، چه كينه‌دار دايم - الاوقات ملول و متفكّر باشد . و بعد از بيان اين دو مراد او از بنى آدم به معاونت شراب و قمار كه ضرر آن تعلّق به احوال دنيوى دارد بيان دو مراد ديگر كه ضرر آن تعلّق به احوال اخروى دارد فرمود كه آن از نماز و ياد خدا بازايستادن و متقاعد گشتن است و مجموع وقوع اين حالات اربعه از لوازم مستى است و سبب حرمت شراب مستى شد و بدمستى مذموم و نامحمودست .\r\n\r\nمثنوى\r\n چيست مستى بند چشم از ديد چشم * تا نمايد سنگ « 1 » گوهر ، يشم‌يشم\r\nچيست مستى حسّها مبدل شدن * چوب گز اندر نظر صندل شدن \r\nو از خواصّ شراب آنكه جوهر هركس چنانچه اوست از نيك و بدظاهر گرداند .\r\n\r\n\r\n","description":"","footnote":"\r\n( 1 ) - اصل : لعل .\r\n","page_name":" 197 ","page_number":217},
  {"content":"\r\n\r\n\r\nبيت\r\n صوفى از پرتو مى راز نهانى دانست * جوهر هركس ازين لعل توانى دانست \r\nو شراب را تشبيه كرده‌اند به بادى خالى از شايبهء كدورت . و عادت باد آنكه چون به بوى خوش و عطرى وزد بوى خوش فراگيرد و به مشام مردم رساند و چون بر جيفه‌اى و مردارى بگذرد بوى بد فراگيرد و سبب تعذيب روح مردم گردد .\r\n\r\nشعر\r\n الرّاح كالرّيح ان مرّت على عطر * طابت و تخبث ان مرت على جيف \r\n\r\nادب ديگر\r\nآنكه چون مهمان باشى در صحبت شراب به نزديك افضل و اشراف ابناء جنس خويش نشين و از قرب كسى كه به بداصلى و سفاهت موسوم باشد اجتناب واجب بين ، و به حكايات مليح و اشعار فصيح كه به اوقات و حالات مجلس و مجلسيان مناسبت داشته باشد صحبت خوش‌دار ، و از ترشرويى و قبض احتراز نماى و مستمع كلام مهتر صحبت و مصدّق سخن بزرگتر مجلس باش و ملتفت ايشان شو ، بىآنكه به ديگران ناملتفت باشى . و خود را از مستى و غايت سكر نگاه دار ، چه در دين و دنيا هيچ ضرر بدتر از نهايت مستى نيست ، چنانچه هيچ شرف زيادت از خردمندى و هشيارى نه .\r\nحكما گفته‌اند هيچ كيفيّت الذّ و خوشتر از كيفيّت هشيارى نيست .\r\n\r\n","description":"","footnote":"","page_name":" 198 ","page_number":218},
  {"content":"\r\n\r\n\r\nادب ديگر\r\nآنكه در كلمات مستان و محاكاى ايشان تا توانى شروع منماى مگر زمانى كه به نزاع انجامد . پس عند وقوعه دخل نموده رفع منازعت ايشان نما .\r\nو اگر ضعيف المزاج باشى اندك آشام يا ممزوج تا از رعايت ادب بازنمانى . و عند غلبة الغثيان و شورش دل فى الحال از مجلس بيرون آى و چون قى كنى به مجلس معاودت منماى و بىارتكاب قى مخسب . چه وحشت صداع و زحمت خمار از قى ناكردن و شراب در معده گذاشتن و بر سر آن خفتن است .\r\nو از تكرار خروج و دخول مجلس محترز باش ، و در صاحب حسن مجلس بسيار نظر مكن و ملتفت او مگرد ، و اگرچه ميان شما گستاخى و بىحجابى بود . پس در شراب‌خوارى اسراف مكن - بلكه در هيچ‌چيز .\r\n\r\nمثل\r\nاگر در پازهر اسراف كنى زهر گردد ، و اگر آب‌نبات از اندازه بگذرانى آب ممات شود .\r\nو قلّت شراب را به سبب آن حكيمانه مىخوانند كه حكما حالات شراب را از مرتبهء سرخوشى نمىگذرانند و به حالت مستى نمىرسانند و نمىگذارند كه به مرتبه‌اى رسد كه مزيل عقل گردد . زيرا كه عقل مدرك لذّات است و چون عقل نماند حصول هيچ كيفيّتى و وصول هيچ لذّتى ميسّر و ممكن نگردد ، « غاب حظّ من غاب عقله » .\r\n\r\nمثنوى\r\n مست مكن عقل ادب‌ساز را * طعمهء گنجشك مكن باز را \r\n\r\n","description":"","footnote":"","page_name":" 199 ","page_number":219},
  {"content":"\r\n\r\n مى كه حلال آمده در هرمقام * دشمنى عقل تو كردش حرام\r\nگر شرف عقل نبودى ترا * نام كه بردى كه ستودى ترا\r\nعقل مسيحاست ازو سر مكش * گرنه خرى خر به وحل درمكش\r\nمى كه بود كاب تو در جوى اوست * عقل تو آن چشمه كه از بوى اوست\r\nگرچه مىاندوه جهان را برد * پر مخور اى خواجه كه آن را برد\r\nگر خبرت بايد چندان مخور * كز همه چيزيت كند بىخبر\r\nبىخبر آن مرد كه چندان چشد * كش قلم بىخبرى دركشد\r\nبر سر كار آى چرا خفته‌اى * كار چنان كن كه پذيرفته‌اى\r\nمست چه خفتى كه كمين كرده‌اند * كارشناسان نه چنين كرده‌اند \r\n\r\nادب ديگر\r\nآنكه با لران و قزوينيان و گيلانيان و مازندرانيان و هندويان\r\n\r\n","description":"","footnote":"","page_name":" 200 ","page_number":220},
  {"content":"\r\n\r\nهم‌صحبت شراب مشو ، چه اين طايفه بغايت تيزمغز و هرزه‌گو و عربده‌جوى باشند و ناخورده مستند و مقصود از شراب صحبت و بىحجابى است .\r\n\r\nبيت\r\n نخست موعظهء پير مىفروش اينست * كه از مصاحب ناجنس احتراز كنيد \r\nپس اگر مصاحب موافق نباشد تنها اصوب و از صحبت ناجنس احتراز انسب ، و از ان سبب اين طريق را نيز حكيمانه گويند كه از احتمال مصاحب نامناسب خالى است .\r\n\r\nقطعه\r\n مرا هست در خم مى خوشگوار * نهاده ز بهر نديمى كريم\r\nحريفم چو من بايد اندر هنر * خردمند و آزاده‌خوى و سليم\r\nخورم باده تنها گر از دور چرخ * به دستم نيفتد ازين‌سان نديم\r\nاگر با حريفان نااهل مى * ننوشم ملامت مكن اى حكيم\r\nمى از مىپرستم نيايد دريغ * ولى صحبت آيد دريغ از لئيم \r\n\r\n","description":"","footnote":"","page_name":" 201 ","page_number":221},
  {"content":"\r\n\r\n\r\nادب ديگر\r\nآنكه نوعى كن كه به شراب‌خوارى مشهور و به ادمان خمر معروف نگردى . و اگر از ارباب احتشام باشى بايد كه عامّهء مردم شراب‌خوارى ترا نبينند الّا جمعى قليل از ملازمان . چه هركه به شراب‌خوارى شهرت يافت بىاعتبار شد و حرمتش نماند .\r\nو هركس كه دايم الاوقات ارتكاب بر شرب خمر نمايد و اجتناب از دوام آن ننمايد در ميان مردم‌خوار و بىعزّت باشد ، « لا حرمة للفاسق » .\r\nپس بايد كه در ماهى بعضى ايّام شراب‌خورى و بعضى هشيار باشى تا مدرك لذّت آن گردى و مهمّاتت فوت نشود .\r\n\r\nادب ديگر\r\nآنكه چون توبه از شراب كرده باشى و باز دغدغهء آن كارت شود به شرب عرقى يا مثلّث يا پخته جوش اشتعال منما و اعتقاد مكن كه اقدام بر اينها سبب كسر توبه و نقض عهد نيست . چه همان كسر توبه است و اينها حيله ، و بر تقدير وقوع اين صورت مدرك لذّت شراب نيستى و گناه شرابخواران دارى .\r\n\r\nمصراع\r\n بارى چو گنه كنى همان كن ! \r\n\r\nحكايت\r\n چون جدا افتاد يوسف از پدر * گشت يعقوب از فراقش بىبصر \r\n\r\n","description":"","footnote":"","page_name":" 202 ","page_number":222},
  {"content":"\r\n\r\n موج مىزد بحر خون از ديدگانش * نام يوسف مانده دايم بر زبانش\r\nجبرئيل آمد كه هرگز گر دگر * بر زبان تو كند يوسف گذر\r\nمحو گردانيم نامت بعد ازين * در ميان انبيا و مرسلين\r\nچون درآمد امرش از حق آن زمان * گشت محوش نام يوسف از زبان\r\nگرچه نام يوسفش بودى نديم * نام او در جان خود كردى مقيم\r\nديد يوسف را شبى در خواب پيش * خواست تا او را بخواند سوى خويش\r\nيادش آمد آنچه حقّ فرموده بود * تن زد آن سرگشتهء فرسوده زود\r\nليكن از بىطاقتى از جان پاك * بركشيد آهى به‌غايت صعبناك\r\nچون ز خواب خوش بجنبيد او ز جاى * جبرئيل آمد كه مىگويد خداى\r\nگر نراندى نام يوسف بر زبان * ليكن آهى بركشيدى آن زمان \r\n\r\n","description":"","footnote":"","page_name":" 203 ","page_number":223},
  {"content":"\r\n\r\n در ميان آه تو دانم چه بود * در حقيقت توبه بشكستى ، چه سود\r\nعقل را اين كار رسوا مىكند * عشق‌بازى بين كه با ما مىكند \r\n\r\n","description":"","footnote":"","page_name":" 204 ","page_number":224},
  {"content":"\r\n\r\n\r\nفصل هشتم در باب آداب مطايبه و محاوره و نرد و شطرنج\r\nبدان‌كه به تازى گفته‌اند كه : « المزاح مقدّمة النّزاع » .\r\nپس تا توانى از اشتغال بر مزاح احتراز نما ، به تخصيص در مستى .\r\nو در حالت مزاح كلمات فحش مگوى . چه تكلّم به كلام فاحش منهى و مذموم است ، خواه در مستى و خواه در هشيارى .\r\nو در ميان نرد و شطرنج استبعاد از ان واجب و لازم دان . زيرا كه مردم در ميانهء اين دو شغل مجدّتر مىباشند .\r\nپس تا توانى از مزاح ممتنع و ممنوع باش . چه سهل حركتى است ، و اى بسا ملال كه ازين ممر به مردم رسيده .\r\nليكن مطايبه ديگرست و مزاح ديگر و بزرگان و شرفا مطايبه فرموده‌اند و برين صورت ارتكاب نموده‌اند و اگرچه احيانا بود .\r\n\r\nحكايت\r\nدر اخبار و آثار حضرت رسالت صلّى اللّه عليه و سلّم وارد است كه روزى آن حضرت صلّى اللّه عليه و سلّم در خانهء أمّ المؤمنين عايشه « 1 » بود .\r\nعجوزهء پير و ناتوان گفت يا رسول اللّه چهرهء من چهرهء دوزخيان است يا چهرهء بهشتيان . آن حضرت فرمود كه بدان كه هيچ عجوزه به بهشت نخواهد\r\n\r\n\r\n","description":"","footnote":"\r\n( 1 ) - عبارت دعا با كلماتى سياه و ناخوانا شده است .\r\n","page_name":" 205 ","page_number":225},
  {"content":"\r\n\r\nرفت . چون عجوزه اين سخن بشنيد دل‌تنگ گشت و آغاز زارى نمود .\r\nآن حضرت فرمود كه مجموع جوان گردند و به بهشت روند .\r\n\r\nحكايت\r\nآورده‌اند كه روزى پيرزنى در بيابان مانده بود و در آن بيابان به آن حضرت عليه افضل الصّلوات رسيد و آن حضرت را شتران بسيار همراه بود ، بعضى با بچه و بعضى بىبچه . عجوزه استعانت نموده گفت يا رسول اللّه مرا بر شترى ازين شتران نشان و ازين بيابان برهان . آن حضرت فرمود كه ترا بر بچهء شتر خواهند نشاند . عجوزه زارى مىكرد و مىگفت پس درين بيابان هلاك خواهم شد . چه هيچ شتربچه مرا حمل نتواند كرد ، و صدق و قول پيغمبر مقرّر و تغيير آن نامتصوّر . بعد از اضطراب عجوزه آن حضرت فرمود كه جميع شتران خواه بزرگ و خواه كوچك بچه‌اند و مراد به بچه مولود و اين وصف بر همه صادق . پس عجوزه را بر شترى نشاندند و از ان بيابان برهاندند .\r\nو در مزاح و مطايبه هرزه‌خند و دم‌سرد مباش . چه بيهوده خنديدن دؤم ديوانگى است و صاحب آن اكثر اوقات غمناك بود ، همچنانچه كثير البكاء پيوسته شادان .\r\n\r\nبيت\r\n آن مفرّح كه لعل دارد و در * خندهء اندك است و گريهء پر \r\nپس وقت مزاح كردن و خنديدن بدان . چه بسيارخند كوتاه‌عمر باشد ، و بر آن خنده بايد گريست .\r\n\r\n","description":"","footnote":"","page_name":" 206 ","page_number":226},
  {"content":"\r\n\r\n\r\nمثنوى\r\n خنده چو بىوقت گشايد گره * گريه از ان خندهء بىوقت به\r\nسوختن و خنده زدن برق‌وار * كوتهى عمر دهد چون شرار\r\nبىطرب اين خندهء چون شمع چيست * بس كه برين خنده ببايد گريست \r\nو بايد كه استعمال مزاح و اشتغال بر مطايبه بر طريق اعتدال و طور توسّط حال باشد ، و حضرت على مرتضى را نيز مطايبه بودى .\r\n\r\nحكايت\r\nروزى سلمان فارسى نشسته بود و خرقه را پاره مىزد و حضرت امير المؤمنين على كرّم اللّه وجهه در مقابل او با جمعى نشسته استخوانى چند خرما در پيش داشت و هرلحظه يكى از آن برمىداشت و به سلمان مىانداخت . چون سلمان نظر مىكرد و تفحّص مىنمود كه فاعل اين حركت كيست آن حضرت نظر به خود مىكرد و تجاهل مىفرمود . تا يك نوبت در اثناى اين حركت سلمان بديد كه فاعل آن كيست . پس به طريق مطايبه و نديمى گفت : « هذا ما اخرك من الثّلاثة » .\r\nامّا وقوف بر اعتدال در غايت اشكال و نهايت دشوارى است . و اكثر مردم در ابتداى حال قصد اعتدال كنند ، ليكن عند الشّروع متجاوز و متعدّى گردند تا مفضى به وحشت و ملال گردد و غضب مخفى را ظاهر كنند و\r\n\r\n","description":"","footnote":"","page_name":" 207 ","page_number":227},
  {"content":"\r\n\r\nعداوت و حسد بر دلها راسخ گردانند . پس در مزاح و مطايبه فحش نبايد گفت و سفاهت نبايد شنفت .\r\n\r\nادب ديگر\r\nآنكه مزاح با كمتر از خويش مكن تا عزّت و حشمت خويش در سروكار جواب او نكنى . و هزلى و مطايبه [ اى 
  ] كه نمايى بايد كه متضمّن لطيفه و مشتمل بر لطافتى باشد . همچنانچه علماى معانى در قسم بديع ازجمله امثلهء ذو الوجهين بيان كرده‌اند .\r\nيكى از فصحاى عرب و بلغاى بانسب جامه به خيّاطى يك چشم عمر [ و 
  ] نام فرمود . و بعد از اتمام آن چون بياورد تنگ بود . بعد از وقوع اين صورت خيّاط گفت جامه‌اى دوخته‌ام كه هم جبّه است و هم قبا !\r\nآن شريف بليغ گفت اى كاج يكسان مىبود و اين مغايرت نمىنمود و در بديهه اين شعر انشاد فرمود كه معنى آن مشتمل و محتمل مدح و ذمّ است و درو اين دو معنى مساوى .\r\n\r\nشعر\r\n خاط لى عمرو قبا * ليت عينيه سوى\r\nقلت شعرا لا يدرى * امديح ام هجى \r\nو توضيح معنيين آنكه اى كاج چشمان عمرو مساوى مىبود و اين مغايرت نمىنمود ، و كما قيل :\r\n\r\nقطعه\r\n دوش با آن جوان شطرنجى * بودم از صد طريق لعب‌انگيز \r\n\r\n","description":"","footnote":"","page_name":" 208 ","page_number":228},
  {"content":"\r\n\r\n گفتمش قايم است رخ بنهاد * گفت زين پس بجنب و زود بريز\r\nقايمم را به گه بداد آنگه * گفتم اى گنده باز شه‌شه ! خيز \r\n\r\nادب ديگر\r\nآنكه مزاح به مرتبهء نزاع مرسان . چه منازعت نه كار خردمندان است .\r\nو اگر بىاختيار واقع گردد هرچه توانى كرد و توانى گفت مكن و مگوى .\r\nجاى آشتى رها كن و متحمّل باش .\r\n\r\nادب ديگر\r\nآنكه با سفها و سفلگان و بداصلان مزاح مكن تا حرمت خويش در سروكار بىحرمتى ايشان نكنى .\r\n\r\nحكايت\r\nافلاطون ابلهى را ديد دست در گريبان عالمى زده . گفت اگر اين عالم دانا بودى كار او با اين نادان به اين مرتبه نرسيدى .\r\n\r\nمثنوى\r\n دو عاقل را نباشد جنگ و پيكار * دگر نادان ستيزد با سبكسار\r\nوگر نادان به وحشت برستيزد * خردمندش به نرمى آب ريزد \r\n\r\n","description":"","footnote":"","page_name":" 209 ","page_number":229},
  {"content":"\r\n\r\n دو صاحب‌دل نگه دارند مويى * هميدون سركشى و آرام‌جويى\r\nوگر از هردو جانب جاهلانند * اگر زنجير باشد بگسلانند \r\nامّا شراب خوردن و مزاح كردن و عشق باختن و به نرد و شطرنج ملاعبه نمودن كار روزگار جوانى است . ليكن از آداب نرد و شطرنج آنكه اين شغل را عادت خويش نسازند . و تا توانند « 1 » به گرو نبازند ، هرچند به مذهب امام نرد و شطرنج بىگرو حرام . و چنان دان كه شومترين جميع عصيان قمارست و مورث فلاكت و كسالت .\r\n چهار چيز ببندد به روى مردم اهل * درى كه بازگشادست به روى از روزى\r\nيكى كسالت نفس و دوم خيانت طبع * سيوم قمار و چهارم مى شبانروزى \r\nپس چون مجموع صفات ذميمهء مذكوره لازم و مستلزم قمارست از ان امتناع و به احتراز واجب دان .\r\n\r\nادب ديگر\r\nآنكه نرد و شطرنج با كسى كه به قماربازى مشهور و معروف باشد مباز و خود را مغبون و مطعون مساز . تا تو نيز به اين شناعت به واسطهء مخالطت و مجالست او منسوب نگردى .\r\n\r\n\r\n","description":"","footnote":"\r\n( 1 ) - اصل : توان .\r\n","page_name":" 210 ","page_number":230},
  {"content":"\r\n\r\n\r\nادب ديگر\r\nآنكه چون با يكى از ارباب احتشام و اكابر ايّام ملاعبه نمايى دست به شطرنج نبرى . تا اوّل حريف آنچه خواهد برگيرد . و در نرد ، كعبتين به ادب به حريف دهى تا اوّل او نقش نمايد . و تقدّم در بازى نمودن از ان معلوم گردد .\r\nو با حريف مؤدّب باش و به آن مغرور مگرد كه ميان شما حجاب مرتفع گشته . چه اكابر درين حالت و درين ساعت بىحجاب و خلوط مىباشند .\r\nو بدان كه چنانچه به وسيلهء نرد و شطرنج با اشراف اختلاط توان كرد و گستاخ توان شد به هيچ نتوان . ليكن حريف هرچند محتشم بود بايد كه شرم ندارند و شرط اين كار فرونگذارند .\r\nو در زمان لعب شطرنج تا وجه گرو نستانند در بازى دوم شروع ننمايند . و در نردبازى چون به خصل زرى رسد زر بستانند و در بازى دوم شروع كنند .\r\nچه درين باب اگر شرم دارند و حجاب پيش‌آرند حريف برد و محجوب و مساهل دربازد . و اين صورت امرى است مجرّب .\r\nو اصل كلّى در نرّادى مهرهء خود به خانهء قرار بردن است و از ان حريف نگذاشتن و بازپس انداختن .\r\nو در شطرنج‌بازى لشكر خود نگاه داشتن و از ان حريف برداشتن ، و ششدر و مات فرع آن . و ششدر در نرد در مقابل مات است در شطرنج .\r\n\r\n","description":"","footnote":"","page_name":" 211 ","page_number":231},
  {"content":"\r\n\r\n\r\nقطعه\r\n مرد بايد كه در جهان خود را * مثل شطرنج‌باز پندارد\r\nهرچه بايد از ان خصم برد * وانچه دارد نگاه مىدارد \r\n\r\nادب ديگر\r\nآنكه هرزمان كه حريف برده باشد و ترك بازى كند مبالغه ننمايند كه ديگر بباز يا كعبتين در دست من است ! هرزمان كه بر دست تو آيد ترك كن . وقوع اين صورت قرينهء تغيير احوال و عدم تمكّن . پس خود را متغيّر - الحال نبايد ساخت . چه گفته‌اند زر حريف پيش حريف قرض است .\r\nو مرد كسى را دان كه چون دربازد درسازد ، و متفكّر و ملول و متغيّر و نامقبول نگردد . و به خودديدگان و متحمّلان را اين صفت حسنه مسلّم و ميسّر باشد .\r\n\r\nادب ديگر\r\nآنكه با گرانجانان و معربدان و سفها و بىباكان و بداصلان و غلامان و مفلسان مباز .\r\n\r\nادب ديگر\r\nآنكه بر باب الخلاف نقش كعبتين و محلّ مهره‌هاى نرد و شطرنج سوگند ياد مكن . چه درين صورت سخن بىسوگند و با سوگند مساوى باشد . پس سوگند خود را بىقدر مساز .\r\nو اصل همه شرّى و عربده‌اى مزاح دان .\r\n\r\n","description":"","footnote":"","page_name":" 212 ","page_number":232},
  {"content":"\r\n\r\n\r\nفصل نهم در باب آداب تجمّل و خانه خريدن و شرط آن\r\nدر خريد و فروخت حدّ بيع و شرى نگه دار . هرچه اشترا نمايى در وقت كساد نما ، و هرچه فروشى در زمان روايى فروش . و از طلب سود عار مدار .\r\nپس اختيار خانه در محلّه و كويى كن كه جماعت آن كوى مردم به صلاح باشند . چه صلاح و فساد همسايه و همكوى در همسايه مؤثّر مىباشد . و چون اتباع و كسانت در ميان مردم به صلاح برآيند هرآينه ارباب صلاح و صاحب سلامت باشند .\r\n\r\nبيت\r\n خانه در كوى مغان مىطلبيدم گفتند * رو كه در كوچهء ما خانه براندازانند \r\nپس در شروع اين معنى اصل كلّ همسايه دان .\r\n\r\nحكايت\r\nرابعهء عدويه را هاتفى آواز داد كه چرا بهشت نمىطلبى ؟ گفت :\r\n« الجار ثمّ الدّار » .\r\n\r\n","description":"","footnote":"","page_name":" 213 ","page_number":233},
  {"content":"\r\n\r\n\r\nبيت\r\n گر هست ترا صاف‌دلىّ و روشن‌رايى * همسايه طلب نخست آن‌گاه سراى \r\nليكن از همسايهء بد احتراز لازم دار .\r\nحكما گفته‌اند چهار چيز از بلاهاى عظيم است : همسايهء بد ، زن ناسازگار ، عيال بسيار ، تنگدستى .\r\nو به كنارهء شهر و بن بارو خانه مخر ، و از براى ارزانى خانهء ويران به اميد آنكه عمارت كنى و صرفه برى اشترا منما . چه هيچ صرفه در آن نيست .\r\nحكما گفته‌اند هرچه اشترا نمايى بايد كه زيان به خداوند كرده باشد .\r\n\r\nشرط ديگر\r\nآنكه در همسايگى و پهلوى مسجد و شحنه و علوى و دانشمند و معرّف و وكيل قاضى و خواجهء سرا و زير منار خانه مخر .\r\n\r\nادب ديگر\r\nآنكه چون خانه خريدى حقّ و حرمت همسايه نيكو محافظت نما ، و با مردم كوى و محلّه صاحب وفاق و بامروّت باش .\r\nو در رعايت بيماران كوى و محلّه و پرسش ايشان تقصير منما و اهمال جايز مدار . چه اقدام برين معنى بعد از حصول مثوبات مورث ثبات و بقاى صاحب‌خانه مىباشد .\r\nو هم برين منوال صاحبان عزا و مصيبت را به جنازهء ميّتشان\r\n\r\n","description":"","footnote":"","page_name":" 214 ","page_number":234},
  {"content":"\r\n\r\nحاضر شو و به هركار و مهمّى كه همسايه را واقع گردد همراهى و موافقت و مددكارى و مرافقت دريغ مدار و در سور و شاديشان هديه و خوردنى فرست تا از جملهء محتشمان و نيكنامان باشى .\r\n\r\nبيت\r\n سكّه بر نقش نيكنامى بند * تا چو گردون رسى به چرخ بلند \r\nو از كودكان همسايه نوازش و تربيت و از پيران محلّه احترام و عزّت دريغ مدار ، و در معمورى و اساس مسجد محلّه و شمع و قنديل به آنجا فرستادن تقصير منما .\r\nو در ماه رمضان و ليالى جمعه سفره و خوردنى به پيش جماعت روان گردانيدن تقصير مكن .\r\nو به نصايح مذكوره ارتكاب نموده از اهل محلّه بردبار و متحمّل باش . و هرچند ناملايم كه بينى نزاع مجوى و سخن سختشان مگوى . چه هرچه مردم از مردم يابند از بد و نيك از كردهء خود يابند .\r\nپس ناكردنى مكن و ناگفتنى مگوى ، كه هركه چيزى كند كه نبايد كرد ، و چيزى گويد كه نبايد گفت - چيزى بيند كه نبايد ديد ، و چيزى شنود كه نبايد شنيد .\r\n\r\nبيت\r\n گر دل نهى اى پسر برين پند * از بند رهى ، شوى برومند \r\n\r\n","description":"","footnote":"","page_name":" 215 ","page_number":235},
  {"content":"\r\n\r\nوطن خويش را در شهر معظم ساز و اندران شهر باش كه نشاطانگيز و عيش‌آميز باشد .\r\n\r\nادب ديگر\r\nآنكه بام خانه را از بام همسايگان بلندتر ساز تا بر حال تو مطّلع نگردند . ليكن بايد كه به خانهء همسايه ننگرى . امّا از همسايهء بدنام و اهل كوى بىصلاح احتراز واجب و اجتناب لازم دان تا به سبب مجاورت ايشان تو نيز بدنام نگردى .\r\n\r\nبيت\r\n عافيت نيست دران كوى كه خمّارانند * نيكنامى مكن از مردم بدنام طمع \r\nو ضياع و عقار از براى روز پيرى و ضعف حال و ايّام سختى و اختلال به‌دست آر و اشترا مىنما ، مادام كه مالت از مايهء تجارت زيادت آيد .\r\n\r\nشرط ديگر\r\nآنكه چون ضياع و عقار حاصل كنى و به‌دست آرى مقسوم و غير مشاع حاصل كن و پيوسته در انديشهء عمارت آن باش تا هرمدّتى از ان حاصل فايدهء كامل به تو رسد . چه اگر رها كنى و ملتفت آن نگردى فرقى ميان آن املاك و بيابانها نباشد و برين تقدير صحارى و بوادى را ملك خويش دان و زر را ضايع مگردان . چه ملك به دخل شريف است و ترجيح آن بر ديگر مملوكات آنكه آنچه به بهاى آن دهى از حاصل و دخل آن بازستانى و مايه\r\n\r\n","description":"","footnote":"","page_name":" 216 ","page_number":236},
  {"content":"\r\n\r\nبرجاى باشد و شرف اعلى و نفاست اجلى او بر ديگر متصرّفات آنكه به هر ضرورتى و حادثه‌اى از دست نرود .\r\nچرا چه عقارى را وسائل بسيار بايد تا فروخته شود . نه چون ديگر چيزهاست كه به بازار برى و همان روز بفروشى ملك را مشترى بايد و همه كس خريدارى آن نتوانند كرد ، و متوسّط خواهد و همه كس را خبرت توسّط آن نباشد . و تردّد بر حدود و تحقيق احوال آن لا بدّ .\r\nو اين مجموع اسباب مكث در بيع و فروختن و تا مشترى و متوسّط و محقّق پيدا شدن حادثه و ضرورت مرتفع شد و ملك ماند .\r\nو شرف ديگر آنكه اگر حادثه‌اى رو نهاد يا غارتى دست داد هيچ آفريده نتواند برد و كس را تصرّفى در آن ممكن نه ، و ازين سبب ملك را « ميخ زرين » گفته‌اند .\r\n\r\n","description":"","footnote":"","page_name":" 217 ","page_number":237},
  {"content":"\r\n\r\n\r\nفصل دهم در باب آداب زن خواستن و شرط آن\r\nتا توانى مجرّد زى و متفرّد باش ، چه مجرّدى غايت استغنا و آزادى است .\r\n\r\nمثل\r\nهركه مجرّد نشيند نياز نبيند\r\nامّا اگر به سبب غلبهء شهوت به اقصى الغاية متضرّر گردى به اين واسطه در دين تو خللى واقع گردد و شيطان بر تو مسلّط شود زن خواه .\r\nچون زن خواستى حرمت خود و او نگاه دار . چه حرمت زن به شوى متعلّق ، و عزّت فرزند به پدر ، و دانش شاگرد به استاد ، و كرامات زاهد به دين ، و امن رعيّت به پادشاه ، و نظام پادشاهى به وقوع عقل و ثبوت عدل ، « دولة الملوك فى العدل » .\r\nو اگرچه مال عزيزست از زن و فرزند دريغ مدار . امّا زن را به صلاح و فرزند فرمان بردار و مهربان دار . چه سررشتهء اين كار به دست تست .\r\nو چون زن طلبى بايد كه پاك‌دامن و پاك‌دين و شوىدوست و كوتاه زبان و كوتاه‌دست و شرمناك باشد .\r\n\r\nمثل\r\nزن نيك زندگانى زندگانى بود\r\n\r\n","description":"","footnote":"","page_name":" 218 ","page_number":238},
  {"content":"\r\n\r\nو چون به اين صفات موصوف باشد و مرغوب طبيعتت بود خويش را به دست او مده و زير فرمان او مباش .\r\nاسكندر را گفتند چرا دختر دارا نكاح نكنى و نخواهى - چون به‌غايت خوب و پسنديده است . گفت ناپسنديده باشد كه بعد از ان كه بر مردان عالم غالب گشته باشيم زنان بر ما غالب گردند .\r\nپس تا توانى از پى زن محتشمتر از خويش مپوى و تا دوشيزه « 1 » يا بى شوىكرده مجوى . تا در او جز مهر تو مهر ديگرى نباشد و پنداشته باشد كه مجموع مردم از يك جنس باشد و طمع به ديگرى نكند .\r\n\r\nشرط ديگر\r\nآنكه از زن باددست ناكدبانو دور باش . چه گفته‌اند مرد بايد كه رود باشد و زن بند آن رود . و از جمله اوصاف حسنهء زنان بخل است .\r\nو اى بسا چيز كه در مردان هنر باشد و در زنان عيب ، همچون دبيرى و دليرى و فصاحت و سخاوت و امثال ذلك .\r\nو اگرچه بعضى از ارباب دولت و اصحاب ثروت اين زمانه را بخل عادت خويش است و سخا شعار خانه !\r\n\r\nقطعه\r\n بخل را ديدم و سخا هردو * كرده اندر سراى خواجه وطن \r\n\r\n\r\n","description":"","footnote":"\r\n( 1 ) - اصل : دوشيذه .\r\n","page_name":" 219 ","page_number":239},
  {"content":"\r\n\r\n هر يكى با يكى گرفته قرار * بخل با خواجه و سخا با زن ! \r\n\r\nحكايت\r\nامير غياث الدّين منصور شول خاندبيگى خواهر امير فيروزبخت را بخواست . چون مختلط گشتند ازو پرسيد كه خطّ مىدانى ؟ گفت بلى . اتّفاقا دوات و قلم در پيش داشت . قلم به دست او داد و دوات پيش او نهاد . مشار - اليها اين بيت بنوشت :\r\n\r\nبيت\r\n تا صحبت شريف توام دست داده است * بر من در سعادت و دولت گشاده است \r\nپس امير مذكور سوگند به سه طلاق او ياد كرد كه من بعد مشار اليها نه كتابت تواند كرد و نه كتابت تواند خواند !\r\nو اگرچه بخل در زنان صفتى نيكوست امّا نه چنانچه در چيز شوهر به مرتبه‌اى اختيار پيدا كنند كه او را اعتبار نماند ، و بخل او در سخاى شوهر مؤثّر گردد . چه وقوع اين صورت موجب سرافكندگى و سبب زبونى شوهر باشد .\r\nو مقصود از تزويج و زن خواستن تولّد و خانه‌دارى دان نه تمتّع و شهوت . چه از بازار براى وقوع اين معنى كنيزك توان خريد و اين همه مشقّت و اخراجات نبايد كشيد .\r\nحكما گفته‌اند بايد كه باعث بر تأهّل و تزويج سه چيز بود : طلب\r\n\r\n","description":"","footnote":"","page_name":" 220 ","page_number":240},
  {"content":"\r\n\r\nنسل ، و حفظ مال ، و رعايت مهمان‌دارى - نه مجرّد داعيهء شهوت .\r\nو زن صالحهء پارسا شريك مرد بود در مال و قسيم او در كدخدايى و تدبير خانه .\r\nو بهترين اين جنس آنكه به عقل و ديانت و عفّت و حيا و رقّت قلب و كوتاه‌زبانى و فرمانبردارى شوهر و بذل نفس در خدمت و رضاى او موصوف بود و عقيم نباشد ، « خير النّساء الودود الولود » .\r\nو به مدارا و سازگارى و خوشخويى سبب مؤانست و تسلّى هموم و دفع احزان و غموم شوهر گردد .\r\nو اگر باوجود اين اوصاف و حسب به حليت جمال و نسب متحلّى باشد مستجمع انواع محاسن و مستتبع اصناف منافع بود ، و برين معنى مزيدى صورت نبندد .\r\nامّا اگر بعضى ازين خصال مفقود بود بايد كه عقل و عفّت و حيا موجود باشد ، و بايد كه باعث بر تزويج مجرّد جمال و حسن زن نباشد .\r\nو از احوال زن صاحب‌جمال باخبر بايد بود . چه جمال باعفّت كمتر مقارن افتد و مستجمع اين دو صفت را عزيز بايد داشت . زيرا كه زن جميله را راغب و طالب بسيار بود و ضعف عقول ايشان مانع انقياد باشد ، و نعوذ باللّه من ذلك . وقوع اين صورت سبب بىحميّتى و صبر بر قبايح كه مشتمل بر شقاوت دوجهانى است .\r\n\r\nشرط ديگر\r\nآنكه مال زن سبب رغبت نمودن شوهر نباشد ، چه مال زنان مستدعى\r\n\r\n","description":"","footnote":"","page_name":" 221 ","page_number":241},
  {"content":"\r\n\r\nاستيلا و مقتضى تسلّط و استخدام ايشان باشد .\r\nو چون شوهر در مال زن تصرّف كند زن او را به منزلهء خدمتگارى و معاونى شمرد و او را وقعى و وزنى ننهد ، و وقوع اين صورت به افساد امور و كدورت تعيّش بازگردد .\r\nپس چون عقدهء مواصلت و عهدهء مؤانست ميان ايشان منعقد و حاصل گردد طريق انتعاش شوهر در سياست زن سه چيز بود : اوّل هيبت ، دوم كرامت ، سيم شغل خاطر .\r\nامّا « هيبت » آنكه خود را در نظر زن باوقار و صاحب وجود دارد تا در اوامر و نواهى او اهمال جايز ندارد و طرف متابعت بر جانب هواى خويش غالب نگرداند و آمر مأمور و مطيع مطاع و مديّر مدبّر نگردد .\r\nو امّا « كرامت » آنك زن را مكرّم دارد به چيزهايى كه سبب محبّت و موجب شفقت گردد ، و اسباب اين معنى پنج چيز بود :\r\nاوّل آنكه او را در هيأتى جميل دارد .\r\nدوم آنكه در ستر و حجاب او از غير محرم مبالغه نمايد .\r\nسوم آنكه در اسباب كدخدايى و خانه‌دارى با او مشاورت كند .\r\nچهارم آنكه دست او را در تصرّف حوائج و اسباب مهمان‌دارى و حكم بر خدم مطلق دارد .\r\nپنجم آنكه چون طريق صلاح و آثار شايستگى او مقرّر گردد عدم تكرار تزوّج لازم دارد و زنى ديگر بر او نگزيند . چه غيرتى كه در طبايع زنان مركوز است با انضمام نقصان عقل ايشان را بر قبايح و فضايح دارد ، و ديگر\r\n\r\n","description":"","footnote":"","page_name":" 222 ","page_number":242},
  {"content":"\r\n\r\nآنكه وقوع اين معنى موجب فساد و كدورت تعيّش و عدم نظام احوال باشد .\r\nو نظم و نسق در خانه نيز امرى مشكل . چه گفته‌اند مردم در منزل و خانه‌دارى مانند دل باشند در بدن ، و چنانچه يك‌دل آمر و ناهى دو بدن نتواند بود بر يك مرد نيز انتظام و نسق دو منزل مشكل .\r\n« شغل خاطر » آنكه از فرط محبّت خويش نسبت با او محترز باشد ، و اگر به محنت محبّت گرفتار بود ازو پوشيده دارد .\r\nديگر بايد كه چند شرط از شروط ديگر نسبت با ايشان لازم دارد :\r\nاوّل آنكه در مصالح كليّه و امور عظيمه با ايشان مشورت نكند .\r\nدوم آنكه او را بر اسرار خويش وقوف و اطّلاع ندهد و مقدار مال و مايهء خويش ازو پوشيده دارد ، تا راى ناصواب و نقصان عقل ايشان سبب آفات در ان نگردد .\r\nسيّم آنكه ايشان را از استماع سازها و شنودن آوازهاى خوش منع كند .\r\nچهارم آنكه ايشان را از نظر نامحرم و اجنبى و از نظر ايشان برين جماعت و استماع حكايت مردان و خواهرخوانده گرفتن نگاه دارد . چه وقوع صور مذكوره مقتضى فساد بسيار بود ، و از همه بتر و تباهتر مجالست ايشان با پيرزنانى كه در مجالس مردان بوده باشند و موجب اصناف قبايح و مورث انواع فضايح ، ايشان را به مجالس وعظ گذاشتن .\r\nو در احاديث آمده كه نشايد كه زنان قصّهء يوسف شنوند .\r\n\r\n","description":"","footnote":"","page_name":" 223 ","page_number":243},
  {"content":"\r\n\r\nحكما گفته‌اند از ترويج چند نوع از نسا حذر بايد كرد :\r\nاوّل زنى كه او را اولاد بسيار باشد . چه البتّه بىاختيار شفقت نموده مال شوهر را بر ايشان بذل كند .\r\nدوم زنى كه متموّله بود . چه به سبب وجود مال ممنون منّت و محكوم حكم او بايد بود .\r\nسيّم زنى را كه پيش ازين شوهرى محتشمتر ازين كس بوده باشد . چه پيوسته تكبّر كند و افتخار بر شوهر اوّل و استنكاف از شوهر ثانى نمايد .\r\nچهارم زنى جميله كه بداصل و بىنسب بود . چه البتّه اصل بد او سبب ارتكاب بر قبايح گردد ، و تشبيه كرده‌اند چنين زنى را به سبزه كه در مستراح روييده باشد ، و لذلك قال النّبى عليه السّلام : « ايّاكم و خضراء الدّمن » ، يعنى بر شما باد كه از سبزهء در مستراح روييده دور باشيد .\r\nو هركس كه به شرايط سياست زنان و بر ارتكاب بر احوال مذكوره قيام نتواند نمود عزوبت و مجرّدى اولى . چه فساد مخالطت با زنان با سوء انتظام مستتبع آفات نامتناهى است كه يكى از ان قصد زن به هلاكت شوهر است و قصد شوهر به هلاكت زن .\r\nامّا مجموع اين شرايط و اين احوال و جميع اين قواعد و اين اقوال متعلّق به مردم اوسط النّاس . چه ملوك و ارباب و احتشام را چون زنان نسبت با ايشان به طريق مماليك باشند ارتكاب بر بعضى ازين شرايط واجب ، و اين جماعت را مقصود كلّ از كثرت تزويج تكثير نسل و تناسل ، و از ان اكابر و اوساط النّاس نسل و خانه‌دارى و آوازهء خويش به مهمان‌دارى بلند گردانيدن .\r\n\r\n","description":"","footnote":"","page_name":" 224 ","page_number":244},
  {"content":"\r\n\r\nپس چون در خانه‌دارى و ضبط حال و رعايت مهمان تقصير كنند ادب زبانى و تخويفشان بايد كرد ، ليكن به مرتبهء بىعزّتى نبايد رسانيد . و عرض خويش و زن را در ميان پرستاران و كنيزكان نگاه بايد داشت و او را بىحرمت و بىوقع نبايد ساخت ، تا اين صورت سبب خلل در خانه‌دارى و ضبط احوال نگردد . چه زنان مردم بازارى باشند كه نهايت تأديب ايشان به دشنام و ضرب رسد ، و از ان اوساط النّاس به سفاهت . امّا از ان اشراف بايد كه به مجرّد سخنى ناملايم از جميع ناملايمات شوهر متقاعد و منحرف گردد . « 1 »\r\nپس هركدام از زنان اين سه فرقه اگر باوجود انواع انتهاء ادب و آموزگارى فرمانبردارى بجاى نيارند يا دفع بر تقدير امكان ، يا ضبط و عدم التفات و ديگرى « 2 » را از براى خانه‌دارى و محافظت حال مهمان به جاى او نشاندن . چه مقصود كلّى از تزويج و تزوّج بعد از ملاحظهء نسل و تناسل خانه‌دارى است و به سبب خدمتگارى و مهماندارى ايشان آوازهء خويش به نان و سفره بلند گردانيدن ، و اين جماعت اهل البيت و فرزندان را حريص و معتاد ساختن به خدمت مهمان و رعايت مهماندارى .\r\nپس چون شكوه‌اى و اظهار مشقّتى ازين سبب نمايند تجاهل كن و اعراض نما و در مقابل آن شكايت كلامى گو بر خلاف مقتضى جواب ايشان ، و آنچه ايشان را چشم‌داشت و مترقّب است مشتمل بر رعايت مهماندارى و خدمت مهمان ، همچنانچه علماى معانى در بيان طرق التفات در اسلوب كلام متكلّم با مخاطب بر خلاف مقتضى ظاهر حال و آنچه مخاطب را مترقّب و چشم‌داشت است نقل كرده‌اند از بعضى اشراف مفتخر به مهماندارى\r\n\r\n\r\n","description":"","footnote":"\r\n( 1 ) - اصل : گردند .\r\n( 2 ) - عبارات ناتمام مىنمايد .\r\n","page_name":" 225 ","page_number":245},
  {"content":"\r\n\r\nبه طريق مثال درين دو بيت :\r\n\r\nشعر\r\n اتت تشتكى عندى مزاولة القرى * و قد رأت الضيّفان يبغون منزلى\r\nفقلت كأنى ما سمعت كلامها * هم الضّيف جدى فى قراهم و عجل \r\n« تشتكى » حال است از ضمير « اتت » كه فاعل اوست ، و « قد رأت » حال از ضمير « تشتكى » ، و « كانى ما سمعت » حال از ضمير « قلت » .\r\nو مضمون ابيات مذكوره آنكه زوجهء من به نزد من آمد درين حال كه شكايت مىكرد از ملازمت ضيافت و مداومت مهماندارى ، و اين شكايت در حالتى بود كه مهمانان را ديد كه متوجّه خانهء من بودند . پس تجاهل و تغافل نموده گفتم مرأة متشكّيه را كلامى بر خلاف مقتضى كلام و مراد او ، درين حال كه گوييا من سخن او نشنيده‌ام كه مهمانان رسيدند ! پس چنانچه عادت طبيعت تست جدّ نما در ضيافتشان و تعجيل كن در مهماندارى و محافظت حالشان .\r\n\r\nادب ديگر\r\nآنكه چون زن بكر خواستى ، اگرچه بر او مشعوف باشى و دوست دارى پيوسته با او معاشرت و مباشرت مكن . چه اگر برين منوال اشتغال نمايى و پيوسته به او مشغول گردى پنداشته باشد كه عادت خلق چنين است ، و اگر روزى ترا عذرى باشد يا سفرى پيش آيد چون عادت كرده باشد\r\n\r\n","description":"","footnote":"","page_name":" 226 ","page_number":246},
  {"content":"\r\n\r\nدر زمان دورى صبورى نتواند كرد و تو نيز در تنگ باشى ، و به حسب حكمت نيز شهوت دايمى مستحسن نيست .\r\n\r\nادب ديگر\r\nآنكه زنان را به ديدار و گفتار بر هيچ مرد معتمد و استوار مدار و اگرچه مرد پير و زشت بود . و شرط غيرت نگاه دار و مساهله را بگذار و بىغيرت را مرد مشمار ، چه هركه را غيرت نباشد دين نباشد . و زن خواستن به اين همه دردسر نمىارزد . مگر آنكه از ارباب احتشام باشى يا مقصود حفظ دين و تولّد و خانه‌دارى بود .\r\n\r\nقطعه\r\n مرد زيرك بود آن كو نكند ميل دو كار * تا وجودش همه وقتى به سلامت باشد\r\nزن نخواهد اگرش دختر قيصر بدهند ! * وام نستاند اگر تا به قيامت باشد ! \r\n\r\n","description":"","footnote":"","page_name":" 227 ","page_number":247},
  {"content":"\r\n\r\n\r\nفصل يازدهم در باب آداب ترتيب فرزند و طريق فرزند با مادر و پدر و شرط آن\r\nچون فرزنديت متولّد گردد اسمى از اسماى حسنه علم او گردان ، چه از جملهء حقّهاى پدران بر فرزندان تا زمان بلوغ چهار چيز است :\r\nاوّل آنك مادر او را از قبيلهء اصيل باصلاح بخواهند .\r\n\r\nبيت\r\n درختى كار در هرگل كه كارى * كزو آن برخورى كان چشم دارى \r\nدوم آنك نامى نيكو علم او سازند و به دايگان مهربان و خواجه سرايان سپارند ، و بايد كه اين دايه و مربّى معلول و احمق نباشد تا علّتها و عادات بد و اخلاق غير مرضيه به سبب آشاميدن شير آن معلول و فراگرفتن خوى آن احمق به او متعدّى نگردد و معروض آنها نشود .\r\nسيم آنك چون رضاع او تمام شود به تأديب و رياضت او مشغول گردند و فرايض و سنن و قرآنش بياموزند و مقدّمات علمى تعليمش كنند ، آن مقدار كه از دايرهء عوام بيرون آيد . چه بعد از ان او خود بىسعى كسى علم خود زيادت مىسازد . و معلّم سلاح‌ورزى و سوارى ملازمش سازند تا سلاحدارى و سوارى بياموزد ، و خطّ و شنا كردنش بياموزند .\r\n\r\n","description":"","footnote":"","page_name":" 228 ","page_number":248},
  {"content":"\r\n\r\nچهارم آنك پيشه‌اى از پيشها براى روز ضرورت و ايّام تنگناييش بياموزند . و همچنين بايد كه هرچه آموختنى باشد از علم و هنر و كسب فضايل از او دريغ ندارند ، و مال خود را از براى حصول اينها صرف او گردانند تا حقّ پدرى به جاى آورده باشند .\r\n\r\nادب ديگر\r\nآنكه در تحصيل علم و هنر اگر معلّمان او را برنجانند منع نكند و شفقت پدرى رها كند . چه طفل علم و ادب به رنجانيدن و ناخوشى آموزد نه به طبع خويش . و به افعال ذميمه بيشتر ميل كند بسبب نقصانى كه در طبيعت اوست . زيرا كه مانع صدور آن افعال و حاجب ورود آن احوال عقل است .\r\nپس چون مانع و حاجب نباشد يا باشد و طفل را قابليّت اعمال آن نباشد ، همچنانچه عقل غريزى و نطق بالقوّه [ است 
  ] ؛ هرآينه آن مقابح در حركت باشند و طفل بسبب اصل طبيعت و اتّحاد بشريّت مايل به آن افعال .\r\nو حقّ اعظم پدر نسبت با فرزند آنكه نوعى كند كه او را علم و هنر حاصل آيد ، و حصول علم بر تحصيل مالش مقدّم دارد . چه فرق بسيارست ميان اين دو چيز ، و اگر مجتمع گردد مال مزيّن علم باشد .\r\n\r\nقطعه\r\n حالت علم و مال اگر خواهى * كه بدانى كه هريكى چون است\r\nمال دارد چو بدر روى به كاست * علم چون ماه نو در افزون است \r\n\r\n","description":"","footnote":"","page_name":" 229 ","page_number":249},
  {"content":"\r\n\r\n طلب مال بهر علم كند * هركه را طالع همايون است \r\n\r\nادب ديگر\r\nآنكه در تعليم افعال و تهذيب اخلاق ابتدا به طبيعت او كنند .\r\nيعنى هرقوّت كه حدوث آن درو بيشتر ظاهر بود تكميل آن قوّت مقدّم دارند .\r\nو اوّل چيزى از آثار قوّت تمييز كه در طفل ظاهر شود حيا بود . پس نظر بايد كرد اگر اكثر اوقات سر در پيش افكنده باشد و وقاحت ننمايد دليل بر حيا و اصالت و اخلاق حميدهء او بود . چه سرمايهء جميع حسنات حياست . و چون چنين بود عنايت به تأديب او و اهتمام به حسن تربيتش زيادت بايد داشت .\r\n\r\nادب ديگر\r\nآنكه اكل و شرب و لباسهاى فاخر در نظر او خوار و بىتوقّع دارند و تزيين ندهند ، و ايثار اين لذّات را بر غير در دل او شيرين و مخمّر سازند و در خاطر او مركوز دانند كه شرفا و ارباب احتشام را به جامه التفاتى نباشد ، مگر از براى ايثار بر مردم . تا چون برين مزاج برآيد و سمع او از مثل اين كلمات پر شود و تذكار اين صورت و تكرار اين معنى متتابع و متوالى گردد اين اوصاف و اين اخلاق طبيعت او شود .\r\nو بايد كه از جماعتى كه به ضدّ اين كلمات متكلّم گردند دور باشد . و اگرچه اطفال تجّار اين روزگار را از اين طريق تربيت و ازين طور تمشيت\r\n\r\n","description":"","footnote":"","page_name":" 230 ","page_number":250},
  {"content":"\r\n\r\nمستثنى و مفروز بايد داشت و رعايت بلاغت نموده بر مقتضى طبيعت و بر منوال طريقت آن جماعت به خلاف اين كلمات و عكس اين رعايات با ايشان تكلّم و تلفّظ بايد نمود . و در خاطرشان مركوز بايد گردانيد كه مال خود به كس ندهند و به مال كس طمع نكنند . تحصيل مال و راى جميع كمال دانند . ترك مروّت بر ايثار مال مقدّم دارند . بخل را هنر پندارند .\r\nكرم را عيب شمارند ، « لا دين لمن لا مروّة له » .\r\nعلىهذا نظر به طريق معاش و اطوار انتعاش معهود اين طايفه از براى حصول چيزى بىوفا و وصول عرضى بىبقا ترك تقرّر آن زواهر و ردّ تمكّن آن جواهر بايد نمود رعاية لدأب آبائهم .\r\n\r\nبيت\r\n همه اسباب جهان در نظر اهل كمال * شاخ برگى است كه بر رهگذرى افتادست \r\n\r\nادب ديگر\r\nآنكه در خاطر اطفال شرفا و ارباب احتشام مخمّر و مركوز گردانند كه غرض از اكل و شرب حصول صحّت بود نه تحصيل لذّت . و اغذيه مادّهء حيات و صحّت بود و به منزلهء ادويّه كه بدان مداوات جوع و عطش كنند و چنانچه دارو براى لذّت و آرزو نخورند طعام نيز چنين باشد . و طعام را نزد او بىقدر گردانيده حريص و بسيارخوار را پيش او تحقير كنند و تقبيح نمايند . و او را بر الوان اطعمه معتاد نگردانند و ترغيب ننمايند ، بلكه بر يك نوع از طعام اقتصار نموده مايلش سازند ، و وقت اشتهاش\r\n\r\n","description":"","footnote":"","page_name":" 231 ","page_number":251},
  {"content":"\r\n\r\nضبط كنند تا بر يك نوع طعام ادنى اكتفا نمايد ، و به طعام لذيذش حريص نسازند ، و به نان تهى خوردنش گاه‌گاه معتاد گردانند .\r\n\r\nادب ديگر\r\nآنكه غذاى شام طفل از غذاى چاشت او مستوفاتر گردانند . چه اگر چاشت زيادت خورد كاهل شود و اين صورت سبب كسالت و كودنت .\r\nو اگر گوشتش كمتر دهند سبب تزايد حدّت ذهن و نشاط قلب گردد .\r\nو نوعى كنند كه عادت نمايد بر آنك در ميان طعام آب نخورد .\r\nو نبيذ و شرابهاى مسكرش ندهند . چه ارتكاب شخص بر شرب خمر در صغرسن دوام غضب و لزوم وقاحت و كثرت كلام بود از ايّام شباب و كبرسن .\r\n\r\nادب ديگر\r\nآنكه به مجلس شراب‌خوارانش نگذارند ، و از سخنهاى زشت شنيدن و لهو و مسخرگيش احتراز فرمايند .\r\nو تا زمانى كه از وظايف ادب فارغ نگردد طعامش ندهند . و از خواب روزش منع كنند .\r\n\r\nادب ديگر\r\nآنكه از جامهء نرم و اسباب تمتّع و نازكيش ممنوع گردانند تا به درشتى و زحمت برآيد .\r\nو از مفاخرت با اقران و بنى نوع خويش به نسب و مال و مآكل و ملابس و ستايش خويش و تغلّب بر زيردستانش منع كنند . « 1 »\r\n\r\n\r\n","description":"","footnote":"\r\n( 1 ) - اصل : كند .\r\n","page_name":" 232 ","page_number":252},
  {"content":"\r\n\r\nو از دروغ گفتنش بازدارند ، و درين صورتش زجر بليغ به جاى آرند .\r\n\r\nادب ديگر\r\nآنكه نگذارند كه سوگند بر زبان او جارى گردد ، خواه به راست و خواه به دروغ - تا عادت به سوگندخوارى نكند .\r\n\r\nادب ديگر\r\nآنكه در طبيعت طفل نظر كنند و از احوال او به طريق فراست معلوم كنند كه اهليّت چه نوع صناعت و قابليّت چه صنف كمال دارد ، و فطرت او موافق كدام طريق از طرق فضايل است . و او را به اكتساب آن نوع فضيلت و صناعت مشغول گردانند ، چه همه‌كس مستعدّ هرصنعتى نباشد .\r\nو الّا جميع مردم به صناعات اشرف مشغول شدندى و هيچ‌كس به ادنى التفات ننمودى . و سرّ در وجود اين تفاوت و وقوع اين اختلاف ، مدار نظام عالم و مناط قوام بنى آدم ،  « ذلِكَ تَقْدِيرُ الْعَزِيزِ الْعَلِيمِ »  .\r\nپس مستعدّ هرصنعتى را متوجّه آن بايد گردانيد تا به اسرع احوال ثمرهء آن ظاهر گردد . چه ارتكاب بر خلاف اين معنى سبب تضييع اوقات و موجب تعطيل ساعات بود .\r\n\r\nحكايت\r\nصفى الدّين عبد المؤمن صاحب ادوار و ياقوت خطّاط از جملهء خانه‌زادگان المستعصم باللّه بودند و در ايّام كودكى ايشان صفى الدّين را\r\n\r\n","description":"","footnote":"","page_name":" 233 ","page_number":253},
  {"content":"\r\n\r\nبه تعليم خطّ داده بودند و ياقوت را به آموختن موسيقى ، و مدّتى مديد هريك به تعليم صنعت مذكور مشغول بودند و هيچ‌كدام را در اين آموزش هيچ ترقّى نمىشد . بعد از وقوع اين معنى مستعصم به عكس صورت واقع ارتكاب نموده حكم فرمود تا صفى الدّين را به تعليم علم موسيقى دادند و ياقوت را به آموختن خطّ و نتيجهء اين رعايت آنكه هريك سرامد عالم شدند .\r\nليكن باوجود اشتغال بر صنعت موافق طبيعت طفل را از صنايع ديگر معرض نگردانند . چه قصور همّت در اكتساب فضايل و بر اشتغال صنايع اقبح قبايح بود . و بايد كه امرى كه متعلّق به حفظ صحّت و دفع كسل و بلادت و حصول حدّت و ذكا و نشاط بود ، لازم او گردانند .\r\n\r\nادب ديگر\r\nآنكه چون صنعتى از صنايع كه متعلّق به كسب معاش باشد بياموزد آنچه از اجرت آن صنعت حاصل شود به معاش او صرف گردانند و آن دخل به خرج او كنند . تا چون حلاوت اكتساب و لذّت آن بيابد در آن كار ماهر گردد و در طلب معيشت و تكفّل امور آن قادر باشد .\r\nچه اكثر اولاد اغنيا چون به ثروت و غنا مغرور باشند از صناعات و آداب آن محروم مانند و بعد از انقلاب روزگار و حوادث ايّام به درويشى و مذلّت افتند و محلّ ترحّم دوستان و شماتت دشمنان گردند ، « حرفة المرء كنزه » ، و اولاد جماعتى كه مدار معاش ايشان بر كسب باشد اولى آنكه عند حصول الضيّعه متأهّل شوند .\r\n\r\n","description":"","footnote":"","page_name":" 234 ","page_number":254},
  {"content":"\r\n\r\n\r\nادب ديگر\r\nآنكه بايد كه طفل هميشه از پدر ترسان باشد تا او را خوار نگيرد .\r\nليكن اگر جميلى ازو ظاهر گردد او را محمدت نمايند و تربيت كنند ، و اگر قبيحى صادر شود مذمّت و تخويف و زجر .\r\nچه طفل در ابتداى نشو و نما افعال قبيح بسيار كند و در اكثر اوقات لجوج و كذوب و فضول بود . ليكن به مرور روزگار و تأديب عقل آموزگار و حصول تجربه از آن برگردد .\r\nو از پشت وادادن او به زجر احتراز بايد كرد و به لطايف الحيل او را گاه‌گاه ادب نموده بايد ترسانيد .\r\n\r\nادب ديگر\r\nآنكه او را با اخيار و اهل اصلاح و مردم پاك‌اعتقاد مختلط گرداند .\r\nچه آدمى را از طينت سفلى آفريده‌اند و كدورت عالم در مادّهء ايشان مخمّر و مخلوق ، و ازين سبب در اصل طبيعت اطفال شرّ مركوز است و قبول خير به توسّط تعليم و تأديب نمايند . ليكن بعضى كه در غايت شرّ باشند به تأديب اصلاح نپذيرند . اگر در ابتدا با اخيار نشينند و نشو و نما با ايشان يابند خير شوند ، و الّا به طبيعت اصلى بمانند .\r\nبعضى ديگر از حكما گفته‌اند طبيعت بعضى اقتضاى « 1 » خير كند و به هيچ وجه انتقال نيابد ، و طبيعت بعضى اقتضاى « 1 » شرّ كند و به هيچ حال قبول خير نكند - و ايشان بسيار باشند ، و باقى متوسّط الحال كه به مجالست اخيار خير شوند و به مخالطت اشرار شرير .\r\n\r\n\r\n","description":"","footnote":"\r\n( 1 ) - اصل : اقتضىء .\r\n","page_name":" 235 ","page_number":255},
  {"content":"\r\n\r\n\r\nادب ديگر\r\nآنكه آرزويى كه او را بود ازو دريغ ندارند تا از بهر ميراث و رفع تنگنايى مرگ پدر نخواهد . و بزرگترين حقّ پدر را نسبت با فرزند آنكه او را مؤدّب و باخرد و شرمناك برآرد . چه اگر پدر مايهء خردش نياموزد روزگارش بياموزد . كما قال الحكماء : « من لم يؤدب الولد يؤدبه الليل و النّهار » .\r\n\r\nادب ديگر\r\nتو حقّ پدر به‌جاى آر كه فرزند خود چنان زيدكش فرستاده‌اند . غم بسيار براى ضبط حال او بر جان خويش منه و به قدر وسع و قدرت خويش شفقت پدرى به تقديم رسان و بعد از آن كار او را به خدا گذار .\r\n\r\nقطعه\r\n غم فرزند خوردن از جهل است * كه خدا اين و آنش مىندهد\r\nكردگارى كه آفريد او را * مىتواند كه جانش مىندهد\r\nاز كمال كرم چو جانش داد * نكند آنك نانش مىندهد \r\nبدان كه مردم چون از عدم به‌وجود آيند خلق و سرشت هريك با او بود . امّا از بىقوّتى و عجز به ظهور نپيوندد . پس هرچند بزرگتر مىشوند به قدر ترقّى جسم و روحشان قوى مىگردد و سرشتشان به ظهور مىآيد تا\r\n\r\n","description":"","footnote":"","page_name":" 236 ","page_number":256},
  {"content":"\r\n\r\nبه كمال رسند . چون به كمال رسيدند آن سرشت عادت ايشان گردد . روزبهى و روزبترى هريكى پيدا شود .\r\nليكن تو ادب و هنر ميراث خويش گردان و به او گذار تا حقّ پدرى به جاى آورده باشى . چه فرزندان خواصّ را اشرف ميراث ادب و هنرست و از آن عوامّ را پيشه ، هرچند پيشه نه كار فرزندان ارباب احتشام است .\r\nچه هنر ديگر است و پيشه ديگر .\r\nليكن فرزندان خواصّ را نيز از براى احتمال اختلال حال و امكان زمان ضرورت پيشه بغايت در كارست ، و چنان دان كه آنچه متعلّق به فضيلت است هنر باشد و آنچه متعلّق به كسب پيشه .\r\nامّا بسيارى از هنر و علم كه به پيشه واگردد همچون طب و نجوم و هندسه و شعر ، و بسيارى پيشه كه به علم واگردد چون موسيقى و بيطارى و بنّايى و مانند اينها .\r\n\r\nادب ديگر\r\nآنكه فرزند نيز چون هنرمند گردد و از دايرهء عوامّ بيرون آيد تصوّرى و تكبّرى در خويش پيدا نكند . چه نتيجهء كسب فضايل فروتنى و حلم است و باوجود حصول كمالات نظر در نقصانهاى خويش كه لازم بشريّت است كند ، تا سبب استقلال آن فضايل و استكمال آن جلايل گردد .\r\n\r\nمثنوى\r\n هركه نقص خويش را ديد و شناخت * اندر استكمال خود ده اسبه تاخت \r\n\r\n","description":"","footnote":"","page_name":" 237 ","page_number":257},
  {"content":"\r\n\r\n علّتى برتر ز پندار كمال * نيست اندر جان تو اى بىجمال\r\nاز دل و از ديده‌ات بس خون رود * تا ز تو اين معجبى بيرون شود\r\nعلّت ابليس خودبينى بد است * اين مرض در جان هرمخلوق هست\r\nخويش در آيينه ديد آن زشت‌مرد * رو بگردانيد و از آن خشم خورد \r\nو بايد كه استفسار آنچه بر او مجهول است و نمىداند از هركس نمودن ننگ ندارد تا در آن مرتبه نماند و در ترقّى باشد .\r\n\r\nمثنوى\r\n هركه ز آموختن ندارد ننگ * درّ برآرد ز آب و لعل از سنگ\r\nوان كه دانش نباشدش روزى * ننگ دارد ز دانش‌آموزى\r\nاى بسا كور كز سر تعليم * گشت قاضى القضاة هفت اقليم\r\nجز به تعليم علم نيست حلال * نيم خورد سگان صيد و شگال \r\n\r\n","description":"","footnote":"","page_name":" 238 ","page_number":258},
  {"content":"\r\n\r\n سگ به دانش چو راست رسته شود * آدمى شايد ار فرشته شود\r\nخويشتن را چو خضر بازشناس * تا خورى آب زندگى به قياس \r\nو پدر نيز بايد كه هرچند آثار فضيلت و قرينهء حصول كمالات از فرزند بيند و مشاهده نمايد او را تحسين نكند . چه اين معنى سبب تقاعد و موجب تباعد اكتساب او از كمالات و تحصيل فضايل گردد ، و بر يك منوال ماندن لازم اين صورت و مستلزم اين معنى .\r\n\r\nحكايت\r\nياقوت هرچند روز خطّ خويش را به نظر خليفه بردى . خليفه بعد از امعان نظر و اتقان بصر گفتى به ازين مىبايد ! تا زمانى كه خطّ را به اين مرتبه رسانيد . روزى بر قاعدهء سابقه چون خطّ را به مطالعهء خليفه رسانيد خليفه التزام اين رعايت را فراموش كرده از غايت تعجّب تحسينش نمود ، و به واسطهء اين صورت خطّش برين منوال بماند و سبب عدم ترقى گشت - و الّا زيادت ازين مىشد .\r\n\r\nادب ديگر\r\nآنكه چون پسرت بالغ شود او را متأهّل ساز ، اگر خواهى كه به صلاح برايد . و بايد كه با خويشان وصلت نكنى . چه با خويش و اقربا اگر وصلت كنى و اگر نى ، قبيله يكى است . پس زن از قبيلهء ديگر بايد خواست تا قبيله دو گردد ، و معاون و قوّت شخص و تبع او از دو جا باشد .\r\n\r\n","description":"","footnote":"","page_name":" 239 ","page_number":259},
  {"content":"\r\n\r\n\r\nادب ديگر\r\nآنكه دختر را به دايگان مستور سپار و عند التّميز معلّمه را بر سر او آر تا شرايط فرايض و سنن بياموزد و قرآن بخواند . و چون بالغ گردد زودتر به شوهرش ده . چه گفته‌اند : دختر نابوده به و چون باشد به شوهر يا به گور !\r\n\r\nقطعه\r\n ز دختر بداختر شدم در جهان * چه اندر حيات و چه اندر ممات\r\nسر از فرقدان بگذرانم چو چرخ * اگر نعش بينم به جنب بنات\r\nخدايا بده مرگشان از كرم * كه دفن البنات من المكرمات \r\nو تا در خانهء تست بر وى ترحّم لازم دار . چه دختران اسير مادر و پدر باشند . و طريق خانه‌دارى و صلاح و حجاب و وقار در خاطرش مخمّر گردان . و آنچه دارى به حسب وسع خويش به كارسازيش كن و به گردن كسيش بند تا از غمخوارى و غصّهء او خلاص يا بى .\r\nامّا تا توانى دختر را به مرد بدشكل مده و عذابش مفرما و داماد پاكيزه‌روى گزين . و داماد بايد كه از تو ادنى نباشد ، هم به نعمت و هم به حشمت - تا دخترت به راحت و بزرگى زندگانى كند .\r\n\r\nمثل\r\nدختر از همه‌جا توان خواست ، امّا به همه‌كس نتوان داد .\r\n\r\n","description":"","footnote":"","page_name":" 240 ","page_number":260},
  {"content":"\r\n\r\n\r\nادب ديگر\r\nآنكه چون فرزند صاحب نسب بود نفس خود را به زيور هنر و حسب و لباس خرد و ادب بيارايد ، و قطع نظر از آباء و اجداد نموده جواهر حسب را به زواهر نسب غالب گرداند و نسب را بدون حسب شرفى بداند ، كما قال على كرّم اللّه وجهه : « الشّرف بالعلم و بالحسب لا بالمال و النّسب » .\r\n\r\nبيت\r\n اى پسر گنج سعادت به ادب يافته‌اند * در طلب باش كه اين ره به طلب يافته‌اند\r\nابجد عشق درآموز و مگوى از اب و جدّ * كه درين راه مراتب به حسب يافته‌اند\r\nبرو اى ساده‌دل و كنيهء خود باز مخوان * كه صدارت نه به اسما و لقب يافته‌اند\r\nسالك راه طلب باش و دم از خويش مزن * كه سعادت نه به خويشىّ و نسب يافته‌اند\r\nرنج بردند كسان تا كه رسيدند به گنج * خار خوردند بسى تا كه رطب يافته‌اند \r\nپس بايد كه چندان مايهء شرف و اسباب عزّت پيدا كند كه آباء و اجداد به او مفاخرت جويند نه او به ايشان .\r\n دولت طلبى سبب نگه دار * با خلق خدا ادب نگه دار \r\n\r\n","description":"","footnote":"","page_name":" 241 ","page_number":261},
  {"content":"\r\n\r\n چون شير به خود سپه‌شكن باش * فرزند خصال خويشتن باش\r\nآنجا كه بزرگ بايدت بود * فرزندى كس نداردت سود\r\nدانش طلب و بزرگى آموز * تا به گردد روزت از روز\r\nآنجا كه فسانهء سگالى * از ترس خدا مباش خالى\r\nوان شغل طلب ز روى حالت * كز كرده نباشدت خجالت\r\nگر دل نهى اى پسر برين پند * از بند رهى شوى برومند \r\n\r\nادب ديگر\r\nآنكه اعزاز و احترام و فرمانبردارى و اكرام با والدين به اقصى - الغايه و اعلى المراتب به تقديم رساند و وراى اين معنى دولتى نداند .\r\nچه حضرت آفريدگار چون خواست كه جهان را آبادان « 1 » و ممتد گرداند اسباب نسل و تولّد پديد آورد در شهوت جانوران ، و پدر و مادر را سبب كون و بودن فرزند ساخته ايشان را اصل گردانيد و فرزند را فرع .\r\nپس بر فرع واجب و لازم باشد كه اصل خويش را رعايت كند و تعهّد و تعظيم نمايد و به طريق ادب با او معاش كند .\r\n\r\n\r\n","description":"","footnote":"\r\n( 1 ) - اصل : ابدان ( ؟ )\r\n","page_name":" 242 ","page_number":262},
  {"content":"\r\n\r\nهمچنانچه حضرت ابراهيم عليه السّلام باوجود شرف نبوّت با پدر خويش ، باوجود مذلّت كفر رعايت اين معنى فرموده و در اين آيت كريمه حضرت حقّ جلّ و علا حكايت از آن مىفرمايد ، قوله تعالى :  « يا أَبَتِ إِنِّي أَخافُ أَنْ يَمَسَّكَ عَذابٌ مِنَ الرَّحْمنِ » .  علماى معانى تنكير عذاب را حمل بر تحقير كرده‌اند و نكته رعايت مناسبت ميان كلمات آن ، و معنى آيت آنكه اى پدر من به درستى كه مىترسم كه برسد به تو عذابى حقير اندك از خداى بخشندهء مهربان . پس حضرت ابراهيم در هرلفظى از الفاظ آيه رعايت ادبى نسبت با پدر خويش فرموده چنانچه گفت  « يا أَبَتِ »  و اضافه به خود كرد و نگفت « يا اب » بىذكر اضافه ، تا رعايت تعظيم پدر كرده باشد . همچنانچه در محاورات عند الشّفقه در مقام تعظيم مىگويند اى پدر من . ديگر باوجود آنكه جزم بر وقوع عذاب بر پدر داشت نزول آن را به جزم ذكر نكرد و فرمود كه وهم و خوف آن دارم . ديگر وقوع عذاب را به لفظ « يمسّ » ذكر فرمود كه معنيش سودن است و دلالت بر اتّصال فى الجمله و قلّت الحاق دارد ، و به لفظى ديگر كه دلالت بر شدّت اتّصال عذاب و تمكّن امتزاج كند مثل « ان يهلك او يلحقك او يصلك » تعبير نكرد . ديگر « عذاب » را باوجود يقين و جزم عظمت آن نكره و مطلق ذكر فرمود و از تنكير قصد تحقير كرد تا دلالت بر حقارت آن كند . چه اگر عذاب را مضاف به « الرّحمن » گردانيدى عظمت عذاب از آن مستفاد گشتى بسبب تخصيص كه اضافه افادهء آن مىكند . چه عذاب مخصوص به آن حضرت يقين العظمة است .\r\n\r\n","description":"","footnote":"","page_name":" 243 ","page_number":263},
  {"content":"\r\n\r\nديگر چون خواست كه اسماع پدر فرمايد كه اين عذاب از آن حضرت است اسمى از اسماء اللّه مذكور گردانيد كه دلالت بر رحمت و مهربانى مىكند و به اسمى ديگر مثل قهّار يا منتقم تعبير نفرمود .\r\nليكن بايد كه احسان و شفقت و مهربانى و ادب با مادر زيادت از پدر به تقديم رسانيد و به قدر مشقّتى كه بسبب حمل و وضع حمل و حضانت و پروردن او ديده و كشيده جانبدارى و فرمانبردارى او نمايد ، همچنانچه مفهوم آيهء كريمه دلالت بر زيادتى احسان و وفور تشكّر مادر مىكند نسبت با پدر ، كما قال اللّه تعالى :  « وَ وَصَّيْنَا الْإِنْسانَ بِوالِدَيْهِ حَمَلَتْهُ أُمُّهُ وَهْناً عَلى وَهْنٍ وَ فِصالُهُ فِي عامَيْنِ أَنِ اشْكُرْ لِي وَ لِوالِدَيْكَ »  ، معنى آيهء عظيمه آنكه وصيّت كرديم ما كه خداييم انسان و بنى آدم را به شكر خود و شكر و نيكويى با مادر و پدر و حمل كرده اين انسان را مادر درين حال كه ضعف مىكرد و سست مىشد ضعفى متوالى و دو سال او را شير داده و حضانت و پروردن او به جاى آورده .\r\nعلماى معانى در بيان امثلهء بلاغت گفته‌اند كه ذكر جملهء معترضهء بين - الجملتين مفيد زيادتى تخصيص يكى از مذكورين است در امرى كه متعلّق به ايشان است به سبب اشتمال جملهء معترضه بر وصفى چند مخصوص به يكى از مذكورين و آن وصف و آن احوال دالّ بر زيادتى تخصيص ، همچنانچه در آيهء مذكورهء  « حَمَلَتْهُ أُمُّهُ »  الى  « فِي عامَيْنِ »  معترضه واقع گشته ميان  « وَ وَصَّيْنَا الْإِنْسانَ بِوالِدَيْهِ »  و ميان  « أَنِ اشْكُرْ لِي وَ لِوالِدَيْكَ »  كه مفعول ثانى  « وَصَّيْنَا »  است ، و خطاب  « وَ لِوالِدَيْكَ »  از غيبت به طريق التفات و ذكر واحد و ارادهء\r\n\r\n","description":"","footnote":"","page_name":" 244 ","page_number":264},
  {"content":"\r\n\r\nعموم على سبيل البدل تنبيه بر آنكه بر فردفرد از افراد انسان اين شكر و احسان واجب ، و نكته در ذكر اين جملهء معترضه زيادتى اختصاص يكى از مذكورين كه آن مادر است در امرى كه متعلّق به ايشان است كه آن شكر است بسبب اشتمال جملهء معترضه بر وصفى چند مخصوص به مادر كه آن  « حَمَلَتْهُ أُمُّهُ وَهْناً عَلى وَهْنٍ وَ فِصالُهُ فِي عامَيْنِ »  است ، و دلالت مىكند بر زيادتى تخصيص مادر به احسان و شكر . و حضرت مشكور حقيقى شكر والدين را مقارن شكر خود گردانيد تا تنبيه بر وجوب شكر ايشان باشد .\r\nمقصود از تمهيد اين مقدّمات وجوب تعظيم والدين بر فرزند [ ست . 
  ]\r\nبدان‌كه ايشان را غرض از پديد آوردن تو نه قصد شهوت بوده ، و دليل برين معنى آن شفقتى كه ميان تو و ايشان واقع است كه چون ترا كار افتد و حادثه روى نمايد از براى دفع ملال و رفع كلال تو قتل خويش اختيار كنند . و اين امرى است بىاختيار ايشان و جميع حيوانات درين صورت مشارك .\r\nو چون محبّت والدين نسبت با ولد امرى است طبيعى ازين سبب در احكام الهى و شرايع نبوى اولاد به احسان با ايشان زيادت مأمورند كه ايشان نسبت با اولاد ، و اقلّ چيزى كه سبب احترام و موجب اعزاز والدين است آنكه ايشان واسطه‌اند ميان عبوديّت ولد و معبوديّت حضرت حقّ جلّ و علا ، و بسبب ايشان ولد را اين دولت حاصل آمده . پس به قدر عزّت آن حضرت رعايت واسطه بايد كرد .\r\nو هرفرزند كه بختيار و سعادتكار بود مادر و پدر ازو راضى باشند ، و ثمرهء اين دولت آنكه در دنيا هميشه كامياب و باعافيت و عزيز بود .\r\n\r\n","description":"","footnote":"","page_name":" 245 ","page_number":265},
  {"content":"\r\n\r\nو هرناخلف كه بر خلاف اين معنى رود پيوسته پريشان‌حال و ذليل باشد و از عمر خويش تمتّعى نيابد . و هرچند طول عمر بيابد چون به پريشانى و ناخوشى گذراند گويا كه كوتاه‌عمر و كم‌زندگانى بوده ، « طال عمر من قصر تعبه » .\r\nو سرّ در آنكه حضرت رسالت را در زمان پيغامبرى والدين نبوده آنكه اگر ايشان بودندى آن حضرت را بسبب فرزندى رعايت ادب بايستى نمود و ايشان را بر خود مقدّم بايستى داشت .\r\nو سرّ در آنكه آن حضرت را پسران نيز به بلوغ نارسيده از دنيا رحلت نمودند آنكه اگر بالغ شدندى واجب و لازم بود كه پيغامبر بودندى .\r\nچه نطفهء مبارك آن حضرت چگونه پيغامبر نباشد ، زيرا كه ارث و ميراث در پيغامبرى و نبوّت دخلى عظيم دارد . و پسر هيچ پيغامبر نبوده الّا پيغامبر مگر پسر نوح عليه السلام ، « و النّادر لا حكم له » . و وقوع اين صورت موافق « لا نبىّ بعدى » نبودى .\r\nپس چون هرچه والدين راست از اسباب صورى و معنوى به تو گذاشته‌اند حقّ آن بشناس .\r\n\r\nادب ديگر\r\nآنكه با مادر و پدر چنان زندگانى كن كه از فرزندانت مترقّب و چشم داشتست ، « راع اباك ، راعك ابنك » .\r\nمرگ ايشان از براى ميراث مطلب . چه آنچه قسمت و روزى تست به تو خواهد رسيد بىوقوع موت ايشان ، و هركه مرگ مادر و پدر\r\n\r\n","description":"","footnote":"","page_name":" 246 ","page_number":266},
  {"content":"\r\n\r\nاز براى ميراث طلبد از ان محروم ماند .\r\nبدان كه رعايت نمودن فرزند حقوق مادر و پدر را به سه چيز بود :\r\nاوّل دوست داشتن ايشان را به دل خالصا لها ، بىشايبهء غرضى ديگر .\r\nو اشتغال بر رضاى ايشان به قول و فعل مانند اجراى كلام ايشان به طريق علم و تواضع و تعظيم و اطاعت و خدمت و امثال ذلك .\r\nدوم ايثار اموال و اسباب حصول حضور و تعيّش ايشان بىطلب و عود منّت و ملاحظهء عوض و مكافات .\r\nسيم اظهار نيكخواهى ايشان در نهان و آشكار در امور دنيوى و اخروى و محافظت وصاياى ايشان .\r\nامّا عقوق و نافرمانى ايشان كه از قبايح و رذايل است در مقابل فضايل ثلاثهء مذكوره سه نوع بود :\r\nاوّل ايذاء ايشان به نقصان محبّت به اقوال و افعال به آنچه متعلّق به نامردى بود ، چون تحقير و سفاهت و استهزاء و امثال ذلك .\r\nدوم بخل و مناقشه و منازعت با ايشان در ايثار اموال و اسباب تعيّش به عدم ايصال يا طلب عوض يا عود منّت يا ملول شدن از ان احسان .\r\nسيم بىشفقتى نمودن در نهان و آشكار و خوار داشتن نصايح و وصاياى ايشان در حالت حيات و ممات .\r\nو كسانى كه به مثابت پدر و مادر باشند چون اجداد و اعمام و اخوال و برادران بزرگتر در وجوب رعايت در اوقات احتياج و ازمنهء حوادث ، و احتراز\r\n\r\n","description":"","footnote":"","page_name":" 247 ","page_number":267},
  {"content":"\r\n\r\nاز آنچه موجب كراهت ايشان گردد - چون مادر و پدر باشند .\r\nامّا فرق حقوق پدر و مادر آنكه حقوق پدران روحانى است و از آن سبب فرزندان را بعد از حصول عقل و وصول تميز تنبيه بر آن حاصل آيد ، و حقوق مادران جسمانى و از آن جهت در اوّل احساس اولاد آن را فهم كنند و به مادران ميل زيادت نمايند .\r\n\r\n","description":"","footnote":"","page_name":" 248 ","page_number":268},
  {"content":"\r\n\r\n\r\nفصل دوازدهم در باب آداب برده خريدن و شرط آن\r\nچون غلام و كنيزك اشترا نمايى و حاصل كنى هشيار باش . چه آدمى خريدن علمى است دشوار ، و گمان اكثر مردم آنكه برده خريدن و علم آن از جملهء بازرگانى است ، امّا از جملهء فيلسوفى است . و بسيارى از برده باشد كه به ظاهر نيكو نمايد و چون به علم درو نگرند به خلاف آن باشد . پس هرچه نه به علم اشترا نمايند در آن مغبون باشند .\r\nو دشوارترين معرفتها آدمى شناختن است . چه عيب و هنر آدمى بسيارست و يك عيب باشد كه صد هنر بپوشد ، همچنانچه يك هنر صد عيب بپوشد .\r\nو آدمى را نتوان شناخت الّا به فراست يا به تجربه و مصاحبت ، و از آثار انبيا كه در ميان خلايق مانده فراست است .\r\nبدان كه شراى مماليك را سه شرط است :\r\nاوّل شناختن عيب و هنر ظاهر و باطن هريكى در ابتدا به فراست .\r\nدوم از علتهاى نهان و آشكار ايشان باخبر بودن و آگاه شدن به علامات .\r\nسيم شناختن هرجنسى از اجناس آن .\r\n\r\n","description":"","footnote":"","page_name":" 249 ","page_number":269},
  {"content":"\r\n\r\nو شرط فراست آنكه چون بنده‌اى اشترا نمايى تأمّل كنى و مسارعت در مبايعت ننمائى ، از آنكه بندگان را مشترى از دو گونه بود :\r\nكس باشد كه به رو نگرد و به اطراف و بدن مقيّد نگردد و ملتفت نشود .\r\nو كس باشد كه به چهره نبيند و به تن و اطراف نگرد .\r\nو زيرك آنكه مقيّد به هردو باشد و از كماهى هردو باخبر بود تا هيچ از او فوت نگردد و مغبون نباشد .\r\nپس بايد كه چون بنده‌اى در بيع آورى اوّل در روى او نگاه كنى .\r\nچه مردم بيشتر بندگان را از براى خدمت و ملازمت خويش در بيع آورند و بضرورت بيشتر اوقات روى او را بايد ديد . پس از صور قبيح و خلقتهاى مهيب احتراز لازم دار و اجتناب واجب شمار . چه اكثر بنى آدم را خلق تابع خلق بود ، « ويل لمن سآء خلقه و قبح خلقه » .\r\nحكما گفته‌اند نيكوترين چيزى از بدشكل شكل او بود و ازين طائفه حصول هيچ مقصودى و وصول هيچ بهبودى متصوّر نه ، همچنانچه ادنى خصال و صفات خوش‌شكل صورت او باشد و ازيشان جمع مقاصد و اصل و تمام مهام حاصل ، كما قيل : « اطلبوا الخير و الحاجة من حسان الوجوه » .\r\nو همچنين از معلولان چون كل و لنگ و گنگ و امثال ذلك احتراز لازم ، و چون چهرهء نيكو باحيا مقارن افتد آن موصوف صاحب صفات حسنه باشد و بغايت عزيز و نفيس بود .\r\nپس در التزام تقيّد به چهره بايد كه اوّل به چشم و ابرو نگاه كند ،\r\n\r\n","description":"","footnote":"","page_name":" 250 ","page_number":270},
  {"content":"\r\n\r\nديگر در بينى ، ديگر در لب و دندان و دهان و موى . و چنان دان كه حضرت حقّ جلّ و علا چهار دانگ حسن آدمى در چشم و ابرو آفريده ، و ملاحت در بينى ، و حلاوت در لب و دندان و دهان ، و طراوت در پوست روى ، و رطوبت در زنخدان .\r\n\r\nبيت\r\n زنخدانش تو پندارى كه آبى * معلّق كرده‌اند از آفتابى \r\nو موى را مزيّن اين همه گردانيده .\r\nپس چون برده‌اى به اين صفات حسنهء مذكوره يا به بعضى موصوف باشد به تن و اطراف او مشغول بايد شد . اگر اطراف او نيز همچنين نفيس و نعيم بود « نور على نور » ، و الّا اصل روى است . و اگر صاحب ملاحت باشد و صباحت « 1 » نداشته باشد صباحت « 1 » را كارفرما و به منتهاى بها اشترا نما .\r\nچه ملاحت جبر همه مىكند و ملاحت احسن از صباحت « 1 » ، و اگرچه فهم آن همه‌كس نكند .\r\n\r\nبيت\r\n در روى تو از سرّ الهى صفتى هست * پاكيزه‌تر از حسن كه آن نام ندارد \r\nو هربنده‌اى از براى مهمّى لايق كارى بود . بنده‌اى كه از بهر خدمت خاصّ خويش اشترا نمايند كه در خلوت ملازم بود بايد كه مناسب - الاعضا باشد . چه حسن عبارت از تناسب اعضاست و تناسب آنكه\r\n\r\n\r\n","description":"","footnote":"\r\n( 1 ) - اصل : سباحت .\r\n","page_name":" 251 ","page_number":271},
  {"content":"\r\n\r\nعضوهاى شخص درخور يكديگر و مناسب هم باشد .\r\nپس بايد كه آن را اختيار كنى كه بلندقامت ، كشيده‌گردن ، سياه مژه ، شهلاچشم ، محراب‌ابرو ، گشاده‌پيشانى ، ماليده‌زنخدان ، كشيده بينى ، باريك‌ميان ، سرخ‌لب ، سفيددندان ، و هموار و نرم‌اندام بود .\r\nو هرغلامى كه چنين بود لطيف‌طبع و خوشخوى و وفادار باشد و معاشرت را شايد .\r\nعلامت غلامى كه رشيد و روزبه بود آنكه راست‌قامت و معتدل رنگ ، پهن كف و گشاده‌ميان انگشتان ، پيشانىپهن ، گشاده‌روى بىخندهء خنده‌ناك باشد . چنين غلام براى علم آموختن ، و ترتيب امور خانه به او تفويض نمودن و در كاتبى و خازنيش معتمد داشتن نيكو بود و در جميع اشغال موثوق .\r\nعلامت غلامى كه قابل ملاهى و موسيقى بود آنكه كم‌گوشت و نرم اندام ، باريك و بلندانگشتان باشد . و بپرهيز از آنكه رخسار او را گوشت بسيار بود . چه هيچ نتواند آموخت و كودنى « 1 » لازم او .\r\nامّا غلامى كه نرم‌كف و گشاده‌ميان انگشتان ، روشن‌چهره و تنك پوست ، مويش معتدل بين السّواد و الحمره ، شهلاچشم ، كف پا هموار بود هرپيشهء دقيق كه ارشادش كنى به احسن حالات و اسرع اوقات ياد گيرد .\r\nعلامت غلامى كه لايق سپاهيگرى و سلاحدارى باشد آنكه سطبر موى و تمام‌قد ، قوىتركيب و سخت‌گوشت ، سطبراستخوان ، رگ و پى\r\n\r\n\r\n","description":"","footnote":"\r\n( 1 ) - اصل : كودنت .\r\n","page_name":" 252 ","page_number":272},
  {"content":"\r\n\r\nبر اندام او پيدا ، بلند و سطبرانگشت ، پهن‌كف و سفيداندام ، ميگون موى و فراخ‌سينه ، سطبرگردن و درهم‌كشيده‌روى ، ميان دندانها فراخ بود .\r\nعلامت غلامى كه خادمى خانه و محرميّت زنان را شايد آنكه سياه‌پوست و ترش‌روى ، خشك‌اندام ، باريك‌ساق ، باريك‌آواز ، سطبرلب بود . ليكن درين امر نشايد كه غلام سفيداندام و سرخ‌چهره و ميگون موى بود ، و بپرهيز از اشقر و افتاده‌موى .\r\nعلامت غلامى كه بىشرم و عوان بود و ستوربانى را شايد آنكه گشاده‌چشم و برگهاى چشم‌سطبر و كوتاه ، ميگون‌موى و جعد ، بزرگ پاى و بويدار ، انگشتان دراز و قوى ، درازقامت و كلف بر اعضا ، ميان دندانها فراخ ، بزرگ‌لب و دندان ، دهان‌فراخ ، چشم ازرق و سفيدى چشم او ازرق‌فام و بر كنارها رگهاى سرخ . موصوف اين صفت و مخلوق اين خلقت خواه غلام و خواه حرّ بغايت بىشرم و ناپاك ، زياده‌سر و بلا - انگيز ، قوّاد مزاج و حرام‌نمك ، حق‌ناشناس كعاب ( ؟ ) و خداوند كش بود .\r\nعلامت غلامى كه طبّاخى را شايد آنكه درازروى و بلندقامت ، لاغربدن ، باريك‌ساق ، خاموش و غيرحريص بود .\r\nچون اوصاف ايشان را ذكر كرديم بعضى از اجناس ايشان را نيز ياد كنيم .\r\nبدان كه هرجنسى را طبيعتى و جوهرى است . امّا از جنس تركان از همه عاقلتر و مدبّر و متميّز و خوش‌هيأت و خوش‌لهجه‌تر ، اهل جغطاىاند و اگرچه بردهء اين جنس نمىباشد .\r\n\r\n","description":"","footnote":"","page_name":" 253 ","page_number":273},
  {"content":"\r\n\r\nو به عكس صفات مذكوره قبچاق ، ليكن شجاع باشند و به عشرت لذيذ .\r\nو از همه فرمانبردارتر ختنى و مخشبى . « 1 »\r\nو از همه متميّزتر و خوش‌هيأتتر و بردبارتر سرايى .\r\nو از همه جور و جفاكشتر و سازگارتر تاتار .\r\nو از همه سستتر و كاهلتر يغما .\r\nامّا تركان را هيأت مجموعى نيكو نمايد .\r\nو هندو به خلاف اين صورت .\r\nچنانچه در ترك نگرى سرى بينى مدوّر و بينى كشيدهء كوچك و چشمهاى تنگ كشيده . پس اين مجموع به انفراد نيكو نمايد ، ليكن به هيأت مجموعى نيكوتر نمايد .\r\nو هندو را اين اعضاء به انفراد نيكو نمايد ، ليكن به هيأت مجموعى به خلاف اين صورت باشد . و من حيث المجموع چون صورت تركان و هيأت ايشان نباشد .\r\nو تركان را ذاتى و صفاتى و عقل و تمييزى هست كه هندوان را نيست و به طراوت و نفاست بر همه جنسى غالب و اين جنس را همه كس طالب .\r\nليكن ازين طايفه آنچه خوب باشد در غايت خوبى و آنچه زشت بود در غايت زشتى .\r\nو عيب ايشان آنكه طامع و مكّار و ناراضى و بدمست و بهانه‌جوى باشند ، و چون بر كسى مسلّط گردند حصول مقصود خويش بر ترحّم مقدّم دانند .\r\n\r\n\r\n","description":"","footnote":"\r\n( 1 ) - در صفحهء بعد مخبثى . ( نخشبى ؟ )\r\n","page_name":" 254 ","page_number":274},
  {"content":"\r\n\r\nامّا هنرشان آنكه شجاع و بىريا و بىنفاق و متعصّب باشند ، و هركار كه به ايشان سپارى موثوق و معتمد و امين باشند ، و به عشرت و صحبت لذيذ و مرغوب ، و از براى تجمّل و حشمت هيچ جنس به از ايشان نه .\r\nو مخبثى « 1 » و رومى جنس ديگرند و طبيعتشان قريب به طبع تركان و از ايشان بردبار [ تر 
  ] و كدودتر . امّا روميان داخل تراكمه‌اند .\r\nو گرجى را مشابهت با اتراك از اين جماعت بيشتر ، ليكن معيوب به چند عيب باشند : دزدى و بىوفايى ، بدنفسى و شرّانگيزى ، كورطبعى و خداوند دشمنى ، نفاق و گريزپايى . امّا هنرشان آنكه نيك‌اندام و مطبوع ، آهسته‌كار و درست‌زبان ، دلير و راهبر باشند .\r\nو عيب رومى آنكه بىزبان و بددل و كسلان ، كودن و بدنفس ، زودخشم و حريص و دنيادوست باشند . و هنرشان آنكه خويشتن‌دار و مهربان ، كدخدانهاد و روزبهىجو باشند .\r\nو عيب ارمنى آنكه بدفعل و گنده‌اندام ، دزد و شوخ و گريزپا ، نافرمان و بيهوده‌راى ، كفردوست و بددل و خداونددشمن بود ؛ و به عيب نزديكتر از هنر . و هنرشان آنكه راست‌زبان و كارآموز و كدود باشند .\r\nو عيب هندو آنكه بىزبان و زياده‌سر و متكبّر و بدفعل و نامعتمد باشد ، و در خانه كنيزكان ازو ايمن نباشد ، و نعوذ باللّه اگر بنگاله‌اى بود ! ليكن اجناس هندو چون اجناس ديگران نيست . زيرا كه جميع اصناف بنى آدم با يكديگر مخلوط و آميخته‌اند ، و عادت ايشان آنكه هيچ طايفه ازيشان با اجنبى و بيگانه پيوند نكند . امّا هنرشان آنكه مشفق و تاجرمزاج\r\n\r\n\r\n","description":"","footnote":"\r\n( 1 ) - در صفحهء قبل مخشبى .\r\n","page_name":" 255 ","page_number":275},
  {"content":"\r\n\r\nو حكيم‌نهاد باشند و زياده حدّ بودن لازم ايشان . و از آنست كه مردم سياه‌چرده البته متكبّر و زياده‌سر و بدفعل باشند ، و مردم سرخ بدتر .\r\nليكن مقنّنان قوانين كياست و مهندسان براهين‌فراست بعد از رعايت امعان‌نظر و نهايت اتقان بصر گفته‌اند هرشخصى كه ميانه‌بالا ، فراخ‌چشم ، كوچك‌پا و استخوان‌ناك كف پايش ، بكو ( ؟ ) بر گردن از جانب راست ، نزديك گوش خالى درشت داشته باشد بغايت كج‌دهن ، بىقابليّت ، فتّان و بىنماز ، دايم الجنابة ، فاسق ، قوّادمزاج ، احوال مردم را از طريق صلاح به طور فسادآور ، وام‌دوست باشد . مثال آن مولانا نور سمرقندى كه ملازم جناب سيادت‌مآب سيد شمس الدين محمّد سيد شريف مىباشد .\r\nو همچنين گفته‌اند هرشخصى كه ميانه‌بالا ، كتف و سينه شعرانى ، چشم‌ازرق ، كاسهاى چشم او يكى از يكى بلندتر ، فراخ‌چشم ، انبوه‌ابرو ، پيوسته‌دست و خرس‌مانند ، زنخ و دهان و چشمهاى او كج و لقوه‌دار مانند باشد بغايت بىادب و بدفعل ، حريص و ايذادوست ، گداطبع ، در هرزه - گويى دلير و بىباك كودن ، و كتاب‌دوست بدنفس و حق‌ّناشناس ، ظاهردوست و باطن‌دشمن ، موذىّ الطّبع ، مسرق السّمع ، نمّام پرگو و نامستمع جواب مخاطب بود . مثال آن مولانا محمد كرد كه سابقا در مدرسهء فزاريّه مىبود و به دعا و زارى به عنايت بارىتعالى جماعت ساكنان آن مدرسه از ايذاء و تشويش او خلاص گشتند ، و اگرچه و الحالة هذه منغّص و مشوّش اوقات و معطّل ساعات جماعتى ديگرست علامات صدق اين مقال و امارات حقيقت\r\n\r\n","description":"","footnote":"","page_name":" 256 ","page_number":276},
  {"content":"\r\n\r\nاين اقوال بسيار و بىشمار از اين دو بد كردگار مشاهده رفته ، ليكن بسبب التزام اختصار از حكايات ايشان از صد يكى و از بسيار اندكى به زبان بنان بيان كنيم .\r\n\r\nحكايت\r\nجناب سيّد شمس الدّين محمّد سيّد شريف در سالى از سالها مولانا نور را به ضبط معاملات و نسق حرز و مساحت قريهء گوكان فرستاد .\r\nبعد از نزول او به وضع مذكور جماعت رؤسا و رعايا را جمع كرده چنانچه معهود مىباشد مسّاحى امين تعيين كردند و متوجّه مساحت اراضى و صحارى گشتند .\r\nچون روز به آخر رسيد مسّاح به خانهء خويش رفت و نى مساحت به موجب معهود به خانهء خود برد . روز ديگر چون جمع گشتند كه به مساحت مشغول گردند مسّاح نى را برداشته بيامد و سلام كرد . مولاناى محكى عنه بىهيچ قالى و سؤالى بعد از سلام به دشنام مشغول گشت . بعد از غضب بسيار گفت سزاى اين مردك دزد بيش از اينست ! شب‌هنگام كه نى با خود مىبرد طول آن را نشان كرده بودم و امروز مشاهده مىكنم قريب نيم گز از سر آن بريده ! روا باشد كه رشوه ستاند و مال مدرسه ضايع گرداند ؟\r\nاين جماعت رعيّت گفتند اى مولانا هرچند طول نى كم باشد زمين بيشتر به مساحت آيد و نقصان ما باشد ! چنانچه گفتند بجايى نرسيد و قبول نكرد و نى ديگر آورد و مدار مساحت بر آن نهاد .\r\nبعد از وقوع اين صورت « رئيس » موضع كه مردم صاحب وجود در\r\n\r\n","description":"","footnote":"","page_name":" 257 ","page_number":277},
  {"content":"\r\n\r\nتخليص مال با او برنمىآيند و هرگز مال‌ومنال ده يك حاصل به مدرسه نداده ، چون ديد كه بىعقلى و كودنى « 1 » او درين مرتبه است به اندك رعايت رسمى نوعى كرد كه مال اتباعش نيز به هيچ برآمد و اندك چيزى وصول يافت .\r\n\r\nحكايت\r\nمحكىّ عنه مذكور بر در مدرسهء فزاريه كتابى در دست داشت و مىخواند كه « و يعمل الفعل فى الاسماء بالاصالة لا بالتّبعيّة » به كسر الف اصاله .\r\nطلبهء علم حاضر بودند گفتند به فتح الف بخوان . گفت اى نادانان اين قدر نمىدانيد كه « با » حرف جر است و مابعد او به ضرورت مكسور باشد .\r\n\r\nحكايت\r\nاز محكّى عنه پرسيدند كه اسماء ستّه چند است ؟ گفت دوازده !\r\n\r\nبيت\r\n آن را كه عقل و دانش و تدبير و راى نيست * خوش گفت پرده‌دار كه كس در سراى نيست \r\n\r\nحكايت\r\nمحكىّ عنه مذكور به بارگاه سلطنت‌پناه سلطانى مغيثى خلّد اللّه ملكه حاضر گشت جهت عرض حال خويش ، و زانو زده گفت جمعى عيال دارم و بسبب مداومت تعلّم و تعليم مجال اكتساب معيشت ندارم . التماس آنكه امر مطاع صادر گردد كه از اوقاف مملكت كه از براى امثال ما مستعدّان\r\n\r\n\r\n","description":"","footnote":"\r\n( 1 ) - اصل : كودنت .\r\n","page_name":" 258 ","page_number":278},
  {"content":"\r\n\r\nوقف كرده‌اند آن مقدار كه انتعاش بدان توان نمود معيّن گردد ، و حال آنكه در پايهء سرير سلطنت‌پناهى درويشى تركستانى عامى حاضر بود و او را سوتكندى گفتندى . درين اثنا از محكى عنه سوال كرد كه  « سَنَسْتَدْرِجُهُمْ »  چه صيغه‌اى است ؟ چه باوجود عاميّت صيغهء چند يادداشت .\r\nمولانا نور گفت صيغه از خود مىسازى و حال آنكه صيغهء مذكور از الفاظ قرآنى است ، كما قال اللّه تعالى :  « سَنَسْتَدْرِجُهُمْ مِنْ حَيْثُ لا يَعْلَمُونَ » . \r\n\r\nحكايت\r\nكايد تاج امير شول در بلوك بيضا داماد مىشد و از عالىجناب سيد شمس الدين محمّد استدعاى حضور ايشان فرمود . آن جناب خود [ نزول 
  ] نفرمودند ، ليكن اتباع و كسان خود فرستادند . چون وقت چيزى پختن شد مولانا محكى عنه خواست كه اظهار شيدى كند تا اين معنى وسيلهء جرى و سبب نفعى گردد . گفت مدّتى است كه به رياضت مشغولم و ترك حيوانى كرده‌ام . مطبخى را بگوى كه از براى من برنجى بىگوشت به روغن گوسفند بپزد !\r\n\r\nحكايت\r\nرعاياى گوكان بستانى از بساتين آن موضع به مقاسمهء مولانا نور مذكور مزروع گردانيدند . چون ارتفاع حصاد نمود و پاك كرد بر سر خرمن نشست و به ابتياع آن ارتفاع مشغول گشت . جماعت احشام وجه مىدادند و در عوض جنس مىستاندند .\r\nاز آن جمله شخصى شش تنكه به دو دفعه به او داده بود . چون طلب\r\n\r\n","description":"","footnote":"","page_name":" 259 ","page_number":279},
  {"content":"\r\n\r\nجنس نمود مولانا محكى عنه پرسيد كه چند داده‌اى ؟ آن شخص گفت شش تنكه . درين اثنا تكذيب او نموده به دشنام و سفاهت مشغول گشت !\r\nچون مردم برسيدند و از سبب اين حركت پرسيدند سوگند ياد كرد كه غير واقع مىگويد و شش تنكه نداده . آن جماعت گفتند چه داده ؟\r\nگفت دفعه‌اى چهار تنكه و دفعه‌اى دو تنكه و به قلبى مىخواهد كه از آن شش تنكه جنس بستاند ! بعد آن گفت‌وگوى بىحدّ در خاطرش نشاندند كه چهار و دو شش مىباشد !\r\nليكن باوجود اوصاف مذكوره و عدم استحقاق از مجموع مستعدّان و جميع مستحقّان خوش‌روزگارتر و دايم الاوقات قرين عيش و عشرت ، و هرروز يك تنكه از اوقاف مملكت مىگيرد و دايم الاوقات مشوّش بال و منغصّ حال اين پريشان‌روزگار به بلاى محنت مقارنهء او و ابناى جنس او گرفتار .\r\n\r\nقطعه\r\n به فلك دوش به خلوت گله مىكردم * كه مرا از كرم تو سبب حرمان چيست\r\nاين همه جور تو بر فاضل و دانا ز چه خاست * وين همه لطف تو با بىهنر و نادان چيست\r\nفلكم گفت كه اى خسرو اقليم هنر * با منت بيهده اين مشغله و تاوان چيست\r\nخالق عالم ابداع و كمال مطلق * چون كسى را ننهادست مرا تاوان [ چيست 
  ] \r\n\r\n","description":"","footnote":"","page_name":" 260 ","page_number":280},
  {"content":"\r\n\r\n در زواياى فلك چشم بصيرت بگشاى * با همه فضل برون آر كه بىنقصان چيست\r\nخالق جان ، خرد و حكمت و عقلت دادست * با چنين نعمت و احسان سبب كفران چيست\r\nدولت از دين طلب و مرتبه از دانش جوى * همچو دونان سخن جامه و ذكر نان چيست \r\nامّا چون عادت اين روزگار جاهل‌نواز و قاعدهء اين چرخ فاضل گداز چنين است چه تدبير .\r\n\r\nقطعه\r\n حبّذا روزگار بىعقلان * كز خرابى عقل آبادند\r\nعقل و غم را به هم گذاشته‌اند * و ابلهان زان هميشه دلشادند\r\nهركجا عقل هست شادى نيست * عقل و غم هردو توأمان زادند \r\n\r\nحكايت\r\nجمعى از طلبهء مدرسهء فزاريّه بسبب مجاورت مولانا محمد كرد در زحمت بودند و از غايت بىطاقتى و نهايت بىتحمّلى اتّفاق نمودند و او را مضروب و ملتوت « 1 » گردانيدند و برفتند .\r\nدرين اثنا سر خود را بر ديوار زد و به نوعى بشكست كه مشرف بر\r\n\r\n\r\n","description":"","footnote":"\r\n( 1 ) - لت زدن بمعنى ضرب زدن است و مؤلف با كلمهء فارسى فعل عربى ساخته است .\r\n","page_name":" 261 ","page_number":281},
  {"content":"\r\n\r\nهلاك گشت و هرلحظه سوگند ياد مىكرد كه اين جماعت مستند و سر مرا شكستند . مستند و غرض او ازين ايذاى خويش تصوّر ايذاى آن جماعت و تطيّر اين حركت مثل خر ديزه است ، مرگ خود و زيان خداوند !\r\nآخر الامر اين جماعت را به ديوان برد و انواع ملالشان رسانيد .\r\n\r\nحكايت\r\nدر ايّامى كه حضرت خلافت‌پناهى سلطانى مغيثى از يورش آذربيجان بعد از فتح آن معاودت نمود ، نزول همايون به دار الملك فرمود و چنانچه معهود مىباشد صغار و كبار به استقبال آن حضرت مىرفتند . جمعى از طلبهء علم اتّفاق كردند كه مستقبل گردند و عسر حال خود را معروض آن حضرت گردانند . شخصى بود از بزرگزادگان شام ، بىيار و غمگسار به محنت غربت و زحمت كربت گرفتار . درين حالت با اين جماعت گفت من نيز همراه شما از براى عرض حال به استقبال مىآيم .\r\nچون مولاناى محكىّ عنه سخن آن شخص شنود در دشنام و سفاهت افزود .\r\nبعد از سفاهت بسيار و خلاقت بىشمار آن بزرگزاده از سبب اين صورت پرسيد ؟\r\nمحكىّ عنه گفت ترا چه حدّ آن‌كه حال خود معروض آن حضرت گردانى ؟\r\nبزرگزاده گفت نه اين جماعت ابناء جنس من به عرض حال مىروند !\r\nمحكىّ عنه گفت ايشان شامى نيستند !\r\nاحساس مقاصد و اقتباس محاسد و قياس مفاسد او ازين صورت بايد كرد .\r\n\r\n","description":"","footnote":"","page_name":" 262 ","page_number":282},
  {"content":"\r\n\r\nچه چنين آفتابى عالمتاب را كه فيض او به سبيل مساوات بىهيچ تفاوتى بر عالم و عالميان فايض است و اگر تفاوتى به اعتبار كثرت و قلّت واقع از كمال و نقصان محلّ و مأخذ است مىخواهد كه آن فيض عامّ منحصر بر او باشد و غير ازو هيچ آفريده‌اى به آن ممتّع نگردد ! و چون خير آن حضرت عامّ و فيضش مستمرّ و على الدّوام و بر خلاف مراد و مقصود او هرگز از خلق منقطع و مرتفع نه ، هرآينه دايم الاوقات محزون و ملول و پيوسته به ايذاى خلق مشغول ! نه اندوه او را انقطاعى و نه نااميدى او را انتهايى ! هميشه او را از متابعت مردم نيك تنگ و دايما با سعادتمندان در جنگ .\r\nحكما گفته‌اند هركه خواهد كه چيزى از كسى منقطع گردد محبّ شرّ بود و محبّ شرّ هرآينه شرير باشد ، و اگر اين صورت با آشنايان كند بدتر . پس حسود شرير بود و به خير مردم غمناك و خير خلق منافى مطلوب او .\r\n\r\nمثنوى\r\n از حسد لقمه بگيرد در گلو * وز حسد ابليس را باشد غلو\r\nكو ز آدم ننگ دارد از حسد * با سعادت جنگ دارد از حسد\r\nعقده‌اى زين صعبتر در راه نيست * اى خنك آن كش حسد همراه نيست \r\nحكما گفته‌اند حسود آن كس بود كه از فرط حرص و غايت شره خواهد كه به فوايد از ابناى جنس خويش ممتاز گردد . پس همّت خود را\r\n\r\n","description":"","footnote":"","page_name":" 263 ","page_number":283},
  {"content":"\r\n\r\nبر ازالهء آن از ديگران و حصر بر خويش مقصور دارد ، و داعيهء او بر تحصيل اين صفت قبيح از ممرّ جهل و شره بود . چه استجماع خيرات دنياوى يك شخص را محال بود . پس مطلوب حسود ممتنع الوجود باشد و جز حزن و الم از او حاصل نه .\r\nو يكى ديگر ازجمله اوصاف ردّيه و احوال ذميمهء محكىّ عنه آنكه مردم را غرض از كسب علم و اكتساب فضايل نفع به مردم رسانيدن مىباشد و مشار اليه را غرض و مقصود از تحصيل اين معنى اصرار و ايذاى اين جماعت .\r\nلاجرم از سعادت حصول اين فضايل و دولت وصول اين خصايل محروم و چندانچه مىخواند نمىداند ، و ديگران دانشمند شدند و او خوانشمند . « 1 »\r\n\r\nمثنوى\r\n دو كس چه كنند از پى خاصّ و عام * يكى نيك‌سيرت يكى زشت‌نام\r\nيكى تا كند تشنه را تازه حلق * يكى تا به گردن پر از كين خلق\r\nنه هرآدميزاده از دد به است * كه دد ز آدميزادهء بد به است\r\nبه است از دد انسان صاحب خرد * نه انسان كه در مردم افتد چو دد \r\n\r\n\r\n","description":"","footnote":"\r\n( 1 ) - كذا - خواهشمند ( ؟ ) .\r\n","page_name":" 264 ","page_number":284},
  {"content":"\r\n\r\n سوار نگون‌بخت بىراه‌رو * پياده به رفتن برد زو گرو\r\nاگر بد كنى چشم نيكى مدار * كه هرگز نيارد گز انگور بار\r\nنه هرگز شنيديم در عمر خويش * كه بدمرد را نيك آمد به پيش\r\nنپندارم اى در خزان كشته جو * كه خرمن ستانى به وقت درو \r\nيكى ديگر از اخلاق ردّيهء محكىّ عنه آنكه هرزمان كه يكى از طلبهء علم را داعيهء قراءت كتابى از كتب علمى شود به سبب عدم قابليّت خويش و به جهت شرتى و كودنتى « 1 » كه در نفس او مركوزست به ايذاى معلّم و متعلّم مشغول گردد و آن معلّم را به مرتبه‌اى منع كند از تعليم آن بنى نوع خويش كه گوييا افاده و اعلام آن مسايل چون مال دنيا از معلّم و مفيد كم مىگردد .\r\nحكما اسباب دنيا را تشبيه كرده‌اند به گليمى كوتاه كه شخصى دراز بالا بر خود كشد . چه اگر سر بدان پوشد پاى برهنه باشد و اگر پاى پوشد سر محروم ماند . پس همچنين اگر شخصى از متاعى از امتعهء دنيا محظوظ باشد بالضّروره ديگرى از ان محروم ماند ، و علم از شايبهء اين صورت منزّه و مبرّا . چه انفاق و خرج از آن مقتضى زيادتى لذّت و كمال تمتّع .\r\nپس حسد در آن معنى از طبيعت شرّ مطلق خيزد و حاسد آن شرير\r\n\r\n\r\n","description":"","footnote":"\r\n( 1 ) - كذا .\r\n","page_name":" 265 ","page_number":285},
  {"content":"\r\n\r\nبالذّات و مؤذّى بالطّبع بود .\r\nحكايات غريب او بسيار و روايات عجيب او بىشمار . ليكن بسبب اختيار اختصار برين مقدار اقتصار رفت و از غايت شهرت و نهايت معرفت ترك تحصيل حاصل نمود از جادهء اطناب منحرف گشت .\r\n\r\nمصراع\r\n سياه‌رويى زنگى چه حاجتش به مداد . \r\nافكار و گفتار و كردار « 1 » و دستار و رفتار آن ديوسار پرآزار تبه‌كار مردار « 2 »\r\nبدان كه از شرايط اشترا عباد ديگر آنكه از مردم به صلاح اشترا نمايند و عجمى اشرف از غيرعجمى . چه اين جنس را به خوى خود توان برآورد .\r\n\r\nشرط ديگر\r\nآنكه در زمان غلبهء شهوت به خريدن كنيزك مرو . چه درين حالت زشت به چشم شخص خوب نمايد . اوّل تسكين شهوت بايد نمود تا مغبون نباشند .\r\nو بنده را كه پيش صاحب خويش عزيز بوده باشد مخر ، چه اگر تو نيز او را عزيز دارى منّت ندارد - از آنكه پندارد كه عادت جميع خواجگان آنكه بنده را عزيز دارند ، و اگر خوار دارى چون عادت نكرده تحمّل نيارد و بگريزد . يا فروخت خواهد ، يا دشمن و بدخواهت گردد .\r\n\r\nشرط ديگر\r\nآنكه بندگان خود را خوش دار و مگذار كه سختى كشند و محتاج باشند ، و اقلّ قليل مراتب و غايتشان آنكه نگذارى كه گرسنگى خورند . چون درم\r\n\r\n\r\n","description":"","footnote":"\r\n( 1 ) - اصل : كردگار .\r\n( 2 ) - عبارت به همين وضع و على الظاهر ناقص است .\r\n","page_name":" 266 ","page_number":286},
  {"content":"\r\n\r\nو دينار و آرزويى كه دارند نمىبينند بارى شكمى سير [ خواهند 
  ] ، و ستم از اندازه بيرون مبر و به قدر طاقتشان كار فرما و در قهر و لطف اندازه نگاه‌دار .\r\n\r\nمثل\r\nقهر بىحدّ وحشت آرد ، لطف بىاندازه هيبت برد .\r\nنه چندان درشتى كه از تو سير گردند و نه چندان نرمى كه بر تو دلير شوند . تا توانى مكنشان آزار ، و عفو و ترحّم لازم دار .\r\nو اگر از جملهء جابران و جفاكاران نيستى همان مقدار كه فرمانبردارى مالك حقيقى مىنمايى و اطاعت خالق خويش به‌جاى مىآرى يك ده آن ازين بندهء مجازى خويش توقّع كن . چه حقّ تو برين بنده چندان نيست كه از ان آن حضرت بر تو . تو ايجاد او نكرده‌اى و آن حضرت موجد تست .\r\n\r\nمثنوى\r\n بر بنده مريز خشم بسيار * جورش مكن و دلش ميازار\r\nاو را تو به ده درم خريدى * آخر نه به قدرت آفريدى\r\nاين خشم و غرور و حكم تا چند * هست از تو بزرگتر خداوند \r\nپس نظر بر آن كن كه در عبوديّت حقيقى فرقى ميان غلام و خواجه نيست ، و اى بسا كه فرق بود - ليكن از جانب غلام .\r\n\r\n","description":"","footnote":"","page_name":" 267 ","page_number":287},
  {"content":"\r\n\r\n\r\nقطعه\r\n بر غلامى كه بهر خدمت تست * خشم بىحدّ مران و طيره مگير\r\nكه فضيحت بود به روز جزا * بنده آزاد و خواجه در زنجير \r\nبدان كه خدم و عباد در احتياج نسبت با شخص به منزلهء دست و پا و جوارح ديگرند . چه همچنانچه انواع مصالح از جوارح كفايت ، اصناف مقاصد نيز ازين جنس حاصل .\r\nپس بايد كه اين جماعت را ودايع آفريدگار دانسته اجناس رفق و مدارا و اطوار لطف و مواسا در استعمال ايشان كار بند گردد . چه در تأثّر فتور و ملال و تأثير مشقّت و كلال فرقى ميان اين صنف و ديگر اصناف مردم نيست .\r\nپس اگر خواهى كه از مداومت ضرب و تكرار تأديب و دوام انتقام اجرام ايشان فارغ باشى و از ملال اعراض نفسانى ايمن گردى در خاطر اين جماعت متمكّن و مخمّر گردان كه ايشان را از مولى و مالك خويش مهاجرت و مفارقت نخواهد بود ، مگر عند الموت .\r\nو اين معنى زمانى صورت بندد كه اين جماعت خود را مساهم و شريك مال مولى دانند ، بىآنكه خود را مستحقّ آن دانند و زهره و ياراى تصرّف آن داشته باشند ، و از عزل و فروختن ايمن باشند و اگرچه از زجرشان امنى نباشد .\r\n\r\n","description":"","footnote":"","page_name":" 268 ","page_number":288},
  {"content":"\r\n\r\nچه اگر تصوّر كنند كه مولى و صاحب ايشان ضعيف‌راى و واهى همّت است و به هرگناهى ايشان را دور خواهد كرد و خواهد فروخت خويشتن را در بندگى او عارى و غير متمكّن دانند و هرآينه دل بر خدمتكارى و عبوديّت ننهند و شرط بندگى و مهربانى به جاى نيارند و همّت را بر خلاص خويش از جفاى سيد و مفارقت او مقصور دارند .\r\n\r\nادب ديگر\r\nآنكه در طريق مآكل و مشارب و ملابس ايشان منبسط باشند ، بلكه آن را بر مالا بدّ خويش مقدّم دانند . و اوقات استراحتشان مقرّر و معيّن سازند . و نوعى كنند كه اعمالى كه به ايشان مفوّض بود از سر نشاط به جدّ هرچه تمامتر به تقديم رسانند ، نه بطريق ملالت و كسالت .\r\nو در تأديب و زجرشان مراتب نگاه داشته ابواب عفو بكلّى مسدود ندارند و هركدام كه بعد از توبه مراجعت به گناه نمايند او را چاشنى عقوبت بايد چشانيد و از رشد و روزبهيش نوميد نبايد شد ، مادام كه از دائرهء اصرار و وقاحت بيرون آمده به بىحيايى موسوم نباشد .\r\nو چون به تكرار خيانت يا گناهى فضيح قبيح ملوّث گردد طريق صواب ردّ و طرد و بيع ، و الّا به مجاورت او ديگر عباد بدكردار و تباهكار گردند و فساد از او به ديگران متعدّى گردد .\r\nاما اجناس حبشه و هندو و زنگبار را به كار بايد داشت و بيكار نبايد گذاشت ، و در حصول رفاهيت حال و فراغت بالشان مبالغه نبايد نمود .\r\nچه از خواصّ اين اجناس آنكه چون از مشقّت و مذلّت خلاص يابند\r\n\r\n","description":"","footnote":"","page_name":" 269 ","page_number":289},
  {"content":"\r\n\r\nآغاز طغيان و بنياد عصيان نمايند و قرار كار خويش بر فرار نهند .\r\n\r\nحكايت\r\nدو غلام هندى با يكديگر ملاقات كردند و به استفسار كاروبار يكديگر مشغول گشتند .\r\nيكى از يكى پرسيد كه حالت چيست ؟\r\nشكايت بسيار از روزگار و از مشقّت آزار كار نموده گفت گرسنگى مىخورم و برهنگى مىكشم و به سبب عدم استراحت ناخوشم .\r\nغلام سايل گفت تحمّل نما و در خدمت افزا .\r\nبعد ما غلام ناصح از او پرسيد كه حالت چيست ؟\r\nگفت مرفّه الحالم و فارغ البالم و اسباب معاش و مواد انتعاش حاصل .\r\nغلام سايل گفت وقت گريختن است !\r\nحكما گفته‌اند غلامان هندو طبيعت موش دارند . دزدى كنند و گريزند .\r\nبدان كه از براى استخدام بنده از آزاده اولى . چه بنده به قبول طاعت سيد و تأديب اقرب و از مفارقت نوميد .\r\n\r\nشرط ديگر\r\nآنكه بندهء قيمتى اشترا نما . چه « جوهر هركس به قدر قيمت اوست » ، و بنده كه خواجه بسيار ديده باشد مخر .\r\n\r\nمثل\r\nبندهء بسيار خواجه و زن بسيار شوى به كار نيايد .\r\n\r\n","description":"","footnote":"","page_name":" 270 ","page_number":290},
  {"content":"\r\n\r\n\r\nشرط ديگر\r\nآنكه چون بنده فروخت خواهد ستيزه مكن و زودش به فروش .\r\n\r\nمثل\r\nاز بندهء فروخت‌گو و زن طلاق‌جو فلاح نيايد .\r\nعيال بسيار و توابع بيكار بر خود روا مدار و بندگان و خدم خود را مگذار كه برادرخوانده و خواهرخوانده گيرند . چه تولّد اين صورت چيزهاى بد بود . بنده بايد كه پدر و مادر و برادر خود را مولى خويش داند .\r\nبندهء نخّاس فرسوده مخر .\r\nبدان‌كه ظهور حشمت هركس نسبت با ابناى جنس و بنى نوع خويش به كثرت غلام و خدمتكارست و روزى خود رزّاق مىدهد و ترا دخل نه ، « ضمن اللّه رزق كل احد » .\r\n\r\nقطعه\r\n اى خردمند اگر همىخواهى * كه شوى شهره در نكوكارى\r\nجهد كن تا غلام و خدمتكار * بيش از ابناى جنس خوددارى\r\nزانكه روزى يك‌به‌يك ايزد * مىدهد در كمىّ و بسيارى\r\nنان ز ديوان غيرشان مجراست * وز تو مشهور آدميسارى \r\n\r\n","description":"","footnote":"","page_name":" 271 ","page_number":291},
  {"content":"\r\n\r\n مىدهندت به نان و جامهء خويش * در مهمّات نيك و بد يارى \r\n\r\nادب ديگر\r\nآنكه چون خواهى كه بندهء جور و جفاكش و متحمّل ستم و بردبار و صبور باشد با او معاشرت مكن ، و چون او را معاشر و مصاحب خود ساخته باشى توقّع خدمت و جفاكشى ازو مدار . چه چون اين صورت دست داد و اين معنى در ميان افتاد مالكى و مملوكى مرتفع گشت .\r\n\r\nقطعه\r\n بنده با خواجهء پرىرخسار * چون درآمد به بازى و خنده\r\nنه عجب گر به خواجه حكم كند * بكشد خواجه بار چون بنده \r\n\r\nمثل\r\nهركه را معاشر گردانى و يار طمع خدمت ازو مدار .\r\n\r\n","description":"","footnote":"","page_name":" 272 ","page_number":292},
  {"content":"\r\n\r\n\r\nفصل سيزدهم در باب آداب مهمانى و شرط آن\r\nچون مهمان را به خانه آورى ايشان را استقبال مىنما و اظهار بهجت و خوش‌دلى مىكن ، و رعايت هركس چنان كه لايق و سزاى اوست به‌جاى آر .\r\n\r\nبيت\r\n اگر دوست مهمان بود يا نه دوست * شب و روز تيمار مهمان به تست \r\nو قبل از اشتغال اكل و بعد از فراغ آن طشت و آفتابه حاضر بايد كرد تا اهل مجلس دست و دهان بشويند . چه گفته‌اند چيزى خوردن براى دست شستن خوش است .\r\nو درين صورت رعايت سنّت نموده بايد كه از اشرف اهل مجلس گيرند و از جانب دست راست او منتهى گردند ، كما قال النّبى عليه السّلم :\r\n« ابتدوا بالايمن فالايمن » .\r\nپس اگر وقت ميوه باشد پيش از آوردن سفره « 1 » ، ميوه‌هاى تر پيش مهمان آرند و لحظه‌اى توقّف نمايند . بعد از ان سفره را بگسترانند .\r\nو در سفره پيش مهمان كشيدن طريق مردم ماوراء النهر طريقى نيكوست .\r\nچه رسم ايشان آنكه الوان غذا و انواع نعمت مرتّب سازند و هرلحظه نوعى\r\n\r\n\r\n","description":"","footnote":"\r\n( 1 ) - در حاشيه چيزى شبيه « بنوع تامه » دارد !\r\n","page_name":" 273 ","page_number":293},
  {"content":"\r\n\r\nاز آن پيش مهمان آرند . چون حظّ خويش از آن نوع برگيرند ظروف و كاسها بردارند و نوعى ديگر آرند . و همچنين دم‌به‌دم نوعى از غذا آورند .\r\nارباب آداب صحبت گفته‌اند .\r\nبايد كه در صحبت و مجلس پيوسته انتظار نوعى از غذا باشد ، و چون نوعى منتهى شود مهمان داند كه نوعى ديگر در كارست و خواهند آورد ، و غرض ازين التزام انعقاد و امتداد صحبت .\r\n\r\nادب ديگر\r\nآنكه بعد از مهمان از اكل فارغ گرد ، و چون مهمان باشى پيش از مردم دست به طعام مكن و اگرچه گرسنه باشى . و فروتر از مهمان نشين و از مهمان اين نوع عذر مخواه : مگو معذور دار ، اين لايق تو نبود ، بارديگر عذر اين بخواهم ! چه اين كلمات مخصوص بازاريان باشد و جماعتى كه هرمدّتى مهماندارى كنند و لايق به ارباب احتشام نه .\r\n\r\nادب ديگر\r\nآنكه ملازمان را بفرمايى تا ظروف را اوّل پيش مهمان و كسان او نهند ، و اگرچه در عزّت و شرف از تو كمتر باشند .\r\nو بايد كه چون از سفره برخيزند اكول و غير اكول ، دنى و شريف مجموع سير باشند .\r\nو بعضى از اعراب بدوى را رسمى نيكوست در طريق مهماندارى كه چون مهمان نزيل ايشان گردد سفره را بگسترانند و الوان اطعمه در آن مهيّا دارند و خادمى از براى مراقبت حال مهمان از دور بدارند و خود غايب\r\n\r\n","description":"","footnote":"","page_name":" 274 ","page_number":294},
  {"content":"\r\n\r\nگردند تا مهمان را حجاب نباشد و چنانچه خواهند خورد . بعد از فراغ اكل صاحب ضيف بيايد .\r\n\r\nادب ديگر\r\nآنكه خدمتكاران و غلامان مهمان را نيكو تفقّد كن و مراقب حالشان باش ، چه نام و ننگ تو ايشان بيرون مىبرند . و با ايشان مگوى كه فلان كار كن يا كسان مرا مدد ده به آوردن ظروف و طبق و امثال ذلك .\r\n\r\nادب ديگر\r\nآنكه چون مهمان باشى نوكران و غلامان مضيف را از سفره چيزى مده و به نان و نوالهء مردم به مردم تقرّب مجو و به چيز مردم خود را صاحب كرم مساز ، و ملازمان و غلامان خود را نيز چيزى مده و مستغنى بوده ملتفت ايشان مگرد .\r\n\r\nادب ديگر\r\nآنكه خواه مضيف باشى و خواه مهمان در حالت اكل و زمان مؤاكله دست و جامه آلوده مگردان . و به سه انگشت چيزى خور ، و دهان را فراخ مساز ، و لقمهء بزرگ برمدار .\r\nو در فروبردن لقمه در ديرى و زودى طريق اعتدال نگاه دار ، و انگشت مليس ، و به الوان طعام و ظروف نگاه مكن ، و بر بهترين طعام مولع و حريص مگرد ، و به ديگران بگذار بتخصيص كه الّذ طعام كمتر از ديگر مطعومات باشد ، و از پيش خويش خور .\r\n\r\n","description":"","footnote":"","page_name":" 275 ","page_number":295},
  {"content":"\r\n\r\nو چون در لقمه مكروهى باشد مثل استخوان يا ريگ چنان از دهان بيرون آر كه كس بر آن وقوف نيابد و نبيند .\r\nو چيزى از دهان به كاسه و نان مينداز . و چون در ميان چيزى خوردن به آب احتياج افتد به تعجيل مياشام و آواز دهان و حلق بيرون مگذار .\r\n\r\nادب ديگر\r\nآنكه بعد از فراغ اكل در حالت دست و دهان شستن در پاك كردن انگشتان سعى بليغ به جاى آر .\r\nو در حضور مردم غرغره مكن ، و آب از دهان به طشت مينداز ، و بر تقدير ارتكاب به اين صورت ضرورة دهان را به دست بپوش .\r\nو بعد از دست و دهان شستن ملازمان و بندگان را بفرما تا گلاب و عطريّات در مجلس حاضر كنند تا بسبب روايح آنها بوى غذا از مجلس بيرون رود و مرتفع گردد . چه شخص چون سير گشت بوى غذا او را خوش نمىآيد .\r\nو همچنين بفرما تا حلويّات و نقل فراوان حاضر سازند ، و اگر مهمان قابل تشرّب و طالب شرب باشد حاضر گردان - مادام كه از ارباب احتشام باشى ، و الّا حكيمانه به طريق خفيه و طور عاقبت .\r\n\r\nادب ديگر\r\nآنكه مطربان خوش‌آواز با انضمام ساز مثل عود و چنگ و امثال اينها مهيّا ساز . و شرط اين‌كار آنكه صاحب ساز و گوينده خوبرو و خوش‌آواز باشد نه بدشكل .\r\n\r\n","description":"","footnote":"","page_name":" 276 ","page_number":296},
  {"content":"\r\n\r\nو بر تقدير وقوع اين صورت بايد كه مخفى نشيند تا لذّتى كه طبيعت را از نغمه‌هاى ملايم مىرسد مشاهدهء ناخوب آن را بازنستاند و وقوع اين مشقّت مزاحم و مشوّش آن لذّت نگردد .\r\n\r\nشرط ديگر\r\nآنكه ميان مسمع و مستمع مسافت فى الجمله باشد ، زيرا كه ميان دو وتر متحرّك چون صوتى حاصل گردد هرآينه از غلظت و حدّت خالى نگردد و چون به هوا متّصل گردد غلظت و حدّت به هوا بماند و آواز صافى به مستمع رسد .\r\n\r\nادب ديگر\r\nآنكه مستمع برتر از مسمع نشيند ، زيرا كه نغمه‌ها كه از او تار ساز و از صداى آواز بيرون مىآيد لطيف است و لطيف را مركز بلندى - چنانچه ثقيل را پستى . پس هرچه صافيتر و لطيفتر ميل به مركز خود كند و نغمه‌هاى لطيف به مستمع رسد .\r\nبدان‌كه هركه را طبيعت موزون و مستقيم بود همه‌چيز او بر طريقهء استقامت و اعتدال باشد .\r\n\r\nحكايت\r\nيكى از ملوك عجم وفات يافت و از او پسرى ماند دو ساله . بازماندگان گفتند او را بر تخت سلطنت بايد نشاند . خواستند كه بدانند كه او را قابليّت پادشاهى هست يا نه . با بوذرجمهر مشورت كردند . گفت او را بيازماييد كه حسّش سليم و طبعش مستقيم است ؟\r\n\r\n","description":"","footnote":"","page_name":" 277 ","page_number":297},
  {"content":"\r\n\r\nپس فرمود تا مغنّيان آوردند و آغاز ترنّم و تغنّى كردند . چون نغمه‌هاى ملايم به گوش طفل رسيد در نشاط و طرب آمد و حركات موزون ازو ظاهر مىشد .\r\nپس بوذرجمهر گفت اين طفل مستعدّ پادشاهى و درخور تخت و بخت است . رايات دولتش برافراشتند و از سلاطين كامكار گشت .\r\n\r\nشرط ديگر\r\nآنكه در مجلس ، صاحب‌حسنان حاضر گردان . چه مقصود از مهمانى اينهاست ، و الّا مردم همه روزه نان و گوشت و اغذيه و اطعمه مىخورند !\r\nپس چون اين همه كرده باشى خود را بر مهمان حقّى مدان ، بلكه حقّ مهمان بر خود دان . و بر مهمان منّت منه ، بلكه از مهمان منّت‌دار باش .\r\nو بعد از وقوع كمال مهماندارى و استكمال حق‌ّگزارى به ارتكاب اسباب معذرت و عذرخواهى احسان خويش را مضاعف ساز ، « ثنّ احسانك بالاعتذار . »\r\n\r\nقطعه\r\n هركه را بينى به گيتى ، روزى خود مىخورد * گر ز خوان « 1 » تست نانش ور ز خوان « 1 » خويشتن\r\nپس ترا منّت ببايد داشت از مهمان خويش * كو خورد از خوان « 1 » انعام تو نان خويشتن\r\nمن نه چون دونان ز بهر نان چنين سرگشته‌ام * بهر آب افتاده‌ام دور از مكان خويشتن \r\n\r\n\r\n","description":"","footnote":"\r\n( 1 ) - اصل : جان .\r\n","page_name":" 278 ","page_number":298},
  {"content":"\r\n\r\n از مكان خود اگر بيرون فتادم عيب نيست * از هنر بيرون فتد گوهر ز كان خويشتن\r\nپس درين بيداى فكرت عقل سرگردان شود * گر بگويم شمّه‌اى از داستان خويشتن\r\nز احتمال بار غم چوگان صفت شد دامنم * گرچه بردم گوى ز اقران در زمان خويشتن\r\nمن ز طبع همچو آب خويشتن در آتشم * در قفس از چيست بلبل ، از زبان خويشتن \r\n\r\nحكايت\r\nشاه شجاع عليه الرّحمة امير محمود قطب الدّين سليمانشاه يزدى را وزارت فرمود و بعد از چند مدّت مبنى بر تهمّت غدرى او را مقيّد گردانيد .\r\nبعد از مدّتى چون بر اهلاك پادشاه متّهم گشته بود كشتن او مقرّر گشت و حال آنكه خواجه مباركشاه كوهى را با امير محمود مذكور طريق اختلاطى و نوع محرميّتى بود ، مبنى برين صورت در ميان ايستاد و پادشاه را از سر قتل او گذرانيده مقرّر كرد كه پانصد هزار دينار بدهد و او را نكشند و بعد از اداى وجه او را رها كنند تا به يزد رود و به حال خود مشغول باشد .\r\nبعد از قرار مقرّر بر آن شد كه يك ماه او را مهلت دهند . بعد ازين قبول خواجه مباركشاه با امير مشاراليه گفت طريق حصول و طور وصول اين وجه چه‌گونه خواهد بود ؟ مير محمود گفت مرا درين جانب چيزى نمانده . چه اموال و اسباب به غارت رفت و ذخاير محرمان و ملازمان افشا\r\n\r\n","description":"","footnote":"","page_name":" 279 ","page_number":299},
  {"content":"\r\n\r\nكردند و املاك ديوانى گشت . ليكن در يزد ذخاير و دفاين بسيار دارم و از آن جمله ده هزار مثقال طلا در يك محلّ نهان كرده‌ام ، يكى از محرمان خويش را نشان داده بفرستم تا بياورد .\r\nخواجه مباركشاه پذيرفتار مير محمود گشت و او را به خانهء خويش فرود آورد . اتّفاقا ماه رمضان بود . هر شب خواجه سفره به پيش امير مذكور آوردى و در پيش او افطار كردى . چون عيد گشت و ايّام مهلت گذشت پادشاه محصّل فرستاد و طلب وجه موعود نمود و حال آنكه شخصى كه به طلب ذخاير يزد رفته بود والى يزد شاه يحيى را خبر شده اطليهء مذكوره را تصرّف نموده بود .\r\nچون محصل تشدّد مىنمود مير محمود با خواجه مباركشاه خلوتى كرد و گفت بدان كه من اين وجه را به تو داده‌ام و در هرشب از ليالى ماه رمضان قسطى فرود آورده‌ام ، و توضيح اين معنى آنكه يك ماه مهمان تو بودم و منّت مهمان شدن بر تو دارم . اگر جوانمردى و باحشمت نگذارى كه مرا آزار كنند . چه ملال و آزار به مهمان رسانيدن در جوانمردى و مروّت نيامده .\r\nپس خواجه مباركشاه تصديق قول او نموده به پيش پادشاه رفت و قبض وصول وجه مذكور بنوشت و تسليم نمود . بعد از استيفاء وجه پادشاه گفت من از او ايمن نيستم و او را كور مىكنم و به يزد مىفرستم تا عمر باقى به طاعت و عافيت گذراند ! چندانچه شفاعت رفت به جايى نرسيد و فرمود تا كورش كردند .\r\nچون خوش شد و بيرون آمد و اجازت به يزد رفتنش دادند به دار القضا\r\n\r\n","description":"","footnote":"","page_name":" 280 ","page_number":300},
  {"content":"\r\n\r\nرفت و به عوض آن مروّت از جملهء املاك كه در يزد داشت موازى صد تومان در شأن خواجه مباركشاه اقرار كرد و حجّت بر آن قلمى نمود مسجّل به سجل تمام قضات و به مبالغهء هرچه تمامتر تسليم كرد و يكى از ملازمان مشار اليه را براى تصرّف آن املاك همراه كرده متوجّه يزد گشت . چون به يزد رسيد والى يزد مانع شد و املاك مذكور را به تصرّف فرستادهء خواجه مباركشاه ندادند .\r\nبعد از وقوع اين صورت چون فرستاده معاودت نمود و كيفيّت حال بازگفت خواجه گفت مير محمود ، قطب الدّين سليمانشاه را ممنون منّت خود بىعوضى گردانيدن و آوازهء خويش به مهمان‌دارى بلند ساختن به از حصول آن املاك !\r\nپس چون مشار اليه حصول مروّت و ناموس را بر تحصيل آن املاك مقدّم داشت و ديگر ملتفت آن نشد ، بعد از سى سال در حالتى كه اولاد او را بواسطهء حوادث روزگار تغيير حالى كه از لوازم انقلاب است واقع شد آن حجّات برداشته به يزد رفتند و آن املاك بعضى ديوانى گشته بود و بعضى به تصرّف هركس . آن متصرّفات را دعوى كردند و مبلغى كثيرشان از آن حاصل شد و در وصلهء روز ناتوانى و هنگام فروماندگيشان نشست و آن نيكى ضايع نشد .\r\nغرض از تمهيد اين مقدّمات و تقرير اين مقالات توضيح احوال كريمان و تبيين اوصاف ايشان تا سبب اندراج تو گردد در سلك آن شرفا و خود را متحلّى گردانى به آن صفات حسنه ، و بدانى كه جزاى نيك و بدى\r\n\r\n","description":"","footnote":"","page_name":" 281 ","page_number":301},
  {"content":"\r\n\r\nبه صاحب آن مىرسد و ضايع نيست .\r\n\r\nمثنوى\r\n دولتيان جام و درم يافتند * دولت باقى ز كرم يافتند\r\nتخم كرم كشت سلامت بود * چون برسد زاد قيامت بود\r\nعمر به خشنودى مردم گذار * تا ز تو خشنود بود كردگار\r\nسايهء خورشيد سواران طلب * رنج خود و راحت ياران طلب\r\nدردستانى كن و درمان دهى * تات رسانند به فرماندهى\r\nگرم شو از مهر و ز كين سرد باش * چون مه و خورشيد جهانگرد باش\r\nهركه به نيكى عمل آغاز كرد * نيكى او روى به او بازكرد\r\nگنبد گردنده ز روى قياس * هست به نيكى و بدى حق‌ّشناس \r\n\r\nحكايت\r\nدر بنى تميم شخصى پسر كسى بكشت . پدر مقتول قاتل را بگرفت\r\n\r\n","description":"","footnote":"","page_name":" 282 ","page_number":302},
  {"content":"\r\n\r\nو محبوس گردانيده به طلب جلّاد رفت تا جلّاد بياورد و به قصاص مشغول گردد .\r\nاتفاقا طفلى در خانهء اين شخص پاره‌اى نان در دست داشت و به قاتل داد . پس شخص قاتل آن نان در دست داشت و مىخورد .\r\nدرين حالت پدر مقتول با جلّاد برسيد . از او پرسيد كه اين نان از كجا آورده‌اى ؟ گفت اين طفل از خانهء تو بيرون آورد و به من داد .\r\nبعد از استماع اين سخن گفت هركه نان ما خورد آزار ما از او برخاست و او را عذر خواسته از خانهء خويش روان كرد .\r\n\r\nحكايت\r\n خورد عيّارى بدان دلخسته يار * با وثاقش برد دست‌بسته يار\r\nشد كه تيغ آرد زند بر گردنش * پاره‌اى نان داد آن ساعت زنش\r\nچون بيامد مرد با تيغ آن زمان * ديد آن دلخسته را در دست نان\r\nگفت اين نانت كه داد اى هيچكس * گفت اين نانم عيالت داد و بس\r\nمرد چون بشنيد اين پاسخ تمام * گفت بر ما شد كنون خونت حرام \r\n\r\n","description":"","footnote":"","page_name":" 283 ","page_number":303},
  {"content":"\r\n\r\n زان كه هرشخصى كه نان ما شكست * سوى او با تيغ نتوان برد دست\r\nنيست از نانخواره ما را جان دريغ * من چگونه خون تو ريزم به تيغ\r\nخالقا تا سر به راه آورده‌ام * نان تو بر خوان « 1 » تو مىخورده‌ام\r\nچون كسى مىبشكند نان كسى * حق‌ّگزارى مىكند آنجا بسى\r\nچون تو بحر جود دارى صد هزار * نان تو بس خورده‌ام اى حق‌ّگزار « 2 »\r\nيا إله العالمين درمانده‌ام * غرق چون بر خشك كشتى رانده‌ام\r\nدست من گير و مرا فريادرس * دست بر سر چند باشم چون مگس \r\nپس حقّ و حرمت مهمان بزرگ دان .\r\n\r\nادب ديگر\r\nآنكه در مهمانى شراب بر تقدير ارتكاب در موافقت مهمان جرعه‌نوش باش ، و از خويش مىدزد تا مست نگردى و از تفقّد حال مهمان بازنمانى .\r\nو در روى مهمان خرّم و خندان باش ، ليكن هرزه‌خند مباش .\r\nچه بيهوده خنديدن دوم ديوانگى است .\r\n\r\n\r\n","description":"","footnote":"\r\n( 1 ) - اصل : خان .\r\n( 2 ) - اصل : گذار .\r\n","page_name":" 284 ","page_number":304},
  {"content":"\r\n\r\nو چون مهمان مست گردد و آهنگ رفتن كند مانع شو و در عدم خروج او مبالغه نما . چون نشنود و مبالغه نمايد به تواضع و تلطّف روانش كن .\r\n\r\nادب ديگر\r\nآنكه اگر مهمان هزار حركت خارج كند تا در خانهء تو باشد به رويش منه و فروگذار ، و خرم و آهسته و خندان باش .\r\nو به واسطهء حركات ناملايم مهمان . گره برابر و مفكن ، و درين صورت صبور و شكيبا باش و خود را و مهمان را ملول مساز تا در دايرهء بىمروّتان و به خود ناديدگان داخل نگردى .\r\n\r\nبيت\r\n گره را ز ابروى بر گوشه نه * كه بر گوشه بهتر كمان را گره\r\nبه آهستگى ناز مهمان بكش * كه در كار گرمى نبودست خوش\r\nچراغ ار به نرمى برافروختى * نه خود را نه پروانه را سوختى\r\nشكيب آورد بندها را كليد * شكيبنده را كس پشيمان نديد \r\nپس حقّ مهمان را بزرگ دان و او را گرامى و عزيز دار و اگرچه دنى بود ، كما قال النّبى عليه السّلم : « اكرموا الضّيف و لو كان كافرا » .\r\n\r\n","description":"","footnote":"","page_name":" 285 ","page_number":305},
  {"content":"\r\n\r\n\r\nحكايت\r\nروزى معتصم گناهكارى را در پيش خويش حكم گردن زدن فرمود .\r\nآن شخص گفت يا امير المؤمنين بغايت تشنه‌ام . للّه را بفرما تا مرا به يك شربت آب دست گيرند و بعد از آن بكشند .\r\nمعتصم به حكم سوگند فرمود تا او را آب دادند .\r\nآن شخص بعد از آشاميدن آب گفت كثر اللّه خيرك يا امير المؤمنين مهمان تو گشتم . اگر در طريق مروّت و رسم مردمى مهمان كشتن آمده بفرما تا مرا بكشند ، و الّا عفو فرما تا بر دست تو توبه كنم .\r\nمعتصم گفت [ چون 
  ] به زيركى مخلص خويش پيدا كردى ترا بخشيدم .\r\n\r\nادب ديگر\r\nآنكه مردم بيگانه را هرروز مهمان مساز . چه همه‌روزه به رعايت و محافظت حال بيگانگان مشغول گشتن كارى مشكل است .\r\nامّا اگر مهمان ، دوست يا خويش بود هرآينه بىحجاب باشد . و اگر امرى واقع گردد منافى شرط مهماندارى درگذارد و به چشم او عيب ننمايد .\r\nپس اگر خواهى كه در هفته‌اى سه نوبت مهمانى كنى اخراجات آن سه نوبت به خرج يك نوبت كن تا ضيافت و مهماندارى تو از خلل و عيب خالى باشد و زبان عيبجويان بر خود بسته باشى . چه مهماندارى كارى دشوار است . زيرا كه مدار آن بر رعايت خواطر و امزجهء مختلفهء مردمان ، و اين مغايرت و اختلاف كه در طبيعت انسان است در هيچ نوع از حيوان نيست .\r\n\r\n","description":"","footnote":"","page_name":" 286 ","page_number":306},
  {"content":"\r\n\r\nليكن شرط مذكور بر تقديرست كه قليل المال باشى و تكرار مهماندارى و استمرار ضيافت خلل در مال تو پيدا كند به مرتبه‌اى كه در آن خلل و هم درويشى بود .\r\nو الّا كه از جنس اين اغنيا باشى كه درين زمانه‌اند و نان سير نمىخورند تمام آن سه روز به نوعى به مهماندارى مشغول باش كه زبان عيبجويان بر تو بسته باشد ، و مقصود از جمع مال و غنا اين معنى دان .\r\nبدان كه مهمان مردم شدن . . . « 1 » و حقّ اين صورت نگاه داشتن و محافظت آن نمودن امرى بغايت بزرگ است . پس تا توانى مهمان كس مشو . چه حشمت و عزّت را زيان دارد و بر تقدير وقوع اين معنى مهمان كسى شو كه دانى كه منّت مىدارد نه منّت مىنهد . چه آدمى را هيچ عارى بدتر از ممنون منّت گشتن نيست و پيش ارباب همّت دشنام بىمنّت به از دعاى بامنّت .\r\nو اگرچه اى بسا كس كه دشنام دهد و منّت نهد و مخاطب نيز منّت دارد .\r\n\r\nمثنوى\r\n يكى پرسيد از آن شوريده ايّام * كه در عالم چه خواهى گفت دشنام\r\nكه هرچيزى كه ديگر مىدهندم * بجز دشنام منّت مىنهندم \r\n\r\nادب ديگر\r\nآنكه چون به مهمانى روى بغايت گرسنه و جايع مرو و سير نيز توجّه منما . چه در حالت سيرى چيزى نتوانى خورد و مضيف و صاحب دعوت آزرده و ملول گردد .\r\n\r\n\r\n","description":"","footnote":"\r\n( 1 ) - كلمه‌اى به شكل « ؟ ؟ ؟ » كه خواندنش ممكن نشد .\r\n","page_name":" 287 ","page_number":307},
  {"content":"\r\n\r\nو عند الجوع نيز چون اكل به تعجيل و افراط نمايى منافى حشمت بود .\r\n\r\nادب ديگر\r\nآنكه بر آن تقدير كه در سفره غذا اندك بود چون در ظروف غذا باقى باشد از اكل فارغ گرد ، و اگرچه گرسنه باشى .\r\n\r\nادب ديگر\r\nآنكه در مهمانى شراب خود را از مستى و بىاختيار گشتن نگاه دار ، تا چون صحبت آخر گردد به خانهء خويش توانى رفت .\r\n\r\nادب ديگر\r\nآنكه در ارتكاب شراب خواه مهمان باشى و خواه مضيف ، و اگرچه آن مشروب يك جام بود ، چون ملازمان و بندگانت صد گناه كنند ايشان را ادب مفرما و اعراض نما . چه هيچ كس آن را تأديب و تربيت نگويد .\r\nبلكه گويند بدمستى مىكند و عربده مىجويد ! چه از شرابخوار امثال اينها عربده شمارند .\r\nبدان‌كه در مستى ، بسيار گفتن و ستايش و مدح خويش كردن و به سرود خارج ترنّم نمودن بدترين عربده‌هاست و در هشيارى دليل و قرينهء ديوانگى .\r\n\r\nادب ديگر\r\nآنكه چون شراب خورده باشى به مهمانى و ضيافت كس مرو تا از مراسم لوازم آداب صحبت و شروط مهمان شدن بازنمانى .\r\nو زنهار و هزار زنهار كه به دعوت عروسى و مهمانى شيرازيان كه\r\n\r\n","description":"","footnote":"","page_name":" 288 ","page_number":308},
  {"content":"\r\n\r\nدر شب مرتكب آن گردند و در آن قوّال و سماع بود مرو . چه ثمرهء آن دعوت عام و نتيجهء آن صحبت خام جز گرسنگى و بيخوابى نه .\r\nو چون شخص گرسنگى بسيار كشيد و صفرا به معده ريخت و خواب چنان غلبه كرد كه پرواى عالم ندارد « 1 » سفره كشيدند و غذا آوردند و از براى خاطر صاحب دعوت مىبايد خورد و آن نيز عذابى ديگر .\r\nبدان‌كه طريق اكل تاجران و روستاييان و بازاريان آنكه غذاى صباح چاشت بزرگ خورند و يك وقت ديگر در شب .\r\nو اين جماعت در عالم صرفه اين صورت تصوّر كرده‌اند كه چون قريب به وقت پيشين چيزى خورند تا شب از زحمت گرسنگى و مشقّت جوع ايمن باشند ، و همچنين چون در شب غذا خورند تا وقت ناشتا از الم گرسنگى سالم باشند . چه البتّه طعامى كه در شب خورند آن وقت از معده گذرد . و اكل بامدادشان مورث صفرا و از آن شبشان موجب تخمه و امتلا ، و مقصودشان ازين طريق معاش آنكه نان پيشين از ميان ببرند .\r\nپس چون مهمانى چند نزيل تو گردند و مهمان تو باشند به اين آداب اقدام منما و به اين اوقات اطعام مفرما . بلكه بعد از آن كه آفتاب بلند شده باشد يك نوبت ، و بعد از پيشين يك نوبت ، و قريب به غروب يك نوبت ، و شربت و ميوه‌ها [ ى 
  ] لازم و متّصل به اين سفره‌ها ، و در شب التزام توالى و تواتر تنقّلات و حلويّات .\r\n\r\nادب ديگر\r\nآنكه در حالت مؤاكلت طعام به تعجيل نخورند ، و سر در پيش افگنند ،\r\n\r\n\r\n","description":"","footnote":"\r\n( 1 ) - جمله ناقص و بىارتباط است و كاتب متوجه سقط عبارت نشده است .\r\n","page_name":" 289 ","page_number":309},
  {"content":"\r\n\r\nو در لقمهء مهمان نبيند و مهمان را نيز همين طريق مسلوك بايد داشت . و در ميان مؤاكله و طعام اقدام بر كلام سنّت است .\r\n\r\nحكايت\r\nبزرگى جمعى از فضلا را به مهمانى برد . در حالت مؤاكلت يكى از اين جماعت لقمه‌اى برداشت كه به دهان برد صاحب دعوت از غايت شفقت گفت مويى در لقمه دارى بيرون‌آر ! آن شخص لقمه را بر زمين نهاد و ترك اكل نموده از سفره برخاست و روان شد .\r\nآن بزرگ او را بازخواند و از سبب اين حركت سخن راند . جواب داد نان كسى كه به اين طريق حاضر « 1 » لقمهء مهمان باشد در مذهب مروّت و طريق مردمى بر مهمان حرام است . آن بزرگ اين سخن را استحسان نمود و عذرخواهى فرمود و جامه و انعام بر اطعام افزود .\r\n\r\n\r\n","description":"","footnote":"\r\n( 1 ) - كذا ، شايد : ناظر .\r\n","page_name":" 290 ","page_number":310},
  {"content":"\r\n\r\n\r\nفصل چهاردهم در باب آداب امانت نگاه داشتن و شرط آن\r\nاگر كسى پيش تو امانتى آرد يا وديعتى سپارد آن را مگير و به هيچ حال مپذير . چه وديعت دارى و امانت گزارى كارى وخيم و بلاى « 1 » عظيم است ، و زمين و آسمان و كوهها با اين عظمت چون از عهدهء عهد بيرون نمىآمدند لاجرم قبول نكردند ، كما قال اللّه تعالى :  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  ، صدق اللّه العظيم .\r\nعلماى تفسير گفته‌اند معنى آيهء عظيمه آنكه ما كه خداييم اين امانت ارتكاب بر اوامر و اجتناب از نواهى را بر آسمانها و زمينها و كوهها باوجود عظمت و وقوع استوارى عرض كرديم قبول نكردند و فرار نمودند از اين امانت‌دارى ، و انسان باوجود اين ضعف حال و تزلزل احوال اين امر خطير و اين كار عظيم قبول كرد و پذيرفت . به درستى كه اين انسان پذيرندهء ظالم و جاهل است و ظلم او به سبب قبول اين امانت و حمل اين وديعت مؤكّد به دو تأكيد است : « انّ » و جملهء اسميّه ، تا دلالت بر آن كند كه متقبّل امانت ثابت الظّلم و دايم الجهل است .\r\nليكن صوفيّه و درويشان اين امانت را عبارت از اسرار اللّه داشته‌اند\r\n\r\n\r\n","description":"","footnote":"\r\n( 1 ) - كذا ، شايد : بلايى .\r\n","page_name":" 291 ","page_number":311},
  {"content":"\r\n\r\nو « لام » الامانه و « لام » الانسان را « لام » عهد [ دانسته‌اند 
  ] ، و برين تقدير از قبيل اطلاق عامّ و ارادهء خاصّ باشد . چه نگاه داشتن آن كارى بغايت مشكل است و كار مردان است ، و از آنست كه هركه از عهدهء آن عهد بيرون نمىآيد رسواش مىكنند .\r\n\r\nمثنوى\r\n بگويم اگر مىتوانى شنود * كه تحقيق  « أَوْفُوا بِعَهْدِي »  چه بود\r\nكه يعنى شما عهد را مشكنيد * پس آنگه درين بزم رامش كنيد\r\nتو يك عهد را گر به جاى آورى * سر نه فلك زير پاى آورى \r\nپس به قول اين جماعت انسان عبارت از خواصّ ايشان باشد .\r\nبدان كه مآل تعهّد و عاقبت امانت پذيرفتن از سه وجه خالى نيست :\r\nيا به سلامت به صاحبش رسانى و بعد از وقوع اين صورت سهل منّتى است ، چيزى از آن كس پيش داشتى و به صاحبش رساندى .\r\nيا پيش تو ضايع شد به تقصير تو ، و اين نيز سبب تاوان و موجب نقصان .\r\nيا ضايع گشت بىتقصير تو ، و آن نيز مستلزم سوگند و تهمت و بعضى حمل آن بر صدق كنند و بعضى بر كذب .\r\nو اى بسا كه شيطانت بازى دهد و منكر گردى و آن نيز موجب مخاصمت و تردّد به خانهء قاضى و شكل وكلاى محكمه ديدن و به عذاب\r\n\r\n","description":"","footnote":"","page_name":" 292 ","page_number":312},
  {"content":"\r\n\r\nمخالطت و محنت مصاحبت ايشان گرفتار گشتن .\r\nو بعد از تحمّل اين تكاليف سرانجام آن از چند حال بيرون نباشد :\r\nيا بر تو ثابت گردد و به زجر از تو بستانند ، و آن نيز موجب شهرت و عدم امانت و وجود خيانت و ازالهء اعتماد و عزّت .\r\nيا ثابت نگردد و بر تو بماند ، و اين نيز سبب عدم تمتّع و برخوردارى .\r\nو اگر ظاهرا از آن تمتّعى توان گرفت بالاخره و بال دنيا و آخرت باشد .\r\nپس طريق آنكه امانت نپذيرى و بر تقدير پذيرفتن بايد كه محافظت نموده به صاحب حقّ رسانى . حيث قال اللّه تعالى :  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها . » \r\n\r\nحكايت\r\nشخصى سحرگاه از خانهء خويش بيرون آمد و متوجّه حمّام شد . يكى از احباب خويش را ديد و از او التماس موافقت نمود .\r\nآن دوست گفت صداعى دارم و در خمارم . ليكن تا در حمّام با تو بيايم و بازگردم . چون به نزديك حمّام رسيد بىآنكه آن شخص را خبر كند بازگشت و به راهى ديگر برفت .\r\nاتّفاقا طرّارى در عقب اين شخص متوجّه حمّام بود از براى طرّارى و از جهت عيّارى . پس اين شخص در عقب خويش نگاه كرد . چون تاريك بود ندانست كه طرّارست . پنداشت كه همان دوست اوست . صد دينار زر در دستارچه بسته داشت ، از آستين بيرون كرد و به او داد و گفت اى فلان اين وجه به امانت پيش تو باشد . التماس آنكه لحظه‌اى اينجا توقف\r\n\r\n","description":"","footnote":"","page_name":" 293 ","page_number":313},
  {"content":"\r\n\r\nنمايى تا چون از حمّام بيرون آيم به من بازسپارى .\r\nطرّار بستد و هم آنجا موقوف شد تا آن شخص از حمّام بيرون آمد .\r\nچون به نزديك طرّار رسيد و آن دوست خويش را نديد متوجّه خانهء خود گشت . پس طرّار او را آواز داد و گفت اى مرد زر خود را بازستان و مرا ازين امانت‌دارى برهان كه امروز از كار خويش بازماندم به سبب امانتدارى !\r\nشخص گفت اين چه زر است ؟\r\nطرّار گفت حال آنكه من شخصى طرّارم و تو اين زر به من سپردى .\r\nشخص گفت اگر طرّارى چرا زر نبردى و بازسپردى !\r\nطرّار گفت اگر بضاعت و عمل معهود خويش بردمى اگر هزار دينار بودى يك دينار بازپس ندادمى ! ليكن چون امانت بود طريق امانت‌دارى و شرط حق‌ّگزارى به‌جاى آوردم . چه گفته‌اند امانت‌دار امانت‌خوار نباشد ! و بىامانت بودن و نقض عهد نمودن در جوانمردى نيامده .\r\n\r\nبيت\r\n از عهدهء عهد اگر برون آيد مرد * از هرچه گمان برى فزون آيد مرد \r\n\r\nحكايت\r\nشخصى در ميان دو دروازه نشسته بود . جماعتى گناهكاران را پادشاه حكم كرده بود كه بعضى كه ازين دروازه بيرون روند ايشان را بكشند و جمعى كه از آن بيرون روند نجات يابند ! و اين جماعت گناهكاران از اين قرار غافل\r\n\r\n","description":"","footnote":"","page_name":" 294 ","page_number":314},
  {"content":"\r\n\r\n[ بودند 
  ] و نمىدانستند كه خروج از كدام دروازه سبب حيات است و از كدام موجب ممات .\r\nو آن شخص بين الدّربين برين صورت و اين قرار عالم بود . ناگاه نگاه كرد دشمنى از آن خويش در آن ميان ديد . درين حال آن دشمن پيش اين شخص رسيد و از او به طريق مشورت پرسيد كه خروج از كدام دروازه سبب خلاص است و از كدام موجب هلاك ؟\r\nآن شخص وجود امانت را عدم خيانت لازم داشته گفت اگرنه بطريق مشورت مىپرسيدى ترا به دروازه‌اى نشان مىدادم كه سبب هلاك تو مىگشت ! ليكن به حكم « المستشار مؤتمن » بر مقتضيات آن ارتكاب نمودن واجب . پس به دروازه‌اى كه مخلص او بود او را روان گردانيد .\r\n\r\nشرط ديگر\r\nآنكه اگر وديعتى پيش كسى سپارى بىمهر و بىگواه محرم خويش مسپار ، تا از گفت‌وگو ايمن باشى و امانت‌دار را نيز داعيهء انكار و رغبت در اين كار پيدا نگرد [ د 
  ] .\r\n\r\nادب ديگر\r\nاينكه در امانت‌دارى و وقايع لوازم آن تا بتوان به سوگند مرسان و خود را به سوگندخوارى مشهور مگردان تا نيكنام باشى . چه هرچند توانگر و غنى باشى چون نيكنام نباشى خود را از جملهء درويشان دان . چه بدنامان را عاقبت جز درويشى نباشد و اگرچه متموّل باشند .\r\nو امانت و راستى را كار بند . چه امانت را اكسير اجر و كيمياى زر گفته‌اند\r\n\r\n","description":"","footnote":"","page_name":" 295 ","page_number":315},
  {"content":"\r\n\r\nو توانگر زى ، يعنى امين و راستگو باش . چه مال دنيا راستگويان راست .\r\nو زبان راست به از مرواريد و طلاست . چه اين جوهر و زواهر را يك جا بيش گرو نتوان نهاد ، و زبان راست به صد كس به گرو توان داد .\r\n\r\nبيت\r\n چو خواهى صد قبا در شادكامى * بدر پيراهنى در نيكنامى \r\n\r\nشرط ديگر\r\nآنكه چون شخصى امانتى پيش تو سپارد با كس مگوى و مخفى دار .\r\nچه اظهار اين اسرار نه به مصلحت تو راست « 1 » و نه به مصلحت او ، زيرا كه يقين حاصل كه صاحب امانت راضى نيست بر افشاى آن و به مصلحت تو نيز راست نباشد كه بىسببى اقرار بر قبص مالى كنى ، و چه جاى اظهار اين جزوى كه بايد كه مطلقا هيچ سرّ از اسرار خويش و از ان غير با هيچ كس در ميان ننهى ، اگر خواهى كه مدرك مراد و شادمانى باشى .\r\n\r\nمثنوى\r\n گفت پيغمبر كه هركه سرّ نهفت * زود گردد با مراد خويش جفت\r\nدانه چون اندر زمين پنهان شود * سرّ او سرسبزى بستان شود\r\nپرورش كى يافتندى زيركان * زرّ و نقره گر نبودندى نهان \r\n\r\n\r\n","description":"","footnote":"\r\n( 1 ) - كذا ، شايد : توست .\r\n","page_name":" 296 ","page_number":316},
  {"content":"\r\n\r\nپس بايد كه مطلقا زبان خويش بسته دارى و در افشاء اسرار خاموشى بر تكلّم مقدّم دانى ، و تا سخنى نپرسند نگويى ، و بر تقدير سؤال اختيار خويش نگاه دارى ، و بر مقتضى حال سايل جواب دهى ، و ببينى كه كه مىپرسد و چه مىگويى .\r\nبا مردم عاليقدر و زيرك سخن مغلق و معبّر به عبارات لطيف بايد گفت ، و با اشخاص دنى و كودن بر خلاف مذكور . پس لايق فهم هركس سخن گوى به تخصيص در امورى كه متعلّق به اسرار باشد . بلكه با ادنى و كودن تا توان متكلّم نبايد شد و سؤال او را نيز جواب نبايد گفت و سخن خويش را بىقدر نبايد ساخت ، و اگرچه اى بسا سرّ و امانت كه عند الضّروره با بعضى مشورت بايد نمود .\r\nپس به قدر تحمّل و مقدار تمكّن هركس اسرار و ما فى الضّمير خويش بايد گفت ، و درين حال رعايت بلاغت نموده مقتضى مقام را مرعى بايد داشت .\r\nو زيرك متمكّن را با بىعقل متهتّك مساوى نبايد ساخت . چه ارشاد متمكّن سبب وصول مقاصد ، و افساد متهتّك موجب حصول مفاسد . و اگر زيرك و متمكّن نيابى اولى و انسب آنكه با متهتّك نگويى و از او مشورت نجويى .\r\n\r\nمثنوى\r\n سخن تا نپرسند لب بسته دار * گهر نشكنى تيشه آهسته دار \r\n\r\n","description":"","footnote":"","page_name":" 297 ","page_number":317},
  {"content":"\r\n\r\n سخن گفتن آنگه بود سودمند * كه از گفتن آوازه گردد بلند\r\nچو درخورد گفتن نيايد جواب * سخن تازه كردن نيايد صواب\r\nدهان را به مسمار بر دوختن * به از گفتن و گفته را سوختن\r\nخريدار چون بر صدف ديده دوخت * بدين كاسدى در نشايد فروخت\r\nهنر هركجا يافت قدرى تمام * به دولت‌سرايى برآورد نام\r\nچو خواهى كه بر مه رسانى سرير * ازين نردبان باشدت ناگزير\r\nهرآن دولتى كارجمندى گرفت * ز راى بلند او بلندى گرفت \r\nپس صاحب راى باش و با متهتّك بىتجربه افشاى امانت و اظهار سرّ مكن .\r\n\r\n","description":"","footnote":"","page_name":" 298 ","page_number":318},
  {"content":"\r\n\r\n\r\nفصل پانزدهم در باب آداب عفو و عقوبت و حاجت خواستن و شرط آن\r\nبه هرگناهى آدمى را مستوجب عقوبت و مستحقّ انتقام مدان ، و چون كسى گناهى كند او را معذور دار . چه آدمى بىگناه نبوده .\r\nو به هرناملايمى خشمناك مشو و به غضب مرو ، و در وقت قهر و حالت اعراض نفسانى هرچند از ارباب حشمت و از اصحاب قدرت باشى فروتنى و حلم اختيار كن و آتش غضب را به آب اين دو وصف بنشان ، تا از جملهء ارباب مردى و از زمرهء اصحاب مردمى باشى و بلندنام و نيك سرانجام گردى .\r\n\r\nبيت\r\n هيچ دانى كه مردمى چه بود ؟ * روز دولت فروتنى كردن\r\nمجرمان را گناه بخشيدن * گاه قدرت غضب فروخوردن \r\nبدان‌كه هرچيزى متعلّق به چيزى است و از براى امرى مخلوق گشته ، همچنانچه عفو و اغماض متعلّق به جرم و گناه است و ايجاد او از\r\n\r\n","description":"","footnote":"","page_name":" 299 ","page_number":319},
  {"content":"\r\n\r\nبراى اين معنى است و درين صورت ظاهر مىگردد - تنبيه بر اظهار كمال ارباب تحمّل .\r\nپس چون درين معنى متهتّكان و جوركنندگان را دخلى نيست عند وقوع الجرايم قوّهء غضبيّهء سبعيّه و اخلاق ردّيه بهيميّهء ايشان بيشتر به حركت مىآيد و از قوّه به فعل مىپيوندد .\r\n\r\nمثل\r\nاگر نبودى گناه ، عفو به جايى نيافتى راه .\r\n\r\nحكايت\r\nيكى از خلفاى بنى عبّاس را از كنيزكى جريمه‌اى صادر شد ، خواست تا بر او غضبى كند . پس به غضب درو نگريست .\r\nكنيزك گفت :  « وَ الْكاظِمِينَ الْغَيْظَ »  .\r\nخليفه گفت : خشمت فروخوردم ! .\r\nديگر گفت :  « وَ الْعافِينَ عَنِ النَّاسِ »  .\r\nخليفه گفت گناهت را بخشيدم !\r\nديگر گفت :  « وَ اللَّهُ يُحِبُّ الْمُحْسِنِينَ »  .\r\nخليفه گفت : آزادت كردم !\r\nپس چون مرتبهء عفو و شرف اغماض دولتى است كه لايق به همه كس نيست و مخصوص خواصّ است هرآينه سخت‌دلان و جفاكنندگان را در ان دخلى نه ! چه هرچه عزيز و شريف است به همه كس نرسد و به هر كس ندهند . و چون اين جوهر نفيس را لايق به ارباب قساوت قلب و جابران\r\n\r\n","description":"","footnote":"","page_name":" 300 ","page_number":320},
  {"content":"\r\n\r\nنديدند لاجرم مخصوص ارباب حلم و شرفا گشت ، و ايجاد اين جوهر از براى اتّصال به اين كريمان و انفصال از آن لييمان شد ؛ و همچنانچه اين جماعت حليم از عقوبت محترز ، ان جمع لئيم از عفو مجتنب .\r\n\r\nمثنوى\r\n هرچه را خوب و خوش و زيبا كنند * از براى ديدهء بينا كنند\r\nكى بود آواز چنگ و زير و بم * از براى گوش بىحسّ اصم\r\nمشك را بيهوده حقّ خوش‌دم نكرد * بهر حس كرد از پى اخشم نكرد\r\nچون زمين و آسمان برساختست * در ميان بس نور و نار افراختست\r\nآن زمين را از براى خاكيان * و آسمان را مسكن افلاكيان\r\nمرد سفلى دشمن بالا بود * مشترىّ هرمكان پيدا بود \r\n\r\nادب ديگر\r\nآنكه چون گناهى را عفو نمايى ديگر از آن ياد مكن و سرزنش مجرم به آن گناه منما . چه چون از آن گناه يادآورى و او را سرزنش نمايى عفو مبدّل بر انتقام گردد .\r\n\r\n","description":"","footnote":"","page_name":" 301 ","page_number":321},
  {"content":"\r\n\r\nارباب حلم گفته‌اند عدم عفو از وجود جرم بدتر .\r\n\r\nقطعه\r\n اگر آيد ز دوستى گنهى * به گناهش نشايد آزردن\r\nزانكه نزديك عاقلان بتر است * عفو ناكردن از گنه كردن \r\n\r\nادب ديگر\r\nآنكه چون گناهى از تو صادر گردد ننگ مدار و به جرم خويش معترف گشته عذر آر ، و خود را ساهى ساز تا ستيزه و لجاج منقطع و انتقام و جزا مندفع گردد .\r\n\r\nادب ديگر\r\nآنكه اگر كسى گناهى كند كه مستوجب جز او انتقام باشد به قدر گناهش عقوبت نما ، و درين صورت نيز استعمال ترحّم و استكمال عفو لازم دار تا فرقى ميان تو و جوركنندگان باشد ، و يقين دان كه اگر مجرمى را عفو فرمايى و ايذا و آزار ننمايى در روز سختى و جزا گناهكارى دستگير تو گردد .\r\nبدان كه بدترين گناهان آزار است .\r\n\r\nمثل\r\nهرچه نه آزار نه گناه ، هرچه نه راحت نه طاعت .\r\n\r\n","description":"","footnote":"","page_name":" 302 ","page_number":322},
  {"content":"\r\n\r\n\r\nمثنوى\r\n بداخترتر از مردم‌آزار نيست * كه در روز سختى كسش يار نيست \r\nبدان‌كه خانهء كم‌آزارى در كوى مروّت و مردى ساخته‌اند ، و آدمى را هيچ گناه و هيچ عيب و عار چون آزار نيست .\r\n\r\nبيت\r\n كافرى را پيشه ساز و آتش اندر گفته زن * ساكن ميخانه باش و مردم‌آزارى مكن \r\n\r\nحكايت\r\nدر زمان ملك كريم شيخ ابو اسحق بن محمود شاه عليه الرّحمه كه ابن عمّ جدّ اين مؤلف بوده قومى گناهكار را كه به اعتبار سياست قتل بر ايشان واجب بود در پيش خويش حكم گردن زدن فرمود .\r\nبعد از مقتول شدن چند معدود يكى ديگر از آنها را پيش آوردند .\r\nگفت يا سلطان عادل كلمه‌اى دارم از براى روز جزا . بعد از عرض آن بفرما تا مرا بكشند .\r\nپس ابو اسحق اجازت داد .\r\nمجرم گفت گناهى كه ما كرده‌ايم اگر نسبت با پادشاهى ظالم جابر كرده بوديم با ما چه خواست كرد و زيادت از قتل چه متصوّر بود ؟ پس از كرم و حلم تو ما را چه فايده ، و فرق ميان تو و آن جوركننده چه باشد ؟\r\n\r\n","description":"","footnote":"","page_name":" 303 ","page_number":323},
  {"content":"\r\n\r\nابو اسحق گفت اگر اين سخن كه تو گفتى مجرمان اوّل گفتندى همه را مىبخشيدم . اكنون اين جماعت بقية السّيف را كه مانده‌اند عفو فرمودم و از جادهء غضب انحراف نمودم .\r\n\r\nادب ديگر\r\nآنكه چون گناهكارى به گناه خويش معترف گردد و به عذر آن مشغول گشته طلب عفو كند عذر آن بپذير . و هيچ گناه را چنان مدان كه جزاى آن زيادت از عذر آن و طلب عفو باشد .\r\n\r\nبيت\r\n هر آن‌كس كه پوزش نمايد گناه * تو بپذير و عذر گناهش مخواه \r\n\r\nادب ديگر\r\nآنكه قضاى حاجت نيازمند بر خويش لازم دانسته ظنّ او را در حقّ خويش خلاف مساز . چه گفته‌اند حاجتمندى دوم اسيرى است و بر اسيران رحمت واجب .\r\nو اگر قدرت بر قضاى حاجت آن نيازمند نداشته باشى به طريق تواضع و سخن خوش او را روان دار و على قدر الامكان رعايت رسمى به‌جا آر .\r\n\r\nادب ديگر\r\nآنكه چون قضاى حاجت بر خود واجب گردانيدى و ترا موصوف شدن به اين صفت و اين دولت ميسّر شد حاجت هركس چنانچه سزاى\r\n\r\n","description":"","footnote":"","page_name":" 304 ","page_number":324},
  {"content":"\r\n\r\nحاجتمند و لايق خواهنده است برآر ، و رعايت و مراقبت حال هركس به قدر شرف و نياز او به جاى آر . نه دنى را رعايتى كنى لايق به حال شريف و شريف را مراقبتى مناسب به حال دنى . زيرا كه كرم بايد كه از قبيل « وضع الشّىء على محله » على بابى كلمهء عربى « 1 » بود و الّا بخيل متلف بسيار ، همچون جماعتى كه هر سال مبلغهاى كثير حاصل دارند و از جهات اموال به دستشان درمىآيد و مجموع به مالايعنى و خيالات وهمى و هواى نفس صرف مىكنند و هيچ به هيچ مستحقّ نمىدهند ، « وضع الاحسان فى غير محلّه ظلم » .\r\nحكما گفته‌اند اى بسا كس [ كه 
  ] اعمال اسخيا از ايشان صادر گردد و از جملهء بخيلان باشند ، چون جماعتى كه بذل مال كنند بسبب تمتّع از شهوات و طلب ترفّع جاه و تقرّب پادشاه ، يا ايثار كنند از جهت دفع ضرر از نفس و مال و عرض خويش ، يا بذل نمايند بر جماعتى كه به استحقاق موسوم نباشند چون اعونه و اهل شرّ و جمعى كه از متعلّقات هوى و هوس باشند .\r\nپس سبب بذل اموال در امثال اين اغراض و صدور اعمال اسخيا از ايشان آن بود كه بعضى به طبيعت هوى و هوس و شهوات و لاف زدن و ريا مبتلى باشند و بعضى به طبيعت ناموس و توهّم ترفّع جاه .\r\nپس سخى آن كس بود كه ايثار و بذل او بىشايبهء اين اغراض بود ، بلكه ميل او به اين صفت حميده به سبب آن بود كه سخاوت صفتى است محمود و از لذّات جميل و صفات مرضيّه‌اى است ، و او را ملاحظهء نفع غير بالعرض و به قصد ثانى بود لا بالذّات و به قصد اولى . پس بايد كه درين معنى مراتب نگاه دارد .\r\n\r\n\r\n","description":"","footnote":"\r\n( 1 ) - كذا ، عبارت نامفهوم است و امكان افتادگى دارد .\r\n","page_name":" 305 ","page_number":325},
  {"content":"\r\n\r\n\r\nمثنوى\r\n خرد گفت آن كس بود شهريار * كه باشد پسنديده در هرديار\r\nبه داد و دهش خيره بازو بود * جهان دادنش بىترازو بود\r\nبه موران دهد كان بود موروار * دهد پيل را طعمهء پيل‌خوار\r\nنه چون خام‌كارى كه مستى كند * به خامه زدن خام‌دستى كند\r\nره‌آورد مورى فرستد به پيل * دهد پشّه را راتب جبرئيل\r\nهمه كار نادان شوريده‌خواب * ز اندازه نشناختن شد خراب\r\nكه يك ره سر از پاى نشناخت او * به مستى كلامى برانداخت او\r\nبزرگ اندك و خرد بسيار برد * شكوه بزرگى از آن گشت خرد\r\nمراتب نگه دار تا وقت كار * توانى شمردن يكى تا هزار \r\nامّا به‌هرحال باذل متلف به از جامع ممسك .\r\n\r\n","description":"","footnote":"","page_name":" 306 ","page_number":326},
  {"content":"\r\n\r\n\r\nشعر\r\n چه دوزخى چه بهشتى چه آدمى چه ملك * به مذهب همه ، كفر طريقت است امساك\r\nببخش و خوش بخوراى خواجه زان دريغ مخور * كه بىدريغ زند روزگار تيغ هلاك \r\n\r\nحكايت\r\nدر حضرت شيخ امين الدّين كازرونى قدّس سرّه مىگفتند فلان كس كرم به رو و ريا مىكند . شيخ فرمود كه پيش روش نبازم .\r\n ز نعمت نهادن بلندى مجوى * كه ناخوش كند آب استاده بوى\r\nبه بخشندگى كوش كاب روان * به سيلش مدد مىرسد ز آسمان \r\nبدان كه كمال كرم آنكه از سؤال سايل و تكرار عطا ملول نگردند ، بلكه به عطاى اوّل فقير را از مذلّت نياز و وحشت آز باز رهانند .\r\n\r\nحكايت\r\nروزى در مجلس پادشاه كريم شيخ ابو اسحق محمود شاه ذكر اسخيا و كريمان مىگذشت . شخصى نقل كرد كه حاتم طايى قصرى بنا نموده بود و از براى رعايت حال سايل و مراقبت احوال ارباب حاجت مشتمل بر چهل دريچه گردانيده .\r\n\r\n","description":"","footnote":"","page_name":" 307 ","page_number":327},
  {"content":"\r\n\r\nروزى سايلى بر تمام آن چهل در بگذشت و سؤال كرد و حاتم او را انعام فرمود و ملاحظهء تكرار سؤال ننمود .\r\nشيخ ابو اسحق گفت سهل كريمى بوده ! بايستى او را از دريچهء اول چندان دادى كه احتياجش به درى ديگر نيفتادى !\r\nبدان‌كه كريمان صاحب كمال در جواب سؤال اصلا لا نگفته‌اند :\r\nكما قال حسان بن ثابت فى مدح النّبى عليه السّلام :\r\n\r\nبيت\r\n ما قال لا قط الّا فى تشهّده * لو لا التّشهّد لم يسمع له لاء \r\nو الحمد للّه تعالى كه حضرت سلطنت‌مآب معروض عليه كتاب نيز چون به اخلاق نبوى مجبول و به اوصاف مصطفوى موصوف صوت سايل را با صداى نعم هميشه مقارن فرموده .\r\n\r\nشعر\r\n به بارگاه جلالش به يك شكم زادست * زمانه صوت سؤال و صداى آرى را\r\nز غايت كرم اندر كلام او نىنى * چنانچه ضدّ شمرد در كلام خود نى را\r\nچنارپنجه گشادست و نىكمر بسته * دعا و مدحت سلطان جمله دنيى را \r\n\r\n","description":"","footnote":"","page_name":" 308 ","page_number":328},
  {"content":"\r\n\r\n سپهر فتح ابو الفتح آنكه هست ردا * ز ظلّ رايت فتحش سپهر اعلى را\r\nنمود عكس نگينش به چشم دشمن او * چنانچه عكس زمرّد نمود افعى را\r\nز كنه رتبت او قاصر است قوهء عقل * بلى ز روز خبر نيست چشم اعمى را\r\nدو معنىاند كه فتوى امر و نهى دهند * قضا و رايش به ملك ملك تعالى را \r\n\r\nشعر\r\n له همم لا منتهى لكبارها * و همّته الصّغرى اجلّ من الدّهر\r\nله راحة لو انّ معشار جودها * على البرّ كان البرّ اندى من البحر \r\n\r\nادب ديگر\r\nآنكه هرچند صاحب قدرت باشى بر زيردست ترحّم و عفو واجب دان و ستم و جور بر محنت‌زده جايز مدار . چه اگر بر خلاف اين صورت ارتكاب نمايى و در مقام وفا جفا نمايى و در محلّ ترحّم جور به جاى آرى در دايرهء ستمكاران داخل گشته جزا و سزاى آن بيابى .\r\n\r\n","description":"","footnote":"","page_name":" 309 ","page_number":329},
  {"content":"\r\n\r\n\r\nمثنوى\r\n كسى كو بر سر مورى ستم كرد * هم از مورى قفاى آن ستم خورد\r\nبه چشم خويش ديدم بر گذرگاه * كه زد بر جان مورى مرغكى راه\r\nهنوز از چنگ منقارش نپرداخت * كه مرغى ديگر آمد كار او ساخت\r\nسپهر آيينهء عدل است و شايد * كه هرچيزى كه بيند وانمايد\r\nمنادى زد جهان را هركه بد كرد * نه بر جان كسى بر جان خود كرد\r\nمگر نشنيدى از فرّاش اين راه * كه هركو چه كند افتاد در چاه\r\nسراى آفرينش سرسرى نيست * زمين و آسمان بىداورى نيست\r\nگرفتم خود كه عطّار وجودى * به آخر هم بسوزى گرچه عودى\r\nاگر خود علم جالينوس دانى * چو وقت آيد به جالينوس مانى \r\n\r\n","description":"","footnote":"","page_name":" 310 ","page_number":330},
  {"content":"\r\n\r\n چو عاجزوار بايد عاقبت مرد * چه « 1 » افلاطون يونانى چه آن كرد\r\nهمان به كين نصيحت ياد گيريم * كه پيش از مرگ يك بارى بميريم\r\nز محنت جست هركو چشم بربست * بدين تدبير طوطى از قفص جست\r\nاگر با اين كهن‌گرگ حشم‌پوست * به صد سوگند چون يوسف شوى دوست\r\nلباست را چنان بر گاو بندد * كه چشمى گريد و چشميت خندد \r\n\r\nادب ديگر\r\nآنكه اگر ترا به كسى حاجتى افتد ببين كه محتاج اليه كريم است يا لئيم . چون كريم بود حاجت‌خواه و خود را به عيب حاجتمندى مبتلى گردان .\r\nديگر آنكه آن متوقّع و ملتمس مرجو الحصول و ممكن الوصول باشد ، چه اگر غير اين معنى را ملتمس سازى و متوقّعت مبذول نگردد از خام‌طمعى خويش دان نه از معروض عليه .\r\nپس بايد كه مسؤول و ملتمس ممكن الأخذ و سهل المأخذ بود و مسؤول عنه از قبول آن به تنگ نيايد و به قضاى آن حاجت و اداى آن التماس مكلّف نباشد .\r\n\r\n\r\n","description":"","footnote":"\r\n( 1 ) - اصل : چو .\r\n","page_name":" 311 ","page_number":331},
  {"content":"\r\n\r\nو نه چون التماس سيّد شمس الدّين محمّد نجات از مولانا جمال - الدّين سراويى بود .\r\n\r\nحكايت\r\nمولانا جمال الدّين سراويى در مدرسهء سنغريّه ساكن بود و چون ايّام تابستان بود به واسطهء حرارت هوا هرصباح در صفّهء آن مدرسه مىنشست و به كتابت كتابى علمى مشغول مىشد .\r\nسيّد شمس الدّين محمّد نيز درين مدرسه ابتداى تذكيرى و بنياد وعظى نموده بود و در مجلس شريفش جمعى حاضر مىشدند و در ازمنهء وعظ مولانا جمال الدّين در برابر او در صفّهء مذكوره به قاعدهء معهوده به كتابت مشغول مىشد .\r\nروزى سيّد محمّد از منبر فرود آمد و با جماعت مريدان به پيش مولانا جمال الدّين رفت و سلام كرده گفت توقّع دارم كه چون من وعظ گويم شما كتابت نكنيد !\r\nمولانا جمال الدين گفت توقّع دارم كه چون من كتابت كنم شما وعظ نگوييد !\r\nديگر سيّد فرمود كه اگر اين ملتمس و متوقّع من مبذول دارى اللّه تعالى حجّ پيادت روزى كند !\r\nمولانا جمال الدّين گفت اگر اين متوقّع من برآرى در راه خدا شهيد شوى !\r\n\r\n","description":"","footnote":"","page_name":" 312 ","page_number":332},
  {"content":"\r\n\r\n\r\nادب ديگر\r\nآنكه در خواستن حاجت پيش از عرض آن با خود مقرّر كن كه چه گويى و آنچه مخلص مقصود بود به كلامى مختصر ادا كن ، « جودة الكلام فى الاختصار » . امّا لازم نيست كه آنچه با خود مقرّر و مخمّر كرده‌اى همان كلام قياسى در جواب و سؤال گفته شود . چه شايد كه مقام اقتضاى خلاف آن قياس كند .\r\nپس راعى مقتضى مقام بوده بر طبق كلام و طريق احوال معروض عليه مطابق مقتضى حال به جواب و سؤال اشتغال نما . چه اگر ترك آن رعايت كنى و بر خلاف اقتضاى مقام آنچه با خويش مقرّر كرده و قياس نموده متكلّم گردى بىقضاى حاجت معاودت نمايى و خاطر معروض عليه نيز ملول سازى و حقّ به جانب او باشد .\r\nو مثال حال تو مثال آن كر بود كه به عيادت مريض مىرفت و با خود مقرّر كرد كه از مريض چه پرسد و مريض چه گويد و جواب مريض چه دهد ! و كلام مريض اقتضاى عكس آن جواب مىكرد كه كر با خود قياس كرده بود .\r\nپس هرزمان كه رعايت مقتضى مقام و طريق بلاغت به تقديم نرسانى فرق ميان تو و آن كر آنكه كه او را صمم سمعى بود و ترا صمم عقلى ، و همچنانچه او را به سبب قصور سمع از قباحت آن جواب و سؤال خبرى نه و جزم است كه مراسم عيادت و قواعد مراقبت به جاى آورده ترا نيز به سبب قصور عقل از عدم مناسبت آن مكالمت خبرى نه ، و جرمى كه به اسباب قضاى حاجت ارتكاب نموده‌اى !\r\n\r\n","description":"","footnote":"","page_name":" 313 ","page_number":333},
  {"content":"\r\n\r\n\r\nحكايت\r\n آن كرى را گفت افزون‌مايه‌اى * كه ترا رنجور شد همسايه‌اى\r\nگفت با خود كر كه با گوش گران * من چه دريابم ز گفت آن جوان\r\nخاصّه رنجور و ضعيف‌آواز شد * ليك بايد رفت آن‌جا نيست بد « 1 »\r\nچون ببينم كان لبش جنبان شود * پس قياسى گيرم آن را هم ز خود\r\nمن بگويم چونى اى محنت كشم * او بخواهد گفت نيكم يا خوشم\r\nمن بگويم شكر ! چه خوردى ابا ؟ * او بگويد شربتى يا ماشبا\r\nمن بگويم صحّ « 2 » نوشت كيست آن * از طبيبان پيش تو ؟ گويد فلان\r\nمن بگويم بس مبارك پاست او * چونكه او آمد شود كارت نكو\r\nپاى او را آزمودستيم ما * هركجا شد مىشود حاجت روا \r\n\r\n\r\n","description":"","footnote":"\r\n( 1 ) - اصل : جانب به بد .\r\n( 2 ) - اصل : صحه .\r\n","page_name":" 314 ","page_number":334},
  {"content":"\r\n\r\n اين جوابات قياسى راست كرد * پيش آن رنجور شد آن نيك‌مرد\r\nگفت چونى ؟ گفت مردم ! گفت شكر ! * شد ازين رنجور پرآزار و فكر\r\nكين چه شكرست او مگر با ما بدست * گر قياسى كرد پس كج آمدست\r\nبعد از ان گفتش چه خوردى گفت زهر * گفت نوشت باد ! افزون گشت قهر\r\nبعد از ان گفت از طبيبان كيست او * كه همىآيد به چاره پيش تو ؟\r\nگفت عزرائيل مىآيد برو * گفت پايش بس مبارك شاد شو !\r\nگر برون آمد بگفت او شادمان * شكركش كردم مراعات اين زمان\r\nگفت رنجور اين عدوى جان ماست * ما ندانستيم كو كان خطاست\r\nخاطر رنجورجويان صد سقط * تا كه پيغامش كند از هرنمط\r\nچون كسى كه خورده باشد آش بد * مىبشوراند دلش تا قى كند \r\n\r\n","description":"","footnote":"","page_name":" 315 ","page_number":335},
  {"content":"\r\n\r\n چون نبودش صبر مىخنديد او * كان سگ زن روسپىّ حيز كو\r\nتا بريزم بر وى آنچه گفته بود * كان زمان شير ضميرم خفته بود\r\nچون عيادت بهر دل‌آرامى است * اين عيادت نيست دشمن‌كامى است\r\nتا نبيند دشمن خود را به زار * مىنگيرد خاطر زشتش قرار\r\nپس كسان كايشان ز طاعت گمرهند * دل به رضوان و ثواب او نهند\r\nهمچو آن كر كه همىپنداشتست * كو نكويى كرد و آن برعكس جست\r\nاو نشسته خوش كه خدمت كرده‌ام * حقّ همسايه به جاى آورده‌ام\r\nبهر خود خوش آتشى افروختست * در دل رنجور خود را سوختست \r\nپس در طلب قضاى حاجت و كفايت مهمّ خويش مقتضى مقام را رعايت كن و حاضرجواب و بديهه‌گوى باش ، تا از ملال وجود حرمان ايمن باشى و از كلال عدم وجدان سالم گردى ، و مدرك مقصود و آخذ بهبود خويش شوى .\r\n\r\n","description":"","footnote":"","page_name":" 316 ","page_number":336},
  {"content":"\r\n\r\n\r\nحكايت\r\nدر زمان نزول رايات سلطان جهانيان و پادشاه جهانبان امير تيمور گوركان و ايّام انقلاب دولت سلطان زين العابدين بر اهل شيراز امانى مقرّر كردند و چون حافظ شاعر يكى از ارباب تأهّل بود و خانه‌اى داشت از محلّهء او از آن جمله مقدارى به نام او بنوشتند و به محصّل حواله كردند .\r\nدر اثناى اين حال بدپناه به امير مذكور برد و اظهار افلاس و بىچيزى نمود . امير مشار اليه فرمود نه تو گفته‌اى ؟\r\n\r\nبيت\r\n اگر آن ترك شيرازى به دست آرد دل ما را . * به خال هندويش بخشم سمرقند و بخارا را \r\nكسى كه سمرقند و بخارا به يك خال بخشد مفلس نباشد .\r\nحافظ گفت ازين بخشندگيها مفلسم !\r\nپس آن حضرت بسبب اين جواب بر بديهه آن وجه را راجع فرمود و مشار اليه خلاص گشت .\r\nپس در سخن گفتن در حالت عرض حاجت تا توانى تلطّف نما و معروض عليه را مزاج و خوش‌آمد گو . چه اگر تلحيه ( ؟ ) و تلطّف ندانى يا دانى و استعمال ننمايى اكثر اوقات بىقضاى حاجت و محروم ، معاودت نمايى .\r\nچه بيشتر اهل زمانه را مزاج بايد گفت تا مقصود حاصل گردد .\r\nپس در حاجت خواستن خواه تحريرا و خواه تقريرا مخلص مقصود بعد از رعايت انديشه و نهايت فكر مختصرا عرض بايد كرد و مكثار و پرگو\r\n\r\n","description":"","footnote":"","page_name":" 317 ","page_number":337},
  {"content":"\r\n\r\nنبايد بود تا درگيرد ، و طبيعت معروض عليه متغيّر نگردد .\r\n\r\nمثنوى\r\n سخن كان از سر انديشه نايد * نوشتن را و گفتن را نشايد\r\nچو آب از اعتدال افزون نهد گام * ز سيرابى به فرق آيد سرانجام\r\nچو خون در تن ز غايت بيش باشد * سزاى گوشمال نيش باشد\r\nسخن كم گوى تا در كار گيرد * كه در بسيار بد بسيار گيرد\r\nسخن چون در شد و گوينده غوّاص * به سختى در كف آيد گوهر خاص\r\nز گوهر سفتن استادان هراسند * كه قيمت‌مندى گوهر شناسند\r\nاگر هشيار اگر مخمور باشى * چنان زى كز تذلّل دور باشى \r\n\r\nادب ديگر\r\nآنكه تا نيازمند و محتاج نباشى از كس هيچ مخواه ، و اگرچه يقين دانى كه مسؤول عنه كريم است و بىوقوع ملامت آن ملتمس مبذول مىدارد .\r\nو از براى چيز دنيا ممنون منّت كس مشو و از جهت بىتجمّلى و عدم قناعت\r\n\r\n","description":"","footnote":"","page_name":" 318 ","page_number":338},
  {"content":"\r\n\r\nاين عيب و عار بر خود مدار ، و همان گير كه ستدى و خرج كردى !\r\n\r\nمثنوى\r\n دادن زر گر همه جان دادن است * ناستدن بهتر از آن دادن است\r\nگرچه ستانى و بيفشانيش * بهتر از آن نيست كه بستانيش \r\nو اگر مسؤول عنه لئيم و خسيس بود ترك طمع كن و آسوده گرد و عطاى او را به لقاى او گذار ، « استراحة النّفس فى اليأس » .\r\n\r\nحكايت\r\nجوانمردى جراحتى مولم داشت . شخصى گفت فلان بازرگان بخيل را مرهمى چند هست مناسب اين جراحت و نوشدارو نيز دارد . قدرى از آنها از وى بخواه .\r\nجوان گفت عند الطّلب حصول آن معلوم نه ، و بر تقدير تحصيل معلوم نه كه مفيد باشد . حاليا نقدا خواستن نوشدارو از او زهر قاتل است !\r\n\r\nمثل\r\nاگر لئيم آب حيات فروشد دانا به آب‌رو بخرد !\r\n\r\nقطعه\r\n گر ترك طمع كنى نباشد * اى دل ز كست هراس هرگز \r\n\r\n","description":"","footnote":"","page_name":" 319 ","page_number":339},
  {"content":"\r\n\r\n ايزد دهد آنچه شد مقرّر * بر سر ننهد سپاس هرگز\r\nاز سفله كرم مجوى زنهار * كاطلس نشود پلاس هرگز \r\n\r\nادب ديگر\r\nآنكه به هركس كه محتاج باشى خويشتن را چاكر و بندهء او پندار ، و چون اجابت حاجت يا بى شكر منعم لازم دار ، و اين معنى را سبب اجابت حاجت دوم دان .\r\n\r\nقطعه\r\n چون روا گشت حاجتت گو شكر * اين‌چنين خوانده‌ايم در اخبار\r\nگر فزونىّ نعمتت بايد * شكر منعم ز واجبات شمار \r\n\r\nادب ديگر\r\nآنكه اگر حاجتت روا نگردد از بخت خويش بين و ازين جهت شكوه و گله از معروض عليه مكن ، و اگرچه از جهات ديگر مساوى و عيوب او گويى .\r\n\r\nادب ديگر\r\nآنكه مفلس را ، خواه كريم و خواه لئيم ، معروض عليه حاجت خويش\r\n\r\n","description":"","footnote":"","page_name":" 320 ","page_number":340},
  {"content":"\r\n\r\nمساز . چه گفته‌اند سخاى مفلس را نهايت نيست .\r\nپس هرچه از او بخواهى قبول كند و بنابر افلاس به ناچار به عهد خود بىاختيار وفا نكند ، و بعد از امل و اميد بر وقوع آن مأمول نااميدى موجب غبن و سبب ملال بود .\r\n\r\nحكايت\r\nروزى مؤلّف كتاب كه از جملهء مفلسان زمان و از زمرهء برانداختگان خان‌ومان است در حضور بزرگى غنى اظهار سخايى و وعدهء عطايى با بينوايى مىنمود .\r\nآن بزرگ گفت سخاى مفلس [ را 
  ] نهايت نيست .\r\nمؤلّف گفت چون بخل غنى !\r\n\r\nبيت\r\n مفلسانيم كه در دولت سوداى رخت * حاصل هردو جهان هيچ نيرزد بر ما \r\nهرچند از سايهء سلطنت‌مآب و آفتاب عالمتاب معروض عليه كتاب رفاهيت حال و فراغ بال و مقاصد و آمال حاصل ، امّا بسبب اختلال احوال گاه‌گاه از بيم قرض خواه بر مقتضى « المفلس فى امان اللّه » در پناه إله مىگريزد و به ناچار با آن نابكار ناسازگار نمىستيزد .\r\n\r\nشعر\r\n مرا قرض هست و دگر هيچ نيست * فراوان مرا خرج و زر هيچ نيست \r\n\r\n","description":"","footnote":"","page_name":" 321 ","page_number":341},
  {"content":"\r\n\r\n هنر خود ندارم وگر نيز هست * چو طالع نباشد ، هنر هيچ نيست\r\nجهان گو همه عيش و عشرت بگير * مرا زين ميان چون خبر « 1 » هيچ نيست\r\nبه درگاه او التجا كن دلا * كه اين گشتن دربه‌در هيچ نيست \r\n\r\nادب ديگر\r\nآنكه اگر محتاج به بخيلى باشى و بضرورت طلب حاجتى از او نمايى به هشيارى هيچ از او مخواه ، مگر در حالت مستى . چه بخيلان در زمان مستى سخى باشند و كرم نمايند ، و اگرچه چون هشيار گردند پشيمان باشند !\r\n\r\nحكايت\r\nبخيلى در حالت مستى يكى از فضلا را وعدهء عطايى نمود . چون صباح شد اين فاضل موعود كه به در خانهء آن بخيل رفت و طلب اعطاى آن موعود نمود بخيل پشيمان گشته بود ، غلام را به پيش او فرستاد و گفت خواجه مىگويد نشنيده‌اى كه مستان‌گه بسيار خورند .\r\nفاضل گفت كه اينست كه اين زمان مىخورد ! و روان شد .\r\n\r\nبيت\r\n در اهل هنر شكسته‌گامى * به زانكه بود شكسته‌نامى \r\n\r\n\r\n","description":"","footnote":"\r\n( 1 ) - اصل : مجر ( ؟ )\r\n","page_name":" 322 ","page_number":342},
  {"content":"\r\n\r\nپس در حالت احتياج به بخيل و لئيم خود را به جاى ترحّم دان « 1 » و اميد بر عطاى اين طايفه مبند .\r\nحكما گفته‌اند دو كس به جاى ترحّم باشند : اوّل خردمندى كه مغلوب بيخردى باشد ، دوم كريمى كه محتاج بخيلى گردد .\r\nبدان‌كه در دنيا هيچ مشقّتى بالاتر از محتاج به خسيس و سفله بودن نيست ، و صاحب كمال تحمّل جميع مشاق تواند كرد بضرورت ، الّا ارتكاب برين صورت .\r\n\r\nقطعه\r\n دست اگر در دهان شير كنى * وز پى قوت لقمه بردارى\r\nور ز خون جگر به نوك مژه * بر رخ آيات فقر بنگارى\r\nوز پى كام دل اگر سر تيغ * زير پا پابرهنه بسپارى\r\nنزد صاحب كمال خوبترست * زانكه حاجت به سفلگان آرى \r\nبدان‌كه سفله و لئيم هرچند ذوشوكت و صاحب ثروت گردد آثار خساست و علامات دناءت از او بيش ظاهر باشد .\r\nپس تا ممكن بود عرض حاجت به اين جماعت نبايد كرد و نظر به ظاهرشان نبايد نمود و بر مقتضى باطن خسيسشان بايد بود .\r\n\r\n\r\n","description":"","footnote":"\r\n( 1 ) - كذا عين عبارت نسخه .\r\n","page_name":" 323 ","page_number":343},
  {"content":"\r\n\r\n مپندار اگر سفله قارون شود * كه طبع خسيسش دگرگون شود\r\nوگر درنيابد كرم‌پيشه نان * نهادش توانگر بود همچنان\r\nگر از جاه و دولت بيفتد لئيم * دگرباره نادر شود مستقيم \r\nپس اين طايفه همان به كه مفلوك و مفلس باشند .\r\n\r\nمثنوى\r\n سفله چو جاه آمد و سيم و زرش * سيلى خواهد به حقيقت سرش\r\nآن نشنيدى كه حكيمى چه گفت * مور همان به كه نباشد پرش \r\n\r\nادب ديگر\r\nآنكه چون محتاج به كريمى باشى در خواستن حاجت و التماس مقصود خويش شرم مدار .\r\n\r\nبيت\r\n تو مگو ما را به آن شه بار نيست * با كريمان كارها دشوار نيست \r\nهرچند گفته‌اند سرمايهء حصول جميع حسنات و نتيجهء پاك‌گهرى\r\n\r\n","description":"","footnote":"","page_name":" 324 ","page_number":344},
  {"content":"\r\n\r\nادب و حياست ، امّا مراد به اين معنى شرم از فحش و ناجوانمردى و عرض حاجت است بىضرورتى .\r\nو اى بسا كه ارتكاب بر حيا سبب فوت مهمّات و موجب عدم ادراك مقاصد گردد ، و اى بسا كس كه به ابرام مهام حاصل توان كرد .\r\nپس از گفتار عند الحاجة شرم مدار .\r\nحكما گفته‌اند حيا نتيجهء ايمان است و افلاس نتيجهء حيا ، « ثلث الايمان حياء و ثلثه عقل و ثلثه جود » .\r\n\r\nادب ديگر\r\nآنكه در طلب قضاى حاجت مراسم لوازم ادب و قواعد مراتب طلب مرعى داشته مؤدّب و متمكّن باشى نه بىادب و متهتّك .\r\nو يكى از طرق آداب درين باب آنكه چون يك نوع از حاجتت مبذول افتد گستاخ و دلير نگردى و ترك ادب نموده فى الحال استدعاى نوع ديگر نكنى و بگذارى تا وقتى ديگر از اوقات . چه اگر بر خلاف مذكور ارتكاب نمايى اين صورت سبب تنفّر خاطر معروض عليه و موجب فوت حاصل اوّل گردد ، و هرآينه اثر اين بىادبى و نتيجهء اين تهتّك به مختلطان تو برسد .\r\n\r\nحكايت\r\nجمعى از ارباب ديوان شيراز مبلغى مقرّر از بقاياى اوقاف مملكت و تفاوت مسلّمى و غيرها قبول كردند كه به كار نشانند ، و چون آن جماعت قابل نامقبول بسبب عدم قابليّت از توجيه اين تقبّل و تنسيق اين تكفّل\r\n\r\n","description":"","footnote":"","page_name":" 325 ","page_number":345},
  {"content":"\r\n\r\nعاجز بودند به ضرورت حضرت پادشاهى سامان اين كار بىسامان در عهدهء ملازمان عالىجناب اسلام‌پناه شيخ محب الدّين ابو الخير جزرى فرمود .\r\nاز آن جمله مبلغى رقم بر مدرسهء فزاريه كشيدند .\r\nالقصّه عاليجناب سيد شمس الدّين محمّد سيّد شريف كه متولّى آنجاست با عاليجناب مشار اليه ملاقات نموده معاملهء آنجا به مقدارى آخر فرموده و خطّى مشتمل بر آن قبول بنوشت و تسليم كرد و برين منوال در دفتر ديوان ثبت شد .\r\nچون رايات نصرت شعار عليا حضرت سلطنت‌پناهى نهضت همايون به ييلاق گوشك زر مىفرمودند عاليجناب متولّى از عاليجناب شيخ محبّ الدّين ابو الخير التماس تخفيفى نمود و آن جناب تقبّل آن تخفيف فرمود .\r\nچون چند مدّت برين صورت بگذشت ديوانيان آن وجه مقرّر در وجه نهادند و محصّل فرستادند .\r\nپس جناب متولّى مكتوبى مشتمل بر التماس آن تخفيف موعود به جناب شيخ محبّ الدّين ابو الخير نوشت و مولانا نور مذكور عليه ما يستحق به طلب آن راجع فرستاد .\r\nچون مولاناى مشار اليه با آن عاليجناب ملاقات كرد و شرح‌حال معروض داشت ، جناب معروض عليه آن التماس مبذول نموده آن وجه را از خاصّهء خود به ديوان داد . چه هميشه مراسم اعزاز و اكرام و قواعد اعطاف و احترام زيادت از آن نسبت با آن جناب به‌جاى آورده .\r\nو اگرچه اين صورت امرى است عامّ و شامل خاصّ و عامّ اين\r\n\r\n","description":"","footnote":"","page_name":" 326 ","page_number":346},
  {"content":"\r\n\r\nنوبت نيز به آنها انضمام فرموده راجع آن تخفيف قلمى فرمود مع مكتوبى مشتمل بر عذرخواهى و او را روانهء دار الملك گردانيد .\r\nدرين اثنا اتّفاقا پنجاه دينار جهت مولانا شيخ محمّد بخارى كه ملازم حضرت سلطنت‌پناه اميرزاده اسمعيل سلطان بود بر مدرسهء مذكوره نوشته بودند .\r\nچون بندگيش آن را بديد معاودت به عاليجناب شيخ محبّ الدّين ابو الخير نموده التماس راجع اين وجه نيز نمود . هرچند كه نصيحتش فرمود كه حاليا اين وجه را مطالبت نمىنمايند و موقوف است به زمان معاودت تحمّل كن تا آن زمان اين وجه را نيز راجع كنم ، با بندگيش به جايى نرسيد و قبول آن نصيحت مصلحت نديد ، و اين حاجت را نيز به حضرت علياى پادشاهى برده زانو زد و التماس راجع نمود . و در اثناى عرض حاجت گفت شيخ ابو الخير باوجود آنكه خطّ از ما گرفته بود و فى الواقع باقى مدرسه بيش از آن بود كه او خطّ گرفته مبلغى كثير از ما راجع كرد و به ما بخشيد ، اگر شما نيز پنجاه دينار ببخشيد و اين حاجت ما برآريد چه شود ؟ تا نتيجهء آن كلمات و اثر آن بىادبى و سرعت در طلب حاجت دوم آن شد كه زيادت از مبلغ تخفيف چون اقرار بر كثرت باقى نمود در وجه نهادند و پنجاه دينار ملتمس دوم نيز ستدند و از ممرّ بىادبى او نتيجه به مؤلّف كتاب آن داد كه وظيفهء آن سالش نرسيد ، و ديگر كسان بر همين منوال گرفتار آثار شومى و نتايج بىادبى او گشتند و ازين ممرّ انواع ملال به هركس رسيد .\r\n\r\n","description":"","footnote":"","page_name":" 327 ","page_number":347},
  {"content":"\r\n\r\n\r\nمثنوى\r\n از خدا خواهيم توفيق ادب * بىادب محروم گشت از لطف ربّ\r\nبىادب تنها نه خود را داشت بد * بلكه آتش در همه آفاق زد\r\nمايده از آسمان درمىرسيد * بىصداع بيع و بىرنج خريد\r\nدر ميان قوم موسى چند كس * بىادب گفتند كو سير و عدس\r\nمنقطع شد نان و خوان « 1 » آسمان * ماند رنج زرع و بيل و داسمان\r\nباز چون عيسى شفاعت كرد حقّ * خوان « 1 » فرستاد و غنيمت بر طبق\r\nباز گستاخان ادب بگذاشتند * چون گدايان زلّه‌ها برداشتند\r\nچند گفته عيسى ايشان را كه اين * دايم است و كم نگردد از زمين\r\nبدگمانى كردن و حرص‌آورى * كفر باشد پيش خوان « 1 » مهترى\r\nزان گدارويان ناديده ز آز * اين در رحمت بر ايشان شد فراز \r\n\r\n\r\n","description":"","footnote":"\r\n( 1 ) - اصل : خان .\r\n","page_name":" 328 ","page_number":348},
  {"content":"\r\n\r\n هرچه بر تو آيد از ظلمات غم * آن ز نامردى و گستاخى است هم\r\nهركه نامردى كند در راه دوست * رهزن مردان شد و نامرد اوست\r\nاز ادب پرنور گشتست اين فلك * وز ادب معصوم و پاك آمد ملك \r\nسبب تامّ و موجب تمام حركات خارج نامتناهى مشار اليه وجود بطالت و دوام كودنت « 1 » و وقاحت و تتبّع شهوات و ارتكاب بر فجور و قبايح و از خويش راضى بودن به وقوع اين فضايح .\r\n* * * حكماء گفته‌اند اسباب شقاوت ابدى چهار چيز است :\r\nاوّل كسل و بطالت و تضييع عمر كه تابع اين دو وصف بود .\r\nدوم جهل و غباوتى كه از ترك رياضت نفس به تعليم خيزد .\r\nسيم وقاحتى كه از اهمال نفس در تحصيل ادب و تتبّع شهوات حاصل گردد .\r\nچهارم از خود راضى شدن به قبايح كه از استمرار فجور و ترك امانت متعدّى گردد .\r\n\r\n\r\n","description":"","footnote":"\r\n( 1 ) - كذا ، ساختگى از كلمهء كودن .\r\n","page_name":" 329 ","page_number":349},
  {"content":"\r\n\r\n\r\nفصل شانزدهم در باب آداب شناختن اسپان و شرط آن\r\nدر تحصيل اسپان و استران ، و اين نوع جانوران حاصل كردن ، هشيار باش تا از ضرر مغلطه ايمن باشى . چه جوهر اسپ و آدمى يكى است ، و قيمت هريك از اين دو جنس به قدر جوهر او .\r\nبدان‌كه جهان به مردم آبادان « 1 » و قايم است و مردم به حيوان . و بهترين حيوانات اسپ است و ترتيب و تزيين « 2 » آدمى به اين نوع حيوان . چنانچه مثل است : « اسپ و جامه را نيك دار تا اسپ و جامه ترا نيك دارند » .\r\nو معرفت نيك و بد اسپ و دانستن آن دشوارترست از معرفت آدمى .\r\nچه مردم را از طور كلمات و طريق سلوك و چهره توان دانست و از آن اسپ معلوم نگردد الّا بعد از آزمايش و تجربه .\r\nو اگرچه هيأت هريكى اقتضاى هنرى كند و بيشتر آنكه آدمى و اسپ را كه صورت خوب بود معنى نيز نيكو باشد .\r\nو آن نيز بود كه معنى او بر صورت او غالب بود .\r\nو جمعى باشند كه طالب هنر باشند قطع نظر از حسن منظر ، و بعضى باشند كه جوياى شكل و سنجى باشند .\r\nپس اوّل نوع متعلّق به مبارزان و چابكسواران بود .\r\n\r\n\r\n","description":"","footnote":"\r\n( 1 ) - اصل : ابدان .\r\n( 2 ) - اصل : در حاشيه آمده و بىنقطه است .\r\n","page_name":" 330 ","page_number":350},
  {"content":"\r\n\r\nو نوع ثانى به ارباب احتشام براى زينت و بخشيدن ، و اكابر و اشراف را نيز براى زينت و پيشكش ، و تجار و جلّاب را براى تجارت و مكسب به كار آيد .\r\n\r\nمثنوى\r\n بدان اى هوشمند كارديده * سر دانشوران برگزيده\r\nكه سنجىّ ستوران بر دو نوع است * بگويم آنچه اصل هردو نوع است\r\nيكى بهر هنر آيد به كار آن * پسند افتد بر چابكسواران\r\nدوم از بهر آن تا هيأت او * نمايد در نظر زيبا و نيكو \r\nپس سنجى چند كه مستلزم هنرست و هنر لازم او آنكه چون سم اسپ را به پهلوى يكديگر نهى به‌هم‌پيوسته گردد ، به مرتبه‌اى كه فاصله‌اى ظاهر نباشد ؛ و زانوش برهم نگيرد و به مرتبهء سم اتّصال نپذيرد . چه چون به عكس اين صفت و خلاف اين صورت بود هميشه لاغر باشد و رنگ زند .\r\nو بر تقدير وقوع اين عيب پيوسته حاضر عنان او بايد بود و عنان را محكم نگاه بايد داشت ، و از آنست كه گفته‌اند عنان مر چهارپا را پاى پنجم است .\r\n\r\n","description":"","footnote":"","page_name":" 331 ","page_number":351},
  {"content":"\r\n\r\nسنجى ديگر كه دالّ بر هنرست آنكه از سم تا به زانوى او قصبهء آن ، آن مقدار باشد كه از زانو تا باهوش .\r\nو اگر در حالت قياس مقدار طول از سم تا به زانو بيش باشد كه از زانو تا باهو بغايت تكاور و صاحب قوّت بود .\r\nو اگر آن موصوف به عكس اين وصف بود كوتاه‌ميدان و سست و بىقوّت باشد .\r\n\r\nمثنوى\r\n دگر بايد كه از سم تا به زانوش * بود چندان كه از زانو به باهوش\r\nوگر خود بگذرد سمّش ز باهو * نه گور از وى تواند شد نه آهو\r\nوگر كوتاهتر باشد قلمهاش * به ميدان بازپس ماند ز همتاش \r\n\r\nسنجى ديگر\r\nآنكه دو خم كه معهود است كه در پاى اسپ باشد بغايت پيچيده و پرخم بود ، و چندانچه پيچيدگى بيش قوّت و دوندگى بيش .\r\n\r\nمثنوى\r\n به هردو پاى هراسپى دو خم هست * كه تا گشته مساوى پاش با دست \r\n\r\n","description":"","footnote":"","page_name":" 332 ","page_number":352},
  {"content":"\r\n\r\n هرآن اسپى كه خمّش بيش باشد * به تك از همسران در پيش باشد \r\n\r\nسنجى ديگر\r\nآنكه خرده‌گاهش كوتاه و گرده‌گاهش قوى و پهن ، و اگر بر خلاف اين صورت بود آخر الامر دست دربازد و مادام پشتش ريش بود .\r\n\r\nمثنوى\r\n همى كوتاه بايد خرده‌گاهش * قوى و پهن بايد گرده‌گاهش\r\nو گرنه دست دربازد سرانجام * بود مجروح پشتش نيز مادام \r\n\r\nسنجى ديگر\r\nآنكه دندانه‌هاى پهلوش بغايت پرخم و كج باشد تا سبب استوارى تنگ گردد و هرلحظه زينش به زهار نيفتد و ريش نگردد .\r\n\r\nسنجى ديگر\r\nآنكه پس شانهء او برآمده باشد نه فرورفته و به گو افتاده ، و الّا شانه‌زن شود .\r\nو تنگ‌گاهش قوى بايد نه باريك ، و الا بغل‌زن بود .\r\n\r\nمثنوى\r\n پس شانش نه در گودال باشد * و گرنه شانه‌زن و ابدال باشد \r\n\r\n","description":"","footnote":"","page_name":" 333 ","page_number":353},
  {"content":"\r\n\r\n و اگر باريك باشد جاى تنگش * بغل‌زن گردد و خوانند لنگش \r\n\r\nسنجى ديگر\r\nآنكه مندو « 1 » باريك نباشد ، چه اگر مندوى او از اعتدال متجاوز بود پيوسته به بلاى جراحت جدو « 2 » گرفتار باشد .\r\nو آنچه از جميع هنرها اشرف است و چون امرى است معنوى و هرآينه محسوس نيست و مدار نفاست‌سنجيهاى مذكوره بر اوست آنكه خورنده باشد .\r\nبعد از صفات مذكوره اصل الباب كلّ آنكه سوارى دانا و فارسى تجربه افتاده او را رياضت فرموده تند و خوشخو و راهوار و دلير برآرد .\r\nچه حصول آن مذكورات و وصول اين صفات از قوّه به فعل آوردن از رايض و فارس است و لذّت دايمى از او راهواريست .\r\nو شرط اين كار آنكه لجام او سبك باشد ، نه همچون رايضان نادان كه چون چهارپا را مىخواهند كه به زجر راهوار سازند لجامى نيزگى سنگين بر سر او كرده و بركشيده او را مىرانند . لاجرم بىنشاط و سربه‌هوا به زور و زجر مىرود . و حسن چهارپا در آنكه بال گشاده سراندازد و رود .\r\nو ضرر ديگر آنكه از تاب و زجر لجام و دوام سربه‌هوايى به تدريج شتر گردن گردد و اين صورت مورث بددلى و كندى و فارس خويش را كوفتن .\r\nليكن چهارپايى كه بارگيرى را شايد بايد كه به شش وصف از\r\n\r\n\r\n","description":"","footnote":"\r\n( 1 ) - كذا ، در مراجع ديده نشد .\r\n( 2 ) - كذا ، در آداب الحرب « جرد » دارد .\r\n","page_name":" 334 ","page_number":354},
  {"content":"\r\n\r\nاوصاف كه داخل هنر است موصوف باشد :\r\nاوّل آنكه دلير باشد .\r\nدوم آنكه اگر در حالت حرب و ضرب زخمى خورد سست و كند نگردد .\r\nسيم آنكه تند باشد به مرتبه‌اى كه به مجرّد نهيب حمله كند .\r\nچهارم آنكه در گرديدن و چرخ زدن چابك بود .\r\nپنجم آنكه به مرتبه‌اى يراق و مرتاض باشد كه ده فرسخ بدود و سى فرسخ برود .\r\nششم آنكه از پستى و مغاكى و جويها و از تل به گو جستن دلير باشد و نيفتد .\r\nو حصول اين صفات بعد از آنكه چهارپا را ذاتى باشد متعلّق به مربّى و رايض ، و هريك از اين اوصاف گاه باشد كه سبب حيات فارس گردد .\r\n\r\nحكايت\r\nيكى از اكابر امرا را در قلعه‌اى از قلاع كه در ميان آب قايم بود محبوس كرده بودند ، ليكن اجازت داشت كه هرزمان كه خواهد در قلعه سوار گردد و طوفى كند .\r\nروزى بر اسپى سوار گشت و بر بالاى فصيل قلعه برآمد . بهى در دست داشت . اسپ را بر سر آب آورد و متوجّه رود گردانيده به را در آب انداخت و اسپ را تازيانه زد . اسپ از غايت دليرى از بالاى فصيل حمله كرده در آب جست و به شتاب خود را و فارس خود را از آب بيرون آورد !\r\n\r\n","description":"","footnote":"","page_name":" 335 ","page_number":355},
  {"content":"\r\n\r\nچون بيان‌سنجيها كه براى هنر مطلوب است كرده شد بيان‌سنجيهايى نيز كنيم كه جهت حسن هيأت و خوبى در كار است .\r\nپس محسّنات اين صورت و اين نوع آنكه كوچك‌سر و كم‌گوشت ، چانه استخوان ، خانهء چشم‌بزرگ ، خنجرگوش ، استخوان ميان گوشها بزرگ ، پيشانى پهن و كشيده ، سوراخ بينى فراخ ، تنك‌موى و تنك پوست ، لب زير از لب بالا بزرگتر ، گردن دراز ، بن گردن قوى و پهن ، قلاده‌گاه باريك ، سرون‌گرد پيچيده ، ران باريك ، بن دم و در كفل پنهان ، سياه‌خايه ، سياه‌مژه ، سياه‌سم و بلند - مناسب الاعضا باشد .\r\nليكن جوهر اسپ و استر به سه وصف از اوصاف و سه قرينه از قراين معلوم گردد : تندى ، و خودروى ، و زورمندى - و صفات ديگر مستلزم اين سه صفت .\r\nپس چون مراتب صفات مخفيّه و ظاهره از بد و نيك و حسن اشكالشان گفته شد مراتب الوان هريك را نيز بيان كنيم ، چه هررنگى قرينهء وصفى و مستلزم خاصّيّتى .\r\nپس بهترين رنگها كميت خرماگون است كه سرگوش و يال و دم و سر زانو و سم او سياه باشد . اين موصوف زوردار و بردبار و متحمّل گرما و سرما و دلير باشد ، و خاصّيّت ديگر اگر در حالت حرب ضربى و زخمى خورد چون خون بر اعضاى او روان گردد پيدا نباشد و سبب دليرى دشمن و معارض نگردد .\r\nچرده و كرنگ و سبز خنگ در مراتب چنانند كه در ذكر .\r\n\r\n","description":"","footnote":"","page_name":" 336 ","page_number":356},
  {"content":"\r\n\r\nامّا بعد از كميت آن چرده‌نفيس بود كه به‌غايت زرد باشد و بر اعضاى او خالهاى سياه ، و از كاكل تا سر دم خطّى سياه كشيده ، و هم برين منوال دبر و فحل و زانوها و ميان ران و چشم و لب او سياه بود .\r\nسممند و قله و شرعه « 1 » نيز اگر به اين صفات موصوف باشند هنرى و تيزدو و نفيس و خوشخو و خوشمنظر باشند .\r\nبعد ازين مراتب مرتبهء سياه است و بايد كه سياهى او برّاق بود ، و سياه‌چشم باشد ، و نشايد كه سرخ‌چشم بود . چه اكثر اسپان سرخ‌چشم ديوانه و معيوب باشند .\r\nبوز « 2 » را نفيس نشمرده‌اند به تخصيص كه چشم و دبر و سم او سفيد بود . امّا آنچه نيك باشد در غايت نيكى بود .\r\nو خاصّيّتى كه در حالت حرب و ضرب در كميت است و مذكور گشت در بوز و خنگ به عكس آن باشد .\r\nسيه‌خنگ و قالون و ابرش در مرتبهء الوان مساوىاند و تندى از لوازم ايشان .\r\nليكن ابرش چون چشم و خايه و دبر و سم او سفيد بود به هيچ نيرزد .\r\nسبزخنگ كه بر او گلها افتاده باشد به‌غايت شيرين و نفيس بود .\r\nبور و بغرل « 3 » بربوز در لون مقدّم باشند .\r\nو نغره « 3 » خنگ را ميمون داشته‌اند .\r\n\r\n\r\n","description":"","footnote":"\r\n( 1 ) - قله اسب زردرنگ است ، اما شرعه در مآخذ ديده نشد .\r\n( 2 ) - اسبى كه به سفيدى گرايد .\r\n( 3 ) - در مآخذ ديده نشد .\r\n","page_name":" 337 ","page_number":357},
  {"content":"\r\n\r\n\r\nبيت\r\n بدان كه نغره خنگ اسپى است ميمون * چنين گفتند كه آن اسپ است همايون ( كذا ) \r\nو ادنى الوان ابلق است و البتّه بدخو بود ، و اسب ابلق بارگيرى را نشايد .\r\nيكى ديگر از اسباب منع سوارى بر او آنكه فارس او متعيّن باشد و اگر تقديرا در جنگ گاه خصم با جمعى از كسان خود گويد به اتّفاق توجّه به قتل و دفع فلان ابلق سوار كنيد معينا بر سر او آيند .\r\nو اگر اسپ رنگى ديگر بود فارس متعيّن نگردد ، چه رنگهاى ديگر بسيارست و رنگ ابلق كم ، و ازين جهات مثل گشته : « فارس الابلق احمق » .\r\nچون حقيقت كيفيّت و حسن هيأت و خواصّ و مراتب الوان هرنوعى مبيّن و مذكور شد مراتب نشانها و خاصّيّت هرنشانى از نيك و بد نيز بيان كنيم .\r\nپس بهترين نشانها در اسپ و استر بىنشانى است . و بر تقدير وقوع اين صورت بهترين همه آنكه دست چپ و هردو پا و پيشانى او سفيد بود و آن‌را « مطلق اليمين » خوانند .\r\nامّا سفيدى پيشانيش بايد كه مخلوط به رنگ بدن نباشد و بر آن تقدير كه سفيديش از پيشانى گذشته باشد بايد كه به آبخواره رسد .\r\n\r\nمثنوى\r\n تمام اين رنگها يك رنگ نيكوست * وگر جاى سفيدى باشد اى دوست \r\n\r\n","description":"","footnote":"","page_name":" 338 ","page_number":358},
  {"content":"\r\n\r\n دو پا و دست چپ پيشانيش هم * سفيد آمد نكو ، و اللّه اعلم \r\nو آن‌كه هردو پاى و دست راستش سفيد باشد نيك‌نشان باشد و آن‌را « مطلق اليسار » خوانند .\r\nو آن نيز كه هردو پاى او سفيد بود و دستهاش مطابق بدن نيكو نشان بود .\r\nو چهار دست و پاى سفيد نيز نيك باشد .\r\nو مراتب شرف اين نشانها بر يكديگر به اعتبار ذكر ، و بايد كه سفيديها [ ى 
  ] اين نشانها از كعب نگذشته باشد ، و اگر از كعب بگذرد اگر تا خردگاه آمده باشد اولى . بيرون اين نشانها هرنشان ديگر كه باشد عيب بود ، بعضى بر بعضى مقدّم .\r\n\r\nمثنوى\r\n نشان دست و پا تا كعب نيك است * وگر ايدون كه باشد پاى يا دست\r\nبود تا خرده‌گاه اولى و احسن * برون اين نشانها اندرين فنّ\r\nچو يا بى عيب باشد بىشك اى دوست * نشان بيرون ازينها خود نه نيكوست \r\nو اى بسا كه چهارپا به ظاهر نيكو نمايد ، ليكن به خاصّيّت شوم و بىيمن و صاحب‌كش بود .\r\n\r\n","description":"","footnote":"","page_name":" 339 ","page_number":359},
  {"content":"\r\n\r\nو سبب وقوع اين صورت آنكه چهارپا يك نشان باشد و آن‌را « ارجل » خوانند .\r\nو اگرچه بىيمنى و شومى در بعضى بيشتر از بعضى همچنانچه بدترين يك نشانها « عقرب‌پيشانى » بود و « ارجل » حقيقى اوست ، و نعوذ باللّه از آدمى و اسپ عقرب‌پيشانى !\r\nديگر آنكه دست چپ او سفيد باشد ، ديگر دست راست ، ديگر پاى چپ ، ديگر پاى راست .\r\nعلىهذا اين عيوب ظاهرى در اسپ و استر كه متعلّق به رقمهاى بدست قابليّت ازاله و دفع ندارد ، ليكن چند عيب ديگر در ايشان متصوّر كه قابل ازاله است .\r\nو چند عيب ديگر آنكه چون از اوصاف ذاتيّهء چهارپاست قابل بيرون بردن و دفع نيست ، و از علامات و افعال چهارپا فهم بايد كرد :\r\nهمچون گنگى و آن‌را « ابكم » خوانند . علامت اين عيب آنكه چون ماديان بيند به طريق ديگر اسپان آواز نكند .\r\nديگر شبكورى - علامت اسپى كه شبكور بود و آن‌را « اغشى » خوانند آنكه در شب از چيزى كه ديگر اسپان رمند او نرمد ، و اگر بجايى كوتاهش در شب برانند برود ، و اگرچه در روز سرباز زند و نرود .\r\nديگر كرى - علامت اسپى كه كر باشد و آن‌را « اصمّ » خوانند آنكه چون اسپان بانگ كنند جواب ندهد و مادام گوشها بازپس انداخته باشد .\r\n\r\n","description":"","footnote":"","page_name":" 340 ","page_number":360},
  {"content":"\r\n\r\nديگر چپ - علامت اسپى كه چپ بود آنكه در راه رفتن خطاى بسيار كند و چون او را به دهليزى يا درى دركشند دست چپ در پيش نهد .\r\nديگر بدبين ، و آن را اعمش خوانند . علامتش آن بود كه حدقهء سياهى او به سبزى گرايد به مرتبه‌اى كه سبزى بر سياهى غالب آيد و چشم او دايم گشاده باشد و مژه برهم نزند .\r\nاحول ظاهرا معيوب بود ، بسبب احوليّت همچون آدمى احول .\r\nليكن در تيزبينى فرقى ميان او و ديگر اسپان نباشد ، و عرب و عجم را اتّفاق است بر ميمنت و مباركى او ، و فارس او در جنگ مظفّر باشد ، و مشهورست كه دلدل احول بوده .\r\nاشعر - « 1 » اگر هردو چشم او ازرق باشد شايد ، و آنكه يك چشمش ازرق بود معيوب باشد .\r\nسياه‌گام فراموش‌كار بود .\r\nاقرد يعنى تخته « 2 » گردن - در گل‌ولاى به‌غايت سست و بىقوّت باشد .\r\nحول يعنى آنكه هردو پايش كج باشد و آن را كمان‌پاى خوانند ، بسيار به‌سردرآيد .\r\nاكشف يعنى آنكه پيوسته فرج و عورتش ظاهر بود ، شوم و بىيمن بود .\r\nعرون يعنى آنكه در مفاصل پايش استخوان باشد . پيوسته به سر درآيد و به‌پس بازافتد ، و همچنين مانع الرّكاب و شموس و گزنده و سرسخت و ضرّاط .\r\n\r\n\r\n","description":"","footnote":"\r\n( 1 ) - كذا ، شايد : اشقر ؟\r\n( 2 ) - اصل : ؟ ؟ ؟ تخته .\r\n","page_name":" 341 ","page_number":361},
  {"content":"\r\n\r\nو آنكه در سرگين انداختن درنگ كند ، و آنكه فحل خويش را اكثر اوقات فروگذارد ، و آنكه خايهء او بزرگ و آويخته بود . مجموع ناپسنديده و معيوب باشند .\r\nو اين عيوب را قابليّت ازاله و دفع نيست ، و نعوذ باللّه اگر بعضى از آن مكررا در چهارپايى باشد .\r\n\r\nحكايت\r\nشخصى اسپى معيوب به كسى فروخت . بعد از ظهور عيوب چون مشترى خواست كه ردّ كند تعداد عيبهاش مىكرد و بايع هريكى را عذرى مىگفت !\r\nاز آن جمله گفت چون زينش مىنهند لگد مىزند .\r\nبايع گفت زينش از جانب پهلو بر پشت نه و به پس كفلش مرو !\r\nگفت درين حال نيز دندان مىگيرد .\r\nگفت بگو تا سرش چنان بلند ببندند كه دندان نتواند گرفت !\r\nديگر گفت در جنگ‌گاه حمله بر خصم نمىكند و بر سر دشمن نمىرود .\r\nگفت اولى اين صورت ! چه شايد كه در حالت مقابله و زمان معارضه دشمن ظفر يابد !\r\nگفت چون دشمن غالب شد و بر سر من مىتازد از ميان اعدا نمىرود .\r\nگفت فرود آى و رهاش كن و خود بگريز كه او خود همراه كسى نمىرود !\r\n\r\n","description":"","footnote":"","page_name":" 342 ","page_number":362},
  {"content":"\r\n\r\nگفت چون فرود مىآيم كه او را رها كنم و بگريزم بازوم را به دندان مىگيرد و نگاه مىدارد تا خصم بر سرم مىآيد !\r\nپس چون اين عيب آخر را جوابى نداشت اسپ را تصرّف كرده بهاش بازداد .\r\n* * * اگرچه عيوب مذكوره قابل دفع نيست امّا اين عيوب كه مذكور مىگردد قابليّت دفع و رفع دارد و تفصيل آن جالع ، اغتو « 1 » ، گه‌گير ، رمنده ، بدلجام ، كند ، كج‌دو .\r\nپس سبب وقوع و حدوث هريكى از اين عيوب و اسباب دفع آن نيز ذكر كنيم .\r\nبدان‌كه اسپ از آن جالع گردد كه تند بود و رفت و راهوارى نداشته باشد و با اسپان راهوار همراه گردد و خواهد كه با ايشان همعنانى كند . چون نتواند هرآينه تندى نمايد و به‌تدريج آن تندى و بر هوا جستن خوى او شود و جالع گردد\r\nسبب دفع اين خوى بد آنكه رايض دانا او را راهوار سازد . پس چون راهوار گردد و با اسپان ديگر همعنانى تواند كرد هرآينه ترك تندى و جالعى كند .\r\n\r\nمثنوى\r\n از آن جالع شود اسپ اى جهاندار * كه رفتش كم بود تنديش بسيار \r\n\r\n\r\n","description":"","footnote":"\r\n( 1 ) - در صفحهء بعد « اوغتو » آمده و در يك مورد به صورت « اعتو » .\r\n","page_name":" 343 ","page_number":363},
  {"content":"\r\n\r\n نيارد رفت با اسپان رهوار * كند تندىّ و خويش گشت ناچار\r\nعلاجش رفت باشد كو بداند * به همپايانش پوييدن تواند\r\nسوارى بايدش زين قسم آگاه * كه تا رفتش بياموزد ، پس آنگاه\r\nشود عارى از آن عيب او به يك بار * شود همراه با اسپان رهوار \r\nاغتو آنكه در ميدان اوّل به قوّت و تيزى دود ، و در ميدان دوم سست گردد ، و در ميدان سوم سستتر . سبب اين عيب آن بود كه در ايّام خردى و هنگام كرّگى فارس نادان او يك ميدان او را بتازد و او نيز آن يك ميدان به گام فارس بدود و ميدان دوم و سيومش ندواند و مرتاضش نگرداند .\r\nهرآينه يك ميدان تيزتك باشد و در ميدانهاى ديگر چون عادت نكرده سست و بىقوّت .\r\nدواى اين عيب آنكه به تدريج ميدان او روزبه‌روز دور تر سازند تا عادت به دور دويدن كند و صابر و ماهر گردد .\r\n\r\nمثنوى\r\n و ليكن اوغتو آنست اى دوست * كه يك ميدان تك او نغز نيكوست \r\n\r\n","description":"","footnote":"","page_name":" 344 ","page_number":364},
  {"content":"\r\n\r\n به تيزى بيش از آن ميدان ندارد * دوم ميدان تك او جان ندارد\r\nز بهر آن شود اسب اوغتو شاه * كه نبود از سوارى مرد آگاه\r\nز جا بركند و افگند او لجامش * دويد او نيز يك ميدان به گامش\r\nچو درخريديش يك ميدان دواند * چو يك ميدان دويد او بازماند\r\nعلاجش آن بود او را كه تازى * به تدريجيش ميدان دور سازى\r\nكه اسپ دور دو باشد بسنده * دليلش بشنو اى دانا ز بنده\r\nكه گر بگريزى از دشمن برى جان * ورش از پى روى گيريش آسان \r\nگه‌گير : اين عيب و « بدرگى » بيشتر استر را باشد . سبب اين عيب آنكه سوار او نادان بود و به هر جاى كه چهارپا بنياد گه‌گيرى كند او نيز توقّف كند - تا به هرراهى كه چهارپا خواهد برود ، و اگر ترسنده نيست او را مىزند و او نيز بدتر مىشود . تا اين خوى بد به تدريج طبيعت او گردد .\r\nسبب دفع آن آنكه در محلّى كه بنياد گه‌گيرى كند فرود آيند و همانجاش ببندند و يك شبانروز جو و آبش ندهند . روز ديگر چون سوار شوند\r\n\r\n","description":"","footnote":"","page_name":" 345 ","page_number":365},
  {"content":"\r\n\r\nبه اندك اشارتى از آنجا بگذرد ، زيرا كه از آن محل هراسان و گريزان بود و محلهاى ديگر قياس بر آن كند و مبنى برين صورت ترك گه‌گيرى نمايد .\r\n\r\nمثنوى\r\n ولى گهگير باشد بيش استر * كه باشد بدرگى ميراثش از خر\r\nسوارش نيز چون بىدانش افتاد * به هرجايى به بيهوده باستاد\r\nطبيعت گشت او را گاهگيرى * كند تركش چو بر وى راه گيرى\r\nبه هرجايى كه گه‌گيرد فرود آى * مزن او را ، ببند اندر هم آنجاى\r\nشكيبش كن هم آنجا يك شبانروز * مده در شب جو و آبش در آن روز\r\nدگر روزش بيا و برنشين چست * نهيبش ده اگرچه باشد او سست\r\nكز آن خوى بد خود بازگردد * به خوشخويى دگر دمساز گردد \r\nرمنده : بايد ديد كه اين عيب او را از غرورست يا از بدرگى .\r\nاگر از غرور است دواى آن آنكه با جمعى سواران همعنان گردى و از\r\n\r\n","description":"","footnote":"","page_name":" 346 ","page_number":366},
  {"content":"\r\n\r\nهرچه رميده گردد از آن چيز به زودى نگذرى و آن‌را به او نمايى و از حقيقت آن چيزش آگاه كنى تا ببيند و بداند كه آنچه از او مىرمد و مىهراسد نه چيزى است كه از آن متضرّر گردد ، و هرآينه ترك كند .\r\nو اگر از بدرگى بود دواى آن قمچى و مهميز و نهيب ، و هرزمان كه باوجود وقوع ارتكاب بر اسباب دفع رميدن غرورى ترك رمندگى نكند معلوم گردد كه از بدرگى است .\r\n\r\nمثنوى\r\n رمنده از غرورست اى نكوقال * و يا از بدرگى معلوم كن حال\r\nاگر هست از غرور آنست درمان * كه ميرانيش با جمعى سواران\r\nمواسا مىكنى وز هرچه رم كرد * نبايد زود از آن حيرت گذر كرد\r\nكه تا آن را ببيند نيك ، و آنگاه * شود عارى از آن عيب اى شهنشاه\r\nوگر از بدرگى باشد به ناچار * دواى بدرگى را ياد مىدار\r\nكه قمچى باشد و مهميز و گرمى * كه بتوان دفع آن علّت به نرمى \r\n\r\n","description":"","footnote":"","page_name":" 347 ","page_number":367},
  {"content":"\r\n\r\nبدلجام را دوا نرمى و آهستگى ، و چندانچه تندى بيش كنى و چهارپا را بيشتر رنجانى بدتر گردد .\r\n\r\nمثنوى\r\n ستور بدلجام اى شاه عالم * دوايش نرمى است و اللّه اعلم\r\nكه دفع آن بجز نرمى نبايد * وگر گرمى كنى با او نشايد \r\nكند : سبب حصول اين عيب آنكه در زمان كرّگى و ايّام خامى به جايى رسد و خواهد كه از آنجا بجهد ترسد و هراسان باشد ، و هم برين منوال سوارش نيز بددلى نموده بترسد و نجهاند و بازگردد . پس اين صورت طبيعت او گردد .\r\nعلاج دفع اين عيب نيز نهيب و قمچى و از جويها و جايهاى بلند جهانيدن .\r\nكج‌دو را دوا آنكه چون تازى ، از هرطرف كه منحرف گردد دسته‌اى تازيانه بر روى او از طرف انحراف به ضرب هرچه تمامتر بزنى تا ترك آن خو كند . و چون بيند كه هرزمان كه ميل به آن طرف كرد متضرّر و آزرده گشت ديگر ميل به آن جانب نكند . چه اين معنى امرى است مشترك ميان جميع حيوانات كه از هرجا كه به ايشان ايذايى رسد ترك توجّه كنند .\r\nبعد از آنچه گذشت از هنر و سنجى و حسن شكل و تفاوت الوان\r\n\r\n","description":"","footnote":"","page_name":" 348 ","page_number":368},
  {"content":"\r\n\r\nو نشانهاى ايشان از بد و نيك و عيوب بىتدبير و عيوب باتدبير ممكن الدّفع علّتهاى ظاهر و باطن آنها را نيز ياد كنيم تا بيان آن نيز سبب احتراز گردد و تفصيل آن علل : انتشار ، سيه‌گام ، قلغند ، شقاق ، اومه ، ارتهاش ، سرطان ، ناصور ، برص ، جراد ، نمله ، جناق ، جدوو ، كهنكو ، سعال ، خفقان .\r\nمعلول علل مذكوره نيز معيوب بود . امّا پيرى از جميع اين عيوب بدتر .\r\nبدان‌كه بيشتر اسپان را از جانب راست يك استخوان پهلو زيادت از جانب چپ بود ، و اگر هردو جانب به عدد مساوى باشد آن اسپ هنرى و بانجابت بود ، و هيچ اسپ در زمان تاختن ازو سبق نبرد و او بر همه سابق گردد .\r\nبعد از بيان علل مذكوره زحمتى چند مخصوص به اين جنس نيز ذكر كنيم كه پيش از وقوع آنها از آثار و علامات چهارپا توان دانست و به اسباب دفع آن مشغول بايد شد و از ملال حصول آنها ايمن و سالم بايد بود .\r\nاوّل آنكه چون شخص سوار باشد نمد زين بنياد پشت چهار پا كوفتن و مجروح گردانيدن كند .\r\nعلامتش آن بود كه از هرطرف كه پشت چهارپا بنياد مجروح شدن كند هرلحظه گوش خود را از آن طرف خواباند . پس فرود بايد آمد و نمد زين را كوفتن و ترتيب نمودن و او را از بلاى جراحت و خويش را از غم تيمار او خلاص گردانيدن .\r\n\r\n","description":"","footnote":"","page_name":" 349 ","page_number":369},
  {"content":"\r\n\r\n\r\nشعر\r\n بدان اين را كه چون باشى سواره * نمد زينت بگيرد پشت باره\r\nبدانى ورنه بىشكّ ريش گردد * سوارش زان عنا بيخويش گردد\r\nاز آن ميدان كه هرسو كش بگيرد * نمد زين پشت گوشش خم پذيرد\r\nهمىخواباند آن گوشش ، بينديش * كه حالى بارگيرت مىشود ريش\r\nببايد زين او را راست كردن * و گرنه غم ز بهر ريش خوردن \r\nديگر چون خواهى كه بدانى كه بارگيرت جو به قاعده مىخورد و عليقش ناقص نيست و ميرآخر « 1 » و سأيس شريك او نيست و سأيسش نمىدزدد از سرگين او معلوم گردد . چه اگر سرگين چهارپا نرم و گنده باشد جودان او مملوّ و آكنده است و هيچ قصورى درو نه و سبب استحكام چهارپا و تندى و نشاط ، و اگر لوك و محكم است جودانش از كاه پر گشته . پس فكر آن بايد كرد تا اگر وقتى از اوقات تاختى پيش آيد بارگيرت سستى نكند و موجب پياده ماندن فارس نگردد .\r\nديگر چون فارس چهارپا را چند فرسخ راند يا تاخت بايد كه زمان خنك شدن چهارپا بداند و اين معنى در چهارپايان متفاوت باشد . اى بسا\r\n\r\n\r\n","description":"","footnote":"\r\n( 1 ) - كذا ( - ميرآخور ) .\r\n","page_name":" 350 ","page_number":370},
  {"content":"\r\n\r\nچهارپا كه يراق و مرتاض باشد و به اندك زمانى خنك گردد و اى بسا كه جمام بود و در خنك شدن درنگ كند .\r\nپس چهارپاى تاخته يا رانده را ببايد داشت تا زمانى چند آسايش نمايد و البتّه در حالت ماندگى و كوفت استاده خوابى مىكند .\r\nعلامت از كوفت بيرون آمدن و خنك شدن او آنكه آب بيندازد و خود را بيفشاند و بنياد لجام خابيدن كند . پس درين اثنا او را آب و جو توان دادن و چهارپاى گرم شده را كه ميدانى چند دوانيده باشند به دهن شوى خنك توان كرد .\r\n\r\nمثنوى\r\n ستوران را چو رانى يا دوانى * خنك كن نيكش اى صاحب معانى\r\nولى كان كوفته يا مانده باشد * از آن كش تاخته يا رانده باشد\r\nببايد داشت تا بندازد او آب * بياسايد رود يك لحظه در خواب\r\nباستد تا گهى كه با خود آيد * فشاند زين لجامش را بخايد\r\nپس آنگه گر دهى او را جو و آب * روا باشد ، بدان و نيك درياب \r\nطريقى ديگر در دانستن خنك شدن چهارپا بعد از تاختن يا راندن\r\n\r\n","description":"","footnote":"","page_name":" 351 ","page_number":371},
  {"content":"\r\n\r\nآنكه دست بر سمهاش نهى ، اگر سرد است خنك و اگر گرم است گرم .\r\n\r\nمثنوى\r\n طريقى ديگر اى فرزانه استاد * كه مركب را كى آب و جو توان داد\r\nاگر خواهى كه دانى اى هنرور * بنه بر سمّهايش دست و بنگر\r\nاگر سرد است آب و جو توان داد * و گر گرم است او را بايد استاد \r\nديگر چون خواهى كه بدانى كه چهارپايت تاب دارد علامت آن زحمت آن‌كه در جانبى كه مگس نباشد يا آنكه شب باشد هرلحظه دم خويش را افشاند .\r\n\r\nمثنوى\r\n چو اسپت را بود در اندرون تاب * و يا نتواند او انداختن آب\r\nبدان زان پيش كو را سخت گيرد * و گرنه اندر آن علّت بميرد\r\nنشانش چيست آن علّت بينديش * نشانش آنكه افشاند دم خويش\r\nاگر نبود مگس جايى و آنجاى * همىافشاند اسپت دم ، بفرماى \r\n\r\n","description":"","footnote":"","page_name":" 352 ","page_number":372},
  {"content":"\r\n\r\n سأيسش را كه زود آن اسپ وا كن * همىگردان و دردش را دوا كن \r\n\r\nشرط ديگر\r\nديگر آن‌كه چون بارگيرت هرلحظه خويش را افشاند بدان‌كه سرما يافته است و او را گرم بايد داشت به مرتبه‌اى كه عرق كند و از آن زحمت خلاص يابد .\r\n\r\nمثنوى\r\n چو سرما يافت اسپ اى شاه عالم * همىافشاند او خود را دمادم\r\nنه‌بينى اسپ چون در زين عرق كرد * برو زد باد و شد اندام او سرد\r\nهمىافشاند او هرلحظه زين را * همه كس بيند و دانند اين را \r\nديگر طريق دانستن صحّت و علّت اندرونى چهارپا آنكه بينى او را بگيرى و بفشارى و بعد از چند زمان رها كنى و بگذارى . اگر عطسه‌اى « 1 » كند چنانچه معهود چهارپاست صحيح و اگر نفس با خود كشد معلول .\r\n\r\nمثنوى\r\n بدان اى شه كه اين شرط نخست است * كه دانى كاندرون او درست است \r\n\r\n\r\n","description":"","footnote":"\r\n( 1 ) - اصل : عدسه .\r\n","page_name":" 353 ","page_number":373},
  {"content":"\r\n\r\n نشانش آن بود او را كه بينيش * بگيرى يك نفس آنگه كه بينيش\r\nكه شد در اندرون او نفس تنگ * رها كن چون رها كردى ازو چنگ\r\nچو زد عطسه « 1 » نشان تندرستى است * نفس با خود كشد در عين سستى است \r\nبعد از رعايت اين حال و مراقبت اين مقال بدان‌كه مادّه و اصل جميع اين صفات بزرگ بودن و قوى تركيبى چهارپاست و همچنانچه در جوهر اصل كون است و صفات ديگر متفرّع بر آن در چهارپا نيز چنين است .\r\nو استر از براى آن قيمتيتر از بعض اسپ است كه جوركشتر و كم‌خوارترست ، و در محافظت گرمى و سردى و جو و آب دادن او آن زحمت نبايد كشيد ، و در حمل اثقال نيز با او مساوى نيست .\r\n\r\n\r\n","description":"","footnote":"\r\n( 1 ) - اصل : عدسه .\r\n","page_name":" 354 ","page_number":374},
  {"content":"\r\n\r\n\r\nفصل هفدهم در جنگ و محاربت و صداع و تغلّب و تحمّل\r\nچون به محاربه و معارضهء خصم در جنگ‌گاه و طلب غالب شدن بر اعداى خويش مشغول باشى و بر تو اين صورت واقع گشته باشد به جان بكوش و درنگ و سستى مكن ، و نظر بر آن كن كه چون مظفّر و منصور مىگردى و اعداى خويش را منكوب و مقهور مىگردانى مدرك چه انواع غنايم و چه اصناف مقاصد مىگردى .\r\nپس اگر خواهى كه جانت به سلامت باشد و ايمن الحال و فارغ البال باشى چند ساعت بر جان خود مبخشا و در دفع اعدا تقصير منما و اهمال و اغفال روا مدار .\r\nچه تقدير به هيچ نوع تغيير نخواهد يافت و آن‌را كه به گور بايد خفت در خانهء خويش نتواند بود باجفت ، خواه چستى كند و خواه سستى . پس به‌هرحال مردى به از نامردى ، هرچند گفته‌اند :\r\n\r\nبيت\r\n بدان باش تا جنگ بازافگنى * وگر چند دانى كه شان بشكنى \r\nليكن مادام كه درنيفتاده باشى و اعدا و معارضانت اظهار غلبه و زيادتى نكنند .\r\n\r\n","description":"","footnote":"","page_name":" 355 ","page_number":375},
  {"content":"\r\n\r\n\r\nشعر\r\n هميشه به نرمى تن اندر مده * به موقع برافگن بر ابر و گره\r\nبه نرمى چو حاصل نگردد مراد * درشتى ز نرمى در ان حال به \r\nپس چون درافتى تا گامى پيش توانى نهاد بازپس منه ، و اگرچه اين معنى كارى به‌غايت مشكل است و به‌سبب صعوبت كار مردان است .\r\n\r\nحكايت\r\nدر كازرون « 1 » كاردى مىسازند و آن را كارد شولى مىخوانند . شولان در ميان مىكنند و در جنگ با يكديگر به ضرب و حرب مشغول مىگردند .\r\nپس شولى به دكان كاردگرى رفت و كاردى ازين جنس فرمود تا از براى او ترتيب كند . بعد از چند روز سكّاك كارد بساخت و شول بيامد كه بهاى كارد آخر كند . چون كارد را به دست گرفت گفت تيغ او كوتاه ساخته‌اى .\r\nاستاد سكّاك گفت در حالت جنگ چون به كار برى گامى پيش نه !\r\nشول به زبان شولى گفت اى خانه خراب در آن محلّ گامى صد فرسنگ است !\r\nكاردگر گفت نشنيده‌اى كه شمشير كوتاه به دست دلاوران دراز باشد !\r\nپس چون در ميان معركه و اعدا درافتادى از جنگ مياسا كه از\r\n\r\n\r\n","description":"","footnote":"\r\n( 1 ) - اصل : كارزون .\r\n","page_name":" 356 ","page_number":376},
  {"content":"\r\n\r\nچنگ دشمنان به جنگ خلاص توان شد . چه هرچند در تو حركت و رجوليّت مىبينند هيبت تو در دل ايشان جاى مىگيرد و بر ايشان مظفّر مىگردى .\r\nپس در ان حال مرگ بر دل خويش خوش كن . چه مدار اين كار بر دليرى است و همه‌كس از دليران ترسند ، و دلير از كس نترسد و بر همه غالب باشد .\r\n\r\nمثنوى\r\n چنين گفت مر بچّه را نرّه شير * كه فرزند ما گر نباشد دلير\r\nببرّيمش از مهر و پيوند پاك * پدر آب دريا بود مام خاك \r\nپس كوشا باش و تقصير مكن . چه اگر فى الجمله از تو ترس و سست‌كارى ظاهر گردد هزار جان داشته باشى يكى بيرون نبرى و كمتر كسى بر تو غالب گردد ، و بعد ازين صورت يا كشته شوى يا به بدنامى نامت برآيد .\r\nو چون به عجز و نامردى ميان مردم مشهور گشتى از نان برآمدى و ميان اقران و ابناى جنس شرمسار ، و يقين به آن طريق مردن به كه به اين طور زيستن .\r\n\r\nمثل\r\nبه نام مردن به كه به ننگ زيستن\r\nليكن صاحب حرب چون پادشاه باشد بايد كه تا تواند به نفس خود به محاربه نپويد و مقاتله نجويد ، إلّا آنكه در جنگ گاه و معركه ثبات قدم و\r\n\r\n","description":"","footnote":"","page_name":" 357 ","page_number":377},
  {"content":"\r\n\r\nدرنگ مرعى دارد و لشكريان و ملازمانش جنگ جويند . چه اگر به نفس خويش به حرب و ضرب مشغول گردد اگر شكسته شود تدارك آن فايت نتواند كرد ، و اگر ظفر يابد از قصورى كه متعلّق به تمكّن و هيبت و رونق ملك باشد خالى نماند .\r\nبدان‌كه حصول مقصود هرصنفى از اصناف بنى آدم در ضمن صفتى از صفات است ، و تحصيل مقاصد مردم سپاهى و مبارز متعلّق به شجاعت و رجوليّت . و ازين طائفه هركس كه دليرتر و از ترس و جبانت « 1 » دور تر و به ادراك مقاصد و نيل مطالب نزديكتر .\r\n\r\nمثنوى\r\n كسى راست خرما ز نخل بلند * كه بر نخل خرما رساند كمند\r\nبه بستان كسى گشت گردن فراز * كه رنگىّ و بويى دهد دلنواز\r\nز گوران سرافراز گورى بود * كه بر فحلهاش دست زورى بود\r\nز شيران همان شير خونريزتر * كه دندان و چنگش بود تيزتر\r\nدو شير « 2 » گرسنه يكى ران گور * كباب آن يكى راست كور است زور \r\nليكن به خون ناحقّ دلير نبايد بود و تا ممكن بود احتراز از ان واجب\r\n\r\n\r\n","description":"","footnote":"\r\n( 1 ) - كذا ، كلمهء ساختگى است از « جبان » .\r\n( 2 ) - اصل شيرند .\r\n","page_name":" 358 ","page_number":378},
  {"content":"\r\n\r\nبايد دانست ، مگر خون دزدان و قطّاع طريق و كسانى كه به حسب شريعت قتل بر ايشان واجب باشد . چه بلاى دو جهان و آفت خان‌ومان در ارتكاب آن .\r\nو ازجمله قبايح و فضايح او آنكه مكافات و قصاص بيابند ، يا در دنيا يا در آخرت . ديگر آنكه بدنام گردند و اميد خلق از ايشان منقطع گردد و بر تقدير عدم جزاى در دنيا به فرزندان و وارثانشان لاحق گردد .\r\nپس بر خود ببخشا و بر خون ناحقّ اقدام منما و از قصاص دنيا يا عقبى ترس و ملاحظهء قصاص كن ، تا اين معنى سبب حيات تو و مقتول گردد ، كما قال اللّه تعالى :  « وَ لَكُمْ فِي الْقِصاصِ حَياةٌ يا أُولِي الْأَلْبابِ لَعَلَّكُمْ تَتَّقُونَ » . \r\nصاحب كشّاف مىگويد اگر گويى قصاص متضمّن قتل است و ممات لازم آن پس چگونه حيات درو متصوّر بود ؟\r\nگوييم توضيح اين معنى آنكه چون عازم قتل و جازم سفك توجّه به قتل كسى نمود چون ملاحظهء قصاص كرد از خوف و بيم قتل خويش از نيّت آن قتل و توجّه آن فعل متقاعد و پشيمان گشت . پس همان شخص كه مقتول خواست شد حيات يافت بسبب تقاعد قاتل از خوف قصاص و هم عازم قتل به سبب عدم قصاص .\r\nپس قصاص نوعى از حيات باشد انسان را ، و برين تقدير تنكير حيات تنكير نوعيّه باشد . يا گوييم تبيين اين صورت آنكه در زمان جاهليّت پيش از نزول اين آيهء كريمه مشتمله بر قصاص ، حيث قال اللّه تعالى :  « يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ وَ الْعَبْدُ بِالْعَبْدِ وَ الْأُنْثى بِالْأُنْثى » ، \r\n\r\n","description":"","footnote":"","page_name":" 359 ","page_number":379},
  {"content":"\r\n\r\nو كما قال [ اللّه 
  ] تعالى :  « وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ »  .\r\nقاعدهء آن جماعت آن بود كه جماعتى كثير را به عوض يك شخص مىكشتند ، و از آثار آن است كه در بعضى از احشام و در ميان تمام لران آن رسم مانده .\r\nپس چون آيهء عظيمهء مذكوره دلالت بر آن كرد و حاكم بر آن شد كه قاتل را فقط و تنها قصاص كنند آن جماعت كثير غير شريك حيات يافتند و قصاص سبب حيات ايشان شد . پس قصاص حياتى عظيم باشد به اعتبار خلاص آن جمع كثير ، و برين تقدير تنكير حيات تنكير تعظيم بود .\r\nامّا چون پادشاه و حاكم باشى در خونى كه بحقّ باشد يا صلاح ملك تو در ان بود تقصير مكن ، چه تقصير موجب فساد احوال تو گردد .\r\n\r\nمثنوى\r\n چو فرصت ز بخت نكو دست داد * گرش درنيابى دهى جان به باد\r\nروان را بيازرد و كارى نكرد * كه بر دشمن جان خود رحم كرد\r\nگرت دست باشد به تيغ ستيز * چو قدرت بود خون دشمن بريز \r\n\r\nحكايت\r\nميرزاده محمّد مظفّر مردى بود قتّال و بدخوى و به سبب\r\n\r\n","description":"","footnote":"","page_name":" 360 ","page_number":380},
  {"content":"\r\n\r\nخوى بد او لشكر ازو برگرديد و بر پسر او شاه شجاع بگرويدند . و او به اتّفاق اين جماعت كمين پدر كرد و او را بگرفت و چون شخصى نامعتمد بدمزاج بود بضرورت كورش كرد و بر وى موكّلى و محافظى چند مقرّر گردانيده به قلعهء سفيدش فرستاد و يكى از محافظان او امير حسن بكاول بود .\r\nروزى در راه قلعه از امير مذكور سؤال كرد كه محرّك پسر من درين صورت كه بود و با وجود حقوق من چرا برين حركت اقدام نموديد ؟\r\nامير مذكور گفت باعث اين كار من بودم و فلان مير . ليكن وقوع اين صورت از ما مبين ! بلكه از افعال خويش بين . چه ترا اين حادثه از مردم كشتن افتاد .\r\nمحمّد مظّفر گفت مرا اين واقعه از مردم ناكشتن افتاد . اگر ترا و آن دشمن ديگر كشته بودمى مرا اين حال پيش نيامدى . چند خون ديگر بايستى كرد و روشن‌چشم و ايمن بايستى بود . « 1 »\r\nاين مثال بر ان مذكور گشت كه چون مصلحت ملك در قتل دشمن باشد ترك مكارم اخلاق و اجتناب از ارتكاب عفو و اشفاق بايد نمود و بر خويش ظالم نبايد بود .\r\n\r\n\r\n","description":"","footnote":"\r\n( 1 ) - در حاشيه به خط شكستهء جديد دارد : « اين قصه و علت توقيف [ و 
  ] پرسيدن و جواب دادن را در تاريخ گيلان نسبت به قابوس وشمگير دهند ، چنان كه راقم اين حروف در كتاب تاريخ كه نوشته‌ام از كتاب مير ظهير الدين نقل كرده‌ام و شايد در هردو موضع صدور يافته باشد ، و اللّه هو العالم - حرره افصح المتكلمين . »\r\n","page_name":" 361 ","page_number":381},
  {"content":"\r\n\r\n\r\nشعر\r\n پسنديدست بخشايش و ليكن * منه بر ريش خصم از رفق مرهم\r\nندانست آنكه رحمت كرد بر مار * كه آن ظلم است بر فرزند آدم \r\nپس بر خويش ببخشاى ، و در حالت محاربه و حين جنگ تن‌آسان و از مشقت دفع دشمن گريزان مباش و از مرگ مترس .\r\nو بدان كه آسانترين و اسهل و اشرف طريق از طرق خروج از دنيا به آخرت آنكه شخص مقتول گردد ، و بسى از اكابر دين و اولياء اللّه در آرزوى اين نوع از انواع موت بوده‌اند .\r\nو يقين بدان‌كه آنكه نميرد نزايد و پيش از اجل كس نميرد ، خواه در جنگ و خواه در خانهء خويش . و آنچه تقدير باشد واقع خواهد شد و تغيير نخواهد گشت .\r\n\r\nقطعه\r\n مرد فرزانه كز بلا ترسد * عجب ار راى او خطا نبود\r\nزانكه اين حال از دو بيرون نيست * يا قضا هست يا قضا نبود\r\nگر قضا هست نيست جهد مفيد * ور قضا نيست خود بلا نبود \r\n\r\n","description":"","footnote":"","page_name":" 362 ","page_number":382},
  {"content":"\r\n\r\nپس در حالت جنگ اين اعتقاد بايد كرد و دلير و جنگجو بايد بود ، و از چيزى كه البتّه و بالضّروره به شخص واقع خواهد شد نبايد ترسيد .\r\nچه چون اين معنى با خود جزم كردى همه كس از تو خوفناك باشند .\r\n\r\nمثل\r\nدو چيز محال عقل است : خوردن بيش از رزق مقسوم و مردن پيش از وقت معلوم .\r\n\r\nقطعه\r\n جهد رزق ار كنى و گر نكنى * برساند خداى عزّ و جل\r\nور روى در دهان اژدرها * نخورندت مگر به روز اجل \r\nليكن با وجود دليرى و توكّل رعايت حزم از واجبات دان . چه مبارزات اعلى و شجاعت عظمى رعايت حزم و محافظت خدعه است ، و از جمله عدم ارتكاب برين معنى آنكه باوجود جمعى قليل با فوجى كثير قتال و حرب نمايى .\r\nهمچنانچه محاربهء شاه منصور با پادشاه عادل جهانبان امير تيمور گوركان كه با دو هزار سوار با چهار صد هزار سوار او محاربه نمود . لاجرم باوجود آن نوع شجاعت و مبارزت كشته گشت و ملكش زوال يافت و اتباع و اولادش اسير و مقتول گشتند و ملكش زوال يافت . زيرا كه معهود نمىباشد كه يك كس با دويست كس محاربه نمايد .\r\nارباب مبارزت گفته‌اند يك كس و ده كس ! و آن نيز من حيث المجموع لا بالانفراد !\r\n\r\n","description":"","footnote":"","page_name":" 363 ","page_number":383},
  {"content":"\r\n\r\nپس چون رعايت حزم نكرد لاجرم چنان شد . چه اگر محافظت اين صورت نمودى و در قلعه‌اى از قلاع متحصّن بودى يمكن كه پادشاه مذكور را آنچه ميسّر و ممكن گشتى از مملكت اخذ كرده و به ماوراء النهر مراجعت نمودى و او به مملكت خويش معاودت نموده همچنان پادشاه بودى .\r\n\r\nمثنوى\r\n ز روى جهالت نه از عاقلى * زياده‌سرى كرد نه پردلى\r\nنبرد يكى با دهى دور نيست * چگونه بكوشد يكى با دويست\r\nز گفتار فردوسى آن اوستاد * يكى بيت خوب آمد اينجام ياد\r\nچو قطره بر ژرف دريا برى * به ديوانگى ماند اين داورى\r\nتنى را كه نتوانى از جاى برد * به پرخاش او پى نبايد فشرد \r\n\r\nشرط ديگر\r\nآنكه هراس و خوف را در دل راه ندهى و آن يك لحظه زحمت و وحشت بيم را بر اميد حصول ظفر و وصول برآوردن نام بر دل خويش خوش كنى .\r\n\r\n","description":"","footnote":"","page_name":" 364 ","page_number":384},
  {"content":"\r\n\r\n\r\nمثنوى\r\n بسا چيز كان بر دل آرد هراس * سرانجام از ان كرد بايد سپاس\r\nبسا خواب كاوّل بود هولناك * نشاط آورد چون شود روز پاك \r\nبدان‌كه ارباب احتشام را مبارزت و شجاعت در حالت سوارى بود و مردم ادنى را در زمان پيادگى .\r\n\r\nحكايت\r\nدر زمان سلطنت امير شيخ ابو اسحق محمود شاه جمعى بر محمّد مظفّر بگرويدند و متوجّه كرمان شد و آن صوب را مسخّر گردانيد .\r\nبعد از تسخير و تحصيل آن مملكت متوجّه شيراز گشت ، و درين حال شيخ ابو اسحق به وجع المفاصل گرفتار بود . پس باوجود وقوع اين حادثه با امراى بسيار و لشكر بيشمار به معارضه و دفع او توجّه نمود و در زمانى كه سوار مىشد چهار پياده او را برداشته بر اسپ نشاندند . و درين حالت برادر او امير مسعود شاه گفت شما را چهار پياده مىبايد كه بر اسپ نشانند ! باوجود وقوع اين صورت چگونه محاربه توان كرد و با خصم و اعداى خويش مخاصمت و مقاومت توان نمود ؟\r\nجواب داد كه مرا چهار پياده سوار كنند ، ليكن ده هزار سوار پياده نتوانند كرد !\r\nامّا سرمايهء جميع مردى و مردانگى تحمّل و مدارا دان .\r\n\r\n","description":"","footnote":"","page_name":" 365 ","page_number":385},
  {"content":"\r\n\r\nحكما گفته‌اند شجاع حقيققى آنكه نايرهء غضب او در زمان محاربهء دشمن و در حالت دفع صايل در حركت آيد و در غير اين ازمنه حليم و بردبار بود .\r\nنه چون جماعتى كه گمان برند كه شدّت غضب از فرط رجوليّت است و اين صورت را به تخيّل كاذب بر فضيلت شجاعت حمل كنند ، و ندانند كه كه چگونه به فضيلت نسبت توان كرد صفتى را كه مصدر افعال قبيح گردد ، چون جور و اضرار بر نفس خويش و ياران و متّصلان و خدم و بندگان خود .\r\nو هرآينه صاحب اين صفت ذميمه پيوسته اين جماعت را معذّب داشته نه عذرشان مسلّم دارد و نه بر عجزشان رقّت و رحم آرد ، بلكه به كمتر سببى و ادنى جرمى زبان و دست خود را بر ايشان مطلق گرداند و از دايرهء حلم بيرون آمده به غضب مشغول گردد ، و چندانچه به گناه ناكرده اعتراف نمايند و در خضوع و انقياد كوشند تا سبب اطفاء نايره و تسكين حركت خارج او گردد در ناهموارى و حركات نامنتظم افزايد و در ارتكاب بدين صورت نامعقول بيشتر مبالغه نمايد .\r\nپس ثمرهء اين سيرت ناپسنديده جز وجود فقدان اتباع و احبّا و عدم وجدان اشياع و نصحا و حصول پريشانى مفرط و وصول پشيمانى مولم نباشد ، و صاحب آن از لذّت محاورهء ياران و بهجت مجاورت دوستداران محروم و به سمت شقاوت موسوم و پيوسته عيش او منغّص و عمر او مكدّر .\r\nو هرمرد كه به معاونت رجوليّت به حلم قهر برين طبيعت كند و ردّ اين\r\n\r\n","description":"","footnote":"","page_name":" 366 ","page_number":386},
  {"content":"\r\n\r\nصفت نموده از ان اغراض اعراض نمايد مبارز حقيقى و شجاع يقينى بود .\r\nحكما گفته‌اند جبانتر و بىزهره‌تر از غضوب نيست ! زيرا كه اگر به سمت شجاعت و قوّت قلب موسوم بودى متحمّل و بردبار بودى و مشقّت تحمّل توانستى كشيد . چون بويى از طور رجوليّت و رايحه‌اى از طريق مردانگى ندارد هرآينه پيوسته به غضب و تهتّك و تعذيب نفس خويش و مردم مشغول است .\r\nپس باوجود غلبه و تسلّط نفس فرومايهء غضوب و دعوى دار و لافزن مباش ، و مايهء مردى و مايهء مردانگى رعايت خواطر خلق دان نه ايذاء ايشان .\r\n\r\nقطعه\r\n لاف مردانگى و دعوى مردى بگذار * عاجز نفس فرومايه چه مردى چه زنى\r\nگرت از دست برآيد دهنى شيرين كن * مردى آن نيست كه مشتى بزنى بر دهنى \r\nبدان‌كه غضب ديگرست و شجاعت ديگر ، و حلم ديگرست و جبانت « 1 » و بددلى ديگر .\r\nو اگرچه آثار غضب و حلم هردو به غير و به شخص مىرسد - ليكن اثر غضب ايذا و تنفّر مردم و اضرار نفس خويش است ، و نتيجهء حلم رعايت و جذب خاطر مردم و سلامت نفس خود .\r\nو هرعاقل كه نفس ملكى را بر نفس بهيمى كه مبدأ غضب و شهوت است\r\n\r\n\r\n","description":"","footnote":"\r\n( 1 ) - كذا ، كلمهء ساختگى است از « جبان » .\r\n","page_name":" 367 ","page_number":387},
  {"content":"\r\n\r\nغالب گرداند و نوعى كند كه اين نفوس مغلوب و زيردست آن نفس ناطقه گردند و منقاد و مطيع او گشته مخالفت او نكنند به دولت حصول حلم و حكمت و به تشرّف وصول شجاعت و عفّت مفتخر و سرافراز گردد .\r\nحكما گفته‌اند نفس انسانى را سه قوّت است متباين كه به اعتبار آن قوّتها مصدر آثار مختلف مىشود به مشاركت اراده و چون يكى ازين قوّتهاى سه‌گانه بر آن دو غالب گردد ديگران مغلوب شوند .\r\nاوّل قوّت ناطقه است كه آن را نفس ملكى خوانند و آن مبدأ فكر و شوق و تمييز و نظر در حقايق امور و احوال بود .\r\nدوم قوّهء غضبى كه آن‌را نفس سبعى خوانند و آن مبدأ غضب و خشم و دليرى و اقدام بر اهوال و وحشتها و شوق بر تسلّط و تغلّب بود .\r\nسيم قوّت شهوى و آن‌را نفس بهيمى خوانند و آن مبدأ شهوت و طلب اغذيه و شوق التذاذ به مآكل و مشارب و مجامعات بود .\r\nپس عدد فضايل به اعتبار اين قوا تواند بود . چه هرزمان كه حركت نفس ناطقه به اعتدال بود در ذات خويش و شوق رغبت او به اكتساب معارف يقينى حاصل از ان حركت فضيلت علم حاصل شود ، به تبعيّت علم فضيلت حكمت لازم آيد .\r\nو همچنين هرگاه كه حركت نفس سبعى به اعتدال بود و انقياد نفس ناطقه نمايد و اكتفا كند به آنچه نفس ناطقهء عاقله قسط و بهرهء او مىشمرد و در احوال خود از ان حدّ و اين قسط تجاوز ننمايد ازين معنى او را فضيلت حلم حاصل شود ، و فضيلت شجاعت به تبعيّت لازم آيد .\r\n\r\n","description":"","footnote":"","page_name":" 368 ","page_number":388},
  {"content":"\r\n\r\nو همچنين هرزمان كه حركت نفس بهيمى به اعتدال بود و متابعت نفس عاقله نمايد و اقتصار كند به آنچه عاقله نصيب او مىدهد و در متابعت هواى خويش مخالفت او نكند از ان حركت فضيلت عفّت حاصل شود و فضيلت عدالت به تبعيّت لازم آيد .\r\nو چون اين سه جنس فضيلت حاصل شود و با يكديگر متمازج و مجتمع گردند ازين تركيب و اجتماع حالتى متشابه حادث گردد و صورتى مستحسن حاصل شود كه آن‌را « كمال » خوانند ، و هيچ كس مستحقّ مدح و مستعدّ مباهات نباشد الّا به اين فضائل سه‌گانه يا به يكى از ان سه .\r\nو كسانى نيز كه به شرف نسب و بزرگى آبا و اجداد مفاخرت كنند مرجع آن تفاخر آن بود كه بعضى از اسلاف و اجداد ايشان به اين فضايل موصوف بوده باشند .\r\nپس تفوّق و شرف ، به اين خصايل بايد جست نه به تغلّب و كثرت اموال . لكن هريك ازين فضايل اقتضاى استحقاق مدح صاحب فضيلت زمانى كنند كه از او متعدّى گردد و تجاوز نمايد و آثار آن به غير رسد ، چه مادام كه اثر آن فضايل در ذات صاحب فضيلت بود و به غير سرايت نكند مستحقّ مدح نشود .\r\nپس صاحب سخاوت هرزمان كه سخاوت از او تعدّى ننمايد و به غير نرسد او را منفاق خوانند نه سخى .\r\nو همچنين صاحب شجاعت را چون بدين صفت بود غيور خوانند نه شجاع ، و صاحب حكمت را مستبصر خوانند نه حكيم .\r\n\r\n","description":"","footnote":"","page_name":" 369 ","page_number":389},
  {"content":"\r\n\r\nپس چون فضيلت عامّ شود و آثار خيرش به ديگران سرايت كند صاحب آن مستحقّ مدح گردد ، و هرآينه سبب خوف و رجاى ديگران بود . همچنانچه شجاعت سبب خوف ، و سخاوت موجب رجا لكن در دنيا .\r\nچه اين دو فضيلت تعلّق به نفس حيوانى دارد .\r\nامّا علم هم سبب رجا بود و هم سبب خوف ، هم در دنيا و هم در آخرت . چه آن فضيلت تعلّق به نفس ملكى دارد .\r\n\r\nشعر\r\n خاتم ملك سليمان است علم * جمله عالم صورت و جان است علم \r\nپس مرد و مبارز آن را دان كه متحمّل و فروتن و بردبار باشد و عند القدره عفو را بر انتقام مقدّم دارد . و هركس كه بدين صفات موصوف باشد و اين معنى را ملكهء خويش گرداند بر جميع اعداء خويش غالب بود و با همه‌كس برآيد و هيچ كس با او برنيايد .\r\n\r\nشعر\r\n كس افگندن نباشد مردرايى * خودافگن باش اگر مردى نمايى\r\nكسى كافگند خود را بر سر آيد * خودافگن با همه عالم برآيد \r\nليكن مبارزت كبرى و شجاعت عظمى كسى را مسلّم شد و مقرّر\r\n\r\n","description":"","footnote":"","page_name":" 370 ","page_number":390},
  {"content":"\r\n\r\nگشت كه بر نفس خويش تازد و او را مغلوب سازد ؛ زيرا كه دشمنى است همخانه ، و باوجود همخانگى در غايت بيگانگى .\r\n\r\nشعر\r\n تو با دشمن نفس همخانه‌اى * چه دربند پيكار بيگانه‌اى\r\nعنان بازپيچان نفس از حرام * به مردى ز رستم گذشتند و سام\r\nكس از چون تو دشمن ندارد غمى * كه با خويشتن برنيايى همى\r\nوجود تو شهريست پرنيك و بد * تو سلطان و دستور دانا خرد\r\nهمانا كه دونان گردنفراز * درين شهر كردند سوداى آز\r\nچو سلطان عنايت كند با بدان * كجا باشد آسايش بخردان \r\n\r\nشرط ديگر\r\nآنكه مبارزان و سپاهيان لشكر جوان و باقوّت باشند . چه اين شغل كار پيران و شكستگان نيست . الّا در فوجى ، چند از ايشان براى فريب و خداع . چه حصول اين معنى موقوف بر تجربه و كارافتادگى است ، و حرب\r\n\r\n","description":"","footnote":"","page_name":" 371 ","page_number":391},
  {"content":"\r\n\r\nو دفع خصم مركّب است از شجاعت و خداع - و مدار شجاعت نيز بر خدعه ، كما قيل : « الحرب خدعة » .\r\n\r\nحكايت\r\nمنقول است كه در غزوهء احد يكى از عساكر كفّار از ميان لشكر بسيار به جنگجويى و تندخويى بيرون آمد .\r\nپس يكى از لشكر اسلام كه از اكابر صحابهء انام بود به مقاومت و محاربهء او نيز بيرون تاخت . چون شمشيرها از نيام بيرون كشيدند و به نزديك يكديگر رسيدند آن مبارز صحابى با معارض كافر گفت كه قرار و شرط معهود ما آنكه تنها به يكديگر مشغول گرديم . تو چرا دو شخص را به معاونت خويش در عقب انداخته همراه آورده‌اى ؟ پس كافر رو باز پس‌كرد كه ببيند كه آن دو كس كيست .\r\nدر اثناى اين حال آن معارض شمشير زد و او را مقتول گردانيده گفت : « الحرب خدعة ! »\r\nپس جنگجو و مبارز جوان بايد نه پير ، مگر از براى خداع و حيله .\r\n\r\nشعر\r\n چو پير كهن گردد آزرده‌پشت * ز نيزه عصا را بگيرد به مشت\r\nجهان بر جوانان جنگ‌آزماى * رها كن ، نه پيران بىدست و پاى \r\n\r\n","description":"","footnote":"","page_name":" 372 ","page_number":392},
  {"content":"\r\n\r\n تن ناتوان كى سوارى كند * سلاح شكسته چه يارى كند\r\nسپه به كه برنا بود ، زان كه پير * ميانجى كند چون رسد تيغ و تير \r\nپس از براى حرب جوان ، و از براى خداع پير و تجربه افتاده .\r\nبدان‌كه اصل الباب در معارضه و مقاومت خصم خداع و حيله است و اين صورت اسلم ، همچنانچه آن حكيم از براى تأكيد و تبيين اين معنى مثال اين صورت ذكر كرده .\r\n\r\nحكايت\r\nآورده‌اند كه شيرى بود ملك جميع سباع و وحوش ، و قرار اين ملك با جماعت رعاياى خود آنكه هرروز يكى از جملهء افراد حيوانات هرصنفى از براى طعمهء او بفرستند . و مقرّر چنان بود كه هركدام ازين اصناف كه نوبت ايشان باشد از براى رعايت عدل و عدم جور در ميان يكديگر قرعه زنند و به نام هركدام كه بيرون آيد او را بفرستند ، و قرار ديگر آنكه يكى ازين جماعت همراه باشد و او را سپرده قبض وصول بستاند و بازگردد .\r\nتا روزى از روزها نوبت جماعت خرگوشان شد . چون قرعه زدند اتّفاقا به نام ملك ايشان بيرون آمد . جماعت خرگوشان گفتند طريق معدلت‌شعارى و قاعدهء رعيّت دارى آنكه هيچ نوع از مكروهات به خود راه ندهى و هرچند زودتر توجّه نمايى .\r\n\r\n","description":"","footnote":"","page_name":" 373 ","page_number":393},
  {"content":"\r\n\r\nاين ملك قول جماعت خرگوشان و تصوّر ايشان تصديق نموده لحظه‌اى مهلت طلبيد .\r\n\r\nشعر\r\n گفت اى ياران مرا مهلت دهيد * تا به مكرم از بلا بيرون جهيد\r\nتا امان يابد ز مكرم جانتان * ماند اين ميراث فرزندانتان\r\nهان تو رو به بازى خرگوش بين * مكر و شيراندازى خرگوش بين\r\nاى كه با شيرى تو درپيچيده‌اى * بازگو رايى كه انديشيده‌اى \r\nبعد از رعايت تفكّر و مراقبت تدبّر گفت التماس آنكه در حالت توجّه به سوى شير هيچ‌كدام از شما همراه من نيايد تا به رأى صايب و فكر ثابت خويش بىمزاحمت و مشاركت كسى اين بلا از سر خود و شما دور كنم .\r\nپس اقربا و رعايا حكم ملك را متابعت كرده مشايعت نمودند و او را روان گرداندند و برادرش به جاى او نشاندند .\r\nپس خرگوش چون به راه افتاد تفحّص نموده چاهى پيدا كرد .\r\nبعد از ان آشفته‌كار و پريشان‌روزگار به طريق اهل فرار به نزد شير آمد .\r\nچون از ميعاد معلوم و وعدهء معهود گذشته بود شير بر او غضب كرد .\r\n\r\n","description":"","footnote":"","page_name":" 374 ","page_number":394},
  {"content":"\r\n\r\n\r\nمثنوى\r\n چون رسيد او پيشتر نزديك صفّ * بانگ برزد شير گفت اى ناخلف\r\nمن كه گاوان را ز هم بدريده‌ام * من‌كه گوش شير نر پيچيده‌ام\r\nنيم‌خرگوشى كه باشد كاين چنين * امر ما را افگند او بر زمين\r\nگفت خرگوش الامان عذريم هست * گر دهد عفو خداونديت دست\r\nگفت چه عذر اى فضول ابلهان ! * اين زمان آيند در پيش شهان !\r\nمرغ بيوقتى ، سرت بايد بريد * عذر احمق را نمىبايد شنيد\r\nعذر احمق بدتر از جرمش بود * عذر نادان زهر دانش‌كش بود\r\nگفت اى شه ناكسى را كس شمار * عذر هستم ، يك زمان گوشت بدار\r\nخاصّه از بهر زكات جاه خود * گمرهى را تو مران از راه خود\r\nبحر كو آبى به هرجو مىدهد * هرخسى را بر سر و رو مىنهد \r\n\r\n","description":"","footnote":"","page_name":" 375 ","page_number":395},
  {"content":"\r\n\r\n كم نخواهد گشت دريا زين كرم * از كرم دريا نگردد بيش و كم\r\nگفت دارم من كرم بر جاى او * جامهء هركس برم بالاى او\r\nگفت بشنو گر نباشم جاى لطف * سرنهادم پيش اژدرهاى عنف \r\nپس خرگوش بعد ازين مقال گفت ملك را زندگانى زيادت و دوستان منصور و اعدا مقهور باد ! صورت حال آنكه جماعت خرگوشان خرگوشى جوان و فربه چنانچه معهودست جهت مطبخ آن حضرت همراه من كرده بودند كه بياورم و بسپارم . درين راه شيرى ديدم در سرچشمه‌اى نشسته و كمر عداوت بسته ، در كمين و طالب صيد . چون ما را ديد حمله كرد و آن خرگوش را بگرفت . اين كمينه از ترس خشم او فرار نموده از دور بايستاد و او را از عظمت و حشمت شما خبر كرده گفت اين خرگوش از براى مطبخ آن پادشاه است ، در آن تصرّف مكن و بگذار . و الّا از حوادث روزگار ببينى آنچه بايد ديد ! بعد از استماع اين كلمات انواع ناسزا و آنچه لايق به حال شما نبود جواب داد و گفت ملك ذو شوكت اين مملكت منم و او از جملهء ملازمان من بود ! و درين مدت گريخته در آن منزل متوارى « 1 » گشته ! به‌هرحال من اين خرگوش را نمىكشم و تا نگريزد در بر خود مىكشم . تو برو و او را خبر كن . اگر شجاعتى كه لايق به حال پادشاهان است داشته باشد بيايد و دفع من نموده اين خرگوش را بازستاند ! هرچند يقين حاصل كه\r\n\r\n\r\n","description":"","footnote":"\r\n( 1 ) - اصل : متاورى ؟\r\n","page_name":" 376 ","page_number":396},
  {"content":"\r\n\r\nاو خود از غايت حرص و نهايت بداصلى ترا به عوض اين طعمه خواهد خورد ، ليكن تا مدّت معاودت تو به اين جانب صبر مىكنم و اين خرگوش همچنين نگاه مىدارم ، اگر آمد فبها و الّا او را استمالت داده به رسالت پيش آن جماعت خرگوشان مىفرستم و مستمالشان گردانيده عهد مىكنم كه ايشان را معاف گردانم و در نوبت طعمه هيچ ازيشان نستانم !\r\n\r\nشعر\r\n حال ما اين بود با تو گفته شد * بعد ازين زان شير اين ره بسته شد\r\nاز وظيفه بعد ازين اميد بر * حقّ همىگويم ترا « و الحقّ مر »\r\nگر وظيفه بايدت ره پاك كن * هان بيا و دفع اين بىباك كن\r\nگفت بسم اللّه بگو تا او كجاست * پيش ره شو تا شود اين كار راست\r\nتا سزاى او و صد چون او دهم * ور دروغ است اين ، سزاى تو دهم\r\nاندر آمد چون قلاوزى به پيش * تا برد او را به سوى دام خويش\r\nمىشدند آن هردو تا نزديك چاه * بود آن خرگوش آبى زير كاه \r\n\r\n","description":"","footnote":"","page_name":" 377 ","page_number":397},
  {"content":"\r\n\r\n آب كاهى را به هامون مىبرد * آب كوهى را عجب چون مىبرد\r\nموسى فرعون را با رود نيل * مىكشد با لشكر و جمع ثقيل\r\nپشهء نمرود را با نيم‌پر * مىشكافد بىمحابا مغز سر\r\nحال آن كو قول دشمن را شنود * وين جزاى آنكه شد يار حسود\r\nچونكه نزد چاه آمد شير ديد * از ره آن شير ماند و پا كشيد\r\nگفت پا واپس كشيدى تو چرا * پاى را واپس مكش خوش اندرآ\r\nگفت كو پايم كه دست و پاى رفت * جان من لرزيد و دل از جاى رفت\r\nرنگ رويم را نمىبينى چو زر * ز اندرون خود مىدهد رنگم خبر\r\nرنگ رو از حال دل دارد نشان * رحمتم كن مهر من در دل نشان\r\nشير گفتش تو ز اسباب مرض * بازگو نيكو كه اينستم غرض \r\n\r\n","description":"","footnote":"","page_name":" 378 ","page_number":398},
  {"content":"\r\n\r\n گفت آن شير اندرين ره ساكن است * اندران قلعه ز آفات ايمن است\r\nقعر چه بگزيد هركو عاقل است * زانكه در خلوت صفاهاى دل است\r\nظلمت چه به كه ظلمتهاى خلق * سر برد آن كس كه بگسست او ز خلق\r\nگفت پيش آ زخمم او را قاهر « 1 » است * تو ببين كان شير در چه حاضرست\r\nگفت من سوزيده‌ام زان آتشى * تو مگر اندر بر خويشم كشى\r\nتا به پشت تو من اى كان كرم * چشم بگشايم به چه دربنگرم\r\nچونكه شير اندر بر خويشش كشيد * در پناه شير تا چه مىدويد\r\nچونكه در چه بنگريدند اندر آب * يافت اندر آب شيرى ، شد بتاب \r\nپس در حالت غضب بنياد غرّيدن و به خشم رفتن نمود و همچنين مثل آن آواز عكس خويش شنود و آن افعال قبيح و آواز كريه كه از نفس او صادر مىشد و صفت او بود از غير ديد و شنيد . پس غضب نموده خرگوش را رها كرد و بر آن صورت جهيد و در زندان ابد بماند .\r\n\r\n\r\n","description":"","footnote":"\r\n( 1 ) - اصل : قاصر .\r\n","page_name":" 379 ","page_number":399},
  {"content":"\r\n\r\n\r\nمثنوى\r\n اى بسا ظلمى كه بينى در كسان * خوى تو باشد در ايشان اى فلان\r\nاندر ايشان تافته مستىّ تو * از نفاق و ظلم و بدمستى تو\r\nآن تويى وان زخم بر خود مىزنى * بر خود آن ساعت تو لعنت مىكنى\r\nدر خود آن بد را نمىبينى عيان * ورنه دشمن مىشدى خود را به جان\r\nحمله بر خود مىكنى اى شيرمرد * همچو آن شيرى كه بر خود حمله كرد\r\nچون به قعر خوى خود اندر رسى * پس بدانى كز تو بود آن ناكسى\r\nشير را در چاه پيدا شد كه بود * نفس او آن كش دگر كس مىنمود\r\nاى بديده خال بد بر روى عم « 1 » * عكس حال تست آن از عم « 1 » مرم\r\nمؤمنان آيينهء يكديگرند * اين خبرمان از پيمبر آورند\r\nجام روزن ساختى جمله كبود * نور خورشيدى كبودت مىنمود \r\n\r\n\r\n","description":"","footnote":"\r\n( 1 ) - اصل : غم .\r\n","page_name":" 380 ","page_number":400},
  {"content":"\r\n\r\n گرنه كورى اين كبودى دان ز خويش * خويش را بدگو مگو كس را تو بيش\r\nاى چو شيرى در تك اين چاه فرد * نفس چون خرگوش خونت ريخت خورد\r\nچونكه خرگوش از رهايى شاد گشت * سوى خرگوشان روان آزاد رفت\r\nشير را چون ديد در چه كشته‌زار * چرخ مىزد شادمان تا مرغزار\r\nدست مىزد چون رهيد « 1 » از دست مرگ * سبز و رقصان در هواى شاخ « 2 » و برگ\r\nشاخ و برگ از حبس خاك آزاد شد * سر برآورد و حريف باد شد\r\nسوى نخجيران دوان آن شير گير * كابشروا يا قوم اذ جاء البشير\r\nمژده‌مژده اى گروه عيش‌ساز * كان سگ دوزخ به دوزخ گشت باز\r\nمژده‌مژده كان عدوى جانها * كند قهر خالقش دندانها\r\nآنكه از پنجه بسى سرها بكوفت * همچو خس جاروب مرگش هم بروفت « 3 » \r\n\r\n\r\n","description":"","footnote":"\r\n( 1 ) - اصل : رميد .\r\n( 2 ) - اصل : ساز .\r\n( 3 ) - اصل : بكوفت .\r\n","page_name":" 381 ","page_number":401},
  {"content":"\r\n\r\n جمع گشتند آن زمان جمله وحوش * شاد و خندان از طرب در ذوق و جوش\r\nحلقه كردند او چو شمعى در ميان * سجده آوردند و گفتندش كه هان\r\nتو فرشتهء آسمانى يا پرى * نه تو عزرائيل آن شير نرى\r\nهرچه هستى جان ما قربان تست * دست بردى دست و بازويت درست\r\nراند حقّ اين آب را در جوى تو * آفرين بر دست و بر بازوى تو\r\nبازگو تا چون سگاليدى به مكر * آن عدو را چون بماليدى به مكر\r\nبازگو تا قصّه « 1 » درمانها شود * بازگو تا مرهم جانها شود\r\nگفت تأييد خدا بود اى مهان * ورنه خرگوشى كه باشد در جهان\r\nاى مهان كشتيم ما خصم برون * ماند خصمى ز او بتر در اندرون\r\nكشتن اين كار عقل و هوش نيست * شير باطن سخرهء خرگوش نيست \r\n\r\n\r\n","description":"","footnote":"\r\n( 1 ) - اصل : غصه .\r\n","page_name":" 382 ","page_number":402},
  {"content":"\r\n\r\n دوزخ است اين نفس و دوزخ اژدهاست * كو به درياها نگردد كم و كاست\r\nهفت دريا را درآشامد هنوز * كم نگردد سوزش اين خلق « 1 » سوز \r\nهرچند ورود اين حال و وقوع اين مثال در باب آداب حرب و خداع ، ليكن مآل اين مقال متعلّق به اهل توحيد و درويشان و مثالى است براى ايشان . چه هرچه به شخص مىرسد از خير و شرّ اعمال و افعال اوست و اگرچه از غير صادر مىگردد ، و هرآينه هركس كه غير در ميان بيند در زندان حرمان بماند . يا آنكه گوئيم شيطان كه دشمنى است ظاهر بيرونى ممثّل است به آن شير ، و خرگوش ادراكات و عقول انسان . و بدتر و غالبتر از آن دشمن اندرونى كه نفس امّاره است و مغلوب گردانيدن او امريست مشكل و عقل در آن عاجز و متحيّر ، و اين حكايت اشارت به « رجعت من الجهاد الاصغر الى الجهاد الاكبر » .\r\n تو با دشمن نفس همخانه‌اى * چه دربند پيكار بيگانه‌اى \r\nپس معلوم شد كه حصول غلبه بر خصم و سبب ظفر بر دشمن همه آن نيست كه از ممرّ شجاعت و كثرت لشكر و وقوع حشمت بود . چه اى بسا كه خصم را اين اسباب بيش بود با آنكه قوّت محاربه و قدرت معارضش نباشد و باوجود عدم اسباب مقاومت مشوّش ملك و ملك بود .\r\nتوضيح اين معنى آنكه متحصّن به شهرى يا قلعه‌اى يا كوهى گردد\r\n\r\n\r\n","description":"","footnote":"\r\n( 1 ) - اصل : حلق .\r\n","page_name":" 383 ","page_number":403},
  {"content":"\r\n\r\nيا فرار نموده با جمعى متوارى گشته هرروز به گوشه‌اى گريزد .\r\nپس در مثل اين صورت شجاعت عظمى و مبارزت كبرى اشتغال بر استعمال راى و تدبير بود ، همچنانچه عاليجناب خلايق ملاذ ممالك‌پناه الشّيخ الامير الكبير الحسيب النّسيب محب الدّين و محبوب العالمين ابن الخيّر ابو الخير الجزرى كه يكى از بندگان پايهء سرير سلطانى است برين صورت ارتكاب فرمود و باوجود وقوع آن نوع شجاعت و دليرى به نفس نفيس با معدودى چند به ميان ياغيان فرمود و مستمالشان گردانيده معاودت نموده ، بعد ازين معنى به راى صايب و فكر ثاقب ايشان را طلب فرموده مأخوذ گردانيد و بعد از حصول مقصود بعضى كه واجب القتل و لازم الدّفع بودند مندفع فرمودند و جمعى كه صلاح ملك در بودن ايشان بود تربيت فرمود و خلاصشان گردانيد و امين و خوشحال و ايمن و فارغ البال گشتند .\r\nلاجرم اشتغال بر اين تدبير سبب آن شد كه مملكت خوزستان بىمزاحم و بىمشوّش شد و بصره و جزاير نيز مسخّر گشت .\r\nحكما گفته‌اند شجاعت بىراى و مبارزت بىتدبير چون تاجرى است نامبصر بامايه ، و چون عالمى است مجادل بىمطالعه .\r\n\r\nمثنوى\r\n بىراى مشو كه مرد بىراى * بيمايه بود چو كرم بىپاى\r\nروباه ز گرگ بهره زان برد * كين راى بزرگ دارد آن خرد \r\n\r\n","description":"","footnote":"","page_name":" 384 ","page_number":404},
  {"content":"\r\n\r\n\r\nادب ديگر\r\nآنكه چون لشكريان غالب گشتند و خصمان بشكستند تا زمانىكه ايمن الحال و فارغ البال نگردند به الجه و اخذ غنايم مشغول نشوند « 1 » .\r\nچه اى بسا كه خصم در كمين باشد و از سر خود گذشته به اندك فوجى فدايى گشته معاودت نمايند و آن جماعت غالب غافل را مغلوب سازند ، و بسيارى ازين نوع واقع گشته .\r\n\r\nادب ديگر\r\nآنكه چون منازع و معارض را در جنگ زنده به چنگ آرند اسر را بر قتل مقدّم دارند . چه گفته‌اند مدارا بعد از مغلوب شدن حكم مماليك و بندگان بود .\r\n\r\nحكايت\r\nدر آثار حكما آورده‌اند كه اسكندر بعد از تسلّط و ظفر بر جمعى و تسخير شهرى جماعتى را از جملهء آن منازعان بكشت . چون اين خبر به ارسطاطاليس رسيد عتاب‌نامه‌اى به او نوشت مشتمل بر آنكه اگر پيش از ظفر در قتل دشمنان خويش معذور بودى بعد از تسلّط و غلبه چه عذر داشتى در قتل زيردستان و اسيران ! بدان‌كه قهر و انتقام بعد از قدرت نامحمودست\r\n\r\n\r\n","description":"","footnote":"\r\n( 1 ) - در حاشيه به خط جديد آمده : « در غزوهء احد اولا شكست بر كفار رسيد . مسلمانان بر خلاف امر رسول اللّه ص دست به تاراج و غارت گشادند .\r\nخالد بن وليد كه در كمينگاه بود بر ايشان بتاخت كه ثانيا شكست بر اسلاميان واقع گشت . افصح المتكلمين . »\r\n","page_name":" 385 ","page_number":405},
  {"content":"\r\n\r\nو عفو ميمون و محمود .\r\n\r\nحكايت\r\nحضرت پادشاه كامران و والى زمين و زمان اعنى سلطان صاحبقران امير تيمور گوركان طيّب اللّه مثواه فى الجنان چون تمام ايران و توران و تركستان و هندستان مسخّر فرمود داعيهء تسخير بلاد روم و مصر و شام نمود تا انضمام و اندراج اين بلاد به ممالك مسخّره سبب آن شود كه در تمام جهان هيچ مملكت نماند كه در تحت تصرّف گماشتگان و بندگان او نباشد .\r\nچه هرصنفى از اصناف بنى آدم را شغلى و كارى است و كار پادشاهان و صنعت ايشان كشورستانى و جهانبانى ! زيرا كه همچنانچه پادشاه از ساير خلايق ممتاز ، مأمول و محصول او نيز هم برين منوال بايد .\r\nبعد از توجّه به تحصيل و اخذ آن بلاد چون به حوالى آن ممالك رسيد پادشاه مملكت روم ، يلدرم « 1 » بايزيد كه از سلاطين عاليمقدار روزگار بود با دويست هزار سوار و پيادگان بيشمار و اخيال و احمال بسيار به استقبال آن حضرت به معارضه و مجادله بيرون آمد . بعد از وقوع محاربه و مقاتله مأخوذ و دستگير گشته به پايبوس آن حضرتش آوردند .\r\nآن حضرت نيز بر مقتضى « عدوّ المغلوب مات » عفوش فرمود و اكرام و احترامش نمود و بلاد روم را به او ارزانى داشته متوجّه شام گشت ، و والى آن مملكت چون قوّت مقاومت و قدرت مخاصمت نداشت فرار نمود و آن ممالك نيز مسخّر گشت .\r\n\r\n\r\n","description":"","footnote":"\r\n( 1 ) - معمولا ايلدرم نوشته مىشود .\r\n","page_name":" 386 ","page_number":406},
  {"content":"\r\n\r\nبعد از وقوع فتح آن بلاد ، نيز سلطان مصر زنهار خواسته سكّه و خطبه و باج فرستاد ؛ و بنابرين صورت عنان عزيمت از ان ديار معطوف فرموده ايشان را نيز بخشيد .\r\nو ازين جنس مكارم اخلاق با بسيارى از پادشاهان به‌جاى آورده چنانچه تفصيل آن در كتاب فتحنامهء سلطانى كه در مجلس رفيع حضرت سلطنت‌پناهى مغيثى مؤلّف و محرّر مىگردد مسطور است .\r\n* * * چون از اصل آداب شجاعت و مبارزت و معارضه و محاربه و طرق آن فارغ گشتيم به ذكر مزيّنات آن‌كه ترتيب شكار و گوى باختن باشد مشغول گرديم .\r\nبدان‌كه بر اسپ نشستن و به نخجير يوز و بازرفتن و گوى باختن و اسپ تاختن از خواصّ ارباب احتشام است . امّا استعمال برين احوال به طريق اعتدال بايد نمود و پيوسته به شكار مشغول نبايد بود . بلكه در هفته‌اى يك روز به شكار باز و يوز و شراب خوردن مشغول بايد شد و باقى ايّام به ضبط احوال رعايا و مملكت و حفظ امور خويش و شرابخوارى .\r\nسلاطين بايد كه عامّهء مردم نبينند مگر قليلى از مخصوصان كه ملازمت و مصاحبت را شايند « 1 » و عند الاستعمال برين صور بر اسپ كوچك نبايد\r\n\r\n\r\n","description":"","footnote":"\r\n( 1 ) - در حاشيه دارد به خط جديد : « اين مطلب در كتاب قابوسنامه كه براى گيلانشاه نوشته مسطور است و گويا مؤلف مزبور از همان كتاب اتخاذ كرده است ، افصح المتكلمين . »\r\n","page_name":" 387 ","page_number":407},
  {"content":"\r\n\r\nنشست . چه شخص اگرچه خوبمنظر و باشكوه باشد بر اسپ كوچك حقير نمايد . همچنانچه راكب اسپ بزرگ و جهنده باشكوه باشد ، و اگرچه به صورت حقير بود .\r\nامّا در شكارگاه بىسبب اسپ نبايد تاخت . چه بيهوده اسپ تاختن كار كودكان و غلامان و بداصلان بود .\r\n\r\nادب ديگر\r\nآنكه تا ممكن بود در عقب سباع نتازند مگر در نظر پادشاهى يا يكى از ارباب احتشام براى نام . چه در شكار سباع فلاحى نباشد و متضمّن انواع مخاطره ، و بسيار از مبارزان در شكار سباع هلاك گشته‌اند .\r\nو در نخجير يوز نشايد كه يوز را بر كفل اسپ خويش نشانند و در پى صيد كنند . چه آيين ارباب احتشام نباشد سبعى در قفاى خويش نشاندن .\r\nامّا طريق آيين نخجير باز و چرخ و بحرى و شاهين مختلف .\r\nقاعدهء سلاطين ترك و ملوك خراسان آنكه جانور را به دست خويش به صيد اندازند ، و سبب ارتكاب برين صورت اكتساب زيادتى لذّت .\r\nو طريق پادشاهان عراق آنكه جانورداران در نظر ايشان به صيد اندازند ، و اين‌طور به طريق حشمت اقرب .\r\nليكن اگر فاعل اين صورت پادشاه نباشد اختيار او راست . و همچنين ارباب احتشام را نشايد به دست خويش سگ در پى صيد رها كردن .\r\n\r\nادب ديگر\r\nآنكه در نظر پادشاه يك جانور را دوبار به صيد نيندازند ، چه ارتكاب\r\n\r\n","description":"","footnote":"","page_name":" 388 ","page_number":408},
  {"content":"\r\n\r\nبرين معنى دلالت بر قلّت جانوران پادشاه كند ، و اين صورت منافى حشمت .\r\nو همچنين نشايد كه ارباب احتشام اكثر اوقات به چوگان زدن مشغول باشند . چه فاعل اين كار پادشاه است يا غير پادشاه :\r\nاگر پادشاه است تكرار ملاقات او با عامّهء مردم حشمت و هيبت را زيان دارد ، خاصّه در وقت چوگان باختن - كه پادشاهان در آن حالت بىحجاب و بىتكلّف مىباشند .\r\nو اگر پادشاه نيست اكثر اوقات اقدام بر مخاطره نشايد ، چه بسيار كس را در چوگان باختن بلاها رسيده .\r\n\r\n","description":"","footnote":"","page_name":" 389 ","page_number":409},
  {"content":"\r\n\r\n\r\nفصل هشدهم در باب آداب نديمى و ملازمت و شرط آن\r\nنديم ملوك و حكّام و ملازم ارباب احتشام بايد كه مجموع حواسّ او به سلامت باشد ، و كريه اللّقا نباشد - چه مدار كار نديمى بر قبول شكل .\r\n\r\nشرط ديگر\r\nآنكه در تازى و فارسى و تركى صاحب شروع بود و از مقدّمات علمى بهره‌اى داشته باشد .\r\nو اگر موسيقى نداند گفت ، اصول دان و مقام‌شناس بود . و نرد و شطرنج نيكو داند . ليكن نه چنانچه به قماربازى شهرت يابد . چه قمارباز لايق ملازمت نباشد .\r\nو سير الملوك را مستحضر باشد . و اگر شعر نتواند گفت شعرشناس باشد و لطيفه‌گوى بود .\r\n\r\nحكايت « 1 »\r\nمولانا عبيد زاكانى در ايّام مسافرت به تبريز نزول نمود و چنانچه\r\n\r\n\r\n","description":"","footnote":"\r\n( 1 ) - در حاشيه دارد : « اين حكايت در اصل كتاب عبيد زاكان به نحو ديگر مرقوم است . گويا مؤلف را مطالعهء كتاب عبيد زاكانى نصيب نيفتاده است . افصح . »\r\n","page_name":" 390 ","page_number":410},
  {"content":"\r\n\r\nمعهود مىباشد استحمامى فرمود . اتّفاقا خواجه سلمان ساوجى در آن حمّام بود و حال آنكه عبيد ، سلمان را مىشناخت . پس به نزد سلمان رفت و سلام كرد و بنشست و از معرفت و شناختن او تجاهل نموده با سلمان به كلمات مشغول گشت .\r\nدرين اثنا سلمان از عبيد پرسيد كه شعر مىگويى ؟\r\nعبيد گفت شعر نمىگويم ليكن مىشناسم .\r\nپس سلمان گفت بوى فضيلت از سخنت مىآيد !\r\n- ديگر گفت از اشعار سلمان ساوجى كه درين مملكت مىباشد هيچ ياد دارى ؟\r\nعبيد گفت شعر او ياد ندارم امّا شعر زنش ياد دارم !\r\nسلمان گفت شعر زن او كدام است ؟\r\nعبيد گفت از اشعار زن او مرا اين دو بيت ياد است :\r\n\r\nغزل « 1 »\r\n من مست خراباتيم و باده‌پرست * در خرابات مغان عاشق و مست\r\nمىكشندم چو سبو دوش‌به‌دوش * مىبرندم چو قدح دست‌به‌دست \r\nبعد از وقوع اين حال و قراءت اين مقال سلمان به فراست بدانست كه اين شخص عبيد است . پس او را از حمّام بيرون آورد و به خانه برد و\r\n\r\n\r\n","description":"","footnote":"\r\n( 1 ) - كذا .\r\n","page_name":" 391 ","page_number":411},
  {"content":"\r\n\r\nمهمانى كرد . و بعد از آن به صحبت سلطان اويس افتاد و انواع منافع از ممرّ اين لطيفه به او رسيد .\r\n* * * و همچنين بايد كه چيزى از طبّ و نجوم و عمل موسيقى داشته باشد تا اگر مجلسى خاصّ و صحبتى مختصّ به خواصّ باشد كه مطرب در آن مجلس غير و اجنبى بود صحبت را خوش تواند داشت ، چه مجلس خلوت را از ترانه و ترنّم لا بد و ناچارست .\r\nو همچنين بايد كه حكايات و لطايف و امثال و نوادر بسيار ياد داشته باشد ، چه نديم را حصول اين صفات از لوازم . ليكن بايد كه پردان و كم‌گو باشد ، نه پرگو و كم‌دان . چه گفته‌اند كم‌گويى مورث سلامت و مظنّهء خرد است ، و پرگويى موجد ندامت و قرينهء بىخردى .\r\n\r\nشعر\r\n هركسى را نهفته يارى هست * دوستى هست و دوستدارى هست\r\nخردست آن كزو رسد يارى * همه دارى اگر خرد دارى \r\n\r\nادب ديگر\r\nآنكه در مجلس ملازمت تا سخنى ازو نپرسند نگويد و هركس كه در مجلس حكايتى يا روايتى كند كه او را بر آن وقوفى باشد علم خويش بر ان\r\n\r\n","description":"","footnote":"","page_name":" 392 ","page_number":412},
  {"content":"\r\n\r\nظاهر نكند تا زمانى كه متكلّم آن كلام به اتمام رساند .\r\n\r\nادب ديگر\r\nآنكه سخنى كه از غير پرسند و اگرچه بر آن عالم باشد جواب آن نگويد .\r\nو اگر سؤال از جماعتى كنند كه او داخل آن جماعات باشد در جواب بر ايشان سبقت ننمايد .\r\nو چون كسى به جواب مشغول گردد و او بر بهتر جوابى از آن قادر باشد صبر كند تا آن سخن تمام شود ، پس او نيز به جواب مشغول گردد ، و بر گويندهء اوّل طعنى ننمايد .\r\nو در كلماتى و مشاورتى كه در حضور او ميان دو كس رود شروع نكند ، و خود را از علم بر آن غافل سازد و استراق سمع ننمايد .\r\nو با مهتر و بزرگتر از خود سخن به كنايت گويد با استعمال اعتدال صوت ، بىادخال و اعمال الفاظ غريب نامستعمل . و تكلّم به اراجيفى چند كه عادت عوام است كه گويند و هيچ مسند اليه معيّن و منقول عنه مقرّر نداشته باشند در مجلس پادشاه و مقرّبان او نگويد .\r\nو به خبث و غيبت كس مشغول نگردد ، و آنچه گويد بايد كه متضمّن منافع خلايق باشد .\r\n\r\nادب ديگر\r\nآنكه وقت‌شناس و راعى مقتضى مقام بود ، چه اى بسا سخنان خوب كه چون بىوقت و بىهنگام گويند زشت نمايد .\r\n\r\n","description":"","footnote":"","page_name":" 393 ","page_number":413},
  {"content":"\r\n\r\nپس ارتكاب برين وصايا و نصايح نموده بر قلّت كلام التزام نما .\r\nچه اگر بر خلاف صور مذكوره اقدام نموده فضولى و پرگويى كنى و احوال و اسرار مجالس ملوك و ارباب احتشام را به تخيّل لذّت اظهار تقرّب به ايشان افشا كنى اى بسا بلا كه بر سر خويش آورى .\r\n\r\nمثنوى\r\n به هنگام خود گفت بايد سخن * كه بىوقت برناورد ناربن\r\nخروسى كه بىگه نوا بركشيد * سرش را به گه باز بايد بريد\r\nزبان بند كن تا سرآرى به در * زبان خشك به يا گلوگاه تر\r\nسر بىزبان گر به خون تر بود * به است از زبانى كه بىسر بود\r\nزبان را نگه‌دار در كام خويش * نفس را مزن جز به هنگام خويش\r\nزبان به كه او كام‌دارى كند * چو كامش رسد كامكارى كند\r\nزبان ترا زو كه گشته است امام * از آن شد كه بيرون نيايد ز كام \r\n\r\n","description":"","footnote":"","page_name":" 394 ","page_number":414},
  {"content":"\r\n\r\n چو از كام خودگامى آيد برون * به هرسو كه خسبد شود سرنگون \r\nپس نديم حكّام و قرين ارباب احتشام بعد از رعايت قلّت كلام و و مراقبت مقتضى مقام بايد كه در ازمنهء محاورات و امكنهء اجراى كلمات حسن عبارت رعايت كند . چه بسيارى از سخنان به عبارتى گفته شود كه سامع و معروض عليه را خوش نيايد و از آن متنفّر گردد و همان مقصود و و مفهوم را به عبارتى ديگر ادا توان كرد كه سامع را خوش آيد .\r\n\r\nحكايت\r\nبزرگى به خواب ديد كه مجموع دندانهاى او ريخته بودى . يكى از معبّران آن زمان طلب فرمود و چگونگى تعبير آن خواب از او نمود .\r\nمعبّر گفت خداوند را بقا باد كه جميع اقربا و مجموع خويشان ملك عنقريب از دنيا رحلت خواهند نمود !\r\nآن بزرگ ملول گشته گفت زندگانى به تنهايى به چه كار آيد ، و اين تعبير از معبّرش ناخوش آمد و او را ردّ كرده معبّرى ديگر طلبيد .\r\nچون شرح منام را بازراند ، معبّر گفت بقاى خداوند زيادت از بقاى اقربا بود !\r\nچون اين معبّر همان تعبير بعينه به عبارتى ديگر معروض داشت آن بزرگ را خوش آمد و انواع رعايت و تربيتش فرمود .\r\n\r\nحكايت\r\nخواجه‌اى با غلام خويش خفته بود . گفت اى غلام . . . به اين طرف كن .\r\n\r\n","description":"","footnote":"","page_name":" 395 ","page_number":415},
  {"content":"\r\n\r\nغلام گفت اى خواجه ! عبارت [ را ديگر 
  ] عبارتى فرما ! بگو رو به آن جانب كن .\r\nخواجه از بىرعايتى عبارت منفعل گشت و غلام را تربيت نموده آزاد گردانيد .\r\n\r\nحكايت\r\nجناب سيّد شمس الدّين محمّد سيّد شريف به سبب تكرار افعال فضيح و استمرار احوال قبيح حرفى و محمود خجندى براى صيانت عرض خويش از صحبت ايشان مفارقت فرمود و ترك ملاقات نمود . بعد از چند روز به آستانهء آن جناب معاودت نمود . عذرى مىخواستند و تمهيد اين ديباچه و تأكيد اين مقدّمه مىنمودند كه ما را ازين آستانه گزير و گريز نيست ، و چندانچه رد زيادت عود و بازگشتن بيشتر !\r\nدرين اثناى حرفى ، گفت مخدوما ! مثال ما و شما مثال سگ و مگس است ! و مراد او ازين كلام بىنظام آنكه سگ و مگس را چندانچه مىرانيد و بازنمىخوانيد نمىروند و بازمىآيند . امّا چون معطى اين معنى نيز هست و بلكه اين معنى به فهم اقرب كه مگس را چندانچه سگ از خود مىراند و دور مىكند نمىرود ، لاجرم از حسن عبارت منفعل و به قبح استعارت متصّل .\r\nپس هرلفظى منتج نتيجه‌اى و هركلمه‌اى معطى اثرى است .\r\n\r\nحكايت\r\nشخصى پيش ابن سيرين آمد و گفت به خواب ديدم كه قصد فصد كرده بودمى و خون از دست من مىرفت .\r\n\r\n","description":"","footnote":"","page_name":" 396 ","page_number":416},
  {"content":"\r\n\r\nابن سيرين گفت چون خون از دست تو مىرفت مالى چند از دست تو برود .\r\nبعد از ذكر اين تعبير شخصى ديگر آمد و گفت به خواب ديدم كه قصد فصد كرده بودمى و خون از دست من مىآمد .\r\nابن سيرين تغيير آن تعبير نموده گفت مالى چند به دست تو آيد .\r\n\r\nادب ديگر\r\nاينكه طريق بلاغت مرعى داشته سخن را مناسب مجلس و مجلسيان گويند و در حالت اداى سخن به سر و دست و چشم و ابرو اشارت نكند ، مگر كه كلام اقتضاى اشارتى لطيف كند .\r\nو در صدق و كذب كلمات با اهل مجلس خلاف نكند و لجاج نورزد ، خاصّه با مهتران و سفها .\r\nو اگر در مناظره و محاورات « 1 » طرق خصم را رجحانى بود انصاف داده سخن خصم را قبول كند .\r\nو از تكلّم و مخاطبه با عوامّ و كودكان و زنان و غلامان و ديوانگان احتراز واجب داند .\r\n\r\nادب ديگر\r\nآنكه كلمات دقيق با كسان بىفهم و كودن نگويد ، و در محاورات طريق لطافت نگاه دارد و افعال و اقوال قبيح آشنايان را بازنگويد و افشا نكند .\r\n\r\nادب ديگر\r\nدر تكلّم ابتدا به كلماتى نمايند كه تفألّ را شايد .\r\n\r\n\r\n","description":"","footnote":"\r\n( 1 ) - اصل : مجازات .\r\n","page_name":" 397 ","page_number":417},
  {"content":"\r\n\r\nو اگر مقصودى چند بىاختيار در ميان كلام واقع گردد كه ظاهر لفظ آن مقاصد دلالت بر عدم ميمنت و بىادبى كند تغيير آن الفاظ كرده همان معنى را به لفظى ديگر كه تفأل را شايد و مشتمل بر رعايت ادب باشد ادا كند . همچنانچه علماى معانى در بيان امثلهء رعايت بلاغت و در ايضاح نظاير مقتضى مقام اين چند مثال نيز ذكر كرده‌اند ، بعضى جهت رعايت ارتكاب بر تفأل و بعضى براى مراقبت اجتناب از سوء ادب .\r\nو چنان كه مارگزيده را « سليم » خوانند تفألا للسلامة و بىحسّ و حركت را « فلج » خوانند كه به معنى رستگارى است !\r\nهمچنانچه سفر را « مفازه » مىخوانند يعنى محلّ فوز و استراحت و حال آنكه مناسب تسميهء او مهلكه است بنابر مشقّتى و زحمتى كه از لوازم ايوار و شبگير و قطع طريق و وهم احتمال ملاقات با قطّاع طريق و وقوع مفارقت از وطن مألوف و اولاد و اجباب است . پس از جهت تفأّل و ميمون بودن مسمّى آن را « مفازه » خواندند .\r\nديگر همچنين آن گروه مسافران را « قافله » مىخوانند يعنى جماعت عايده و معاودت‌كنندگان از سفر ، و حال آنكه آن جماعت روندگان و متوجّهان‌اند . پس رعاية للعود و مراقبة للمعاودة آن گروه را « قافله » خواندند ، علىهذا و بعضى براى اجتناب از سوء ادب .\r\nهمچنانچه نشايد كه به زنان در مقام تعظيم « ادام اللّه حراستها » نويسند ، زيرا كه « حر » « فرج » است و « است » « دبر » و « ها » عبارت از مكتوب اليها .\r\nو همچنين نشايد كه اجراى كلام با مخاطب و غير مخاطب به كلماتى كنند كه مشتمل بر لفظى چند بود كه تصحيف و تجنيس آن الفاظ خالى\r\n\r\n","description":"","footnote":"","page_name":" 398 ","page_number":418},
  {"content":"\r\n\r\nاز قباحتى نباشد ، كما قيل :\r\n\r\nبيت\r\n چرا هرلحظه و هرساعت اى دوست * دگرگون مىشوى با اين محبّت \r\nو كما قيل :\r\n\r\nبيت\r\n چو زهره وقت صبوح از افق نوازد چنگ * زمانه نيز كند نالهء مرا آهنگ \r\n\r\nحكايت\r\nشخصى مسواكى چند در دست داشت . بزرگى از او پرسيد كه :\r\n« ما فى يدك » .\r\nگفت « ضدّ محاسنك » رعاية للادب ، و نگفت « مساويك » جمع « مسواك » و جمع « سوء » ، و بدى مضاف مخاطب نيز مىتواند بود .\r\n\r\nحكايت\r\nشخصى در پاى درخت بيد كه آن را شجرة الخلاف خوانند نشسته بود .\r\nبزرگى از او پرسيد كه « ما اسم هذه الشّجرة » . [ آن شخص 
  ] عدول از ذكر « خلاف » نموده گفت « ضدّ الوفاق » .\r\n\r\nحكايت\r\nبزرگى يكى از ارباب بلاغت را گفت : « اخذت عدوك » .\r\n\r\n","description":"","footnote":"","page_name":" 399 ","page_number":419},
  {"content":"\r\n\r\nگفت « لا و ايدك اللّه » ، ذكر واو با وجود صحّت معنى بدون « واو » تا موهم آن نباشد كه « لا » داخل فعل شده و برين تقدير محتمل و متضمّن معنى بود عكس مراد متكلّم .\r\nپس بعد از اجراى آن جواب و ادخال آن « واو » آن بزرگ سايل را گفت و اللّه كه اين « واو » از زلف صاحب حسنان مليحتر است .\r\n\r\nمثنوى\r\n هركه داد ادب نداند داد * آدمى صورت است و ديونهاد\r\nوان فرشته كه آدمى لقب است * زيركانند و زيركى عجب است \r\n\r\nادب ديگر\r\nآنكه از نمّامى و بهتان و دروغ احتراز كند ، و از استماع مذكورات نيز محترز باشد ، و بااهل اين اخلاق ذميمه نيز مصاحبت ننمايد و مداخلت نجويد .\r\nحكيمى را پرسيدند چرا استماع تو بيش از نطق و گفتن است .\r\nگفت زيرا كه مرا دو گوش داده‌اند و يك زبان ، يعنى نيم چندان كه مىشنوى مىگوى .\r\nو اگر تقديرا سخنى ناسزا در حقّ مخدوم خويش بشنود آن سخن را به همان الفاظ قبيح و به همان كلمات صريح بازنگويد و در خلا به طريق كنايه به اظهار آن عداوت مداخلت جويد . چه اظهار آن ناسزا به همان الفاظ\r\n\r\n","description":"","footnote":"","page_name":" 400 ","page_number":420},
  {"content":"\r\n\r\nسبب كلال و ملال و موجب تفضيح حال و مآل آن مخدوم ، و اگرچه تصوّر او آنكه ارتكاب بر اخلاص و اقدام بر اختصاص مىنمايد !\r\n\r\nمثنوى\r\n كسانى كه پيغام دشمن برند * ز دشمن همانا كه دشمن‌ترند\r\nكسى قول دشمن نيارد به دوست * جز آن‌كس كه در دشمنى يار اوست\r\nنيارست دشمن جفا كردنم * چنان كز شنودن بلرزد تنم\r\nتو دشمن‌ترى كاورى بر زبان * كه دشمن چنين گفت اندر نهان \r\n\r\nادب ديگر\r\nآنكه نديم كه چون از ارباب مصاحبت و از اصحاب مجالست باشد بايد كه در خلوات و مجالس پادشاه در ملازمان و بندگان او ننگرد و به ملاحظهء اشكال ايشان مشغول نگردد .\r\nو چون در مجلس شراب ساقى جام را به او دهد در او ننگرد و سر در پيش افگنده [ و 
  ] بستاند .\r\n\r\nحكايت\r\nآورده‌اند كه مأمون خليفه ، قاضى عبد الملك غفارى را نديم خويش گردانيد و چون قاضى مردى عيّاش بود حصول اين صورت را بر وجود\r\n\r\n","description":"","footnote":"","page_name":" 401 ","page_number":421},
  {"content":"\r\n\r\nقضا مقدّم دانسته بضرورت ترك قضا كرد .\r\nشبى خليفه به شرب مشغول بود و ساقى مجلس غلامى بود صاحب جمال . چون دور به قاضى رسيد جام بستد و چشم را خوابانيده اشارتى چنانچه معهود مىباشد به ساقى كرد و خليفه آن اشارت را بديد .\r\nچون قاضى اين معنى دريافت چشم را همچنان نگاه داشت و باز نمىكرد .\r\nبعد از ساعتى خليفه گفت اى قاضى چشم ترا چه افتاد ؟\r\nگفت نمىدانم . درين لحظه فرود آمد و چندانچه سعى مىنمايم به حال اوّل نمىرود .\r\nتا قاضى عبد الملك زنده بود در سفر و حضر و در خلا و ملا هرگز چشم خويش تمام نگشاد تا آن تهمت از دل مأمون برد و از آن‌وقت او را قاضى عبد الملك كور گفتندى .\r\nحكما گفته‌اند ملازم مجالس ملوك و خواصّ و طالب محرميّت و اختصاص بايد كه در مجلس استيناس اعمى و اصم بود و عند النّاس اخرس و ابكم .\r\n\r\nشعر\r\n اذا خدمت الملوك فالبس * من التّوفى اعز ملبس\r\nو كن اذا ما دخلت اعمى * و كن اذا ما خرجت اخرس \r\n\r\n","description":"","footnote":"","page_name":" 402 ","page_number":422},
  {"content":"\r\n\r\nبدان‌كه بىعقل‌تر و ليوه‌تر از آن‌كس نباشد كه طمع به ملازمان و بندگان ملوك و ارباب احتشام كند ، بتخصيص كه از مقرّبان اندرونى باشد . و در بيرون هرچه خواهد ميسّرش گردد ، به حمد اللّه قحط نيست و احسن از آن مطموع و اشرف از آن منظور به اسهل وجوه حاصل .\r\nپس مرتكب اين صورت البتّه بداصل و سفله بود ، و باعث او بدين امر قبيح خطير فضولى و سزاوار دولت نابودن .\r\nپس نديم بايد كه چشم‌راست باشد تا ايمن زيد ، و دست‌راست بود تا سالم گردد ، و نيكخواه همه كس باشد تا بىبيم بود .\r\n\r\nقطعه\r\n ز اقتضاى دور گردون گر پديد [ آمد 
  ] ترا * چند روزى در جهان بر قول و فعلى دسترس\r\nبشنو از اين بنده يك پندى بغايت سودمند * با سلامت عمر اگر دارى به سر بردن هوس\r\nبدمگوى و بد مكن با هيچكس در هيچ حال * تا نه بد گويد كست نه باشدت بيمى ز كس \r\nليكن بناى نديمى بر مزاج گفتن دان . چه گفته‌اند مزاج‌گويى دوم ساحرى است و هركه را مزاج‌گويى به خاصيّت خواهان صحبت تو باشد .\r\nامّا چون پادشاه دربارهء مظلومى جورى انديشد يا ظلمى كند درين حال مزاج مگوى و جانب حقّ را بر جانب او غالب داشته نديمى را فراموش كن و به نديمى آن بيچاره را خلاص گردان . راه خدا و جانب حقّ فراموش\r\n\r\n","description":"","footnote":"","page_name":" 403 ","page_number":423},
  {"content":"\r\n\r\nمكن و كلمة الحقّ دريغ مدار . چه يقين كه ارتكاب برين معنى موجب تعزّز و سبب ازدياد تقرّب تو گردد .\r\n\r\nحكايت\r\n پادشهى بود رعيّت‌شكن * وز سر حجّت شده حجّاج فن\r\nهرچه به تاريك « 1 » شب از صبح زاد * بر در او درج بدى بامداد\r\nرفت يكى پيش ملك صبحگاه * راز گشاينده‌تر از صبح و ماه\r\nاز قمر اندوخته شب تازيى * وز سحر آموخته غمّازيى\r\nگفت فلان پير ترا در نهفت * خيره‌وش و ظالم و خونريز گفت\r\nشد ملك از گفتن او خشمناك * گفت هم‌اكنون كنم او را هلاك\r\nنطع بيفكند و بر آن ريگ ريخت * ديو ز ديوانگيش مىگريخت\r\nشد ز پى پير جوانى چو باد * گفت ملك بر تو جنايت نهاد \r\n\r\n\r\n","description":"","footnote":"\r\n( 1 ) - اصل : تاريخ .\r\n","page_name":" 404 ","page_number":424},
  {"content":"\r\n\r\n پيشتر از خواندن آن ديوراى * خيز و برو تات نيارد به جاى\r\nپير وضو كرد و كفن برگرفت * پيش ملك رفت و سخن درگرفت\r\nدست به هم سود شه تيره‌راى * وز سركين ديد سوى پشت پاى\r\nگفت شنيدم كه سخن رانده‌اى * كين كشم و خيره‌سرم خوانده‌اى\r\nآگهى از ملك سليمانيم * ديو ستم‌كار چرا خوانيم\r\nپير به دو گفت نه اين گفته‌ام * زين كه تو گفتى به ازين گفته‌ام\r\nهردو جهان پرخطر از كار تو * شهر پر از آذر پيكار تو\r\nمن كه چنين عيب‌شمار توام * در بد و نيك آينه‌دار توام\r\nآينه چون نقش تو بنمود راست * خودشكن آيينه شكستن خطاست\r\nراستيم بين و به من دار هش * گرنه چنين است بدارم بكش \r\n\r\n","description":"","footnote":"","page_name":" 405 ","page_number":425},
  {"content":"\r\n\r\n پير چو بر راستى اقرار كرد * راستى پير درو كار كرد\r\nچون ملك از راستيش پيش ديد * راستى او كژى خويش ديد\r\nاز سر بيدادگرى گشت باز * دادگرى گشت رعيّت‌نواز\r\nراستى خويش نهان كس نكرد * بر سخن راست زيان كس نكرد\r\nراستى آور كه شوى رستگار * راستى از تو ظفر از كردگار\r\nگر سخن راستى آرى به جاى * ناصر گفتار تو باشد خداى\r\nاز سخن راست بود جمله در * تلخ بود تلخ كه « الحق مرّ » \r\nو اگر پادشاهى كه ملازم و نديم او باشى در زمان غضب و مقام عتاب با تو سخنى گويد عتاب‌آميز تا توانى ارخاى عنان نموده تجاهل مىكن و حمل آن كلام را بر وجهى جميل و طريقى لطيف بر خلاف مقتضى ظاهر حال و عكس آن معنى كه او قصد كرده ظاهر گردان ، و از آن الفاظ آن معانى فراگير و اظهار كن كه دالّ بر عنايت بود ، مادام كه لفظ معطى و متضمّن اين معنى باشد . همچنانچه صاحب مفتاح در فن معانى در طرق\r\n\r\n","description":"","footnote":"","page_name":" 406 ","page_number":426},
  {"content":"\r\n\r\nالتفات و اسلوب انتقال بيان مىكند و اين طريق را « اسلوب حكيم » مىخواند .\r\n\r\nحكايت\r\nروزى حجّاج ، قبعثرى را كه يكى از ندماى او بود به طريق عتاب و وعيد گفت « لا حملنّك على الادهم » يعنى ترا به قيد و زنجير خواهم نشاند و اين وعيد را تنبيه بر جزم وقوع ، موكّد به سه تأكيد گردانيد . لام و نون و جملهء فعليّهء استقباليّه كه دلالتى بر دوام و تجدّد دارد و حال آنكه « ادهم » را همچنانچه اطلاق بر « قيد » مىكنند بر « اسپ سياه » نيز مطلق مىگردد .\r\nپس قبعثرى ارخاى عنان كرد و تجاهل نموده گفت « مثلك الكريم حمل النّاس على الادهم و الاشهب » ، يعنى مثل تو كريمى هرآينه مردم را بر اسپ سياه و اسپ سفيد نشاند ! و « اشهب » را مقارن به « ادهم » گردانيد تا در دلالت بر « اسپ » اقوى باشد از دلالت بر قيد ، تنبيه برآنكه قبعثرى از « ادهم » به غير از « اسپ » چيزى فهم نكرده و وعيد او را به وعد بازآورد و ظاهر گردانيد .\r\nپس حجّاج گفت « انه حديد » ، يعنى مقصود من به ادهم « آهن » است و حال آنكه همچنانچه « حديد » را بر آهن اطلاق مىكنند بر « تند و تيز » نيز مطلق مىگردد . چنانچه گويند « فرس حديد » و بر تقدير ارادهء معنى ثانى فصلى باشد به معنى فاعل از حدّت .\r\nديگر قبعثرى همچنان تجاهل نموده در جواب گفت « هو ان يكون حديدا خير من ان يكون بليدا » ، يعنى اگر اين ادهم تند و تيز باشد به كه كند و كسلان ! و همچنين « بليد » را مقارن به « حديد » گردانيد تا در دلالت\r\n\r\n","description":"","footnote":"","page_name":" 407 ","page_number":427},
  {"content":"\r\n\r\nمقصود كه تند است اقوى و ادخل باشد .\r\nپس چون قبعثرى كلام حجّاج را بر خلاف مقتضى ظاهر و بر نقيض اسلوبى كه مقصود حجاج بود به طريقى لطيف حمل كرد و وعيد و عتاب او را بر وجهى جميل به وعد و عطا ظاهر گردانيد ، حجاج از عتاب و خطاب او گذشته انواع احترامش نمود و عطايا و بخششهاش فرمود .\r\n\r\nحكايت\r\nابو نواس كه يكى از فضلاى دهر و فصحاى عصر بوده روزى قصيده [ اى 
  ] انشاد نمود مشتمل بر مدح هارون الرّشيد و بعد از عرض آن چون جايزه‌اى كه جابر آن افكار باشد نيافت اين بيت گفته بود و بر ديوار خانهء هارون نوشته :\r\n\r\nبيت\r\n لقد ضاع شعرى على بابكم * كما ضاع در على خالصه \r\nو حال آنكه « خالصه » كنيزكى بود از آن هارون و محبوب او بود !\r\nپس يكى از اعداى ابو نواس اين صورت را به عرض هارون رسانيد .\r\nچون هارون غضوب و خشمناك توجّه به آن محلّ نمود كه صدق و كذب آن را معلوم كند ، ابو نواس ازين حال خبر يافت و پيش از رسيدن او و ديدن آن خطّ به تعجيل دور عينها [ ى 
  ] ضاع را حكّ كرد و سرهاى آن را گذاشت و به ناچار چون عين مبدّل به همزه شد ضدّ « ضاع » « ضاء » شد .\r\n\r\n","description":"","footnote":"","page_name":" 408 ","page_number":428},
  {"content":"\r\n\r\nچون هارون مطالعهء آن نمود و بر وقوع اين تبديل وقوف يافت ، گفت چه نيكوسخنى است اين شعر كه چون « چشمهاى » او كندند روشن شد و مبنى برين صورت غضب مبدّل به عنايت شد و انواع تربيتش نمود .\r\n\r\nادب ديگر\r\nآن‌كه نديم و مقرّب ملوك و ارباب احتشام بايد كه كتب اهل فراست را پيوسته مطالعه كند و طرق فريب و اطوار حيله نيكو داند . تا اگر روزى پادشاه امرى حكمى ميان دو مسلمان رجوع به او كند از حقيقت آن كما هو حقّه تقصّى تواند نمود و صدق و كذب آن حال را معلوم تواند فرمود ، تا حيفى و غبنى بر جانبى نرود .\r\nو وقوع اين معنى سبب تربيت و موجب ازدياد تقرّب او گردد ، و هرآينه در مثل اين صورت فريب و حيله محمود باشد .\r\n\r\nحكايت\r\nآورده‌اند كه شخصى نزد پادشاهى زانو زد و استغاثه نموده طلب مالى معيّن از شخصى كرد .\r\nپس پادشاه رجوع فصل اين قضيه به يكى از ندماى خويش فرمود .\r\nبعد از شروع درين باب ، چون آن نديم مأمور استفسار اين حال از مدّعى عليه نمود مدّعى عليه منكر شد .\r\nپس آن نديم حاكم طلب گواه كرد . مدّعى گفت اگر مرا گواه بودى به دار القضا رفتمى و به استغاثه [ رو 
  ] به پادشاه نياوردمى ! مقصود من از پناه\r\n\r\n","description":"","footnote":"","page_name":" 409 ","page_number":429},
  {"content":"\r\n\r\nبه اين درگاه آنكه فراست با سياست انضمام يافته حقّ در مركز خود قرار گيرد .\r\nديگربار آن نديم حقيقت اين حال را از مدّعى عليه پرسيد . همچنان منكر شد . ليكن از فحاوى كلمات او به فراست دريافت كه حقّ بجانب مدّعى است . چندانچه نصيحتش كرد و گفت مظلمهء اين شخص را در ذمّهء خويش روا مدار و سوگند به دروغ ياد مكن ، چه عاقبت اين كار نامحمود باشد قبول نكرد و به جايى نرسيد .\r\nبعد از وقوع آن مبالغات و حصول اين انكار از مدّعى سؤال كرد كه اين چيز را در كدام محل به او دادى ؟ گفت در زير فلان درخت . گفت تو خود گواه داشته ! پس دو كس همراه مدّعى كرد و گفت به پاى آن درخت رويد و درخت را زنهار و سوگند دهيد و حقيقت اين حال را از او استشهاد نماييد . چه البتّه درخت زنهاز به گردن نخواهد گرفت و آنچه خواهد بود خواهد گفت .\r\nچون ايشان را روان كرد اين شخص مدّعى عليه را پيش خود بنشاند و از او غفلت جسته به ديگران به كلمات و صحبت مشغول شد .\r\nبعد از ساعتى رو سوى مدّعى عليه مذكور كرده گفت اين جماعت به پاى درخت رسيده باشند ؟ شخص گفت هنوز نه !\r\nبعد از وقوع اين حال نديم برخاست و اين صورت را عرضه داشت پادشاه كرد . پادشاه آن مدّعى عليه منكر را طلب كرده گفت برو و مال اين شخص را بازده ! چه اگر آن سخن او واقع نبود تو چرا در جواب نگفتى كه كدام درخت ؟\r\n\r\n","description":"","footnote":"","page_name":" 410 ","page_number":430},
  {"content":"\r\n\r\nپس پادشاه بفرمود تا محصّل كرده مال او را بازستدند و به او رسانيدند و آن نديم را وزير خويش گردانيد .\r\nامّا بايد كه چون مقرّب گردد به قرب پادشاه مغرور نشود و در خدمتكارى افزايد . از قرب پادشاه دورى خيزد و از خدمت او نزديكى .\r\nو هرزمان كه پادشاه او را ايمن گرداند در دغدغه باشد . چه بر پادشاهان اعتماد نيست و هميشه حصول مقصود خويش بر رعايت حقوق مقدّم دارند .\r\nمگر حضرت پادشاه عالم عادل ما كه عفو و حلم را به مرتبه [ اى 
  ] شعار خويش گردانيده كه طبيعتش گشته و اگر كسى را نسبت با آستانهء سلطنت‌پناهيش حقّى ثابت باشد اگر انواع جرايم از او صادر گردد و مستحق اصناف تأديب و اجناس تعذيب باشد نظر بر آن حقّ ثابت آن جرايم را عفو فرمايد .\r\nپس نديم بايد كه از قرب پادشاه حشمت طلبد ، چه نعمت خود لازم اوست . و هرچند او را مال و نعمت زيادت گردد خود را غنى نمايد تا ايمن باشد .\r\nنمىبينى كه گوسفند تا صاحبش در او تصوّر لاغرى كند جز رعايتش نكند و آهنگ كشننش ننمايد ، الّا بعد از فربهى .\r\nبدان‌كه نديم پادشاه ايّام و ملازم ارباب احتشام بايد كه بر پنج خصلت از خصايل حسنه التزام نموده عادت خويش سازد تا هميشه ايمن و فارغ البال باشد .\r\nاوّل آنكه پيش مخدوم خويش دروغ نگويد .\r\n\r\n","description":"","footnote":"","page_name":" 411 ","page_number":431},
  {"content":"\r\n\r\nدوم آنكه عيب‌گوى مردم و عيبجوى مخدوم خود و كسان او نباشد .\r\nسيم آنكه با مخدوم خويش خيانت نكند .\r\nچهارم آنكه از خلاف فرمان او محترز باشد .\r\nپنجم آنكه اسرار مخدوم خويش و اتباع او با كس نگويد .\r\nديگر بايد كه اگر روزى گناهى يا تقصيرى از او صادر گردد خود را نادان سازد و اظهار نادانى كند تا حمل زلّت او بر سهو و نادانى نمايند .\r\nچه جرمى كه از سر سهو و خطا باشد فاعل آن معاتب نباشد .\r\nديگر بايد از خشم پادشاه هميشه ترسان باشد .\r\n\r\nمثل\r\nهركه خشم پادشاهان و پند حكما خوار گيرد خوار گردد .\r\n\r\n","description":"","footnote":"","page_name":" 412 ","page_number":432},
  {"content":"\r\n\r\n\r\nفصل نوزدهم در پيرى و جوانى و شرط آن مثل « 1 »\r\nدر هنگام جوانى پير عقل و خويشتن‌دار باش .\r\nو مايهء عزّت و سبب تقدّم كمال نفس و خرد دان ، نه كبر سن و معمّر بودن . چه اى بسا پير كه به سبب عدم تحصيل اين معنى و وجود تقصير در اكتساب فضايل از جوانان مؤخّر باشد .\r\n\r\nبيت\r\n جوان خردمند پوزش پذير * سزد گر نشيند به بالاى پير \r\nپس شرف به حصول معانى است نه به پيرى و جوانى .\r\n\r\nشعر\r\n عقل شرف جز به معانى نداد * قدر به پيرى و جوانى نداد\r\nسنگ شنيدم كه چو گردد كهن * لعل شود ، مختلف است اين سخن \r\n\r\n\r\n","description":"","footnote":"\r\n( 1 ) - اگرچه در ورق 231 رادهء اتصال به صفحهء بعد وجود دارد آغاز شدن فصل با « مثل » از موارد شاذست .\r\n","page_name":" 413 ","page_number":433},
  {"content":"\r\n\r\n هرچه كهن‌تر بترند اين گروه * هيچ نه جز بانگ چو باهوى « 1 » كوه \r\nحظّ خويش از روزگار جوانى بردار كه چون پير شوى نتوانى .\r\n\r\nحكايت\r\nپيرى گفت چند سال فكرت مىكردم و حسرت مىخوردم كه چون پير شوم خوبرويان مرا نخواهند ، اكنون كه پير شدم من ايشان را نمىخواهم .\r\n\r\nشعر\r\n جوانى گفت با پيرى چه تدبير * كه يار از من گريزد چون شوم پير\r\nجوابش داد پير نغزگفتار * كه در پيرى تو خود بگريزى از يار \r\nو جوانان را از امورى كه از لوازم جوانى است هرآينه ناگزير باشد و عدم ارتكاب بر جميع آنها غ . . . « 2 »\r\nبلى ارتكاب بر بعضى مقدّر و اجتناب از بعضى متصوّر .\r\n\r\nقطعه\r\n ديشب دمكى نشسته بودم * كابليس لعين درآمد از در\r\nپس گفت مرا كه ميل دارى * با ماهرخى خجسته‌منظر \r\n\r\n\r\n","description":"","footnote":"\r\n( 1 ) - اصل : بانوى .\r\n( 2 ) - يك يا دو كلمه به علت پارگى ورق خوانده نمىشود .\r\n","page_name":" 414 ","page_number":434},
  {"content":"\r\n\r\n گفتم كه نه ! گفت امردى چه ؟ * زيبا و لطيف و خوبمنظر\r\nگفتم كه نه ! گفت اگر شرابى * باشد ، بكشى به خلوت اندر\r\nگفتم كه نه ! گفت اگر حشيشى * باشد بزنى به ياد دلبر\r\nگفتم كه نه ! گفت لعنك اللّه * بدبخت كسى تو مردك خر \r\nدر ايّام جوانى به هيچ حال راه حقّ فراموش مكن . هشيار باش و به جوانى غرّه مشو در طاعت و معصيت .\r\nو هرحال كه باشى راه حقّ فراموش مكن ، خواه پير و خواه جوان .\r\nروزگار شباب غنيمت شمار و ضايع مگذار ، چه تعاقب ليل و نهار بىاختيار ترا به منزل موحش پيرى خواهند رسانيد .\r\n\r\nمثنوى\r\n پير دومويى كه شب و روز تست * روز جوانى ادب‌آموز تست\r\nكز تو جوانتر به جهان چند بود * تا نشود پير درين پند بود\r\nپردهء گل باد خزانيش برد * آمده پيرى و جوانيش برد \r\n\r\n","description":"","footnote":"","page_name":" 415 ","page_number":435},
  {"content":"\r\n\r\n\r\nحكايت\r\nآورده‌اند كه پيرى هشتاد ساله كوژپشت و دوتا بر عصايى تكيه نموده مىرفت . جوانى به طريق استهزاء و تهكّم گفت اين كمان كه در پشت دارى به چند خريده‌اى تا من نيز يكى بخرم ؟\r\nپير گفت اگر عمر يا بى به رايگان به تو دهند . « 1 »\r\n\r\nمثنوى\r\n جوان را چو گل نعل در ابرش است * چو پيرى رسد نعل بر آتش است\r\nدر آن كوره كايينه روشن كنند * چو بشكست از آيينه جوشن كنند \r\n\r\nادب ديگر\r\nآنكه با پيران معاشرت مكن و چون پير شوى به ذخيرهء آخرت اندوختن مشغول گرد ، چه در زمان پيرى به اعمال جوانان اشتغال نمودن چون طبل و سرنا « 2 » زدن باشد در وقت هزيمت .\r\nو در جوانى نيز به‌طور و طريق پيران ر [ فتن 
  ] و چون غم و غصّه خوردن باشد پيش از وقوع سبب و لذلك قبل .\r\n\r\n\r\n","description":"","footnote":"\r\n( 1 ) - در حاشيه به خط جديد دوبيتى كه معروف و همان مضمون است نقل شده : تازه‌جوانى ز پى ريشخند . . .\r\n( 2 ) - اصل : صرنا .\r\n","page_name":" 416 ","page_number":436},
  {"content":"\r\n\r\n\r\nبيت\r\n شيئآن عجيبان هما ابرد من يخ * شيخ يتصبّى و صبّى يتشيّخ \r\nو فرق ميان ايّام جوانى و هنگام پيرى آنكه جوان هميشه بىسببى از اسباب شادمان و خوش‌عيش و فرحناك ، و پير بىجهتى از جهات ملول و بدعيش و غمناك - « كفاك بالشّيب داء » .\r\n\r\nمثنوى\r\n بر آن سر كآسمان سيماب ريزد * چو سيماب از همه شادى گريزد\r\nسيه‌مويى جهان را غم زدايد * كه در چشم سياهان غم نيايد\r\nغم از زنگى بگرداند علم را * نداند هيچ زنگى نام غم را\r\nمخسب اى ديده ، پيرى برسرآمد * سپاه صبحگاه از شب درآمد\r\nشد از پيرى بناگوشت كفن‌پوش * هنوز اين پنبه بيرون نامد از گوش \r\n\r\nادب ديگر\r\nآنكه در حالت پيرى از رغبتهاى مخصوص [ دور 
  ] جوانى دور باش ، چه هركه به مرگ نزديكتر از شهوات دور تر .\r\n\r\n","description":"","footnote":"","page_name":" 417 ","page_number":437},
  {"content":"\r\n\r\nپس در ايّام پيرى به توجّه آخرت و تحصيل اسباب معرفت اجتهاد نما و همّت خويش را مصروف نيل اين سعادت و مشعوف ادراك اين دولت گردان . چه معلوم كه بقاى دنيا . . . . . . . . . . . « 1 » مقدار تواند بود و تفاوت ظاهر .\r\nو تأمّل كن كه اين مدّت گذشته كه اشرف و احسن عمرست ، چه اندك روزگارى مىنمايد .\r\nپس قياس اين اقلّ بدان اكثر كن ، و ببين كه جاى آن هست كه عاقل ايّام پيرى به غفلت گذراند و به عطلت به آخر رساند .\r\n\r\nمثنوى\r\n اى چو الف عاشق بالاى خويش * الف تو با وحشت سوداى خويش\r\nگر « الفى » مرغ پرافكنده باش * ورنه چو « با » حرف سرافكنده باش\r\nچون الف آراسته‌اى مجلسى * هيچ ندارى الف مفلسى\r\nطفل نه‌اى پاى به بازى مكش * عمر نه‌اى سر به درازى مكش\r\nروز به آخر شد و خورشيد دور * سايه بود پيش تو كم‌سو و نور \r\n\r\n\r\n","description":"","footnote":"\r\n( 1 ) - سه چهار كلمه به علت پارگى ورق ناخواناست .\r\n","page_name":" 418 ","page_number":438},
  {"content":"\r\n\r\n روز نبينى چو به پايان شود * سايهء هرچيز دوچندان [ شود 
  ]\r\nسايه‌پرستى چه كنى ، همچو باغ * سايه‌شكن باش چو نور چراغ\r\nگر تو ز خود سايه توانى بريد * عيب تو چون روز شود ناپديد\r\nصبح . . . . . . . . . . . . . * تا تو ز خود دست بشويى مگر\r\nچونكه درين طشت شوى جامه‌شوى * آب ز سرچشمه . . . . . . . . .\r\nاز پس آتش كه طبيعت فشاند * در جگر عمر تو آبى نماند \r\nبدان‌كه مثال عمر بنى آدم چون آفتاب است . بدين معنى كه همچنانچه آفتاب را مرور هرساعتى سبب زوال بود تا بعد از مرور ساعات مقرّره يوميّه فانى گردد آدمى را نيز مرور ازمنه ساعات . . . . . . . .\r\n\r\n","description":"","footnote":"","page_name":" 419 ","page_number":439},
  {"content":"\r\n\r\nمتن موجود ازين كتاب كه يگانه نسخهء شناخته‌شدهء آن به شمارهء 6550 ( فهرست نشده ) در كتابخانهء مجلس شوراى ملّى موجود است به همين‌جا ختم مىشود و سپاس خداى را كه مرا بر نقل و طبع آن توفيق عنايت فرمود ، پنجم آذرماه سال يكهزار و سيصد و چهل و نه خورشيدى .\r\n\r\n","description":"","footnote":"","page_name":" 420 ","page_number":440},
  {"content":"\r\n\r\n\r\nفهرستها\r\n\r\nاعلام انسانى و داستانى\r\nابراهيم 243\r\nابراهيم سلطان ( ابو الفتح مغيث الدين ) 9 ، 10 ، 119 ، 258 ، 262\r\nابن سيرين 396 ، 397\r\nابو اسحق بن محمود شاه ( شيخ - ) 303 ، 304 ، 307 ، 308 ، 365\r\nابو حنيفه 150\r\nابو محمد روزبهان ( شيخ ) 184\r\nابو نواس 408\r\nارسطاطاليس 385\r\nاسكندر 20 ، 385\r\nاسمعيل سلطان ( اميرزاده ) 327\r\nافلاطون 80 ، 209 ، 311\r\nامير تيمور 317 ، 363 ، 386\r\nامين الدين كازرونى ( شيخ - ) 307\r\nاوحدى 177\r\nاويس ( سلطان - ) 392\r\nاياز 161 ، 172\r\nايلدرم بايزيد 386\r\nبايزيد ( ايلدرم ) 386\r\nبوذر جمهر 277 ، 278\r\nبهاء الدين نقشبند 128\r\nتاج ( كايد ) امير شول 259\r\nجالينوس 310\r\nجرزى - محب الدين ابو الخير\r\nجمال الدين سراويى ( مولانا - ) 312\r\nحاتم 120 ، 307\r\nحافظ شيرازى 122 ، 317\r\nحجاج 404 ، 407 ، 408\r\nحرفى 396\r\nحسان بن ثابت 308\r\nحسن عطار ( خواجه - ) 128\r\nرابعهء عدويه 213\r\nرستم 371\r\nروزبهان ( شيخ ابو محمد ) 184\r\nزمخشرى ( جار اللّه ) 194\r\nزين العابدين ( سلطان - ) 317\r\nسعد بن ابى وقاص 196\r\nسعدى شيرازى 145\r\nسلمان ساوجى 390 ، 391\r\n\r\n","description":"","footnote":"","page_name":" 421 ","page_number":441},
  {"content":"\r\n\r\nسلمان فارسى 207\r\nسوتكندى تركستانى 259\r\nسيد شريف - شريف شافعى 150\r\nشجاع ( مؤلف ) 5\r\nشجاع ( شاه ) 279 ، 361\r\nشريف ( سيد ) 56 ، 126 ، 256 ، 257 ، 259 ، 326 ، 396\r\nشمس الدين محمد بن سيد شريف ( سيد ) 126 ، 256 ، 257 ، 259 ، 326 ، 396\r\nشمس الدين محمد نجات ( سيد ) 312\r\nصفى الدين عبد المؤمن 233\r\nعايشه 205\r\nعبد اللّه انصارى 157\r\nعبد اللّه عوف 195\r\nعبد الملك غفارى 401 ، 402\r\nعبيد زاكانى 390 ، 391\r\nعتبان بن مالك 196\r\nعلى بن ابى طالب 207 ، 241\r\nعمر بن خطاب 195\r\nعيسى 93 ، 328\r\nغياث الدين منصور شول خاندبيگى 220\r\nفرعون 378\r\nفيروزبخت ( امير - ) 220\r\nقبعثرى 407 ، 408\r\nقطب الدين يزدى - محمود قطب الدين كايد تاج ( امير شول ) 259\r\nمأمون 401 ، 402\r\nمباركشاه كوهى ( خواجه - ) 279 ، 280 ، 281\r\nمحب الدين ابو الخير جزرى ( شيخ - ) 326 ، 327 ، 384\r\nمحمد بخارى ( شيخ - ) 327\r\nمحمد كرد ( مولانا - ) 256 ، 261\r\nمحمد مظفر 360 ، 365\r\nمحمود ( سلطان - ) 161\r\nمحمود خجندى 396\r\nمحمود قطب الدين سليمانشاه يزدى 279 ، 281\r\nالمستعصم باللّه 233 ، 234\r\nمسعود شاه ( امير - ) 365\r\nمعاذ جبلى 195\r\nمعتصم 286\r\nمنصور ( شاه ) 363\r\nمنصور حلاج 159\r\nمنصور شول خاندبيگى ( غياث الدين - ) 220\r\n\r\n","description":"","footnote":"","page_name":" 422 ","page_number":442},
  {"content":"\r\n\r\nموسى 328 ، 287\r\nنمرود 378\r\nنورسمرقندى ( مولانا ) 256 ، 257 ، 259 ، 326\r\nهارون الرشيد 408 ، 409\r\nياقوت 120 ، 233 ، 234 ، 239\r\nيحيى ( شاه ) 280\r\nيوسف 223\r\n\r\nاعلام جغرافيائى و اقوام و اديان\r\nآذربيجان 262\r\nاحد 372\r\nارمنى 255\r\nاسلام 372\r\nايران 386\r\nبخارا 128 ، 317\r\nبصره 384\r\nبنگاله‌اى 255\r\nبنى تميم 282\r\nبنى عباس 300\r\nبيضا 259\r\nتاتار 254\r\nتبريز 390\r\nترك ( تركان ) 253 ، 254 ، 388\r\nتركستان 386\r\nتوران 386\r\nجزاير 384\r\nجغطاى 253\r\nحبشه 269\r\nختنى 254\r\nخراسان 388\r\nخوزستان 384\r\nروم 386\r\nروى 255\r\nزنگبار 269\r\nسرايى 254\r\nسمرقند 317\r\nشام 262 ، 371 ، 386\r\nشول 259 ، 356\r\nشيراز 325\r\nعراق 388\r\nعرب 208 ، 274\r\nقبچاق 254\r\nقزوينيان 200\r\nقلعهء سفيد 361\r\nكازرون 356\r\nكرمان 365\r\nگرجى 255\r\nگوشك زر 326\r\nگوكان 5 ، 6 ، 257 ، 259\r\n\r\n","description":"","footnote":"","page_name":" 423 ","page_number":443},
  {"content":"\r\n\r\nگيلانيان 200\r\nمازندرانيان 200\r\nماوراء النهر 273 ، 364\r\nمخشبى 254\r\nمدرسهء سنغريه 312\r\nمدرسهء فزاريه 256 ، 258 ، 261 ، 326\r\nمصر 386 ، 387\r\nنيل ( رود ) 378\r\nهندو ( هندويان ) 200 ، 254 ، 255 ، 269 ، 270\r\nهندوستان 21 ، 386\r\nيزد 279 ، 281\r\nيغما 254\r\n\r\nفهرست كتب\r\nالادوار 233\r\nفتحنامهء سلطانى 387\r\nكليله و دمنه 63\r\nكشاف 194 ، 359\r\nمفتاح 406\r\n\r\n","description":"","footnote":"","page_name":" 424 ","page_number":444},
  {"content":"\r\n . \r\n","description":"","footnote":"","page_name":" 425 ","page_number":445},
  {"content":"\r\n . \r\n","description":"","footnote":"","page_name":" 426 ","page_number":446},
  {"content":"\r\n . \r\n","description":"","footnote":"","page_name":" 427 ","page_number":447},
  {"content":"\r\n . \r\n\r\n","description":"","footnote":"","page_name":" 428 ","page_number":448}
  ]