[
  {"content":"\r\n\r\nجلد پنجم\r\nتفسير خلاصهء\r\nمنهج الصادقين\r\nمسمى به :\r\n( خلاصة المنهج )\r\nاز تصنيفات عالم ربانى\r\nملا فتح الله كاشانى\r\nطاب ثراه\r\n( بتصحيح دانشمند معظم آقاى حاج ميرزا ابوالحسن شعرانى )\r\nنام كتاب : تفسير خلاصه منهج الصادقين جلد 5\r\nتاليف : ملافتح الله فيض كاشانى\r\nتصحيح : دانشمند محترم مرحوم حاج ميرزا ابوالحسن شعرانى طاب ثراه\r\nتيراژ : 2000 نسخه\r\nنوبت و تاريخ : چاپ اول تابستان 1363\r\nچاپ از : چاپخانه آفتاب صحافى محمدرضائى\r\nناشر : واحد انتشارات اسلاميه ( حاج سيدمحمد كتابچى ) تلفن 395205\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد پنجم\r\n\r\nسورة فاطر\r\nو هى خمس و اربعون آية مكية از ابى بن كعب روايتست كه رسول خدا صلى الله عليه و آله فرموده كه هر كه سورة الملائكه قرائت كند فرداى قيامت از هشت در بهشت او را بخوانند و گويند بهر درى كه خواهى درآى و بدانكه چون حق تعالى ختم سورة السبا نمود بر اهل شك و شرك و عنود ايشان افتتاح اين سوره كرد بذكر كمال قدرت و وحدانيت خود و دلايل قدرت و فرمود كه :\r\n بِسْمِ اللَّهِ الرَّحْمنِ الرَّحِيمِ \r\n  الْحَمْدُ لِلَّهِ   هر ستايش و هر ثنائى كه بوده و هست و خواهد بود ثابتست مر خدائى را كه سزاوار ثنا و لايق ستايش است   فاطِرِ السَّماواتِ وَ الْأَرْضِ   شكافنده و پديد آرنده آسمانها و زمينها از كتم عدم بصحراى وجود و مبدع و مبدء آن بدون مثال و نمونه   جاعِلِ الْمَلائِكَةِ   گردانندهء فرشتگان   رُسُلًا   رسولان يعنى ايشانرا برسالة بانبيا ميفرستد و بالهام باولياء و برؤياى صادقه بمؤمنان و يا آنكه واسطه‌اند ميان حق تعالى و بندگان در ايصال آثار صنع او بايشان   أُولِي أَجْنِحَةٍ   صفة رسل است يعنى ملائكه را رسولانى گردانيد كه خداوندان بالهاى متعدده متفاوته‌اند   مَثْنى   دو دو   وَ ثُلاثَ   و سه سه   وَ رُباعَ   و چهار چهار و تفاوت اجنحهء ايشان در تعدد بجهة تفاوت مراتب ايشان است و به اين اجنحه متفاوت نزول و عروج مىكنند و يا سرعت مينمايند به آنچه حق تعالى آنها را بر آن موكل گردانيده تا بر آنچه مأمور ميشوند به آن رسانند و در شرح نهج البلاغه مذكور است كه بعضى ملائكه شش جناح دارند كه دو را باجساد\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nخود پيچيده‌اند و به دو طيران ميكنند و دوى ديگر به روى خود فرو گذاشته‌اند بجهة حيا و خشيت از حق تعالى و از اينجا معلوم مىشود كه مراد حق تعالى خصوصيت اين اعداد نيست و نفى زياده بر اين و نيز از ابن عباس نقل است كه حضرت رسالت صلى الله عليه و آله فرمود كه در شب معراج جبرئيل را ديدم كه ششصد بال داشت و مصدق اينست قوله تعالى   يَزِيدُ   زياده مىكند خداى   فِي الْخَلْقِ   در آفريدهء خود   ما يَشاءُ   آنچه ميخواهد يعنى در اجنحهء ملائكه ميافزايد تا از چهار زياده شود و گويند مراد از خلق آدميان‌اند و زيادات ايشان يا عقليه است چون فصاحت و بلاغت و علم و كرم و جزالت راى يا جسمانية چون حسن صورت و ملاحت چشم و اعتدال قامت و صورت دلكش و قوت بطش و از ابو هريرة روايتست كه پيغمبر صلى الله عليه و آله فرمود كه مراد وجه حسن است و صورت و شعر حسن و گفته‌اند مراد حظ نيكوست يا محبت در دلها قشيرى گفته كه مراد علو همت است يا رضا بتقدير يا شوق بمرتبهء قرب و در حقايق سلمى آورده كه تواضع در اشراف و سخا در اغنيا و تعفف در فقرا و صدق در مؤمنان و شوق در محبان و اصح آنست كه مراد بخلق اعم از ملائكه و جن و انس است ابن شهاب از رسول صلى الله عليه و آله روايت كند كه فرمود جبرئيل را گفتم ميخواهم كه ترا بر آن صورت بينم كه حق تعالى ترا بر آن خلق فرموده جبرئيل در شب مهتاب پرها باز گذاشت و تمام روى زمين را فرا گرفت من از آن حال بيهوش شدم چون به هوش باز آمدم از بزرگى خلقت او متعجب شدم گفت اى محمد صلى الله عليه و آله از خلقت من تعجب ميكنى و بيهوش ميشوى اگر خلقت اسرافيل را به بينى كه دوازده جناح دارد كه جناحى از آن تا بمشرقست و جناحى تا به مغرب و عرش بر دوش اوست و پايهاى او در تحت ارض سابع و سر او از عرش برين درگذشته ترا چه حالت دست دهد و با وجود اين عظمة گاه هست كه از عظمة و هيبت حق تعالى مانند گنجشكى مىشود و نيز از حضرت رسالت صلى الله عليه و آله مرويستكه خدايرا فرشته ايستكه او را هزار هزار سر است و بر هر سرى هزار هزار روى و بر هر روئى هزار هزار دهن و در هر دهنى هزار هزار زبان و بهر زبانى خدايرا ميخوانند بهزار هزار لغت روزى بر خواطرش گذشت كه همانا خدايرا بندهء نباشد كه تسبيح او بيشتر از تسبيح من باشد حق تعالى به او خطاب فرموده كه مرا بنده ايستكه تسبيح و تهليل او بيش از اينست گفت بار خدايا او چه ميگويد فرمود كه ميگويد سبحان اللّه كلما سبح اللّه شىء و كما يحب اللّه ان يسبح و كما هو اهله و كما ينبغى لكرم وجهه و عز جلاله و الحمد للّه كلما احمد اللّه شىء و كما يحب اللّه ان يحمد و كما هو اهله و كما ينبغى لكرم وجهه و عز جلاله و لا إله الا اللّه كلما اهلل اللّه شىء و كما يحب اللّه ان يهلل و كما هو اهله و كما ينبغى لكرم وجهه و عز جلاله\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nو اللّه اكبر كلما كبر اللّه شىء و كما يحب اللّه ان يكبر و كما هو اهله و كما ينبغى لكرم وجهه و عز جلاله   إِنَّ اللَّهَ   بدرستيكه خداى   عَلى كُلِّ شَيْءٍ قَدِيرٌ   بر همه چيز از ارسال ملك و زيادتى خلق و غير آن تواناست و تخصيص بعضى اشياء دون بعضى از زياده و كم بجهة ارادهء اوست .\r\n ما يَفْتَحِ اللَّهُ  آنچه بگشايد خداى تعالى  لِلنَّاسِ  براى مردمان يعنى فرستد بديشان  مِنْ رَحْمَةٍ  از بخشايش خود از روى رحمت و حكمت چون نعمت و عافيت و صحت و علم و غير آن از صنوف نعم غير متناهيه  فَلا مُمْسِكَ لَها  پس باز گيرنده نيست مر آن را  وَ ما يُمْسِكْ  و آنچه باز گيرد از مردمان از آثار بخشش خود بر وجه مصلحت  فَلا مُرْسِلَ لَهُ  پس هيچ فرستنده نيست مر آن را  مِنْ بَعْدِهِ  پس از باز گرفتن او يعنى هيچكس قدرت ندارد بر آنكه وى ارسال كرده باشد امساك آن كند و امساك نموده باشد ارسال آن نمايد  وَ هُوَ الْعَزِيزُ  و او غالبست در آنچه خواهد از ارسال و امساك آن و غير آن و هيچكس به او در آن منازعه نخواهد كرد  الْحَكِيمُ  ثواب كار در آنچه كند از امساك و ارسال و مانند آن و حسن بر اينوجه تفسير كرده كه آنچه گشايد از ارسال رسل در وقتى دون وقتى باراده و مشيت اوست و هيچكس مانع او نميشود در آن زيرا كه ارسال رسول رحمت است از او سبحانه كما قال و ما ارسلناك الا رحمة للعالمين و آنچه امساك مىكند از ارسال رسول در زمان فترة يا از آنچه كفار اقتراح ميكنند هيچكس ارسال آن نتواند كرد و او قادر است بر آنچه خواهد و حكيم در آنچه كند و بعد از بيان اينكه موجد ملك و ملكوت و متصرف در آن على الاطلاق او است نه غير او امر ميفرمايد بشكر بر انعام خود بقوله .\r\n يا أَيُّهَا النَّاسُ  ايمردمان  اذْكُرُوا  ياد كنيد بدل و زبان  نِعْمَتَ اللَّهِ  نعمت خدايرا كه انعام كرد  عَلَيْكُمْ  بر شما يعنى محافظت آن كنيد بمعرفت حق آن و اعتراف به آن و طاعت معطى آن و بعد از آن بانكار آنكه غير او را در آن مدخليتى باشد تا مستحق شكر او شود كما قال  هَلْ مِنْ خالِقٍ  آيا هست يعنى نيست هيچ آفرينندهء  غَيْرُ اللَّهِ  بجز از خداى به حق  يَرْزُقُكُمْ  روزى دهد شما را  مِنَ السَّماءِ  از آسمان بباران  وَ الْأَرْضِ  و از زمين بگياه و لهذا در عقب آن ميفرمايد كه  لا إِلهَ إِلَّا هُوَ  هيچ معبودى بسزا نيست مگر او  فَأَنَّى تُؤْفَكُونَ  پس بكجا گردانيده ميشويد از راه توحيد يعنى بچه چيز منصرف ميشويد باشراك غير او به او از ابن عباس مرويست كه مراد اهل مكه‌اند كه حق تعالى نعمت اسكان در زمين حرم محترم بايشان ارزانى فرمود و از ضرر سبى و قتل و غارت آنها را محفوظ داشته بخلاف اعراب كه در حوالى ايشان‌اند\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nچه آنها متخطف ميشوند و اعدا دست تعدى بر ايشان دراز ميكنند پس در اين آيه تذكير اين نعمت نموده بر ايشان تا بوظايف شكر گذارى آن قيام نمايند و بنابراين مراد نعمت عافيتست و مؤيد اينست قوله .\r\n وَ إِنْ يُكَذِّبُوكَ  و اگر بدروغ دارند ترا اهل مكه و نبوة ترا كه نعمت عظمى و سعادت كبرى است قبول نكنند و تكذيب نمايند  فَقَدْ كُذِّبَتْ  پس بدرستى كه تكذيب كرده شده‌اند  رُسُلٌ مِنْ قَبْلِكَ  فرستادگان پيش از تو و ايشان بدان صبر كردند تا بمثوبة جزيل رسيدند پس تو نيز اقتداء بايشان كرده شكيبا باش و سپر صبر در سركش  وَ إِلَى اللَّهِ  و بسوى خدا  تُرْجَعُ الْأُمُورُ  باز گردانيده شود همهء كارها و ترا بر صبر و ايشان را بر تكذيب جزا دهد بعد از آن تحذير مردمان مىكند از غرور بحطام دنيا كه مستلزم غفلت است از آنجهان و ميفرمايد كه .\r\n يا أَيُّهَا النَّاسُ  ايمردمان  إِنَّ وَعْدَ اللَّهِ  بدرستى كه وعدهء خدا در حشر و جزا  حَقٌّ  راستست و در آن خلاف نيست  فَلا تَغُرَّنَّكُمُ  پس بايد كه مغرور نسازد شما را و نفريبد  الْحَياةُ الدُّنْيا  زندگانى دنيا تا تمتع شما به آن غافل سازد شما را از طلب آخرت و سعى از براى آن  وَ لا يَغُرَّنَّكُمْ  و بايد كه فريفته نكند شما را  بِاللَّهِ  بكرم خدا  الْغَرُورُ  شيطان فريبندهء باينوجه كه آرزوى مغفرت در دل شما افكند تا شما اصرار كنيد بر معصيت و مغفرت امريست ممكن الوقوع اما مشابه تناول زهر است باميد رفع طبيعت مر آن را و اكابر فرموده‌اند كه يكى از مكايد و حيل ابليس پر تلبيس تعويقست در توبه به اين معنى كه توبه بنده را در تاخير مىافكند و وسوسه ميدكه چون فرصت باقيست بفلان خطيه اقدام نماى و بعد از آن توبه كن از آن عاقل بايد از اين غافل نشود و به اين فريب از راه نرود ( مصراع ) عذر با فردا فكندى عمر فردا را كه ديد ) .\r\n إِنَّ الشَّيْطانَ  بدرستيكه شيطان  لَكُمْ  مر شما را  عَدُوٌّ  دشمنى است بعداوة عامه قديمه  فَاتَّخِذُوهُ عَدُوًّا  پس فرا گيريد شما نيز او را دشمن و از او حذر نموده در جميع احوال بر او اعتماد مكنيد از بزرگى پرسيدند كه چگونه شيطان را دشمن گيريم گفت از پى آرزو مرويد و متابع هواى نفس مشويد و هر چه كنيد بايد كه موافق شرع و مخالف طبع باشد  إِنَّما يَدْعُوا  جز اين نيست كه ميخواند شيطان باتباع هوا و ميل به دنيا  حِزْبَهُ  گروه خود را يعنى پيروان و فرمان برداران خود را  لِيَكُونُوا مِنْ أَصْحابِ السَّعِيرِ  تا باشند در آخرة با هم از ياران آتش يعنى از ملازمان دوزخ بعد از آن بيان حال آنان مىكند\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nكه اجابة قول شيطان كردند بقوله .\r\n الَّذِينَ كَفَرُوا  آنان كه كافر شدند و اجابة قول شيطان كردند  لَهُمْ عَذابٌ شَدِيدٌ  مر ايشانراست عذابى سخت در آخرة  وَ الَّذِينَ آمَنُوا  و آنان كه گرويدند و با شيطان مخالف ورزيدند  وَ عَمِلُوا الصَّالِحاتِ  و كردند كارهاى خالص و پاكيزه  لَهُمْ مَغْفِرَةٌ  مر ايشانراست آمرزش از پروردگار ايشان  وَ أَجْرٌ كَبِيرٌ  و مزدى بزرگ يعنى ثواب ابد و نعمة مخلد در بهشت پس در بيان تقرير ايمان و عمل صالح ميفرمايد كه .\r\n أَ فَمَنْ زُيِّنَ لَهُ  آيا كسى كه آراسته شد براى او  سُوءُ عَمَلِهِ  زشتى كردار او  فَرَآهُ حَسَناً  پس ديد آن عمل زشت را نيكو همچو كسى كه تميز حسن كند از قبيح و هر يك را بر صفتى بيند كه موافق نفس الامر است يعنى برابر نيست آنكس كه مزين شد مر او را بدى عمل او بجهة ترك نظر در ادله عقليه غلبيه هوا بر عقل او تا آنكه راى او منعكس شد باطل را حق بيند و قبيح را حسن يا كسى كه پيروى دلايل نموده به حق عارف شده باشد و اعمال حسنه و قبيحه را على ما ينبغى شناخته در موضح گفته كه مراد به اين كس كه سوء عمل خود را حسن مىبيند أبو جهل است يا عاص بن وائل السهمى و سوء عمل ايشان شركست و تكذيب و ماوردى گفته كه مراد يهود و نصارىاند و سوء عمل ايشان عناد و مكابره با سيد عالم صلّى اللّه عليه و آله و سلّم يا خوارج و سوء عمل ايشان تاويلات باطله  فَإِنَّ اللَّهَ  پس بدرستيكه خداى تعالى  يُضِلُّ  فرو گذارد  مَنْ يَشاءُ  هر كرا خواهد و آن هر كسيست كه لطف الهى در او تاثير نكرده باشد بجهة فرط عناد و جحود وى حق تعالى بجهة اين او را در باديهء ضلالت و خذلان وا گذاشته باشد و به جهت اين قبيح را حسن بينند و حسن را قبيح  وَ يَهْدِي مَنْ يَشاءُ  و راه نمايد هر كرا خواهد و اين هر شخصى است كه جوياى حق باشد و به جهت آن موفق شده بلطف الهى راه به حق برده و بحسن و قبيح عارف گشته تبعيت حسن كند و از قبيح اجتناب كند  فَلا تَذْهَبْ نَفْسُكَ  پس بايد كه نرود نفس تو يعنى هلاك نشود  عَلَيْهِمْ  بر گمراهى ايشان كه آن اصرار ايشانست بر تكذيب تو و رسوخ ايشان بر دين باطل و افعال قبيحه  حَسَراتٍ  از جهت حسرتهاى متوالى كه ميخورى و تاسفهاى گوناگون كه دارى بر فعلهاى قبيحهء ايشان كه هر يك از آن مقتضى حسرتيست مراد آنست كه بسيار حسرت مخور بر ايشان تا جان در سر كار ايشان نكنى  فَإِنَّ اللَّهَ  بدرستيكه خدا  عَلِيمٌ بِما يَصْنَعُونَ  داناست به آنچه ميكنند و بر آن ايشانرا جزا خواهد داد بعد از آن بيان ادلهء توحيد مىكند بقوله .\r\n وَ اللَّهُ الَّذِي  خداى به حق آنكس است كه\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n أَرْسَلَ الرِّياحَ  فرستاد بادها يعنى شمال و جنوب و دبور را  فَتُثِيرُ  پس بر مىانگيختند آن بادها  سَحاباً  ابر را  فَسُقْناهُ  پس برانديم ابر را  إِلى بَلَدٍ مَيِّتٍ  بسوى زمين مرده و افسرده  فَأَحْيَيْنا  پس زنده كرديم  بِهِ  بآبى كه از آن ابر نازلشد  الْأَرْضَ  زمين را  بَعْدَ مَوْتِها  پس از پژمردگى و افسردگى آن  كَذلِكَ  مانند زنده گردانيدن اموات ارض است  النُّشُورُ  برانگيختن اموات از قبر در صحت مقدمه يعنى هر دو يكسانند نزد قدرت كامله و در كيفيت احياء پس همچنانكه ارسال آب مىكند از ابر و به آن زمين حيات مييابد همچنين انزال آب مىكند از تحت عرش كه مشابه منى است و به آن اجساد خلق نابت شود و زنده گردد خلاصهء معنى آنست كه اگر كسى را در زنده گردانيدن مردگان شك و شبهه است گو در اينحال نظر كن چه زنده گردانيدن مردگان و زنده شدن ايشان همچو احيا و حياة زمين است از آب باران همچنانكه منكر آن نيستند منكر اين نيز مباشيد به جهت عدم فرق ميان آنها نزد قدرت كامله .\r\n مَنْ كانَ يُرِيدُ  هر كه باشد كه براى خود خواهد  الْعِزَّةَ  ارجمندى و شرف و بزرگوارى را طلب عزة از پرستش خدا كن  فَلِلَّهِ الْعِزَّةُ جَمِيعاً  پس مر خدايراست همهء عزتها و بعزت او رسول و مؤمنان متعزز و متوقرند چه عزة در اطاعت اوست و مذلت در مخالفت امر او قرار گرفته كه معنى آنست كه هر كه ارادهء آن دارد كه عالم شود كه مر كراست عزة كه آن قدرتست بر قهر و غلبه بگو همهء آن مر خدايراست انس بن مالك از پيغمبر صلّى اللّه عليه و آله و سلّم رواية كرده كه پروردگار عالم هر روز ميگويد كه من عزيز و و ارجمندم پس هر كه ارادهء عزت دنيا و آخرت دارد بايد كه فرمان بردارى عزيز كند و چون كفار متعزز ميشوند باصنام كما قال اللّه الذين اتخذوا من دون اللّه الهة ليكونوا لهم عزا و منافقان كه السنهء ايشان موافق قلوب ايشان نبود متعزز بمشركان ميشدند كما قال الذين اتخذون الكافرين اولياء من دون المؤمنين ايتبغون عندهم العزة حق تعالى در اين آيه رد تعزز ايشان نمود و فرمود عزة مخصوص به خدا پس هر كه ارادهء عزت دارد بايد كه اطاعة او نمايد تا او را عزيز دنيا و آخرة گرداند نه طاعت غير او كما قال اللّه و للّه العزة و لرسوله و للمؤمنين بعد از آن بيان چيزى مىكند كه بسبب عزت حاصل مىشود كه آن ايمانست و عمل صالح و ميفرمايد كه  إِلَيْهِ يَصْعَدُ الْكَلِمُ الطَّيِّبُ  بسوى او بالا ميرود سخن پاك يعنى بمعرض قبول الهى ميرسد و يا مراد صعود صحايف است كه كلمات طيبه در آن مكتوب است و ملئكه آن را به آسمان مىبرند كه محل صدور حكم الهيست پس حقيقت معنى آنست كه بسوى رضاى او ميرسد يا به محل قبول او كلمات طيبه و يا كرام الكاتبين\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nصحايف آن را به آسمان مىبرند  وَ الْعَمَلُ الصَّالِحُ  و كردار شايسته  يَرْفَعُهُ  بر ميدارد آن را بحيز قبول مىرساند و گويند كلم طيب متناول جميع ذكر است از تكبير و تسبيح و تهليل و قرائت قرآن و دعا و استغفار ابو درداء از حضرت رسالة پناه عليه السّلام رواية كرده كه آن تسبيحات اربع است يعنى سبحان اللّه و الحمد للّه و لا إله الا اللّه و اللّه اكبر چون بنده آن را بگويد فرشتگان آن را به آسمان رفع نمايند و به آن تحية حق تعالى گويند و اگر مجرد از عمل صالح باشد مقبول الهى گردد و در حديث آمده كه حق تعالى قبول قول نمىكند مگر به عمل و قبول عمل نمىكند مگر به نيت و قبول قول و عمل و نيت نميكند مگر باصابة سنت چه كلمه طيبه و عمل صالح آنست كه باخلاص تمام از بنده صادر شود و موافق امر الهى باشد از ابن مقنع مرويست كه قول بىعمل مانند طريد بى دسم است و صحاب بىمطر و قوس بىوتر از قتاده مرويست كه كلمه طيبه ذكر خداست و عمل اداى فرايض هر كه به زبان ذكر خداى كند و فرايض ويرا ضايع و مهمل فرو گذارد ذكر از وى مقبول نباشد چنان كه حضرت رسالت عليه السّلام فرموده كه لا يقبل اللّه القول الا به عمل و لا يقبل قولا و لا عملا الابنية و باقى اقوال علما در اين باب حواله بمنهج الصادقين است و بعد از ذكر اهل توحيد بيان حال اهل كفر مىكند بقوله  وَ الَّذِينَ يَمْكُرُونَ السَّيِّئاتِ  و آنان كه مكر ميكنند مكرهاى بد را مراد مكرهاى قريش است نسبت با حضرت رسالت صلّى اللّه عليه و آله و سلّم به پنهانى تا ضررى و آسيبى بوى رسانند و آنچه در دار الندوة انديشيدند در بارهء آنحضرت از حبس و قتل و اخراج چنان كه در سورة الانفال گذشت و گويند مراد بمكر شركست يعنى آنان كه شرك ميكردند به خدا كه معظم اعمال سيئه است  لَهُمْ عَذابٌ شَدِيدٌ  مر ايشانراست عذابى سخت در آخرت و از ابن عباس مرويست كه مراد به اين اصحاب ريااند كه فردا به عذاب اليم و عقاب جحيم گرفتار باشند  وَ مَكْرُ أُولئِكَ هُوَ يَبُورُ  و مكر آنگروه فاسد و بائر شود و از پيش نرود بر خلاف مكر خداى يعنى جزا دادن او سبحانه مگر ايشان را كه باير شد و سمت تحقق پذيرفت كه آن اخراج ايشان بود از مكه و قتل ايشان و ايقاع ايشان در بئر بدر كقوله تعالى و يمكرون و يمكر اللّه و اللّه خير الماكرين و يا امل اهل شرك نفع بايشان ندهد و همه را خاسر و هلاك گرداند و يا عمل ريائى فايدهء بامر ايشان نرساند و فاسد و باطل باشد و بعد از آن عود بدلايل توحيد كرده مىفرمايد كه .\r\n وَ اللَّهُ خَلَقَكُمْ  و خداى تعالى بيافريد شما را يعنى پدر شما را كه آدم است  مِنْ تُرابٍ  از خاك گويا شما از خاك مخلوق شده‌ايد و يا آنكه مراد ذرية باشد باعتبار آنكه تراب منشاء نباتست و نبات منشاء نطفه  ثُمَّ مِنْ نُطْفَةٍ  بعد از آن آفريد شما را\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nاز آب منى  ثُمَّ جَعَلَكُمْ  پس از آن گردانيد شما را  أَزْواجاً  صنفهاى متنوعه و يا ذكور و اناث بهم مزاوجه كنند چنان كه ميفرمايد  وَ ما تَحْمِلُ مِنْ أُنْثى  و بار نگيرد هيچ زن فرزند را  وَ لا تَضَعُ  و ننهد آنچه در شكم اوست يعنى نزايد  إِلَّا بِعِلْمِهِ  مگر بدانش حق چه هر يك از حمل و وضع و مدت و زمان معلوم و مقدور وى است  وَ ما يُعَمَّرُ  و زندگانى داده نشود  مِنْ مُعَمَّرٍ  از هيچ درازى عمرى  وَ لا يُنْقَصُ  و كم كرده نشود  مِنْ عُمُرِهِ  از عمر معمر ديگر به اين معنى كه بعمر معمر اول رسد قتاده گفته كه هر كه به شصت سال رسيد معمر است و منقص آنكه قبل از شصت سال فوت شود حاصل كه زياده و نقصان عمر نيست  إِلَّا فِي كِتابٍ  مگر ثابت در لوح محفوظ يعنى درازى و كوتاهى زندگانى در او مقدر و مقرر شده و گويند زياده و نقصان در عمر واحد است و اعتبار اسباب مختلفه كه ثابت شده در لوح محفوظ مثل آنكه زيد اگر حج كند عمر او شصت سال باشد و اگر نه چهل و اينكه در حديث آمده كه صلهء رحم و صدقه عمر را دراز مىگرداند مؤيد اينست و گويند مراد بنقصان هر مدتيست كه از عمر بنده ميگذرد و از زمان اجل او كم مىشود چنان كه از سعيد بن جبير روايت كرده‌اند كه اول در صحيفه مىنويسند كه عمر فلان بنده چند است و بعد از آن هر روزى و ماهى و سالى كه ميگذرد در زير آن ثبت ميكنند كه روزى گذشته و ماهى گذشته  إِنَّ ذلِكَ  بدرستيكه تقدير طول و قصر عمر  عَلَى اللَّهِ يَسِيرٌ  بر خداى آسانست بعد از آن در بيان قدرت كاملهء خود ميفرمايد كه .\r\n وَ ما يَسْتَوِي الْبَحْرانِ  و مساوى نيستند دو دريا  هذا عَذْبٌ فُراتٌ  آن آب شيرين خوش مزه  سائِغٌ شَرابُهُ  خوشگوار و آسان فرو رونده به حلق در وقت آشاميدن آن  وَ هذا مِلْحٌ أُجاجٌ  و آن ديگر آب شور  وَ مِنْ كُلٍّ  و هر يك از اين دو دريا ملح و اجاج  تَأْكُلُونَ لَحْماً طَرِيًّا  ميخوريد گوشتى تازه يعنى ماهى  وَ تَسْتَخْرِجُونَ  و بيرون مياوريد از آنها  حِلْيَةً  پيرايهء از لؤلؤ و مرجان  تَلْبَسُونَها  كه ميپوشيد يعنى زنان شما آن را مىپوشند  وَ تَرَى الْفُلْكَ  و مىبينى كشتيها را  فِيهِ  در هر يك از اين دو دريا  مَواخِرَ  ميشكافند آب دريا را بشدت جريان  لِتَبْتَغُوا  تا طلب كنيد  مِنْ فَضْلِهِ  از بخشش حق تعالى يعنى روزى بطريق تجارة  وَ لَعَلَّكُمْ تَشْكُرُونَ  و تا شايد كه شما شكر كنيد بر چنين نعمتى .\r\n يُولِجُ اللَّيْلَ  و در ميآورد شبرا  فِي النَّهارِ  در روز\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nيعنى مقدارى از شب در روز ميافزايد تا زمان روز دراز ميگردد و از زمان شب و آن در دو ربع ربيعى و صيفيست  وَ يُولِجُ النَّهارَ  و داخل ميسازد روز را  فِي اللَّيْلِ  در شب يعنى از ساعات روز بر ساعات شب مىافزايد تا ساعات شب زايد مىشود از ساعات روز و آن دو ربع خريفى و شتوى است  وَ سَخَّرَ الشَّمْسَ وَ الْقَمَرَ  و رام گرداند آفتاب و ماه را يعنى مسخر فرمان خود ساخت  كُلٌّ يَجْرِي  هر يك از اين آفتاب و ماه ميرود بمجراى خود  لِأَجَلٍ مُسَمًّى  براى هر وقتى نام برده شده يعنى تا زمانى معلوم دور خود را تمام كند يا تا روز رستخيز كه از سير خود بازماند  ذلِكُمُ اللَّهُ  آن خدائى كه فاعل اين اشياست و مسخر آنخداى بر حق است  رَبُّكُمْ  آفريدگار و پروردگار شماست  لَهُ الْمُلْكُ  مر او راست پادشاهى  وَ الَّذِينَ تَدْعُونَ  و آنان را كه ميخوانيد و ميپرستيد  مِنْ دُونِهِ  بجز از حق تعالى  ما يَمْلِكُونَ  مالك نميشوند  مِنْ قِطْمِيرٍ  از مقدار پوست استخوان خرما را كه پوست تنكيست كه پيچيده است بر استخوان چه مالك على الاطلاق است و معبود باستحقاق اوست و بس اوست كه متفرد است در الوهيت و ربوبيت .\r\n إِنْ تَدْعُوهُمْ  و اگر بخوانيد آنانرا كه معبود باطل شمااند يعنى اگر بتانرا در جر نفعى و يا دفع ضررى بخوانيد  لا يَسْمَعُوا دُعاءَكُمْ  نشنوند خواندن شما را زيرا كه جمادند و جماد را شنوائى نيست  وَ لَوْ سَمِعُوا  و اگر بشنوند دعاى شما را بر سبيل فرض  مَا اسْتَجابُوا لَكُمْ  اجابت نكنند شما را و مراد شما را ندهند زيرا كه قادر نيستند بر ايصال منافع و دفع مكاره يا به جهت بترى ايشان از شما در آنچه دعوى آن ميكنيد از الوهيت ايشان چه ايشان اسناد معبودية خود نميكنند و منكر اين دعوىاند كه از شما صادر مىشود كما قال  وَ يَوْمَ الْقِيامَةِ  در روز رستخيز  يَكْفُرُونَ بِشِرْكِكُمْ  كافر شوند بشرك آوردن شما يعنى معترف شوند ببطلان آن شرك كه شما آورده‌ايد يا منكر پرستش شما شوند و گويند ما كنتم ايانا تعبدون به اين طريق كه حق تعالى ايشان را بنطق در آورد تا توبيخ عبدة خود كنند و ايشانرا گويند چرا ما را پرستيديد و حال آنكه ما شما را به اين نخوانده‌ايم و اين دعوى نكرديم  وَ لا يُنَبِّئُكَ  و خبر ندهد از حقيقت كارها و صلاح و فساد و منافع و مضار تو را هيچ خبر دهنده  مِثْلُ خَبِيرٍ  مانند دانا بحقيقت امور كه حق سبحانه و تعالى است چه اوست كه داناست بر حقيقت جميع اشيا بخلاف ساير مخبران مراد تحقيق آنچيزيست كه خبر به آن داده‌اند از حال الهه ايشان و نفى آنچه دعوى ميكنيد و اسناد\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمينمايند به آنها از معبودية آنها حقيقت معنى آنست كه حق تعالى ميفرمايد كه آنچه من شما را به آن اخبار كردم از احوال اوثان و بطلان عبدة ايشان حق است و صدق بجهة آنكه من خبيرم به آنچه اخبار به آن نمودم پس بيان غناى مطلق خود مىكند و فقر بندگان خود كه مستلزم حقيقت معبوديت است و بطلان معبوديت غير او و ميفرمايد كه .\r\n يا أَيُّهَا النَّاسُ  اى مردمان  أَنْتُمُ الْفُقَراءُ إِلَى اللَّهِ  شما همه محتاجانيد بخداى تعالى در خلق و رزق و رضا و جنت  وَ اللَّهُ هُوَ الْغَنِيُّ  و خداست كه او بينياز است و بغناى مطلق خود منعم بر جميع موجودات  الْحَمِيدُ  ستوده شده بر نعمت عام و فضل شامل كه تابع غناى مطلق است و شبههء نيست كه ماهيات ممكنه در وجود خود محتاجند بفاعل و انتم الفقراء اشارتست به آن و حق تعالى بحسب كمال ذاتى از وجود عالم و عالميان مستغنى است و اللّه الغنى عبارتست از آن و چون ظهور كمال غنا موقوفست بر وجود اعيان ممكنات پس در ايجاد آنكه نعمتى است كبرى مستحق حمد است و ثناى كلى و كلمهء حمد ايماست بدان بعد از آن در اظهار غضب بر اهل كفر و شرك ميفرمايد كه .\r\n إِنْ يَشَأْ  اگر خواهد خداى  يُذْهِبْكُمْ  ببرد شما را از روى زمين يعنى شما را هلاك كند  وَ يَأْتِ بِخَلْقٍ جَدِيدٍ  و بياورد آفريدنى نو يعنى قومى ديگر را كه از شما فرمان بردارتر باشند يا پيدا كند گروه ديگر را كه كسى نديده و نشنيده باشد .\r\n وَ ما ذلِكَ  وئيست بردن شما و آوردن ديگران  عَلَى اللَّهِ بِعَزِيزٍ  بر خداى دشوار يعنى متعذر يا متعسر بلكه بر او در نهايت سهولتست و كمال آسانى و بعد از بيان غناى مطلق و قدرة كامله خود ذكر عدل خود مىكند كه .\r\n وَ لا تَزِرُ وازِرَةٌ  و بر ندارد هيچ نفس گناه كنندهء  وِزْرَ أُخْرى  بار گناه ديگر را بلكه هر كس را حامل گناه خود كند نه گناه غير  وَ إِنْ تَدْعُ مُثْقَلَةٌ  و اگر بخواند نفس گران بار از گناه ديگرى را  إِلى حِمْلِها  ببرداشتن بعضى از گناهان وى بقوله  لا يُحْمَلْ  برداشته نشود  مِنْهُ  از گناه او  شَيْءٌ  چيزى يعنى مدعو هيچ چيزيرا از گناه داعى بر دارد  وَ لَوْ كانَ  و اگرچه باشد آن مدعو  ذا قُرْبى  خداوند خويشى نزديك چون مادر و پدر و خواهر و برادر يعنى هر چند گناه كار خويشان و كسان نزديكتر خود را خواند كه چيزى از خطيئات او بردارند هيچكس اجابت نكند زيرا كه همه به خود درمانده باشند از فضيل عياض روايتست كه فرداى قيامت مادرى و فرزندى را در عرصات آرند كه هر دو گران باشند ببار گناه خود مادر فرزند را گويد كه حق ولادت و تربيت و رضاع من بجاى آور و يك گناه از من بردار گويد دور شو از من كه من به خود درمانده‌ام و از ابن عباس مرويست\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nكه هر يك از پدر و مادر به پسر خود گويند كه بازدار از من بار گناه مرا گويد حسبى ما على آن گناهى كه بر منست مرا بس است حاصل كه در آن روز هيچكس بفرياد كسى نرسد اگر كه اقرب قربا بلكه همه به خود درمانده باشند و چون تهديد و وعيد اهل عناد را هيچ نتيجه و فايدهء روى نميدهد از اينجهت ميفرمايد كه  إِنَّما تُنْذِرُ الَّذِينَ  جز اين نيست كه بيم ميكنى اى محمد بحقيقت آنانرا  يَخْشَوْنَ رَبَّهُمْ  ميترسند از پروردگار خود  بِالْغَيْبِ  به پنهانى يعنى در حالتى كه غايب‌اند از عذاب و آن را نمىبينند و نا ديده از آن ميترسند و يا از مردمان كه غايبند به اين منعى كه در خلوات اثر خشيت بر ايشان ظاهر مىشود نه در صحبتها  وَ أَقامُوا الصَّلاةَ  و بپاى داشته‌اند نماز را چه اهل خشيت و صلاة منتفع بانذارند نه غير ايشان صاحب كشاف آورده كه خشيت از عادت مستمره حضرت رسالت بود و عدم ذهول ايشان در هيچوقت  وَ مَنْ تَزَكَّى  و هر كه پاكيزه و پاك شده از دنس معاصى  فَإِنَّما يَتَزَكَّى لِنَفْسِهِ  پس جز اين نيست كه متزكى و متطهر شد از براى نفس خود يعنى تزكى و تطهر از رجس معصيت بنفس او عايد است  وَ إِلَى اللَّهِ الْمَصِيرُ  و بسوى خداست بازگشت همه پس اهل تزكى را پاداش خواهد داد بعد از آن بر سبيل ضرب المثل ميفرمايد كه .\r\n وَ ما يَسْتَوِي الْأَعْمى  و برابر نيست نابينا يعنى كافر يا جاهل يا مطلق اهل ضلال  وَ الْبَصِيرُ  و بينا يعنى مؤمن عالم يا مطلق اهل اهتداء گويند كه اين مثل است براى اصنام و حضرت ملك علام يعنى بتان كه ادراك هيچ چيز نميكنند مانند حق تعالى كه دانا و بيناست بهمهء اشياء .\r\n وَ لَا الظُّلُماتُ  و مساوى نيست تاريكيها يعنى باطل كه شركست و ضلالت و يا معصيت  وَ لَا النُّورُ  و نه روشنائى يعنى حق كه توحيد است باطاعت و جمع ظلمات و توحيد نور به جهت آنست كه ضلالة و بطلان بطريق مختلفه است و هدايت و حق بطريق واحد .\r\n وَ لَا الظِّلُّ  و مساوى نباشد سايه يعنى ثواب بهشت كه متضمن سايهء رحمتست يا راحت  وَ لَا الْحَرُورُ  و نه حرارت يعنى عذاب آتش دوزخ .\r\n وَ ما يَسْتَوِي الْأَحْياءُ  و برابر نيستند زندگان  وَ لَا الْأَمْواتُ  و نه مردگان يعنى مؤمنان كه دل ايشان زنده است بمعرفة توحيد مساوى كافران نيستند كه دل ايشان مرده است بشرك حاصل كه عمى و ظلمات و حرور و اموات ضرب المثل است براى مطلق كافر و ضال و باطل و جاهل و بصير و نور و ظل و احياء براى مؤمن و مهتدى و عالم  إِنَّ اللَّهَ يُسْمِعُ  بدرستى كه خداى مى شنواند و تفهيم مىكند بر وجه انتفاع  مَنْ يَشاءُ  هر كرا ميخواهد بلطف و توفيق هدايت از آنانى كه طالب حق باشند و جوياى اهتدانه جمعى كه در طريق تمرد و عناد و جحود توغل كرده باشند با\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nوجود مشاهدهء آيات بينه بر طريق حق  وَ ما أَنْتَ  و نيستى تو ايمحمد صلّى اللّه عليه و آله و سلّم  بِمُسْمِعٍ  شنواننده سخن  مَنْ فِي الْقُبُورِ  آنانرا كه در قبرند اين تمثيل را براى كسانى كه مصرند بر كفر باموات و مبالغه در نوميد گردانيدن پيغمبر از گرويدن ايشان يعنى همچنانكه شنوانيدن سخن بمردگان متعذر است بر تو همچنين شنوانيدن سخن حق به كسانى كه مصرند بر كفر و معاند و جاحد حق‌اند نيز متعذر است بر تو و غير مقدور تو و چونكه از استماع سخن حق انتفاع نمىيابند پس گوييا استماع آن نميتوانند كرد مانند اهل قبور كه استماع سخن حق بايشان از دايرهء قدرت تو خارج است .\r\n إِنْ أَنْتَ  نيستى تو اى محمد  إِلَّا نَذِيرٌ  مگر بيم كننده يعنى بر تو همين ابلاغ است و بس نه ملجا ساختن اهل كفر بر ايمان و سخن حق .\r\n إِنَّا أَرْسَلْناكَ  بدرستى كه ما فرستاديم ترا  بِالْحَقِّ  بدين حق كه اسلام است  بَشِيراً وَ نَذِيراً  در حالتى كه مژده دهنده به حق و بيم كنندهء از عذاب و عقوبة  وَ إِنْ مِنْ أُمَّةٍ  و نبود هيچ از امم سابقه  إِلَّا خَلا فِيها  مگر آنكه گذشت در ميان ايشان  نَذِيرٌ  پيغمبرى بيم كننده و چون اثر نذارة در زمان فترة ميان عيسى و محمد صلّى اللّه عليه و آله و سلّم باقى بود تا در حين‌اند راس آنحضرت مبعوث شد پس آن زمان تا حال از نذير خالى نبوده باشد يا نذير اعم از نبى و عالم باشد پس در زمان فترت اگرچه پيغمبرى نبوده اما علما بوده‌اند كه مردمان را انذار كرده‌اند پس بجهة تسليهء حضرت رسالت صلّى اللّه عليه و آله و سلّم ميفرمايد كه .\r\n وَ إِنْ يُكَذِّبُوكَ  و اگر تكذيب كنند ترا معاندان قريش از ايشان عجب مدار و غم و الم بوجود مبارك خود مرسان  فَقَدْ كَذَّبَ الَّذِينَ  پس بدرستيكه تكذيب كردند آنانرا كه  مِنْ قَبْلِهِمْ  پس از ايشان بوده‌اند پيغمبر خود را  جاءَتْهُمْ رُسُلُهُمْ  آمد بديشان پيغمبران فرستاده بديشان  بِالْبَيِّناتِ  بحجتهاى روشن و يا معجزه هاى هويدا  وَ بِالزُّبُرِ  و بنامه‌هاى آسمانى چون صحف شيث و ادريس و ابراهيم  وَ بِالْكِتابِ الْمُنِيرِ  بكتاب روشن كه مبين احكام حلال و حلال و حرام بود چون تورية و انجيل و ايشان تكذيب آن كردند و بدان نگرويدند .\r\n ثُمَّ أَخَذْتُ الَّذِينَ كَفَرُوا  پس بعد از تكذيب گرفتيم آنانرا كه نگرويدند  فَكَيْفَ كانَ نَكِيرِ  پس چگونه بود انكار و تغيير من بر ايشان و انزال عذاب ايشان و باز عود كلام مىكند بذكر دلايل توحيد و ميفرمايد كه .\r\n أَ لَمْ تَرَ  آيا نميبينى اى بيننده  أَنَّ اللَّهَ  بدرستيكه خداى بمحض قدرت و رحمة  أَنْزَلَ مِنَ السَّماءِ  فرو فرستاد از آسمان يا از ابر  السَّماءِ  آبى را كه بارانست\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n فَأَخْرَجْنا  پس بيرون آورديم يعنى مائيم آن قادرى كه بيرون آوريم  بِهِ  بدان آب  ثَمَراتٍ  از اصناف ميوها  مُخْتَلِفاً أَلْوانُها  كه مختلف است رنگهاى آن يعنى گوناگون در اجناس و اصناف مانند انگور و خرما و انار و سيب و انجير و غير آن از انواع فواكه مختلفه و يا مراد اشكال و هيئت آنست از سرخ و زرد و سبز و غير آن  وَ مِنَ الْجِبالِ  و از كوهها كه آفريدهء ماست  جُدَدٌ  خداوند طرق واضحه است و يا خطوط مبينه كه در كوه مينمايد  بِيضٌ  سفيدها  وَ حُمْرٌ مُخْتَلِفٌ أَلْوانُها  و سرخى ها كه گوناگونست رنگهاى آن در شدت و ضعف يعنى بعضى بغايت سرخ و بعضى كمتر از آن  وَ غَرابِيبُ سُودٌ  و سياهيها بغايت سياه .\r\n وَ مِنَ النَّاسِ  و از آدميان  وَ الدَّوَابِّ  و از جنبندگان بطريق عموم  وَ الْأَنْعامِ  و از چهارپايان كه  مُخْتَلِفٌ أَلْوانُهُ  گوناگونست رنگهاى آن  كَذلِكَ  مانند اختلاف الوان ثمار و جبال و بعد از بيان قدرت بر خلق اشياء مختلفة الدواب و الالوان ميفرمايد كه  إِنَّما يَخْشَى اللَّهَ  جز اين نيست كه ميترسند از خداى  مِنْ عِبادِهِ  از بندگان او  الْعُلَماءُ  دانايان چه شرط خشيت معرفة مخشى است و علم بصفات و افعال او پس هر كه دانش او بيشتر است ترس او افزونتر و از اينجاست كه حضرت رسالت صلّى اللّه عليه و آله و سلّم فرمود انى اخشاكم باللّه يعنى ترس من به خدا از شما بيشتر است و نيز فرمود كه از شما كسى كه معرفة او به خدا بيشتر است خوف او از او زياده‌تر است و لهذا اين را در عقب ذكر افعال داله بر كمال قدرت ايراد فرموده تا بجهة معرفة به آن افعال خاشى و خايف شوند  إِنَّ اللَّهَ عَزِيزٌ  بدرستى كه خداى غالبست در انتقام كشيدن از آنكس كه مصر باشد بر طغيان  غَفُورٌ  آمرزنده است مر كسى را كه تايب شود از عصيان و قادر است بر عقوبة آنان كه از او خاشى نباشند و آمرزنده است آنانرا كه از او ترسند و از حضرت امام جعفر صادق عليه السلام مرويستكه مراد حق تعالى بعلماء كسانىاند كه كردار ايشان مصدق گفتار ايشان باشد و هر كه فعل او موافق قول او نباشد عالم نيست و مؤيد اينست كه بعد از اين ميفرمايد .\r\n إِنَّ الَّذِينَ يَتْلُونَ كِتابَ اللَّهِ  بدرستيكه آنان كه پيوسته ميخوانند كتاب خدايرا و يا متابعة ميكنند آنچه در اوست از احكام مراد قرآنست و ميتواند بود كه جنس كتاب باشد و بنابرين ثنائيست بر مصدقان امم سابقه بعد از اختصاص حال مكذبان  وَ أَقامُوا الصَّلاةَ  و بپاى داشته‌اند نماز را در اوقات آن بآداب و شرايط آن  وَ أَنْفَقُوا  و نفقه كردند در راه خدا  مِمَّا رَزَقْناهُمْ  از آنچه روزى داده‌ايم ايشانرا  سِرًّا  پنهان\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاز خوف آنكه بريا مشوب نشود  وَ عَلانِيَةً  و آشكارا بطمع آنكه سبب رغبت ديگران گردد بتصديق يا سر در مسنونة بجهة خلوص قربة و علانية در مفروضه به جهت رفع تهمت از خود يا انفاق ايشان كيف ما اتفق بدون قصد وقت خاص  يَرْجُونَ  اميد ميدارند به اين عملها  تِجارَةً لَنْ تَبُورَ  بازرگانى كه كاسد بنود بخسرانى فاسد هالك فانى نگردد مراد طلب ثواب ابديست و تحصيل اجر دايمى يعنى اميدوارند به تجارتى كه منتفى باشد از او كساد و رواج داشته باشد .\r\n لِيُوَفِّيَهُمْ  تا به جهت رواج آن تمام گرداند حق تعالى و بتمامى بديشان رساند  أُجُورَهُمْ  مزدهاى كردار ايشان و يا جميع اين افعال بجاى مىآورند تا حق تعالى اجر آن را به تمام و كمال بديشان رساند  وَ يَزِيدَهُمْ  و زياده گرداند حسنات ايشانرا  مِنْ فَضْلِهِ  از بخشش خود يعنى بيفزايد بر عمل ايشان و زياده از آن بايشان تفضل فرمايد و برواية عبد اللّه بن مسعود از پيغمبر صلّى اللّه عليه و آله و سلّم مراد از يزيدهم من فضله اعطاى زمام شفاعت است بديشان و لهذا تفسير آن به اين نموده‌اند كه شفاعة ايشان قبول كند در بارهء جمعى كه واجب شده باشد ايشانرا آتش دوزخ  إِنَّهُ  بدرستى كه خداى  غَفُورٌ  آمرزنده است گناهان ايشانرا  شَكُورٌ  مزد دهنده مر طاعت ايشانرا مطرف بن عبد اللّه روايت كرده كه اين آيه در باب قاريان قرآنست و تاليان فرقان كه بجهة طمع ثواب بتلاوت آن مشغول شوند عبد اللّه بن عبيد بن عمر و ليثى روايت كرده كه مردى رسول خداى را گفت چيست يا رسول اللّه مرا كه چنين كاره موتم فرمود ترا مالى هست گفت آرى فرمود مال خود را از پيش بفرست كه دل هر مردى با مال وى بود اگر آن را از خود جدا كند و از پيش بفرستد خواهد كه آنجا رود كه مال وى در آنست و اگر از خود جدا نسازد خواهد كه به آن باشد بعد از آن خطاب به حضرت رسالت كرده ميفرمايد كه .\r\n وَ الَّذِي أَوْحَيْنا إِلَيْكَ  و آنچه وحى كرديم بسوى تو  مِنَ الْكِتابِ  از قرآن  هُوَ الْحَقُّ  آن راست و درستست  مُصَدِّقاً  در حالتى كه تصديق كننده است و موافق  لِما بَيْنَ يَدَيْهِ  مر آنچيزيرا كه پيش از وى بوده از كتب سماوى يعنى مطابق عقايد و اصول احكام آنها است  إِنَّ اللَّهَ  بدرستى كه خداى  بِعِبادِهِ  بر بندگان خود  لَخَبِيرٌ  هر آينه داناست و ضماير آنها را ميداند  بَصِيرٌ  بيناست يعنى ظواهر ايشان را مىبيند و احوال آنها كه تصديق به قرآن و تكذيب آن كنند بر او پوشيده نيست با آنكه عالمست بجميع بندگان پس ترا اهليت آن ميداند كه وحى به تو نازل ميگرداند كه اگر در احوال تو چيزى مىبود كه نافى نبوة\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمىبود وحى به تو نازل نميكرديم .\r\n ثُمَّ أَوْرَثْنَا  بعد از آنكه ما كتابهاى متقدمه را بر امم سابقه فرستاديم بميراث داديم  الْكِتابَ  قرآن را  الَّذِينَ اصْطَفَيْنا  بآنانكه برگزيديم  مِنْ عِبادِنا  از بندگان خود عطا را ميراث گفته زيرا كه ميراث مالى باشد كه بىتعب و طلب بدست افتد همچنين عطيهء قرآن بىجست و جوى مؤمنان بلكه بمحض عنايت ملك منان بديشان رسيده يا همچنانكه سهام ميراث متفاوتست مانند ثمن و سدس و ربع و ثلث و نصف و ثلثان و تمام اينجا نيز بهرهاى اهل قرآن متفاوتست و هر كس به قدر استحقاق و اندازه استعداد خود از حقايق قرآن بهره‌مند شود بدين مضمون زين بزم يكى جرعه طلب كرد و يكى جام و اظهر معنى آنست كه بعد از آنكه ما وحى كرديم به تو قرآن را بميراث داديم آن را به كسانى كه بعد از تو باشند از بندگان صالح كه برگزيدگان مااند و در ايثار اورثنا لكتاب بر ورث‌وا الكتاب چنان كه در حق موسى گفت بجهة تعظيم و تكريم امة مرحومه است  فَمِنْهُمْ  پس بعضى از بندگان برگزيده  ظالِمٌ لِنَفْسِهِ  ستم كردند بر نفس خود بتقصير در عمل كردن به قرآن  وَ مِنْهُمْ  و برخى از ايشان  مُقْتَصِدٌ  ميانه روند كه عمل كنند به آن در اغلب اوقات  وَ مِنْهُمْ  و جمعى ديگر از ايشان  سابِقٌ بِالْخَيْراتِ  پيشى گيرنده‌اند به نيكوييها كه پيوسته عمل به احكام قرآن كنند  بِإِذْنِ اللَّهِ  بامر خدا يعنى بتوفيق و فرمان او  ذلِكَ  اين توريث و اصطفاء  هُوَ الْفَضْلُ الْكَبِيرُ  اوست بخشايش بزرگ - از حضرت امام محمد باقر و از امام جعفر صادق عليه السّلام مرويست كه اين مخصوص بماست و حق تعالى به اين ما را خواسته نه غير ما را و شبههء نيست كه ائمهء هدى ( ع ) احق مردمانند به وصف اصطفاء و اجتباء و ايراث علم انبيا زيرا كه ايشانند كه متعبدند بحفظ قرآن و بيان حقايق فرقان و عارف بحلال و حرام و دقايق آن و سفيان ثورى نيز از سدى رواية كرده كه گفت عبد اللّه جبير مرا خبر داد كه امير المؤمنين و امام المتقين عليه السلام فرمود كه من از حضرت رسالت صلّى اللّه عليه و آله و سلّم در تفسير اين آيه چنين شنيدم كه آنحضرت فرمود كه مراد الذين اصطفينا من عبادنا ذرية تواند و چون روز قيامة باشد ذرية تو سر از قبور بردارند و ايشان سه طايفه باشند يكى آنكه بىتوبه از دنيا بيرون رفته باشد دوم آنانند كه سيئات و حسنات ايشان متساوى باشد سوم آنانند كه حسنات ايشان راجع باشد بر سيئات ايشان و از ابو حمزه ثمالى روايت است كه فرمود كه من در مجلس شريف حضرت امام زين العابدين عليه السلام بودم كه دو مرد از اهل عراق نزد آنسرور دين آمدند و گفتند يابن رسول اللّه ما را خبر ده از تفسير اين آيه امام عليه السلام فرمود كه اى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nاهل عراق شما بر آنيد كه اين آيه در شان امة محمد نازلشده پس بر شما لازم آمد كه همهء محمد در جنت باشند و چون من از آن پيشواى دين اين سخن شنيدم گفتم يابن رسول اللّه پس اين آيه در شان چه كسان نازلشد حضرت فرمود نزلت و اللّه فينا اهل البيت نزلت و اللّه فينا اهل البيت نزلت و اللّه فينا اهل البيت يعنى سه بار تكرار فرمود كه به خدا سوگند كه اين آيه در حق ما اهل بيت نازلشده پس گفتم يابن رسول اللّه از ذرية على بن ابى طالب آنكس كه ظالم خود است چه كس است فرمود كسيست كه سيئه و حسنهء او يكسان بود و هيچ يك بر ديگرى غالب نشود پس پرسيدم كه مراد از مقتصد ايشان چه كسانند فرمود كسانى كه در منازل خود بعبادت خداى مشغول باشند و بذكر تلاوت كتاب اوقات صرف كنند تا روزى كه مرگ ايشان را دريابد آنكه گفتم يابن رسول اللّه مراد از سابقان بخيرات چه كسانند فرمود آنانند كه فى سبيل اللّه مجاهده كنند و مردم را به راه راست دعوة كنند چون على بن أبي طالب و ذريهء او كه اهل عصمتند و برواية ديگر از امام جعفر صادق عليه السلام مرويست كه آيه در حق اولاد على بن أبي طالب نازلشده سابق ائمه‌اند و مقتصد صلحاى ايشان كه رتبهء امامة ندارند و ظالم گناه كاران ايشان و حضرت امام رضا عليه السلام را در مجلس مأمون در مرو از اين آيه پرسيدند كه عام است يا خاص فرمود خاص در حق عترت پيغمبر صلّى اللّه عليه و آله و سلّم بعد از آن فرمود كه وارث به ظاهر آيه متعلق باهل اصطفا است چنان كه در آيهء كريمه و لقد ارسلنا نوحا و ابراهيم و جعلنا فى ذريتهما النبوة و الكتاب فمنهم مهتد و كثير منهم فاسقون كه نبوت و كتاب مهتديان ايشانند نه فاسقان و اسامة بن زيد روايت كند كه رسول خداى را صلّى اللّه عليه و آله و سلّم از اين آيه پرسيدند فرمود كه سابقنا سابق و مقتصدنا ناج و ظالمنا مغفور و اصحاب ما بعد از تخصيص اين آيه در حق اهل البيت بروايات مذكوره به اين استدلال كرده‌اند بر امامت ائمه هدى ( ع ) از چند وجه يكى آنكه حق تعالى فرمود ثم اورثنا و ميراث بسبب است يا بنسب و امير المؤمنين و ساير ائمه معصومين ( ع ) هم بسبب بودند و هم به نسب و از آن حضرت اتصال داشته بباب وجد و از سبب متصل بود بخير النساء فاطمة الزهرا ( س ) چون حق تعالى كتاب را به حضرت رسالت كرامة فرمود پس از او جز باهل استحقاق نرسد كه امير المؤمنين باشد و ساير اولاد اطهار او ( ع ) و حديثيكه ابو بكر گفته كه نحن معاشر الانبياء لا نرث و لا نورث نامقبول و مفترى است چه مخالف ظاهر قرآن است حيث قال و ورث سليمان داود و يرثنى و يرث من آل يعقوب و اينكه حضرت رسالت و كتاب اهل بيت را بهم مقرون ساخته و فرموده كه انى مخلف فيكم الثقلين ما ان تمسكم بهما لن تضلوا كتاب اللّه و عترتى اهل بيتى و ان اللطيف اخبرنى انهما لن يتفرقا حتى يردا على الحوض مصدق اينست و مضمون حديث اين است بدرستى كه من ميگذارم در ميان شما دو چيز بزرگ كه مادام كه متمسك شويد به آن هر دو هرگز گمراه نشويد و اين هر دو كتاب خداست و عترت من كه اهل بيت\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمنند بدرستى كه خداوند لطيف خبير خبر داد مرا كه اين هر دو از هم جدا نشوند تا كه وارد شوند بر من در كنار حوض كوثر دوم آنكه حق تعالى فرمود كه اصطفينا و هر كرا خدا بمسند اصطفينا نشاند هر آينه مصطفا باشد و اين شايستهء انبياست و ائمه هدى نه غير ايشان چه كسانى كه برگزيدهء خدا باشند البته مبرا خواهند بود از معصيت زيرا كه لايق و شايستهء حضرت كبريائى نيست كه اهل عصيان را برگزيند و باسم اصطفا ايشان را نوازش نمايد پس اهل اصطفا اهل عصمت باشند و هرگاه يكى از ما كسى را كه ظاهر متصف است بصلاحيت نه باطنا مقرب خودش ميسازد و انواع نوازش مىكند نظر به ظاهر حال او دارد و اگر علم بخبث باطن او دارد او را از نزد خود ميراند پس كسى كه عالم است به ظاهر و باطن پس چگونه كسى را برگزيند كه مرتكب معاصى شود و از دايرهء ايمان قدم بيرون نهد سوم آنكه حق تعالى در آيه ايشان را ببهشت بشارت داده و بشارت دادن اهل عصيان موجب اغراء است بقبيح و خداى تعالى از قبيح مبراست اگر گويند كه ظلم مستلزم معصيت است پس منافى قول شما باشد جواب گوئيم كه مراد به اين ظلميست كه پيغمبران به خود نسبت داده‌اند همچنانكه آدم عليه السلام گفت ربنا ظلمنا و يونس گفت سبحانك انى كنت من الظالمين كه مراد ترك ندبست كه مستلزم نقص ثوابست و ظلم در اصل لغت بمعنى نقصانست چنان كه در كريمه و لم تظلم منه شيئا كه بمعنى لم تنقص است و صاحب مجمع گفته كه مفسران را در مرجع ضمير منهم اختلافست و نزد ابن عباس و قتادة مرويستكه راجع بعباد است و تقدير كلام اينكه فمن العباد ظالم لنفسه و اين مختار علم الهدى است قدس سره و توجيه اين بر اين وجه نموده كه چون حق تعالى كتاب تورية را معلق ساخته به كسانى كه ايشانرا اصطفا نموده از عباد خود در عقب آن بيان فرموده كه تعليق وراثت به بعضى عباد نه بهمهء ايشان به جهت آنست كه در ميان ايشان بعضى هستند كه ظالم بنفس خودند بكسب معصيت و بعضى ديگر مقتصدند كه هم معصيت ميكنند و هم طاعت و جمعى ديگر سابق بخيراتند كه اصلا معصيت از ايشان صادر نميشود پس بجهة اين وراثت معلق بسابق بخيرات شده نه بهمهء عباد و نزد بواقى مفسران ضمير راجع بالذين اصطفينا است و بنابراين اختلاف كرده‌اند در احوال فرق ثلاثه بعضى برآنند كه همهء بندگان او كه اهل ايمانند ناجىاند و مؤيد اينست حديثى كه ابو دردا نقل كرده كه من از رسول خدا صلّى اللّه عليه و آله و سلّم شنيدم كه در اين آيه فرمود كه اما سابق بيحساب ببهشت رود و مقتصد را حساب آسان كنند پس ببهشت درآيد اما ظالم را در زمين قيامت بدارند و بعد از مشاق ببهشت رود و ايشان باشند كه گويند الحمد للّه الذى اذهب عنا الحزن كه در عقب اين آيه مذكور شده و از عايشه روايتست كه ايشان ببهشت روند اما سابق كسيست كه در عهد رسول وفات نموده و آنحضرت براى او گواهى داده كه او از اهل بهشتست اما مقتصد كسى است كه تابع اصحاب او شده تا آنكه به او ملحق شده و اما ظالم همچو منست و امثال من و از عمر بن خطاب\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nروايتست كه رسول صلّى اللّه عليه و آله و سلّم فرمود كه سابق اهل ايمان بر همه پيشى گرفته و مقتصد ايشان نجات يافته‌اند و ظالم ايشان آمرزنده شد - و از جعفر بن حرب روايتست كه ظالم لنفسه بصغاير است كه مستتبع مغفرتست و مقتصد در طاعات در درجه وسطى است و سابق بالخيرات در درجهء عليا و اصحاب ما از ميسر بن عبد العزيز رواية كرده‌اند كه حضرت صادق فرمود ظالم لنفسه از ما كسيست كه نشناسد حق امام را و مقتصد آنكه عارف به حق امام باشد و سابق بالخيرات امام است و همهء ايشان آمرزيده‌اند - و زياد بن منذر از ابو جعفر نقل كرده كه ظالم لنفسه از ما كسى است كه هم عمل صالح كند و هم معصيت از او صادر شود و مقتصد كسيست كه متعبد است به احكام شريعة و مجتهد در آن و سابق بالخيرات على ابن ابى طالب و امام حسن و امام حسين عليه السلام و بنابراين قول كه ظالم لنفسه ناجى نيستند نزد بعضى از آنها آنست كه ظالم لنفسه اصحاب مشئمةاند و مقتصد اصحاب ميمنة و سابق بالخيرات سابقان مقربان از همهء مردمان كما قال و كنتم ازواجا ثلثة و اين قول قتاده است - و از ابن عباس نقل است كه ظالم منافق است و مقتصد و سابق ساير مردمان - و حسن گفته كه سابقان صحابه‌اند و مقتصد تابعين و ظالم منافقان و در تفسير ثعلبى مذكور است كه حضرت رسالت صلّى اللّه عليه و آله و سلّم اين سه طايفه را تفسير فرموده و گفت سابق آنهااند كه بيحساب ببهشت روند و مقتصد آنان كه حساب ايشان سبك گذرد و ظالم آنان كه مدتى در موقف حساب بمانند و حق تعالى برحمة تلافى حال ايشان كند و مثل اين برواية ابى دردا مذكور شد و برواية ديگر سابق ما اهل جهادند و مقتصد ما اهل حضر كه بجهاد نروند اما به جماعت حاضر شوند و ظالم ما اهل باديه كه نه كمر جهاد بندند و نه دولت جماعة دريابند و أبو الليث فرموده كه سابق آنست كه قبل از هجرت ايمان آورده و مقتصد آنكه بعد از هجرت و قبل الفتح گرويده و ظالم آنكه بعد از فتح مكه بدايره اسلام در آمده و بدانكه اهل تفسير و تذكير از ارباب تحقيق و تدقيق را در اين سه طايفه اقوال ديگر است و اينجا بر ترتيبيكه در قرآن مذكور است يعنى افتتاح كلام به ظالم و اختتام بسابق رقم بيان خواهد يافت سهل بن عبد اللّه تسترى گفته كه آنان جاهلند و متعلم و عالم و يا طالب دنيا و مايل عقبى و متوجه مولى يا صاحب كبيره و مرتكب صغيره و مبرا از جريمه و يا مصر بر ذنوب و تايب عابد و تائب ثابت بر توبه يا پرستندهء خدا بنابر عادة و عرف اقربا و عابد بخوف و طمع از حق تعالى و عبادة كنندهء للّه فى اللّه يا جزع كننده نزد بلا و صبور در بلا و لذة يابنده از بلا يا آكل حرام و مايل شبهه و خورنده حلال يا مشغول از ذكر و مشغول بذكر و متوجه بذكر يا مجرم و تايب و متقى و يا غافل و طالب و واجد يا آنكه سيئات او بر حسنات بچربد و يا آنكه هر دو برابر باشد و يا آنكه حسنات او بر سيئات راجح باشد و يا آنكه ظاهر او به از باطن او باشد و يا آنكه سر علانيهء او مساوى باشد و يا آنكه پنهان او به از آشكارا باشد و يا آنكه انصاف ستاند و داد ندهد و آنكه هم ستاند و هم دهد و آنكه دهد و نستاند و يا آنكه زياد زيادة قوت طلبد و آنكه همچنين\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nجوينده قوت باشد و آنكه مطلقا طلب قوت نكند و يا اهل سخا وجود و ايثارند و يا طالبان نجاة و درجات و مناجات و يا ناظر از خود به خود و نگرنده از خود بآخرت و نظر كننده از حق به حق و يا پيوسته در خواب غفلت و گاهى بيدار و در تقديم ظالم بر مقتصد و مقتصد بر سابق با آنكه ظاهر آنست كه به عكس باشد چند وجه گفته‌اند يكى آنكه ايذان باشد به آنكه فاسقان بسيارند و مقتصدان قليل و سابقان اقل از اين قليل‌اند و يا به جهت آنكه ظالمان بتاخير شرم‌زده نگردند و برحمة بيغايت او اميدوار باشند و مقتصدان ميان خوف و رجا باشند و سابقان از عذاب ايمن نگردند و اين وجه از حضرت امام جعفر صادق عليه السلام منقولست و يا تقديم ظالم از روى فضل است و تاخيرش از راه عدل و حق تعالى فضل را از عدل دوستر دارد و تاخير سابق بجهة آنست كه تا به ثواب يعنى دخول جنان چنان كه بعد از اين آيه مذكور است اقرب باشد و يا اعتماد بر عمل خود نكند و بطاعت خود متعجب نگردد و بواقى وجوه در منهج الصادقين مسطور است بعد از آن در تفسير فضل كبير ميفرمايد .\r\n جَنَّاتُ عَدْنٍ  يعنى فضل بزرگ بوستانهاى با قامت دايمى  يَدْخُلُونَها  كه در آيند مقتصدان و سابق بخيرات در آن  يُحَلَّوْنَ فِيها  پيرايه بسته شوند در آن  مِنْ أَساوِرَ  از دستوانها كه باشد  مِنْ ذَهَبٍ  از طلاى خالص  وَ لُؤْلُؤاً  و آراسته شوند بمرواريد صافى در عين المعانى آورده كه دستوانه زر و مرواريد حلية ملوك عرب بوده چنانچه تاج بپادشاهان عجم از اينجهت تخصيص بذكر آن شد  وَ لِباسُهُمْ فِيها  و پوشش اينگروه در جنان  حَرِيرٌ  ديبا باشد نه چون ديباى دنيا يعنى رشته و بافته كسى نباشد .\r\n وَ قالُوا  و گويند اين گروه در وقتى كه از حفرهء دوزخ برهند و بروضهء بهشت رسند  الْحَمْدُ لِلَّهِ  سپاس و ستايش مر خدايرا  الَّذِي أَذْهَبَ عَنَّا الْحَزَنَ  آنكه از ما ببرد اندوه دوزخ را يا خوفى كه از طاعات داشتيم بقبول آن مندفع گردانيد يا جميع احزان دنيا را از ما زايل ساخت  إِنَّ رَبَّنا  بدرستى كه آفريدگار ما  لَغَفُورٌ  هر آينه آمرزنده است گناهان را  شَكُورٌ  جزا دهندهء سپاس داران و فرمان برداران در عدة الداعى آورده كه خدا شكور است به اين معنى كه طاعة يسير را پذيرد و ثواب كثير بر آن عطا ميفرمايد و اعطاى نعمة جزيل مىكند و و بشكر يسير راضى مىشود عبد اللّه عمر از رسول خدا صلّى اللّه عليه و آله و سلّم رواية كرده كه من از آن حضرت شنيدم كه فرمود كه نيست بر گويندگان كلمهء طيبهء لا إله الا اللّه وحشتى و خوفى در قبرهاى ايشان و نه در محل حشر و بعث ايشان و نه در وقت سير ايشان در زمين قيامة و گويا كه مينگرم باهل لا إله الا اللّه كه از قبور بيرون ميآيند و خاك از سر و روى ايشان ميافشانند ميگويند ( الحمد للّه الذى اذهب عنا الحزن ان ربنا لغفور شكور .\r\n الَّذِي أَحَلَّنا  آنخدائى كه فرود آورد ما را  دارَ الْمُقامَةِ \r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبسراى آخرة كه جنت است و هرگز از آن بموضعى ديگر نخواهد برد  مِنْ فَضْلِهِ  از بخشش و كرم خود  لا يَمَسُّنا فِيها  نميرسد ما را در آن  نَصَبٌ  رنجى جهت معيشت و غير آن از مشقتها كه در دنيا بود  وَ لا يَمَسُّنا فِيها لُغُوبٌ  و نميرسد در اينجا ماندگى و ملالى چه هيچ كلفتى و محنتى نيست بلكه محض حضور و فرح و سرور است و نصب رنجيست كه در وقت عمل كردن به كسى برسد و لغوب فتورى كه بعد از فراغ عمل طارى گردد و ضحاك بن مزاحم رواية كرده كه چون اهل بهشت ببهشت درآيند ولدان و غلمان باستقبال ايشان آيند و فرشتگان نيز با ايشان باشند براى هر يك از اهل بهشت پنج انگشترى بيارند و گويند حق تعالى اين را بشما كرامة فرموده ايشان انگشترها را در انگشت كنند بر يكى نوشته باشد كه سلام عليكم طبتم فادخلوها خالدين و بر دوم ادخلوها بسلام آمنين بر سوم سلام عليكم بما صبرتم بر چهارم انى جزيتهم اليوم بما صبروا انهم هم الفائزون بر پنجم اولئك الذين انعم اللّه عليهم الاية و چون بمنازل خود رسند و قرار گيرند بگويند الحمد للّه الذى اذهب عنا الحزن ان ربنا لغفور شكور و بعد از بيانحال مؤمنان ذكر مآل كافران مىكند كه .\r\n وَ الَّذِينَ كَفَرُوا  و آنان كه نگرويدند به خدا و رسول  لَهُمْ نارُ جَهَنَّمَ  ايشان راست آتش دوزخ  لا يُقْضى عَلَيْهِمْ  حكم كرده نشود بر ايشان بمرك وقتى كه در دوزخ باشند  فَيَمُوتُوا  تا بميرند و از عذاب برهند و راحت يابند  وَ لا يُخَفَّفُ عَنْهُمْ  و تخفيف كرده نشود از ايشان  مِنْ عَذابِها  يعنى بعضى عذاب دوزخ بلكه هرگاه آتش دوزخ ميل كند بفرو نشستن زياده كنند احراق و التهاب آن را  كَذلِكَ  مثل اين جزا و پاداش  نَجْزِي كُلَّ كَفُورٍ  جزا ميدهيم هر ناسپاسى را كه در كفر و كفران متوغل شده باشد و بنهايت رسيده .\r\n وَ هُمْ  و ايشان يعنى كافران  يَصْطَرِخُونَ فِيها  فرياد كنند در دوزخ كه  رَبَّنا أَخْرِجْنا  اى پروردگار ما بيرون آور ما را از دوزخ و به دنيا فرست  نَعْمَلْ صالِحاً  تا بكنيم عمل پسنديده  غَيْرَ الَّذِي كُنَّا نَعْمَلُ  بجز آنكه بوديم كه ميكرديم در دنيا چه اكنون عذاب را ديديم و دانستيم كه در دنيا كردار ما شايسته نبوده پس حق تعالى بعد از استغاثه ايشان گويد كه  أَ وَ لَمْ نُعَمِّرْكُمْ  آيا زندگانى و عمر ارزانى نداشتيم شما را  ما يَتَذَكَّرُ فِيهِ  آنمقدار كه پند گيرد در آن  مَنْ تَذَكَّرَ  هر كه خواهد كه پند گيرد مراد عمريست كه مكلف در آن متمكن باشد از تفكر و تذكر أبو درداء از پيغمبر صلّى اللّه عليه و آله و سلّم روايت كرده كه عمرى كه حق تعالى عذر انگيخته به فرزند آدم شصت سالست و عبد اللّه مسعود از پيغمبر صلّى اللّه عليه و آله و سلّم روايت كرده كه ا و لم نعمركم ما يتذكر\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nفيه من تذكر  وَ جاءَكُمُ النَّذِيرُ  و آمد بشما بيم كننده يعنى پيغمبر صلّى اللّه عليه و آله و سلّم بروايت عكرمه نذير شيب يعنى زمان پيرى كه فرو نشانندهء شعلهء حياتست و موسم زنك فزاينده آينهء دلهاست و نزد بعضى عقل است القصه چون دوزخيان جواب ا و لم نعمركم بشنوند معترف شوند بضلالت و غواية خود و گويند زندگانى داشتيم و نذير را شنيديم و ديديم اما آن را بدروغ حمل كرديم و اطاعت آن نكرديم حق تعالى ميفرمايد كه  فَذُوقُوا  پس بچشيد عذاب دوزخ را  فَما لِلظَّالِمِينَ  پس نيست ستم كاران را يعنى مشركان را  مِنْ نَصِيرٍ  هيچ يارى و ياورى كه عذاب از ايشان باز دارد .\r\n إِنَّ اللَّهَ  بدرستى كه خداى  عالِمُ غَيْبِ السَّماواتِ وَ الْأَرْضِ  داناى هر پوشيده‌ايست كه در آسمان و زمين باشد پس احوال كفار و اشرار بر او مخفى نخواهد بود  إِنَّهُ عَلِيمٌ  بدرستى كه او داناست  بِذاتِ الصُّدُورِ  بآنچيزى كه در سينهاست اين تعليل علم اوست بجميع مغيبات يعنى هرگاه كه حق تعالى عالم باشد بمضمرات صدور كه اخفى از همه مغيباتست پس به غير او اعلم خواهد بود بعد از آن در بيان تذكير نعمت خود ميفرمايد كه .\r\n هُوَ الَّذِي جَعَلَكُمْ  اوست آنكس كه گردانيد شما را اى گروه كفار  خَلائِفَ فِي الْأَرْضِ  خليفهاى در روى زمين يعنى شما را بجاى پيشينيان متمكن ساخت و مقاليد تصرف در زمين بقبضهء اقتدار شما باز داد و اين نعمتى بزرگست  فَمَنْ كَفَرَ  پس هر كه ناسپاسى كرد بر اين نعمت و يا كافر شد بمنعم خود  فَعَلَيْهِ كُفْرُهُ  پس بر اوست ضرر كفر او كه عذاب اليم است  وَ لا يَزِيدُ الْكافِرِينَ  و افزون نكند ناگرويدگان  كُفْرُهُمْ  كفر و شرك ايشانرا  عِنْدَ رَبِّهِمْ إِلَّا مَقْتاً  نزد پروردگار ايشان مكر دشمنى سخت  وَ لا يَزِيدُ الْكافِرِينَ  و افزون نكند ناگرويدگان  كُفْرُهُمْ  كفر و شرك دشمنى سخت ايشانرا  إِلَّا خَساراً  مكر زيان در آخرت .\r\n قُلْ  بگو اى محمد مر كفار را  أَ رَأَيْتُمْ شُرَكاءَكُمُ  آيا ديديد انبازان خود را يعنى بتان را كه انباز خدا گرفته‌ايد  الَّذِينَ تَدْعُونَ  آنچنان شريكان كه مىپرستيد آنها را يعنى اصنام  مِنْ دُونِ اللَّهِ  بجز از خداى به حق  أَرُونِي  خبر دهيد و بنماييد مرا كه اين شركا  ما ذا خَلَقُوا  چه چيز آفريده‌اند  مِنَ الْأَرْضِ  از زمين و آنچه در ويست  أَمْ لَهُمْ  آيا هست مر ايشانرا  شِرْكٌ فِي السَّماواتِ  انباز با خداى در آفريدن آسمانها و به جهت اين\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمستحق شرك شده‌اند در الوهيت  أَمْ آتَيْناهُمْ كِتاباً  يا داده‌ايم ايشان را كتابى ناطق به آنكه ايشانرا شريك خود گرفته‌ايم فهم على بيّنات پس ايشان يعنى بتان بر حجتها روشن‌اند  مِنْهُ  از آن كتاب به آنكه مر ايشانرا شركت به خدا سزاوار است و چون اقامة حجج مذكوره ممكن نيست پس بچه وجه آنها را شريك خدا ميسازيد و بعد از ذكر انواع حجج مذكوره بيان مينمايد كه  بَلْ  نچنانست كه ايشان را حجتى باشد در اين امر بلكه  إِنْ يَعِدُ الظَّالِمُونَ  وعده نميدهند مشركان  بَعْضُهُمْ  بعضى از ايشان كه اسلافند يا روسا  بَعْضاً  بعضى ديگر را كه اخلافند يا ارذال و اتباع  إِلَّا غُرُوراً  مكر فريب و مكر كه هيچ حقيقتى نيست مر آن را و آن وعدهء شفاعة بتانست كه هؤلاء شفعاؤنا عند اللّه بعد از آن از عظم قدرت و وسعت مملكت خود خبر ميدهد كه .\r\n إِنَّ اللَّهَ  بدرستى كه خداى  يُمْسِكُ السَّماواتِ وَ الْأَرْضَ  نگاه ميدارد آسمانها و زمينها را  أَنْ تَزُولا  به جهت كراهت و نخواستن آنكه زايل شوند از اماكن خود چه ممكن را در حال بقا ناچار است از نگاه دارنده و در روايت آمده كه چون يهود و نصارى عزير و عيسى را بفرزندى حق نسبت دادند آسمان نزديك به آن رسيد كه شكافته گردد و حق تعالى در اين آيه خبر ميدهد كه من بقدرت كاملهء خود نگاه ميدارم آسمان و زمين را تا زوال پذير نشوند و از مركز خود نروند  وَ لَئِنْ زالَتا  و اگر زايل شوند  إِنْ أَمْسَكَهُما  نگاه ندارد آنها را  مِنْ أَحَدٍ  هيچ يك و بجاى خود نياورد  مِنْ بَعْدِهِ  از پس خدا يا بعد از زوال آن  إِنَّهُ كانَ  بدرستى كه خداى هست  حَلِيماً  بردبار كه بعقوبت يهود و نصارى و غير ايشان از اهل شرك و معصيت تعجيل نميكند  غَفُوراً  آمرزنده گناه كسى كه از اين قول رجوع كند بوحدانيت او قايل شود و اعتقاد كند كه او سبحانه متصف است بصفت لم يلد و لم يولد و لم يكن له كفوا احد آورده‌اند كه رؤساى قريش پيش از بعثت رسول صلّى اللّه عليه و آله و سلّم ميشنيدند كه جهودان و ترسايان تكذيب پيغمبر خود كردند گفتند لعنت خداى بر اين دو طايفه باد كه پيغمبران خود را تكذيب كردند به خدا سوگند كه اگر پيغمبرى بما آيد او را تصديق كنيم و از ايشان راه يافته‌تر باشيم و بتصديق او شتابنده و چون پيغمبر ما مبعوث شد او را باور نداشتند و از او نفور كردند حق تعالى از اين خبر داد .\r\n وَ أَقْسَمُوا بِاللَّهِ  و سوگند خوردند به خدا كفار قريش  جَهْدَ أَيْمانِهِمْ  سخت‌ترين سوگندان خود يعنى بايمان غلاظ و شداد سوگند خوردند كه  لَئِنْ جاءَهُمْ  اگر بيايد بايشان  نَذِيرٌ  بيم كنندهء  لَيَكُونُنَّ  هر آينه باشند\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n أَهْدى  راه يافته‌تر بقول او  مِنْ إِحْدَى الْأُمَمِ  از امتى كه يكى از امتان گذشته‌اند چون يهود و نصارى و غير ايشان  فَلَمَّا جاءَهُمْ  پس آنهنگام كه آمد بديشان  نَذِيرٌ  بيم كنندهء يعنى حضرت خاتم الانبياء صلّى اللّه عليه و آله و سلّم  ما زادَهُمْ  زياده نكرد آمدن آن نذير ايشانرا  إِلَّا نُفُوراً  مگر رميدن از حق و دور شدن و نيفزود ايشانرا مگر .\r\n اسْتِكْباراً فِي الْأَرْضِ  گردن كشى از فرمان الهى در زمين  وَ مَكْرَ السَّيِّئِ  و افزون نگرد ايشان را مگر آنكه كردند مكر بدى  وَ لا يَحِيقُ الْمَكْرُ السَّيِّئُ  و احاطه نميكند مكر بد  إِلَّا بِأَهْلِهِ  مگر باهل آن مكر و هر ماكرى مكر وى بوى احاطه كند و اطراف و جوانب وى را فرا گيرد و هر چه در باب كسى انديشيده باشد در بارهء خود مشاهده كند مراد آنست كه مكرى كه كفار در بارهء حضرت رسالت صلّى اللّه عليه و آله و سلّم و اصحاب او قصد ميكردند از قتل و جلا و سبى و ضرب و غير آن بايشان عايد شد همچنانكه در واقعهء بدر از پيغمبر خدا روايت است كه فرمود مكر كننده را يارى مدهيد كه حق تعالى ميفرمايد كه و لا يحيق المكر السيىء الا باهله و ستمكاران را يارى مكنيد كه حق تعالى فرموده كه انما بغيكم على انفسكم كعب الاحبار ابن عباس را گفت كه من در تورية خوانده‌ام كه هر كه گودى بكند براى قصد مردمان خود در آن گود افتد ابن عباس فرمود من اين آيه را در قرآن يافته‌ام پس اين آيه را تلاوت فرمود و در مثل عرب واقع شده كه من حفر بئرا لاخيه وقع فيه منكبا هر كه بكند گودى براى برادر خود سرنگون در آن افتد و ضرب المثل عجم است كه بدمكن كه بد افتى و چه مكن كه خود افتى  فَهَلْ يَنْظُرُونَ  پس آيا انتظار نمىبرند و چشم نميدارند مكذبان و بدكاران  إِلَّا سُنَّتَ الْأَوَّلِينَ  مگر سنت و طريقهء خدا را در پيشينيان يعنى عادة اللّه بر تعذيب مكذبان و ماكران گذشتگان مراد آنست كه عادت خدا جاريست بر آنكه هر كه تكذيب رسل و كتاب او كند عذاب بر او نازل شود بقوله  فَلَنْ تَجِدَ  پس نيابى اى محمد  لِسُنَّتِ اللَّهِ  مر طريقهء عادت خدا را  تَبْدِيلًا  تغيير دادنى يعنى هيچكس عذاب او را به ثواب بدل نتواند كرد  وَ لَنْ تَجِدَ لِسُنَّتِ اللَّهِ  و نيابى مر سنت خداى را  تَحْوِيلًا  گردانيدنى يعنى هيچكس عقوبة الهى را از مكذبان و ماكران به ديگرى حواله نتواند كرد پس بر سبيل تقرير قول مذكور ميفرمايد كه .\r\n أَ وَ لَمْ يَسِيرُوا  آيا سير نميكنند اهل مكه كه منكر اهلاك خدايند اهل تكذيب را  فِي الْأَرْضِ  در زمين كه آن مسافة است ميان شام و يمن  فَيَنْظُرُوا كَيْفَ كانَ  تا بنگرند در راه شام و يمن كه چگونه بود  عاقِبَةُ الَّذِينَ مِنْ قَبْلِهِمْ \r\n\r\n","description":"","footnote":"","page_name":" 24 ","page_number":24},
  {"content":"\r\n\r\nسر انجام آنان كه پس از ايشان بودند از قوم عاد و ثمود  وَ كانُوا أَشَدَّ مِنْهُمْ  و بودند ايشان سخت‌تر از مكبان  قُوَّةً  از روى توانائى و با وجود اين از عذاب رهائى نيافتند آثار و ديار هر قوم در ديار ايشان باقيست  وَ ما كانَ اللَّهُ لِيُعْجِزَهُ  و نيست خداى كه عاجز گرداند او را بسبق و تقويت  مِنْ شَيْءٍ  هيچ چيز  فِي السَّماواتِ وَ لا فِي الْأَرْضِ  در آسمانها و نه در زمينها بلكه هر چه خواهد كند و كسى بر او و بر حكم او پيشى نتواند گرفت  إِنَّهُ كانَ عَلِيماً  بدرستى كه اوست دانا باحوال بندگان و بهمهء چيزها  قَدِيراً  توانا بر همهء چيز و هيچ چيز او را عاجز نتواند كرد و قادر با قدرتست .\r\n وَ لَوْ يُؤاخِذُ اللَّهُ النَّاسَ  و اگر مؤاخذه كردى خداى مردمان را  بِما كَسَبُوا  بجزاى آنچه كسب كرده‌اند از شرك و معصيت و ظلم  ما تَرَكَ عَلى ظَهْرِها  نگذاشتى بر پشت زمين  مِنْ دَابَّةٍ  هيچ جنبندهء از آدميان يا از جن و انس و گفته‌اند مراد همهء حيوانند كه بشآمة معاصى بنى آدم هلاك شدند چنان كه در زمان نوح كه بشومى كفر مشركان همه جانوران غرق شدند مگر آنچه در كشتى بودند پس در اينوقت نيز اگر ايشان را بگناه عاصيان بگيرند همه هلاك شوند  وَ لكِنْ يُؤَخِّرُهُمْ  و ليكن باز پس ميدارد آنها را  إِلى أَجَلٍ مُسَمًّى  تا وقتى نام برده كه قيامة است ابن ابى رواية مىكند كه مردى امر معروف ميكرد بر كسى شخصى بر او بگذشت و گفت او را رها كن كه ظلم بجز بظالمان زيان ندارد ابو دردا بشنيد گفت دروغ ميگوئى بخدائى كه جان من در فرمان اوست كه مرغ در آشيانه بگرسنگى بميرد به جهت ظلم بنى آدم و ابو حمزه گويد كه معنى آنست كه خداى بشومى گناه آدميان بارانرا باز گيرد تا همه جانوران بميرند و ليكن تاخير اين مىكند تا بوقت معلوم كه در لوح مقدر شده  فَإِذا جاءَ أَجَلُهُمْ  پس چون بيايد وقت هلاك ايشان  فَإِنَّ اللَّهَ كانَ  پس بدرستى كه خداى تعالى هست  بِعِبادِهِ  به بندگان خود  بَصِيراً  بينا و ميداند كه مستحق هلاكت كيست و لايق نجات كدام و هر يك را فرا خور او پاداش ميدهد .\r\n\r\nسورة يس\r\n( مكية و هى ثلاث و ثمانون آية ) ابى بن كعب از حضرت رسالت صلّى اللّه عليه و آله و سلّم روايت كرده كه هر كه اين سورة را قربة الى اللّه بخواند از همهء گناهان آمرزيده شود و ثواب كسى كه دوازده ختم كلام اللّه كرده باشد به او دهند\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو بروايت ديگر بيست و دو بار در نامهء اعمال او ثبت كنند و بر بالين هيچ بيمارى نخوانند مكر بعدد هر حرفى از او ده فرشته نزد او حاضر شوند و از براى او آمرزش طلبند تا قبض روح او شود و بعد از آن همراه جنازهء او روند و بر او صلوات مىفرستند تا او را دفن كنند و از بديهاى قبر نگاه دارند و هر بيمارى كه در وقت موت اين سوره را بخواند يا كسى نزد او قراءت كند رضوان بهشت بيايد با قدحى از شراب بهشت و آن را به او دهد تا بياشامد و او را ببهشت بشارت دهد و سيراب بميرد و سيراب مبعوث شود و سيراب به بهشت درآيد و از حضرت رسالت صلّى اللّه عليه و آله و سلّم مرويست كه نام اين سوره در تورية معمه است زيرا كه دنيا و آخرة را بر خواننده و نويسندهء خود تمام كند و دافعه نيز خوانند به جهت آنكه بليات دنيا و آخرة را از قارى خود دفع كند و قاضيه‌اش نيز خوانند زيرا كه جميع حاجات دنيوى و اخروى را از براى صاحب خود روا مىكند و هر كه يك بار بخواند ثواب او برابر بيست حج باشد و هر كه آن را بشنود مثل كسى باشد كه هزار دينار زر سرخ در راه خدا صدقه داده باشد و هر كه آن را بنويسد و بشويد و بياشامد هزار شفا و هزار نور و هزار يقين و هزار بركة و هزار رحمت در او داخل شود و همهء مرضهاى بدنى از او دفع شود و از پيغمبر صلّى اللّه عليه و آله و سلّم روايتست كه هر كه اين سوره را در مقبره بخواند تخفيف عذاب ايشان شود بعدد هر كه در اين مقبره مدفون بود او را حسنات باشد و ابو بصير از ابى عبد اللّه عليه السلام روايت كرده كه آنحضرت فرمود كه هر چيزيرا دليست و دل قرآن يس است و هر كه در روز اين سوره تلاوة كند آن روز در امان خداى تعالى عز و جل باشد و هر كه در شب پيش از آنكه در خواب رود بخواند حق تعالى هزار فرشته بر او موكل گرداند كه براى او استغفار كنان تشييع جنازهء او كنند و با او در لحد درآيند و در آنجا بعبادت مشغول شوند تا روز قيامة و ثواب آنعبادت را به او دهند و قبر را بر او فراخ سازند به مقدار مد بصر و هميشه از قبر او نورى درخشان شود و و به آسمان رود تا وقت بعث و نشور چون از قبر خيزد آن فرشتگان بمرافقه او سخن كنند و با او در روى خنده كنان باشند و بشارت دهنده او را تا كه از صراط و ميزان بگذرانند و بمقام ملئكه مقربين و انبياء مرسلين رسانند و او را رفيق ايشان گردانند بعد از آن خطاب عزت در رسد كه اى بندهء من هر كرا خواهى شفاعت كن كه شفاعت تو در حق كسانى كه اراده كنى مقبولست و هر چه خواهى از من طلب كن تا جميع مقصود ترا به تو ارزانى فرمايم پس هر كه را خواهد شفاعت كند و هر چه طلب نمايد حق تعالى به او دهد و اصلا حساب او نكند و از هيچ گناه او را مؤاخذه ننمايد و اهل محشر گويند سبحان اللّه هرگز از اين بندهء صغيره در وجود نيامده تا بدان مؤاخذه شود آورده‌اند كه كفار مكه گفتند اى محمد تو فرستادهء خدا نيستى و آنچه ميگوئى از\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nو نزد خود ميگوئى و به خدا نسبت ميدهى حق تعالى به جهت رد قول ايشان فرمود كه  بِسْمِ اللَّهِ الرَّحْمنِ الرَّحِيمِ \r\n  يس   از امير المؤمنين على عليه السلام منقولست كه يس اسمى است از اسماء سيد المرسلين و محمد بن مسلم از امام محمد باقر عليه السلام روايت كرده كه حضرت رسالت صلّى اللّه عليه و آله و سلّم را دوازده اسم است از آن جمله در قرآن پنج اسم واقع شده محمد و احمد و عبد اللّه و نون و يس و اينكه اهل البيت آنحضرت را صلّى اللّه عليه و آله و سلّم آل يس ميگويند تاييد اين قول مىكند و نزد بعضى ديگر از علما يس از اسماء قرآنست و يا نامى است از نامهاى الهى و مؤيد اينست كه در حديث واقع شده ان اللّه تعالى قرء طه و يس قبل ان خلق السموات و الارض بالف عام حق تعالى سورهء طه و يس را قراءة فرموده است پيش از آنكه آسمانها و زمينها را آفريند بهزار سال و يا معنى آن انسانست بلغت طى و در اصل يا انيسين بوده به جهت كثرة ندا اقتصار بر شطرى از آن نموده‌اند چنان كه در ايمن اللّه م اللّه ميگويند يا آنكه اشارتست سين به كلمه سيد و حديث انا سيد ولد آدم دلالت مىكند بر اين و از اينجاست كه سليمان وراق روايت كرده كه يس بمعنى يا سيد الاولين و الاخرين است يعنى اى بهترين جميع موجودات .\r\n وَ الْقُرْآنِ الْحَكِيمِ  به حق قرآن محكم و استوار از نقص و عيب و يا ناطق بحكمت و حكم كننده به حق ميان جميع عالميان .\r\n إِنَّكَ  بدرستى كه تو بيشك و شبهه  لَمِنَ الْمُرْسَلِينَ  از جمله فرستاده‌شدگانى .\r\n عَلى صِراطٍ مُسْتَقِيمٍ  به راه راست كه دين اسلام است چه آن متضمن توحيد است و استقامت امور كه بسبب آن بندگان را از راه ضلالت بسر حد هدايت مىرساند و اين قرآن مجيد .\r\n تَنْزِيلَ الْعَزِيزِ  فرو فرستاده خداست كه غالبست بر همه و حفص بنصب لام مىخواند كه مفعول مطلق باشد يعنى فرستاده شده است قرآن فرستادن خداوندى كه قويست در ملك و پادشاهى  الرَّحِيمِ  مهربان بر خلقان خود و تو فرستاده شدهء .\r\n لِتُنْذِرَ  تا بيم كنى و بترسانى از عذاب ربانى  قَوْماً ما أُنْذِرَ  گروهى كه بيم كرده نشده بودند پيش از اين زمان  آباؤُهُمْ  پدران نزديك ايشان بسبب دورى زمان فترت  فَهُمْ غافِلُونَ  پس ايشان بيخبرانند از صراط مستقيم كه دين اسلام است و از آنچه تو ايشانرا ميترسانى از عذاب اليم و چون علم الهى تعلق گرفته بود به انكه اكثر ايشان بر صفت كفر خواهند بود از اين جهت ميفرمايد كه .\r\n لَقَدْ حَقَّ الْقَوْلُ  بدرستى كه راست شد گفتار ما به عذاب  عَلى أَكْثَرِهِمْ  بر بيشتر ايشان يعنى قول لأملأن جهنم من الجنة\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو الناس اجمعين و هرگاه حال ايشان بر اين منوال باشد  فَهُمْ لا يُؤْمِنُونَ  پس ايشان ايمان نخواهند آورد و بر صفت كفر بر مقر سقر خواهند رفت آورده‌اند كه أبو جهل سوگند خورد كه اگر پيغمبر را به بيند در نماز سر مبارك او را بشكند روزى ديد كه آن حضرت نماز ميگذارد سنگى بزرگ برداشت و نزد آن حضرت آمد و چون دست بالا برد تا بيندازد دست او در گردنش چنبر شد و سنگ در دست او چسبيده شد و در گردنش بماند آيه آمد كه .\r\n إِنَّا جَعَلْنا  بدرستى كه ما گردانيديم  فِي أَعْناقِهِمْ  در گردنهاى ايشان  أَغْلالًا  بندها  فَهِيَ  پس آن غلها پيوسته شده  إِلَى الْأَذْقانِ  بزنخهاى ايشان بمرتبهء كه نميتوانند كه سرهاى خود را بجنبانند  فَهُمْ مُقْمَحُونَ  پس ايشان سر در هوا ماندگانند و چشم بر هم نهادگان يعنى او را بازداشتيم چنان كه مغلولان از كارها باز داشته شوند و گويند قوم بنى مخزوم دست او را بجهدى بسيار از گردن او جدا كردند مردى ديگر از بنى محزوم گفت من بروم و بدين سنگ محمد را هلاك كنم چون بنزديك آن حضرت آمد نابينا شد و پيغمبر را نميديد اما آوازش را مىشنيد بازگشت و قوم خود را گفت محمد را نديدم و آوازش ميشنيدم چون قصد وى كردم چيزى مانند شتر نر ديدم كه آهنگ من كرد تا مرا فرو برد بعد از اين جبرئيل اين آيه آورد كه .\r\n وَ جَعَلْنا مِنْ بَيْنِ أَيْدِيهِمْ  و ما گردانيديم در پيش روى ايشان  سَدًّا  بندى و پردهء  وَ مِنْ خَلْفِهِمْ  و از پس ايشان  سَدًّا  پرده و مانعى  فَأَغْشَيْناهُمْ  پس پوشانيديم چشمهاى ايشانرا  فَهُمْ لا يُبْصِرُونَ  پس ايشان نمىبينند چيزيرا و قادر نيستند كه بر چپ و راست خود نگاه كنند و نظر در پيش و پس خود اندازند و از ابن عباس مرويستكه روزى قريش با يكدگر گفتند كه هرگز نديديم خود را كه صبر كرده باشيم بر هيچ امرى مثل صبرى كه مىكنيم بر آنچه كه بما ميرسد از محمد عاقلان ما را سفيه شمرد و پدران ما را دشنام داد و ما را عيب كرد و جماعة ما را متفرق ساخت و سب خدايان ما نمود و با اينهمه ويرا گذاشته‌ايم و او را هيچ نميگوئيم پس با همديگر انفاق كردند بر آنكه هر جا محمد صلّى اللّه عليه و آله و سلّم را به بينيم او را زنده نگذارديم حضرت فاطمه زهرا خبر شد به خدمت پدر آمد و قطرات عبرات بر رخسار مبارك روان كرد حضرت كه فاطمه را گريان ديد گفت اى جان پدر چه چيز ترا بگريه آورده است فاطمه گفت اى پدر قريش عزم جزم كرده اند بر كشتن تو حضرت فرمود كه باكى مدار و قدحرا بياور تا سلاح الوضوء كه سلاح المؤمن درپوشم و ذره عصمت نماز در برافكنم پس وضوء نماز بساخت و قدم مبارك در مسجد الحرام نهاد آن گروه از هيبت او چشم برنگشادند و از مهابت او ديده بر هم\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nنهادند سيد عالم صلّى اللّه عليه و آله و سلّم قبضهء سنگ ريزه برگرفت و در روى ايشان انداخت و فرمود شاهت الوجوه يعنى زشت باد رويهاى شما بر هيچكس از آن سنگ ريزها چيزى نيامد مگر كه در روز بدر كشته شد و حق تعالى بجهة قطع طمع پيغمبر از ايمان ايشان فرمود كه .\r\n وَ سَواءٌ عَلَيْهِمْ  يكسانست بر ايشان اينكه  أَ أَنْذَرْتَهُمْ  بيم كنى ايشان را  أَمْ لَمْ تُنْذِرْهُمْ  يا بيم نكنى ايشانرا  لا يُؤْمِنُونَ  كه ايمان نيارند به جهت افراط ايشان در كفر و چون بر انذار ايشان نفعى مترتب نميشد از اينجهت حق تعالى او را مخصوص ساخت باهل ايمان و فرمود .\r\n إِنَّما تُنْذِرُ  جز اين نيست كه ميترسانى بر وجهى كه نفع دهد  مَنِ اتَّبَعَ الذِّكْرَ  كسى را كه پيروى كند قرآن را و بسمع قبول مواعظ آن بشنود و بدان اعتقادش باشد  وَ خَشِيَ الرَّحْمنَ  و بترسد از خداى  بِالْغَيْبِ  به آنچه از او پوشيده است از امور آخرت يا بترسد از خدا در حالت غيبت از مردمان بر خلاف اهل نفاق و خلاف كه ظاهرا اظهار عهد ايمان ميكنند و هرگاه از نظر مؤمنان غايب ميشوند با ياران خود ميگويند انا معكم انما نحن مستهزؤن ما ياران شمائيم و با ايشان استهزاء ميكرديم و چون آنكسى كه تابع قرآنست و پيروان آن از انذار تو ترسانست  فَبَشِّرْهُ  پس مژده او را  بِمَغْفِرَةٍ  بآمرزش گناهان  وَ أَجْرٍ كَرِيمٍ  و مزدى بزرگ در آنجهان آورده‌اند كه بنو سليم بجناب رسالت پناه عرض كردند كه خانهاى ما دور است رخصت بازده كه نزديك مسجد خانه بگيريم حضرت فرمود كه در خانهاى خود باشيد كه نشانهاى پاى شما را كه در مسجد تردد ميكنيد مىنويسند پس هرگاه كه راه دور تر باشد ثواب قدم بيشتر باشد چه در هر گامى ثوابى بر آن مترتب خواهد شد حق تعالى براى تصديق پيغمبر خود صلّى اللّه عليه و آله و سلّم آيه فرستاد كه .\r\n إِنَّا نَحْنُ نُحْيِ الْمَوْتى  بدرستيكه ما زنده گردانيم مردگان را در روز بعث و نشور يا دلهاى مرده را بهداية  وَ نَكْتُبُ ما قَدَّمُوا  و بنويسيم آنچه از پيش فرستاده‌اند از عمل صالح و فعلهاى بد و بر وفق آن جزاى ايشان دهيم  وَ آثارَهُمْ  و بنويسيم اثرهاى ايشان را كه نشانهاى قدمهاى ايشانست كه به مسجد ميروند پس هر گامى كفارهء گناهى خواهد بود  وَ كُلَّ شَيْءٍ  و همه چيز از نيك و بد  أَحْصَيْناهُ  شمرده‌ايم و بيان كرده‌ايم يعنى همهء آن را نوشته‌ايم  فِي إِمامٍ مُبِينٍ  در دفترى كه پيشواى روشن است يعنى لوح محفوظ كه سر دفتر جميع دفترهاست و آثارى كه بدان نقش شده و بدرازى روزگار پوسيده نمى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nشود و يا مراد به امام مبين صحيفهء اعمالست كه اثر آن مندرس و كهنه نشود بعد از نزول اين آيه حضرت رسالت صلّى اللّه عليه و آله و سلّم فرمود كه بزرگترين مردمان در نزد نماز كسى است كه دور تر باشد راه او بآمدن مسجد بعد از آن كسى كه راه او از او دور تر باشد ثواب آن بيشتر باشد و در نزد بعضى آثار اعم از آن آنست كه حسنهء باشد چون علمى كه تعليم مردمان كنند و يا وقفى كه بر مواضع خير كنند يا صدقه جاريه چون پل و مسجد و رباط و يا سيئه باشد مانند شهرت دادن بدعت و بناى ظلم چه حق تعالى همه را مينويسد و بر وفق آن جزا ميدهد و بعد از آن پيغمبر خود را امر مىكند كه مثل زند اهل مكه را و اصحاب انطاكيه در رسوخ كفر و عناد و عدم اطاعت و انقياد با وجود معجزات ظاهره و آيات واضحه ميگويد كه .\r\n وَ اضْرِبْ لَهُمْ مَثَلًا  و بيان كن اى محمد اهل مكه را مثله يعنى يعنى مانند ساز ايشانرا  أَصْحابَ الْقَرْيَةِ  بياران شهر انطاكيه  إِذْ جاءَهَا الْمُرْسَلُونَ  وقتى كه آمد بدان ديه رسولان عيسى عليه السلام و آنچنان بود كه عيسى دو كس را از حواريان كه ايشانرا صادق و صدوق گفتند يا يوحنا و يونس يا يحيى و تومان يا روص و ماروص بانطاكيه فرستاد تا خلق را به خدا دعوت كنند ايشان بنزد شهرى رسيدند پيرى ديدند كه گوسفند ميچرانيد سلام كردند پرسيد كه بكجا ميرويد گفتند ما رسولان عيسى پيغمبريم آمده‌ايم تا شما را باسلام دعوت كنيم و از پرستش اصنام بازداريم گفت بر صدق دعوى خود هيچ آيتى و دليلى داريد گفتند بيماران را شفا ميدهيم و كوران مادرزاد را و پيس را به حالت صحت رسانيم پير گفت چندين سالست كه فرزند من بيمار است و جميع طبيبان از علاج او عاجزند اگر به شود بدست شما مذهب عيسى را قبول كنم و مسلمان شوم ايشان بر سر بالين وى آمدند و دعا كردند فى الحال صحت يافت و از جميع امراض خلاصى يافت پير ايمان آورده و او حبيب نجار است كه مؤمن آل يس استكه ششصد و شصت سال قبل از زمان حضرت رسالت صلّى اللّه عليه و آله و سلّم به دو گرويده بود و يكى از سابقانست و در رواية صحيحه آمده كه او در خفيه حقيقة مؤمن بود و در غار بعبادت مشغول بود و چون رسولان آمدند اظهار ايمان نمود القصه اين خبر در شهر انطاكيه فاش شد و بيمار بسيار از بركت ايشان شفا يافت پادشاه آن شهر كه او را افطيخش رومى گفتندى و بت ميپرستيد از احوال ايشان خبر يافت ايشان را طلبيد و گفت شما چه كسانيد گفتند ما رسولان عيسى پيغمبريم و خلق را از باديهء ضلالت بسر حد هدايت ميرسانيم گفت آيت شما چيست گفتند كور مادر زاد و پيس را بدعا شفا ميدهيم و جميع بيماران را به ميسازيم گفت باز گرديد تا در كار شما انديشه كنم ايشان بازگشتند و بروايت وهب بن منبه ايشان مدتى در آنشهر بودند و مردمان نميگذاشتند كه نزديك پادشاه روند روزى در بازار پادشاه را بديدند تكبير كردند\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nو اظهار ذكر خدا نمودند او در غضب شد بفرمود تا ايشان را بزندان محبوس كردند خبر بعيسى رسيد شمعون الصفا كه رأس الحواريين بود و خليفهء او به يارى ايشان فرستاد او چون به شهر آمد و با خواص ملك آشنائى آغاز كرد و بسبب دانش و حكمت مقرب پادشاه شد و چون كه عيسى بفرموده خدا رسولان را فرستاده بود از اينجهت حق تعالى فرموده .\r\n إِذْ أَرْسَلْنا  چون فرستاديم ما  إِلَيْهِمُ اثْنَيْنِ  بسوى اهل انطاكيه دو كس  فَكَذَّبُوهُما  پس تكذيب كردند اهل آن ديه آن هر دو را و بزندان محبوس ساختند  فَعَزَّزْنا  پس غالب گردانيديم و حفص بتشديد زاى ميخواند يعنى قوت داديم آن هر دو را  بِثالِثٍ  بفرستاده سيم يعنى شمعون الصفا كه آمد و با پادشاه اختلاط كرد و مقرب درگاه او شد آورده‌اند كه با ملك به بتخانه آمدى و خداى را سجده كردى و مردم ميپنداشتند كه او پرستش بت مىكند ملك بر وى اعتقادى تمام كردى بىمشورت او به هيچ امرى اقدام نمينمود روزى از پادشاه پرسيد كه اى ملك شنيده‌ام كه دو مرد را حبس كردهء به جهت آنكه دعوى دين ديگرى ميكنند و مردم را از اين دين منع ميكنند گفت آرى شمعون از روى تعجب گفت اى ملك بفرما تا ايشان را حاضر گردانند كه گفتار ايشان عجبست ملك امر كرد بحضور ايشان چون ايشان شمعون را بديدند نزد ملك خوشحال شدند و دليروار بنشستند شمعون از ايشان پرسيد كه چه كسيد گفتند رسولان رسول خدائيم شمعون گفت بچه كار آمده‌ايد گفتند ما آمده‌ايم تا ملك و قوم او را از عبادت بتان بازداريم و بعبادت كسى كه آفريدگار زمين و آسمان است ترغيب كنيم گفت بر اينكه ميگوئيد حجتى و دليلى داريد گفتند بلى ابكم و أبرص و كور مادر زاد را و جميع بيماران را بفرمان خدا به ميسازيم ملك بفرمود تا كورى مادر زاد را حاضر كردند و كودكى چشم وى مساوى روى وى بود حاضر ساختند ملك بفرمود اگر راست ميگوئيد خداى خود را بگوئيد تا اين را بينا سازد ايشان دعا كردند در حال هر دو چشم او شكافته شد بعد از آن دو مهره از گل بساختند و در آن موضع بنهادند و دعا كردند حدقه گشت و بينا شد ملك متعجب شد شمعون گفت ايملك ما نيز از اين خدايان در خواهيم تا همين كار كنند ملك آهسته گفت اى شمعون تو نميدانى كه ايشان نمىبينند و نميشنوند و به هيچ چيز قدرت ندارند شمعون ديگر باره گفت ايجوانان خداى شما ديگر چه تواند كرد گفتند مرده را زنده گرداند شمعون گفت اگر خداى شما اين كار كند ما همه بوى ميگرويم ايشان گفتند خداى ما بر همه چيز قادر است ملك گفت پسر دهقان من هفت روز است كه وفات كرده و او را دفن نكرده‌اند به جهت آنكه انتظار پدرش ميكشند تا بيايد او را دفن كند ويرا زنده كنيد و گفته‌اند كه او پسر ملك بود القصه او را حاضر كردند از\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nحال خود گرديده و متعفن بود شمعون در خفيه دعا كرد و اين دو رسول ديگر نيز بتبعيت شمعون از خداى خود درخواستند فى الحال زنده شد و بپاى خاست و گفت ايقوم از خدا بترسيد و به او ايمان آوريد كه در اين هفت روز مرا بهفت طبقهء آتش برده‌اند و عذاب كرده‌اند امروز در آسمان بگشادند جوانى نيكو صورت ديدم كه از براى اين هر سه شفاعة ميكرد گفتند اين هر سه كيستند گفت شمعون وصى عيسى و اين هر دو از حواريان او و آن جوانان كه از براى ايشان دعا ميكرد حضرت عيسى عليه السلام بود - و عياشى از امام محمد باقر عليه السلام و امام جعفر صادق عليه السلام نقل كرده كه آنمرد پسر پادشاه انطاكيه بود بعد از آنكه او را دفن كرده بودند بدعاى اين هر دو رسولان زنده شد و برخاست و خاك از سرش ميريخت و ميدويد و ملك در عقب او ميدويد و چون به او رسيد گفت ايفرزند چيست حال تو گفت من در حالت موت دو مرد را ديدم كه در سجده افتادند و زندگى مرا از خدا درخواستند ملك گفت اگر آن هر دو را ببينى خواهى شناخت گفت آرى پس امر كرد تا مردم همه بصحرا آيند و تعيين كرد تا يكى از رسولان پيشتر بيايند و بعد از آن كه خلق بسيار آمده باشند يكى ديگر بيايد تا بداند كه پسرش علم بمعرفت ايشان دارد يا نه و چون رسول آمد پسر گفت يكى اينست و بعد از آن ديگرى بر طريق مذكور در رسيد گفت ديگر اينست اين سخن در ملك اثر كرد و نزد اينحال شمعون با آن دو رسول زبان بدعوة گشودند  فَقالُوا  پس گفتند  إِنَّا إِلَيْكُمْ  بدرستى كه ما بسوى شما  مُرْسَلُونَ  فرستاده شدگانيم از نزد عيسى روح اللّه و و به قصد هدايت شما به اين جانب آمده‌ايم ملك با قوم خود ايمان آوردند و غير از مردمان شهر بايشان نگرويدند و در مقام خصومة در آمده .\r\n قالُوا ما أَنْتُمْ  گفتند نيستيد شما  إِلَّا بَشَرٌ مِثْلُنا  مگر در آدمى مانند ما در صورت و اكثر صفات پس بچه مزية شما را رسالت داده‌اند  وَ ما أَنْزَلَ الرَّحْمنُ  و نفرستاده است خداى  مِنْ شَيْءٍ  هيچ چيز از وحى رسالت  إِنْ أَنْتُمْ  نيستيد شما  إِلَّا تَكْذِبُونَ  مگر دروغ ميگوييد در دعوى رسالت رسولان بعد از استماع كلام از ايشان .\r\n قالُوا رَبُّنا يَعْلَمُ  گفتند پروردگار ما ميداند كه  إِنَّا إِلَيْكُمْ لَمُرْسَلُونَ  بتحقيق ما بسوى شما فرستاده شدگانيم و بر وفق آن معجزه اينچنين نمايان مينمائيم .\r\n وَ ما عَلَيْنا إِلَّا الْبَلاغُ الْمُبِينُ  و نيست بر ما مگر رسانيدن آشكارا و هويدا يعنى ما از عهدهء كار خود بدر آمديم و پيغام رسانيديم و معجزه‌هائى ظاهر نموديم اگر شما بجهة عناد و لجاج قبول نكنيد مستوجب نزول عذاب شويد .\r\n قالُوا  گفتند بعد از اعراض از معجزهء واضحه ايشان  إِنَّا تَطَيَّرْنا بِكُمْ  بدرستى كه ما\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nفال بد گرفتيم بآمدن شما زيرا كه تا به اين شهر آمده‌ايد باران نيامده و همه مزارع و اشجار ما خشك شده  لَئِنْ لَمْ تَنْتَهُوا  اگر باز نه ايستيد از دعوى خود  لَنَرْجُمَنَّكُمْ  هر آينه سنگسار نمائيم شما را  وَ لَيَمَسَّنَّكُمْ  و البته برسد شما را  مِنَّا  از جانب ما  عَذابٌ أَلِيمٌ  عذابى دردناك .\r\n قالُوا  گفتند آن رسولان  طائِرُكُمْ  فال بد شما  مَعَكُمْ  با شماست يعنى شومى اعتقاد و بدى كردار شما است چه بتوحيد دعوت كردن و مردمان را بعبادت خداى خواندن غاية بركة و خير است  أَ إِنْ ذُكِّرْتُمْ  آيا اگر پند داده ميشويد آن را بفال بد ميگيريد و بقتل ميرسانيد  بَلْ أَنْتُمْ قَوْمٌ مُسْرِفُونَ  بلكه شما گروهى هستيد از حد در گذشتگان از عصيان و طغيان محمد بن اسحق گفت كه ملك و قوم او نيز نگرويدند و همه متفق الكلمه شده قصد كشتن ايشان كردند .\r\n وَ جاءَ مِنْ أَقْصَا الْمَدِينَةِ  و آمد بدينحال از دورترين جائى از آن شهر يعنى از دروازه كه نهايت آن شهر بود  رَجُلٌ  مردى يعنى حبيب نجار  يَسْعى  كه بسرعت ميآمد تا رسيد نزد اين جماعت از روى شفقت و مرحمت  قالَ يا قَوْمِ  گفت اى گروه من  اتَّبِعُوا الْمُرْسَلِينَ  تبعيت كنيد اين فرستادگان را .\r\n اتَّبِعُوا مَنْ لا يَسْئَلُكُمْ  پيروى كنيد كسانى را كه نميخواهند از شما  أَجْراً  مزدى بر تبليغ رسالت و اداى دعوت  وَ هُمْ مُهْتَدُونَ  و ايشان راه يافتگانند بطريقى كه خير دنيا در آن باز بسته است او را گفتند آيا دين ما را ميگذارى و تبعيت ايشان اختيار ميكنى در جواب ايشان‌گفت كه .\r\n وَ ما لِيَ  و چيست مرا كه از روى اعتقاد  لا أَعْبُدُ الَّذِي  نپرستم آنكس را كه  فَطَرَنِي  آفريده است مرا و از عدم بوجود آورده  وَ إِلَيْهِ تُرْجَعُونَ  و بسوى حكم و جزاى او بازگردانيده خواهيد شد پس از او بترسيد .\r\n أَ أَتَّخِذُ  آيا فرا گيرم  مِنْ دُونِهِ  بجز از خداى به حق  آلِهَةً  خدايان ديگر كه بتانند  إِنْ يُرِدْنِ الرَّحْمنُ بِضُرٍّ  اگر اراده كند خداى مرا به ضرر يعنى اگر خواهد كه ضررى به من رسد  لا تُغْنِ عَنِّي  كفايت نميكند و دفع نمينمايد خداى مرا  شَفاعَتُهُمْ  درخواست اين بتان  شَيْئاً  چيزى را يعنى از شأن ايشان شفاعت نيست تا از من دفع بلا كند  وَ لا يُنْقِذُونِ  و خلاص نكنند و نرهانند مرا از مضرت بنصرت پس اگر من او را كه قدرت ندارد بر نفع و ضرر پرستش نمايم از عبادت آنكه قادر است برسانيدن نفع و رهانيدن ضرر دست بدارم .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n إِنِّي إِذاً لَفِي ضَلالٍ مُبِينٍ  بدرستيكه من آنگاه و آن ساعت در گمراهى آشكارا و هويدا باشم چون قوم اين خبر بشنيدند به قصد كشتن او برخاستند و او توجه برسولان كرد و گفت .\r\n إِنِّي آمَنْتُ  بدرستيكه من ايمان آورده‌ام و گرويده‌ام  بِرَبِّكُمْ  بآفريدگار شما  فَاسْمَعُونِ  پس بشنويد ايمان مرا كه فردا از براى من گواهى دهيد و گويند اين خطاب با قوم كرد و گفت بپروردگار شما و آفريدگار شما ايمان آورده‌ام پس سخن مرا بشنويد و نصيحت مرا بسمع قبول استماع كنيد و ايشان او را سنگ ميزدند و او ميگفت بار خدايا قوم مرا هدايت كن و قتاده گفته كه سنگسارش كردند و در بازار انطاكيه دفن كردند و قولى آنست كه او را كشتند و خداى او را زنده كرد و ببهشت برد و ابن مسعود بر آنست كه او را لگدكوب ميكردند تا در زير قدم ايشان هلاك شد .\r\n قِيلَ  گفتند مر او را كه  ادْخُلِ الْجَنَّةَ  درآى در بهشت و چون ببهشت درآمد  قالَ يا لَيْتَ قَوْمِي  گفت كاشكى قوم من  يَعْلَمُونَ  دانا ميبودند .\r\n بِما غَفَرَ لِي رَبِّي  به آنچه آمرزيد مرا پروردگار من يعنى بآنچيزى كه سبب آمرزيدن من شد از ايمان آوردن و بايشان مجاهده كردن .\r\n وَ جَعَلَنِي مِنَ الْمُكْرَمِينَ  و گردانيد مرا بسبب آن از بزرگواران اهل بهشت در بلندى مرتبه و درجه يعنى كاشكى ايشان عالم ميبودند به اين ثواب عظيم تا ايمان ميآوردند و مطيع من ميشدند و بسبب آن به اين مرتبه عظيم ميرسيدند - از حضرت رسالت صلّى اللّه عليه و آله و سلّم نقل است كه سابقان امت من سه‌اند و هرگز به مقدار چشم زدنى در راه خدا كافر نشدند و آن على بن أبي طالبست و صاحب يس كه حبيب نجار است و مؤمن آل فرعون كه حزقيل است و اين هر سه صديقانند و على بن أبي طالب افضل ايشانست بعد از آن از استيصال هلاكة آن قوم خبر ميدهد كه .\r\n وَ ما أَنْزَلْنا  و نفرستاديم ما  عَلى قَوْمِهِ  بر گروه حبيب نجار  مِنْ بَعْدِهِ  از بعد قتل او  مِنْ جُنْدٍ  هيچ لشكرى  مِنَ السَّماءِ  از آسمان براى هلاكة ايشان  وَ ما كُنَّا مُنْزِلِينَ  و نيستيم ما فرو فرستنده لشكر براى هلاكة كافران يعنى در حكمة و مصلحة ما نيست كه براى اهلاك كفر و شرك لشكر فرستيم چه كفار از آن خوارتر و بى مقدارترند كه لشكر براى اهلاك ايشان بايد فرستاد و انزال لشكر ملائكه در بدر و حنين براى تعظيم پيغمبر ما بود نه آنكه لشكر كفار در حسابى بوده باشند .\r\n إِنْ كانَتْ  نبوده عقوبة ايشان  إِلَّا صَيْحَةً واحِدَةً  مگر يك فرياد كردن كه آسان‌ترين وجهى است از وجوه عذاب و آنچنان بود كه جبرئيل بيامد و هر دو طرف در آن شهر را بگرفت و بانك عظيم كرد  فَإِذا هُمْ  پس ناگاه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nايشان  خامِدُونَ  فرو مرده‌گان بودند يعنى بيك نعرهء جبرئيل فرو مردند چون آتش كه بيكبار فرو ميرد .\r\n يا حَسْرَةً  اى تاسف و پشيمانى و ندامة در روز قيامت  عَلَى الْعِبادِ  بر بندگانى كه جميع اوقاترا صرف كفر كردند در معصيت و با وجود اين حال  ما يَأْتِيهِمْ مِنْ رَسُولٍ  نميآمد بديشان هيچ پيغمبرى  إِلَّا كانُوا بِهِ  مگر بودند كه با او  يَسْتَهْزِؤُنَ  استهزا ميكردند و اين قول در وقت مشاهده عذاب باشد يا وقت مردن يا در روز قيامة بعد از آن تخويف مشركان ميفرمايد بقوله .\r\n أَ لَمْ يَرَوْا  آيا ندانستند اهل مكه  كَمْ أَهْلَكْنا  كه بسيارى هلاك كرديم  قَبْلَهُمْ  پيش از ايشان  مِنَ الْقُرُونِ  از اهل قرنهاى روزگار و مشاهدهء اين نكردند  أَنَّهُمْ  آنكه ايشان يعنى هلاك كرده شدگان  إِلَيْهِمْ لا يَرْجِعُونَ  بسوى ايشان باز نميگردند يعنى به دنيا رجوع نميكنند پس چرا عبرت نمى گيرند بايشان و حال ايشان را قياس بنفس خود نميدهند و نميترسند از آنكه عذابى و عقوبتى كه بسبب عناد بر آن امت نازلشد بديشان نيز واقع شد .\r\n وَ إِنْ كُلٌّ  و نيستند همهء ايشان  لَمَّا جَمِيعٌ  مگر فراهم آورده شدگان  لَدَيْنا  نزديك ما  مُحْضَرُونَ  حاضر شدگان براى جزاى كردار يعنى امم سابقه كه هلاك شده‌اند يا اين مخالفان كه در عقب ايشان بودند همه در عرصه‌گاه حاضر خواهد شد و مناسب كردار و گفتار خود بجزا و سزا خواهند رسيد و بعقاب اليم گرفتار خواهند شد چه هر چند نشانهاى خود را كه دلالت تمام دارند بر وحدة ما و قدرت ما بر بعث ايشان بايشان نموديم و اصلا به آن التفات نكردند و به نظر اعتبار در آن نگاه نكردند و بدان نگرويدند .\r\n وَ آيَةٌ لَهُمُ  و نشانه كه مر ايشان راست بر قدرت كاملهء ما بر بعث ايشان  الْأَرْضُ الْمَيْتَةُ  زمين مرده است يعنى خشك و بيگياه كه ما بسبب باران  أَحْيَيْناها  زنده گردانيديم  وَ أَخْرَجْنا مِنْها  و بيرون آورديم از وى  حَبًّا  جنس دانه را مراد حبوبيست كه قوت انسانست از گندم و جو و برنج و غير آن  فَمِنْهُ يَأْكُلُونَ  پس از آن دانه ميخورند و به آن تربيت مىيابند .\r\n وَ جَعَلْنا  و آفريديم ما  فِيها جَنَّاتٍ  در زمين بوستانها و باغها  مِنْ نَخِيلٍ  از انواع درختان خرما  وَ أَعْنابٍ  و اصناف انگور و چون زروع و اشجار بدون آب ثمره نميدهند از اينجهة در عقب آن ميفرمايد  وَ فَجَّرْنا فِيها  و روان كرديم در زمين آب را  مِنَ الْعُيُونِ  از چشمهاى آب تا به آن حبوب و نخل و اعناب را آب دهند و اينها را آفريديم .\r\n لِيَأْكُلُوا  تا بخورند  مِنْ ثَمَرِهِ  از ميوه هر نوع از آن  وَ ما عَمِلَتْهُ  و از آن چه\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nكرده است آن را  أَيْدِيهِمْ  دستهاى ايشان از آن مثل دوشاب و سركه و غير آن و چون نفع آن چيز ها راجع ببندگانست نه به خدا بجهة آنكه او غنى مطلق است و مستغنى از ماسواى از اينجهت در عقب آن ميفرمايد كه  أَ فَلا يَشْكُرُونَ  آيا پس شكر نميكنند بندگان باداى اين نعمتها و منعم حقيقى خود را پرستش نميكنند .\r\n سُبْحانَ  مبراست از جميع نقص و پاك از همهء عيب  الَّذِي  آن خدائى كه بقدرت كاملهء خود  خَلَقَ الْأَزْواجَ  آفريد انواع اشيا را  كُلَّها  همهء آنها  مِمَّا تُنْبِتُ الْأَرْضُ  از آنچه روياند زمين بقدرت او سبحانه چون نبات و اشجار متلونه متغاير الطعم  وَ مِنْ أَنْفُسِهِمْ  و از نفسهاى مردمان كه مذكرند و مؤنث و سياه و سفيد و غير آن  وَ مِمَّا لا يَعْلَمُونَ  و از آنچه نميدانند يعنى از آنچيزيكه خداى تعالى ايشانرا بر آن مطلع نساخته از اقسام مصنوعات كه در قعر بحرند .\r\n وَ آيَةٌ لَهُمُ  و نشانه ديگر مر ايشان را بر كمال قدرت ما  اللَّيْلُ  شبست كه از روى حكمت  نَسْلَخُ مِنْهُ  كه ميكنيم از او چون كندن پوست يعنى زايل ميكنيم از او  النَّهارَ  روشنى روز را كه آفتابست  فَإِذا هُمْ  پس ناگاه ايشان  مُظْلِمُونَ  داخلند در تاريكى كه هيچ روشنى نيست ايشانرا .\r\n وَ الشَّمْسُ  و دليلى ديگر بر قدرت ما آفتابست كه  تَجْرِي لِمُسْتَقَرٍّ لَها  مى رود از براى قرارگاهى كه او راست يعنى از براى حد معين كه هر شبانه روزى دور آن منتهى مىشود و مستقر و غاية سير آن محل انقضاى دنياست يعنى هميشه حركة مىكند و اصلا قرار نميگيرد تا هنگام انقطاع دنيا  ذلِكَ  آن رفتن آفتاب است بمستقر خود  تَقْدِيرُ الْعَزِيزِ  مقرر و مقدور كردن خداونديست كه غالبست بقدرت كاملهء خود بر هر مقدارى  الْعَلِيمِ  احاطه كننده بعلم شامل خود بر هر معلومى .\r\n وَ الْقَمَرَ قَدَّرْناهُ  و ماه را تقدير كرديم يعنى سير او را مقرر فرموديم  مَنازِلَ  در منزلهاى بيست هشتگانه از دوازده برج و هر شب در منزليست از منازل مذكوره و از آن تجاوز نكند و متقاصر نشود و تزايد و تناقص نور آن بحسب قرب و بعد آفتابست پس هر چند كه در منازل خود از آفتاب دور تر مىشود نور آن مىافزايد و چون قرب به او پيدا مىكند بتدريج نور او كم مىشود و ميل مىكند به صورت كمان  حَتَّى عادَ  تا وقتى كه گرديد در آخر منازل خود كه كه قريب به اجتماع است  كَالْعُرْجُونِ الْقَدِيمِ  مانند چوب خوشهء خرما كه كهنه باشد يعنى در باريكى و زردى و كجى مانند شاخ خرما مىباشد كه در وقت خشكى باريك و زرد و كج مىشود به شكل هلال - على بن ابراهيم باسناد خود نقل كرده كه ابو سعيد مكارى واقفى روزى نزد امام على بن\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nموسى الرضا عليه السلام آمد و از روى انكار و عناد گفت كه مرتبه تو به آن رسيده كه دعوى امامة كنى و خود را در مرتبهء پدر خود دانى آنحضرت فرمود خداى نور ترا بنشاناد و ترا به فقر و فاقه مبتلا سازاد چه مىشود ترا كه ديدهء بصيرة تو احول گشته و بكج بينى در من نگاه ميكنى نميدانى كه خداى تعالى وحى فرستاد بعمران پيغمبر كه من پسرى را به تو ارزانى خواهم داشت كه اكمه و ابرص را به سازد بعد از آن مريم را بوى داد و عيسى را بمريم كرامة فرمود پس عيسى از مريم باشد و مريم از عيسى يعنى هر دو در يك درجه باشند و ميان ايشان فرقى نباشد و من هم از پدرم و پدرم هم از منست و هر دو در يك مرتبه‌ايم و ميان ما دوئى نيست گفت ابو سعيد از تو مسئلهء ميپرسم فرمود بپرس اگرچه از من قبول نخواهى كرد و اعتقاد بدان نخواهى داشت گفت چه ميگوئى در حق مردى كه در وقت مرگ گويد كه هر بندهء قديم كه مراست آزاد است قربة الى اللّه فرمود هر مملوكى كه مدة شش ماه در ملك او در آمده باشد آزاد است گفت از كجا ميگوئى فرمود از آنجا كه حق تعالى فرموده كه و القمر قدرناه منازل حتى عاد كالعرجون القديم و شاخهء خرما در عرض شش ماه به شكل هلال ميرسد ابو سعيد انكار اينمعنى كرد چون از نزد حضرت بيرون آمد نابينا شد و به فقر و فاقه گرفتار شد و بدرهاى خانه‌ها ميگشت گدائى ميكرد تا بدوزخ رفت و قصهء او در ميان مردم علامتى شد و باز در بيان قدرت خود ميفرمايد كه .\r\n لَا الشَّمْسُ يَنْبَغِي لَها  نه آفتاب را سزد و شايد مر او را  أَنْ تُدْرِكَ الْقَمَرَ  آنكه دريابد ماه را و بمقام او در رسد زيرا كه او در فلك چهارم است و ماه در فلك اول و ميان هر دو هزار و پانصد ساله را هست و يا آنكه نميرسد آفتاب را كه بسرعت سير بقمر رسد چه قمر دوازده برج را در عرض ماهى قطع مىكند و آفتاب در سالى پس اگر آفتاب در سرعة ماه باشد فصلهاى سال از وضع خود بيفتد و خلل به نباتات و حيوانات رسد  وَ لَا اللَّيْلُ سابِقُ النَّهارِ  و نه شب پيشى گيرنده است بروز به اين معنى كه غلبه كند بروشنى روز بر وجهى كه دو شب يا بيشتر با هم جمع شوند كه ميان آنها روز نباشد بلكه متعاقب يكدگرند و يا معنى آنست كه همچنانكه آفتاب سرعت ماه را در نمىيابد ماه نيز بروشنى بر آفتاب سبقت نميگيرد و به او نميرسد  وَ كُلٌّ  و همهء شمس و قمر و كواكب  فِي فَلَكٍ يَسْبَحُونَ  در فلك خود بانبساط تمام سير ميكنند هم چنان كه ماهى كه در آب بگشادگى و فراخى ميرود و شناورى مىكند عياشى باسناد معتبرهء خود از اشعث بن حاتم روايت كرده كه او گفت در خراسان بودم در وقتى كه على بن موسى الرضا عليه السلام و فضل بن سهل و مأمون در مرو در يك مجلس حاضر بودند و از هر نوع سخن در\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nآن مجلس ميگذشت امام فرمود كه مردى از بنى اسرائيل در مدينه از من پرسيد كه يابن رسول اللّه اول روز مخلوق شده است يا شب شما در اين باب چه ميفرمائيد ايشان گفتند ما علم به اين مسئله نداريم پس فضل گفت يابن رسول اللّه جواب اين مسئله بيان فرماييد و طوق منتى در گردن ما افكنيد امام فرمود از قرآن كريم گويم يا از حساب فضل گفت يابن رسول اللّه از هر دو حضرت فرمود اما از جهت حساب پس بنابر آنكه طالع دنيا سرطان بوده در وقتى كه كواكب در موضع شرف ارتفاع بودند پس زحل در ميزان بوده و مشترى در سرطان و شمس در حمل و قمر در ثور و اين دلالت مىكند بر آنكه شمس در وسط آسمان بوده پس روز پيش از شب مخلوق شده و اما از قرآن حق تعالى ميفرمايد كه لا الشمس ينبغى لها ان تدرك القمر و لا الليل سابق النهار يعنى روز سابق بوده بر شب و نيز در بيان تعداد نوع ديگر از نعمت ميفرمايد كه .\r\n وَ آيَةٌ لَهُمْ  و نشانهء ديگر از قدرت ما كه مر ايشانراست  أَنَّا حَمَلْنا  آنست كه برداشتم  ذُرِّيَّتَهُمْ  آباء و اجداد ايشان را ز زمين در وقت طوفان و نشانديم آنها را  فِي الْفُلْكِ الْمَشْحُونِ  در كشتى نوح كه پر بود از مردمان و ساير حيوانات و ما يحتاج اليه ايشان .\r\n وَ خَلَقْنا لَهُمْ  و آفريديم براى ايشان  مِنْ مِثْلِهِ  از مثل كشتى نوح  ما يَرْكَبُونَ  آنچه سوارى ميكنند بر آن از كشتيها كه بعد از نوح بر صورت آن ميسازند و گويند مراد شترانند كه كشتى بيابانند و ساير حيوانات .\r\n وَ إِنْ نَشَأْ نُغْرِقْهُمْ  و اگر خواهيم غرق سازيم اهل كشتى را بطوفان و موجهاى پى در پى  فَلا صَرِيخَ  پس هيچ فريادرسى نباشد  لَهُمْ  مر ايشانرا كه از غرق ايشانرا نگه دارد  وَ لا هُمْ يُنْقَذُونَ  و نه ايشان رهانيده شوند از مرگ هرگاه كه ارادهء ما تعلق گرفته باشد به هلاكت ايشان الّا مگر كه رحم كنيم و ببخشيم بر ايشان .\r\n رَحْمَةً مِنَّا  ببخشيدنى از نزديك خود و ايشانرا از غرق نجات دهيم  وَ مَتاعاً  و برخوردارى دهيم ايشانر برخوردارى  إِلى حِينٍ  تا زمانى كه اجل ايشان در آن بسر آيد .\r\n وَ إِذا قِيلَ  و چون گفته شود يعنى مؤمنان گويند  لَهُمُ  مر آن كافرانرا  اتَّقُوا  بترسيد و بپرهيزيد  ما بَيْنَ أَيْدِيكُمْ  از آنچه پيش از شما بوده از عذاب امم گذشته  وَ ما خَلْفَكُمْ  و آنچه در عقب شماست يعنى در آخرة از عقاب و عقوبت از امام جعفر صادق عليه السلام روايت كرده‌اند كه معنى آنست كه بترسيد از آنچه در پيش شماست از گناهان و آنچه در پس شماست از عذاب پس بر گناهان گذشته نادم باشيد و به ترك ذنوب در آينده جازم\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n لَعَلَّكُمْ تُرْحَمُونَ  باميد آنكه بر شما رحم كنند و از سر شما درگذرند ايشان از سخن مؤمنان اعراض كنند و عناد و مكابره را بيشتر كنند .\r\n وَ ما تَأْتِيهِمْ  و نيايد بدايشان  مِنْ آيَةٍ  هيچ نشانهء  مِنْ آياتِ رَبِّهِمْ  از نشانهاى پروردگار ايشان كه قرآنست و ساير معجزات  إِلَّا كانُوا عَنْها مُعْرِضِينَ  مگر كه بودند از آن يعنى از نظر كردن به آن روى گردندگان آورده‌اند كه فقراى صحابه مشركان قريش و زنديقان عرب را گفتند كه آنچه زعم شماست كه از مال خداست بما اطعام كنيد ايشان گفتند خدا به اعتقاد شما اگر قدرت دارد بر طعام دادن بر بندگان پس بايستى كه شما را طعام دهد و چون او طعام بشما نداد پس ما نيز بشما طعام ندهيم چه خدا شما را از آن محروم ساخته پس ارادهء خدا آنست كه شما هميشه محروم باشيد و ما خلاف ارادهء او نميكنيم و بشما چيزى نميدهيم آيه آمد كه .\r\n وَ إِذا قِيلَ لَهُمْ  و چون گويند مشركان را  أَنْفِقُوا  نفقه كنيد درويشان و محتاجان را  مِمَّا رَزَقَكُمُ اللَّهُ  از آنچه روزى گردانيده است خداى شما را از اموال دنيوى  قالَ الَّذِينَ كَفَرُوا  گويند آنان كه نگرويدند  لِلَّذِينَ آمَنُوا  مر آنانرا كه گرويده‌اند  أَ نُطْعِمُ  آيا طعام دهيم  مَنْ لَوْ يَشاءُ اللَّهُ  آن را كه اگر خداى خواستى  أَطْعَمَهُ  طعام دادى او را  إِنْ أَنْتُمْ  نيستيد شما اى مؤمنان  إِلَّا فِي ضَلالٍ مُبِينٍ  مگر در گمراهى هويدا كه ما را بمخالفة ارادهء او ميفرمايد شبههء نيست كه در اينكه سخن كفار عين خطاست زيرا كه خداى بعضى را توانگر ساخته و برخى را درويش گذاشته به جهت امتحان و رسيدن به ثواب آن جهان حكم فرموده كه اغنياء از مال خدا فقراء را محفوظ گردانند پس ارادهء خدايرا بهانه ساختن و امر الهى را كه بانفاق فرمود واگذاشتن غلط محض و محض غلط است و هرگاه كه تهديد اينكافران خطاكار و مشركان كج رفتار ميكردند زبان باستهزاى پيغمبر و مؤمنان ميگشودند .\r\n وَ يَقُولُونَ  و ميگفتند كه  مَتى  كى خواهد بود  هذَا الْوَعْدُ  اين وعدهء شما كه قيام قيامتست و وقت عقوبت  إِنْ كُنْتُمْ صادِقِينَ  اگر هستيد راست گويان پس حق تعالى در جواب ايشان فرمود كه .\r\n ما يَنْظُرُونَ إِلَّا صَيْحَةً واحِدَةً  انتظار نميكشند آن منكران بعث مگر يك فرياد  تَأْخُذُهُمْ  كه بگيرد ايشانرا مراد نفخهء صعقه است كه بعد از آنكه چهل روز از نفخة و فزعه برآمده باشد دريابد ايشانرا  وَ هُمْ  و حال آنكه ايشان در آن وقت  يَخِصِّمُونَ  خصومت و جدال كنند در سودا و معامله و بازار يعنى در مهم سازى دنيا باشند\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nكه بيكبار اسرافيل بامر ملك جليل صور در دمد و همه در طرفة العين هلاك شوند و در حديث آمده كه مردمان در معاملهء متاع خود را گشوده باشند و هنوز آن را در هم نه پيچيده باشند كه قيامة قايم شود و همچنين بعضى لقمه برداشته باشند و هنوز بدهن نرسانيده و بعضى گله را به آب برده باشند و هنوز آب نداده كه صور دميده شود .\r\n فَلا يَسْتَطِيعُونَ  پس نتوانند نزد اينحال  تَوْصِيَةً  وصيت كردن با حاضران  وَ لا إِلى أَهْلِهِمْ  و استطاعت نداشته باشند كه بسوى اهل خودشان كه غايب باشند از ايشان  يَرْجِعُونَ  بازگرديد يعنى آنها را امان ندهند كه از بازار بخانهء آيند و فى الفور بصداى نفخهء صور هلاك شوند .\r\n وَ نُفِخَ  و دميده شود بعد از چهل سال ديگر  فِي الصُّورِ  در صور مراد نفخهء سيم است كه به آن زنده شوند  فَإِذا هُمْ  پس آنگاه ايشان  مِنَ الْأَجْداثِ  از گورها بيرون آيند  إِلى رَبِّهِمْ  بسوى پروردگار خود يعنى بموضعى كه حكم الهى صادر شده باشد نه حكم غير او  يَنْسِلُونَ  ميشتابند مراد صحراى قيامتست و از قتاده روايتست كه فتور در عذاب كفار واقع نشود مگر در ما بين اين دو نفخه كه چهل سالست و از اينجاست كه چون هول قيامت را به بينند .\r\n قالُوا يا وَيْلَنا  گويند از روى حسرت كه ايواى بر ما  مَنْ بَعَثَنا  كه برانگيخت يعنى بيدار كرد ما را  مِنْ مَرْقَدِنا  از خوابگاه ما و گويند چون هول قيامت به نظر ايشان درآيد اهوال قبر نسبت به آن اهوال بمثابه خواب شمرند چه عذاب قبر در جنب آن هيچ ننمايد و چون اينرا مشاهده كنند گويند  هذا ما وَعَدَ الرَّحْمنُ  اينست آنچه خداى وعده كرده بود از بعث و نشور  وَ صَدَقَ الْمُرْسَلُونَ  و آنچه راست گفته بودند پيغمبران از وقوع بعث و نشور و ما به جهت عناد و مكابره انكار آن ميكرديم بعد از آن حق تعالى از سرعت بعث ايشان خبر ميدهد .\r\n إِنْ كانَتْ  نبوده اين واقعه  إِلَّا صَيْحَةً واحِدَةً  مگر يك نعره كه نفخهء آخرين است پس به مجرد نفخه زنده شوند  فَإِذا هُمْ جَمِيعٌ  پس آنگاه ايشان يعنى خلق اولين و آخرين فراهم آورده شوند  لَدَيْنا مُحْضَرُونَ  نزديك ما حاضر كرده شوند و حق تعالى بساط عدل بگستراند و خطاب كندكه .\r\n فَالْيَوْمَ لا تُظْلَمُ نَفْسٌ  پس امروز ستم كرده نشود هيچ نفسى  شَيْئاً  چيزيرا از جزاى كردار خود يعنى از ثواب ايشان چيزى نكاهد و زياده بر استحقاق عقوبت نفرمايد بلكه همه امور بر وفق عدل باشد بعد از آن خطاب باهل محشر مىكند  وَ لا تُجْزَوْنَ  و پاداش داده نشويد اى اهل\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nعرصات  إِلَّا ما كُنْتُمْ تَعْمَلُونَ  مگر آنچيزيرا كه ميكرديد از خير و شر يعنى هر يك بمناسب كردار خود جزا داده شويد و بمنازل خود شتابيد پس بنابراين .\r\n إِنَّ أَصْحابَ الْجَنَّةِ الْيَوْمَ  بدرستى كه ياران بهشت آن روز  فِي شُغُلٍ  در شغل و كارى باشند و مستغرق لذات آن و از امام جعفر صادق عليه السلام مرويست كه مشغولى ايشان بدختران بكر باشد و بشنيدن نغمه‌ها و گفته‌اند اهل بهشت مشغول بانواع ثواب باشند كه هر نوعى از آن مناسب و فراخور عضوى باشد كه آن را در عبادت مشغول ساخته باشند مثلا ادخلوها بسلام آمنين ثواب پاى ايشان كه به آن بمساجد و يا بطلب علم و زيارات و ساير خيرات رفته باشند و يتنازعون كاسا ثواب دست است كه به آن مالها را تصدق كرده باشند و حور عين ثواب فرج كه آن را از حرام بازداشته باشند كلوا و اشربوا هنيئا ثواب شكم كه از لقمهء حرام باز داشته باشند و آخر دعويهم ثواب زبان كه به آن بذكر خدا و ساير اقوال نيكو مشغول كرده باشند و تلذ الأعين ثواب چشم كه به آن نظر كرده باشند در معجزات و ساير عبادات كه كه متعلق به آن باشد پس اهل بهشت بجميع انواع ثواب  فاكِهُونَ  نازان و شادان و متلذذ باشند در اصناف نعمت خداى .\r\n هُمْ وَ أَزْواجُهُمْ  ايشان و زنان ايشان كه در دنيا با ايشان هم خوابه بوده باشند و بصفت ايمان از دنيا بيرون رفته يا حور العين كه حق تعالى ايشانرا در بهشت جفت ايشان كرده باشد  فِي ظِلالٍ  در سايبانها باشند يعنى در موضعى كه اصلا حرارت آفتاب نباشد  عَلَى الْأَرائِكِ  بر تختهاى آراسته و پيراسته  مُتَّكِؤُنَ  تكيه زدگان .\r\n لَهُمْ فِيها  مر ايشانراست در بهشت  فاكِهَةٌ  جنس ميوه از انواع متلونه  وَ لَهُمْ  و مرايشانراست در بهشت  ما يَدَّعُونَ  آنچه خواهند و اراده كنند بىآنكه به زبان آرند و ابن عباس روايت كرده كه هر چه بهشتى در خواطر خود آورد از اطعمه و اشربه بىآنكه بر زبان آورد پيش خود حاضر بيند .\r\n سَلامٌ  مر ايشان را باشد تحيتى مشعر بر امنيت و سلامت و يا فراخى نعمت و بسيار كرامت  قَوْلًا  گفتنى صادر شده  مِنْ رَبٍّ رَحِيمٍ  از جانب پروردگار مهربان بر ايشان مرويست از عبد اللّه انصارى كه پيغمبر صلّى اللّه عليه و آله و سلّم فرمود كه اهل بهشت در نعيم خود مستغرق باشند كه ناگاه نورى بر ايشان درخشان شود و چون سر بالا كنند از آن نور آوازى آيد كه السلام عليكم يا اهل الجنة اين غايت مدعاى ايشان باشد گويند هرگاه كه ملائكه به زيارت ايشان آيند بر ايشان سلام كنند به اين عبارت كه السلام عليكم من رب رحيم مرويست كه چون اهل بهشت متوجه بهشت شوند كفار پيروى ايشان كرده همراه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nافتند خطاب در رسد كه دور شويد .\r\n وَ امْتازُوا الْيَوْمَ  و جدا گرديد امروز  أَيُّهَا الْمُجْرِمُونَ  اى عاصيان و كافران از موحدان و مؤمنان كه شما را بزندان دوزخ بايد رفت و نزد ضحاك معنى آنست كه اى كافران همه از يكديگر جدا شويد پس هر كافريرا در دوزخ بخانهء كنند و درش مسدود كنند كه او نه كسى را بيند و نه كسى او را در آنجا به عذاب ابدى گرفتار شود و بعد از امتياز كفار بديشان خطاب رسد كه .\r\n أَ لَمْ أَعْهَدْ إِلَيْكُمْ  آيا عهد نكردم با شما به زبان پيغمبران و بدليل عقل  يا بَنِي آدَمَ  اى فرزندان آدم نفرمودم شما را  أَنْ لا تَعْبُدُوا الشَّيْطانَ  كه نپرستيد شيطان را يعنى فرمان او مبريد و بفرمودهء او از براى من شريك مگيريد  إِنَّهُ لَكُمْ عَدُوٌّ مُبِينٌ  بدرستى كه او مر شما راست دشمنى آشكارا و دشمنى او را با پدران شما ظاهر و بر همهء شما هويدا است .\r\n وَ أَنِ اعْبُدُونِي هذا  و نه عهد كردم كه مرا پرستيد زيرا كه اين پرستيدن شما مرا و ترك فرمان شيطان  صِراطٌ مُسْتَقِيمٌ  راهى راستست كه سالك خود را به بهشت مىرساند .\r\n وَ لَقَدْ أَضَلَّ  و بدرستيكه شيطان گمراه گردانيد  مِنْكُمْ  از شما آدميان  جِبِلًّا كَثِيراً  خلق بسيار را  أَ فَلَمْ تَكُونُوا تَعْقِلُونَ  آيا نبوديد كه تعقل كنيد اضلال او را از طريق حق و بدام فريب او نيفتيد .\r\n هذِهِ  اين دوزخ كه مىبينيد  جَهَنَّمُ الَّتِي  دوزخيست كه در دنيا  كُنْتُمْ تُوعَدُونَ  بوديد كه ترسانيده ميشديد بدان .\r\n اصْلَوْهَا الْيَوْمَ  درآييد به آن امروز بر سبيل لزوم و دوام  بِما كُنْتُمْ تَكْفُرُونَ  بسبب آنكه بوديد كه ميپوشيديد حق را و انبيا را تكذيب ميكرديد .\r\n الْيَوْمَ نَخْتِمُ  امروز مهر مىنهيم  عَلى أَفْواهِهِمْ  بر دهنهاى ايشان چون دعوى بىموقع كنند كه مشرك نبوديم و رسولان را تكذيب نكرديم تا قادر بر سخن كردن نباشند  وَ تُكَلِّمُنا  و سخن گويند با ما  أَيْدِيهِمْ  دستهاى ايشان  وَ تَشْهَدُ أَرْجُلُهُمْ  و گواهى دهند پايهاى ايشان  بِما كانُوا  به آنچه بودند كه در دنيا  يَكْسِبُونَ  كسب مىكردند يعنى اعضاى ايشانرا كه در دنيا ازشان ايشان نطق نبود ناطق سازيم تا گواهى دهند بر ايشان و دهنهاى ايشان كه در دنيا به آن سخن ميكردند مهر نهيم تا دعوى بدروغ از آنها صادر نشود ابو سعيد خدرى از حضرت رسالت صلّى اللّه عليه و آله و سلّم روايت كرده كه چون روز قيامت باشد خداى تعالى بر كافران علامتى پديد آورد تا مردمان بدانند كه\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nايشان كافرند و چون ايشان با وجود اين علامت انكار اينمعنى كنند فرشتگان بر ايشان گواهى دهند و چون بر انكار اصرار كنند پيغمبران گواهى دهند و چون از اين تبرا كنند بفرمايد تا همسايها بر ايشان گواهى دهند و چون بر انكار ثابت قدم باشند اعضاى ايشانرا ناطق سازد تا بر ايشان گواهى دهند و در بعضى تفاسير مذكور است كه همچنانكه جوارح كافران بر افعال بد ايشان گواهى دهند اعضاى مؤمنان بر طاعت ايشان گواهى دهند چنان كه در آثار آمده كه حق تعالى به بندهء مؤمن خطاب كند او شرم داشته باشد كه عبادت و خيرات خود را بر او شمارد اعضاى ويرا بسخن درآرد تا هر يك اعمال خود را بتفصيل بازگويند حتى انگشتان گواهى دهند بر شمردن تسبيح و آيتهاى قرآن بعد از آن در بيان اظهار قدرت خود ميفرمايد بر اهلاك جماعتى كه جاحد وحدانيت‌اند و ميگويند كه .\r\n وَ لَوْ نَشاءُ  و اگر خواهيم در دنيا  لَطَمَسْنا  هر آينه ناپديد كنيم و محو گردانيم  عَلى أَعْيُنِهِمْ  بر چشمهاى ايشان بر وجهى كه اثر چشم ايشان بر صفحهء روى ايشان نماند  فَاسْتَبَقُوا الصِّراطَ  پس سبقت گيرند در راهى كه در سلوك آن عادت كرده‌اند  فَأَنَّى يُبْصِرُونَ  پس چگونه به بينند آن را .\r\n وَ لَوْ نَشاءُ  و اگر خواهيم  لَمَسَخْناهُمْ  هر آينه مسخ كنيم و متغير سازيم صورت ايشانرا به صورت سنگ كه بىروح است يا به صورت بوزينه يا خوك  عَلى مَكانَتِهِمْ  بر همانجاهاى خودشان كه نشسته‌اند يعنى هم آنجا كه هستند افسرده شوند  فَمَا اسْتَطاعُوا  پس نتوانند و قدرت نداشته باشند  مُضِيًّا  بر پيش رفتن از آن موضع  وَ لا يَرْجِعُونَ  و باز پس نگردند يعنى نتوانند كه باز گردند از آن مراد آنست كه بر پيش و پس رفتن قادر نباشند و يا نتوانند كه رجوع به صورت اصلى خود كنند خلاصهء معنى آنست كه كفار بسبب كفر و نقض عهد مستحق اين جزا هستند و ما قدرت داريم بر آن ليكن به جهت رحمت شامله و اقتضاى حكمت در مهلت دادن ايشان اين كار نميكنيم و ايشانرا وا ميگذاريم تا در آخرت سزاى خود رسند بعد از آن به جهت تنبيه ايشان بر قدرت او سبحانه بر مسخ و طمس مىفرمايد كه .\r\n وَ مَنْ نُعَمِّرْهُ  و هر كرا عمر مىدهيم و زندگانى او را دراز ميكنيم  نُنَكِّسْهُ  برگردانيم او را  فِي الْخَلْقِ  در آفرينش يعنى زيادتى جسم او را به نقص بدل كنيم و قوت او را بضعف و جوانى و طراوت او را به پيرى و پژمردگى و زيركى و دانايى او را بخرف و نادانى  أَ فَلا يَعْقِلُونَ  آيا در نمييابند كه هر كه قادر بر اين باشد بر مسخ صورت نيز قادر خواهد بود آورده‌اند كه چون كفار عرب قرآن\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nرا بر اسلوبى غريب و منظومى عجيب ديدند گفتند محمد صلّى اللّه عليه و آله و سلّم شاعر است حق تعالى رد قول ايشان كرده آيهء فرستاد كه .\r\n وَ ما عَلَّمْناهُ الشِّعْرَ  و نياموختيم ما شما را شاعرى يعنى شعر را به او نداديم و او را از آن برى و بيزار ساختيم  وَ ما يَنْبَغِي لَهُ  و نشايد و نسزد مر او را شعر گفتن و نظم قرآن دلالت نميكند بر شاعرى زيرا كه شعر كلام موزونست و قرآن نه بر اين طريق و قانون است چه در آثار آمده كه هرگاه آن حضرت بيتى بر تمثيل ادا فرمودى بر وجهى كه از طريق وزن منحرف بودى بر زبان مباركش جارى شدى گفتند يا رسول اللّه وزن چنين نيست فرمود شعر خواندن كار من نيست و من شاعر نيستم و از كلمات آن حضرت آنچه موزون وارد شده مانند انا النبى لا كذب انا بن عبد المطلب اتفاقى بوده و بىقصد از او صادر شده و حكمت در اينباب آنست كه تا شبههء بدل مردمان نرسد تا آنكه قدرت او بر نظم قرآن و فصاحت آن از قوت فطانتى است در شاعرى از امير المؤمنين على عليه السلام مرويستكه دشمن‌ترين كلامى نزد حضرت رسالت صلّى اللّه عليه و آله و سلّم شعر بود و نيز آن حضرت فرمود كه اگر شكم شما پر از چرك و ريم باشد دوستتر دارم از آنكه پر از شعر باشد و بدانكه اشعارى كه از آن حضرت متنفر ميشد شعرهائى بود كه هجو مسلمانان و سخنان باطل و بيهوده بود اما اشعارى كه مشتمل بر نصيحت و موعظه و منقبت ميبود بسيار دوست داشتى و مردمان را بر آن تحريص ميكردى و در بارهء حسان بن ثابت كه مداح اهل بيت بود فرمود كه هميشه اى حسان تاييد و قوت خواهى يافت بروح قدسى كه جبرئيل است و ساير مقربان درگاه ملك جليل مادام كه يارى ما خواهى داد در مدح و منقبت و بيان فضايل اهل البيت و مدح گسترى حضرت عزة عز شانه و نصيحة و موعظه چه قرآن بر همين مضمون وارد شده چنان كه فرموده  إِنْ هُوَ  نيست آنچه فرستاديم ما به او  إِلَّا ذِكْرٌ  مگر ياد كردن موعظه و ارشاد  وَ قُرْآنٌ مُبِينٌ  و كتابى روشن كه بر وجه سهولت اخذ معنى از آن توانگر و آن را از عالم بالا فرو فرستاديم .\r\n لِيُنْذِرَ  تا بيم كند يا محمد به آن بترساند  مَنْ كانَ حَيًّا  هر كرا باشد زنده يعنى كسى را كه مؤمن باشد زيرا كه حيات ابدى بايمانست و كافر حكم مرده دارد و تامل و تفكر نكردن در آيات ظاهره بلكه كمتر از آن زيرا كه مرده اگرچه منتفع نمى شود اما متضرر نميگردد بخلاف كافر كه بدين خود نفع نميگيرد و متضرر مىشود و از امير المؤمنين عليه السلام مرويستكه مراد از حياة عقل است يعنى فرستاده شده تا بيم كنند كسى را كه عاقل باشد و بفهم آن رسد نه غافل جاهل چه آن در حكم مرده است  وَ يَحِقَّ الْقَوْلُ  و تا واقع شود كلمهء عذاب  عَلَى الْكافِرِينَ  بر ناگرويدگان كه قبول آن نكنند و به آن منتفع نشوند و چون كفار بدلايل مذكوره\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمتنبه نشدند و قدم بر صراط مستقيم ننهادند از اينجهة حق تعالى باز رشتهء كلام را بجانب دلايل توحيد كشيده ميگويد كه .\r\n أَ وَ لَمْ يَرَوْا  آيا نمىبينند  أَنَّا خَلَقْنا  آن را كه آفريدم  لَهُمْ  براى منافع ايشان  مِمَّا عَمِلَتْ أَيْدِينا  از آنچه كه كرد دستهاى قدرت ما بىواسطهء شريكى و يارى غيرى بلكه متفرد و يگانه بوديم بآفريدن آن و اين كلام مثل كلام اهل عرفست كه كسى ميگويد كه من اين را به دست خود ساختم يعنى ديگرى در ساختن آن يارى من نداده پس بر طبق محاورهء ايشان اينجا ميفرمايد كه ما آفريديم براى ايشان به خودى خود بدون شركة غير  أَنْعاماً  چهارپايان را چون اسب و استر و گاو و شتر و گوسفند و غيره  فَهُمْ لَها  پس ايشان مر آنانرا  مالِكُونَ  به تصرف خود درآوردگان و ضبط نمايندگان .\r\n وَ ذَلَّلْناها لَهُمْ  و رام گردانيديم انعام را براى ايشان  فَمِنْها رَكُوبُهُمْ  پس بعضى از آن مركب ايشانست كه بدان سوارى ميكنند چون اسب و استر و شتر  وَ مِنْها يَأْكُلُونَ  و برخى ديگر از آن ميخورند گوشتهاى ايشان را چون گاو و گوسفند .\r\n وَ لَهُمْ فِيها  و مر ايشانراست در چهارپايان  مَنافِعُ  سودها از پوست و پشم و موى  وَ مَشارِبُ  و آشاميدنيها از شير و دوغ و غير آن  أَ فَلا يَشْكُرُونَ  آيا پس شكر نميكنند خدايرا كه همهء انعام را آفريده و مركوب ايشان گردانيده و منافع بسيار از آن ممر بايشان رسانيد كه اگر خلق آنها را نميكرد چگونه ايشانرا ممكن ميبود آن فوايد را اخذ كردن و بعد از آن بيان جهل ايشان مىكند و ميگويد كه كفار با وجود انعام و ساير منافع بر ايشان و علم ايشان بقدرت كامله و تيقن ايشان بتفرد او سبحانه در آفريدن آن خداى را عبادت نكردند .\r\n وَ اتَّخَذُوا مِنْ دُونِ اللَّهِ  و فرا گرفتند بجز از خداى كه خالق جميع است  آلِهَةً  خدايانى كه بر هيچ چيز قادر نيستند  لَعَلَّهُمْ  باميد آنكه ايشان  يُنْصَرُونَ  يارى كرده شوند يعنى آن خدايان ايشان را يارى دهند و شفاعة كنند و دفع عذاب از ايشان كنند و حال آنكه بتان .\r\n لا يَسْتَطِيعُونَ نَصْرَهُمْ  نميتوانند يارى دادن ايشان را زيرا كه جمادند و شعور و قدرت ندارند  وَ هُمْ  و آن بت پرستان  لَهُمْ  مر بتان را  جُنْدٌ مُحْضَرُونَ  سپاهىاند حاضر كرده شده يعنى شيطان ايشانرا نزد بتان حاضر ساخته بجهة عبادت آنها كردن و نزد جبائى معنى آنست كه روز قيامت بت پرستان را با بتان در دوزخ حاضر سازند چه هر حزبى از ايشان با معبود باطل در طبقهء از طبقات آتش دوزخ كه فرا خور حال ايشان باشد حاضر خواهند\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nكرد و در روايت آمده كه فرداى قيامت بتان را پيش دارند و بت پرستان را در پس چنان كه لشگر در پس و پادشاه در پيش و همه را باينوجه بدوزخ برند و چون حال ايشان به اين نوع خواهد بود .\r\n فَلا يَحْزُنْكَ  پس بايد كه غمگين نسازد ترا  قَوْلُهُمْ  سخن ايشان كه نسبت بمعبود حقيقى خود ميگويند از اولاد و شركا و يا در بارهء تو از نسبت سحر و كهانة و شعر  إِنَّا نَعْلَمُ  بدرستى كه ما ميدانيم  ما يُسِرُّونَ  آنچه پنهان ميكنند از حقد و بغض نسبت بمؤمنان  وَ ما يُعْلِنُونَ  و آنچه آشكارا ميكنند از كلمات كفر و عصيان و ما ايشان را بدان جزا و سزا خواهيم داد آورده‌اند كه ابو جهل يا عاص بن وائل سهمى يا وليد بن مغيرة و بروايت مجاهد و قتادة از امام جعفر صادق عليه السلام كه ابى بن خلف بمجلس حضرت رسالت صلّى اللّه عليه و آله و سلّم درآمد و در آن مجلس بعضى از صناديد قريش حاضر بودند استخوان پوسيدهء را بدست ماليد تا خرد شد و بر باد داد و گفت كيست كه اين اجزاى متفرقه را جمع كرده زنده خواهد ساخت آن حضرت فرمود كه آفريدگار من اين اجزاء متفرقه را در قيامت جمع كرده ديگر باره زنده خواهد ساخت و ترا زنده كرده بدوزخ خواهد برد در اثناى اين حال آيه آمد كه .\r\n أَ وَ لَمْ يَرَ الْإِنْسانُ  آيا نديد و ندانست آدمى يعنى ابى بن خلف  أَنَّا خَلَقْناهُ  آنكه ما آفريديم او را  مِنْ نُطْفَةٍ  از آب منى به اين وجه كه آن را علقه ساختيم و از علقه بمضغه رسانيديم و استخوان در آن رويانيديم و مرتبه مرتبه مستعد صورت انسانى گردانيده و روح در آن دميديم بعد از آن در شكم مادر تربيت داده بيرون آورديم و در طفوليت بتدريج پرورش داديم و چون او را به حد عقل رسانيديم و سخنگوى گردانيديم  فَإِذا هُوَ  پس آنگاه او در باب بعث  خَصِيمٌ مُبِينٌ  جدل كننده است هويدا يا آنكه اگر در اين باب تاملى مىكند ميداند كسى كه قادر باشد بر آفريدن بر وجه مذكور البته قادر خواهد بود بر اعاده بلكه اعاده نزد او سهل‌تر از آفريدن خواهد بود در اول بارواتى بجهة عناد و مكابره منكر اينمعنى شد و با حبيب ما در امر بعث مجادله آغاز كرد .\r\n وَ ضَرَبَ لَنا مَثَلًا  و بزد براى ما مثلى كه آن خورد كردن استخوان پوسيده است و بر باد دادن و به آن نفى قدرت ما كردن بر احياى موتى و تعجب نمودن به كسى كه قادر بر بعث است در روز جزا  وَ نَسِيَ خَلْقَهُ  و فراموش كرد يعنى نظر نكرد در آفريدن ما او را از روى عناد و ستيزگى  قالَ مَنْ يُحْيِ الْعِظامَ  گفت كيست كه زنده كند استخوان را يعنى او را به حالت اولى رد كند  وَ هِيَ رَمِيمٌ  و حال آنكه پوسيده است و ريزيده و\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nپوست و گوشت و عروق و اعصاب از او رفته حق تعالى رد قول انكار او نموده فرمود .\r\n قُلْ  بگو اى محمد مر اين شخص را كه منكر اعاده است و متعجب در آن  يُحْيِيهَا  زنده ميگرداند استخوان ها را  الَّذِي  آنكسى كه بقدرت كامله  أَنْشَأَها أَوَّلَ مَرَّةٍ  بيافريد آن را اول بار كه از عدم بوجود آورد  وَ هُوَ بِكُلِّ خَلْقٍ  و او بآفريدن همه چيزها  عَلِيمٌ  دانا است بعلم شامل تفاصيل مخلوقات و كيفيت آفريدن آن را پس عالم خواهد بود باجزاى اشخاص معينه و باصول و فصول آن قادر بر ضم بعضى از آن ببعضى بر اعادهء آن بر نهجى كه قبل از اين بوده باشد و بعد از آن به جهت زيادتى بيان قدرت خود خبر از صنعت عجيبه و غريبه خود داده ميگويد كه خداى قادر است بر اعادهء اجسام .\r\n الَّذِي  آنخدائيست كه بقدرت عجيبه  جَعَلَ  آفريد و پيدا كرد  لَكُمْ  براى شما  مِنَ الشَّجَرِ الْأَخْضَرِ  از درخت سبز  ناراً  آتشى را كه  فَإِذا أَنْتُمْ  پس آنگاه كه شما  مِنْهُ  از آندرخت  تُوقِدُونَ  ميافروزيد آتش را در اكثر مواضع باديه عرب دو درخت است كه يكى را مرخ گويند و ديگرى را عقار هرگاه كه شاخى از درخت مرخ و عقار بيكدگر ميمالند آتش از آن بيرون ميآيد با وجود آنكه تر و تازه باشند و كلبى گويد كه جميع درختها آتش دارد الا درخت عناب پس آنكس كه قادر باشد ببيرون آوردن آتش از درختى كه در غايت رطوبت و سبزى باشد پس قدرة او بيشتر خواهد بود باعاده غضاضه و طراوت در چيزى كه در اصل تر و تازه باشد و خشك شده و ديگر به جهت سرزنش ايشان ميگويد كه .\r\n أَ وَ لَيْسَ الَّذِي  آيا نيست آنكس كه  خَلَقَ السَّماواتِ وَ الْأَرْضَ  بيافريد آسمانها و زمينها را با بزرگى جرم آنها  بِقادِرٍ عَلى أَنْ يَخْلُقَ  توانا بر آنكه بيافريند  مِثْلَهُمْ  مانند ايشان را كه نسبت به آسمان و زمين در نهايت حقارت و صغارتند  بَلى  آرى قادر است بر اعادهء آدميان  وَ هُوَ الْخَلَّاقُ الْعَلِيمُ  و اوست آفرينندهء مخلوقات پس دانا بكيفيت احوال موجودات و آفريدن او سبحانه بدرازى مدت و باعانت آلت عمل نيست بلكه .\r\n إِنَّما أَمْرُهُ  جز اين نيست كه شان او سبحانه  إِذا أَرادَ شَيْئاً  وقتى كه خواهد آفريدن چيزى را  أَنْ يَقُولَ لَهُ  آنست كه گويد مر او را  كُنْ  بباش به حكم من  فَيَكُونُ  پس آن بباشد مراد آنست كه هرگاه او سبحانه ارادهء فعلى كند آن را بفعل ميآورد بمنزلهء آنكه گويد مر شىء را كه باش فى الحال بباشد و هر گاه قدرت او بر ايجاد چيزى به اين مرتبه باشد .\r\n فَسُبْحانَ  پس منزه و پاك است از نفى قدرت بر اعاده\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمخلوق  الَّذِي بِيَدِهِ  آنكس كه بىشبهه بدست قدرت اوست  مَلَكُوتُ كُلِّ شَيْءٍ  پادشاهى همهء چيزها چه هر كسكه قادر باشد بر خلق جميع اشيا قدرت خواهد داشت بر اعاده و زنده گردانيدن استخوان پوسيده و ريزيده و بعد از آن مقر منكر را وعده و وعيد ميدهد و ميگويد كه  وَ إِلَيْهِ تُرْجَعُونَ  و بسوى او سبحانه باز گرديده خواهيد شد همه شما در محكمه قيامت بمكافات كردار خود خواهيد رسيد منكر به عذاب و مقر به ثواب و عاصى بعقاب و مطيع بحسن مآب و اللّه اعلم بالصواب روايتست كه هر كه بعد از قرائت يس اين دعا بخواند در امان حق باشد « سبحان المنفس من كل مديون سبحان المفرج عن كل محزون سبحان من جعل خزائنه بين الكاف و النون سبحان من اذا اراد شيئا ان يقول له كن فيكون فسبحان الذى بيده ملكوت كل شىء و اليه ترجعون اللهم انا نسئلك رزقا واسعا و كسبا طيبا مباركا من غير كد و عملا مقبولا من غير رد نعوذ بك من الفضيحتين الفقر والدين و صلى اللّه على محمد و آله فى الدارين برحمتك يا ارحم الراحمين »\r\n\r\nسورة الصافات\r\n( مائة و اثنتان و ثمانون آية مكية ) ابى بن كعب از حضرت رسالت صلّى اللّه عليه و آله و سلّم رواية كند كه هر كه سورة الصافات را قراءة كند بعدد هر پرى و ديوى كه در عالمست او را ده حسنه بنويسند و شياطين از او دور شوند و از شرك برى شود و فرشتگان كه حافظ ويند در روز قيامت بايمان او گواهى دهند و امام جعفر الصادق عليه السلام از حسين بن على عليه السلام رواية كند كه هر كس در هر جمعه سورة الصافات را بخواند تا در حياة باشد از جميع آفات و بليات محفوظ باشد و فراخ روزى باشد و شيطان در بدن او و اولاد و اموال او دخل نكند و سلطان ظالم به او بدى نتواند كردن و اگر در آن روز و شب بميرد حق تعالى او را شهيد ميرانيده باشد و برفاقت شهدا حشر شود و داخل بهشت گردد و درجه شهدا نامزد او كنند آورده‌اند كه كفار مكه چون بر سبيل انكار و تعجب گفتند اجعل الالهة الها واحدا يعنى آيا محمد همهء خدايان را بيك خداى كرده است حق تعالى جهت دفع انكار ايشان و اثبات توحيد خود سوگندها را متعدد ذكر كرده بر اين وجه  بِسْمِ اللَّهِ الرَّحْمنِ الرَّحِيمِ \r\n  وَ الصَّافَّاتِ   به حق فرشتگان كه در آسمانها صف كشيده‌اند از براى عبادت يا فرشتگان كه در ميان هوا پرها گسترده‌اند تا بهر چه فرمان رسد به آن قيام نمايند يا به حق غازيانى كه صفهاى جهاد كشيده‌اند يا بعابدانيكه در صف جماعت بايستند يا بعاملانى كه\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدر صف افادت قائم شوند يا بمرغانى كه در جوف صف زنند   صَفًّا   صف زدنى .\r\n فَالزَّاجِراتِ  پس به حق ملائكه كه رانندگان شياطين‌اند از صعود بر آسمان به قصد فرا گرفتن كلام فرشتگان كه مطلع‌اند بر اسرار لوح محفوظ و يا فرشتگان كه موكلند برابر و راننده آنند بر اطراف عالم يا اهل غزا كه رانندهء اسبانند يا زجر كنندهء دشمنان يا باهل عبادت كه بسبب كثرت نماز رانندگانند ديوان را و يا بعلماء كه زجر كفره و فسقه ميكنند بدلايل روشن و مردمان را از معاصى زجر ميكنند يا بطيور كه به گفتن ذكر خداوند انواع آفات را از خود ميرانند  زَجْراً  راندنى .\r\n فَالتَّالِياتِ  پس به حق فرشتگان كه خوانندگانند  ذِكْراً  بتسبيح و تهليل و تحميد خدايرا يا خوانندگان وحى خدايند بر انبياء يا قراءت كنندگانند كتابى كه در او ذكر حوادث است يا يقين ايشان بسبب وجود حوادث بر وفق خير زياده گردد يا بغازيانى كه در حالت كر و فرند بذكر الهى مشغولند يا نماز گذارندگان كه در اثناى نماز بقراءت قرآن مشغول‌اند يا در اكثر اوقات تلاوت قرآن ميكنند و يا باهل علم كه قرآن را بر سبيل الزام و حجة بر خصم ميخوانند يا بمرغانى كه خداى خود به پاكى ياد ميكنند جواب قسم اينكه .\r\n إِنَّ إِلهَكُمْ  بدرستيكه خداى شما  لَواحِدٌ  هر آينه يكتاست در ذات و يگانه در صفات .\r\n رَبُّ السَّماواتِ وَ الْأَرْضِ  آفريدگار آسمانها و زمينها  وَ ما بَيْنَهُما  و آفريدگار آنچه ميان آسمانها و زمينهاست از اصناف مخلوقات  وَ رَبُّ الْمَشارِقِ  و آفرينندهء مشرقهاى كواكب يا مواضع طلوع آفتاب و آن در هر سالى سيصد و شصت مشرق است و از ايام سال هر روز از مشرقى طلوع مىكند و چون اختلاف مغاريب بر حسب اختلاف مشارق است از اينجهت اكتفاء بذكر آن نمود بعد از آن بطريق التفات از غيبت بتكلم ميفرمايد .\r\n إِنَّا زَيَّنَّا السَّماءَ الدُّنْيا  بدرستيكه ما بياراستيم آسمان اول را كه اقربست به زمين  بِزِينَةٍ الْكَواكِبِ  بآراستن ستارگان و آفريدن آن بر وجهيكه نفوس خلايق لذت يابند از ديدن آن و حفص باضافه خوانده يعنى بآرايش ستارگان آورده‌اند كه مردة شياطين پيش از زمان بعثة بر آسمان صعود ميكردند و كلام ملائكه ميشنيدند و به زمين ميآمدند و كاهنان را وسوسه ميدادند و ايشان اظهار آن ميكردند و ميگفتند كه ما بر علم غيب مطلعيم و مردمان را به جهت آن اضلال ميكردند حق تعالى به جهت وجود با جود حضرت رسالت صلّى اللّه عليه و آله و سلّم ايشان را از استماع آن منع نمود چنان كه ميفرمايد كه .\r\n وَ حِفْظاً  و نگاه داشتيم آسمان را نگاه داشتنى  مِنْ كُلِّ شَيْطانٍ  از برآمدن هر ديوى  مارِدٍ  سركش و نافرمان .\r\n لا يَسَّمَّعُونَ  كه\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nنميشنوند و حفص لا يسمعون بتشديد سين و ميم ميخواند كه از تسمع مشتق باشد بمعنى طلب سمع يعنى طاقة ندارند كه بشنوند و گوش فرا دارند  إِلَى الْمَلَإِ الْأَعْلى  بسوى سخن گروه بلندتر يعنى اشراف ملايكه كه مطلع‌اند بر بعضى از اسرار لوح محفوظ و با يكدگر ميگويند  وَ يُقْذَفُونَ  و انداخته ميشوند يعنى فرشتگان بر ايشان ميافكنند ستاره‌هاى سوراخ كننده را  مِنْ كُلِّ جانِبٍ  از هر طرفى از اطراف آسمان كه به قصد استماع صعود ميكنند .\r\n دُحُوراً  جهت راندن و دور كردن ايشان را از آسمان  وَ لَهُمْ  و مر ديوان راست در آخرت  عَذابٌ واصِبٌ  عذابى ثابت و دايم كه هرگز منقطع نشود و آن شياطين طاقت استماع كلام ملائكه ندارند .\r\n إِلَّا مَنْ خَطِفَ  مگر كسى كه از ايشان در ربايد كلام ملائكه را  الْخَطْفَةَ  يك ربودن يعنى بدزدد يك سخن را از ايشان  فَأَتْبَعَهُ  پس از پى درآيد او را  شِهابٌ ثاقِبٌ  آتش درخشنده و سوزنده يا ستارهء روشن كه نور او بر او ريزان شود و او را بسوزد آورده‌اند كه ركانة بن زيد و ابو اسدين كه منكر بعث و حشر بودند و هميشه دعوى دلاورى و تن‌آورى و قوة و توانائى ميكردند و در ميان قريش لاف اينمعنى ميزدند و به آن مفاخرت ميكردند حق تعالى اين آيه فرستاد .\r\n فَاسْتَفْتِهِمْ  پس بپرس از مشركان مكه  أَ هُمْ أَشَدُّ  آيا ايشان سخت‌ترند  خَلْقاً  از روى آفرينش  أَمْ مَنْ خَلَقْنا  يا آنكه آفريده بوديم قبل از ايشان از قرون سالفه يعنى امم سابقه را كه در قوت بمراتب از ايشان در بيش بودند هلاك كرديم و معذب ساختيم پس ايشان چگونه صلابت آن داشته باشند كه از خود دفع عذاب كنند  إِنَّا خَلَقْناهُمْ  بدرستى كه ما ا كه ما آفريده‌ايم همهء ايشان را  مِنْ طِينٍ لازِبٍ  از گل چسبنده كه در نهايت سستى و پستى است يعنى اصل همه از گل است چه آدم كه پدر ايشانست از اين جنس آفريده شده پس اولاد و ذرية او در اين حكم داخل خواهند بود و هرگاه كه همه از گل ضعيف حاصل شده باشند پس پيش قدرت ما يكسان باشند و هيچكدام را قوة آن نباشد كه از خود دفع عذاب كند و در معالم التنزيل آورده كه گمان پيغمبر چنان بود كه هر كه قرآن بشنود بدان بگرود و چون مشركان بعد از استماع آن زبان باستهزا گشودند و تمسخر آغاز كردند آنحضرت از اين حال متعجب شده آيه آمده كه .\r\n بَلْ  نه چنانست كه ايشان مطيع قرآن شوند  عَجِبْتَ  شگفت داشتى تو از ناگرويدن ايشان به قرآن  وَ يَسْخَرُونَ  و حال آنكه ايشان سخريه ميكنند يا تعجب كردى كه با وجود دلايل قدرت الهى\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبر اعادهء خلق چرا كفار مكه انكا آن ميكنند .\r\n وَ إِذا ذُكِّرُوا  و چون پند داده شوند به قرآن  لا يَذْكُرُونَ  پند نپذيرند به او چون به ياد داده شوند دلايل صحت بعث ياد نكنند آن را و در آن تفكر و تدبر ننمايند .\r\n وَ إِذا رَأَوْا  و چون ببينند  آيَةً  نشانى از نشانهاى خدا يعنى معجزه كه دلالة بر صدق قول تو كند چون شكافتن ماه و غير آن  يَسْتَسْخِرُونَ  مبالغه كنند در سخريه يا يكدگر را بسخريه خوانند .\r\n وَ قالُوا إِنْ هذا  و گويند نيست اينكه ما ديده‌ايم  إِلَّا سِحْرٌ مُبِينٌ  مگر جادوئى هويدا و بر سبيل عناد و استهزاء ميگويند كه .\r\n أَ إِذا مِتْنا  آيا چون بميريم ما  وَ كُنَّا تُراباً  و باشيم خاك  وَ عِظاماً  و استخوانهاى بىگوشت و پوست  أَ إِنَّا لَمَبْعُوثُونَ  آيا ما برانگيخته شدگان باشيم يعنى بعد از آنكه خاك شده باشيم چگونه مبعوث شويم .\r\n أَ وَ آباؤُنَا الْأَوَّلُونَ  آيا پدران نخستين ما كه خاك شده‌اند زنده شونده‌اند يعنى هرگز ما را و پدران ما را زنده نخواهند كرد .\r\n قُلْ  بگو اى محمد مر اين منكران بعث را  نَعَمْ  آرى شما همه مبعوث شويد با پدران خود  وَ أَنْتُمْ داخِرُونَ  در حالتى كه خار و بيمقدار باشيد در نشاء آخرة و آنهنگام كه ارادهء الهى تعلق گيرد ببعث .\r\n فَإِنَّما هِيَ  پس جز اين نيست كه آن بعث  زَجْرَةٌ واحِدَةٌ  يك راندن بود يعنى يك نفخه كه اسرافيل در صور دمد  فَإِذا هُمْ  پس ايشان ناگاه زنده شده از قبرها بيرون آمده  يَنْظُرُونَ  مينگرند به بعثى كه تكذيب آن ميكردند و مىبينند جزاى آنچه كرده‌اند از اعمال قبيحه و اقوال ناپسنديده .\r\n وَ قالُوا  و گويند  يا وَيْلَنا  ايواى بر ما و هلاكت ما  هذا يَوْمُ الدِّينِ  اين روز حساب و پاداش كردار ماست كه ما را به آن وعده ميدادند مراد آنست كه ايشان در آن روز بعث معترف شوند و از تكذيب و عناد پشيمان گردند و هر چند فروتنى كنند هيچ فايده ندهد و ملائكه بايشان گويند كه .\r\n هذا  اين روز  يَوْمُ الْفَصْلِ  روز حكم است يا روز جدا كردن نيكان از بدان و تميز كردن حق از باطل باينوجه كه مطيع را ببهشت اجلال و اكرام و عاصى را بدوزخ كشند بر سبيل اهانت و ايلام  الَّذِي كُنْتُمْ  به آنچنان روزى كه شما به آن  تُكَذِّبُونَ  تكذيب ميكرديد و باور نميداشتيد آن را بعد از آن خطاب رسد بفرشتگان مقرب كه .\r\n احْشُرُوا الَّذِينَ ظَلَمُوا  جمع كنيد و فراهم آوريد آنانرا كه ستم كردند بر خود بسبب شرك و تكذيب رسولان يا بتعدى بر مردمان يعنى همه ظالمان و ستم كاران را گرد كنند  وَ أَزْواجَهُمْ  و اشباه و اعوان و اتباع يا زنان ايشان را كه\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nهم مذهب ايشان باشند و شياطين را كه همنشين ايشان بوده باشند در موقف خود بازداريد غرض كه هر طايفه با مثل خود جمع كنند بت‌پرستان را با بت‌پرستان و ستاره‌پرست را با ستاره‌پرست بر اين قياس زنان كافران را با كافران و زانى و خمار را با خمار و تابعان ظلمه با ايشان و شياطين را پيشوايان همه ايشان گردانيده و در محشر حاضر سازند و اصح آنست كه اين ظلمه مشركانند بدليل آنكه ميگويد حشر كنيد ايشان را  وَ ما كانُوا يَعْبُدُونَ  و آنچيزى را كه ميپرستيدند .\r\n مِنْ دُونِ اللَّهِ  بجز از خداى از اصناف بتان و چون ايشانرا در موقف خود جمع كنيد  فَاهْدُوهُمْ  پس راه نمائيد ايشانرا  إِلى صِراطِ الْجَحِيمِ  به راه دوزخ تا سلوك نمايند در آن و چون ايشانرا بنزديك دوزخ رسانيد شدايد و اهاويل آن را بايشان نمائيد .\r\n وَ قِفُوهُمْ  و باز داريد ايشانرا بر پل صراط  إِنَّهُمْ  بدرستى كه ايشان قبل از دخول جحيم  مَسْؤُلُونَ  پرسيده خواهند شد از عقايد خبيثه و اعمال سيئه و در مصحف ابن مسعود واقع است كه و قفو لهم انهم مسئولون عن ولاية على بن ابى طالب و ابو سعيد خدرى و سعيد بن جبير نيز قايل اين قولند و مؤيد اينست كه حضرت رسالت صلّى اللّه عليه و آله و سلّم فرمود كه هيچكس را نگذارند كه قدم از قدم بردارند تا پنج چيز از او سؤال كنند عن شبابه فيما ابلاه از جوانى تا بچه بپيرى رسانيده و عن عمره فيما افناه و از زندگانى او تا در چه بفانى رسانيده و عن ماله من اين وضعه و از مال تا از كجا كسب كرده و بچه صرف نموده و عما ذا عمل فيما علم و از علم فرايض بدانچه دانستى چه عمل كردى و عن ولاية على بن ابى طالب و اولاده ( ع ) و از دوستى على بن أبي طالب و اولاد او القصه ملايكه بعد از وقوف اهل عصيان و طغيان از روى تقريع و سرزنش بايشان گويند كه ما لكم چيست مر شما را لا تناصرون كه كه يارى يكدگر نميدهيد در خلاصى از عذاب دوزخ ايشان جواب ندهند حق تعالى ملائكه را گويد كه ايشان بر يارى يكديگر قدرت ندارند .\r\n بَلْ هُمُ الْيَوْمَ  بلكه ايشان امروز  مُسْتَسْلِمُونَ  گردن نهادگانند و بجهة عجز و عدم حيله و عذر منقاد شدگانند بعد از آنكه در موقف از جواب ملائكه ساكت شوند و با يكديگر در مقام خصمى و جدال در آيند .\r\n وَ أَقْبَلَ بَعْضُهُمْ  و روى آرند بعضى از ايشان  عَلى بَعْضٍ  بر برخى ديگر  يَتَساءَلُونَ  از يكدگر پرسند يعنى گمراه‌شدگان يا گمراه‌كنندگان خود گويند كه چرا شما ما را اضلال كرديد ايشان گويند چرا شما قبول قول ما ميكرديد .\r\n قالُوا  گويند گمراه كنندگان مرايشان را  إِنَّكُمْ كُنْتُمْ  بدرستى كه شما بوديد كه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n تَأْتُونَنا عَنِ الْيَمِينِ  ما را ميآمديد از جهت ميمنت و خير خواهى يعنى از روى نصيحت و دولت خواهى ما را بدين خود ميخوانديد و يا از روى قوة و اجبار و تسلط ما را بگمراهى داشتيد .\r\n قالُوا  گويند رؤساى كفار يا شياطين كه اغواء كننده ايشان بودند در جواب ايشان كه  بَلْ  نچنانست كه شما مى گوئيد بلكه  لَمْ تَكُونُوا  نبوديد شما  مُؤْمِنِينَ  گرويدگان يعنى شما به راه راست نبوديد تا شما را گمراه كرده باشيم چه در نفس الامر شما كافر بوديد و هر چند پيغمبران شما را بدين حق ميخواندند شما به اختيار خود اختيار آن نميكرديد و در گمراهى و جاهلى خود مستمر بوديد .\r\n وَ ما كانَ لَنا عَلَيْكُمْ  و نبود ما را بر شما  مِنْ سُلْطانٍ  هيچ قوتى و قدرتى كه باكراه و اجبار شما را بضلالت دعوة كنيم  بَلْ كُنْتُمْ  بلكه بوديد شما  قَوْماً طاغِينَ  گروهى از حد درگذشتگان در طريق ظلم و عصيان يعنى به اختيار خود بر طغيان خود ثابت قدم بوديد پس امروز ملامة و عتاب بما مخصوص نباشد بلكه لازم ما و شما باشد .\r\n فَحَقَّ عَلَيْنا  پس لازم و واجب شد بر همهء ما  قَوْلُ رَبِّنا  سخن پروردگار ما كه آن كلمهء وعيد است و عذاب  إِنَّا لَذائِقُونَ  بدرستى كه ما در اينروز چشندگان عذابيم بعد از آن اعتراف باغواى خود كنند و گويند .\r\n فَأَغْوَيْناكُمْ  پس شما را گمراه ساختيم يعنى دعوة كرديم بگمراهى و از راه حق باز داشتيم  إِنَّا كُنَّا  بدرستيكه ما بوديم  غاوِينَ  گمراهان و از طريق حق بيرون رفتگان يعنى چونكه ما گمراه بوديم خواستيم شما نيز در ضلالت و غوايت مثل ما باشيد .\r\n فَإِنَّهُمْ  پس بدرستى كه تابعان و متبوعان  يَوْمَئِذٍ  در آن روز  فِي الْعَذابِ  در كشيدن عذاب و چشيدن عقاب  مُشْتَرِكُونَ  انبازان باشند همچنانكه در شرك و ضلالت شريك بودند و آن تنازع و تخاصم فايده بايشان نرساند .\r\n إِنَّا كَذلِكَ  بدرستى كه ما مانند اين عذاب  نَفْعَلُ بِالْمُجْرِمِينَ  پاداش دهيم همهء مشركان را و بعضى گفته‌اند كه مراد جميع مجرمانند از كافران و مسلمانان و مؤيد اولست كه ميفرمايد كه .\r\n إِنَّهُمْ كانُوا  بدرستى كه مشركان بودند  إِذا قِيلَ لَهُمْ  هرگاه كه ميگفتند ايشانرا كه بگوييد  لا إِلهَ إِلَّا اللَّهُ  كلمهء توحيد كه لا إله الا اللّه است  يَسْتَكْبِرُونَ  سركشى ميكردند از گفتار آن و قبول اين سخن نميكردند و نميگرويدند بداعى خود كه پيغمبر است صلّى اللّه عليه و آله و سلّم .\r\n وَ يَقُولُونَ  و ميگفتند  أَ إِنَّا لَتارِكُوا آلِهَتِنا  آيا ما ترك كنندگانيم پرستش خدايان خود را  لِشاعِرٍ مَجْنُونٍ  براى شعر گوينده كه عقل او رفته يعنى بسخن\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nكسى كه شاعر و ديوانه باشد ترك پرستش خدايان خود بكنيم حق تعالى رد قول ايشان نموده فرمود .\r\n بَلْ  نچنانست كه محمد شاعر و ديوانه باشد بلكه او از جانب خدا  جاءَ بِالْحَقِّ  آمد بديشان براستى و درستى و يا آورد بديشان دين حق يا كتاب حق را  وَ صَدَّقَ الْمُرْسَلِينَ  و تصديق كرد پيغمبران را كه پيش از او بوده‌اند به اين معنى كه بايشان آورد آنچه انبيا به آن مبعوث شده بودند از اظهار كلمة توحيد بعد از آن او سبحانه خطاب كند بكفار و گويد .\r\n إِنَّكُمْ  بدرستى كه شما  لَذائِقُوا الْعَذابِ الْأَلِيمِ  هر آينه چشندگانيد عذابى را كه دردناك باشد بسبب شرك و تكذيب پيغمبر و نسبت دادن شعر و جنون به او .\r\n وَ ما تُجْزَوْنَ  و جزا داده نميشويد  إِلَّا ما كُنْتُمْ تَعْمَلُونَ  مگر مثل آنچه بوديد كه ميكرديد يعنى پاداش شما عذاب دوزخ است كه بر وفق كردار شماست .\r\n إِلَّا عِبادَ اللَّهِ الْمُخْلَصِينَ  مگر بندگان خداى كه پاك كرده شده‌اند از لوث شرك و در امر و نهى مطيع پروردگار خوداند كه جزاى كردار آنان ثواب ابدى و بهشت جاودانى خواهد بود .\r\n أُولئِكَ  آنگروه مخلص  لَهُمْ  مر ايشانراست در بهشت  رِزْقٌ مَعْلُومٌ  روزى دانسته شده يعنى معلوم الوقت بادوام و بقا و طعم خوش و طيب رائحه و حسن منظر و محض لذت .\r\n فَواكِهُ  و آن روزى ميوه‌هاى متنوعه است كه مقصود از خوردن آنها تلذذ نفس است نه تغذى و حفظ صحت چه ابدان ايشان محفوظ باشد از تغير و تخلل و مخلوق بر وجه ابدية بدون تبديل و تغيير پس احتياج بقوة و غذا نداشته باشند در بهشت و خوردن فواكه و أطعمة محض لذت باشد  وَ هُمْ مُكْرَمُونَ  و ايشان بزرگواران و نواختگانند بانواع ناز و نعمت و تعظيم و تكريم .\r\n فِي جَنَّاتِ النَّعِيمِ  در بهشتها بانواع ناز و نعمة و با وجود اين تنعم .\r\n عَلى سُرُرٍ  بر بالاى تختها  مُتَقابِلِينَ  در حالتى كه روى در روى يكدگر كرده باشند و بديدار هم متمتع و برخوردار .\r\n يُطافُ عَلَيْهِمْ  گردانيده مىشود بر ايشان يعنى ساقيان بهشت از ملائكه و غلامان و حور عين بر سر ايشان گردانند  بِكَأْسٍ مِنْ مَعِينٍ  به جامى پر از خمر كه بر روى زمين بهشت گذرد يا از چشمه بيرون آيد كقوله و انهار من خمر و اين خمر مانند خمر دنيا نيست در لون و طعم و خاصيت كه آن زردى است و غشيان و صداع و ازاله عقل بلكه آن .\r\n بَيْضاءَ  خمرى سفيد است بحيثيتى كه سفيدى آن از شير بيشتر است و در كمال صفا و لطافت و نورانى است  لَذَّةٍ  لذيذ و خوش\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمزه  لِلشَّارِبِينَ  مر آشامندگان را .\r\n لا فِيها  نيست در آن شراب  غَوْلٌ  فسادى و آفتى كه بر خمر دنيا مترتب است چون رفتن عقل و هذيان و عربده و صداع و قى و غير آن  وَ لا هُمْ عَنْها  و نيستند بهشتيان كه از خوردن آن شراب  يُنْزَفُونَ  مست شوند و عقل ايشان زايل گردد .\r\n وَ عِنْدَهُمْ  و نزديك ايشان باشد زنانى كه  قاصِراتُ الطَّرْفِ  كوتاه كنندهء نظر باشند يعنى چشم خود را مقصور ساخته باشند بر شوهران و به ديگران ننگرند يا از روى غنج و دلال چشم نگشايند  عِينٌ  فراخ چشمان باشند يا آنكه در سواد چشم و بياض آن بمرتبه كمال باشند .\r\n كَأَنَّهُنَّ  گوئيا آن زنان در صفاى بشره و سفيدى اندام  بَيْضٌ مَكْنُونٌ  مثل بيضهاى شترمرغ‌اند كه پوشيده شده باشند و عادت شترمرغ آنست كه بيضه را بپر خود بپوشاند تا غبارى بر آن ننشيند و متغير نگردد و از گرد هوا و حرارت آفتاب رنك نگرداند و اين بهشتيان بر بالاى تختها نشسته باشند و حوران در برابر ايشان ايستاده باشند و كاسهاى شراب بر ايشان گردانند و ايشان آن را فرا گيرند و با يكدگر مكالمه كنند و ماجرائى كه در دار دنيا بر سر ايشان گذاشته باشد يكدگر را خبر دهند .\r\n فَأَقْبَلَ  پس روى آورند  بَعْضُهُمْ  بعضى از ايشان  عَلى بَعْضٍ  بر برخى ديگر  يَتَساءَلُونَ  سؤال كنند از احوال يكدگر يعنى هر يك از ايشان از انعامى كه خدا به او كرامت فرموده باشد مصاحب خود را خبر دهد .\r\n قالَ قائِلٌ مِنْهُمْ  گويد گويندهء از ايشان مر ياران خود را  إِنِّي  بدرستى كه من وقتى كه در دنيا بودم  كانَ لِي قَرِينٌ  بود مرا هم‌نشينى كه منكر بعث بود و اين قرين بقول مجاهد از شياطين است و بقول ابن عباس از انس و گويند اين آيه در شان مرديست كه همهء مال خود را تصديق نمود بعد از آن محتاج شد و او را رفيقى كافر بود او را گفت كه مال تو كجا رفت او در جواب گفت كه در راه خداى تصدق نمودم تا در آخرت بهتر از آن به من عوض دهد او سوگند ياد كرد كه در آخرت عوض اين به تو نخواهد رسيد و بعث و نشور نخواهد بود و نزد مقاتل ايشان دو برادر بودند كه در سورة الكهف سمت ذكر يافته‌اند آنكه كافر است نام او قطروس است و آنكه مؤمن است يهودا و بهر حال مرد مؤمن در بهشت با رفيقان خود گويد كه مرا در دنيا جليسى بود كه سرزنش‌كنان .\r\n يَقُولُ  ميگفت به من  أَ إِنَّكَ لَمِنَ الْمُصَدِّقِينَ  آيا تو از جملهء تصديق كنندگان حشر و باور دارندگان نشرى .\r\n أَ إِذا مِتْنا  آيا چون بميريم  وَ كُنَّا تُراباً  و گرديم خاك  وَ عِظاماً  و استخوانهاى پوسيده و ريزيده  أَ إِنَّا  آيا ما آنهنگام كه به اين\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nهيئت و صفت رسيده باشيم  لَمَدِينُونَ  پاداش دادگان باشيم .\r\n قالَ  گويد آنمرد مؤمن با مصاحبان خود  هَلْ أَنْتُمْ مُطَّلِعُونَ  آيا شما ديده ورانيد يعنى مىبينيد اهل دوزخ را تا حال رفيق مرا بدانيد كه در كدام دركه است و بچه نوع عذاب مبتلاست بهشتيان گويند تو او را ميشناسى بدوزخ نگر تا حال او را بدانى بعد از آن روزنهء از بهشت گشايند و مرد مؤمن را گويند بنگر .\r\n فَاطَّلَعَ  پس او فرو نگرد  فَرَآهُ  پس ببيند قرين خود را  فِي سَواءِ الْجَحِيمِ  در ميان آتش دوزخ .\r\n قالَ  گويد به آن  تَاللَّهِ  به خدا سوگند  إِنْ كِدْتَ  بتحقيق كه نزديك بودى كه بسبب اغوا و اضلال  لَتُرْدِينِ  هلاك گردانى مرا و بچاه غوايت و ضلالت اندازى .\r\n وَ لَوْ لا نِعْمَةُ رَبِّي  و اگرنه عطا و بخشش پروردگار من بودى كه مرا هداية نمود و از اغواى تو نگاه داشت  لَكُنْتُ مِنَ الْمُحْضَرِينَ  هر آينه ميبودم از حاضر شدگان با تو يا امثال تو در اين عذاب پس آن مومن بر سبيل سرزنش با قرين خود گويد كه .\r\n أَ فَما نَحْنُ  آيا ما نيستيم  بِمَيِّتِينَ  مردگان يعنى نميگفتى در دنيا كه ما نمىميريم .\r\n إِلَّا مَوْتَتَنَا الْأُولى  مگر مردن اول كه در دنيا بود  وَ ما نَحْنُ  و نيستيم ما  بِمُعَذَّبِينَ  عذاب كرده شدگان زيرا كه ميگفتى كه مبعوث و محشور نخواهيم شد اكنون ديدى كه هر چه اعتقاد داشتى و به من ميگفتى بخلاف آن بود خدا ما را زنده گردانيد و ترا زنده گردانيد و مرا بدرجهء ثواب رسانيد و ترا بدركهء عذاب .\r\n إِنَّ هذا  بدرستى كه اين نعمت و خلود و ايمنى از عذاب  لَهُوَ الْفَوْزُ الْعَظِيمُ  هر آينه رستگاريست رستگارى بزرگ .\r\n لِمِثْلِ هذا  از براى مثل اين ثواب و فوز و فلاح  فَلْيَعْمَلِ الْعامِلُونَ  پس بايد كه عمل كنند عمل كنندگان در دار تكليف نه از براى حظوظ دنيويه كه آميخته است بالمهاى متعاقبه و چون او سبحانه بعضى از احوال بهشت و بهشتيان بيان كرده بعد از آن بجهة تنبيه بندگان تا مرتكب معاصى نشوند و دوزخ را ببهشت اختيار نكنند فرمود اى كسانى كه دعوى عقل ميكنيد انديشه كنيد در آنكه .\r\n أَ ذلِكَ  آيا آنچه مذكور شد از ساير انواع نعمت كه سبب سرور لذتست  خَيْرٌ  بهتر است و خوبتر  نُزُلًا  از روى پيشكشى  أَمْ شَجَرَةُ الزَّقُّومِ  يا درخت زقوم كه باعث محنت است و در نهاية مرارتست و ذكر تنزيل دلالتست بر آنكه نعم مذكوره از براى اهل بهشت بمنزله نزل نازلست و ايشانرا سوى آن نعمى دگر خواهد بود كه هيچ فهمى ادراك آن نتواند كرد و همچنين درخت\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nزقوم كه مانند درختيست در ولايت تهامه كه برگهاى خرد دارد و ميوهء آن در غاية نتن و نهايت مرارت نزل اهل دوزخ است و شبههء نيست در آنكه مرارت و عفونت آن درخت بمراتب زياده از اين درخت است كه در تهامه است و ايشان را ماوراى آن عذاب خواهد بود كه بخاطر هيچكس خطور نكرده باشد و به گوش هيچ شنونده نرسيد آورده‌اند كه كفار چون شنيدند كه درخت زقوم در دوزخ روئيده شده است با يكدگر گفتند اين چگونه بود و حال آنكه آهن را آتش ميگدازد پس چگونه درخت را نگدازد محمد در اين قول كاذبست و آنچه ميگويد از نزد خود ميگويد حق تعالى فرمود كه .\r\n إِنَّا جَعَلْناها  بدرستيكه ما گردانيديم درخت زقوم را  فِتْنَةً  ابتلا و امتحان در دنيا  لِلظَّالِمِينَ  براى ستم كاران تا انكار ايشان در اينمعنى موجب اشتداد عذاب و ازدياد عقاب باشد و نميدانند كه آنكس كه قادر است بر خلق حيوانات آتشى چون سمندر كه در ميان آتش تخم مىنهد و ميخسبد و بچه ميآورد و تربيت ميدهد تواناست از آفريدن درختى كه از جنس آتش باشد يا از جوهرى ديگر كه آتش آن را فانى نسازد همچنانكه سلاسل و اغلال و حيات و عقارب و ضريع را فانى نميسازد و در تفسير طبرى آورده كه ابن الزبعرى صناديد قريش را گفت كه محمد ميترساند ما را بزقوم و اين بلغت بربر و افريقيه يا اهل يمن مسكه و خرما را گويند أبو جهل برخاست و اكابر عرب را به منزل خود آورد و كنيز خود را گفت زبده و خرما آورد أبو جهل گفت اين را بخوريد كه زقوميست كه محمد ما را بدان ميترساند حق تعالى اين آيه فرستاد كه زقوم آن نيست كه شما گمان ميبريد .\r\n إِنَّها  بدرستى كه درخت زقوم  شَجَرَةٌ تَخْرُجُ  درختيست كه بيرون آمده  فِي أَصْلِ الْجَحِيمِ  در بيخ دوزخ يعنى دميده شده است در قعر دوزخ و شاخهاى آن بجميع دركها رسيده .\r\n طَلْعُها  ميوه آن درخت يا خوشهء آن  كَأَنَّهُ  گوييا آن  رُؤُسُ الشَّياطِينِ  سرهاى ديوانست در قبح منظر و نهاية كراهة و چون در قوة مخيله آدمى مركوز شده كه ديو به جهت آنكه شر محض است زشت صورت و كريه منظر است از اينجهت هر صورتى كه بسيار كريه است بر وى تشبيه ميكنند و در بعضى تفاسير آورده كه در حوالى مكه سنگهاى سياه بودند در نهايت خشونت و تيرگى و آن را رءوس شياطين ميگفتند حق تعالى درخت زقوم را به آن تشبيه كرده و بر هر تقدير ميفرمايد كه .\r\n فَإِنَّهُمْ  پس بدرستى كه دوزخيان  لَآكِلُونَ مِنْها  ميخورند از آندرخت يا از آن ميوه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n فَمالِؤُنَ مِنْهَا الْبُطُونَ  پس پركنندگان‌اند از آن شكمها را از غايت جوع مرويست كه حق تعالى علت جوع را بر ايشان گمارد بر وجهى كه به جهت شدة آن عذابهاى ديگر را فراموش كنند و پيش مالك آيند و طلب طعام كنند مالك ميوهء درخت زقوم و برگهاى آن بخورد ايشان دهد ايشان از غايت جوع شكمها را از آن پر كنند و بعد از آن تشنگى بر ايشان غلبه كند طلب آب كنند مالك بعد از روزگارى دراز آبى بغايت جوشان بايشان دهد چنان كه ميفرمايد كه .\r\n ثُمَّ إِنَّ لَهُمْ  پس بدرستى كه بعد از زمان بسيار مر ايشانرا  عَلَيْها  بر بالاى خوردن آن شجره  لَشَوْباً مِنْ حَمِيمٍ  هر آينه آميخته است از آبى كه بغايت گرمى باشد يعنى آن آب گرم را به غساق و صديد آميخته بخورد ايشان دهد ايشان آن آب را نزديك دهن آورند تا بخورند روى ايشان به جهت شدت حرارت آن پخته شود و چون به شكم ايشان رسد همه رودهاى ايشان پاره پاره گردد .\r\n ثُمَّ إِنَّ مَرْجِعَهُمْ  پس بدرستى كه بازگشت ايشان بعد از خوردن زقوم و آشاميدن حميم بر سبيل پيشكشى  لَإِلَى الْجَحِيمِ  بسوى دوزخ سوزانست و اينكه ايشان مستحق اين عذاب شده‌اند به جهت آنست كه .\r\n إِنَّهُمْ  بدرستى كه ايشان  أَلْفَوْا آباءَهُمْ  يافتند پدران خود را  ضالِّينَ  گمراه و از راه حق گردندگان .\r\n فَهُمْ عَلى آثارِهِمْ  پس ايشان برد پيهاى پدران خود  يُهْرَعُونَ  شتابنده ميشدند بدون توقف بر نظر و بحث مبادرت ميكردند بر پيروى ايشان بعد از آن به جهت تنبيه قوم حق سبحانه پيغمبر خود را از امم سابقه خبر ميدهد و ميگويد .\r\n وَ لَقَدْ ضَلَّ  و بدرستى كه گمراه شدند و از جاده حق گرديدند  قَبْلَهُمْ  پيش از كفار قريش كه در عصر تواند  أَكْثَرُ الْأَوَّلِينَ  پيشترين پيشينيان چون قوم نوح و عاد و ثمود و غير ايشان .\r\n وَ لَقَدْ أَرْسَلْنا  و بتحقيق كه ما فرستاديم  فِيهِمْ  در ميان ايشان  مُنْذِرِينَ  بيم كنندگان يعنى پيغمبرانى كه ايشان را از عقاب و عذاب تخويف ميكردند و ايشان قول پيغمبران را قبول نميكردند .\r\n فَانْظُرْ  پس در نگر بديدهء اعتبار كه  كَيْفَ كانَ  چگونه بود  عاقِبَةُ الْمُنْذَرِينَ  سر انجام و عاقبت بيم كرده شدگان كه بچه شدت و رسوائى عذاب بر ايشان فرود آمد و ايشانرا فرو گرفت .\r\n إِلَّا عِبادَ اللَّهِ الْمُخْلَصِينَ  مگر بندگان شايسته خداى كه پاك كرده شدگانند از شرك و عناد كه بانذار منتفع شدند يا مگر انبياء و ساير اهل اخلاص كه حق تعالى ايشانرا خلاص ساخت از آن\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nعذاب و وعده داد ايشانرا بجزيل ثواب و بعد از اجمال مآل امم سابقه تفصيل قصص ايشان مينمايد و خبر ميدهد بقوله .\r\n وَ لَقَدْ نادانا نُوحٌ  و بتحقيق كه بخواند ما را نوح بنصرت خود و هلاك قوم خود را از ما درخواست بعد از آنكه از ايشان نااميد شده بود ما نداى او را شنيديم  فَلَنِعْمَ الْمُجِيبُونَ  پس نيك اجابت كننده‌ايم ما چه او را نصرت داديم و قوم او را بطوفان غرق گردانيديم .\r\n وَ نَجَّيْناهُ  و رهانيديم او را  وَ أَهْلَهُ  و كسان او را يعنى آن جماعت كه با او در كشتى بودند  مِنَ الْكَرْبِ الْعَظِيمِ  از اندوه بزرگ كه غرق است يا ايذاى قوم .\r\n وَ جَعَلْنا  و گردانيديم بعد از غرق  ذُرِّيَّتَهُ  فرزندان او را  هُمُ الْباقِينَ  ايشان باقى ماندگان يعنى همه را هلاك كرديم و همين اولاد او را كه حام و سام و يافث و چهار دختران بودند باقى گذاشتيم و همهء مردم را بعد از نوح از اولاد او پيدا كرديم در خبر است كه همه عرب و اهل فارس از اولاد سام‌اند و ترك و سقالبه و خزرج و يأجوج و مأجوج از نسل يافث‌اند و همه هنديان از فرزند حام و از كلبى مرويست كه چون نوح از كشتى بيرون آمد همه مردان و زنان كه با او در كشتى بودند مگر اولاد زوجات او .\r\n وَ تَرَكْنا عَلَيْهِ  و باقى گذاشتيم بر نوح ذكر جميل و ثناء نيكوئى  فِي الْآخِرِينَ  در ميان جماعتى كه از آخر پيدا شدند يعنى در ميان امت محمد صلّى اللّه عليه و آله و سلّم .\r\n سَلامٌ عَلى نُوحٍ  سلام و تحيت از جانب ما بر نوح است  فِي الْعالَمِينَ  در ميان عالميان يعنى باقى گذاشتيم بر نوح در ميان امم لاحقه از جن و انس اين كلمهء مذكوره را در وقتى كه ارادهء ثناى او كنند و در حق او گويند و اين مكرمت عظيم كه باقى گذاشتن ذكر اوست سلام گفتن همهء آدميان و پريان بر او براى مجازات نوح است در آزار و ايذاء كشيدن او از اقوام خود .\r\n إِنَّا كَذلِكَ  بدرستى كه ما همچنانكه نوح را پاداش داديم بر اعمال حسنهء او بذكر جميل و ثناى جزيل  نَجْزِي الْمُحْسِنِينَ  پاداش ميدهيم همهء نيكوكاران را .\r\n إِنَّهُ  بدرستى كه نوح  مِنْ عِبادِنَا الْمُؤْمِنِينَ  از بندگان گرويدهء ما بود لا جرم او را از غرق نجات داديم و اسم سامى او را در ميان بندگان خود بلند گردانيديم .\r\n ثُمَّ أَغْرَقْنَا الْآخَرِينَ  پس بعد از آن غرق كرديم ديگران را يعنى كفار قوم او را كه بما ايمان نمىآوردند و نميگرويدند و بعد از ذكر نوح نجى و قوم او بيان قصهء ابراهيم خليل مىكند و مجادلهء او با قوم و ميفرمايد .\r\n وَ إِنَّ مِنْ شِيعَتِهِ  و بدرستى كه از پيروان نوح  لَإِبْراهِيمَ  هر آينه ابراهيم خليل است در اصول شرع و طريق حق و ايذاء ديدن و جفا كشيدن تابع او بود و دور نيست\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nكه در فروع شريعت يا اكثر آن پيرو او باشد و ميان ايشان دو هزار و ششصد و چهل سال بود و در ما بين اين مدت دو پيغمبر ديگر مبعوث شده بود يكى هود و ديگرى صالح در لباب و بعضى ديگر تفاسير آورده‌اند كه ضمير راجع است به حضرت رسالت كنايهء غير مذكوره اگرچه او بصورة سابق بود بر پيغمبر ما اما در معنى تابع مطلق او بود همچون ساير اتباع بفضل او مشرف گشته بودند و دين او را ستايش كرده و دعا كرده كه ربنا و ابعث فيهم رسولا و در حديث آمده كه چون حق تعالى ملكوت آسمان و زمين را بر ابراهيم نمود بجانب عرش نگريست نورى عظيم ديد گفت خداوندا اين چه نور است گفت نور حبيب وصفى من محمد گفت در جنب او نور ديگر مىبينم گفت برادر و وصى او على بن أبي طالب است گفت خداوندا نور ديگر مىبينم نزديك آن هر دو نور خطاب آمد كه آن نور فاطمهء زهراست دختر سيد انبيا ( ع ) و زوجهء خير الاوصيا و بجهة اين ويرا فاطمه نام نهاده‌ايم كه او دوستان خود را از دوزخ منع كند و باز دارد همچنانكه مادر فرزند را فطيم سازد و از شير باز گيرد گفت خداوندا دو نور ديگر مىبينم نزديك ايشان فرمود كه آن دو نور دو فرزند ويند حسن و حسين گفت پادشاها نه نور ديگر مىبينم كه گرد ايشان در آمده است از چه كسانند گفت آن نه نور امامانند از فرزندان حسين گفت خداوندا نورهاى بسيار مىبينم كه گرد ايشان درآمده فرمود كه آن نورهاى شيعيان و محبان علىاند و فرزندان او گفت پادشاها ايشانرا بچه علامت ميتوان شناخت گفت به پنجاه و يك ركعت نماز گذاردن و انگشترى در دست راست داشتن و بسم اللّه الرحمن الرحيم در نماز بلند گفتن و پيش از ركوع قنوت خواندن و سجدهء شكر كردن ابراهيم گفت خداوندا مرا از شيعهء على بن أبي طالب و فرزندان او گردان حق تعالى دعاى او را اجابت كرد و او را داخل شيعيان على بن أبي طالب گردانيد و رسول خود را از اين خبر داد و فرمود كه و ان من شيعته لابراهيم و بدرستى كه ابراهيم از جملهء شيعيان على بن أبي طالب است پس اى محمد قصهء او را بخوان و ياد كن .\r\n إِذْ جاءَ رَبَّهُ  چون آمد ابراهيم بپروردگار خود يعنى تصديق او نمود و از سر يقين گرويد به او  بِقَلْبٍ سَلِيمٍ  بدل خالص از شايبهء شرك و پاك از جميع معاصى و غل و غش حضرت امام جعفر صادق عليه السلام فرمود كه سالم بود از جميع ماسوى و آراسته از عوايق دنيا و علايق عقبى يعنى ابراهيم خليل روى آورد بدرگاه ملك جليل با دلى از جميع متعلقات كونين آراسته و از محبت دارين پرداخته .\r\n إِذْ قالَ  چون گفت  لِأَبِيهِ  مر پدر خود را بر وجه نكوهش و سرزنش يعنى آزر كه عم او بود در تربيت قايم مقام پدر او  وَ قَوْمِهِ  و مر گروه خود را وقتى كه ايشانرا ديد كه بپرستيدن بتان اهتمام مينمودند  ما ذا تَعْبُدُونَ  اين چه چيز است كه ميپرستيد .\r\n أَ إِفْكاً  آيا\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبجهة كذب  آلِهَةً  خدايان را يعنى بتان كه بزعم شما خدايانند  دُونَ اللَّهِ  بجز از خداى  تُرِيدُونَ  اراده ميكنيد و مراد خود از ايشان ميطلبيد .\r\n فَما ظَنُّكُمْ  پس چيست گمان شما  بِرَبِّ الْعالَمِينَ  بپروردگار عالميان يعنى چونكه سزاوار عبادت اوست نه غير او زيرا كه كسى كه آفريدگار عالميانست مستحق آنست كه او را پرستش كنند نه غير او را پس چيست مظنهء شما كه ترك پرستش مستحق عبادت كرده بپرستش بتان قيام و اقدام مينمائيد يا ايشانرا شريك او ميسازيد آيا از عذاب او ايمنيد و هيچ انديشه نميكنيد از آنكه كسى كه شما را آفريده باشد و شما او را گذاشته غير او را پرستش كنيد او شما را معذب گرداند و يا معنى آنست كه پروردگار خود را بر چه صفت و از چه جنس گمان ميبريد تا او را مانند اين بتان ميكنيد و ايشانرا شريك او ميگردانيد ايشان چون از اين جهة ملزم شدند اصلا به آن التفات نكردند و گفتند كه فردا عيد ماست و بصحرا خواهيم رفت و امروز طعامهاى رنگارنگ ميپزيم و بر حوالى بتان ميگذاريم تا فردا كه از صحرا بازگرديم و به بتخانه درآييم و آن طعامها را برسم تبرك و تيمن قسمت نمائيم تو فردا رفيق ما باش و مجمع ما را تفرجى نما و از آنجا با ما به بتخانه درآى تا تجمل و تزئين بتان و صورت و اشكال ايشان را نظر كنى و ما ميدانيم كه بعد از تماشا ديگر ملامة ما نخواهى كرد و ما را در پرستش ايشان معاف خواهى داشت ابراهيم عليه السلام بعد از استماع اينكلام هيچ جواب نگفت روز ديگر عم و ياران او گفتند اى ابراهيم بيا تا بصحرا رويم .\r\n فَنَظَرَ  پس در نگريست ابراهيم عليه السلام  نَظْرَةً فِي النُّجُومِ  نگريستى بستارگان نه بطريق استخراج احكام نجوم از آن زيرا كه اهل تنجيم اهل ضلالند چنان كه حديث المنجم كالكاهن و الكاهن كالكافر و الكافر فى النار دلالت مىكند بر آن بلكه منشاء نظر كردن او بنجوم آن بود كه آن تب لرز داشت و چون ستارهائى كه نشان كرده بود بموضع معين رسيدندى او را نوبت تب رسيدى و اين هنگام كه او را بصحرا ميخواندند به آن ستارها نظر كرد نزديك به آن موضع معين رسيده بودند .\r\n فَقالَ إِنِّي سَقِيمٌ  پس گفت بدرستى كه من بيمارم يعنى بيمار خواهم شد و نوبت تب مرا خواهد گرفت يا آنكه قوم او از اهل تنجيم بودند ابراهيم عليه السلام در مواقع صعود و هبوط و مقارنهء ستارها نگاه كرد بعد از آن گفت انى سقيم و مقصود او اين بود كه من بواسطهء كفر و عناد شما تنگ دلم و پريشان خاطر و ايشان توهم كردند كه در علم نجوم يافت كه بيمار مىشود مرويستكه چون قوم ابراهيم عليه السلام لفظ انى سقيم از او شنيدند تصور مرض طاعون كردند چه اين مرض در ميان ايشان عارض شده بود و بسيار از آن ميترسيدند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n فَتَوَلَّوْا عَنْهُ  پس برگشتند و از او بهزيمة رفتند بجهة ترس آنكه بيمارى او بر ايشان سرايت نكند  مُدْبِرِينَ  در حالتى كه روى گردندگان بودند يعنى او را تنها گذاشته روى بصحرا نهادند و چون بعيدگاه خود رفتند ابراهيم عليه السلام متوجه بتخانه شد .\r\n فَراغَ  پس بخفيهء ايشان ميل كرد  إِلى آلِهَتِهِمْ  بسوى خدايان ايشان يعنى بتان كه بزعم ايشان خدايان بودند چون به بتخانه درآمد بتان را ديد كه بانواع زينت آراسته و اطعمه متلون نزد ايشان نهاده  فَقالَ  پس بر سبيل استهزاء و سرزنش پرستندگان ايشان را گفت  أَ لا تَأْكُلُونَ  آيا نميخوريد اين اطعمهء لذيذه را و چون جوابى از ايشان نشنيد ديگر باره از روى تهكم گفت .\r\n ما لَكُمْ لا تَنْطِقُونَ  چيست شما را كه سخن نميگوئيد و مرا جواب نميدهيد در اينكلام تنبيه نموده بر آن كه اصنام چون جمادند و و نميخورند و سخن نميكنند پس اخس اشيا باشند و به هيچ وجه صلاحيت عبادت نداشته باشند بعد از آن تبر برداشت .\r\n فَراغَ  پس به پنهانى ميل كرد  عَلَيْهِمْ  بر سر بتان و بزد بر ايشان  ضَرْباً بِالْيَمِينِ  زدنى بدست راست كه قوت او بيشتر بود از دست چپ و آن بتان هفتاد بودند همه را درهم شكست و پاره پاره كرد مگر بت بزرگ كه از زر ساخته بودند و ياقوت در چشمش نشانده بعد از آن تبر بر دوش او نهاد و چون قوم او از عيدگاه مراجعت نمودند و به بتخانه درآمدند آن صورت را مشاهده كردند و گفتند اين فعل كه باشد بعضى از ايشان گفتند كه اين كار ابراهيم است كه هميشه مذمت خدايان ما مىكند .\r\n فَأَقْبَلُوا إِلَيْهِ  پس روى آوردند بسوى او  يَزِفُّونَ  در حالتى كه شتاب ميكردند و ميدويدند تا او را برگرفته نزد نمرود بردند بعد از مباحثه و مجادله بسيار بر وجهى كه در سورة الانبيا گذشت .\r\n قالَ  گفت ابراهيم  أَ تَعْبُدُونَ ما تَنْحِتُونَ  آيا ميپرستيد آن چيزيرا كه ميتراشيد بدست خود از سنگ و چوب و غير آن يعنى چگونه صحيح باشد نزد عقل كه شخصى معمول خود را پرستش نمايد بجهة پس زيادتى انكار فرموده كه .\r\n وَ اللَّهُ خَلَقَكُمْ  و خداى آفريده است شما را  وَ ما تَعْمَلُونَ  و اصل جواهر آنچه مىكنيد بدستهاى خود كه آن اصل چوب و سنگ است و شما ميدانيد كه همه مخلوق خداى تعالىاند .\r\n قالُوا  گفتند مر فعلهء خود را  ابْنُوا لَهُ  بنا كنيد براى سوختن ابراهيم  بُنْياناً  بنائى از هيزم پر ساخته و آتش در آن زنيد از اطراف و جوانب  فَأَلْقُوهُ فِي الْجَحِيمِ  پس بيفكنيد او را در آتش سوزان پس ايشان بنائى ساختند كه طول آن سى گز و عرض او بيست گز بود و پر از هيزم كردند و آتش در آن زدند .\r\n فَأَرادُوا بِهِ  پس\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاراده كردند بابراهيم  كَيْداً  مكرى و حيله در هلاك او به اين طريق كه او را در منجنيق نشانده در آتش انداختند  فَجَعَلْناهُمُ الْأَسْفَلِينَ  پس گردانيديم ايشانرا بدتر و خوارتر يعنى باطل گردانيديم مكر ايشان و آن آتشرا بر ابراهيم گلستان ساختيم و آن را برهان روشن گردانيديم بر علو شأن و غالبيت و حقيت او و پستى خصمان او چون ابراهيم از ميان ايشان بسلامت بيرون آمده دانست كه قوم او به او ايمان نخواهند آورد و قصد مهاجرت كرد از ايشان .\r\n وَ قالَ إِنِّي ذاهِبٌ  و گفت بدرستى كه من رونده‌ام  إِلى رَبِّي  بجانبى كه پروردگار من مرا به آن فرموده يعنى بشام كه در او ارض مقدسه است  سَيَهْدِينِ  زود باشد كه راه نمايد مرا و توفيق دهد مرا به آنچه مقصد منست از مصالح دنيويه و اخرويه و اينكلام بجهة وعده بود كه او سبحانه قبل از اين به او گفته بود پس ابراهيم عليه السلام متوجه شام شد در آن راه هاجر بيد تصرف ساره درآمد و او را به شوهر خود هبه كرد و چون مالك او شد از خداى طلب فرزند نمود و از روى مناجات فرمود كه .\r\n رَبِّ  اى پروردگار من  هَبْ لِي  ببخش مرا فرزندى كه  مِنَ الصَّالِحِينَ  از جملهء صالحان باشد و شايستگان درگاه تو تا يارى من كند بر دعوت و طاعت و مونس و همنشين من در غربت و كربت حق تعالى دعاى او را اجابت كرد چنان كه ميفرمايد كه .\r\n فَبَشَّرْناهُ  پس مژده داديم او را  بِغُلامٍ حَلِيمٍ  به پسرى برد بار كه در كارها تعجيل نكند پيش از وقت آن با وجود قدرت او بر آن و حلم او بمرتبهء بود كه در اول بلوغ و جوانى پدر او را گفت مرا فرموده‌اند كه ترا ذبح كنم او گفت كه بكن آنچه ترا به آن فرموده‌اند و در روضه آورده كه حق تعالى اسمعيل را از هاجر بابراهيم ارزانى فرمود و به حكم يزدان هر دو را از زمين شام به مكه آورد و اسمعيل آنجا نشو و نما كرد تا وقتى كه ابراهيم از طرف شام بديدن وى آمد در آن وقت او سيزده ساله شده بود روزى از شكار بازگشت آثار غبار شكارگاه گرد بر گرد رخسارش نشسته و از تاب آفتاب سنبل پر تابش آشفته حضرت خليل بر سر راهش نشسته بود چون نظر كرد رخسارى ديد چون گل شگفته و عذارى مشاهده كرد تا بنده‌تر از ماه دو هفته مهر پدرى از طبع بشرى در حركت آمده غيرت الهى سلسلهء محبت را نيز متحرك ساخت چون شب هشتم ذى الحجه رسيد كه شب ترويه بود ابراهيم بعد از وظيفهء عبادت بطريق عادت سر بر بالين استراحت نهاد و در خواب به او ندا كردند كه اى خليل دعوى محبت ما ميكنى و مهر فرزند\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nدر دل خود راه ميدهى اگر تشنه وصال مائى برخيز و بدشنهء تيز فرزند دلبند خود را قربان كن ابراهيم از سطوت اينخواب و هيبت اينخطاب بيدار شد و همهء روز ترويه در انديشهء اينخواب بود با خود ميگفت كه آيا اين امر رحمن است يا وسوسهء شيطان چون شب بخواب رفت باز همان واقعه ديد كه شب اول ديده بود و چون روز عرفه شد معرفت پيدا كرد كه اين خواب رحمانيست و در شب نحر همين خواب ديد يقين او زياده شد دانست كه مأمور آن امر ميبايد شد و اطاعت آن ميبايد كرد سعيد بن جبير از ابن عباس روايت كرده كه خواب انبيا بمنزلة وحى است و عمل كردن به آن واجب و متحتم و گويند كه حق تعالى در حال بيدارى به او خطاب كرده بود كه هرگاه در خواب به تو امر كنم كه فرزند را ذبح كن به آن امر قيام نماى و چون ابراهيم اين واقعه را ديد در آن امر عزم را تصميم داد صبح روز نحر هاجر را گفت برخيز و فرزند خود را كسوتى فاخر و خلعتى ظاهر بپوشان كه او را بمهمانى دوستى ميبرم و خانهء چشمش را بسرمه سياه كن كه حوارى دولت سراى دوست چشم انتظار در راه دارند و گيسوى مشكين را تاب ده كه خدام ضيافت حلقه زده ايستاده‌اند و سوداى وصال او در سر دارند هاجر جامهء نو در فرزند ارجمند پوشانيد و رو و مويش شست و شانه كرده بوسيد و بوييد و گفت ايجان مادر نميدانم كه ترا بكدام مجمع مىبرند اما از گيسوى تو بوى پريشانى ميشنوم و معلوم ندارم كه ترا بكدام مهمان خانه دعوت ميكنند اما در دل بريان خود خوناب جگر كباب ميبينم ابراهيم گفت هاجر را كه كارد و رسنى بيار تا با خود ببرم هاجر گفت يا خليل اللّه پيوسته مهمانى واسطهء پيوند و مواصلة دوستان باشد و كارد آلت قطعيت و هجرانست آنجا بچه كار آيد خليل گفت كه شايد آنجا قربانى بايد كردن و بيكارد و رسن قربانى كردن مشكل است پس خليل و اسمعيل هاجر را وداع كردند و روى بمنا نهادند .\r\n فَلَمَّا بَلَغَ مَعَهُ  پس چون رسيد اسمعيل با پدر خود  السَّعْيَ  بواضع سعى كه ميان صفا و مروه است و گويند قريب ببلوغ است  قالَ  گفت ابراهيم به او از روى شفقت و مرحمت  يا بُنَيَّ  اى پسرك من تو ميدانى كه تجمل قربة الهى بىتحمل بلا و كربة نامتناهى ميسر نميشود و تناول شهد لقا بىتجرع زهر بلا دست ندهد و من مدتيست كه كمر مقاسات بليات بر ميان جان بسته‌ام و بر مرصد صبر و شكيبائى مترصد ورود و وفور محنت و اذية نشسته اما هيچ بلا بدين ابتلا نمىرسد  إِنِّي أَرى  بدرستى كه من ميبينم پيوسته  فِي الْمَنامِ  در خواب  أَنِّي أَذْبَحُكَ  آنكه من ذبح ميكنم يعنى پياپى در خواب خطاب الهى به من ميرسد كه فراق چون تو فرزندى بر دل بريان نهم و ترا به زخم تيغ بيدريغ قربان كنم  فَانْظُرْ ما ذا تَرى  پس بنگر در اين كار كه چه چيز مىبينى غرض ابراهيم از اين مشورت اين بود كه معلوم كند كه اسمعيل\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدر اين بلية عظيمه شكيبائى و ثبات قدم را مرعى خواهد داشت يا آنكه جزع و فزع و بيطاقتى خواهد كرد اسمعيل چون اينكلام از پدر بزرگوار خود بشنيد از روى دلخوشى و طوع و رغبت خود  قالَ يا أَبَتِ  گفت اى پدر بزرگوار من اگر هزار جان داشتمى و فرمان الهى نازل شدى كه همهء آن را قربان ما كن بىاهمال همه را در راه او فدا كردمى با اين نيم جانى كه دارم مضايقه خواهم كرد  افْعَلْ ما تُؤْمَرُ  بكن آنكه فرموده شدهء به آن و بجاى آر آنچه ترا در خواب نموده‌اند  سَتَجِدُنِي  زود باشد كه بيابى مرا در اين امر  إِنْ شاءَ اللَّهُ  اگر خواهد خداى من  مِنَ الصَّابِرِينَ  از صبر كنندگان بر ذبح يعنى اگر توفيق سبحانى قرين حال من باشد من متحمل اين بليهء عظيمه شوم و اصلا از آن جزع نكنم چه مثل مرا بدل هست و حضرت جليل را بدل نيست فرزند را عوض ممكن است و حضرت عزت را عوض ممكن نه از حضرت عزت فرمان كردن و از من گردن نهادن و از تو كه خليلى تيغ كشيدن و قربان كردن اى پدر اگر بعد از اين گويند كه ابراهيم از براى فرمان حق پسر را قربان كرد اين نيز خواهند گفت كه اسمعيل در راه رضاى حق سر در باخت از كعب الاحبار مرويست كه در وقتى كه خليل اسمعيل را از نزد مادر بيرون آورد ابليس پر تبليس بر اين قضيه مطلع شد با خود گفت وقت آنست كه مكرى سازم تا بناى خاندان خلت براندازم پس با خود تامل كرد كه زنان را قوة شكيبائى كمتر است و دل مادران بجانب فرزندان از پدر مايل تر اول بوسوسهء او پردازم پس به صورت پيرى نزد هاجر آمد و گفت اى هاجر هيچ ميدانى كه خليل اسمعيل را كجا ميبرد گفت بلى بمهمان دوستى ميبرد ابليس گفت ايغافل ويرا مىبرد تا رخسار گلنار او را به زخم تيغ خونبار گرداند و سنبل پرتاب او را در دم تيغ به خون خضاب كند هاجر گفت اى پير خرف گشته عجب كه تو ابليس نباشى پدرى چون خليل و پسرى چون اسمعيل چگونه دلش يارى دهد كه ميوهء رسيده و نهال خود را كه نوباوهء باغ خلت است و گلدستهء بوستان ملت بر خاك هلاك اندازد گفت مدعاى او آنست كه خوابى ديده و حضرت جليل او را فرموده كه فرزند خود را در راه ما قربان كن هاجر گفت خليل دروغ نگويد و چون فرمان رب العالمين بدينصورت صادر شده باشد هزار جان هاجر و فرزند او فداى رب جليل باد ابليس از هاجر نوميد شد نزديك خليل آمد و گفت اى ابراهيم هزار جان مقدس فداى كمان ابروى اسمعيل ميسزد تو ميخواهى كه گردن او را خون آلوده كرده چون تير پرتاب بر روى خاك افكنى و رخسارهء تابان او را گلنارى سازى و موى چون جعد او را به خون خضاب كنى در اين تامل نماى و در اين تفكر كن باغبانا چونكه سرو خويش را خواهى بريد اول از بىرونقى جويبار انديشه كن .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nابراهيم دانست كه او شيطانست تير استعاذه در كمان لا حول و لا قوة الا باللّه العلى العظيم نهاده بجانب وى افكند او منزجر نشده گفت اى ابراهيم خواب تو شيطانست اگر نه حق تعالى كسى را چگونه بناحق بقتل فرزند امر كند ابراهيم گفت تو شيطانى و ترا بر انبياء دستى نباشد خواب من رحمانيست و امرى كه دوست فرموده مشتمل است بر حكمتهاى پنهانى من به غير از فرمان بردارى او چارهء ندارم ابليس گفت اى خليل آخر دلت چگونه يارى دهد كه بدست خود چنين فرزند دلبندى را هلاك كنى ابراهيم را آتش غضب افروخته گشت و گفت ايمردود مطرود در آندم كه مرا در آتش ميافكندند جبرئيل كه بدرقهء مقربان درگاهست بآزمايش خواست كه عفان توكل مرا از طريقهء توجه به حضرت دوست بگرداند سخن او در دل من اثر نكرد تو كه واپس ترين اين راهى ميخواهى كه مرا بوسوسه از راه ببرى هرگز نتوانى بجلال ذو الجلال كه اگر مرا از مشرق تا مغرب فرزند باشد و فرمان الهى در رسد كه همه را بدست خود بكش همه را بتيغ بيدريغ بكشم و هيچ باك ندارم زيرا كه جز رضاى الهى مراد دل من نيست از ابن عباس روايتست كه ابراهيم چون در منى بجمرهء اول رسيد شيطان آمد و او را تعرضى كند هفت سنگ بوى انداخت و از آنجا بجمره دوم آمد باز شيطان را ديد هفت سنگ ديگر بوى انداخت و چون بجمرهء عقبه رسيد آنجا نيز بر او ظاهر شد و هفت سنگ ديگر بوى انداخت و بواسطهء اين رمى جمرات ثلاثه از افعال حج شد و چون ابليس خسيس از وسوسهء خليل جليل محروم ماند پيش اسمعيل آمد و گفت ايغنچهء گلستان رسالت و ايميوهء بوستان عزت و جلالت هيچ ميدانى كه پدرت ترا بكجا ميبرد گفت بمهمانى دوستى ميبرد گفت غلط كردهء تو را ميبرد تا بكشد و ميگويد كه حق تعالى مرا در خواب فرموده كه فرزند خود را قربان كن اسمعيل گفت اى پير بىتدبير اگر فرمان عزتست هزار جان اسمعيل نثار امر جليل و فداى خليل باد ابليس گفت اى پسر ترا تحمل تيغ نباشد با پدر نزاع كن اسمعيل گفت از اين درگذر كه من رو از فرمان حق تعالى بر نميتابم و رخ از امر پدر نميپيچم اى پير نابالغ ندانستهء كه حكم جليل راحت روح منست و فرمان خليل سرمايهء فتح و فتوح من ابليس دگر باره مبالغه آغاز كرد و ابراهيم مقدارى راه پيش بود اسمعيل نعره زد كه اى پدر اين پير گمراه مرا ميرنجاند خليل گفت ايفرزند آن ابليس رو سياهست و بدترين سگان اين درگاه سنگى چند در كار او كن كه سنگ پر آشوب جنگ جوى سزاوار ضربت سگانست اسمعيل سنگى چند بجانب آن خاكسار انداخت و آن سگ لعين را سنگسار ساخت و گفت اى پليد ترا گفتند سر بنه سجده كن از آن گردن كشيدى لا جرم طوق لعنت در گردنت افتاد و چون مرا گويند سر بباز اگر گردن ننهم مبادا كه گردن جان من از طوق شوق انه كان صادق الوعد محروم ماند شيطان اينجا نيز مهمى\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nنساخت و منكوب بازگشت و ابراهيم در منى قرار گرفت اسمعيل را پيش خود بنشاند و كارد و رسن از آستين بيرون آورد و بر زمين نهاد و گفت ايفرزند هيچ وصيتى دارى كه بجا آورم گفت آرى سه وصيت دارم از من قبول كن اول آنكه بوقت كشتن دست و پاى مرا محكم ببندى ابراهيم گفت بنزد خداى ميروى ايفرزند جزع ميكنى گفت اى پدر جزع نميكنم اما اين وصيت به جهت دو معنى است يكى آنكه زخم كارد خون ريز چون به بدن نحيف و جسم ضعيف من رسد مبادا كه دست و پاى زنم و صورت اضطراب از من بوجود آيد و بدين حركت نام مرا از جريدهء صابران بيرون كنند دوم آنكه حرمت تو بر من واجبست شايد كه در وقت اضطراب دست و پاى زنم و جامهء تو به خون من آلوده شود بدين بىادبى از ارباب عقوق و عصيان گردم ابراهيم اين وصيت را قبول كرد گفت ديگر چه وصيت دارى اسمعيل گفت وصيت ديگر آنست كه بوقت قربان كردن روى من بر خاك نهى و در اين وصيت نيز دو چيز ملاحظه كرده‌ام يكى آنكه حضرت عزة خوارى و زارى بنده را دوست ميدارد رويهاى گرد آلود و جبينهاى گرد فرسوده را نزد او قدرى هست چون مرا به اين حال بينند به نظر رحمت در من نگرد ديگر آنكه تعلق خاطر پدران بمحبت فرزندان بسيار است ميترسم كه در حال تيغ راندن نظر تو بر روى و موى من افتد و سلسلهء مهر و محبت پدرى در حركت آيد و در فرمان حضرت يزدان تاخيرى واقع شود و اين تاخير عين تقصير باشد ابراهيم را در آن حالت رقت آمد و فرمود اين وصيت را نيز قبول كردم وصيت سوم كدامست اسمعيل گفت يا خليل اللّه ميدانم كه چون به خانه باز روى مادر فراق ديده و هاجر هجران كشيده چون مرا همراه تو نبيند بجوشد و بغصه بخروشد و به درد دل آغاز زارى كند و از سوز سينه و حرارت جگر نعره زند درخواست من آنست كه با وى درشتى نكنى كه فراق فرزندان بر مادران بغاية صعب و دشوار باشد او را بتلطف دلدارى فرماى و راه تسكين و تسلى بر دل او بگشاى و سلام من به او رسانى و بگوى كه اسمعيل توقع نموده كه مرا بحل كنى و در فراق من صبور باش كه خداى صابران را دوست ميدارد و چون اينفرزند مستمند بديدار تو خوى كرده بودم از سر خاكم قدم باز مدار اى پدر همنشينان محله و دوستان مكتب را از من سلام برسان و بگوى كه اسمعيل از شما توقع نموده كه هر جا كه جمع شويد از تنهائى و پريشانى اين غريب را فراموش مكنيد و در هر مجلس كه شمع طرب افروزيد اين كشتهء تيغ بلا و خون ريختهء ميدان ابتلا را باشكى سوزناك و آهى دردناك ياد آوريد ابراهيم اين وصيت را نيز قبول كرد و بدل قوى دست و پاى اسمعيل را بربست خروش از ملاء اعلا برآمد و فغان از ملائكه عالم بالا برخاست و بنظاره ايستاده و در حال پدر و پسر تفويض و تسليم ايشان مينگريستند و ميگريستند ميگفتند يا رب چه بزرگ بنده‌ايست ابراهيم كه او را براى\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nتو در آتش افكندند باك نداشت و اكنون براى تو فرزند خود را قربان مىكند و هيچ غم ندارد حق تعالى بر ايشان خطاب كرد كه ما او را خلعت خلت پوشانيديم و جام محنت نوشانيده‌ايم و راه گلستان محبت از خار ابتلاء و محنت خالى نيست .\r\n فَلَمَّا أَسْلَما  پس آنهنگام كه پدر و پسر تسليم كردند حكم خداى را يعنى ابراهيم بفداى پسر و پسر بفداى پدر سر تسليم نهادند  وَ تَلَّهُ لِلْجَبِينِ  و بيفكند ابراهيم پسر را بر پيشانى يعنى پيشانى او را بر زمين وضع نمود بالتماس او و تيغ تيز بر حلق او نهاده و در روايت واقع شده كه هفتاد بار تيغ را بر حلق اسمعيل بكشيد و ذرهء از پوست و گوشت و رگ و پى او نبريد ابراهيم در غضب شد كارد را از دست بيفكند و بقدرت الهى كارد با وى بسخن آمد كه اى پيغمبر خداى بر من خشم مگير الخليل يامرنى بالقطع و الجليل يمنع خليل مرا بر بريدن ميفرمايد و ملك جليل مرا از بريدن باز ميدارد من آن ميكنم كه ملك جليل ميفرمايد و در روايت آمده كه حق سبحانه و تعالى صحيفهء مس به شكل حلقهء در حلق اسمعيل پديد آورد تا كارد را از بريدن باز داشت پس حق تعالى ميفرمايد كه عمل ابراهيم مقبول درگاه ما شد و او را پسنديديم .\r\n وَ نادَيْناهُ  و ندا كرديم او را  أَنْ يا إِبْراهِيمُ  كه اى ابراهيم خليل .\r\n قَدْ صَدَّقْتَ الرُّؤْيا  بدرستيكه راست كردى خوابى را كه ديده بودى پس عزم جزم كردن تو بر كردن آن يا باتيان نمودن تو بمقدمات آن و در بعضى تفاسير آورده‌اند كه ابراهيم در خواب ديد كه پسر خود را ميكشت اما اثر خون پيدا نميشد و چون در بيدارى همان صورت واقع شد حق تعالى فرمود كه اى ابراهيم خواب خود را راست كردى بند از دست و پاى بردار و او را از اين بند خلاص كن  إِنَّا كَذلِكَ نَجْزِي الْمُحْسِنِينَ  بدرستى كه ما همچنانكه پاداش داديم ابراهيم را و اسمعيل را بر نيكوئى عمل او را بفرج بدل كرديم و محنت او را بمسرت پاداش ميدهيم نيكوكاران را .\r\n إِنَّ هذا  بدرستى كه ابتلا و امتحان ابراهيم  لَهُوَ الْبَلاءُ الْمُبِينُ  هر آينه او آزمايشى است هويدا كه به آن مخلص و محب ثابت قدم از غير او ممتاز شود و در اخبار آمده كه در حينى كه ابراهيم اسمعيل را ذبح ميكرد فرشتگان در آن متعجب بودند و از آن واقعه متحير و ميگفتند آيا ابراهيم سخىتر است به آنكه فرزند را فدا مىكند يا اسمعيل جوان مردتر است كه برضاى خود جان در ميبازد زبان حال خليل ميگفت كه جوانمردى مرا سزد كه فرزند ارجمند خود را براى دوست قربان ميسازم و بلسان اشارة اسمعيل ميفرمود كه من سخىترم كه جان عزيز دارم و در راه او در ميبازم اما جبار جليل هر دو را معزول كرد و گفت جود من بيشتر است و كرم من از همه در پيش كه ناكشته\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nرا از براى ابراهيم بكشته حساب ميكنم و ناخواسته از براى اسمعيل فدا ميفرستم ايجبرئيل برو و اين فدا ببر و ابراهيم را بگو كه خواب خود راست كردى و شرط فرمان بردارى بجاى آوردى ابراهيم متحير ايستاده بود كه جبرئيل در رسيد و گوسفندى را از بهشت بياورد چنان كه فرمود كه .\r\n وَ فَدَيْناهُ  و فدا كرديم اسمعيل را  بِذِبْحٍ  به آنچه آن را ذبح كنند  عَظِيمٍ  بزرگ جثه يا بزرگ مرتبه و منزله چه مرسل آن ملك جليل و رسول جبرئيل و مرسل اليه ابراهيم خليل و گويند كه عظم آن به جهت آن بود كه چهل سال در بهشت چرا كرده بود و يا بسبب آنكه گوسفندى بود كه هابيل در راه خدا قربان كرده از امام محمد باقر عليه السلام مرويست كه آن گوسفند سياه و سفيد بود و شاخ دار و از آسمان در كوهى كه در جانب مسجد منى است فرود آمد برابر جمرهء وسطى و فربهى او بر وجهى بود كه در سايه خود ميرفت و نظر ميكرد در سايهء خود و در سايهء خود ميخسبيد و ميچريد حاصل كه جبرئيل آن را از نزد ملك جليل آورد و گفت ايخليل بزرگوار و اى صاحب ثابت قدم وفادار حضرت عزت ترا سلام مىرساند و ميگويد براى خلت بىعلت قربانى فرزند ارجمند گواه گذرانيدى رسن از دست و پاى فرزند دلبند بازگشاى و بدست و پاى اين گوسفند بند و آن را قربان كن ابراهيم دست فرزند بگشاد و پاى گوسفند به بست و گفت ايفرزند دلبند ارجمند جبرئيل سلام ملك جليل به تو آورده ميگويد كه دوست ميفرمايد كه اى اسمعيل بتيغ بلا صبر كردى و رسم تسليم و اطاعت بجاى آوردى دست بدعا بردار و هر چه مراد تست بر زبان آر تا صله عطا در دامن دعاى تو نهم اسمعيل دست بدعا برداشت و به نياز تمام گفت بار خدايا هر كرا از امت پيغمبر آخر الزمان كه در حال رفتن تيغ زبان او بر شهادت توحيد تو روان باشد گناه او را به من بخش جواب آمد كه اى اسمعيل و اى پسنديدهء ملك جليل و اى نور ديدهء خليل مرادت بر آوردم امت پيغمبر آخر الزمان و گناهكاران را به تو بخشيديم چون شدى از جان و دل قربان ما سر نپيچيدى تو از فرمان ما شد دعاهاى تو در دم مستجاب امتان را از تو باشد فتح باب و در عيون الرضا از امام على بن موسى الرضا منقولستكه چون حق سبحانه و تعالى گوسفند براى فداى اسمعيل فرستاد و ابراهيم آن را ذبح كرد بخواطر مبارك خطور كرد كه اگر بدست خود فرزند خود را قربان كردمى عجب ثواب عظيمى يافتمى حق سبحانه به او وحى فرستاد كه ايخليل از جملهء خلقان كرا دوست‌تر ميدارى ابراهيم عليه السلام گفت محمد را كه حبيب وصفى تست خطاب آمد كه فرزندان او را دوست‌تر ميدارى يا فرزندان خود را ابراهيم گفت فرزندان امجاد او را حق تعالى\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nوحى كرد كه يكى از فرزندان او را بخوارى و زارى و جور و ستم و غريب و تنها گرسنه و تشنه در دشت كربلا شربت شهادت بچشانند ابراهيم عليه السلام چون شمهء از اين واقعه شنيد قطرات حسرت از چشمهء چشم بر رخسار نازنين فرو باريد خطاب آمد كه اى ابراهيم ثواب گريستن تو بر حسين و المى كه از آن حضرت بر دل تو رسيد برابر آن ثوابست كه فرزند خود را بدست خود قربان كنى القصه چون ابراهيم عليه السلام در كورهء امتحان در تيرگى غش پاك بيرون آمد و بر محك ابتلا پاكيزه ظاهر شد مستحق ثناى جميل ملك جليل باشد چنان كه ميفرمايد .\r\n وَ تَرَكْنا عَلَيْهِ  و باقى گذاشتيم بر ابراهيم ثناى عام را  فِي الْآخِرِينَ  در ميان پسينيان يعنى امت آخر الزمان تا قيام قيامت هرگاه نام او را برند زبان بمدح گشايند و به نيكوئى وجهى او را ستايش كنند .\r\n سَلامٌ عَلى إِبْراهِيمَ  سلام و تحيت از جانب خدا بر ابراهيم است .\r\n كَذلِكَ  همچنانكه پاداش داديم ابراهيم را بذكر جميل  نَجْزِي الْمُحْسِنِينَ  پاداش ميدهيم ثواب كاران را بر ثواب جزيل .\r\n إِنَّهُ  بدرستى كه ابراهيم  مِنْ عِبادِنَا الْمُؤْمِنِينَ  از جملهء بندگانيست كه گرونده‌اند و تصديق كننده‌اند و بعد از گذشتن پنج سال از بشارت اسمعيل بابراهيم باز او را بنواختيم .\r\n وَ بَشَّرْناهُ  و بشارت داديم او را  بِإِسْحاقَ  بوجود فرزندى اسحق نام  نَبِيًّا  در حالتى كه مقرر شده بود كه او پيغمبر باشد  مِنَ الصَّالِحِينَ  از جملهء شايستگان و ستودگان .\r\n وَ بارَكْنا عَلَيْهِ  و بركت داديم بر ابراهيم  وَ عَلى إِسْحاقَ  و بر پسر او اسحق يعنى بايشان كرامت اصناف مكرمة دينيه و دنيويه را و با آنكه اولاد و ذريهء او بسيار ساختيم تا بروز قيامة  وَ مِنْ ذُرِّيَّتِهِما  و بعضى از فرزندان ايشان  مُحْسِنٌ  نيكوكارند بايمان و طاعت  وَ ظالِمٌ لِنَفْسِهِ  و بعضى ديگر ستم‌كار بر نفس خود بكفر و معصيت  مُبِينٌ  كه هويداست ظلم و عصيان ايشان يعنى از قبل ايشان هم مؤمن نيكوكارند و هم كافر بدكار و بعد از ذكر قصهء ابراهيم و اولاد اطهار و انعام بر ايشان بيان انعامى مىكند .\r\n وَ لَقَدْ مَنَنَّا  و بدرستى كه ما منت نهاديم و انعام فرموديم  عَلى مُوسى وَ هارُونَ  بر موسى عمران و برادر او هرون و مراد نعمت نبوت و رسالتست با ساير نعم دينيه و دنيويه .\r\n وَ نَجَّيْناهُما  و برهانيديم ايشانرا  وَ قَوْمَهُما  و گروه ايشان يعنى بنى اسرائيل را  مِنَ الْكَرْبِ الْعَظِيمِ  از اندوه بزرگ يعنى از غرق و مغلوبيت ايشان در دست دشمنان و ايشان را عمل سخت فرمودن .\r\n وَ نَصَرْناهُمْ  و يارى داديم همهء ايشان را بر فرعون و\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاتباع او  فَكانُوا  پس بودند  هُمُ الْغالِبِينَ  ايشان غلبه كنندگان بر دشمنان بعد از آنكه مغلوب و منكوب بودند .\r\n وَ آتَيْناهُمَا  و عطا فرموديم بموسى و هرون  الْكِتابَ الْمُسْتَبِينَ  كتابى در غايت هويدا و روشن يعنى تورية كه مشتمل بود بر احكام شريعت و طريقة .\r\n وَ هَدَيْناهُمَا  و راه نموديم هر دو را  الصِّراطَ الْمُسْتَقِيمَ  به راه راست يعنى حق كه راه بهشت است .\r\n وَ تَرَكْنا عَلَيْهِما  و باقى گذاشتيم بر هر دو ثناى نيكو  فِي الْآخِرِينَ  در ميان امتان بازپسين يعنى امة محمد صلّى اللّه عليه و آله و سلّم كه هميشه بذكر ايشان مشغولند بازگذاشتيم بر موسى و هرون در ميان امت پيغمبر آخر الزمان اينكه ميگويند .\r\n سَلامٌ عَلى مُوسى وَ هارُونَ  سلام بسيار بر موسى و هرونست .\r\n إِنَّا كَذلِكَ  بدرستى كه ما همچنانكه تعظيم ايشان نموديم  نَجْزِي الْمُحْسِنِينَ  پاداش ميدهيم نيكوكاران را به ثواب جميل بر وجه تكريم .\r\n إِنَّهُما  بدرستى موسى و هرون  مِنْ عِبادِنَا الْمُؤْمِنِينَ  از بندگان گرويدهء ما اند و تصديق كنندگان بجميع اوامر و نواهى و عمل كنندگان بر وفق آن و چونكه الياس بنابر مشهور سبط هرون بود از اينجهة حكايت او را در عقب ذكر موسى و هرون ايراد نموده و فرموده .\r\n وَ إِنَّ إِلْياسَ  و بدرستى كه الياس بن ياسين بن ميشاء بن فتحاص الغرار بن هرون كه ابن عم اليسع است  لَمِنَ الْمُرْسَلِينَ  از جمله فرستادگانست بدعوت نمودن و مردمان را به راه حق خواندن .\r\n إِذْ قالَ  ياد كن چون گفت  لِقَوْمِهِ  مر گروه خود را بر طريق انكار  أَ لا تَتَّقُونَ  آيا نميترسيد از عذاب الهى ارباب تواريخ گفته‌اند كه چون حزقيل كه از خلفاى موسى بود وفات كرد فتنه‌هاى عظيم در ميان بنى اسرائيل پيدا شد و ايشان عهدها شكستند و تورية را باز پس انداختند و در آن زمان پادشاهى بود نام او اوجب در اول مسلمان بود و در آخر باغواى زن خود كه ازبيل نام داشت دين خود را گذاشته بت پرست شد و رعايا اتفاق با او كرده از دين خود برگشتند و بپرستيدن بعل مشغول شدند و آن بتى بود از طلا و بيست گز بلندى او بود و چهار روى داشت مجوف بود و چهار صد خادم بخدمتكارى او مشغول بودند و ايشان آن بت را خدا ميدانستند و خادمان او را پيغمبران و چونكه اين بت از شهر بك بود كه از بلاد شام است از اينجهت آنشهر باسم بعلبك مشهور شد القصه شيطان بيامدى و در شكم او رفتى و ايشان را بپرستيدن او تحريص نمودى و بكلمات مضله بايشان سخن كردى و پادشاه هرگاه به جائى رفتى زن او به شكل مردان برآمدى و بجاى شوهر نشستى و حكم كردى و اين زن هفت شوهر را بتلبيس كشته بود و هفتاد\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nپسر از اين شوهران ديگر پيدا كرده و عابدى در جوار او باغى داشت كه حاصل آن را سرمايهء معيشت كردى و بوظايف عبوديت قيام نمودى اين زن طمع در آن باغ كرد هرگاه با شوهر خود نشستى تعريف باغ عابد كردى و گفتى بيا تا او را بكشيم و باغ او را تصرف كنيم و شوهر او را از اين امر شنيع نهى كردى اتفاقا روزى پادشاه غايب شد زن مرد صالح را متهم ساخته به علت آنكه او پادشاه را دشنام داده به اين بهانه او را بكشت و باغ او را تصرف نمود چون شوهرش بر اين قضيه واقف شد زن را عتاب كرد و گفت عنقريب شآمت اين خون ناحق بر ما اثر كند و پادشاهى از دست ما برود آخر الامر حق تعالى الياس را بجانب ايشان فرستاد و فرمود كه به آن پادشاه بگو كه من انتقام عابد را از شما بكشم و به جهت ارتداد و ظلم ترا و زنت را بكشم و در اين باغ بيفكنم بر وجهى كه هيچكس بر شما رحمى نكند و شما را دفن نكنند تا سباع بزارى و خوارى گوشت شما را بخورند الياس بيامد و پيغام بگذارد و از روى انكار گفت .\r\n أَ تَدْعُونَ  آيا ميخوانيد يعنى ميپرستيد  بَعْلًا  بعل را بخداى  وَ تَذَرُونَ  و واميگذاريد يعنى پرستش نميكنيد  أَحْسَنَ الْخالِقِينَ  نيكوترين خلق آفرينندگانرا مراد از خالقين مصورين‌اند يا صانعان يعنى نيكوترين تصوير كنندگان و صنعت نمايندگان .\r\n اللَّهَ رَبَّكُمْ  خداييست كه آفريدگار شماست  وَ رَبَّ آبائِكُمُ الْأَوَّلِينَ  و پروردگار پدران پيشين شما و چون كه خالق شما و آباء و اجداد شما اوست پس بپرستش او قيام نماييد و از عبادت غير او دست بداريد پادشاه بر او خشم گرفت و گفت تو در دعوى نبوت كاذبى ما در بت پرستيدن در راه صوابيم ديگر باره الياس آغاز دعوت كرد ملك قصد كشتن او كرد الياس دعا كرد كه بار خدايا ويرا مبتلا گردان ببلايى تا به آن مشغول شده از جست و جوى من غافل شود حق تعالى دعاى او را اجابت كرد و پسر او را بيمار گردانيد و او به پسر مشغول شد و مضطرب گشت و نزد بتان آمد و هر چند براى پسر دعا كرد اثرى پيدا نشد پيش بعل آمد بتضرع شفاء پسر را از او طلبيد اينجا نيز مهم او متمشى نشد آخر با خادمان آن بت گفت مگر بعل از ما در غضب شده كه اجابة دعاى ما نميكند بشام رويد و از خدايانى كه در آنجايند شفاى پسر طلبيد ايشان بشام رفتند و چون بدامن كوه رسيدند كه الياس در آنجا بود الياس خبردار شده بيرون آمد و ايشانرا دعوت كرد و گفت پادشاه را بگوئيد كه بعبادت خدا مشغول شود تا من دعا كنم و خداى تعالى او را شفا دهد آن جماعت برگشتند و احوال را بعرض رسانيدند پادشاه گفت چرا او را نزد من نياوريد و مدتيست كه من در تجسس اويم كمر هلاكت او را در ميان بسته‌ام گفتند ايملك بدامن آنكوه رسيديم چندان هول و خوف بما نشست كه مجال\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nسخن كردن نداشتيم ملك لشكر را بآنجانب فرستاد هر چند تجسس كردند او را نيافتند بازگشتند ملك گفت بحيله او را بايد گرفت پس پنجاه مرد را به فرستاد تا نزد او اظهار ايمان كردند و او را گرفته نزد ملك آوردند الياس گفت بار خدايا اگر اينها قصد كيد دارند همه را هلاك ساز در ساعت آتشى درآمد و همه را بيكبار بسوخت ملك پنجاه مرد ديگر فرستاد ايشان نيز سوخته شدند همچنين پنجاه پنجاه ميآمدند و هلاك ميشدند تا هزار مرد سوخته شد مرويست كه پادشاه را وزيرى صالح و مسلمان بود او را بجانب الياس فرستاد تا الياس را بحيله بدام آورد وزير چون نزديك كوه رسيد آواز داد الياس آواز آشنا شنيد بيرون آمده او را در برگرفت و هر دو در گريه افتادند وزير گفت اى الياس اگر صلاح باشد با تو باشم و اگر نه باز گردم وحى آمد بالياس كه مصلحت آنست كه او با تو باشد كه من نگهبان شما ام از كيد اعدا و قبض روح پسر ملك را ميكنم تا ايشان بتعزية مشغول شوند و در همان روز از آن كوه بيرون آمده جلاى وطن كردند در اثناى راه به خانه زنى رسيدند متى نام كه مادر يونس پيغمبر بود و يونس در آن نزديكى پدرش فوت شده بود چون الياس را بديد با او انس گرفت و مدتى با هم بودند بعد از آن الياس از آنجا بيرون آمد و در اندك زمانى يونس فوت شد مادرش بسيار مضطرب شد نزد الياس آمد و گفت دعا كن تا پسر من زنده شود الياس بفرمان خدا دعا كرد يونس زنده شد آخر الياس بازگشت و بمقام خود آمد و گفت بار خدايا من از دست اين كافران به تنگ آمده‌ام يا قبض روح من كن يا هفت سال ايشانرا بقحط مبتلا ساز حق تعالى فرمود هفت سال بسيار است گفت پنج سال خطاب آمد كه هنوز بسيار است گفت سه سال فرمود چنين باشد الياس دعا كرد حق تعالى باران از ايشان باز گرفت الياس گفت روزى من از كجا باشد گفت مرغى بفرستم تا از جاى ديگر روزى به تو رساند القصه مردم از گرسنگى مردند و چهارپايان هلاك ميشدند ابن عباس گفت در آخر سال الياس بر در خانه زن مؤمنه رسيد و گفت هيچ طعامى دارى گفت قدرى آرد و جزوى روغن زيت دارم پس زن از آن طعامى ساخت و الياس بخورد دعا كرد كه بار خدايا او را بركت ده حق تعالى ظرفها او را پر از آرد كرد و از آنجا برفت به خانه اليسع بن اخطوب آمد و او را قحط رنجور كرده بود و مادر او آواز داد و التماس كرد كه از براى اليسع دعا كند الياس دعا كرد و او شفا يافت و مادر و پسر هر دو به او ايمان آوردند بعد از آن بميان قوم رفت و گفت ايقوم قحطى از حد گذشت بيگانگى خداى تعالى اقرار كنيد و از سر اعتقاد ايمان آريد تا از اين عذاب برهيد ايشان قبول نكردند الياس گفت اگر خواهيد كه بطلان دين شما و حقيت دين من بر شما ظاهر گردد بتان را حاضر كنيد و نزد ايشان دعا كنيد بآمدن باران اگر اجابت كنند شما از دين خود برنگرديد\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nو اگر من دعا كنم و خداى اجابت كند شما تابع من شويد همه اقرار دادند و بتان را آراسته كردند و از ايشان باران خواستند اجابت نشد الياس دعا كرد فى الحال باران آمد همه از عهد خود برگشتند و در انكار افزودند .\r\n فَكَذَّبُوهُ  پس تكذيب كردند او را حق تعالى خطاب كرد بالياس كه از ميان ايشان بيرون رو  فَإِنَّهُمْ  پس بدرستى كه ايشان  لَمُحْضَرُونَ  هر آينه حاضر شدگانند در عذاب .\r\n إِلَّا عِبادَ اللَّهِ الْمُخْلَصِينَ  مگر بندگان خداى كه پاك شدگان بودند از شرك و نفاق آخر الياس از ميان قوم بيرون آمد فرمان رسيد فلان روز در فلان موضع رو و هر چه بر تو ظاهر شود بر آن سوار شو الياس در زمان معين بمقام مقرر رفت و صورت شيرى يا اسبى يا شترى پيش وى آمده بر آن سوار شد و اليسع را خليفهء خود گردانيد حق تعالى او را برو بال داده و شهوة و طعام و شراب از او برداشت و با فرشتگان بپرواز آمد و او موكلست بر بيابانها چنان كه خضر بر درياها و در عرفات با هم ملاقات ميكنند و در رمضان با هم در بيت المقدس افطار مينمايند و جمعى از صلحاى امة ايشانرا مىبينند و سعيد جبير رواية كند كه مردى صالح گفت باردن ميرفتم در ميان روز كه آفتاب بغايت گرم بود مرديرا ديدم در ميان بيابان ايستاده گفتم تو كيستى جواب نداد ديگر باره پرسيدم هيچ نگفت نوبة سيم كه سؤال كردم گفت الياس چون نام الياس شنيدم خوفى و لرزى بر من واقع شد بمرتبه كه نتوانستم كه ضبط خود كنم گفتم دعا كن تا ترس از من زايل شود او سر برداشت و دعا كرد فى الحال من به خود آمدم در اثناى دعا شنيدم كه هشت نام خدايرا بر زبان راند يا رحيم يا حنان يا منان يا حى يا قيوم و سه نام ديگر سريانى بود بعد از آن دست بر كتف من نهاد چنان كه خنكى و راحتى به من رسيد او را گفتم وحى به تو ميآيد گفت تا خداى تعالى خاتم الانبياء را فرستاد وحى از من منقطع شد گفتم امروز چند پيغمبر زنده‌اند فرمود چهار دو در آسمان و آن ادريس است و عيسى و دو در زمين و آن خضر است و من گفتم خضر كجا باشد گفت به جزائر دريا گفتم او را بينى گفت آرى در موسم حج و در آن وقت در ميان مروان و اهل شام قتال واقع شده بود گفتم چه ميگوئى در حق مروان گفت جباريست طاغى و باغى آنان كه با اويند از قاتل و مقتول اهل دوزخ‌اند گفتم من در آن ميان بودم اما هيچ جنگ نكردم اكنون توبه كردم از آن آيا توبهء من قبولست گفت بلى اما ديگر در مثل اين معركه داخل مشو در اثناى اين كلام دو تا نان پيش من نهاد از شير شيرين‌تر و از برف سفيدتر و مرا گفت اين نان بخور من از آن يكى را و نيمى خوردم و نيمهء ديگر از پيش من برداشتند ندانستم كه آن نان كه نهاد و كه برداشت شترى در آن صحرا چرا ميكرد بيامد پيش از آنكه كسى آن را\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبخواباند خوابيد و الياس بر آن نشست گفتم من با تو بيايم گفت نه گفتم مجردم زن و فرزند ندارم گفت برو و زن كن گفتم ترا كجا بينم گفت هر جا كه اتفاق افتد و از چشم نهان شد و ديگر او را نديدم القصه الياس چون از ميان قوم بيرون آمد حق تعالى دشمنى بر آن ملك مسلط ساخت تا او را با زنش بكشت و در آن باغ بينداخت و سباع جمع شده ايشانرا خوردند و استخوانها بگذاشتند بعد از آن اليسع در ميان بنى اسرائيل آمد و ايشانرا دعوت كرد بعضى به او ايمان آوردند و او تبليغ رسالت ميكرد و بوظايف عبادت مشغول ميبود تا اجل او منقضى شد .\r\n وَ تَرَكْنا عَلَيْهِ  و گذاشتيم بر او  فِي الْآخِرِينَ  در ميان امتان آخر الزمان ثنا و درود فراوان و يا باقى گذاشتيم در ميان پسينيان آنكه در شان او گويند .\r\n سَلامٌ عَلى إِل‌ْياسِينَ  سلام و تحيت و مكرمة بر الياسين است و اتباع او كه بخلوص عقيده تابع او بودند و گفته‌اند كه الياسين نيز اسم اوست چون ميكائيل و ميكال و سينا و سنين و بعضى آل يس خوانده‌اند كه مراد آل محمد باشد چنانچه از طريقهء شيعه اهل سنت است و به صحت رسيده كه مراد از آل يس آل محمد است و از سدى از ابى مالك كه يكى از راويان اهل سنت است روايت است كه مراد از يس محمد است و اهل بيت او و سفيان ثورى از طريقهء اهل سنت است روايت مىكند از منصور و او از مجاهد و وى از عبد اللّه عباس كه لغت سريانى ياسين انسانست و مراد از انسان حضرت رسالتست و اهل بيت او وهب بن نافع از طريق اهل سنت روايت كرده از كادح كه او مرا خبر داده از حضرت امام جعفر صادق كه آن حضرت فرمود كه از شاه اوليا على مرتضى عليه السلام سؤال كردند از معنى اين آيه فرمود يس محمد و نحن آل يس .\r\n إِنَّا كَذلِكَ  بدرستى كه ما همچنانكه بجهة پاداش عمل نام الياس را در ميان مردمان بلند كرديم همچنين  نَجْزِي الْمُحْسِنِينَ  پاداش ميدهيم نيكوكارانرا و مرتبه ايشان را بلند مىسازيم .\r\n إِنَّهُ  بدرستى كه الياس  مِنْ عِبادِنَا الْمُؤْمِنِينَ  از بندگان گرويدهء ماست و مخلص بارگاه ما بعد از آن بجهة تنبيه عباد و انذار اهل عناد قصهء لوط را بيان مىفرمايد بقوله .\r\n وَ إِنَّ لُوطاً  و بدرستى كه لوط بن هرون كه برادر زادهء ابراهيم بود  لَمِنَ الْمُرْسَلِينَ  از جملهء فرستادگانست بسوى اهل سدوم .\r\n إِذْ نَجَّيْناهُ  و ياد كن اى محمد چون نجات داديم او را  وَ أَهْلَهُ أَجْمَعِينَ  و اهل بيت او را از عذاب\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nاستيصال .\r\n إِلَّا عَجُوزاً  مگر پير زنى كه زن لوط بود كه با او از شهر سدوم بيرون نيامد و بجهة كفر و نافرمانبردارى تابع او نشده قرار گرفت  فِي الْغابِرِينَ  در ميان بازماندگان به عذاب و نكال .\r\n ثُمَّ دَمَّرْنَا الْآخَرِينَ  پس هلاك كرديم ديگران را از قوم او به جهت فسق و كفر دمار از روزگار ايشان برآورديم و ديار ايشان را خراب كرديم .\r\n وَ إِنَّكُمْ  و بدرستى كه اى گروه قريش  لَتَمُرُّونَ  هر آينه ميگذريد  عَلَيْهِمْ  بر منازل ايشان وقتى كه بتجارت شام ميرويد  مُصْبِحِينَ  در حالتى كه در آينده‌ايد در صباح .\r\n وَ بِاللَّيْلِ  و در شب يعنى روز و شب در مواطن ايشان ميگذريد  أَ فَلا تَعْقِلُونَ  آيا تعقل نميكنيد به نظر عبرت كه عاقبت مكذبان و معاندان جز به هلاكت نميكشد چرا از كفر و معصيت مجتنب نشويد بعد از آن بيان قصهء يونس مىكند بر اينوجه .\r\n وَ إِنَّ يُونُسَ  و بدرستى كه يونس بن متى  لَمِنَ الْمُرْسَلِينَ  از جملهء فرستادگانست و او مبعوث بود بر اهل نينوى كه از بلاد موصل است و بعد از تكذيب قوم و حرمان او از ايمان ايشان از آنجا بيرون رفت و روى بجانب درياى هند نهاد چنان كه در سورهء يونس گذشت و حضرت عزت حبيب خود را از قصهء او خبر ميدهد و ميگويد اى محمد ياد كن .\r\n إِذْ أَبَقَ  چون بگريخت يونس از قوم خود و پناه آورد  إِلَى الْفُلْكِ الْمَشْحُونِ  بسوى كشتى كه مملو بود از مردمان و امتعهء ايشان و اباق در اصل لغت گريختن بنده است از مولى خود و چون يونس بدون اذن پروردگار خود از قوم فرار كرد پس لفظ در كمال حسن است القصه يونس ميان كشتى درآمد و چون كشتى بميان آب رسيد باستاد ملاحان گفتند بنده گريخته در اين كشتى است كه كشتى نميرود و عادت آن بود كه هرگاه كشتى نميرفت بندهء گريخته را در دريا مىانداختند تا روان شود يونس گفت بندهء گريخته منم اهل كشتى گفتند حاشا كه تو بنده گريخته باشى چه سيماى آزاد مردى و صلاحيت از بشرهء تو ظاهر است يونس مبالغه كرد كه گريخته منم و من خود را از شما بهتر ميشناسم و چون در اينباب مبالغه به حد اطناب رسانيد و قوم او از اين ابا ميكردند فرمود قرعه زنيم اگر بنام من آيد مرا در دريا اندازيد .\r\n فَساهَمَ  پس قرعه زدند با اهل كشتى سه نوبت و بروايتى چهل نوبت  فَكانَ مِنَ الْمُدْحَضِينَ  پس گشت يونس از قرعه بر افتادگان يعنى در جميع نوبت قرعه بنام يونس برآمد اهل كشتى او را\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nبرداشتند تا به دريا اندازند حق تعالى ماهى را امر كرد كه يونس بجهة آنكه ترك اولى كرده در اينكه بدون اذن از ميان قوم بيرون آمده ميخواهم كه او را چند روزى در شكم تو محبوس سازم بايد كه او را نيك محافظه كنى و نوعى نكنى كه جراحتى باندام او رسد و تركيب او از هم بريزد كه من او را طعمهء تو نساخته‌ام ماهى كه اين ندا شنيد بكنار كشتى آمد و دهن باز كرد ملاحان او را به طرفى ديگر بردند باز همان ماهى آنجا پديد آمد او را بجانب ديگر آوردند آنجا نيز همان ماهى پيدا شد يونس دانست كه در اينجا حكمتيست جامهء توكل در سر كشيد و خود را در دريا انداخت .\r\n فَالْتَقَمَهُ الْحُوتُ  پس فرو برد او را ماهى  وَ هُوَ مُلِيمٌ  و او بجهة ترك ندب مستحق ملامت بود يا او را ملامت كننده نفس خود بود كه چرا ترك ندب نمودى و بىاذن الهى از ميان قوم گريختى و آن ماهى همچون مادر كه فرزند را محافظت نمايد نگاه داشت حضرت يونس ميكرد و سر از آب بيرون ميآورد و فرو ميبرد تا يونس در درون او نفس ميزد بدين دستور سه روز يا هفت روز يا دوازده روز و بروايت ديگر بيست روز و اشهر آنست كه چهل روز در شكم ماهى بماند و آن ماهى او را در هفت دريا بگردانيد تا غرايب و عجايب دريا را بديد و چون بقعر دريا رسيد آواز تسبيح اهل دريا را شنيد بموافقت ايشان بذكر الهى مشغول شد .\r\n فَلَوْ لا أَنَّهُ  پس اگر نه آنست كه يونس  كانَ مِنَ الْمُسَبِّحِينَ  بود از تسبيح كنندگان در شكم ماهى و نميگفت لا إله الا انت سبحانك انى كنت من الظالمين و يا آنكه از ذكر كنندگان نميبود پيش از آنكه به شكم ماهى رود يا از نماز گذارندگان در مدت عمر .\r\n لَلَبِثَ فِي بَطْنِهِ  هر آينه درنگ ميكرد در شكم ماهى  إِلى يَوْمِ يُبْعَثُونَ  تا روزى كه برانگيخته شوند مردمان اما ببركت ذكر زود از آن زندان امتحان نجات داديم .\r\n فَنَبَذْناهُ  پس افكنديم او را يعنى امر كرديم ماهى را تا بساحل در آمده او را از اندرون خود بدر آورد و بيفكند  بِالْعَراءِ  بر زمين هموار يعنى بصحرائى كه خالى بود از درخت و گياه و كوه  وَ هُوَ سَقِيمٌ  و حال آنكه او بيمار بود يعنى ضعيف و نحيف چون طفل كه متولد شود و پوست او چون گوشت سرخ بود .\r\n وَ أَنْبَتْنا  و برويانيديم  عَلَيْهِ  بر بالاى سر او  شَجَرَةً مِنْ يَقْطِينٍ  درختى از كدو تا ببرگهاى او خود را سايه كرد و از حرارت آفتاب او را نگاهداشت و در بعضى تفاسير آورده كه خاصيت درخت كدو آنست كه مگس گرد آن نگردد پس حق تعالى او را از آفت مگس و تاب آفتاب ايمن ساخت از حضرت رسالت پناه پرسيدند كه يا رسول اللّه چونست كه كدو بسيار دوست ميدارى فرمود از اينجهة كه درخت برادر منست از ابن عباس مرويستكه چون\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nيونس از شكم ماهى بيرون آمد مانند مرغى بىپر بود كه اصلا پر نداشته باشد و بر زمين ميطپيد و ميلرزيد حق تعالى بز كوهى را امر كرد تا بيامد و پستان خود را در دهن او مىنهاد تا وقتى كه كه پوست وى محكم گشت و گوشت به حالت اصلى خود رفت يكروزى به مهمى رفته بود چون باز آمد درخت كدو خشك شده بود دلتنگ شد خطاب رسيد كه اى يونس درخت كدوئى كه خشك شده دلتنگ مىشوى به جهت هلاك صد هزار مرد دلتنگ نشوى اگر من صد هزار گناه كار را بيامرزم دوستر دارم كه يكى را عقوبت كنم برو بنزد آن بندگان كه به من ايمان آورده‌اند و عذاب را بسبب آن از ايشان رفع كرده‌ام و ايشان در آرزوى ديدار تواند و از هر طرف از تو نشان ميجويند يونس متوجه ايشان شده چنان كه ميفرمايد .\r\n وَ أَرْسَلْناهُ  فرو فرستاديم يونس را ديگر باره  إِلى مِائَةِ أَلْفٍ  بسوى صد هزار كس يعنى گفتيم به او كه مخيرى در رفتن بسوى اين گروه  أَوْ يَزِيدُونَ  يا بسوى جمعى كه زياده از آن بودند كه صد و بيست هزار كس بودند يا صد و سى هزار و گويند اينكلام اشارتست بكثرت عدد ايشان در راى العين يعنى ايشان در بسيارى عدد بر وجهى بودند كه چون ناظر در كثرت ايشان نظر ميكرد ميگفت كه صد هزارند يا زياده از آن القصه چون خبر رسيدن يونس باهل نينوى رسيد ملك با تمام قوم خود باستقبال وى بيرون آمد .\r\n فَآمَنُوا  پس بگرويدند يعنى بر دست او ايمان مجدد گردانيدند  فَمَتَّعْناهُمْ  پس برخوردارى داديم ايشانرا از منافع و لذات و اعمار و اموال  إِلى حِينٍ  تا هنگام انقضاى اجل بعد از ذكر قصص انبيا براى تنبيه مشركان قريش باز سر رشتهء كلام را بذكر اعتقاد خبيث ايشان كه ملائكه را بنات اللّه ميگفتند كشيده ميفرمايد كه يا محمد .\r\n فَاسْتَفْتِهِمْ  پس طلب حكم كن از ايشان يعنى بپرس از بنى خزاعه و بنو مدلج و بنو جهينة كه ملائكه را دختران خدا ميگويند و از روى سرزنش از ايشان سؤال كن  أَ لِرَبِّكَ الْبَناتُ  آيا پروردگار تو را دخترانند  وَ لَهُمُ الْبَنُونَ  و مر ايشانرا پسران يعنى از ايشان بپرس كه آيا چگونه است كه نسبت بنات به او سبحانه ميكنيد و پسران را از براى نفس خود اختيار ميكنيد و از دختران عار داريد بجهة آن ايشانرا زنده در گور ميكنيد .\r\n أَمْ خَلَقْنَا الْمَلائِكَةَ  ما آفريديم ملائكه را  إِناثاً  زنان  وَ هُمْ شاهِدُونَ  و حال ايشان حاضر بودند بوقت آفريده شدن آنها يعنى چون آنها نزد آفريدن ملائكه نبودند پس چگونه حكم ميكنند به آنكه ايشان دخترانند در اين گفتار با وجود شرك مرتكب چند چيز ديگر شده‌اند كه هر يك علت خلود ايشانست در دوزخ يكى آنكه قايل شده‌اند كه خداى تعالى جسم است زيرا كه ولادت مخصوص است باجسام دوم\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nتفضيل خود كرده‌اند بر او سبحانه چه خسيس ترين دو جنس را مخصوص به او ساخته‌اند و بهترين آن را براى خود اختيار كرده‌اند سوم اهانت ملائكه كرده‌اند كه اكرم مخلوقاتند و اقرب ايشان به او سبحانه زيرا كه ايشانرا زن گفته‌اند .\r\n أَلا إِنَّهُمْ  بدان و آگاه باش كه آن كافران زشت گفتار  مِنْ إِفْكِهِمْ  از دروغ و افتراى خود  لَيَقُولُونَ  هر آينه ميگويند .\r\n وَلَدَ اللَّهُ  ولد آورد خداى تعالى از روى تزوج چه فرشتگان دختران اويند  وَ إِنَّهُمْ  و بدرستى كه ايشان در نسبت والدية به او سبحانه  لَكاذِبُونَ  هر آينه دروغ گويند .\r\n أَصْطَفَى الْبَناتِ  آيا برگزيد خدا دختران را كه مكروه طبيعت شمااند  عَلَى الْبَنِينَ  بر پسران كه سبب افتخار شمااند يعنى شما با وجود نقص و عجز اختيار دون نميكنيد پس كسى كه قادر مطلق باشد و مالك همه و حاكم بر همه چرا اختيار دون كند نه اعلا .\r\n ما لَكُمْ  چيست مر شما را در اين قسمت  كَيْفَ تَحْكُمُونَ  چگونه حكم ميكنيد از براى او سبحانه نسبت ميدهيد به او چيزى را كه از مقتضاى عقل بيرونست .\r\n أَ فَلا تَذَكَّرُونَ  آيا تفكر نميكنيد كه ذات اقدس او از زن و فرزند منزه است چه ولد مىبايد كه از جنس والد باشد و مانند او و دليل عقل دالست بر آنكه او سبحانه را مثل و مانند نيست پس چگونه ولد داشته باشد .\r\n أَمْ لَكُمْ  آيا آنكه شما را هست در اين گفتار  سُلْطانٌ مُبِينٌ  حجتى روشن يعنى دليلى روشن بر شما نازل شده بر اين مدعا .\r\n فَأْتُوا بِكِتابِكُمْ  پس بياريد كتاب خود را كه از آسمان بشما فرود آمده باشد مشتمل بر آنكه ملائكه بنات اللّه‌اند  إِنْ كُنْتُمْ صادِقِينَ  اگر هستيد شما راست گويان در اين دعوى و چون دليلى عقلى و سمعى بر وفق مدعاى خود نداريد پس از كجا اينحكم ميكنيد آورده‌اند كه بعضى از زنادقه عرب چون بنى خزاعه ميگفتند كه حق تعالى با زنان اكابر جن مواصلة كرده ملائكه از آنها متولد شده‌اند و مجوس بر آن اعتقاد بوده‌اند كه خداى تعالى و شيطان برادرانند آن برادر خالق نور و خير و حيوان نافع است و آن برادر فاعل ظلمت و شر و حيوان ضار حق تعالى در بارهء ايشان فرمود كه .\r\n وَ جَعَلُوا  و ساختند آنكافران تيره ضمير  بَيْنَهُ  ميان او سبحانه  وَ بَيْنَ الْجِنَّةِ  و ميان پريان كه شيطان از ايشانست  نَسَباً  خويشى و پيوندى  وَ لَقَدْ عَلِمَتِ الْجِنَّةُ  و بدرستى كه ميدانند پريان و ديوان  إِنَّهُمْ  آنكه اين قايلان كفار  لَمُحْضَرُونَ  هر آينه حاضر شدگانند در روز حساب براى چشيدن عذاب و كشيدن عقاب بجهة اين قول ناصواب .\r\n سُبْحانَ اللَّهِ  پاك و منزه است خداى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n عَمَّا يَصِفُونَ  از آنچه وصف ميكنند كافران از نسبت خويشى و نسبت ولادت بوى و همهء كفار در حق او سبحانه اين سخنان نالايق و ناسزا ميگويند .\r\n إِلَّا عِبادَ اللَّهِ  مگر بندگان خداى  الْمُخْلَصِينَ  كه پاك شدگانند از اين شك و شبهات و دايم به كلمه حمد و ثنا ستايش حضرت احدية ميكنند و سخنان كه سزاوار و لايق صمدية است بر زبان ميرانند بعد از آن خطاب مىكند بجميع مشركان و ميگويد .\r\n فَإِنَّكُمْ  پس بدرستى كه شما اى اهل كفر و شرك  وَ ما تَعْبُدُونَ  و آنچه ميپرستيد از بتان .\r\n ما أَنْتُمْ  نيستيد هيچكدام  عَلَيْهِ بِفاتِنِينَ  بر خداى تباه كنندگان ببندگان او باضلال و اغوا .\r\n إِلَّا مَنْ هُوَ  مگر آن كسى كه او  صالِ الْجَحِيمِ  در آينده است به آتش سوزان يعنى شما و معبودان شما هيچكدام نميتوانيد كه اغواى بندگان كنيد براى خداى بر اين وجه كه بر او غالب شويد و بندگان او را از دين او برگردانيد مگر جماعتى كه علم الهى تعلق گرفته باشد به آنكه مرتد شوند و در صفت كفر بميرند و بدوزخ روند بعد از آن حق تعالى بجهة رد قول آنها كه ملائكه را معبود خود ميدانستند و بپرستيدن ايشان اقدام مينمودند بجبرئيل امر فرمود كه حبيب مرا از عبودية خود و ابناى جنس خود خبر ده و بگو كه .\r\n وَ ما مِنَّا  و نيست از ما هيچكس  إِلَّا لَهُ  مگر آنكه او را براى عبادت  مَقامٌ مَعْلُومٌ  جائيست دانسته شده و مقرر گشته كه در آنجا بپرستش او كه سبحانه است مشغولست يعنى هر يكى را از ما به قدر مرتبهء خود مقاميست از عبادت كه از آن در نميتواند گذشت يعنى بعضى هميشه ايستاده‌اند و بعضى دايم در ركوع‌اند و بعضى در سجود كه هيچكدام از آنحالت ديگر مشتغل نميتوانند شد پس چگونه مخلوق و مربوب او سبحانه باشيم و ببندگى او در بند و از روى خوف و خشيت و خشوع و مذلت بعبادت او سبحانه مشغول چگونه لياقت رتبهء ربوبيت و معبودية داشته باشيم .\r\n وَ إِنَّا لَنَحْنُ الصَّافُّونَ  و بدرستى كه ما صف كنندگانيم باقدام در موقف طاعة و موضع عبادت و گسترانيده‌ايم بالهاى خود را براى خضوع و خشوع يا از براى انتظار امر او سبحانه تا چون امر او در رسد فى الحال در آن مسارعة كنيم و اگر العياذ باللّه اندكى تهاونى در آن واقع شود مستوجب سخط و خشم او سبحانه شويم و به عذاب ابدى معذب باشيم .\r\n وَ إِنَّا لَنَحْنُ الْمُسَبِّحُونَ  و بدرستى كه ما تسبيح كنندگانيم مر خداى را و تنزيه نمايندگان از جميع نالايق و ناسزاوار و در بعضى تفاسير آورده‌اند كه كلام پيغمبر و مؤمنانست يعنى هر يك از ما فرداى قيامة در بهشت مقامى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمعلوم خواهيم داشت به قدر اعمال و امروز صف زدگانيم و به پاكى و پاكيزگى ياد كنندگان ملك متعال آورده‌اند كه مشركان مكه پيش از بعث پيغمبر ميگفتند كه اگر كتابى از آسمان نازل شود ما دست از لوث شرك و كفر شسته منقاد او ميشديم و اوامر و نواهى آن را اطاعة ميكرديم و چون قرآن كه اشرف كتب سماويست نازل شد به آن نگرويدند و بر كفر خود مصر شدند حق تعالى فرمود كه .\r\n وَ إِنْ كانُوا  و بدرستى كه بودند كافران قريش پيش از بعثت .\r\n  لَيَقُولُونَ لَوْ أَنَّ عِنْدَنا ذِكْراً   ميگفتند هر آينه اگر نزديك ما بودى كتابى  مِنَ الْأَوَّلِينَ  از جنس كتب پيشينيان يعنى بر ما كتابى نيز نازل مىشد همچنانكه بايشان آمد .\r\n لَكُنَّا  هر آينه مىبوديم ما  عِبادَ اللَّهِ الْمُخْلَصِينَ  بندگان خدا كه پاك كرده شدگان باشند از لوث شرك و كفر باخلاص عبادت كنندگان خدا و چون قرآن نزول اجلال يافت .\r\n فَكَفَرُوا بِهِ  پس نگرويدند به او  فَسَوْفَ يَعْلَمُونَ  پس زود باشد كه بدانند عاقبت كفر و شرك خود را كه مغلوبيت است در دنيا و عقوبة در عقبا بعد از آن به جهت زيادتى تهديد و وعيد ايشان ميفرمايد كه .\r\n وَ لَقَدْ سَبَقَتْ كَلِمَتُنا  و هر آينه پيشى گرفته است سخن ما  لِعِبادِنَا الْمُرْسَلِينَ  براى بندگان ما كه فرستاده شدگان بودند يعنى پيغمبران و آن سخن در لوح محفوظست به اين مضمون كه .\r\n إِنَّهُمْ  بدرستى كه رسولان ما  لَهُمُ الْمَنْصُورُونَ  هر آينه ايشانند نصرت داده شدگان .\r\n وَ إِنَّ جُنْدَنا  و بدرستى لشگريان ما متابعان انبياء مااند  لَهُمُ الْغالِبُونَ  هر آينه ايشانند غلبه كنندگان بر كافران در عقبى و دنيا اما در دنيا بنصب حجة و قتال و اما در عقبى بعلو ايشان بر آنها و در روايت آمده كه هيچ پيغمبرى در حرب مغلوب نشده و مقتول نگشته بلكه قتل او بر وجه حيله و يا در غير حرب بوده و در اين صورت نيز حق تعالى امت او را بعد از او نصرت كرامت فرموده و چونكه نصرت قوم در حكم نصرت اوست پس او گوئيا شرف نصرت يافته و بعد از ذكر دلايل واضحه بر بطلان اهل شرك با وجود حجج روشن كه قدم از ظلمت كفر و شرك بيرون نمينهد ميفرمايد كه .\r\n فَتَوَلَّ عَنْهُمْ  پس روى بگردان از ايشان  حَتَّى حِينٍ  تا هنگام امر بقتال و زمان انقضاى امهال و وعدهء نصرت كه روز بدر است يا روز فتح مكه و غير آن و نزد ابن عباس مراد از حين وقت مرگ ايشانست يا روز قيامت نزد بعضى ديگر\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبر هر تقدير ميفرمايد كه از ايشان اعراض كن و مهلت ده .\r\n وَ أَبْصِرْهُمْ  و ببين حال ايشان را از اسيرى و قتل و عذاب آخرة  فَسَوْفَ يُبْصِرُونَ  پس زود باشد كه ايشان ببينند فتح و نصرت ترا در دنيا و علو رتبه تو و رفعت درجهء ترا در عقبى و چون كفار فسوف يبصرون شنيدند گفتند آيا آنچه محمد ميگويد كى متحقق شود و در چه زمان بوقوع آيد آيه آمد كه .\r\n أَ فَبِعَذابِنا  آيا به عذاب ما  يَسْتَعْجِلُونَ  تعجيل ميكنند و در آن شتاب زدگى مينمايند .\r\n فَإِذا نَزَلَ  پس آنهنگام كه فرود آيد عذاب  بِساحَتِهِمْ  بميان سراى ايشان  فَساءَ صَباحُ الْمُنْذَرِينَ  پس بد صبحى باشد صبح بيم كرده شدگان آورده‌اند كه در ميان عرب قتل و غارت بسيار بودى و هر لشكر كه قصد قبيلهء داشتندى در شب قصد مسافت كرده وقت سحر كه زمان خواب گران است بحوالى ايشان در آمدندى و دست بغارت و قتل و تاراج گشادندى و آنقوم را مستاصل ساختندى و چون اغلب قتل و غارت در صباح واقع ميشد غارت را صباح نام نهاده‌اند و هر چند كه در وقتى ديگر وقوع يافتى همان او را صباح گفتندى حق تعالى در اين آيه تشبيه فرموده در عذاب كفار بلشكرى كه ناگاه بر ايشان هجوم كند و همه را مستاصل سازد مرويست كه حضرت رسالت صلّى اللّه عليه و آله و سلّم در آن صباحى كه به زمين خيبر رسيد و حصون و قلاع را بديد فرمود اللّه اكبر انا نزلنا بساحت قوم فساء صباح المنذرين بعد از آن حق تعالى به جهت تاكيد تكرار كلام سابق مىكند و ميگويد .\r\n وَ تَوَلَّ  و ديگر باره روى بگردان و اعراض كن ايمحمد  عَنْهُمْ  از گفتار كفار بدكردار  حَتَّى حِينٍ  تا هنگام انقضاى امهال يعنى زمان قتال و جدال و يا ديدن عقوبة و نكال .\r\n وَ أَبْصِرْ  و ببين غلظ عذابى را كه بايشان نازل شود بقوله  فَسَوْفَ يُبْصِرُونَ  پس زود باشد كه ببينند مغلوبيت و ساير انواع عذاب خود را و غالبيت تو و اصناف ثواب ترا و بعد از انذار تنزيه ذات خود مىكند از آنچه اهل شرك او را نسبت به او ميدهند و ميگويد كه .\r\n سُبْحانَ رَبِّكَ  منزه و پاكيزه است پروردگار تو كه  رَبِّ الْعِزَّةِ  خداوند غالبيت و قوه است  عَمَّا يَصِفُونَ  از آنچه وصف ميكنند آن را مشركان و در حق او ميگويند از اتخاذ اولاد و شريك و بعد از ذكر تنزيه ذات خود جميع انبياى خود را تسليم ميگويد بر اين وجه كه .\r\n وَ سَلامٌ عَلَى الْمُرْسَلِينَ  و سلام و تحيت بر فرستادگانست كه رساننده پيغام‌اند و متحمل انواع اذية و الم .\r\n وَ الْحَمْدُ لِلَّهِ رَبِّ الْعالَمِينَ  و همهء ستايش و سپاس مر خدايراست كه پروردگار عالميانست و\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمنعم ايشان مراد تعليم بندگانست كه بچه كيفيت سلام گويند بر انبيا و بچه نوع بر زبان رانند حمد خدايرا بر آنچه انعام فرموده بر ايشان از ارسال رسايل و انزال كتب و توفيق ايمان و حسن عاقبت آن اصبغ بن نباتة از حضرت امير المؤمنين عليه السلام رواية كرده كه هر كه ميخواهد كه بر او پيمايند مزد ثواب او را بپيمانه تمام‌تر و كاملتر بايد كه آخر كلام او از مجلس او اين باشد .\r\n\r\nسورة ص\r\n( ثمان و ثمانون آية مكية ) ابى بن كعب از حضرت رسالت صلّى اللّه عليه و آله و سلّم رواية كند كه هر كه سورهء ص بخواند حق تعالى به وزن جميع كوهها كه مسخر داود عليه السلام بود و با او تسبيح ميكردند او را ثواب دهد و نگه دارد او را از گناهان كبيره و از اصرار بر صغيره از امام محمد باقر عليه السلام روايت كرده‌اند كه هر كه در هر شب جمعه سورهء ص را قراءت كند او را چندان ثواب دنيا و آخرت دهند كه به هيچ كس نداده باشند مگر پيغمبران يا فرشتگان مقرب را و او را ببهشت برند يا هر كه با او باشد از اهل خود حتى خادمى كه در دنيا به خدمت او قيام نموده باشد اگرچه او از اهل شفاعة نبوده باشد بجهة بركة اين سوره  بِسْمِ اللَّهِ الرَّحْمنِ الرَّحِيمِ \r\n  ص   از امام جعفر صادق عليه السلام مرويست كه ص اسمى است از اسماء الهى كه حق تعالى به او سوگند ياد فرموده و گويند اشارتست بهر اسمى از اسماء الهى كه در اول آن ص باشد چون صانع و صابر و صمد و صادق يا اشارتست بصدق محمد صلّى اللّه عليه و آله و سلّم يا ايماء است به صورت محمدية برواية ابن عباس نام درياييست كه عرش الهى بر بالاى آنست و از امير المؤمنين عليه السلام منقولست كه ص نام درياييست در آسمان و ابن جبير گفت درياييست كه حق تعالى مردمان را بدان زنده گرداند ميان دو نفخه و نزد اهل حقيقة ص فعل ماضى است و تقدير اينست كه صاد محمد قلوب العارفين بالقرآن يعنى صيد كرد حضرت رسالت دل عارفان را به قرآن و نزد بعضى ديگر قسم است بصاد صمدية او در ازل و بص صبورية او تا ابد و بصاد صانعيت او ما بين الازل و الابد پس معنى آنست كه سوگند ميخورم بحقيقت ص   وَ الْقُرْآنِ ذِي الذِّكْرِ   و بقرآنى كه خداوند شرفست و شهرت يا مشتمل است بذكر حلال و حرام و بيان امر و نهى ملك علام و ذكر قصص پيغمبران و اخبار امم ايشان و ذكر بعث و نشور و يا ذكر آنچه محتاجست مكلف به آن از امور دنيويه و اخرويه و جواب قسم اينكه قرآن معجزهء بهترين پيغمبرانست يا واجب العمل بندگانست و صادق القول و لازم الاتباع و الاذعان و اينكه كفار به آن نميگروند بواسطهء آن نيست كه خللى و قصورى در وى باشد .\r\n بَلِ الَّذِينَ كَفَرُوا  بلكه آنكسانى كه نگرويدند به او از رؤساى قريش\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n فِي عِزَّةٍ  در نهاية تكبرند و سركشى از قبول حق  وَ شِقاقٍ  و در غاية مخالفة خداى و عداوة رسول او بجهة آن نميگروند و از متابعة آن ننگ دارند و در طريق مخالفة آن مىپويند پس آيا در اين انديشه نميكنند كه .\r\n كَمْ أَهْلَكْنا  بسا كه هلاك كرديم  مِنْ قَبْلِهِمْ  پيش از مشركان مكه  مِنْ قَرْنٍ  از اهل روزگار يعنى امم ماضيه بجهة استكبار و شقاق و تكذيب رسولان  فَنادَوْا  پس ندا كردند نزد مشاهده عذاب بآواز بلند و استغاثه كردند به رسولان تا بفرياد ايشان رسند و آن عذاب از ايشان رفع كنند اعانهء آن نكردند  وَ لاتَ  و نبود آنهنگام  حِينَ مَناصٍ  هنگام گريختن و فرار كردن از عذاب آورده‌اند كه عادت كفار اهل مكه چنان بود كه چون كارزار بر ايشان تنگ شدى گفتندى مناص مناص يعنى بگريزيد و التجاء بمفرى بريد حق تعالى اينجا خبر ميدهد كه همچنانكه امم سابقه در حين عذاب مفرى نداشتند كفار مكه نيز هنگام رزمگاه بدر مناص خواهند گفت و راه بگريزگاه نخواهند برد .\r\n وَ عَجِبُوا  و عجب داشتند كافران  أَنْ جاءَهُمْ مُنْذِرٌ  از آنكه آمد بايشان بيم كنندهء از عذاب الهى  مِنْهُمْ  كه از قبيلهء ايشان يا از جنس ايشان است  وَ قالَ الْكافِرُونَ  پس گفتند ناگرويدگان كه  هذا  اين بيم كننده  ساحِرٌ  جادو كننده‌ايست در آنچه از خارق عادتست  كَذَّابٌ  دروغ گوئيست در دعوى نبوة يا در اسناد قرآن به خدا آورده‌اند كه چون حمزه ايمان آورد دين اسلام روى به قوت نهاد بيست و پنج كس از اشراف قريش كه از جملهء ايشان وليد بن مغيرة بود كه مهتر ايشان بود و ابو جهل و ابى اميه و عتبه و شيبه و نصر بن حارث و هشام و عاص بن وائل از روى اضطراب نزد ابو طالب آمدند و گفتند تو مهتر و بهتر مائى آمده‌ايم تا حكمى كنى ميان ما و برادرزاده خود كه سب آلهه ما مىكند و يك يك از سفيهان ما را ميفريبد و دينى كه احداث نموده بر ايشان عرضه مىكند و ايشان از او فريب خورده از دين آبا و اجداد خود بر ميگردند و بواسطهء آن سنگ تفرقه در ميان ما انداخته و نزديك به آن رسيده كه از اطفاى اين نائره عاجز شويم ابو طالب آنحضرت را طلبيده و از روى انبساط گفت اى برادر زاده من اينجماعة قوم تواند و از تو تمنا دارند بالكليه از ايشان منحرف مشو و در مدعاى ايشان تامل نماى حضرت فرمود اى اهل قريش مطلوب شما از من چه چيز است گفتند از سب خدايان ما زبان كوتاه كن تا ما نيز متعرض تو و متابعان تو نشويم حضرت فرمود كه منهم از شما تمنا دارم كه بيك كلمه مرا يارى دهيد تا بسبب آن ممالك عرب از شما گردد و همهء اعاظم عجم و مكه اطاعة شما كنند أبو جهل گفت اگرچه در ميان ما و تو منازعة است اما كار به آن مرتبه نرسيده كه با تو بيك كلمه مضايقة كنيم بلكه بده كلمه مضايقه نمىكنيم آن كلمه كدامست حضرت فرمود كه قولوا لا إله الا اللّه بيك بار اشراف قريش از آنحضرت\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاعراض نموده با يكديگر گفتند كه محمد همه خدايان را يكى كرد مقارن اينحال جبرئيل آمد و آيه آورد كه كفار از روى تعجب مىگويند كه .\r\n أَ جَعَلَ الْآلِهَةَ  آيا گردانيد محمد از براى ما خدايان را  إِلهاً واحِداً  خداى يكتا و يگانه  إِنَّ هذا  بدرستى كه قول محمد در اين باب كه يگانگى خداست  لَشَيْءٌ عُجابٌ  هر آينه چيزيست نيك تعجب آورنده است چه سيصد و شصت خدا كه ما داريم كار يك شهر مكه راست نميتوانند كرد يك خدا چگونه كار جميع عالم را سازد .\r\n وَ انْطَلَقَ الْمَلَأُ  و بشتاب روان شدند از مجلس ابى طالب جماعتى كه  مِنْهُمْ  از رؤساى قريش و اشراف بودند و با يكديگر ميگفتند  أَنِ امْشُوا  آنكه برويد  وَ اصْبِرُوا  و شكيبائى ورزيد  عَلى آلِهَتِكُمْ  بر پرستش خدايان خود ثابت قدم باشيد بر تحمل مشاق آن  إِنَّ هذا  بدرستيكه اين امر يعنى مخالفة محمد بما و زياد شدن اصحاب او  لَشَيْءٌ  هر آينه چيزيست يعنى حادثه‌ايست از حوادث و نوايب روزگار  يُرادُ  كه خواسته شده است بما يعنى اراده دهر آن است كه بر ما واقع شود پس از وقوع آن چاره نيست و دفع آن ممكن نه .\r\n ما سَمِعْنا بِهذا  نشنيديم اينكه او ميگويد از وحدانيت خداى و نبودن شريكان او يعنى اوثان كه خلايق آن را مىپرستند  فِي الْمِلَّةِ الْآخِرَةِ  در ملاء بازپسين يعنى كيش عيسى كه آخرين ملتهاست چه نصارى بر تثليث قايلند نه بر توحيد  إِنْ هذا  نيست اين توحيد كه محمد ميگويد  إِلَّا اخْتِلاقٌ  مگر بر بافتنى از نزد خود يعنى آنكذبيست كه خود بر بافته است چون اشراف قريش خود را اشرف از پيغمبر ميدانستند از اينجهت انكار اختصاص قرآن و نبوت به حضرت رسالت كرده گفتند .\r\n أَ أُنْزِلَ عَلَيْهِ الذِّكْرُ  آيا فرو فرستاده شد بر محمد قرآن  مِنْ بَيْنِنا  از ميان جماعت ما يعنى چون او در شرف و رياست از مادونست پس چرا وحى به او مخصوص باشد حق تعالى ميفرمايد  بَلْ  نه آنچنان استكه ايشان ميگويند يعنى اينكه ميگويند كه قرآن بر بافته محمد است مخالف اعتقاد ايشان است و محض تقليد و حسد  هُمْ فِي شَكٍّ  ايشان در گمانند و متردد  مِنْ ذِكْرِي  از وحى من كه قرآن است  بَلْ  نه آن چنان است كه بدلايل و حجج شك از ايشان زايل شود  لَمَّا يَذُوقُوا  هنوز نچشيده‌اند  عَذابِ  عذاب و عقاب ما را يعنى هرگاه كه عذاب مرا مشاهده كنند بىشك و شبهه حسد از ايشان زايل شود و ملجا شوند بتصديق آنهنگام فايده بر آن مترتب نشود بعد از آن از انكار اختصاص ايشان جواب داده ميفرمايد .\r\n أَمْ عِنْدَهُمْ  آيا نزد ايشانست  خَزائِنُ رَحْمَةِ رَبِّكَ  خزينهاى رحمت و نعمت پروردگار تو  الْعَزِيزِ \r\n\r\n","description":"","footnote":"","page_name":" 85 ","page_number":85},
  {"content":"\r\n\r\nكه غالب مطلق است در ملك خود و هرگز مغلوب نگردد  الْوَهَّابِ  بسيار بخشنده است كه هر چه ببخشد به مستحق آن بخشد و بر حسب مصالح عطا فرمايد يعنى مفاتيح نبوت و رسالت بدست كافران و به تصرف ايشان نيست تا به بعضى از صناديد دهند بلكه نعمتى است و عطيه از جانب حضرت عزة كه هر كه مستحق آن باشد و مقتضى مصلحة او باشد ارزانى فرمايد .\r\n أَمْ لَهُمْ  يا مر ايشانراست  مُلْكُ السَّماواتِ وَ الْأَرْضِ  پادشاهى آسمانها و زمينها  وَ ما بَيْنَهُما  و آنچه ميان ايشانست تا تصرف نمايند در امور ربانيت و تدابير الهيت كه مختص است به حضرت حق تعالى و چون ايشان را دخلى نيست در اين عالم جسمانى كه در نهايت حقارتست نسبت بخزاين او سبحانه پس چگونه توانند كه دخل نمايند در آن و منصب نبوت را بهر كه خواهند دهند و اگر چنانچه صلاحيت آن دارند كه بتدبير خلايق مشغول شوند و تصرف در تقسيم خزاين رحمت الهى نمايند و مستحق نبوت از غير آن اختيار كنند  فَلْيَرْتَقُوا  پس بايد كه بالا روند  فِي الْأَسْبابِ  در نردبانها كه بسبب آن بعرش برسند و بر آن قرار گيرند و در تدبيرات نظام عالم و امور بنى آدم اشتغال نمايند و بهر كه صواب باشد وحى فرستند و منصب رسالت دهند و چونكه بر اين قادر نباشند و حال آنكه .\r\n جُنْدٌ ما  لشگرى يعنى لشگرى در نهايت پستى و زبونى  هُنالِكَ  از آنجا يعنى در موضع بدر كه موضع هلاك ايشانست  مَهْزُومٌ  شكسته شده‌اند و مغلوب گشته و ايشان  مِنَ الْأَحْزابِ  از قبيل آن گروههااند كه با رسول خدا جنگ ميكردند زود باشد كه در روز جنگ بدر يا خندق لشگر كشى كنند و با او در مقام مقاتله درآيند و مهزوم و مغلوب شوند و تو بر ايشان مظفر و منصور شوى و چون بجهة تكذيب ايشان غبار ملال بر خاطر عاطر پيغمبر صلّى اللّه عليه و آله و سلّم مىنشست از اينجهة حق تعالى تسلى او نموده كه اى محمد اين تكذيب مخصوص به تو نيست بلكه .\r\n كَذَّبَتْ قَبْلَهُمْ  تكذيب كردند پيش از مشركان مكه  قَوْمُ نُوحٍ  گروه نوح نوح را  وَ عادٌ  و قوم عاد هود را  وَ فِرْعَوْنُ ذُو الْأَوْتادِ  و فرعون كه خداوند ميخها بود موسى را و مراد از اوتاد ملك و عز اوست و آن را تشبيه كرده بخيمه كه طنابها بدان ميخها مستحكم ساخته باشند و سدى و ربيع و مقاتل و كلبى برآنند كه مراد چهار ميخ است كه مؤمنان را بدان معذب ميساخت به اين وجه كه دو ميخ را بر دستها زدى و دو بر پا و سر ايشان را بر زمين انداختى و رها كردى به اين وجه تا به مردى و يا مراد بسيارى خيمهاى لشگريان اوست كه مستلزم كثرت لشگريان و توابع اوست و بهر تقدير فرعون تكذيب نمود موسى را .\r\n وَ ثَمُودُ  و جماعت ثمود صالح را بعد\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاز اخراج ناقه از سنگ و بجهة آن هلاك گشتند  وَ قَوْمُ لُوطٍ  و ديگر تكذيب كردند قوم لوط لوط را  وَ أَصْحابُ الْأَيْكَةِ  و اصحاب ايكه كه قوم شعيب بودند شعيب را  أُولئِكَ  آن گروه كه تكذيب تو كردند  الْأَحْزابُ  همين گروههااند كه تكذيب پيغمبران خود كردند .\r\n إِنْ كُلٌّ  نبود هيچ يك از ايشان يعنى از امم سابقه  إِلَّا كَذَّبَ الرُّسُلَ  مگر كه تكذيب كردند فرستادگان را  فَحَقَّ عِقابِ  پس سزاوار است عقوبت من بر ايشان يعنى واجب گشت كه ايشانرا معاقب سازم آنچه عقاب و عذاب منست .\r\n وَ ما يَنْظُرُ  و انتظار نميكشند  هؤُلاءِ  گروه قريش  إِلَّا صَيْحَةً واحِدَةً  مگر يك فرياد را يعنى نفخهء اولى كه همه بدان بميرند  ما لَها  نيست آن صيحه را  مِنْ فَواقٍ  هيچ رجوعى يعنى البته واقع شود و هيچ نتوانند كه آن را بازگردانند - آورده‌اند كه در محلى كه آيه و اما من اوتى كتابه بشماله نازل گشت كفار قريش گفتند كه محمد دعوى مىكند كه روز قيامة صحايف اعمال ما را بدست چپ خواهند داد پس بر سبيل استهزا دعا كردند .\r\n وَ قالُوا رَبَّنا  و گفتند اى پروردگار ما  عَجِّلْ لَنا  بشتاب بده  قِطَّنا  نامه اعمال ما را كه محمد ما را بدان وعيد مىكند  قَبْلَ يَوْمِ الْحِسابِ  پيش از روز شمار و يا آنكه از روى تعجيل بده بما نصيب عذاب را كه محمد ما را تهديد مىكند و نظير اينست كه نضر بن حارث گفت اللهم ان كان هذا هو الحق فامطر علينا حجارة يعنى بار خدايا اگر نصيب خلافت و امامة على بن ابى طالب از جانب تست پس سنگ را بر ما بباران فى الحال سنگى از آسمان نازل شد و بر سر او خورد و او را هلاك كرد و در بارهء او آيهء سال سائل فرود آمد و چون خاطر عاطر حضرت سيد عالم صلّى اللّه عليه و آله و سلّم از استماع اين نوع سخنان ملول ميشد حق تعالى فرمود كه .\r\n اصْبِرْ  شكيبائى كن  عَلى ما يَقُولُونَ  بر آنچه ميگويند از تكذيب و استهزا تا وقتى كه امر بقتال واقع شود  وَ اذْكُرْ  و ياد كن  عَبْدَنا داوُدَ  بنده ما را داود عليه السلام و ذكر قصهء داود عليه السلام بجهة زيادتى تهديد ايشانست و يا امر است بثبات قدم پيغمبر صلّى اللّه عليه و آله و سلّم در جميع امور مفروضه و مندوبه و عدم ترك ندب يعنى ايمحمد بذكر قصهء داود كه متضمن ترك ندبست معصيت الهى را در چشم كفار بزرگ گردان و بگو كه داود با وجود علو مرتبه و رتبه نبوة و بكاء دايم و غم لازم چون ترك ندب كرد حق تعالى او را در معرض خطاب و عتاب درآورد و بعد از آن استغفار و تضرع بسيار نمود از سر او درگذشت پس شما كه اهل كفر و معصيت و شرك و طغيان باشيد و با وجود اين زبان باستهزا گشائيد هيچ ميدانيد كه عذاب شما تا چه مرتبه باشد و يا اى محمد\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nصابر باش بر قول و فعل كفار و مصابره نماى بر اذية ايشان و تحمل آزار ايشان و بجد تمام از ترك ندب مجتنب شو تا معاتب نشوى بعتاب رب الارباب و متذكر شو قصهء داود را  ذَا الْأَيْدِ  كه خداوند قوة بود در دين و در تحمل مشقت و ايذاى از امة و يا در عبادت چه نصف شب را صرف عبادت ميكرد و روزى روزه ميداشت و روزى افطار ميكرد اين سخت‌تر است از صيام هر روز زيرا كه دوام صوم موجب اعتيادست كه مستلزم قلت رياضتست و يا قوى بود در حرب دشمنان و غالب مطلق بر ايشان و قوة او در محاربه بمرتبه بود كه اگر يكى را سنگ بر سينه زدى از پشتش بدر آمدى و به ديگرى خوردى او را نيز هلاك كردى  إِنَّهُ أَوَّابٌ  بدرستى كه او بسيار رجوع كننده بود از مكروهات بازگردنده بمرضات ما و با وجود اين چون ترك مندوب كرد بعتاب معاتب گشت و از جملهء نعم عظيمه كه به او عطا فرموديم اين بود كه .\r\n إِنَّا سَخَّرْنَا  بدرستى كه ما رام كرديم  الْجِبالَ مَعَهُ  كوهها را با او تا هر جا كه ميخواست با او ميرفتند  يُسَبِّحْنَ  تسبيح خدا ميكردند بموافقت او  بِالْعَشِيِّ  بهنگام شبانگاه  وَ الْإِشْراقِ  و بوقت روشن شدن روز كه صباحست و تسبيح جمادات يا بواسطهء خلق اصواتست يا خلق لسان كه به آن تسبيح حاصل شود و از اين قبيل است تسبيح سنگ ريزه بر دست سيد انبيا .\r\n وَ الطَّيْرَ مَحْشُورَةً  و نيز مسخر گردانيديم مرغان را در حالتى كه جمع كرده شده بودند نزد وى صف در صف زده در بالاى سر وى بموافقت او بتسبيح ما مشغول ميشدند  كُلٌّ  هر يك از كوهها و مرغان  لَهُ  مر داود را يعنى مر تسبيح او را  أَوَّابٌ  باز گردنده بودند يعنى در محلى كه داود بتسبيح ما لب ميگشود همه جبال و طيور رجوع به او كرده تسبيح ما ميكردند همچنانكه جبال و طيور را مسخر فرمان او كرديم زمام اختيار رعايا را نيز در كف كفاية او نهاديم .\r\n وَ شَدَدْنا مُلْكَهُ  و محكم كرديم پادشاهى او را بكثرت لشكر و بسيارى پاسبان چه هر شب سى و شش هزار مرد پاس خانهء او ميداشتند و يا بسبب قدرة او بر بافتن زره بسيار و ساختن آلات كارزار و يا بواسطهء كوتاه كردن دست ظالمان و دعاى مظلومان و گويند استحكام ملك او بدان بود كه حق تعالى از آسمان زنجيرى فرستاد و آن را بر بالاى محكمه داود معلق ساخت و از مدعى و مدعى عليه هر كدام كه بر حق بودندى دست ايشان بدان رسيدى و آنديگر بر اخذ آن قادر نبودى عكرمه از ابن عباس روايت كرده كه دو مرد از بنى اسرائيل پيش داود آمدند و يكى بر ديگرى دعوى گاوى كرد و مدعى عليه انكار آن دعوى نمود داود عليه السلام مدعى را امر كرد باحضار گواه او گفت گواه ندارم داود گفت امروز برويد و فردا بياييد تا در كار شما انديشه نمايم ايشان برفتند\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nو در شب بداود نمودند كه فردا مدعى عليه را بقتل رسان چون روز شد داود به جهت عدم ثبوت حد شرعى بر وجوب قتل مدعى عليه تعلل كرد شب ديگر نيز بقتل او امر كردند داود در آن روز توقف نمود تا سبب قتل بر او واضح شود شب سوم به آن معاتب شد على الصباح مدعى عليه را حاضر ساخت و بقتل او امر فرمود مدعى عليه گفت مرا بىحجتى و سببى بقتل امر ميكنى داود گفت سه شبست كه مرا بقتل تو امر ميكنند و ما مأمور نيستيم بطلب گواه و اثبات حجت مدعى عليه چون دانست كه البته كشته خواهد شد اعتراف نمود بسبب قتل خود و گفت يا نبى اللّه پدر اين مرد را بكشتم و گاو او را بستدم مأمور شدن تو بقتل من به جهت همين است داود بفرمود تا او را بقتل رسانيدند چون اين خبر ميان بنى اسرائيل فاش شد خوف و هيبت او بر ايشان نشست چنان كه فرمود و شددنا ملكه  وَ آتَيْناهُ الْحِكْمَةَ  و ديگر داديم او را حكمة يعنى نبوت يا كتاب زبور يا كمال علم و تمامية عمل و هر كلامى كه موافق حق باشد و مطابق واقع  وَ فَصْلَ الْخِطابِ  و كلامى خالص از التباس و پاكيزه از شبهه كه مخاطب بر وجه سهولت مقصود خود را از آن يافتى و يا سخنى جدا كننده خصمان باشد بسبب تميز خطاء از صواب و حق از باطل و صحيح از فاسد يعنى علم احكام قضايا و حكومات يا تدبيرات ملكى و سياسات و از امير المؤمنين عليه السلام مرويست كه فصل خطاب بينه است بر مدعى و يمين بر منكر و فى الحقيقة كلام خصمان بدين حكم منفصل مىشود و اينكه اما بعد را فصل خطاب ميگويند جهت آنست كه آنكلمه فاصله است ميان حمد الهى و نعت نبوى و ميان غرضى كه مقصود از رسالتست و علم الهدى در كتاب تنزيه الانبيا و بعضى ديگر از مفسران آورده‌اند كه اورياى بن حنان كه برادر داود بود زنى را خطبه كرد و نزديك به آن رسيد كه با وى عقد كند اولياء زن را با وى نزاع واقع شد بواسطهء آن زن را بوى ندادند داود بعد از امتناع ايشان از اينمعنى خواستگارى كرد اولياى زن بواسطهء حرمة پادشاهى و پيغمبرى خطبه ويرا قبول كردند و ويرا نود و نه زن بود و آن را نيز بحبالهء نكاح خود درآورد و اوريا از استماع اين قضيه مغموم شد چونكه طريق ندب مقتضى آن بود كه داود رفع آن نزاع كرده اولياى زن را بقبول خطبهء اوريا راضى سازد و او ترك اين ندب نموده از براى خود خطبه فرمود حق تعالى بجهة تنبيه او بر اين ترك اولى دو فرشته را به صورت دو مرد خصمى كننده با هم نزد او فرستاد بر وجهيكه مذكور خواهد شد و نزد بعضى ديگر از اهل تفسير آنست كه اهل زمان داود را جايز بود كه بالتماس برادر از سر زن خود بگذرد و طلاق دهد تا آن به آن متزوج شود و اين صورت عادة مواخاة و طريقه مودت و مصادقهء ايشان بود و در رواية آمده كه به همين طريق انصار با مهاجر مواسات ميكردند و چون\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nداود آوازهء حسن و جمال زن اوريا بشنيد از او التماس طلاق نمود و او زن را طلاق داد داود او را عقد كرد و از او سليمان در وجود آمد و چون طريق ندب مقتضى آن بود كه داود به جهت عظم منزلت و ارتفاع مرتبت و رفعت شان و كثرة زنان از اوريا كه يك زن بيش نداشت التماس طلاق نكند از اين سبب حق تعالى بر سبيل تنبيه او دو فرشته فرستاد و ايشان بيامدند و دستورى خواستند دربان گفت امروز روز عبادتست روز ديگر بياييد ايشان بازگشتند و از راه بام بيامدند و گويند كه از سوراخ محراب داخل شدند و حق تعالى حبيب خود را به جهت حفظ نفس از ترك مندوب از اين خبر ميدهد و ميگويد .\r\n وَ هَلْ أَتاكَ  و آيا آمد به تو  نَبَأُ الْخَصْمِ  خبر آنگروه كه خصومت كننده بودند  إِذْ تَسَوَّرُوا الْمِحْرابَ  در وقتى كه بالا رفتند بر سور غرفه يعنى بر ديوار بلند و بر بالاى خانه كه محل عبادت او بود و در تبيان البيان آورده كه جبرئيل و ميكائيل به صورت دو خصم نزد وى آمدند و با هر يكى جمعى از ملائكه بودند حضرت داود روزها را قسمت فرموده بود روزى حكم ميفرمود و روزى عبادت ميكردى و روزى وعظ فرمودى و روزى بمهمات خاصه خود اشتغال نمودى روز عبادت به بالاى خانه برآمدى و پاسبانان بر حوالى آن ايستاده مردم را از دخول منع كردندى و آن ملائكه بعد از منع دربانان بر عبادت خانهء داود بالا رفتند .\r\n إِذْ دَخَلُوا  چون درآمدند  عَلى داوُدَ  بر داود و داود ايشان را بديد  فَفَزِعَ مِنْهُمْ  پس بترسيد از ايشان زيرا كه به صورت عجيب در غير محل و بى اجازة بر بالاى سور غرفه كه خلاف عادت است و غير طريق معتاد بر او درآمدند يا آنكه روز عبادت بود و پاسبانان گرد غرفه فرو گرفته بودند و نمىگذاشتند كه بر او داخل شوند و گويند داود ايشان را نمىديد تا آنكه بنزد او بنشستند و چون نظر او بر ايشان افتاده بهم برآمده ترسان و هراسان گشت گمان برد كه دشمنان ويند كه به قصد قتل وى آمده‌اند ملائكه چون دهشت و خوف او را ملاحظه كردند  قالُوا  گفتند  لا تَخَفْ  مترس كه ما خصمان تو نيستيم بلكه ما دو گروهيم  خَصْمانِ  كه خصم يكديگريم  بَغى بَعْضُنا  ستم كرده‌اند بعضى از ما  عَلى بَعْضٍ  بر برخى ديگر و اين را بر سبيل فرض و قصد تعريض گفتند و اگر نه كذب ملائكه لازم آيد و آن منافى عصمت است و حقيقت معنى به آن راجعست كه اگر بالفرض ما خصم يكديگر باشيم و بعضى از ما تعدى بر بعضى ديگر كنند و رفع حكومت بسوى تو كنيم  فَاحْكُمْ بَيْنَنا  پس حكم كن ميان ما  بِالْحَقِّ  براستى  وَ لا تُشْطِطْ  و جور مكن در حكم كردن ما و از حق دور مشو  وَ اهْدِنا  و راه‌نما ما را\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n إِلى سَواءِ الصِّراطِ  به راه ميانه كه طريق عدل است داود فرمود كه رفع حكومت كنيد تا آنكه محض عدل باشد حكم كنيم يكى از آن گروه گفت ايداود معروض ما اينست كه .\r\n إِنَّ هذا  بدرستى كه اين مرد  أَخِي  برادر من است در دين و يا در صداقت و الفت يا در شركت و خلطت  لَهُ تِسْعٌ وَ تِسْعُونَ نَعْجَةً  مر او را نود و نه ميش است  وَ لِيَ نَعْجَةٌ واحِدَةٌ  و مرا يك ميش اين كنايت است از زوجات  فَقالَ  پس گفت مرا يعنى به من گفت  أَكْفِلْنِيها  بگردان مرا كفيل آن تا از براى نفس خود كفالت و مخالطت آن كنيم با ساير اموال خود مراد آنست كه آن را نصيب من گردان و تمليك من كن تا در تحت تصرف من باشد  وَ عَزَّنِي  و غلبه كرد به من  فِي الْخِطابِ  در اين مخاطبه و مجادله و نگذاشت كه در آن تعلل كنم و يا غالب شد در مباحثه خطبه زن و خود به آن متزوج شد و چون مدعى رفع دعوة خود كرد .\r\n قالَ  گفت داود مر او را كه اگر در اين دعوى صادق باشى و يا آنكه بعد از اعتراف مدعى عليه به او گفت  لَقَدْ ظَلَمَكَ  بتحقيق كه ستم كرده است بر تو برادر تو  بِسُؤالِ نَعْجَتِكَ  بخواستن ميش تو اضافه كردن آن  إِلى نِعاجِهِ  بسوى ميشهاى خود بعد از حكم دعوى بطريق موعظه حسنة و ترغيب خصمان در ايثار عادت شركاى صالح فرمود  وَ إِنَّ كَثِيراً  و بدرستى كه بسيار  مِنَ الْخُلَطاءِ  از شركا كه مالها بهم خلط ميكنند  لَيَبْغِي بَعْضُهُمْ عَلى بَعْضٍ  هر آينه ستم ميكنند برخى از ايشان بر برخى و زياده از حق خود طلب ميكنند  إِلَّا الَّذِينَ آمَنُوا  مگر آنان كه گرويده‌اند  وَ عَمِلُوا الصَّالِحاتِ  و كرده‌اند عملهاى شايسته در ميان مردمان  وَ قَلِيلٌ ما هُمْ  و بسيار اندكند ايشان در ميان مردمان يعنى شريكان و اكثر ايشان در صدد آنند كه بر يكديگر ستم كنند و چون ملائكه پس از استماع اينكلام برخاستند و غايب شدند داود از اين امر منتقل شد  وَ ظَنَّ داوُدُ  و گمان برد داود  أَنَّما فَتَنَّاهُ  آنكه امتحان و آزمايش كرديم او را بدين حكومت  فَاسْتَغْفَرَ  پس طلب آمرزش كرد  رَبَّهُ  از پروردگار خود در آن فعل  وَ خَرَّ  و به روى درافتاد  راكِعاً  در حالتى كه سجده كننده بود سجود را ركوع گفت زيرا كه ركوع مبدء آنست  وَ أَنابَ  و بازگشت به خدا و پشيمانشد از ترك مندوب در خبر است كه داود چهل روز سر از سجده برنداشت مگر براى نماز گذاردن و چندان بگريست كه به آب چشم وى گياه برآمد و هيچ بار آب نخوردى مگر چهار دانك آن آب چشم او بودى .\r\n فَغَفَرْنا لَهُ  پس آمرزيديم او را\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n ذلِكَ  آن ترك اولى كه از آن استغفار كرد يعنى از ترك ندب او درگذشتيم و ثوابى كه مترتب ميشد بر آن فعل مندوب به او عطا فرموديم  وَ إِنَّ لَهُ  و بدرستيكه مر او را  عِنْدَنا  نزديك ما  لَزُلْفى  هر آينه مرتبهء قربست و كرامت  وَ حُسْنَ مَآبٍ  و مر او راست نيكوئى بازگشت در بهشت و مخفى نيست كه استغفار داود بر سبيل انقطاع بود از ما سوى و توجه تام بمولى و غايت ذلت و خضوع بعبادت سجود براى معبود و بعضى از مفسران اهل خلاف و قصه‌خوانان اين قصه را بر وجهى ايراد كرده‌اند كه عقل و شرع از آن ابا ميكنند و تفصيل اين كلام و ابطال اقوال مخالفان در اين باب على الوجه التمام در منهج الصادقين سمت تحرير يافته و اليه المرجع و حسن مآب القصه چون داود توجه تمام نمود به حضرت مولى تعالى و منقطع شد از جميع ماسوى حق تعالى منصب خلافت را به او عطا و ارزانى نمود و فرمود كه .\r\n يا داوُدُ إِنَّا جَعَلْناكَ  ايداود بدرستى كه گردانيديم ما ترا  خَلِيفَةً فِي الْأَرْضِ  جانشين در روى زمين يعنى تدبير امور بندگان را در كف كفايت تو نهاديم همچنانكه سلاطين غير خود را خليفه و جانشين خود ميگردانند در بعضى بلاد و تدبير آن بلاد را به دو تفويض ميكنند  فَاحْكُمْ بَيْنَ النَّاسِ  پس حكم كن ميان مردمان  بِالْحَقِّ  براستى و درستى يعنى بر وفق امر ما اشيا را در موضع خود وضع نما  وَ لا تَتَّبِعِ الْهَوى  و پيروى مكن هواى نفس و آرزو هاى او را كه اگر تابع نفس شوى و بخلاف حكم حق ميل و محابا كنى  فَيُضِلَّكَ  پس گمراه سازد ترا هواى نفس و بگرداند ترا  عَنْ سَبِيلِ اللَّهِ  از راه خدا و طريق حق و عمل نكنند به آن  إِنَّ الَّذِينَ يَضِلُّونَ عَنْ سَبِيلِ اللَّهِ  بدرستيكه آنان كه گمراه شدند از راه حق  لَهُمْ  مر ايشانراست  عَذابٌ شَدِيدٌ  عذاب سخت  بِما نَسُوا  بسبب آنكه فراموش كرده بودند  يَوْمَ الْحِسابِ  روزشمار و جزاى كردار او را و اعراض نموده‌اند از ذكر آن يعنى به جهت مخالفت حق و پيروى هواى نفس از ياد آخرة غافل شدند كه اگر متذكر آن ميبودند ملازمة حق و هوا ميكردند به عكس پس پيروى حق كن كه طريق عدلست و تبعيت طريق ضلالت در راه باطل مكن كه نقص ارادهء حضرت خالق است همچنانكه ميفرمايد .\r\n وَ ما خَلَقْنَا السَّماءَ وَ الْأَرْضَ  و نيافريديم آسمان و زمين  وَ ما بَيْنَهُما  و آنچه ميان آنهاست  باطِلًا  آفريدنى عبث و بىفايده كه غرض بدان مرتب نشود و در او حكمتى و مصلحتى نباشد بلكه براى آنكه استدلال كنند براى وجوب\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nوجود واجب الوجود و قدرت كامله و حكمة شامله  ذلِكَ  آن آفريدن اشياء بر وجه بطلان بدون حكمت و مصلحت آن  ظَنُّ الَّذِينَ كَفَرُوا  گمان آنانست كه كافر شدند  فَوَيْلٌ لِلَّذِينَ كَفَرُوا  پس وى امر آنانرا كه نگرويدند و گمان باطل بردند  مِنَ النَّارِ  از آتش دوزخ مراد آنست كه كفار مىپندارند كه ما آسمان و زمين را بباطل خلق كرده‌ايم بىآنكه غرضى به آن متعلق باشد و اين مستلزم آنست كه مصلح و مفسد و متقى و فاجر در درجه مساوى بودند نه چنانست كه كفار ميگويند .\r\n أَمْ نَجْعَلُ الَّذِينَ آمَنُوا  آيا گردانيديم آنانرا كه تصديق نمودند به خدا و رسول  وَ عَمِلُوا الصَّالِحاتِ  و كردند كارهاى شايسته در ثواب و مرتبه  كَالْمُفْسِدِينَ فِي الْأَرْضِ  مانند تباهكاران و عصيان كنندگان در زمين يعنى مثل مشركان لعين و كافران بيدين و جاحدان پر كين  أَمْ نَجْعَلُ الْمُتَّقِينَ  يا بازگردانيديم پرهيزكاران را يعنى كسانى را كه به جهت خوف عقاب از معاصى پرهيزند و از گناهان اجتناب نمايند  كَالْفُجَّارِ  مانند بدكاران و نابكاران كه بانواع معاصى مشغولند يعنى هرگز مشركان و كافرانرا مثل اهل ايمان و تقوى نگردانيم بلكه مرتبه بلند و درجهء ارجمند نام زد متقيان و صالحانست و مرتبه كه در نهايت دنائت باشد منزل كافرانست و فاجران بعد از آن به جهت ترغيب مردمان بمتابعت قرآن به پيغمبر خود خطاب مىكند و ميگويد كه .\r\n كِتابٌ  اين كتابيست كه  أَنْزَلْناهُ  فرو فرستاديم آن را  إِلَيْكَ  بسوى تو  مُبارَكٌ  بركت داده شده يعنى كتابى بسيار با خير و منفعت  لِيَدَّبَّرُوا  تا تدبير كنند و انديشه نمايند  آياتِهِ  در آيتهاى از كتاب يعنى تامل كنند در حقيقت معانى آن و تفسير آن و بر وفق مراد حضرت بارى تنزيل نمايند  وَ لِيَتَذَكَّرَ  و تا پند پذيرند بموعظهء آن  أُولُوا الْأَلْبابِ  خداوندان عقلهاى پاكيزه و چون او سبحانه بيان ابتلاى داود نمود حكايت سليمان را و امتحان او را به ياد حضرت رسالت صلّى اللّه عليه و آله و سلّم ميدهد و ميگويد .\r\n وَ وَهَبْنا لِداوُدَ  و بخشيديم مر داود را  سُلَيْمانَ  فرزندى كه آن سليمان است  نِعْمَ الْعَبْدُ  نيكو بندهء بود سليمان  إِنَّهُ أَوَّابٌ  بدرستى كه سليمان رجوع كننده بود بدرگاه ما و منقطع از ما سوى در همهء احوال و در جميع افعال پس اى محمد ياد كن قصهء او را .\r\n إِذْ عُرِضَ عَلَيْهِ  وقتى كه عرض كرده شدند بر او  بِالْعَشِيِّ  به آخر روز  الصَّافِناتُ  اسباب استاده برهنه قايمه و بر كنار سم از قايمه چهارم و اين از جملهء صفت پسنديده اسب\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاست  الْجِيادُ  اسبان نيك و كلبى گويد كه آن هزار اسب بودند كه سليمان با كفار دمشق و نصيبين كارزار كرده و آنها را از ايشان گرفته بود و برواية مقاتل باعمالقه غزا كرده بود و هزار اسب از ايشان اخذ نموده و بسليمان رسيده و نزد بعضى ديگر اسبان دريائى بودند و پر داشتند ديوان برسم تحفه آورده بودند و بر هر تقدير سليمان بعد از نماز پيشين بر كرسى نشسته بود آن اسبان را بر وى عرض كردند و او به آن مشغول شد تا آنكه بسبب آن از نماز نافله با اورادى كه در آخر روز داشت بازماند و چون نهصد از آن اسبان را بر او عرض كردند نگاه كرد آفتاب فرو رفته بود .\r\n فَقالَ  پس گفت  إِنِّي أَحْبَبْتُ  بدرستى كه من برگزيدم  حُبَّ الْخَيْرِ  دوستى مال را و عرب خيل را خير ميگويند به جهت آنكه خير بسيار به آن متعلق است چنان كه حضرت رسالت صلّى اللّه عليه و آله و سلّم فرموده كه الخير معقود بنواصيها الخير الى يوم القيمة يعنى اسبان بسته شده است به پيشانيهاى ايشان خير و نيكوئى تا روز قيامت يعنى اختيار كردم دوستى خيل را و باز ماندم به جهت آن  عَنْ ذِكْرِ رَبِّي  از ياد پروردگار خود كه آن ورد آخر روز يا نافله است  حَتَّى تَوارَتْ  تا آنكه پوشيده شد آفتاب  بِالْحِجابِ  بپردهء شب و ذكر ضمير بدون مرجع آن كه شمس است بجهة دلالت لفظ عشى است بر آن پس سليمان بسبب فوت ورد يا نماز نافله غمگين شد به جهت تدارك آن رو باصحاب خود كرد كه .\r\n رُدُّوها عَلَيَّ  باز گردانيد آن اسبان را بر من و چون بازگردانيدند  فَطَفِقَ  پس در ايستاد و ميسود شمشير را  مَسْحاً  سودنى  بِالسُّوقِ  بساقهاى ايشان يعنى ايشان را پى كرد  وَ الْأَعْناقِ  و بگردنهاى ايشان يعنى مىبريد گردنهاى ايشانرا و همه را در راه خدا قربان كرد و تصديق نمود به جهت كفاره آنچه از او فوت شده بود و از جمله هزار اسب صد اسب ماندند و هر اسب نيكو كه هست نسل آنهاست عبد اللّه عباس از امير المؤمنين عليه السلام نقل كرده كه ضمير ردوها راجع بآفتابست و مراد از ذكر نماز عصر است كه از سليمان بسبب مشغولى اسبان فوت شد و آفتاب غروب كرد و چون اشتغال سليمان باسبان بسبب اراده جهاد بود با دشمنان نه بسبب تفرج و حظ نفس از اينجهة باذن حق تعالى فرشتگان را كه موكل آفتابند امر كرد كه ردوها على بازگردانيد آفتاب را براى من ايشان آفتاب را بازگردانيدند تا بموضع عصر رسيد و او نماز را ادا نمود و اينكه آفتاب بدعاى حضرت رسالت در صهباى خيبر بعد از غروب بازگشت و بجاى عصر آمد تا امير المؤمنين ( ع ) نماز را بگذارد مشهور و معروفست و كسى منكر آن نيست و در سورة المائده مذكور شد كه از براى حضرت امير المؤمنين ( ع ) دوبار مراجعت كرد يك بار بدعاى حضرت\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nرسالت صلّى اللّه عليه و آله و سلّم و بار ديگر بدعاى وى و تتمهء اقاويل مفسران در اين باب و بيان صحت و فساد هر يك از آن در منهج الصادقين بر وجه ابسط سمت ذكر يافته آورده‌اند كه سليمان صد زن داشت روزى در مجلس خود گفت امشب گرد اين زنان برآيم تا خدا مرا از اين صد زن صد پسر دهد كه در راه خدا جهاد كنند و كلمهء انشاء اللّه نگفت اتفاقا هيچكدام حامله نشدند مگر يك زن كه او هم پسر مرده آورد و بر تخت سليمان انداخت و به جهت ترك مندوب كه آن كلمهء انشاء اللّه بود حق تعالى آن را به او عتاب كرد چنان كه حبيب خود را از آن خبر ميدهد كه .\r\n وَ لَقَدْ فَتَنَّا سُلَيْمانَ  و بدرستيكه ما امتحان كرديم و آزمايش نموديم سليمان را  وَ أَلْقَيْنا  و انداختيم يعنى زن او را ملهم ساختيم تا انداخت  عَلى كُرْسِيِّهِ  بر بالاى تخت او  جَسَداً  تنى بىروح كه پسر مردهء او بود سليمان چون دانست كه آن بسبب ترك انشاء اللّه بود از آن پشيمان شد  ثُمَّ أَنابَ  پس بازگشت به خدا بر وجه انقطاع و بدعا و به نماز مشغولشد از پيغمبر صلّى اللّه عليه و آله و سلّم مرويست كه فرمود به حق آن خدائى كه نفس محمد بيد قدرت اوست كه اگر سليمان بكلمهء انشاء اللّه مترنم ميشد حق تعالى صد پسر به او ميداد تا همه در راه خدا جهاد ميكردند و چون ترك آن ندب نمود معاتب شد و از اين سعادت محروم ماند و شبههء نيست كه ترك كلمهء انشاء اللّه مقتضى آن نيست كه از سليمان صغيره يا كبيره واقع شده باشد چه ذكر آن نكرد اما در خاطر او بود و اعتقاد به آن داشت الا آنست كه به جهت ايمن شدن از كذب بحسب ظاهر او را مندوب بود كه متذكر آن شود اقوال قصه خوانان و ضعفاى مفسران كه از يهود در اين قضيه نقل كرده‌اند مستلزم كفر و زندقه است و دفع ورد آن بر وجه اصح در منهج الصادقين سمت ذكر يافته حاصل كه چون سليمان ترك مندوب كرد از روى نياز بدرگاه بىنياز توجه نمود و زبان بمناجات گشوده .\r\n قالَ رَبِّ اغْفِرْ لِي  گفت اى پروردگار من بيامرز مرا در آنچه از من صادر شده در ترك مندوب  وَ هَبْ لِي مُلْكاً  و ببخش مرا پادشاهى كه  لا يَنْبَغِي  نسزد و نشايد  لِأَحَدٍ مِنْ بَعْدِي  مر يكى را پس از من تا چنين ملكى معجزه من باشد  إِنَّكَ أَنْتَ الْوَهَّابُ  بدرستى كه توئى بخشنده كه هر چه خواهى دهى و چونكه سليمان ميدانست كه استدعاى ملكى چنين از حق تعالى اصلح است بامور دينيه و سبب كثرت طاعات و عبادات بندگان مىشود از اينجهت دعا كرد مانند آنكه شخصى دعا كند كه بار خدايا مرا غنىترين اهل روزگار من گردان اين دعا بر وجه جميل خواهد بود گاهى كه دانسته باشد كه اين نسبت به حال آن اصلح است و داعى آن متصف نخواهد بود به آنكه بخل داشته باشد كه خداى تعالى او را مال بدهد و چون دعاى سليمان بر وجه اصلح بود از اينجهة\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nحق تعالى اجابت آن نمود و فرمود كه .\r\n فَسَخَّرْنا  پس رام كرديم  لَهُ الرِّيحَ  مر او را باد بر وجهى كه  تَجْرِي بِأَمْرِهِ  ميرفت بفرمان او  رُخاءً  از روى نرمى و خوشى بىآنكه او را متحرك و مضطرب سازد و يا فرمان بردار كه اصلا مخالفت آن نميكرد  حَيْثُ أَصابَ  هر جا كه قصد كردى مرويست كه حق تعالى بر وجهى باد را مسخر وى كرده بود كه روزى در صباح او را از ايليا برداشت و در وقت چاشت بقزوين رسانيد و در شبانگاه بكابل رسانيد .\r\n وَ الشَّياطِينَ  و مسخر كرديم مر او را از جنس ديوان  كُلَّ بَنَّاءٍ  هر بنا كنندهء كه بر وفق مدعاى او عمارتها ميساختند از شهرهاى بزرگ و قلعهاى بلند و از جملهء آن بيت المقدس است  وَ غَوَّاصٍ  و هر شنا كنندهء در دريا تا بجهة آن انواع جواهر بيرون ميآوردند .\r\n وَ آخَرِينَ  و ديگر مسخر گردانيديم ديوان ديگر را  مُقَرَّنِينَ  كه با هم نشسته بودند دو دو و سه سه و چهار چهار  فِي الْأَصْفادِ  در غلهاى آهنين يعنى به عمل شياطين كار فرمودى و متمردان ايشانرا در بند كشيدى تا شر ايشان بمردم نرسد و چون حق تعالى به جهت صلاح دين و دنيا پادشاهى چنين بوى ارزانى فرمود او را گفت كه .\r\n هذا  اين پادشاهى به اين عظمت و شوكت  عَطاؤُنا  بخشش ماست به تو  فَامْنُنْ  پس اعطا كن از آن بر هر كه خواهى  أَوْ أَمْسِكْ  يا منع بخشش كن از هر كه خواهى يعنى تصرف كردن در آن بمشيت تست  بِغَيْرِ حِسابٍ  در حالتى كه اعطاى بى حسابست و امساك يعنى روز قيامت محاسب نخواهى شد براى عطا و امساك آن .\r\n وَ إِنَّ لَهُ  و بدرستى كه مر سليمان را  عِنْدَنا لَزُلْفى  نزديك ما اقرب و مرتبه است يعنى مقرب درگاه صمديه و از نزديكان بارگاه احدية با وجود ملك عظيم داشته  وَ حُسْنَ مَآبٍ  و مر او راست نزديك ما نيكوئى بازگشت كه درجات حسناتست و بعد از ذكر امتحان سليمان در بيان ابتلاء ايوب ميفرمايد كه .\r\n وَ اذْكُرْ عَبْدَنا أَيُّوبَ  و ياد كن ايمحمد بندهء ما را كه ايوب بن عيص است و او در زمان يعقوب پيغمبر بود و دختر او را كه ليا نام داشت به عقد خود درآورده بود او را ممتحن ساخته چنان كه در سورة الانبيا گذشت از روى مناجات سر خود را بقاضى الحاجات رفع كرد كه  إِذْ نادى رَبَّهُ  و بآواز بلند تضرع نمود بپروردگار خود كه  أَنِّي مَسَّنِيَ الشَّيْطانُ  بدرستى كه مىرساند شيطان مرا  بِنُصْبٍ وَ عَذابٍ  برنح بدن و فوت مال يعنى وسوسه ميدهد و ميگويد كه چه كردى كه حق تعالى نعم بدنيه و ماليه از تو بازگرفت و اين همه سختيها و محنتها بر تو گماشت و مدعاى شيطان آن بود كه\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nايوب از مرض و محنت خود شكايت كند و بجهة اين نام او از زمرهء صابران محو شود و گويند كه شيطان مردمان را ميگفت كه اگر ايوب بطريق رشد و ثواب بودى به اين بلا مبتلا نشدى و جميع مردمانرا از صحبت او تنفير مينمود و زن او را وسوسه ميداد و او را از خدمت ايوب منع ميكرد و چون كار ايوب به اين غاية رسيد به حق سبحانه استغاثه كرد و شر شيطان و اضلال او را به حضرت ذو الجلال رفع نمود نه بجهة مرض و فوت اموال و اولاد شكايت نمود از امام جعفر صادق عليه السلام مرويستكه ايوب هفت سال بزندان بلا و امتحان محبوس بود در اين مدت اصلا شكاية از او اين ممر صادر نشد و چون ابليس در صدد آن شد كه نوعى كند كه از او شكايتى از مرض و محن ظاهر شود ايوب شكايت او را بعرض رسانيد تير دعاى او بهدف اجابت رسيد و جبرئيل را به او فرستاد و او را اين خطاب كرد .\r\n ارْكُضْ بِرِجْلِكَ  بزن پاى خود را به زمين ايوب بفرمودهء او پاى بر زمين زد و چشمهء از زير قدم او بيرون جوشيد يكى گرم و ديگرى سرد جبرئيل فرمود كه اى ايوب  هذا  اين چشمهء گرم  مُغْتَسَلٌ  جاى غسل كردن است و چشمهء ديگر  بارِدٌ وَ شَرابٌ  آبيست سرد و آشاميدنى پس ايوب در چشمهء گرم غسل فرمود جميع امراض ظاهرى او محو شد و از چشمهء سرد بياشاميد علتهاى باطنى او زايل گشت و قول اكثر آنست كه چشمه يكى بود بوقت خوردن سرد بود بوقت غسل كردن گرم و بعد از آنكه بدن او را از امراض پاك ساختيم .\r\n وَ وَهَبْنا لَهُ  و بخشيديم مر او را  أَهْلَهُ  كسان او را يعنى بدل ايشان و اكثر برآنند كه معنى مراد آنست كه فرزندان او را زنده گردانيديم  وَ مِثْلَهُمْ مَعَهُمْ  و مانند ايشان را بايشان يعنى اولاد او را دو برابر آن كه بودند به او كرامة كرديم و در احاديث آمده كه خداى تعالى اهل و مال او را مضاعف ساخت يعنى بعوض يك زن دو زن و يك فرزند دو فرزند و يك مال دو مال به او عطا فرمود از امام جعفر صادق عليه السلام مرويست كه حق تعالى فرمود كه ما اولاد ايوب را آنچه در اثناى امتحان فوت شده بودند همه را باضعاف آن به او عطا فرموديم و ارزانى داشتيم  رَحْمَةً مِنَّا  بخششى از جانب ما  وَ ذِكْرى  و بجهة ياد كردن و پند گرفتن  لِأُولِي الْأَلْبابِ  مر خداوندان عقول را تا عاقبت صبر را نظر كرده در مصيبت بىصبرى نكنند و شكيبائى ورزند و بوسيلهء آن بمرتبه فرح و مكان فرج برسند مرويست كه ايوب بعد از صحت يافتن هفت روز امت خود را طعام داد و ايشان را بشكرگذارى و صبر و شكيبائى امر نمود آورده‌اند كه در زمان مرض او زوجهء اولياى بنت يعقوب بمهمى رفته بود و دير آمد ايوب سوگند خورد كه چون عافيت يابد او را صد چوب بزند خواست كه سوگند خود را راست گرداند تا حانث نشود اما چونكه او را بسيار دوست داشت حق تعالى سوگند او را راست گردانيد بآسان‌ترين وجهى كه خطاب كرد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n وَ خُذْ بِيَدِكَ  و بگير بدست خود  ضِغْثاً  دستهء از چوب تازه گياه خشك شده يا از شاخهاى باريك كه بعدد صد چوب باشد  فَاضْرِبْ بِهِ  پس بزن زن خود را به آن دسته گياه بيكبار  وَ لا تَحْنَثْ  و بزه‌كار مشو در سوگند خود يعنى مخالفت سوگند مكن و از ابن عباس منقولست كه سبب سوگند آن بود كه ابليس به صورت طبيب خود را بزن او نمود و او دواى ايوب از او طلبيد ابليس گفت من دوائى او ميكنم به شرط آنكه چون به شود گويد كه من شفا به او دادم نه غير من زن قبول اينمعنى نموده اينكلام را بعرض ايوب رسانيده ايوب در غضب شد و سوگند خورد كه او را صد چوب بزند عباد مكى روايت كند كه سفيان ثورى مرا گفت از ابى عبد اللّه عليه السلام بپرس كه چه ميگوئى در باب مرد زانى كه مريض باشد و بسبب حد زدن خوف موت او باشد من بعرض او رسانيدم فرمود كه مرد مستسقى را نزد رسول آوردند كه با زن مريضه زنا كرده بود حضرت امر كرد تا صد چوب گياه را حاضر كردند و بيكبار آن مجموع را بزانى زد و يك بار بر زانيه و ايشانرا رها كرد و اين آيه برخواند كه خذ بيدك ضغثا فاضرب به و لا تحنث  إِنَّا وَجَدْناهُ  بدرستى كه ما يافتيم ايوب را  صابِراً  شكيبا در آنچه بنفس و مال و ولد او رسيد  نِعْمَ الْعَبْدُ  نيكو بنده‌ايست  إِنَّهُ أَوَّابٌ  بدرستيكه او رجوع كننده است بدرگاه ما و بالكليه روى بجانب ما آورده و بعد از آن اخلاق حسنهء ديگران بيان مىكند تا بندگان اقتدا بايشان كنند و به ثواب جزيل و ذكر جميل برسند و ميفرمايد كه .\r\n وَ اذْكُرْ عِبادَنا  و ياد كن اى محمد بندگان ما را  إِبْراهِيمَ  ابراهيم خليل را  وَ إِسْحاقَ  و پسر او اسحق نبى را  وَ يَعْقُوبَ  و نبيرهء او يعقوب نبى را  أُولِي الْأَيْدِي  كه خداوند دستها بودند  وَ الْأَبْصارِ  و ديدها يعنى صاحب اعمال شريعت بودند و معارف الهيه و اعمال بدنى را با علوم يقينى قلبى جمع كرده بودند و يا آنكه خداوندان نعمتها بودند بر بندگان به جهت آنكه ايشان را بخوان احسان ايمان ميخواندند و ارباب عقول بودند و افهام زاكيه .\r\n إِنَّا أَخْلَصْناهُمْ  بدرستى كه ما پاكيزه گردانيديم ايشان را از براى خود  بِخالِصَةٍ  بسبب خصلتى كه خالص بود از آميختگى علايق دنيوى آن  ذِكْرَى الدَّارِ  ياد كردن سراى آخرت است .\r\n وَ إِنَّهُمْ عِنْدَنا  بدرستى كه ايشان نزديك ما  لَمِنَ الْمُصْطَفَيْنَ الْأَخْيارِ  هر آينه از جملهء برگزيدگانند بنعمت نبوت و قرب بارگاه صمديت بسيار نيكو كارانند يا بهترين ابناى جنس خورند .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n وَ اذْكُرْ  و ياد كن براى امت خود  إِسْماعِيلَ  اسمعيل ذبيح را  وَ الْيَسَعَ  و اليسع بن اخطوب را كه خليفهء الياس بود چنان كه گذشت و در آخر خلعت نبوت يافت  وَ ذَا الْكِفْلِ  و ذا الكفل كه ابن عم اليسع بود و صد پيغمبر را كه از قتل گريخته بودند كافل شده بود و گويند كه او كافل مردى صالح شده بود كه هر روز صد ركعت نماز ميگذارد و در نبوت او اختلافست و در تبيان آورده كه او پسر ايوب پيغمبر است و نام او بشر است و بعد از پدر مبعوث شد باهل شام  وَ كُلٌّ  و همهء ايشان  مِنَ الْأَخْيارِ  از جملهء برگزيدگان و نيكو كارانند .\r\n هذا  اينكه گذشت از ذكر پيغمبران و صفات ايشان  ذِكْرٌ  شرفى بزرگست مر ايشانرا و ذكرى جميل و ثنائى نيكو كه هميشه بندگان ذكر ايشان مىكنند و ايشانرا مىستايند  وَ إِنَّ لِلْمُتَّقِينَ  و بدرستى كه مر پرهيزكاران راست  لَحُسْنَ مَآبٍ  نيكوئى بازگشتن كه آن .\r\n جَنَّاتِ عَدْنٍ  بوستانهاى با اقامتست  مُفَتَّحَةً  در حالتى كه گشاده است  لَهُمُ الْأَبْوابُ  براى ايشان درهاى آن بوستانها يعنى چون بدرهاى بهشت رسند انتظار گشودن آن نكشند بلكه درها گشاده بينند و بىتاخير در آن درآيند .\r\n مُتَّكِئِينَ  تكيه زدگان باشند بر تختها  فِيها  در آن بوستانها هم چنان كه پادشاهان و ساير متنعمان  يَدْعُونَ فِيها بِفاكِهَةٍ كَثِيرَةٍ وَ شَرابٍ  ميخوانند در آن بوستانها يعنى امر ميكنند خادمان خود را و دور نيست كه امر ايشان به جهت اظهار نفاذ حكم باشد و فرمان روائى و گر نه به مجرد اراده فواكه و شراب نزد ايشان حاضر خواهند بود بىآنكه او را حاضر سازند .\r\n وَ عِنْدَهُمْ  و نزد ايشان باشد  قاصِراتُ الطَّرْفِ  زنانى كه كوتاه كنندهء چشمها باشند بر شوهران يعنى بر غير شوهران نگاه نكنند  أَتْرابٌ  هم سال يكدگر باشند يعنى همه بيك سن باشند و در حسن و مقدار و خوبى نيز مانند هم باشند كه هيچ كدام بر ديگرى فضل نداشته باشند تا طبع شوهران از بعضى متنفر باشد و هنگامى كه در بهشت درآيند و انواع فواكه و اشربه و حور العين و ساير نعمتهاى لذيذه به بينند ملائكه بايشان گويد كه .\r\n هذا ما تُوعَدُونَ  اين آن چيزيست كه وعده داده ميشديد به آن  لِيَوْمِ الْحِسابِ  از براى روز حساب يعنى روزى كه جزا داده مىشود هر نفسى موافق آنچه عمل كرده باشد بعد از آن بهشتيان از روى خوشحالى و سرور گويند با يكدگر كه .\r\n إِنَّ هذا  بدرستى كه اينكه مىبينيم از انواع نعمتها  لَرِزْقُنا  هر آينه روزى ماست كه حضرت منان بما\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nارزانى داشت  ما لَهُ مِنْ نَفادٍ  و نيست مر آن را هيچ انقطاعى و زوالى و اكثر مفسران برآنند كه اين كلام حق تعالى است كه از روى امتنان ميفرمايد كه اين نعمت بهشت روزى ماست كه بلطف محض و محض لطف به بندگان خود عطا فرموده‌ايم و اصلا آن را فنائى و زوالى نيست بلكه آنچه بهشتيان تناول ميكنند فى الفور مثل آن را بيافرينيم .\r\n هذا  اين نوع كلام احوال بهشت است يا حال اهل بهشت اينست و بعد از آن از حال اهل دوزخ خبر ميدهد  وَ إِنَّ لِلطَّاغِينَ  و بدرستى كه مر نافرمانرا يعنى كافرانرا  لَشَرَّ مَآبٍ  هر آينه بدى بازگشت است كه آن .\r\n جَهَنَّمَ  دوزخ است  يَصْلَوْنَها  درآيند در آن و آتش آن را فرش و بستر خود كنند  فَبِئْسَ الْمِهادُ  پس بد فراش و و آرامگاهيست دوزخ .\r\n هذا  اين عذاب را  فَلْيَذُوقُوهُ  پس بايد كه بچشند اهل طغيان آن را و آن  حَمِيمٌ  آب گرم جوشانست كه چون نزديك لب آرند ويرا بسوزاند و چون بخورند رودها پاره پاره شود و  وَ غَسَّاقٌ  و چرك سخت گنديده كه از پوست و گوشت دوزخيان و از فرجهاى زانيان سيلان كند و آن را جمع كرده بر ايشان خورانند و نزد ابن عباس غساق زمهرير است كه بشدت برودت دوزخيان را بسوزاند و بروايت كعب الاحبار چشمه‌ايست در دوزخ كه از نيش حيات و عقارب دوزخ روان گردد و مرويست كه سختى و عفونة غساق بمرتبه ايست كه اگر قطره از آن در مغرب باشد اهل مشرق از نتن آن متنفر شوند و اگر در مشرق باشد اهل مغرب از عفونة آن متأذى كردند و اين يك نوع عذابيست .\r\n وَ آخَرُ مِنْ شَكْلِهِ  و عذابى ديگر مر ايشانرا كه در شدت و سختى آن مثل عذاب مذكور  أَزْواجٌ  انواع گوناگونست يعنى عذاب اهل طغيان با آنكه انواع مختلفه بود در شدت عذاب و الم مانند يكدگر باشند نه آنكه يكى از ديگرى آسانتر باشد آورده‌اند كه چون رؤساى كفار را بدوزخ درآورند پيروان ايشانرا تابع ايشان سازند و و رؤسا با خازنان دوزخ گويند كه اينها كيستند كه در عقب ما آمدند گويند كه .\r\n هذا فَوْجٌ  اين گروهىاند  مُقْتَحِمٌ  كه برنج و سختى در آيندگان‌اند در دوزخ  مَعَكُمْ  با شما  لا مَرْحَباً بِهِمْ  هيچ مرحبا مباد ايشانرا مراد آنست كه ايشانرا در تنگنائى زندان عذاب هيچ فرجى و گشادگى مباد  إِنَّهُمْ صالُوا النَّارِ  بدرستى كه ايشان در آيندگانند در آتش دوزخ و چون اتباع از متبوعان خود اين كلمه بشنوند .\r\n قالُوا  گويند بايشان  بَلْ أَنْتُمْ  بلكه شما سزاوارتريد به آنكه در حق شما گويند  لا مَرْحَباً بِكُمْ  مرحبا مباد شما را چه هم ضال بوديد و هم مضل  أَنْتُمْ قَدَّمْتُمُوهُ \r\n\r\n","description":"","footnote":"","page_name":" 100 ","page_number":100},
  {"content":"\r\n\r\nشما فرا داشتيد عذاب را يعنى موجب آن را  لَنا  براى ما مراد آنست كه الزام كرديد ما را بر عقايد باطله و اعمال قبيحه كه موجب عذاب و عقابست و بسبب اين اغوا و اضلال شما در دوزخ درآمديم  فَبِئْسَ الْقَرارُ  پس بد قرار گاهيست دوزخ و در حديث آمده كه آتش دوزخ بر دوزخيان تنگ شود و دوزخيان را تنگ فرا گيرد چون آهن سر نيزه كه نيزه را تنگ فرا گرفته باشد و به آن چسبيده بعد از آن زبان بنفرين ايشان گشوده .\r\n قالُوا رَبَّنا  گويند اى پروردگار ما  مَنْ قَدَّمَ لَنا  هر كرا فرا پيش داشت از براى ما  هذا  اين عذاب را يعنى سبب آن را كه اضلالست  فَزِدْهُ  پس زياده كن آن را  عَذاباً ضِعْفاً  عذابى دوباره  فِي النَّارِ  در آتش دوزخ يكى بجهة ضلالت و ديگرى بسبب اضلال آورده‌اند كه صناديد قريش چون أبو جهل و وليد مغيره و غير آن هرگاه كه اهل ايمان را چون عمار و صهيب و حبيب و بلال را ميديدند ميگفتند ايشان از ضال و مردودانند و از اشرار مردمان و سزاوار آتش نيران و اين هنگام كه در دوزخ درآيند و ايشانرا نه بينند بجست و جوى ايشان مشغول شوند .\r\n وَ قالُوا  و گويند با يكدگر  ما لَنا لا نَرى  چيست ما را كه امروز نه مىبينيم  رِجالًا  مردانى را  كُنَّا نَعُدُّهُمْ  بوديم كه در دنيا ميشمرديم ايشانرا  مِنَ الْأَشْرارِ  از جمله بد كاران از امام محمد باقر عليه السلام روايتست كه بشيعيان خود ميگفت مراد كفار از رجالا در اين آيه شمائيد به خدا سوگند كه هيچ كدام شما را در آتش دوزخ نخواهند ديد بعد از تفحص بسيار چون اهل ايمان را نه بينند سرزنش خود كنند و گويند .\r\n أَتَّخَذْناهُمْ سِخْرِيًّا  آيا فرا گرفته بوديم ايشانرا در دنيا از اهل سخريه يعنى چرا با ايشان سخريه و استهزا ميكرديم و مسخره مىنموديم  أَمْ زاغَتْ  آيا ايشان در دوزخ‌اند و گرديده است  عَنْهُمُ الْأَبْصارُ  از ايشان ديدهاى ما و چشمهاى ما كه بر ايشان نمىافتد و در آثار آمده كه حق تعالى گروه مؤمنان را در غرفات بهشت بكفار نمايد تا جازم شوند به آنكه ايشان در دوزخ نيستند و حسرت ايشان بيفزايد .\r\n إِنَّ ذلِكَ  بدرستى كه در آنچه گذشته از احوال دوزخيان و اقوال ايشان  لَحَقٌّ  هر آينه حق است و راست و درست  تَخاصُمُ أَهْلِ النَّارِ  جدال و نزاع كردن اهل دوزخ با يكدگر و ماجراى ايشان بعد از آن خطاب به حضرت رسالت مىكند و ميگويد .\r\n قُلْ  بگو اى محمد مشركان را  إِنَّما أَنَا  جز اين نيست كه من شما را  مُنْذِرٌ  بيم كننده‌ام از معاصى و ترساننده از عقاب الهى  وَ ما مِنْ إِلهٍ  و نيست هيچ خدائى كه سزاوار پرستش باشد\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n إِلَّا اللَّهُ  مگر خداى به حق  الْواحِدُ  يگانه است در ذات و صفات چه شركت قبول نكند و كثرت در وحدت او راه نيابد  الْقَهَّارُ  قهر كننده بر هر شىء بقدرة كامله و شكننده متكبران و جباران .\r\n رَبُّ السَّماواتِ وَ الْأَرْضِ  آفريده كار آسمانها و زمينها  وَ ما بَيْنَهُمَا  و آنچه در ميان آسمانهاست و زمينها از جن و انس و ساير حيوانات و نباتات و ملائكه و ربوبيت همه عالم از آن اوست  الْعَزِيزُ  غالب بر عذاب كافران كه هرگز مغلوب نشود در آن  الْغَفَّارُ  آمرزندهء گناهان هر كه به او التجاء نمايد از عاصيان اهل ايمان .\r\n قُلْ  بگو اى محمد امت خود را كه  هُوَ  آنچه مذكور شد از بيان عقوبة روز قيامت و احوال آخرة و يا آنچه ميگويم از دعوى رسالت و بيان وحدانيت حضرت عزة  نَبَأٌ عَظِيمٌ  خبرى بزرگست و امرى عظيم .\r\n أَنْتُمْ  شما از فرط غفلت و جهالت  عَنْهُ مُعْرِضُونَ  از آن روى گردندگانيد و تكذيب كنندگان .\r\n ما كانَ لِي  نبود مرا قبل از اين زمان  مِنْ عِلْمٍ  هيچ دانشى  بِالْمَلَإِ الْأَعْلى  بكلام گروه برتر يعنى ملائكه و آدم و ابليس كه ساكنان آسمان بودند كه بلندترين جهانست  إِذْ يَخْتَصِمُونَ  وقتى كه گفت و شنيد ميكردند يعنى ملائكه بگفتار تجعل فيها قايل ميشدند و آدم جهة تنبيه بر افضليت خود ميگفت كه كه انبئونى باسماء هؤلاء و ابليس بجهة امتناع سجده بقول انا خير ناطق ميگشت پس در نبوة من دليلى از اين روشن تر نيست كه الحال قصه ملاء اعلى بيان ميكنم بر وجهيكه در كتب متقدمه مذكور است بىمطالعه كتابى و بىاستماع آن از استادى پس از اين معلوم مىشود كه اين قصه قدس بواسطهء جبرئيل به من نازلشده .\r\n إِنْ يُوحى إِلَيَّ  آنكه وحى كرده نميشود بسوى من  إِلَّا أَنَّما أَنَا  مگر به جهت آنچه جز اين نيست كه من  نَذِيرٌ مُبِينٌ  پيغمبر بيم كننده‌ام آشكارا و ترساننده واضح تا شما را از ظلمت ضلالت برهانم و بنور هدايت رهنمونى كنم و از وادى جهالت بسر حد معرفت رسانم و بعد از اجمال اختصام اختصاص بر تفصيل اختصام ابليس و استكبار او از سجود نموده ميفرمايد كه .\r\n إِذْ قالَ رَبُّكَ  ياد كن ايمحمد كه چون پروردگار تو گفت  لِلْمَلائِكَةِ  مر جميع ملائكه را كه  إِنِّي خالِقٌ  بدرستى كه من آفريننده‌ام  بَشَراً  آدمى را كه صفات او را بشما گفته بودم  مِنْ طِينٍ  از گل مراد آدم است عليه السلام .\r\n فَإِذا سَوَّيْتُهُ  پس چون تمام گردانم خلقت قامت او را و خلعت صورت زيبا در بر او افكنم  وَ نَفَخْتُ فِيهِ  و بدمم در او  مِنْ رُوحِي  از روح خود\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاضافه بروح خود به جهت تكريم و تعظيم آدم است يعنى بعد از تصوير آدم روح بقالب او درآورم و زنده گردانم  فَقَعُوا لَهُ  پس به روى در افتيد براى او  ساجِدِينَ  در حالتى كه سجده كنندگان باشيد از روى تبجيل و تكريم او چون قالب او ساخته و پرداخته شد و روح او به او تعلق گرفت .\r\n فَسَجَدَ الْمَلائِكَةُ كُلُّهُمْ أَجْمَعُونَ  پس سجده كردند فرشتگان همهء ايشان به تمام مر آدمرا و هيچكس از ايشان از اينمعنى ابا ننمود .\r\n إِلَّا إِبْلِيسَ اسْتَكْبَرَ  مگر ابليس كه بزرگ داشت خود را و در امر سجود اطاعت نكرد  وَ كانَ  و بود در ازمنهء ماضيه و يا گشت بدان نافرمانى  مِنَ الْكافِرِينَ  از ناگرويدگان و نافرمانان و چون ابليس از سجود استكبار نمود .\r\n قالَ  گفت حق سبحانه به او كه  يا إِبْلِيسُ ما مَنَعَكَ  اى ابليس چه چيز بازداشت ترا  أَنْ تَسْجُدَ  آنكه سجده كنى  لِما خَلَقْتُ  مر آنچيزيرا آفريدم  بِيَدَيَّ  بهر دو دست خود يعنى به خودى خود آن را آفريدم بىواسطهء مادر و پدر و اعانت غير و يا مراد يد قدرتست يعنى او را بيد قدرت كاملهء خود خلق نمودم  أَسْتَكْبَرْتَ  آيا تكبر كردى بدون استحقاق و بلند ساختى خود را فوق قدر خود  أَمْ كُنْتَ مِنَ الْعالِينَ  يا هستى از جماعتى كه بلند مرتبه و گفته‌اند بعضى از ملائكه هستند كه متحيرند در مطالعهء جمال الهى و به جهت شدت توجه و استغراق تام به او سبحانه مأمور نشدند بسجود و قول او سبحانه كه گفت من لعالمين اشارتست بايشان ابليس اختيار شق ثانى كرده كه آن استحقاق تفوق است .\r\n قالَ  گفت  أَنَا خَيْرٌ مِنْهُ  من بهترم از آن مخلوق زيرا كه  خَلَقْتَنِي  آفريدئى مرا  مِنْ نارٍ  از آتش كه در غايت لطافتست و نورانيت و غلبيت  وَ خَلَقْتَهُ  و آفريدى او را  مِنْ طِينٍ  از گل كه در نهايت كثافت و ظلمانيت است و مغلوبيت هرگاه كه نار افضل از خاك باشد پس چگونه فاضل سجده كنندهء بر مفضول باشد و شكى نيست كه ابليس در اين امر مغلطه خورده چنان كه در سورة الاعراف گذشت و لهذا حق تعالى در جواب او .\r\n قالَ  گفت  فَاخْرُجْ مِنْها  پس بيرون رو از ميان اينها  فَإِنَّكَ رَجِيمٌ  پس بدرستى كه تو رانده شده از رحمت و دور ماندهء از رتبهء كرامت .\r\n وَ إِنَّ عَلَيْكَ لَعْنَتِي  و بدرستى كه بر تست راندن من ترا از رحمت خود و خشم و غضب من به تو  إِلى يَوْمِ الدِّينِ  تا بروز جزا مراد دوام و خلود لعنت است بر وجه فضيحة پيوسته كه در روز قيامت لعنت بر او مضاعف شود بر وجهى كه لعنت دنيا در جنب او هيچ ننمايد و در رواية آمده كه\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nحق تعالى خلقت او را متغير ساخت باينوجه كه سفيدى او را بسياهى و نورانيت او را بظلمت بدل كرد و او را بقبيح تر وجهى مصور ساخت .\r\n قالَ  گفت ابليس  رَبِّ  اى پروردگار من چون مرا از رحمة خود نوميد گردانيدى و مرا ملعون و مطرود درگاه خود ساختى  فَأَنْظِرْنِي  پس مهلت ده مرا يعنى شربت مرگ به من مچشان  إِلى يَوْمِ يُبْعَثُونَ  تا روزى كه برانگيخته شوند مردمان .\r\n قالَ  گفت خداى در جواب وى  فَإِنَّكَ مِنَ الْمُنْظَرِينَ  پس بدرستى كه تو از جملهء مهلت داده شدگانى .\r\n إِلى يَوْمِ الْوَقْتِ الْمَعْلُومِ  تا روز وقتى كه معلوم و معين است نزد من مراد زمان نفخهء اوليست كه همهء خلق در آنوقت شربة مرگ بچشند و چون ابليس وعدهء مهلت شنيد .\r\n قالَ  گفت به حق سبحانه  فَبِعِزَّتِكَ  پس سوگند بغالبيت و قهارية تو كه بهر وجه كه توانم  لَأُغْوِيَنَّهُمْ  هر آينه گمراه گردانم اولاد آدم  أَجْمَعِينَ  همهء ايشان را .\r\n إِلَّا عِبادَكَ مِنْهُمُ  مگر بندگان تو از فرزندان او  الْمُخْلَصِينَ  كه پاك كرده شدگانند يعنى ايشان را كه پاكيزه گردانيده از شرك و خطيئة و بهتان و عصيان كه مرا بر ايشان راهى نيست مراد جمعىاند كه بصفة عصمة متصفند چون انبيا و ائمهء هدى بعد از آن حق سبحانه و تعالى در جواب او .\r\n قالَ  فرمود كه  فَالْحَقُّ  پس من خداى برحقم نه باطل  وَ الْحَقَّ  و درستى و راستى از منست  أَقُولُ  ميگويم درست و راست .\r\n لَأَمْلَأَنَّ جَهَنَّمَ  هر آينه پر سازم دوزخ را  مِنْكَ  از جنس تو يعنى از تو و ساير شياطين  وَ مِمَّنْ تَبِعَكَ  و از آنها كه پيروى تو كرده باشند  مِنْهُمْ  از آدميان  أَجْمَعِينَ  همه ايشان بعد از آن خطاب مىكند به پيغمبر خود كه .\r\n قُلْ  بگو ايمحمد كفار مكه را  ما أَسْئَلُكُمْ عَلَيْهِ  نميطلبم شما را به تبليغ رسالت و اداى وحى و هدايت شما به راه حق  مِنْ أَجْرٍ  هيچ مزدى يعنى مالى كه بجهة آن به من دهيد  وَ ما أَنَا  و نيستم من  مِنَ الْمُتَكَلِّفِينَ  از جملهء تكليف كنندگان يعنى از جماعتى كه آنچه در ايشان نباشد و اهليت آن نداشته باشند از خود ظاهر كنند و شما ميدانيد كه من هرگز دعوى چيزى نكرده‌ام كه نزد من نبوده پس از سر تحقيق بدانيد كه .\r\n إِنْ هُوَ  نيست قرآن  إِلَّا ذِكْرٌ  مگر پندرى از جانب او سبحانه  لِلْعالَمِينَ  مر جميع عالميان را از جن و انس در كشاف آورده كه متكلف را سه علامتست يكى آنكه نزاع كند با كسى كه برتر از او باشد دوم آنكه فرا گيرد چيزى را كه مقدور او نباشد كه به آن برسد سوم آنكه چيزيرا كه نداند بمردمان گويد بعد از آن از روى تهديد خطاب بكفار مىكند و ميگويد كه .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n وَ لَتَعْلَمُنَّ  و البته بدانيد  نَبَأَهُ  خبر قرآن را يعنى صدق آنچه در اوست  بَعْدَ حِينٍ  پس از هنگامى كه وقت مرگست يا روز قيامت يا وقت ظهور اسلام كه آن روز بدر است .\r\n\r\nسورة الزمر\r\n( و هى خمس و سبعون آية مكية ) ابى بن كعب از حضرت رسالت صلّى اللّه عليه و آله و سلّم روايت كند كه هر كه سورهء الزمر بخواند حق تعالى او را از رحمت خود منقطع نگرداند و ثواب خائفين و خاشعين در نامه اعمال او ثبت كند و از امام جعفر صادق عليه السلام نقل استكه هر كه سوره الزمر قرائت كند حق تعالى شرف دنيا و عقبى به او عطا فرمايد و او را بر ساير مردمان غالب گرداند بر وجهى كه هر كه او را ببيند هيبت و سطوت او بر دل او نشيند و اگر مال و عشاير نداشته باشد به او ارزانى فرمايد و بدن او را از آتش دوزخ حرام گرداند و هزار مدينه در بهشت از براى او بنا كنند كه در هر مدينه هزار قصر باشد و در هر قصرى هزار حور  بِسْمِ اللَّهِ الرَّحْمنِ الرَّحِيمِ \r\n  تَنْزِيلُ الْكِتابِ   فرو فرستادن قرآن بر محمد صلّى اللّه عليه و آله و سلّم   مِنَ اللَّهِ   از خداى تعالى است   الْعَزِيزِ   كه غالبست بر خلايق در جميع احوال و متعالى از اشباه و امثال   الْحَكِيمِ   دانا بر همه افعال و اقوال .\r\n إِنَّا أَنْزَلْنا  بدرستى كه ما فرو فرستاديم  إِلَيْكَ الْكِتابَ  بسوى تو اين كتابرا كه قرآنست  بِالْحَقِّ  براستى و درستى نه بباطل و كجى و يا بسبب اثبات حق و اظهار احكام معبود مطلق  فَاعْبُدِ اللَّهَ  پس پرستش كن خداى را  مُخْلِصاً لَهُ  در حالتى كه پاكيزه كننده باشى براى او  الدِّينَ  پرستش را ظاهر خطاب متوجه بحضرتست و از روى حقيقه مراد امتست يعنى اى امت مرحومه طاعت خود را از شرك و ريا پاك داريد .\r\n أَلا لِلَّهِ  بدانيد كه خدايراست  الدِّينُ الْخالِصُ  پرستيدن پاك از شرك يعنى سزاوار آنست كه طاعت او خالص باشد از ريا و شرك زيرا كه متفرد است در الوهيت و يكتا در مرتبهء ربوبيت پس در تهديد اهل شرك ميفرمايد كه  وَ الَّذِينَ اتَّخَذُوا  و آنان كه فرا گرفتند  مِنْ دُونِهِ  بجز از خداى  أَوْلِياءَ  دوستان يعنى خدايانى كه دوستى ايشان با آنها از حيثيت زعم معبوديتست در حق ايشان از ملائكه و عيسى و اصنام و شمس و قمر و حجر و شجر و غير آن و ميگويند به اعتقاد باطل كه  ما نَعْبُدُهُمْ  نمىپرستيم ايشانرا  إِلَّا لِيُقَرِّبُونا  مگر براى آنكه نزديك گرداند ما را  إِلَى اللَّهِ  بسوى رحمة خداى  زُلْفى  نزديك گردانيدنى يعنى بت پرستيدن ما\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nايشان را به جهت آنست كه شفاعت ما كنند و بسبب آن مقرب درگاه الهى شويم  إِنَّ اللَّهَ يَحْكُمُ  بدرستى كه خداى تعالى حكم كند به حق  بَيْنَهُمْ  ميان مشركان بد اعتقاد در روز معاد  فِي ما هُمْ فِيهِ  در آنچيزيكه ايشان در آن  يَخْتَلِفُونَ  اختلاف ميكنند و ظاهر سازد بطلان همه را يعنى مدعاى هر يك از نصارى و يهود و مجوس و ساير مشركان آنست كه معبود او حقست و غير آن باطل پس حق سبحانه حكم كند ميان ايشان در روز موعود و باز نمايد بطلان هر يك از معبودان ايشان را و همهء آن مشركان را بدوزخ امر كند  إِنَّ اللَّهَ  بدرستى كه خداى تعالى  لا يَهْدِي  راه ننمايد بطريق بهشت يا حكم نكند باهتدا و يا لطف نكند به جهت اصرار و تصميم كفر با وجود تمكين قدرت و عقل و نصب ادله پس در وادى ضلالت بگذارد  مَنْ هُوَ  آنكس را كه او  كاذِبٌ  دروغگوست در دعوى شفاعة الهه  كَفَّارٌ  ناسپاس در حق منعم حقيقى كه منكر وحدانيت اويند پس به جهت رد دعوى كسانى كه ميگويند الملائكة بنات اللّه و المسيح بن اللّه و عزيز بن اللّه ميفرمايد كه .\r\n لَوْ أَرادَ اللَّهُ  اگر خواستى خداى تعالى بر سبيل فرض  أَنْ يَتَّخِذَ وَلَداً  آنكه فرا گيرد فرزندى چنان كه اهل شرك دعوى ميكنند و گمان مىبرند  لَاصْطَفى  هر آينه برگزيدى  مِمَّا يَخْلُقُ  از آنچه ميآفريند  ما يَشاءُ  آنچه خواستى چه غير او هيچ موجودى نيست مگر كه مخلوق اوست و ليكن چون ميان والد و مولود جنسيت شرط است و مخلوق مماثل خالق نيست پس بىشبهه  سُبْحانَهُ  پاك است او از اتخاذ ولد  هُوَ اللَّهُ الْواحِدُ  اوست خداى يگانه  الْقَهَّارُ  قهر كننده و درهم شكننده جميع جبابره بعد از آن به جهت تنبيه بر نفى احتياج او بشريك ميفرمايد كه خداى به حق آنكس است كه بقدرت كامله .\r\n خَلَقَ السَّماواتِ وَ الْأَرْضَ  آفريد آسمانها و زمينها  بِالْحَقِّ  براستى نه بباطل و بازى بلكه در آفريدن آنها چندين هزار آثار قدرتست تا در آن تفكر كنند و پى بمعرفة او ببردند  يُكَوِّرُ اللَّيْلَ  درمياورد شب را  عَلَى النَّهارِ  بروز يعنى پردهء ظلمت شب نور روز را ميپوشد  وَ يُكَوِّرُ النَّهارَ  و مى آورد روز را  عَلَى اللَّيْلِ  بر شب يعنى بشعاع ضياع روز ظلمت شب را پنهان ميسازد و يا شب را بروز مىافزايد و روز را ميكاهد و روز را بشب متزايد ميسازد شب را كم مىكند  وَ سَخَّرَ الشَّمْسَ وَ الْقَمَرَ  و رام كرد آفتاب و ماه يعنى جارى ساخت ايشانرا بر يك طريق  كُلٌّ يَجْرِي  هر يك از ايشان ميروند در فلك خود  لِأَجَلٍ مُسَمًّى  تا زمان نام برده شده يعنى وقتى\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمعين كه منتهى دور اوست در سير هر روزه يا هر ماهه يا هر ساله يا وقت انقطاع سير او كه روز قيامت است  أَلا هُوَ الْعَزِيزُ  بدانيد كه خداى غالب است بر همه چيزها و جميع مكونات مغلوب اويند  الْغَفَّارُ  آمرزنده كه با وجود شرك و معصيت سلب نعمة نمىنمايد از بنى آدم و بعقوبت تعجيل نمىنمايد .\r\n خَلَقَكُمْ  آفريد شما را اى فرزندان آدم  مِنْ نَفْسٍ واحِدَةٍ  از تنى تنها كه آدم است  ثُمَّ جَعَلَ مِنْها  پس آفريد از آن نفس يعنى از پهلوى چپ او يا از فضله او  زَوْجَها  زن او را يعنى حوا چون ايجاد ابدان و افاضه روح در او اعظم نعم است از اين جهت اول بيان آن نمود بعد از آن شروع در نعم ديگر كرده فرموده  وَ أَنْزَلَ  و فرو فرستاد آب كه سبب نباتات است تا ماكول حيوانات باشد بعد از آن آفريد از فضل خود  لَكُمْ  براى شما  مِنَ الْأَنْعامِ  از چهار پايان  ثَمانِيَةَ أَزْواجٍ  هشت چيزى را كه زوج يكديگرند يعنى نر و ماده از شتر و گاو و ميشينه و بزينه و يا معنى آنست كه حق تعالى اين هشت حيوان را به زمين فرستاد بعد از آن در تفضيل خلق بنى آدم ميفرمايد كه  يَخْلُقُكُمْ  و مىآفريند شما را  فِي بُطُونِ أُمَّهاتِكُمْ  در شكمهاى مادران شما  خَلْقاً مِنْ بَعْدِ خَلْقٍ  آفريدنى بعد از آفريدنى يعنى نطفه را علقه ميسازد و علقه را مضغه بعد از آن استخوان و بعد از آن گوشت بر او ميپوشاند پس تسويه آن مىكند  فِي ظُلُماتٍ ثَلاثٍ  در سه تاريكى كه آن ظلمت مشيمه و ظلمت رحم و بطن است  ذلِكُمُ  آنكه خلق اين اشيا كرد  اللَّهُ رَبُّكُمْ  خدائيست كه پروردگار و آفريدگار شماست  لَهُ الْمُلْكُ  مر او راست پادشاهى مطلق بر همه مخلوقات  لا إِلهَ إِلَّا هُوَ  نيست معبودى به حق مگر او  فَأَنَّى تُصْرَفُونَ  پس كجا گردانيده ميشويد از راه حق كه توحيد است و ميل بشرك ميكنيد با وجود اين دلايل روشن .\r\n إِنْ تَكْفُرُوا  اگر كافر شويد اهل مكه يا كفران نعمت او كنيد  فَإِنَّ اللَّهَ غَنِيٌّ  پس بدرستيكه خداى تعالى بينياز است  عَنْكُمْ  از ايمان يا از شكر گذارى شما مستغنيست پس كفر و كفران شما ضرر به او نميرساند بلكه ضرر او بشما راجع مىشود  وَ لا يَرْضى لِعِبادِهِ الْكُفْرَ  و نمىپسندد مر بندگان خود را كفر و كفران را و امر به آن نمىنمايد چه آن منشاء ضرر عبادست و اين قبيح است و او سبحانه از قبح مبرى است  وَ إِنْ تَشْكُرُوا  و اگر سپاس دارى كنيد بر نعمة ايمان و غير آن  يَرْضَهُ لَكُمْ  به پسندد آن را از براى شما زيرا كه شكر گذارى سبب مزيد نعمة است  وَ لا تَزِرُ  و بر ندارد  وازِرَةٌ  نفسى كه بردارندهء\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبار گران خود است  وِزْرَ أُخْرى  بار گران نفس ديگر را يعنى حق سبحانه و تعالى بگناه زيد عمرو را نگيرد چه آن عدولست از عدل پس هر كس مؤاخذ است بگناه خود نه بگناه غير خود  ثُمَّ إِلى رَبِّكُمْ  پس بسوى پروردگار شماست  مَرْجِعُكُمْ  جاى بازگشت شما يعنى مرجع نيك و بد شما بسوى شماست  فَيُنَبِّئُكُمْ  پس خبر خواهد داد شما را  بِما كُنْتُمْ تَعْمَلُونَ  به آنچه بوديد كه در دنيا ميكرديد  إِنَّهُ  بدرستى كه او سبحانه  عَلِيمٌ بِذاتِ الصُّدُورِ  داناست به آنچه در سينهاست از اسرار مخفيه پس چگونه اعمال شما از او پوشيده شود آورده‌اند كه عتبه بن ربيعه با ابو حذيفه ببلية گرفتار شدند بخدايتعالى انابه كردند و ترك بت پرستى نمودند چون بلية بنعمة مبدل شد و مرتد شدند و باز مشرك گشتند و مردمانرا اضلال كردند حق تعالى اين آيه فرستاد .\r\n وَ إِذا مَسَّ الْإِنْسانَ  و چون رسيد آدمى را يعنى عبته يا ابو حذيفه  ضُرٌّ  ضررى از مرض و قحطى از شدة و غير آن از انواع محنت  دَعا رَبَّهُ  بخواند پروردگار خود را  مُنِيباً إِلَيْهِ  در حالتى كه بازگردنده است بسوى او و استغاثه نماينده بدرگاه او و ترك نماينده عبادت غير او  ثُمَّ إِذا خَوَّلَهُ  پس چون عطا فرمود حق تعالى او را  نِعْمَةً مِنْهُ  نعمتى از نزد خود يعنى آن بليه را بنعمة بدل نمود و وى مشغول به آن نعمت شد و به آن مغرور گشته  نَسِيَ  فراموش كرد  ما كانَ  آنچيزيرا يعنى آن ضررى كه بود  يَدْعُوا إِلَيْهِ  كه ميخواند خداى را بسوى دفع او  مِنْ قَبْلُ  پيش از وصول اين نعمت  وَ جَعَلَ لِلَّهِ  و گردانيد براى خداى  أَنْداداً  همتايان يعنى بتانرا شريك وى ساخت در عبادت  لِيُضِلَّ  تا گمراه گرداند مردمانرا  عَنْ سَبِيلِهِ  از راه خدا كه طريق اسلام است  قُلْ  بگو ايمحمد اين كافران جاحد را از روى تخويف  تَمَتَّعْ  برخوردار باش  بِكُفْرِكَ  بنا گرويدن خود  قَلِيلًا  در زمان اندك كه دنياست چه آن در جنب آخرة در نهاية قلت است يعنى در اين زمان حقير متمتع شو از نعمت خدا كه عنقريب زوال خواهد يافت و بعد از آن  إِنَّكَ  بدرستى كه تو  مِنْ أَصْحابِ النَّارِ  از جملهء ياران دوزخ خواهى بود و اهل سعير و عذاب اليم پس آيا اين كافر معاند بهتر است .\r\n أَمَّنْ هُوَ  يا آنكس كه او  قانِتٌ  ايستاده و دعا كننده است در اثناى صلاة يا هميشه ايستاده بوظايف عبادت  آناءَ اللَّيْلِ  در ساعتهاى شب و از امام محمد باقر عليه السلام منقولست كه مراد از اين متهجد است كه در نماز شب  ساجِداً  در حالتى كه سجده\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nكننده است مر خدايرا  وَ قائِماً  و قيام نماينده يعنى گاهى در نماز سجده كند و گاهى بقيام مشغول شود  يَحْذَرُ الْآخِرَةَ  بترسد از عذاب آنسراى  وَ يَرْجُوا  و اميد دارد  رَحْمَةَ رَبِّهِ  بخشش پروردگار خود را يعنى با وجود كثرت طاعت و عبادت متردد است ميان خوف و رجا و هيچكدام را بر ديگرى ترجيح نمىنهد چنان كه در حديث آمده كه اگر خوف مومن با رجاء او را وزن كنند هر دو مساوى يكدگر باشند و هيچ يك بر ديگرى راجح نيايد چه رجحان رجا منشاء ايمنى از عذابست و ترجيح خوف باعث نوميدى از رحمة و هر دو مذموم‌اند نزد حضرت عزة  قُلْ  بگو ايمحمد بكفار از روى توبيخ و انكار  هَلْ يَسْتَوِي  آيا برابر باشند  الَّذِينَ يَعْلَمُونَ  آنكه ميدانند دلايل توحيد را و بوحدة او متيقن‌اند  وَ الَّذِينَ لا يَعْلَمُونَ  و آنان كه علم ندارند بيگانگى او و از سر جحود و انكار پاى از تنگناى بيگانگى كفر به فضاى يگانگى خدا نمينهند  إِنَّما يَتَذَكَّرُ  جز اين نيست كه پند پذير مى ميشوند به اين آيات و دلايل واضحات  أُولُوا الْأَلْبابِ  خداوندان عقول خالصه از شوب و شبهه‌هاى فاسده از امام جعفر صادق عليه السلام مرويست كه فرمود الذين يعلمون در شان ماست و الذين لا يعلمون نامزد دشمنان ما و اولوا الالباب در شان شيعيان ما پس مائيم كه بحليهء علم مزين و بزينت دانش محلىايم و دشمنان مااند كه در باديهء جهالت سلوك نموده‌اند و راه ضلالت پيموده‌اند و شيعيان مااند كه قول حق را از باطل تميز كرده‌اند مهتدى شده‌اند و متمسك بطريق مستقيم و صراط قويم گشته‌اند در خبر است كه حضرت امير المؤمنين عليه السلام شبى با قنبر در كوچه از كوچهاى كوفه ميگذشت بدر سرائى رسيدند يكى اين آيه ميخواند كه امن هو قانت اناء الليل ساجدا و قائما يحذر الاخرة و يرجوا رحمت ربه قنبر گفت من آنجا توقف كردم و امير المؤمنين بگذشت چون پارهء راه بگذشت باز نگريست مرا گفت اى قنبر چرا ايستادهء گفتم يا امير المؤمنين آواز حزين از اين خانه به گوش من ميرسد فرمود اى قنبر خواب كردن از سر يقين بهتر است از عبادت از شك من از اين تعجب كردم و آن در سرا را نشان كردم و بگذشتم روز ديگر آنجا رفتم سراى منافقى بود گفتم يا امير المؤمنين تو چه دانستى كه از منافقانست فرمود كه راعى چگونه رعيت را نشناسد و عالم بخزاين علوم اسرار نباشد بعد از آن خطاب به حضرت رسالت صلّى اللّه عليه و آله و سلّم كرده ميفرمايد كه .\r\n قُلْ  بگو ايمحمد با اهل ايمان كه حق سبحانه و تعالى ميفرمايد كه  يا عِبادِ  اى بندگان من  الَّذِينَ آمَنُوا  آن بندگان كه گرويده‌اند بوحدانيت من و نبوة و تصديق كرده‌اند  اتَّقُوا رَبَّكُمْ  بترسيد از پروردگار خود بلزوم طاعت بر وجه دورى از معصيت\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n لِلَّذِينَ أَحْسَنُوا  مر آنان را كه كرده‌اند كردارهاى نيكو  فِي هذِهِ الدُّنْيا  در اين جهان يا احسان نموده‌اند به غير خود از دادن تصدقات واجبه و مندوبه  حَسَنَةٌ  مثوبة نيكوست در آخرت بعد از آن به جهت مبالغه در ارتكاب طاعات ميفرمايد كه  وَ أَرْضُ اللَّهِ واسِعَةٌ  و زمين خدا گشاده است يعنى اگر متعسر باشد كه در موطن خود باعمال حسنه ارتكاب نمايند و بطاعت و عبادت مشغول شوند و اظهار شعار اسلام كنند بايد كه از آنجا مهاجرة كنند و خود را ببلاد اسلام رسانند و بفراغة تمام بعبادت خداى مشغول شوند و چون از وطن خود بركندن و ببلاد غير رفتن موجب مشقت عظيم است از اين جهت تسلى دل ايشان داده ميفرمايد كه  إِنَّما يُوَفَّى الصَّابِرُونَ  جز اين نيست كه به تمام و كمال داده ميشوند صبر كنندگان بر مهاجرت و مفارقت و كربة و بليت  أَجْرَهُمْ  مزد ايشان را  بِغَيْرِ حِسابٍ  بيشمار يعنى از بسيارى ثواب ممكن نباشد شمارهء آن نگاهداشتن اصبغ بن نباته روايت كرده كه امام حسن عليه السلام بيمار بود با حضرت امير المؤمنين عليه السلام بعيادت او رفتيم امير المؤمنين فرمود كه چگونهء يابن رسول اللّه فرمود كه اى وصى محمد الحمد للّه خود را بهتر مييابم بعد از آن فرمود مرا باز نشانيد چون او را باز نشاندند فرمود شنيدم از جد خود رسول خداى كه ميگفت اى پسر من بدرستى كه در بهشت درختيست كه آن را شجرة البلواى ميگويند و آن را نامزد اهل بلا كرده‌اند و نصب نكنند از براى ايشان ترازوى اعمال را و نشر نكنند مر ايشانرا ديوان افعال بلكه مزد صبر را بيحساب بر ايشان ريزان سازند بعد از آن اين آيه تلاوت فرمود كه انما يوفى الصابرون اجرهم به غير حساب و عياشى باسناد خود از امام جعفر صادق عليه السلام همين حديث را از حضرت رسالت صلّى اللّه عليه و آله و سلّم نقل كرده و نيز آن حضرت فرموده كه روز قيامت نصب ترازوى عمل كنند براى اهل نماز و حج و صدقه پس جزاى اعمال ايشان را به تمام و كمال بايشان دهند و از براى بلاكشان صابر هيچ ميزان نصب نكنند و ديوانى وضع ننمايند بلكه مزدهاى ايشان را بىحساب بر ايشان فرو ريزند كار ايشان بدرجهء رسد كه اهل عاقبة كه در دنيا بالمى و اذيتى نبوده باشند تمنا كنند كه كاشكى بدنهاى ايشان بمقراض پاره پاره ميكردندى تا امروز با اهل بلاد رمزية درجه سلوك نمودندى در خبر است كه روز قيامت جماعة غازيان را كه در دنيا شربت شهادت چشيده باشند بدخول بهشت امر فرمايند چون بدر بهشت رسند جماعتى را بينند كه بر صدر جنت نشسته باشند گويند خداوندا ما فرزندان را يتيم ساختيم و زنان را بيوه و جان را فدا ساختيم چرا اينها پيش از ما به بهشت رسيده‌اند خطاب آيد كه ايشان درويشان آل محمداند شما در جميع عمر\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nيك بار به تيغ كفار شهادت يافتيد و ايشان روزى صد بار بتيغ ابتلا و تير امتحان كشته ميشدند و مرتبهء شهادت بمرتبهء ايشان نميرسد آورده‌اند كه كفار مكه حضرت رسالت را گفتند ترا چه بر آن داشت كه بدعة كيشى ميكنى كه مخالفت آيين ماست چرا اقتدا باشراف قوم خود نميكنى و بمتابعة اصنام ميلى نمينمائى تا از اين محنت و تشويش رهائى يا بى اين آيه آمد كه .\r\n قُلْ  بگو اى محمد مشركانرا  إِنِّي أُمِرْتُ  بدرستى كه من امر كرده شده‌ام  أَنْ أَعْبُدَ اللَّهَ  به آنكه پرستش نمايم خداى به حق را  مُخْلِصاً لَهُ الدِّينَ  در حالتى كه پاكيزه كننده باشم از براى او دين را از لوث شرك يعنى مأمور شدم به آنكه موحد باشم و معترف بتوحيد .\r\n وَ أُمِرْتُ  و فرموده شده‌ام باخلاص مذكور  لِأَنْ أَكُونَ  بجهة آنكه باشم  أَوَّلَ الْمُسْلِمِينَ  اول گردن نهادگان يعنى مقدم ايشان باسلام در دنيا و اسبق از جماعتى كه ايشانرا بدين اسلام دعوت ميكنم .\r\n قُلْ  بگو اى محمد اين اهل شرك را كه در صدد آنند كه ترا از دين حق بگردانند  إِنِّي أَخافُ  بدرستى كه من ميترسم  إِنْ عَصَيْتُ رَبِّي  اگر نافرمانى كنم پروردگار خود را به اين وجه كه طريق توحيد بگذارم و دين شما را اختيار كنم  عَذابَ يَوْمٍ عَظِيمٍ  عذاب روزى كه بزرگست يعنى روز قيامت كه در او اهاويل عظيم است .\r\n قُلِ اللَّهَ  بگو اى محمد مر آن مشركانرا  أَعْبُدُ  خداى به حق ميپرستم و بس  مُخْلِصاً لَهُ دِينِي  در حالتى كه پاك كننده‌ام دين خود را از شرك و طاعة خود را از ريا .\r\n فَاعْبُدُوا  پس بپرستيد اى مشركان  ما شِئْتُمْ مِنْ دُونِهِ  آنچه خواهيد بجز از خداى از بتان و غير آن اين آيه بآية السيف منسوخ است مشركان بعد از شنيدن اين كلام و نوميد شدن ايشان از ميل پيغمبر بدين ايشان گفتند اى محمد زيان كردى كه كيش ما را اختيار نكردى و مذهب تازه را اختيار كردى  قُلْ  بگو اى محمد با اهل شرك كه  إِنَّ الْخاسِرِينَ  بدرستى كه زيان كاران  الَّذِينَ خَسِرُوا  آنانند كه زيان كردند  أَنْفُسَهُمْ  بر نفسهاى خود  وَ أَهْلِيهِمْ  و بر كسان خود  يَوْمَ الْقِيامَةِ  روز قيامت خسران ايشان به اين وجه است كه نفسهاى خود را آن روز در طبقات دوزخ بينند و اهل خود را كه ايمان آورده باشند در بهشت يابند و اين هنگام نه از نفس خود منتفع شوند و نه اهل ايشان بفرياد ايشان رسند پس نسبت به اين هر دو زيان زده باشند  أَلا ذلِكَ \r\n\r\n","description":"","footnote":"","page_name":" 111 ","page_number":111},
  {"content":"\r\n\r\nبدانيد كه آن زيان مذكور  هُوَ الْخُسْرانُ الْمُبِينُ  آن زيان ظاهر هويداست كه بر هيچكس از اهل موقف پوشيده نيست و نباشد .\r\n لَهُمْ  مر آن خاسران راست  مِنْ فَوْقِهِمْ ظُلَلٌ مِنَ النَّارِ  از زبر ايشان سايبانها از آتش  وَ مِنْ تَحْتِهِمْ ظُلَلٌ  و از زير ايشان سايبانهاست طايفهء ديگر را كه در دركه زيرتر ايشان باشند كه منافق ترند طبقهاى آتش زير ايشان باشد و فرشهاى گسترده از آتش سوزان از زبر ايشان باشد  ذلِكَ  آن عذابى كه وصف كرده  يُخَوِّفُ اللَّهُ بِهِ  ميترساند خداى به آن  عِبادَهُ  بندگان خود را به جهت رحمت واسعهء خود در شان ايشان تا بپرهيزند از آن آتش و بامر او اقدام نمايند  يا عِبادِ  اى بندگان من چون عقوبتى چنين در عقب شماست  فَاتَّقُونِ  پس بترسيد از من آورده‌اند كه در زمان جاهليت زيد بن عمرو بن نفيل و سلمان فارسى و اباذر غفارى زبان بكلمهء طيبهء لا إله الا اللّه گشودند و به اعتقاد تمام بوحدة الهى اعتراف كردند و از كيش آباى خود تبرا نمودند حق تعالى در شان ايشان اين آيه فرستاد كه .\r\n وَ الَّذِينَ اجْتَنَبُوا الطَّاغُوتَ  و آنان كه اجتناب كردند از شيطان كه در غاية طغيانست و عدوان و ساير شياطين كه مضلات دين‌اند يعنى دور شدند  أَنْ يَعْبُدُوها  از آنكه پرستيدند آنها و تبعيت آنها كردند  وَ أَنابُوا إِلَى اللَّهِ  و بازگشتند بسوى خدا و از سر يقين روى بجانب او آوردند  لَهُمُ الْبُشْرى  مر ايشانراست مژده ثواب و آن يا در حين حياتست به زبان پيغمبران و يا نزد وفات است به بشارت فرشتگان يا بعد از ممات بخطاب الهى بدخول جنان خلاصهء سخن آنست كه آنان كه مجتنب شدند از عبادت هر چه دون خداست ايشان را مژده ثوابست  فَبَشِّرْ عِبادِ  پس مژده ده بندگان مرا .\r\n الَّذِينَ يَسْتَمِعُونَ الْقَوْلَ  آنان كه ميشنوند گفتار حق را  فَيَتَّبِعُونَ أَحْسَنَهُ  آيا پس پيروى ميكنند نيكوترين آن را يعنى عمل مىكنند به آن قولى كه اقرب به حق و اصوب بقبول است و سدى گفته كه اتباع قولى مىكنند كه احسن آن چيزيست كه مأمورند به آن از طاعات و عبادات و أبو درداء فرموده كه اگر به جهت سه چيز نميبود نميخواستم كه يكروز زنده بمانم يكى تشنگى در عين گرما يعنى روزه داشتن در آن و ديگرى سجده كردن در جوف ليل و سيم مجالست كردن با جماعتى كه تبعيت بهترين كلام كنند و يا آنكه بشنوند امر قرآن را و احسن امرى را اختيار كنند همچنانكه اختيار عفو كنند بر قصاص كه افضل آن است كقوله تعالى و ان تعفوا اقرب للتقوى و\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nتبعيت صدقه خفيه كنند كه افضل است از صدقهء علانيه كقوله تعالى و ان تخفوها و نؤتوها الفقراء فهو خير لكم و بر همين قياس تابع محكم شوند دون منسوخ و عزيمة را اختيار كنند دون رخصت  أُولئِكَ  آن گروه كه تابع سخنان نيكوترند  الَّذِينَ هَداهُمُ اللَّهُ  آنانند كه راه نموده است خداى ايشانرا به مقصد نجات و ايشان به آن مهتدى شده طريق صواب را كه موجب وصول ماست بحسن مآب اختيار نموده‌اند  وَ أُولئِكَ هُمْ أُولُوا الْأَلْبابِ  و آن گروه ايشانند خداوندان عقول صافيه از شايبهء اوهام فاسده و تخيلات باطله كه از تسويلات شيطانى سانح ميگردد پس بر سبيل تهديد ميفرمايد كه .\r\n أَ فَمَنْ حَقَّ عَلَيْهِ كَلِمَةُ الْعَذابِ  يا آنكس كه واجب شده بر او سخن وعيد كه مشعر است بر عذاب اليم يعنى قول لأملأن جهنم و حديث هؤلاء اهل النار و لا ابالى باشد چون كسى كه مستوجب رضوان و سزاوار روضهء رضوانست يعنى شخصى كه مستحق عقوبت است هرگز مثل كسى نباشد كه سزاوار جنت است  أَ فَأَنْتَ تُنْقِذُ مَنْ فِي النَّارِ  آيا تو ايمحمد ميرهانى آن را كه در دوزخ باشد يعنى قادر نيستى كه بوسيلهء ادخال ايمان در قلوب دوزخيان ايشان را از عذاب دوزخ برهانى پس عدم قبول ايمان از جانب نفس ايشانست و بر تو حرجى لازم نميآيد چه بر تو همين تبليغ است و بس از ابن عباس مرويستكه آيهء در شان أبو لهب است و پسرش و بعد از ذكر وعيد در بيان وعد ميفرمايد كه .\r\n لكِنِ الَّذِينَ اتَّقَوْا  ليكن آنان كه بپرهيزند  رَبَّهُمْ  از عذاب پروردگار خود بوسيلهء قبول ايمان و بسبب طاعة  لَهُمْ  مر ايشانراست در بهشت  غُرَفٌ مِنْ فَوْقِها غُرَفٌ  غرفه‌ها يعنى منزلهاى بسيار بلند و از بالاى آن غرفها غرفهاى ديگر بلند  مَبْنِيَّةٌ  كه بنا كرده و مستحكم گردانيده شده است بلا قصور و اعوجاج  تَجْرِي مِنْ تَحْتِهَا الْأَنْهارُ  ميرود از زير آن غرفها جويهاى بهشت كه وعده داده شده است اين غرفه و انهار باهل ايمان  وَعْدَ اللَّهِ  وعده دادن خدا يعنى وعدهء حق تعالى است بايشان  لا يُخْلِفُ اللَّهُ الْمِيعادَ  خلاف نميكند خداى وعدهء خود را پس البته محقق الوقوع باشد و تخلف آن از قبيل محالست ابو سعيد خدرى از حضرت رسالت روايت كند كه چون اهل بهشت درآيند از بالاى سر خود غرفهاى بينند بعد مسافت ميان ايشان به آن غرفه چون بعد زمين باشد به آسمان و اهل آن بمثابهء ستارهء درخشنده گفتم يا رسول اللّه اين منازل انبياء باشد فرمود كه منازل اهل مراتب درجات صالحان امة من باشد و بعد از ذكر دعوة مردمان بتوحيد در بيان دلايل وحدة ميفرمايد كه .\r\n أَ لَمْ تَرَ  آيا نمىبينى خطاب بحضرتست و مراد جميع مكلفين‌اند و استفهام براى\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nتقرير است يعنى البته مىبينيد  أَنَّ اللَّهَ أَنْزَلَ  آنكه خداى فرو فرستاد  مِنَ السَّماءِ  از آسمان يا از ابر  السَّماءِ  آبى يعنى باران  فَسَلَكَهُ  پس درآورد آن آب را  يَنابِيعَ فِي الْأَرْضِ  در چشمهاى نابع و كاريزهاى جارى كه در زمين است  ثُمَّ يُخْرِجُ بِهِ  پس بيرون مىآورد از آن آب  زَرْعاً  كشت را  مُخْتَلِفاً أَلْوانُهُ  كه گوناگونست رنگهاى آن از حمرت و صفرت و بياض و خضرت و غير آن و گويند مراد بالوان اصناف و اجناس مختلفه است چون گندم و جو و برنج و كنجد و غيره  ثُمَّ يَهِيجُ  پس خشك مىشود آن زرع بعد از خضرة و نظارة  فَتَراهُ  پس ببينى آن را  مُصْفَرًّا  زرد شده پس از طراوت و تازگى آن  ثُمَّ يَجْعَلُهُ  پس ميگرداند خداى آن را  حُطاماً  ريزه ريزه و درهم شكسته و خورد گشته  إِنَّ فِي ذلِكَ  بدرستى كه در انزال باران و اخراج زروع مختلفه به آن و تقلب آن از حالى بحالى  لَذِكْرى  هر آينه ياد كردنيست  لِأُولِي الْأَلْبابِ  مر خداوندان عقول سليمه كه در آن تفكر نمايند و عارف شوند بصانع محدث و قدرة او بمبدء و معاد يا تشبيه نمايد اموال دنيوى به آن زروع تر و تازه و بدان اعتماد نكنند چه اندك وقتى نمو آن بذبول مبدل شود و سخت زوال پذيرد و چون آنهائى كه آلوده ميشوند بلوث و اوهام در اين تفكر نميكنند تا عارف شوند بوجود صانع عالم از اينجهت ميفرمايد كه .\r\n أَ فَمَنْ شَرَحَ اللَّهُ  آيا پس آنكس كه گشاده است خداى  صَدْرَهُ  سينهء او را و فراخ گردانيده دل او را  لِلْإِسْلامِ  براى قبول اسلام بوسيلهء استعمال قوة عقليه در دلايل بينه و حجج واضحه بواسطهء استعداد تام بالطاف هاديه هم چو كسيست كه سينهء او تنكست از قبول حق بجهة اصرار بر عناد و انكار و عدم تدبر او در دلايل و معجزاتى موصلست بمعرفت پروردگار و صدقيت سيد مختار خلاصهء معنى آنست كه آن كسى كه خداى تعالى بسبب اهليت در حق او الطاف عميم خود فايض سازد بر وجهى كه سينهء او منشرح شود بقبول ايمان هم چو كسى نباشد كه بجهة عدم استعداد نظر لطف از او باز گيرد و او را در مضيق كفر بگذارد چه ميان اين هر دو بعد المشرقين است  فَهُوَ  پس آنكس كه سينهء او فسيح است و دل او وسيع از براى قبول ايمان  عَلى نُورٍ  بر روشنى معرفت است يعنى بر ادلة وحدة يا بر يقين و بصيرت  مِنْ رَبِّهِ  از پروردگار خود ابن مسعود رواية كند كه روزى حضرت صلّى اللّه عليه و آله و سلّم اين آية قراءت فرمود ما گفتيم يا رسول انشراح صدر بچه معنى است فرمود كه نور معرفت الهى است در دل بنده مؤمن بر وجهى كه دل او را روشن و فراخ گرداند گفتيم يا رسول اللّه علامة آن چيست فرمود آنكه بندهء بالكليه از سراى غرور بگذرد\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nو توجه تام نمايد بتهيهء اسباب خلود و پيش از مرگ مستعد آن شود و در بعضى تفاسير آورده‌اند كه اين آيه در شان عاليشان حضرت امير المؤمنين عليه السلام و عمار ياسر است به جهت كمال معرفة و يقين آن حضرت كه قايل اينكلمه گشته كه لو كشف الغطاء ما ازددت يقينا پس در بارهء أبو لهب و فرزند بىادب او و جمعى كه توابع ايشان بودند ميفرمايد كه  فَوَيْلٌ  پس چاه ويل كه در جهنم است با شدت عذاب و سختى  لِلْقاسِيَةِ قُلُوبُهُمْ  و بر جماعتى راست كه سخت است دلهاى ايشان  مِنْ ذِكْرِ اللَّهِ  از جهة ياد كردن نام خداى كه كلمه توحيد است يعنى هرگاه نزد ايشان ياد خدا كنند بسبب آن زياده مى گردد قساوة در دل ايشان كقوله تعالى فزادتهم رجسا الى رجسهم پس اصلا متعظ نميشوند از ترغيب و منزجر نميگردند از تربيت  أُولئِكَ  آنگروه سنگدل  فِي ضَلالٍ مُبِينٍ  در گمراهى هويدا و آشكارااند بر وجهى كه ضلالت ايشان بر هيچكس پوشيده و پنهان نيست ابو سعيد خدرى از رسول خدا صلّى اللّه عليه و آله و سلّم رواية كرده كه حاجت از نرم دلان امة من طلب كنيد كه خداى رحمت در دلهاى ايشان وضع كرده و از ارباب قلوب قاسيه طلب حاجات مكنيد كه حق تعالى غضب و خشم خود را در دل ايشان مركوز ساخته و نيز از آنحضرت مرويست كه خداى دوست دارد كسى را كه ترسنده و اندوهگين و مهربان و مردمانرا بخير تعليم نمايد و دشمن دارد هر دلى را كه غافل باشد و اوقات را ببازيچه صرف نمايد و همه شب بخواب گذراند و ذكر خدا نكند مالك دينار فرموده كه حق تعالى بر هيچ قوم خشم نگرفت و رحمة خود را از ايشان بازنگرفت مگر بجهة قساوة ايشان آورده‌اند كه روزى اصحاب بجناب نبوة مآب عرض كردند كه ملال بسيار و كلال بيشمار بر ما طارى شده خواهش ما آنست كه بگفتار غم‌زدا سخنى ادا نمائى تا ترح ما بفرح مبدل شود و زنگ كدورت از صفحهء خاطر ما زدوده گردد آيه آمد كه .\r\n اللَّهُ نَزَّلَ  خداى فرو فرستاد  أَحْسَنَ الْحَدِيثِ  نيكوترين سخن را  كِتاباً مُتَشابِهاً  كه آن كتابيست مانند يكدگر بعضى از آن مشابه بعضيست در جزالة لفظ و تجارب نظم و تناسب اسلوب و جودة معانى و دلالة بر اعجاز حضرت نبوى و اشتمال آن بر منافع دنيوى و اخروى و يا برخى از آن مصدق برخى ديگر است و در آن تناقض و اختلاف كلام نيست  مَثانِيَ  مثنى و مكرر است يعنى مشتمل است بر تكرار قصص و اوامر و نواهى و وعد و وعيد و مواعظ و نصايح يا محتويست بر مزدوجات امور متقابله چون امر و نهى و وعد و وعيد و ثواب و عقاب و بهشت و دوزخ و مؤمن و كافر و غير آن بلكه هر چند خوانده مىشود ذوق بتلاوة آن زياد ميگردد و فايدهء تكرار آن اينست كه نفوس بسيار متنفرند از ذكر و وعد و وعيد و موعظه و نصيحة پس اگر در آن تكرار نباشد در نفوس رسوخ پيدا نكند و هيچ نفس عمل به آن ننمايد و از اينجاست كه حضرت رسالة صلّى اللّه عليه و آله و سلّم سه چهار مرتبه نصايح\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nرا بر اصحاب تكرار ميفرمود و سعى مينمود تا از آن در قلوب ايشان مركوز شود و در صدور ايشان مفروش گردد و ديگر از صفات قرآن اينست كه  تَقْشَعِرُّ مِنْهُ  ميلرزد از او يعنى به جهت شدت از خوف و وعيدى كه در اوست بسيار منقبض ميگردد و بهم ميپيچد  جُلُودُ الَّذِينَ يَخْشَوْنَ رَبَّهُمْ  پوستهاى آنان كه ميترسيدند از عذاب پروردگار خود و از هول روز قيامت  ثُمَّ تَلِينُ  پس نرم مىشود و آرام ميگردد  جُلُودُهُمْ وَ قُلُوبُهُمْ  پوستهاى ايشان و دلهاى ايشان  إِلى ذِكْرِ اللَّهِ  بسوى ياد كردن خدا يعنى چون آيات رحمت و مغفرت ميشنوند دلها و پوستهاى ايشان نرم مىشود و از خشيت و قشعريرة كه بسبب آيات وعيد طارى شده از آنها زايل ميگردد و از ابن عباس بن عبد المطلب مرويست كه پيغمبر صلّى اللّه عليه و آله و سلّم فرمود كه هرگاه بلرزد پوست بندهء مؤمن از ترس خدا ريزان شود از او گناهان همچنانكه ريخته مىشود برگها از درختان خشك زيد بن مسلم از ابى بن كعب نقل كرده كه روزى نزد رسول خدا صلّى اللّه عليه و آله و سلّم رفتم و او به قرآن خواندن مشغول بود در اثناى آن جمعى را رقت آمد فرمود غنيمت دانيد دعا كردن را نزد گريستن كه باجابت مقرون خواهد شد چه وقت رحمة الهى است و نجات از عقوبة پادشاهى عبد اللّه بن زبير گفت از اسماء بنت عميس پرسيدم كه اصحاب رسول را نزد استماع قرآن چگونه يافتى گفت چنان كه خداى تعالى وصف ايشان گفته چشمهاى گريان و اعضاى لرزان گفتم اكنون جمعى پيدا شده‌اند كه چون قرآن ميشنوند ميافتند و فرياد ميكنند و غش ميكنند گفت اعوذ باللّه من الشيطان اين از فعل ابليس است  ذلِكَ  اين كتاب بزرگوار كه موصوف است بصفات مذكوره  هُدَى اللَّهِ  راه نمودن خدايست يعنى ارشاد بندگان را از جانب خدا  يَهْدِي بِهِ  راه راست مينمايد يعنى توفيق ايمان ميدهد بسبب آن  مَنْ يَشاءُ  هر كرا ميخواهد از كسانى كه تامل نمايند در ادلهء واضحه و تفكر كنند در حجج بينه آن يا توفيق طاعة ميدهد به آن اهل جنت را  وَ مَنْ يُضْلِلِ اللَّهُ  و هر كرا گمراه ميسازد خداى يعنى فرو ميگذارد او را بسبب جحود و عناد با وجود ظهور دلايل بر وحدت و آيات وعيد بر معصيت  فَما لَهُ  پس نيست مر او را  مِنْ هادٍ  هيچ راه نماينده كه آن را از ضلالت نجات دهد مراد كفار فجارند كه بسبب جحود و عناد اصلا التفات بادله توحيد و آيات وعيد نميكنند پس بر سبيل تهديد ميفرمايد .\r\n أَ فَمَنْ يَتَّقِي  آيا پس كسى كه بپرهيزد  بِوَجْهِهِ  به روى خود  سُوءَ الْعَذابِ  از بدى عذاب و شدت عقاب كه آن زبانهء آتش دوزخ است يعنى روى خود را سپر آتش سازد  يَوْمَ الْقِيامَةِ  در روز رستخيز بجهة آنكه دست و پاى او در زنجير آتش باشد و ممكن نباشد او را كه از خود دفع آتش كند مگر به روى چون كسى باشد كه از عذاب و نكال رسته در صدر\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nجنت قرار گرفته باشد فراغ البال نزد كلبى مراد أبو جهل است كه آن را دستها بر گردن بسته بدوزخ برند و او به روى خود خواهد كه از آتش بپرهيزد و از خود دفع كند و عطا گفته كه مراد كسى است كه او را سرنگون در آتش اندازند پس اول عضوى كه آتش او را حس كند روى او باشد بعد از آن از قول خزنه نسبت بكفار خبر ميدهد كه  وَ قِيلَ  و گفته شود يعنى خازنان دوزخ گويند  لِلظَّالِمِينَ  مر ستمكاران را از كفرة و فجرة  ذُوقُوا ما كُنْتُمْ تَكْسِبُونَ  بچشيد جزاى آنچه بوديد كه كسب ميكرديد از تكذيب پيغمبر و بعث و نشور در محشر پس مبالغه در تهديد كفار مكه مىكند و ميگويد كه .\r\n كَذَّبَ الَّذِينَ مِنْ قَبْلِهِمْ  تكذيب كردند آنان كه بودند پيش از كفار مكه پيغمبر خود را  فَأَتاهُمُ الْعَذابُ  پس آمد بايشان عذاب الهى  مِنْ حَيْثُ لا يَشْعُرُونَ  از آنجا كه شعور نمى داشتند به آن و وقوع آن در خاطر ايشان نميگذشت بلكه در حال امنيت و رفاهيت و غفلت عذاب بر ايشان نازلشد بطريق فجائة .\r\n فَأَذاقَهُمُ اللَّهُ  پس بچشانيد ايشانرا خدا  الْخِزْيَ  خوارى و رسوائى  فِي الْحَياةِ الدُّنْيا  در زندگانى دنيا بمسخ و خسف و قتل و سبى و جلا  وَ لَعَذابُ الْآخِرَةِ  و هر آينه عذاب سراى ديگر يعنى عقوبت عقبى كه براى ايشان آماده شده است  أَكْبَرُ  بزرگتر است از عذاب دنيا بجهة شدت دوام آن  لَوْ كانُوا يَعْلَمُونَ  اگر هستند كه بدانند يعنى اگر از اهل علم و نظراند هر آينه عالم خواهند بود به آن و عبرت خواهند گرفت از آن .\r\n وَ لَقَدْ ضَرَبْنا  و بدرستى كه بيان كرديم  لِلنَّاسِ  براى آدميان  فِي هذَا الْقُرْآنِ  در اين كتاب كه قرآن است  مِنْ كُلِّ مَثَلٍ  از هر مثلى كه محتاج اليه مردمانست در امر دين مراد ذكر امم ماضيه است يعنى در قرآن احوال امم ماضيه بيان كرديم  لَعَلَّهُمْ يَتَذَكَّرُونَ  شايد كه ايشان پند پذيرند به آن يعنى تامل در آن نموده عبرت گيرند از آن .\r\n قُرْآناً عَرَبِيًّا  در حالتى كه قرآنيست بلغت عرب  غَيْرَ ذِي عِوَجٍ  نيست خداوند كجى يعنى منحرف نيست از حق بلكه طريق مستقيم است كه موصل است به حق پس هيچ اخلالى و تناقضى و اختلافى در معانى آن نيست و شك و شبههء نيست در حقيقت آن پس آن را منزل ساخت  لَعَلَّهُمْ يَتَّقُونَ  شايد كه ايشان بپرهيزند و از كفر و انواع عصيان بسبب تامل و تفكر در معانى آن پس از براى عبدهء اصنام و اهل توحيد مثل مىزند و ميگويد .\r\n ضَرَبَ اللَّهُ مَثَلًا  بيان كرد خداى تعالى مثلى را براى مشركان و موحدان اما از براى مشركان مثل زد كه  رَجُلًا فِيهِ شُرَكاءُ  مرديرا كه در او شريكان باشند يعنى بنده را كه مولاى متعدده داشته باشد  مُتَشاكِسُونَ  كه مخالفت كننده باشند با هم بجهة\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبدخوئى و با هم نسازند در شركت آن بنده پس شريكى او را كارى فرمايد و آن كار را تمام ناكرده شريكى ديگر كارى به او رجوع كنند و او هيچكدام را باتمام نتواند رساند و شريكان بجهة اين از او راضى نباشند  وَ رَجُلًا سَلَماً  اما از براى موحدان ميفرمايد كه مرديرا كه وارسته باشد از شريكان و خالص باشد  لِرَجُلٍ  براى مردى يعنى بندهء كه مخصوص يك مولى باشد و او را در انجاح مقاصد و مرام خشنود تواند ساخت  هَلْ يَسْتَوِيانِ مَثَلًا  آيا مساوى باشند اين دو بنده از روى شباهت در صفت يعنى البته مانند يكدگر نباشند چه يكى بسبب تنازع مالكان مضطر و عاجز باشد و نتواند كه نوعى كند كه در خدمتكارى همه از او راضى باشند و ديگرى از تخالف شريكان سالم بود و به جهت نيكوئى خدمتكارى مولى از او راضى باشد يعنى همچنانكه بندهء كه مشترك باشد ميان شركاء دل او متفرقست در خدمتكارى هر يك از ايشان و متحير گشته نميداند كه به خدمت كدام اقدام نمايد و بچه نوع همه را خشنود سازد و بر كدام اعتماد نمايد مشرك نيز توزيع و تقسيم عبودية نموده از براى الهه مختلفه و سرگردان شده نميداند كه كدام از ايشان را عبادة كند و اعتماد بر ربوبيت كدام نمايد و از كه انجاح مقصود كند همچنانكه بنده مملوك يك كس باشد بتوجه تمام وجد مالا كلام كمر خدمتكارى بميان بسته به چيزى كه رضاى مولاى اوست قيام مينمايد و از آنچه سبب كراهة اوست محترز مىشود و بسبب اين آنچه مراد اوست حاصل مىكند و همچنين موحد بالكليه و من جميع الوجوه روى توجه بجانب معبود به حق آورده بعبادت او اشتغال نموده و از غير او منقطع شده و چيزى كه سبب خوشنودى معبود اوست استعمال مىكند و از آنچه منشأ سخط اوست احتراز مىكند و بواسطه اين انقياد و اطاعت بنعمت عاجل و آجل ميرسد - ابو الحسن حسكانى باسناد خود از امير المؤمنين عليه السلام روايت كند كه آنحضرت فرمود انا ذلك الرجل السليم لرسول اللّه من آنمردم كه بخلوص تمام بخدمتكارى حضرت رسالت صلّى اللّه عليه و آله و سلّم اقدام مينمايم و عياشى باسناد خود روايت كرده كه امام محمد باقر عليه السّلام فرمود الرجل السليم للرجل على حقا و شيعته آنمرديكه خالص است در عبودية مالك خود و خدمت او مشوب به خدمت غيرى نيست امير المؤمنين است و شيعيان او و چون اين ضرب المثل سبب هداية بندگانست بايمان كه اعظم نعم است از اينجهة ميفرمايد  الْحَمْدُ لِلَّهِ  همه ثنا و ستايش مر خداى راست بدين مثل چه به سبب آن شما را از ظلمت شرك خلاصى داده بنور توحيد رهنمونى نموده يا استحقاق حمد مر خدائى را است كه در خدائى شريك ندارد نه غير او را چه او منعم بالذات است و مالك على الاطلاق  بَلْ أَكْثَرُهُمْ لا يَعْلَمُونَ  بلكه بيشتر ايشان نميدانند حقيقة اين معنى را و بجهة فرط عناد غيرى را شريك او ميسازند آورده‌اند كه كفار مكه ميگفتند كه\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nانتظار ميكشيم كه محمد بميرد و از محنت او خلاص شويم آيه آمد كه .\r\n إِنَّكَ مَيِّتٌ  بدرستى كه تو متصفى بصفت مرگ  وَ إِنَّهُمْ مَيِّتُونَ  و بتحقيق كه كفار مكه نيز مرده‌اند يعنى مآل تو و ايشان موتست پس انتظار مرگ و شماتت فانى بفانى معنى نداشته باشد .\r\n ثُمَّ إِنَّكُمْ  پس از موت بدرستيكه شما ايمؤمنان و كافران  يَوْمَ الْقِيامَةِ  در روز رستخيز  عِنْدَ رَبِّكُمْ  نزد آفريدگار خود  تَخْتَصِمُونَ  خصومت خواهيد كرد در امر دين پس تو حجت‌آورى بر ايشان كه من در توحيد حق بودم و شما در تشريك باطل و من تبليغ رسالت نمودم و شما را به راه راست دعوت كردم و شما طريق لجاج و عناد پيش گرفتيد و تكذيب من كرديد و ايشان با باطل اعتذار آورند و و گويند اطاعة رؤسا و پيشوايان خود كرديم و اقتدا بپدران خود نموديم ابو سعيد خدرى گفت كه روز جمل و صفين دانستيم كه اين خصومت نيز در ميان ما باشد و ابو العاليه بر آنست كه اين آيه مخصوص باهل قبله است .\r\n فَمَنْ أَظْلَمُ  پس كيست ستم‌كارتر  مِمَّنْ كَذَبَ  از كسى كه دروغ گفت  عَلَى اللَّهِ  بر خداى يعنى او را بشرك و ولد و زن نسبت داد  وَ كَذَّبَ بِالصِّدْقِ  و تكذيب نمود بسخن راست يعنى بتوحيد و قرآن  إِذْ جاءَهُ  در وقتى كه آمد باوى آنكه تامل و تفكر نمايند در آن  أَ لَيْسَ  آيا نيست استفهام براى تقرير است يعنى البته هست  فِي جَهَنَّمَ  در دوزخ  مَثْوىً لِلْكافِرِينَ  مكان و مقام ناگرويدگان و منكران بجهة جزاى عقيده فاسده و اعمال قبيحه يعنى سقر مقر آنانيست كه افترا كردند بر خداى و دروغ دانستند توحيد و قرآن را .\r\n وَ الَّذِي جاءَ بِالصِّدْقِ  و آنكسى كه آورد سخن راست  وَ صَدَّقَ بِهِ  و آنكه تصديق نمود يعنى سائر مؤمنان  أُولئِكَ  آنگروه عالى شان  هُمُ الْمُتَّقُونَ  ايشانند پرهيزكاران نه غير ايشان سدى گفته كه مراد از اول جبرئيل است كه قرآن را از جانب حضرت عزت آورده و ثانى حضرت رسالت كه تصديق به آن نموده و بقبول تلقى فرموده و گويند كه جاء بالصدق انبيااند و صدق امم ايشان و و حافظ ابو نعيم از ابن عباس و مجاهد از ائمهء هدى صلّى اللّه عليه و آله و سلّم روايت كرده‌اند كه جاء بالصدق محمد است و صدق به على بن ابى طالب ( ع ) در خبر است كه شب معراج چون رسول را به آسمان بردند و ملكوت سماوات بر او عرض كردند خطاب رسيد كه برو و قوم خود را به آنچه مشاهده كردى خبر ده گفت خداوندا مرا تصديق نخواهند كرد از جانب عزت خطاب آمد كه يصدقك على و هو الصديق الاكبر و از مخالف و موافق نقل است كه پيغمبر صلّى اللّه عليه و آله و سلّم فرمود كه الصديقون ثلثة حزقيل\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمؤمن آل فرعون و حبيب نجار صديق آل يس و على بن ابى طالب ( ع ) صديق آل محمد مرويست كه رسول خداى اصحاب را بغزائى فرستاد و على بن ابى طالب ( ع ) را بر ايشان امير كرد بعد از آن فرمود كه كيست كه فضل پسر عم مرا از قرآن بگويد عمار ياسر برخاست گفت من بگويم يا رسول اللّه فرمود بگوى عمار گفت و الذى جاء بالصدق و صدق رسول اللّه فرمود صدقت يا عمار راست گفتى زيد بن حسان روايت كرده كه در بدايت اسلام نزد حضرت رسالت رفتم گفتم يا محمد چه ميگوئى گفت ميگويم لا إله الا اللّه و انا رسوله خدا يكيست و من فرستاده اويم گفتم من يصدقك على هذا كه ترا تصديق مىكند بر اين قول فرمود صبى و امرأة كودكى و زنى يعنى على و خديجه و از اينجاست كه حضرت فرمود كه هفت سال فرشتگان بر من و على صلوات ميفرستادند براى آنكه در اين هفت سال نماز هيچكس را به آسمان نبردند الانماز من و على .\r\n لَهُمْ  مر آن مؤمنان مصدق راست در بهشت  ما يَشاؤُنَ  آنچه خواهند و آرزو كنند از جلايل نعمة و عظايم كرامة عند ربّهم نزد پروردگار خود  ذلِكَ  آن ثواب عظيم و نعمة جسيم  جَزاءُ الْمُحْسِنِينَ  پاداش نيكوكارانست كه اهل تصديق‌اند و كننده افعال حسنه و اعمال شايسته‌اند .\r\n لِيُكَفِّرَ اللَّهُ عَنْهُمْ  تا بپوشد خداى از ايشان بسبب ميامن نيكوئى افعال  أَسْوَأَ الَّذِي عَمِلُوا  بدترين آنچه باشد يعنى آنچه كرده باشند محو كنند از ايشان از شرك و معاصى كه كرده باشند قبل از ايمان آوردن و عملهاى نيكو كردن و تخصص اسوء جهة مبالغه است چه تكفير آن موجب فعلى است كه در سوء باشد يا اشعار است به آنكه ايشان بجهة استعظام ذنوب مىپندارند كه مذنب و مقصرند اگرچه فى الحقيقة فاعل آن نيستند هم‌چنانكه روش اهل عصمت است  وَ يَجْزِيَهُمْ  و پاداش دهد ايشانرا  أَجْرَهُمْ  مزد كردار ايشان  بِأَحْسَنِ الَّذِي  نيكوترين چيزى  كانُوا يَعْمَلُونَ  كه بودند كه عمل ميكردند مراد باحسن مطلق محاسن اعمالست و تفسير آن با حسن بجهة كمال اخلاص ايشانست در آن و زيادتى ثواب آن و يا مراد از آن مجموع فرايض و سنن باشد كه مزية حسن دارند بر مباحى كه به آن مستحق ثواب نمىشوند آورده‌اند كه حضرت رسالت صلّى اللّه عليه و آله و سلّم چون ذكر معايب إله باطله ميكرد كفار تخويف او ميكردند و ميگفتند كه چنين مگوى كه بواسطهء اين از جانب خدايان ما ضررى به تو خواهد رسيد كه هيچكس او را كفايت نكند حق تعالى آيه فرستاد كه .\r\n أَ لَيْسَ اللَّهُ بِكافٍ  آيا نيست خدا كفاية كننده مراد تقرير و اثباتست يعنى البته كفايت كننده است  عَبْدَهُ  بنده خود را كه محمد است از جميع انواع ضرر  وَ يُخَوِّفُونَكَ  و ميترسانند\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nترا مشركان  بِالَّذِينَ  بآنانكه ميپرستند  مِنْ دُونِهِ  بجز از خداى به حق و ميگويند الهه ما ضرر به تو خواهند رسانيد و در بعضى روايت آمده كه چون خالد بامر پيغمبر صلّى اللّه عليه و آله و سلّم قصد كرد كه عزى را بشكند كفار گفتند كه ايخالد از عاقبت اين كار بترس كه شان عزى نسبت به بتان ديگر ارفع است مبادا كه به تو و محمد آسيبى رساند خالد التفاتى بگفتار ايشان نكرده تبر بر سر عزى زد و بشكست و گفت كفر و ناسپاس مر تراست نه پاكى و پاكيزگى چه پاكى و پاكيزگى كسى راست كه ترا خوار و بيمقدار گردانيد پس حق تعالى حبيب خود را وحى كرد كه من كافى مهمات توام و نگه دارنده از جميع آفات و اذيات و كفار بجهة سفاهت تخويف تو ميكنند از ضررى كه از ممر بتان به تو رسد و شبههء نيست بر آنكه اسناد اضرار و ايذاء بجمادات از فرط جهالت و حماقت است  وَ مَنْ يُضْلِلِ اللَّهُ  و هر كرا گمراه گرداند خداى يعنى او را در وادى ضلالت كفران و شقاوت خذلان به حال خود واگذارد بجهة اصرار انكار و عدم التفات او در دلايل قدرت پروردگار  فَما لَهُ مِنْ هادٍ  پس نيست آنگمراه را هيچ راه نمايندهء كه او را به راه راست آورد و يا آنكه هر كرا خدا از طريق بهشت بگرداند بسبب كفر و معصيت پس هيچكس او را هدايت نكند .\r\n وَ مَنْ يَهْدِ اللَّهُ  و هر كرا خدا راه نمايد بتوحيد بواسطهء تدبر و تفكر او در آيات وحدت  فَما لَهُ مِنْ مُضِلٍّ  پس نيست او را هيچ گمراه كنندهء كه او را از آن راه بگرداند  أَ لَيْسَ اللَّهُ بِعَزِيزٍ  آيا نيست اين نيز بر وجه تقرير است يعنى هست البته خداى تعالى غلبه كننده بر مشركان و مغلوب سازنده ايشان  ذِي انْتِقامٍ  خداوند كينه كشيدن از كافران و معاندان و ساير دشمنان خود در اينكلام وعيد كفار قريش است پس بجهة وضوح برهان بر تفرد خالقية خود ميفرمايد كه .\r\n وَ لَئِنْ سَأَلْتَهُمْ  و اگر بپرسى از مشركان مكه كه  مَنْ خَلَقَ السَّماواتِ وَ الْأَرْضَ  كيست بيافريد آسمان و زمين را و از عدم بوجود آورد  لَيَقُولُنَّ اللَّهُ  هر آينه گويند خداست با وجود جحود و عناد ايشان چه به جهت دليل واضح بر تفرد او بخالقيت هيچكس انكار آن نميتواند كرد چون به اين معترف شوند  قُلْ  بگو اى محمد بايشان كه  أَ فَرَأَيْتُمْ  آيا مىبينيد  ما تَدْعُونَ  آن را كه ميخوانيد  مِنْ دُونِ اللَّهِ  بجز از خداى از بتان و ساير الهه باطله يعنى ميدانيد آنها را كه  إِنْ أَرادَنِيَ اللَّهُ  اگر اراده كند خداى به من  بِضُرٍّ  ضررى و سختى برسانيدن به من اذيتى و محنتى از مرض و فقر و ساير عرض  هَلْ هُنَّ  آيا باشند ايشان  كاشِفاتُ ضُرِّهِ  دفع كيندگان ضرر\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nاو نسبت به من  أَوْ أَرادَنِي بِرَحْمَةٍ  يا اگر خواهد خداى به من نعمتى و منفعتى از صحت و غنا و غير آن  هَلْ هُنَّ  آيا باشند آنان  مُمْسِكاتُ رَحْمَتِهِ  بازدارندگان منفعت و نعمة او از من و چون شما مقريد بر خالقيت او و معترف بر عجز الهه خود از دفع ضرر و نفع پس ترك عبوديت خداى كه خالق و قادر على الاطلاق است و بپرستيدن جماداتى كه عاجز مطلق‌اند غاية سفاهه و جهالة است از مقاتل مرويست كه حضرت رسول چون از مشركان اين سؤال كرد ايشان ساكت شدند و از جواب عاجز گشتند حق تعالى فرمود كه  قُلْ  بگو اى محمد مر ايشانرا كه  حَسْبِيَ اللَّهُ  كافى و بسنده است مرا خداى در ايصال منفعت و دفع مضرت  عَلَيْهِ  بر او نه غير او  يَتَوَكَّلُ الْمُتَوَكِّلُونَ  توكل مىكنند توكل كنندگان و كارهاى خود را به او باز ميدارند بجهة علم ايشان بانحصار خالقيت و قادرية پس بجهة تهديد ايشان ميفرمايد .\r\n قُلْ  بگو اى محمد مر اين مشركان قبيلهء خود را  يا قَوْمِ اعْمَلُوا  اى قوم من عمل كنيد  عَلى مَكانَتِكُمْ  بر حالتى كه هستيد بدان يعنى بعداوتى كه متمكنيد در آن و آنچه امكان سعى است در اهلاك و تضعيف من بكوشيد  إِنِّي عامِلٌ  بدرستى كه من عمل كننده‌ام در حالت تمكن خود بجد و جهد تمام در آن ميكوشم يعنى در اظهار كلمه توحيد و اعلاى دين اسلام  فَسَوْفَ تَعْلَمُونَ  پس زود باشد كه بدانيد .\r\n مَنْ يَأْتِيهِ  آنكس را كه بيايد به او  عَذابٌ يُخْزِيهِ  عذابى كه رسوا كند او را مراد روز بدر است كه خداى تعالى ايشانرا بقتل و غارت رسوا گردانيده  وَ يَحِلُّ عَلَيْهِ  و فرود آيد بر او  عَذابٌ مُقِيمٌ  عذابى كه دايم باشد يعنى عذاب دوزخ كه اشد عذابست .\r\n إِنَّا أَنْزَلْنا  بدرستيكه فرستاديم  عَلَيْكَ الْكِتابَ لِلنَّاسِ  بر تو اين كتاب را كه قرآنست براى هداية همهء مردمان  بِالْحَقِّ  فرستادنى براستى و درستى يا بسبب بيان حق چه مناط مصالح معاش و معاد است  فَمَنِ اهْتَدى  پس هر كه راه يابد به قرآن يعنى بر وفق امر و نهى آن عمل كند تا در دلايل آن تفكر كند و بديدهء اعتبار در آن نگرد  فَلِنَفْسِهِ  پس مر نفس او راست فايدهء عمل آن  وَ مَنْ ضَلَّ  و هر كه گمراه گردد يعنى از احكام قرآنى دور شود و عمل به آن نكند  فَإِنَّما يَضِلُّ  پس جز اين نيست كه گمراه شود  عَلَيْها  بر نفس خود يعنى و بال و نكال او به دو راجع گردد  وَ ما أَنْتَ عَلَيْهِمْ  و نيستى تو بر ايشان\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n بِوَكِيلٍ  نگاه بان يعنى اجبار كننده ايشان بايمان و حافظ آن در قلوب ايشان بر وجهى كه نگذارى كه در ضلالت افتند و از حق منصرف شوند چه اين از تحت قدرت تو بيرونست بلكه بر تو نيست به غير از رسانيدن چه مبانى تكليف بر اختيار است نه اجبار پس بجهة تنبيه مشركان بر قدرت بر بعث ميفرمايد كه .\r\n اللَّهُ يَتَوَفَّى الْأَنْفُسَ  خداى قبض مىكند جميع نفسها را  حِينَ مَوْتِها  هنگام مردن ايشان يعنى نزد انقضاى آجال قطع حياة ايشان مىكند بقوله الى اجل مسمى  وَ الَّتِي لَمْ تَمُتْ  و فرا ميگيرد نفسهائى را كه نمرده است  فِي مَنامِها  در خواب آن پس قطع تصرف و تدبير آن مىكند از آن نه قطع حياة  فَيُمْسِكُ الَّتِي  پس نگاه ميدارد در آنجهان آن نفوسى كه  قَضى عَلَيْهَا الْمَوْتَ  قضى كرده شده است بر او مرگ  وَ يُرْسِلُ الْأُخْرى  و ميفرستد نفوس ديگر كه از آن زندگانست با بدان ايشان  إِلى أَجَلٍ مُسَمًّى  تا وقت نام برده شده يعنى هنگام اجل از ابن عباس مرويست كه در بدن آدمى نفس و روح هر دو هست و ميان ايشان شعاعى است بمثابهء شعاع آفتاب نفس آنست كه عقل و تميز به آن متعلق است و روح و نفس تحرك به آن قائم است هرگاه كه بندهء بخواب رفت خداى تعالى قبض نفس او مىكند و روح را به حال خود ميگذارد وقتى كه مرد قبض هر دو مينمايد پس زوال روح مستلزم زوال نفس است بدون عكس و مويد اينست كه عياشى از حسن بن محبوب نقل كرده و وى از عمرو بن ثابت ابى مقدام كه امام محمد باقر عليه السلام فرمود كه هيچكس بخواب نميرود مگر كه نفس او عروج به آسمان مىكند و روح در بدن ميماند و ميان روح و نفس شعاعى پيدا مىشود چون شعاع آفتاب پس اگر اذن الهى تعلق ميگيرد بقبض ارواح روح اجابت مىكند و اگر اذن او متعلق شود ببقاى روح نفس اجابة روح مىكند اينست قوله تعالى يتوفى الانفس حين موتها هرگاه كه نفس نائم ملاحظهء ملكوت سماوات مىكند آنچه در خواب مىبيند قابليت تاويل و تعبير دارد و اگر چنانچه ميان آسمان و زمين است كه مشاهده مىكند آن از تخيلات شيطانست و صالح تاويل نيست  إِنَّ فِي ذلِكَ  بدرستى كه در اين توفى و امساك و ارسال  لَآياتٍ  هر آينه علامات واضحه است بر كمال قدرت و دلالات لايحه بر حشر و نشر روز قيامة  لِقَوْمٍ يَتَفَكَّرُونَ  مر هر گروهى را كه تفكر و تامل نمايند از اين امر استنباط كنند كه اماتة مشابه نوم است و احياء مماثل يقظه پس او سبحانه قادر بر بعث و نشور باشد در نورية مذكور است كه ايفرزند آدم بر طريقى كه در خواب ميروى بميرى و بر طرزى كه بيدار\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nميشوى زنده گردى و كافران با وجود اين دلايل باهره بر كمال قدرت او بر بعث و نشور در نهاية انكارند و غاية جحود و اصلا از ظلمت كدهء شرك قدم بيرون نمينهند تا خود را بنور هداية ايمان رسانند .\r\n أَمِ اتَّخَذُوا  بلكه فراگرفته‌اند  مِنْ دُونِ اللَّهِ  بجز از خداى  شُفَعاءَ  شفيعانى كه درخواست ايشان كنند نزد خداى  قُلْ  بگو اى محمد مر ايشانرا  أَ وَ لَوْ كانُوا  آيا شفاعة كنند و اگرچه باشند كه  لا يَمْلِكُونَ شَيْئاً  هيچ وجه مالك نشوند چيزيرا از شفاعت  وَ لا يَعْقِلُونَ  و ندانند پرستندگان خود را بجهة آنكه جمادند و از جمادات شعور و قدرت مسلوبست و چونكه عالم و قادر نيستند پس چگونه توقع شفاعت از ايشان توان داشت .\r\n قُلْ  بگو اى محمد بر وجه ملامت و توبيخ مشركانرا كه  لِلَّهِ الشَّفاعَةُ جَمِيعاً  مر خدايراست همهء شفاعت يعنى او مالك جميع شفاعت است و بىاذن او هيچكس شفاعت نميتواند كرد چه استطاعت موقوف به دو شرط است يكى آنكه مشفوع له مختار مشفوع عنه باشد و ديگر آنكه شفيع مأذون له باشد و اين هر دو اينجا مفقوداند پس الههء باطله رتبهء شفاعة نداشته باشند پس تقرير مالكية خود مىكند در شفاعة  لَهُ مُلْكُ السَّماواتِ وَ الْأَرْضِ  مر او راست پادشاهى آسمانها و زمينها  ثُمَّ إِلَيْهِ تُرْجَعُونَ  پس بسوى حكم او باز گردانيده خواهيد شد يعنى در قيامة نيز مالكية و حاكمية او را ثابتست و هرگاه در دنيا و عقبا مالك على الاطلاق باشد بدون اذن و بىرضاى او هيچكس شفاعة نتواند كرد پس از بدى اعتقاد و شدة عناد ايشان خبر ميدهد كه .\r\n وَ إِذا ذُكِرَ اللَّهُ  و چون ياد كرده شود خداى تعالى  وَحْدَهُ اشْمَأَزَّتْ  در حالت يگانگى بدون ذكر الهه ايشان مراد كلمهء طيبهء لا إله الا اللّه است يعنى هرگاه اين كلمه را از اهل ايمان بشنوند برمد و منقبض گردد  قُلُوبُ الَّذِينَ  دلهاى آنان كه  لا يُؤْمِنُونَ  ايمان نمىآورند و نميگروند  بِالْآخِرَةِ  بسراى ديگر كه دار عقبى است يعنى از خشم و كينه برگردند چنان كه اثر آن در بشرهء ايشان پديد آيد و قبض بر پيشانى ايشان ظاهر گردد  وَ إِذا ذُكِرَ الَّذِينَ  و هرگاه ياد كرده شوند آنان كه  مِنْ دُونِهِ  غير از خداى يعنى معبودان باطله ايشان  إِذا هُمْ يَسْتَبْشِرُونَ  آنگاه ايشان تازه روى و فرحناك شوند بر وجهى كه اثر خوشحالى بر بشرهء ايشان ظاهر شود و شبههء نيست در آنكه دشمنان خدا همچنانكه بذكر خدا غمگين ميشوند به ذكر اولياى او كه حضرت رسالت است و اهل بيت اطهار او صلّى اللّه عليه و آله و سلّم نيز خشم‌آلود و غضبناك ميشوند\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nو چون كفار از ذكر ادلهء توحيد و مواعظ اصلا به آن التفات نمىكنند و در عناد و انكار مىافزودند حضرت رسالت صلّى اللّه عليه و آله و سلّم بجهة كثرت عناد ايشان متحير بود از اينجهة حق تعالى بعد از اين او را امر كرد به اين كه روى نياز بدرگاه ما آورد و زبان بدعا گشوده .\r\n قُلِ اللَّهُمَّ  بگو اى معبود به حق  فاطِرَ السَّماواتِ وَ الْأَرْضِ  اى آفريننده آسمانها و زمينها  عالِمَ الْغَيْبِ وَ الشَّهادَةِ  اى داننده آنچه غايب است علم آن بجميع خلقان و آنچه مشاهد است بر ايشان يعنى اى داناى هر پوشيده و آشكارا  أَنْتَ تَحْكُمُ  تو به تنهائى حكم كنى  بَيْنَ عِبادِكَ  ميان بندگان خود در عقبى  فِي ما كانُوا فِيهِ  در آنچه هستند كه در آن  يَخْتَلِفُونَ  اختلاف ميكنند از امر دين و دنيا پس حكم كن ميان من و ايشان به حق اينكلام وصف حال مخالفانست و اعذار حضرت رسالت صلّى اللّه عليه و آله و سلّم و تسليهء دل او و وعيد ايشان مرويستكه ربيع بن خثيم كه از زهاد زمانه بود روزى از واقعه حضرت امام حسين عليه السلام خبر داد و لعنت كرد بر قاتلان او و گفت آه كشتند آنكس را كه پيغمبر آن را بدامن خود مينشانيد و دهن خود را بدهن او مينهاد و بعد از آن اين آيه تلاوت فرمود كه اللهم فاطر السموات و الارض تا آخر پس به جهت زيادتى مبالغه و تهديد ايشان ميفرمايد .\r\n وَ لَوْ أَنَّ لِلَّذِينَ ظَلَمُوا  و اگر آنكه باشد مر آنان كه ستم كردند و برگشتند از جاده حق  ما فِي الْأَرْضِ  آنچه در زمين است از مالها  جَمِيعاً  همهء آن  وَ مِثْلَهُ  و مانند آن مالها  مَعَهُ  با آن يعنى اگر دو چندان آنچه در دنيا باشد مر ايشانرا باشد  لَافْتَدَوْا  به هر آينه فديه دهند يعنى خواهند كه خود را بازخرند به آن  مِنْ سُوءِ الْعَذابِ  از شدت عذاب  يَوْمَ الْقِيامَةِ  در روز رستخيز  وَ بَدا لَهُمْ  و ظاهر شود مر ايشانرا  مِنَ اللَّهِ  از جانب خداى از انواع عذاب و اصناف عقاب  ما لَمْ يَكُونُوا يَحْتَسِبُونَ  آنچه نبودند كه گمان داشته باشند كه به ايشان رسد يا آنكه هويدا گردد از خداى جزاى آنچه مظنه ايشان نبوده باشد كه آن سيئاتست بلكه آنها را حسنات پنداشته باشند كه بايشان رسد .\r\n وَ بَدا لَهُمْ  و ظاهر و آشكارا گردد مر ايشان را در حين عرض صحايف اعمال  سَيِّئاتُ ما كَسَبُوا  جزاى بديهاى آنچه كرده باشند از انواع عذاب  وَ حاقَ بِهِمْ  و احاطه نمايد بايشان  ما كانُوا  جزاى آنچه بودند كه  بِهِ يَسْتَهْزِؤُنَ  به آن استهزا مى كردند از وعيد خدا و انذار خاتم الانبياء پس در بيان عكس اينحال ميفرمايد كه .\r\n فَإِذا مَسَّ الْإِنْسانَ  پس هرگاه كه كفار از ذكر خداى كه كلمهء توحيد است متنفر شدند و از ذكر الهه خود خوشحال\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nگشتند پس چون رسيد آن آدميان را يعنى هر يك از اين كفار را  ضُرٌّ  سختى از فقر و فاقه و مرض  دَعانا  خواند ما را و دفع آن را از ما در خواست يعنى حال خود را منعكس ساخت و بنقيض مطلوب خود ميل نمود  ثُمَّ إِذا خَوَّلْناهُ  پس چون داديم ما او را از روى تفضل نه بر وجه استحقاق  نِعْمَةً مِنَّا  بخششى از جانب خود يعنى فقر او را بثروت و مرض او را بصحة بدل كرديم به همان طريق عناد و انكار پيش گرفته  قالَ  گفت كه  إِنَّما أُوتِيتُهُ  جز اين نيست كه داده شده‌ام به آن نوع نعمة چيزى را كه داده‌اند مرا از او  عَلى عِلْمٍ  بر دانش از من يعنى اين نعمت به جهت معرفة من بوجود كسب و كياست و كفايت من در تحصيل آن حاصل شده يا به جهت علم خداى باستحقاق من يا علم من بفضل و استحقاق خود اين نعمت مرا دست داد پس رد قول او نموده به اين قول كه ميگويد  بَلْ  نچنين است كه ميگويد بلكه  هِيَ فِتْنَةٌ  اين نعمة امتحان و آزمايش است او را تا ظاهر گردد كه او شاكر است يا كافر يا نيست آن نعمة مگر عقوبت به جهت سبب آن از منعم حقيقى  وَ لكِنَّ أَكْثَرَهُمْ  و ليكن بسيارى از ايشان  لا يَعْلَمُونَ  نميدانند و تميز نميكنند بلا را از نعما و يا نميدانند كه همهء صنوف نعمة از جانب حضرت عزتست .\r\n قَدْ قالَهَا  بدرستى كه گفته‌اند اين مقال را يعنى كلمهء انما اوتيته على علم  الَّذِينَ مِنْ قَبْلِهِمْ  آنان كه پيش از اينان بودند مثل قارون به كلمة اوتيته على علم عندى قايل شد و قوم او تصديق او كردند  فَما أَغْنى عَنْهُمْ  پس باز نداشت از ايشان عذاب  ما كانُوا يَكْسِبُونَ  آنچه بودند كه كسب ميكردند و جمع مينمودند از امتعه و اموال بلكه موجب و بال و سبب نكال ايشان شد .\r\n فَأَصابَهُمْ  پس رسيد بايشان  سَيِّئاتُ ما كَسَبُوا  جزاى بديها كه كسب نمودند  وَ الَّذِينَ ظَلَمُوا  و آنان كه ستم كردند و طريق ناسپاسى پوئيدند  مِنْ هؤُلاءِ  از اين گروه مشركان كه معاصر تواند  سَيُصِيبُهُمْ  زود باشد كه برسد بايشان  سَيِّئاتُ ما كَسَبُوا  عقوبت بديها آنچه كرده‌اند همچنانكه بامم سابقه رسيد  وَ ما هُمْ بِمُعْجِزِينَ  و نيستند ايشان عاجزكنندگان ما از تعذيب به اين وجه كه تعذيب را از ما فوت سازند يا از آن بگريزند و از تحت قدرت ما بدر آورند مرويستكه بعد از نزول اين آيه آنها را هفت سال بشدة قحط مبتلا ساخت و صناديد ايشان را در روز بدر بقتل رسانيدند بعد از آن هفتسال ديگر ارزانى و رفاهيت بايشان كرامة فرمود تا عارف شوند آنكه قبض و بسط روزى بيد قدرت اوست و غالبيت\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو قاهريت مخصوص به اوست و لهذا بعد از اين ميفرمايد كه .\r\n أَ وَ لَمْ يَعْلَمُوا  آيا ندانستند  أَنَّ اللَّهَ يَبْسُطُ الرِّزْقَ  آنكه خداى تعالى گشاده ميگرداند روزى  لِمَنْ يَشاءُ  براى هر كه ميخواهد نه به جهت رفعت قدر و استحقاق او بلكه بفضل و مشيت او سبحانه  وَ يَقْدِرُ  و تنگ مىگيرد روزى را بر هر كه ميخواهد نه به جهت مذلت و خوارى بلكه بجهة حكمة و مصلحة  إِنَّ فِي ذلِكَ  بدرستيكه در قبض و بسط ارزاق  لَآياتٍ  هر آينه نشانهاست بر كمال قدرت و ارادهء او  لِقَوْمٍ يُؤْمِنُونَ  براى گروهى كه گرويده‌اند بوحدة او سبحانه و اعتقاد دارند به آنكه اوست منعم حقيقى نه غير او آورده‌اند كه جمعى از مشركان كه قتل و زناى بسيار از ايشان صادر شده بود و انواع مناهى و ملاهى بظهور آمده به حضرت رسالت صلّى اللّه عليه و آله و سلّم گفتند كه از ما مآثم عظيمة و خطاى كبيره بفعل آمده و تو دعوى ميكنى كه هر كه شرك آورد و خون ناحق ريزد خدا او را نيامرزد پس ما اسلام نميآريم مگر به شرط آنكه خدا نامهء سياه ما را به آب مغفرت بشويد و جميع گناهان ما را بعد از اسلام بيامرزد اين آيه آمد كه .\r\n قُلْ  بگو ايمحمد كه خدا ميفرمايد كه  يا عِبادِيَ  اى بندگان من  الَّذِينَ أَسْرَفُوا  آنان كه اسراف كرده‌اند بارتكاب ذنوب كبيره  عَلى أَنْفُسِهِمْ  بر نفسهاى خود يعنى افراط نموده‌اند و از حد در گذرانيده‌اند معاصى را  لا تَقْنَطُوا  نوميد مشويد  مِنْ رَحْمَةِ اللَّهِ  از بخشش خداى  إِنَّ اللَّهَ  بدرستيكه خداى تعالى  يَغْفِرُ الذُّنُوبَ  بيامرزد گناهان را  جَمِيعاً  همهء آن صغيره و كبيره و اگرچه از حد حصر متجاوز باشد به غير از شرك كه آمرزيده نميشود لقوله تعالى ان اللّه لا يغفر أن يشرك به و باجماع جميع امت است كه مشرك بعد از اسلام اگر بميرد او نيز در تحت اين آيه داخل است بعد از آن به جهت مبالغه غفران ميفرمايد كه  إِنَّهُ  بدرستيكه خداى  هُوَ الْغَفُورُ  اوست آمرزنده گناهان  الرَّحِيمُ  مهربان بر بندگان نزد بعضى اين آيه در بارهء وحشى كه قاتل حمزه است نازل شده در حينى كه خوف عدم قبول توبه مانع اسلام او ميشد اين آيه آمد اسلام آورد بعد از آن اصحاب از حضرت رسالت پرسيدند كه اين آيه مخصوص است بوحشى يا همهء اهل اسلام شريكند فرمود آيه عام است و شامل جميع مسلمانان است و اين صحيح نيست زيرا كه اين آيه در مكه نازل شده و وحشى بعد از آنكه چندين سال از نزول اين آيه برآمده بود مسلمان شد ليكن محتمل است كه در وقتى كه اين آيه به گوش او رسيده باشد اسلام آورده باشد اما در عموميت آن شبههء نيست و در بعضى رواية واقع شده كه آيه در شان عباس بن ابى ربيعه و وليد بن وليد و جمعى از نفر\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nايشان نازلشده وقتى كه بعد از اسلام بجهة تعذيب كفار مر ايشان را مرتد شدند و باز قصد اسلام كردند اما بجهة خوف عدم قبول توبه اهمال ميكردند و بعد از نزول اين آيه اسلام آوردند و از بلدهء شرك طريق مهاجرت اختيار كردند و از امير المؤمنين على عليه السلام منقولست كه نيست در قرآن آيتى كه رحمة و مغفرت در او اوسع و اكثر باشد از آيهء يا عبادى تا آخر - در خبر است كه عبد اللّه مسعود روزى به مسجد درآمد شنيد كه واعظى ذكر آتش دوزخ و سلاسل و اغلال و اصناف عقوبة و نكال او مىكند بانك بر او زد كه چرا مردمانرا از رحمت واسعهء حضرت عزة نوميد ميگردانى مگر آيه قل يا عبادى الذين اسرفوا نخواندهء - آورده‌اند كه زيد بن اسلم زاهد زمانه و عابد يگانه بود و در عبادات و طاعات جهدى تمام كردى اما مردمانرا بسيار تخويف نمودى و از رحمت نوميد كردى چون وفات كرد و گفت خدايا مرا نزد تو چه منزلست خطاب آمد كه دوزخ گفت ثواب عبادات كه كردم كجا رفت فرمود كه بندگان مرا از رحمة من نااميد گردانيدى امروز من ترا از رحمت خود نااميد گردانم معمر از زهير روايت كند كه روزى يكى از صحابه نزد رسول آمد گريان حضرت فرمود چرا ميگريى گفت جوانى بر در ايستاده و ميگريد كه بسيارى گريه او مرا بگريه درآورد حضرت رسول فرمود كه ويرا درآرند چون درآمد و سلام كرد بعد از جواب سلام گفت اى جوان چرا ميگريى گفت از گناه خود و از خشم خدا ميترسم گفت موحدى يا مشرك گفت موحد گفت گريه مكن كه خدا ترا بيامرزد اگرچه مثل هفت آسمان و هفت زمين گناه كرده باشى گفت يا رسول اللّه گناه من از آن عظيمتر است فرمود گناه عظيم را خداى كريم بيامرزد فرمود بگو چه گناه كردهء گفت يا رسول اللّه نباشم و هفت سال گور ميشكافتم و كفن مرده ميبردم اتفاقا روزى دخترى از انصار وفات كرد من گور او را بشكافتم و كفن او را بيرون كردم و برگشتم شهوت بر من غالب شد بازگشتم و با او مواقعت كردم و چون از عمل فارغ شدم آوازى آمد كه اى جوان واى بر تو از ديوان يوم الدين انديشه نكردى كه مرا برهنه كردى و مرا پليد و رسوا كردى پيش خدا و رسول او چه خواهى گفت چون رسول اين را بشنيد فرمود اين فاسق را بيرون كنيد كه از او بدوزخ نزديكترى نيست چون از آنجا بيرون آمد روى در بيابان نهاد و روز و شب تضرع ميكرد يك روزى ميگفت خدايا به حق انبياى مرسلين كه توبهء مرا قبول كن و از گناه من درگذر و اگر توبهء من قبولست رسول خود را باز نما و الا آتش در من انداز تا بسوزم در حال جبرئيل آمد و گفت حق تعالى ميفرمايد كه من توبهء آن جوان را قبول كردم او را باز طلب و مرهم مغفرت بر جراحت معصيت او نه حضرت او را طلبيد و مژده غفران و آمرزش به او رسانيد و مرويستكه در ايام مالك دينار مردى بود كه جميع عمر خود را در خرابات بسر برده و در مدت عمر\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nخود هرگز روى باقامت خيرى نياورده ناگاه موكل قضا دست مطالبت بدامن عمرش دراز كرده و او چون دريافت كه وقت رحلتست نظر در جرايد اعمال خود كرد خطى كه رقم رجا داشته باشد نديد آهى از ميان جان بركشيد و گفت يا من له الدنيا و الاخرة ارحم من ليس له الدنيا و الاخرة اى آنكس كه دنيا و آخرت از آن تست رحم كن بر حال كسى كه نه دنيا دارد و نه آخرت و اين كلمه بگفت و جان بداد اهل شهر بر وفات او شادى كردند و او را در مزبله انداختند شبانه مالك دينار را در خواب نمودند كه فلان درگذشت و در ميان مزبله گذاشته‌اند برخيز و او را از آنجا بردار و غسل ده و در مقبره صلحا دفنش كن گفت خداوندا او در ميان خلق به بدكارى مشغول بود چه چيز بدرگاه كبريا آورده كه سزاوار چنين كراماتى شده آواز آمد كه چون به حالت نزع رسيد مفلس و عاجزوار بدرگاه ما بناليد و دست در فضل ما زد ما بر دردمندى او رحم كرديم و از عذاب اليمش نجات داديم و بنعيم مقيمش رسانيديم كدام درد زده كه بدرگاه ما بناليد و كدام غمگين از ما خلاصى طلبيد كه خلعت شادكامى به او نپوشانيديم و شكى نيست كه غفران معصيت و قبول طاعة متفرع است بمحبت امير المؤمنين و ساير ائمه معصومين صلوات اللّه عليهم اجمعين چه بدون ولاى اهل البيت هيچ گناهى مغفور نميشود و هيچ طاعتى سمت قبول نمىپذيرد چنان كه در حديث قدسى وارد شده كه على بن أبي طالب حجتى على خلقى و اميرى على علمى ادخل الجنة من احبه و لو عصانى و لا ادخل الجنة من اكرهه و لو اطاعنى يعنى حق تعالى فرمود كه على بن أبي طالب راه نمايندهء است كه من نصب كنندهء اويم بر خلق و حاكمست كه منصوبست از جانب من بر خزاين اين علوم من ببهشت درآرم هر كه او را دوست دارد اگرچه عصيان نموده باشد در حق من و ببهشت نرسانم هر كه او را دشمن دارد اگرچه اطاعت من كرده باشد و از ائمه هدى ( ع ) مرويستكه حبنا اهل البيت يحط الذنوب من العباد كما يحط الريح الشديدة الورق من الشجرة يعنى دوستى ما كه اهل يتيم گناهان را از بندگان فرو ريزند چنان كه باد سخت برگ را از درختان فرو ريزد و از امام محمد باقر عليه السلام منقولستكه هر كه شيعهء ماست روز قيامت او را در موقف حساب بدارند حق تعالى بگناهانش عارف گرداند و چون معترف شود آن سيئات را بحسنات بدل كند و آن را بمردمان نمايد چون او را به‌بينند از روى تعجب گويند با خود كه آيا اين بنده معصوم بوده كه اصلا گناه از او صادر نگشته بعد از آن او را ببهشت امر نمايد اينست معنى قوله تعالى اولئك يبدل اللّه سيئاتهم حسنات چون نامهء جرم ما بهم پيچيدند بردند به ميزان عمل سنجيدند بيش از همه كس گناه ما بود ولى ما را بمحبت على بخشيدند .\r\n وَ أَنِيبُوا  و رجوع نمائيد از شرك و ساير معصيت و بجد و جهد تمام متوجه شويد\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n إِلى رَبِّكُمْ  بسوى پروردگار خود بوسيلهء توحيد و طاعة  وَ أَسْلِمُوا لَهُ  و گردن نهيد و انقياد نماييد مر او را هر چه امر كند بشما  مِنْ قَبْلِ أَنْ يَأْتِيَكُمُ الْعَذابُ  پيش از آنكه بيايد بشما عذاب الهى  ثُمَّ لا تُنْصَرُونَ  پس يارى داده نشويد يعنى هيچكس نباشد كه شما را در دفع عذاب نصرت دهد .\r\n وَ اتَّبِعُوا أَحْسَنَ ما أُنْزِلَ إِلَيْكُمْ  و پيروى كنيد نيكوترين آنچه فرو فرستاده شده است بسوى شما  مِنْ رَبِّكُمْ  از جانب پروردگار شما يعنى تبعيت مامور به كنيد و ترك منهى عنه نماييد و يا پيروى عزايم و محكمات كنيد نه رخص و متشابهات يا تابع ناسخ شويد نه منسوخ يا پيروى چيزى كنيد كه اقرب بنجات باشد مانند تقديم واجب بر سنت و عفو از انتقام و غير آن  مِنْ قَبْلِ أَنْ يَأْتِيَكُمُ الْعَذابُ  پيش از آنكه بيايد بشما عذاب و عقاب  بَغْتَةً  ناگهان و بيگمان توقع آن  وَ أَنْتُمْ لا تَشْعُرُونَ  و شما ندانيد وقت نزول آن تا بتدارك آن كوشيد پس پيروى احسن طاعات كنيد .\r\n أَنْ تَقُولَ نَفْسٌ  بجهة كراهة و نخواستن آنكه گويد نفس نزد ديدن عذاب  يا حَسْرَتى  اى ندامت و پشيمانى  عَلى ما فَرَّطْتُ  بر آنچه تقصير كردم من  فِي جَنْبِ اللَّهِ  در جانب خدا يعنى در حق او يا در امر او و يا در طلب قرب و جوار او و از ائمهء هدى ( ع ) مرويست كه مراد بجنب اللّه طريقتست كه موصل است برضاى او و عياشى از ابى جارود رواية كرده كه امام محمد باقر عليه السلام فرموده كه نحن جنب اللّه مائيم آن طريقى كه مؤديست بجانب خدا كه مقام رضاست پس هر كه دست اعتصام بحبل المتين ما نزند فردا از روى حسرت گويد كه تقصير كردم در طريق آل عبا  وَ إِنْ كُنْتُ  و بدرستى كه بودم در دنيا  لَمِنَ السَّاخِرِينَ  از افسوس كنندگان و استهزاء نمايندگان بكتاب خدا و رسول و اهل البيت ( ع ) آورده‌اند كه در بنى اسرائيل مردى بود عالم كه همه اوقات خود را صرف علوم نموده بود ابليس نزد او آمد و گفت چرا نفس خود را هدف تير رياضت كرده و از متمتعات دنيا تمتع نميگيرى و از مستلذات جهان لذت نمييابى و چون توبه متكفل گناهانست پس بعد از آنكه از نعيم دنيا محفوظ شده باشى تائب شو تا از نعيم هر دو جهان لذت يافته باشى او بوسوسهء ابليس راه يافته قدم در وادى فسق و فجور نهاد در وقتى كه الذاحوال او بود ملك الموت پيش او آمد و او چون علامة مرگ را مشاهده كرد با خود گفت يا حسرتى على ما فرطت فى جنب اللّه و ان كنت لمن الساخرين افسوس كه عمر خود را صرف طاعة شيطان كردم و آتش قهر الهى را بهيزم عصيان برافروختم و در اثناى حسرت و ندامة قبض روح شده به عذاب ابدى پيوست و حق تعالى در اين آيه پيغمبر خود\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nرا از حسرت و ندامة او خبر نموده تا هيچ نفس بغرور شيطان فريفته نشود و برانديشد از آن ساعتى كه او نيز گويد يا حسرتى على ما فرطت فى جنب اللّه و ان كنت لمن الساخرين .\r\n أَوْ تَقُولَ  يا گويد  لَوْ أَنَّ اللَّهَ هَدانِي  اگر خداى راه نمودى مرا به حق  لَكُنْتُ مِنَ الْمُتَّقِينَ  هر آينه ميبودم از پرهيزكاران و آلوده نميشدم بشرك و عصيان و بدانكه هدايتيكه او تمنا كند يا آنست كه بر وجه الجا باشد و اين از حكمة و مصلحت خارج است و يا بر سبيل الطاف و اين به جهت عدم استعداد و اهليت الطاف از دايرهء لطف بيرونست يا طريق وحى و اين به جهت عناد و انكار از آن اعراض كرده باشد پس اين قول او بر وجه تحير و عماهة گويد در امر خود و يا به جهت تعلل و اعتذار كه فايدهء به او نرساند حاصل كه هر تمنائى كه كند هيچ ثمره به او عايد نشود خواه تمناى او قول مذكور باشد .\r\n أَوْ تَقُولَ  يا گويد  حِينَ تَرَى الْعَذابَ  هنگامى كه ببيند عذاب را  لَوْ أَنَّ لِي كَرَّةً  اگر آنكه بودى مرا بازگشتى به دنيا  فَأَكُونَ  پس ميبودم آنجا  مِنَ الْمُحْسِنِينَ  از نيكوكاران و گفته‌اند كه چون عاصى در دنيا نظر در ادلهء عقليه نكرده باشد و از دلايل قرآنيه اعراض نموده مشغول با باطل دنيويه شده باشد در آخرت توهم كند كه او را راه ايمان و طاعت ننموده و به ظن فاسد خود گويد كه لو ان اللّه هدانى و لهذا حق تعالى رد قول او كرده گويد .\r\n بَلى قَدْ جاءَتْكَ آياتِي  آرى آمد به تو آيتهاى كتاب من يعنى بادله قرآنى ترا راه نمود  فَكَذَّبْتَ بِها  پس تكذيب كردى به آن و آن را بدروغ نسبت دادى  وَ اسْتَكْبَرْتَ  و تكبر كردى و سركشى نمودى از قبول آن بر وجه عناد كفر را بر ايمان و ضلالت را بر هدايت اختيار كردى  وَ كُنْتَ مِنَ الْكافِرِينَ  و بودى از ناگرويدگان و بعد از آن تهديد مكذبان نموده ميگويد كه .\r\n وَ يَوْمَ الْقِيامَةِ  و روز رستخيز  تَرَى الَّذِينَ كَذَبُوا  بينى آنانرا كه دروغ بستند  عَلَى اللَّهِ  بر خداى به اين وجه كه او را متصف ساختند باتخاذ ولد و شريك گفتند هولاء شفعاؤنا عند اللّه و اللّه امرنابها و غير آن  وُجُوهُهُمْ مُسْوَدَّةٌ  در حالتى كه رويهاى ايشان سياه باشد پيش از آنكه ايشانرا بدوزخ برند تا اهل عرصات بدانند كه اهل دوزخ‌اند كقوله تعالى يعرف المجرمون بسيماهم  أَ لَيْسَ فِي جَهَنَّمَ  آيا نيست در دوزخ  مَثْوىً لِلْمُتَكَبِّرِينَ  جاى آرامگاه گردن كشان كه به جهت تكبر اطاعت خدا و رسول نكردند عياشى باسناد خود نقل كرده كه امام جعفر صادق ( ع ) فرمود كه هر كه حديثى را بما نسبت دهد اگر در آن صادق است پس مصدق خدا و رسولست و اگر كاذبست پس افتراء كرده به خدا و رسول زيرا كه ما\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nحديثى را كه بيان ميكنيم ميگوييم كه قال اللّه و قال رسول اللّه پس اين آيه تلاوت فرمود كه يوم القيمة ترى الذين كذبوا على اللّه وجوههم مسودة و سودة بن كليب از امام محمد باقر « ع » نقل كرده كه مراد از اين آيه هر امامى است كه نسبت امامة خود به خدا دهد و حال آنكه خدا منصب امامة به او نداده باشد من گفتم اگر آنكس علوى باشد و فاطمى فرمود بلى و بعد از ذكر حال مشركان در بيان حال متقيان ميفرمايد كه .\r\n وَ يُنَجِّي اللَّهُ  و نجات دهد خداى از عذاب جحيم  الَّذِينَ اتَّقَوْا  آنان كه پرهيز كردند از شرك و معاصى بمفازاتهم بسبب ايمان و انواع اطاعة كه اسباب فوز و رستگارىاند و حفص  بِمَفازَتِهِمْ  خوانده ( بصيغة مفرد ) يعنى عمل صالح كه سبب فلاح و نجاتست از آتش دوزخ سوزان  لا يَمَسُّهُمُ السُّوءُ  نرسد بايشان هيچ بدى و سختى  وَ لا هُمْ يَحْزَنُونَ  و نه ايشان اندوهگين شوند از نيافتن نعمة و لذة و بعد از ذكر وعد و وعيد در بيان عموم قدرة خود ميفرمايد كه .\r\n اللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ  خداى آفرينندهء همه چيزهاست و او بر همه چيزها  وَكِيلٌ  نگهبانست و قايم بحفظ و متصرف در آن و چون او مبدء جميع ممكناتست و اقتدار او تمكين و تيسير اسباب پس او را مدخليتى در افعال عباد باشد و از اينجهة قادر بر جميع چيزها بوده باشد .\r\n لَهُ مَقالِيدُ السَّماواتِ وَ الْأَرْضِ  مر او راست كليدهاى خزاين آسمان و زمين يعنى او مالك جميع امور علويات و سفلياتست و غير او را در آن تصرف نيست همچنانكه كسى كليد خزاين در دست او باشد و غيرى را در آن دخل ندهد از ابن عباس مرويست كه مفاتيح زمين ارزاق و رحمتست پس ابواب ارزاق بهر كه خواهد گشايد و بهر كه مصلحة بيند بندد و گويند خزاين آسمان بارانست و خزاين زمين گياه و كليد اين خزينها بدست تصرف اوست هرگاه خواهد باران فرستد و هر چه خواهد از نباتات بروياند حارث همدانى رواية كند كه من از حضرت امير المؤمنين على شنيدم كه گفت از رسول خدا صلّى اللّه عليه و آله و سلّم پرسيدم كه مقاليد آسمان و زمين چيست فرمود سبحان اللّه و الحمد للّه و لا إله الا اللّه و اللّه اكبر و لا حول و لا قوة الا باللّه العلى العظيم هو الاول و الاخر و الظاهر و الباطن له الملك و له الحمد يحيى و يميت و هو حى لا يموت بيده الخير و هو على كل شىء قدير يعنى اين كلمات با بركات كه متضمن توحيد و تحميد و تمجيد و تكبيرند مفاتيح خيرات و بركات آسمان و زمين‌اند هر كه اين كلمات را در بامداد بگويد حق تعالى او را شش خصلت كرامة فرمايد اول او را از ابليس و لشگر او نگاه دارد دويم هفت قنطار مزد به او دهد كه از كوه احد بزرگتر باشد سيم او را بدرجهء نيكوكاران رساند چهارم حور العين را جفت او گرداند پنجم دوازده هزار ملك را بفرمايد كه اين كلمات را از او شنيده بر ورقى نويسند تا روز قيامت براى وى گواهى دهند ششم ثواب خواندن تورية و انجيل و زبور و قرآن به او\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nدهند و چنان باشد كه حج و عمره مقبول كرده باشد و اگر در آنماه بميرد از جملهء شهدا باشد پس در بيان حال كفار ميفرمايد كه  وَ الَّذِينَ كَفَرُوا  و آنان كه نميگروند  بِآياتِ اللَّهِ  بنشانهاى خداى يعنى به دلايل او سبحانه در امر آسمان و زمين يا بكلمات توحيد و تمجيد  أُولئِكَ هُمُ الْخاسِرُونَ  آن گروه ايشانند زيان كاران چه نعمة جنان بعقوبة نيران فروخته‌اند و سعادت سرمدى را بشقاوت ابدى بدل كرده‌اند بعد از ذكر آيات وحده و ادله قدرت و بيان مواعيد امر ميفرمايد كه .\r\n قُلْ  بگو اى محمد با اهل شرك كه ترا بدين خود دعوت ميكنند  أَ فَغَيْرَ اللَّهِ  آيا غير خدا را  تَأْمُرُونِّي أَعْبُدُ  ميفرمائيد مرا كه پرستش نمايم بعد از آنكه اين همه دلايل واضحه دلالت كننده‌اند بر وحدت و قدرت او سبحانه  أَيُّهَا الْجاهِلُونَ  اى نادانان بعواقب امور خود و بعجز معبودان خود در رسانيدن نفع و ضرر و ديدن و شنيدن پس از كفار اعراض نموده به پيغمبر خطاب مىكند كه .\r\n وَ لَقَدْ أُوحِيَ إِلَيْكَ  و بدرستى كه وحى كرده شده است بسوى تو  وَ إِلَى الَّذِينَ مِنْ قَبْلِكَ  و بسوى آنان كه پيش از تو بودند از پيغمبران ديگر يعنى وحى من متوجه شده هر فردى از افراد شما كه پيغمبرانيد به اين كه سوگند بعزت و جلال من  لَئِنْ أَشْرَكْتَ  اگر شرك آورى بر سبيل فرض و تقدير و اگرچه محالست  لَيَحْبَطَنَّ عَمَلُكَ  هر آينه باطل باشد كردار تو  وَ لَتَكُونَنَّ مِنَ الْخاسِرِينَ  و هر آينه باشى از زيان كاران در اين كلام تنبيه بندگان مىكند كه هر كه شريك سازد غير خدايرا در عبادت او نه بر وجهى خواهد بود كه به آن مستحق ثواب شود چه ثواب مرتب است بر خلوص عمل نه بر عملى كه مشوب به غير باشد حاصل معنى آنست كه اگر شرك آورى تا حين موت هيچكدام از اعمال تو بدرجه قبول نرسد و ثوابى بر آن مترتب نشود پس تابع اهل شرك مشو و باغواى ايشان از راه مرو .\r\n بَلِ اللَّهَ فَاعْبُدْ  بلكه خدا را پرستش كن  وَ كُنْ مِنَ الشَّاكِرِينَ  و باش از جملهء سپاس داران بر نعمت توحيد و اخلاص و عبادت .\r\n وَ ما قَدَرُوا اللَّهَ  و تعظيم نكردند و بزرگ نداشتند خداى را در نفسهاى خود  حَقَّ قَدْرِهِ  سزاى بزرگى او را زيرا كه روى بعبادت غير آورده‌اند و اعتقاد شركت كرده‌اند در حق او و يا وصف نكرده‌اند او را آنچه حق وصف او باشد بجهة آنكه ايجاد او را حمل بر عبث كردند و در اعاده اجسام اسناد عجز به او سبحانه ميكنند و تعظيم او را فرو گذاشت كنند و حال آنكه در روز قيامت\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاين هفت آسمانرا بر اصبعى نهد و اين هفت زمين را بر اصبعى و كوهها را بر اصبع ديگر و سائر خلق را بر ديگرى و همه را به حركت درآورد و گويد انا الملك منم پادشاهى كه قادر مطلقم بر همهء اشيا آنحضرت از اين كلام تعجب نموده تبسم فرمود جبرئيل ( ع ) اين آيه بر او خواند  وَ الْأَرْضُ جَمِيعاً  و زمين همهء آن  قَبْضَتُهُ يَوْمَ الْقِيامَةِ  در قبضهء اقتدار اوست در روز رستخيز  وَ السَّماواتُ مَطْوِيَّاتٌ بِيَمِينِهِ  و همهء آسمانها در پيچيده شده بدست قدرت او حضرت رسول صلّى اللّه عليه و آله و سلّم فرمود كه حضرت حق تعالى در روز قيامت آسمانها را درهم پيچيده بدست قدرت گرفته گويد انا الملك اين الجبارون اين المتكبرون و شبههء نيست كه مراد از امساك سماوات و ارض باصابع و تحريك آن نه بمعنى حقيقتست بلكه بر سبيل تخيل است همچنانكه يمين و قبضه كه بر سبيل تمثيل است و مقصود از آن اظهار قدرت باهره او سبحانه است و تنبيه بر آنكه افعال عظام كه افهام در آن حيرانند و اوهام به رسيدن آن سرگردان نسبت بقدرة كامله سبحانه در غايت سهولتست و كمال آسانى پس خلاصهء معنى آنست كه همهء زمينها با وجود عظم و سختى او نسبت بقدرت او مانند چيزيست كه قابض به كف خود قبض آن كند و همهء آسمانها نسبت به اقتدار او مثل آنچيزيست كه شخصى آن را بدست خود گرفته درهم پيچيد و هرگاه قدرت او به اين مثابه باشد پس  سُبْحانَهُ  منزه و پاك است ذات او سبحانه  وَ تَعالى  و بلند است قدرة او  عَمَّا يُشْرِكُونَ  از آنچه شرك مىآورند به او و او را شريك او ميسازند و بعد از اظهار كمال قدرت خود نسبت بجميع مقدورات كه از جملهء آن بعث و نشور است خبر ميدهد از ايقاع قيامت و ميگويد .\r\n وَ نُفِخَ فِي الصُّورِ  و دميده شود در صور كه آن شاخيست كه اسرافيل آن را در وقت قيامت در دمد و حكمت در اين آنست كه تا عقلاء در دار تكليف خود را به اين علامت بشناسند و مستعد رفتن شوند همچنانكه بوق رحيل كه علامت رحل كاروانست و مراد به اين نفخهء اولى است كه آن را نفخهء صعق نيز گويند زيرا كه چون دميده شود  فَصَعِقَ  پس بيهوش شود يعنى بميرد از شدة صيحه كه از آن صور بيرون آيد  مَنْ فِي السَّماواتِ  هر كه در آسمانها  وَ مَنْ فِي الْأَرْضِ  و هر كه در زمين است  إِلَّا مَنْ شاءَ اللَّهُ  مگر آنكه را كه خداى خواهد كه جبرئيل است و ميكائيل و اسرافيل و عزرائيل انس مالك روايت كند كه رسول فرمود كه وقتى كه همين چهار كس بمانند حق سبحانه و تعالى فرمايد و خطاب كند كه از مخلوقات كه مانده عزرائيل گويد خدايا تو عالمى كه چهار كس مانده‌ايم گويد جان ميكائيل و اسرافيل را نزع كن پس\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبعد از نزع روح ايشان به او گويد كه مت يا ملك الموت عزرائيل بميرد و بعد از آن همين جبرئيل بماند پس حق تعالى گويد اى جبرئيل كه باقى مانده گويد ايها الباقى بقاء وجهك الدائم الباقى و جبرئيل الميت الفانى پس حق تعالى گويد اى جبرئيل از مرگ چارهء نيست جبرئيل سجده كند و پر هم زند و گويد سبحان ربى و تعاليت يا ذا الجلال و الاكرام آنگه جان بجان آفرين تسليم كند و جز ذات واجب الوجود نماند - أبو هريره از رسول صلّى اللّه عليه و آله و سلّم رواية كند كه الا من شاء اللّه شهيدانند كه روز قيامت تيغها در گردن افكنده در پيرامون عرش ايستاده باشند و بروايت ضحاك رضوان باشد و حور العين و خزنه دوزخ لقوله  ثُمَّ نُفِخَ فِيهِ  پس بعد از چهل سال دميده شود در صور  أُخْرى  نفخه ديگر و اين را نفخه بعث گويند و بعد از اين نفخه همه مردمان زنده شوند  فَإِذا هُمْ  پس ناگاه ايشان  قِيامٌ  بپاى ايستادگان باشند و از قبور برخاستگان  يَنْظُرُونَ  نگرند از اطراف و جوانب خود مانند متحيران و انتظار كشند كه با ايشان چكنند و بچه مأمور شوند .\r\n وَ أَشْرَقَتِ الْأَرْضُ  و روشن گردد عرصهء محشر  بِنُورِ رَبِّها  بنور پروردگار آن مراد عدلست و حكم ثواب و تسميهء آن بنور جهة ظهور حقوقست و رفع ظلمت ظلم بسبب آن و گويند مراد بنور نور علم است يا نوريست كه خداى تعالى بيافريند و بسبب آن زمين عرصات بىآفتاب و ماهتاب روشن شود  وَ وُضِعَ الْكِتابُ  و نهاده شود نوشتها يعنى صحايف اعمال در يمين و شمال يا لوح محفوظ را وضع نمايد در زمين محشر  وَ جِيءَ بِالنَّبِيِّينَ  و بياورند پيغمبران را به جهت دعوت ابلاغ بر امتان يا الزام حجة بر ايشان  وَ الشُّهَداءِ  و گواهان را بواسطهء صحت دعوى پيغمبران و تكذيب امتان مراد فرشتگانند كه بر آدميان موكلند و نيك و بد را مينويسند يا عدول مؤمنين يا شهيدان كه جهت شرافت و مزية مرتبت آنها را رفيق انبيا گردانند  وَ قُضِيَ بَيْنَهُمْ بِالْحَقِّ  و حكم كرده شود ميان بندگان بعدل و راستى  وَ هُمْ لا يُظْلَمُونَ  و ايشان ستمديده نشوند به نقص ثواب و زيادتى عقاب بلكه مثوبة اضعاف طاعة باشد و عقوبت به مقدار معصيت .\r\n وَ وُفِّيَتْ  و تمام داده شو  كُلُّ نَفْسٍ  هر نفسى را  ما عَمِلَتْ  جزاى آنچه كرده است از طاعة و معصيت  وَ هُوَ أَعْلَمُ  و خدا داناتر است  بِما يَفْعَلُونَ  به آنچه ميكنند بندگان از نيك و بد پس هيچ چيز از افعال ايشان از او فوت نخواهد شد و هر يك را مناسب كردار جزا خواهد داد بر اين تفصيل كه .\r\n وَ سِيقَ الَّذِينَ كَفَرُوا  و رانده شوند\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبلعنت و مذلت آنان كه نگرويدند به خدا و رسول  إِلى جَهَنَّمَ  بسوى دوزخ  زُمَراً  گروه گروه يعنى فوجى بعد از فوجى و جوقى بعد از جوقى مراد آنست كه هر طايفهء با پيشواى خود حشر كرده به راه دوزخ كشند  حَتَّى إِذا جاؤُها  تا چون بيايند بدوزخ  فُتِحَتْ أَبْوابُها  گشوده شود درهاى آن براى دخول ايشان در آن  وَ قالَ لَهُمْ خَزَنَتُها  و گويند مر ايشان را خازنان دوزخ يعنى مالك و تابعان او از روى توبيخ بايشان گويند بعد از آنكه رسيده باشند بدرهاى دوزخ  أَ لَمْ يَأْتِكُمْ  آيا نيامد بشما  رُسُلٌ مِنْكُمْ  پيغمبران از جنس شما كه بفرمودهء حق  يَتْلُونَ عَلَيْكُمْ  بخوانند بر شما  آياتِ رَبِّكُمْ  نشانهاى پروردگار شما را يعنى ادلهء كه شما را بمعرفة رساند يا آيتهاى كتاب او  وَ يُنْذِرُونَكُمْ  و بيم كنند و بترسانند شما را  لِقاءَ يَوْمِكُمْ هذا  از مشاهدهء اينروز كه روز دخول شما است بدوزخ  قالُوا  گويند ناگرويدگان مر ايشان را كه  بَلى  آرى آمدند بما پيغمبران و ما را از اين روز ترسانيدند  وَ لكِنْ حَقَّتْ  و ليكن واجب شد  كَلِمَةُ الْعَذابِ  سخن بوقوع عذاب جزاء و به ورود عقاب  عَلَى الْكافِرِينَ  بر ناگرويدگان يعنى چونكه ما با وجود آيات و دلالات بر وحدت الهى از طريق شرك برنگشتيم پس به جهت اين مستوجب كلمهء عذاب شديم و چون خزنه اين را بشنوند .\r\n قِيلَ  گفته شود يعنى گويند مر ايشانرا  ادْخُلُوا أَبْوابَ جَهَنَّمَ  درآييد بدرهاى دوزخ  خالِدِينَ فِيها  جاويدان در آن  فَبِئْسَ مَثْوَى الْمُتَكَبِّرِينَ  پس بد آرامگاهى مر گردنكشان و معاندان را در دوزخ و چون مقصد اصلى در اين مقام مشركانست از اينجهت وعدهء مؤمنان را از آن مؤخر داشته ميگويد كه .\r\n وَ سِيقَ الَّذِينَ اتَّقَوْا رَبَّهُمْ  و برانند بلطف و ملايمة آنانرا كه بپرهيزند از عذاب پروردگار خود يعنى ملائكه شتاب زدگى نمايند برفتن ايشان  إِلَى الْجَنَّةِ  بسوى بهشت  زُمَراً  فوج فوج بر تفاوت مراتب ايشان بر شرافت و علو طبقه و گويند كه مراد راندن مركب اهل تقوى است يعنى ملائكه متقيان را ببهشت روانه كنند  حَتَّى إِذا جاؤُها  تا چون بيايند ببهشت بسعادت ابدى و دولت سرمدى فايض گردند  وَ فُتِحَتْ أَبْوابُها  و گشوده شده باشد درهاى آن پيش از رسيدن ايشان به آن تا انتظار گشودن آن نكشند و از پيغمبر صلّى اللّه عليه و آله و سلّم روايتست كه بهشت را هشت در است يكى از آن را باب الصائم گويند داخل نشوند در آن مگر روزه داران تشنه جگر و چون متقيان بدر بهشت\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nرسند موكلان بهشت باستقبال ايشان بيرون آيند  وَ قالَ لَهُمْ خَزَنَتُها  و گويند مر ايشانرا خازنان بهشت يعنى رضوان و اتباع او  سَلامٌ عَلَيْكُمْ  سلامتى و ايمنى و رحمة از جانب خدا بر شما باد  طِبْتُمْ  كه پاك بوديد در دنيا از معاصى و مآثم لا جرم به اين مرتبهء بلند و درجهء ارجمند رسيديد يا آنكه پاكيزه شديد بمغفرت قبل از دخول جنة و از ابن عباس منقولستكه طبتم به اين معنى استكه پاكيزه است شما را اين مقام مسرت فرجام از امير المؤمنين عليه السلام منقولستكه چون بهشتيان بدر بهشت رسند درختى بينند كه از زير آن دو چشمه بيرون آيد ايشان را گويند كه از اين چشمه غسل كنيد چون غسل كنند ظاهر اعضاى ايشان پاكيزه و لطيف شود و هرگز مويهاى ايشان ژوليده نشود و اعضاى ايشان چركين نگردد و از ديگر چشمهء ايشان را آب دهند باطن ايشان از جميع حقد و و حسد و غل و غش پاك گردد و بعد از آن هيچ حدثى از ايشان صادر نشود و لون ايشان متغير نگردد و چيزى كه موجب تنفر باشد از ايشان بظهور نرسد و به جهت اين ملائكه با ايشان گويند طبتم يعنى ظاهر و باطن شما پاك شد  فَادْخُلُوها  پس درآييد در بهشت  خالِدِينَ  جاويد ماندگان آورده‌اند كه چون متقيان در بهشت درآيند چنان كه خويشان مشفق نسبت بكسيكه از سفر رسيده باشد آنگاه يكى از غلامان برود و زنان او را كه حور العين باشد خبر دهد ايشان باستقبال او بيرون آيند و بر وى سلام كنند و چون در سراى ايشان داخل شوند تختها بينند مرصع بانواع جواهر و بساطها انداخته و فرشها گسترده و بالشها نهاده براى آسايش و ديوارها خشتى از زر و خشى از سيم و ياقوت سرخ و لؤلؤ سفيد و زبرجد و چون آنجا رسند بر آن نشينند و بر آن تكيه زنند و چون چشم ايشان بر اين زيب و زينت افتد گويند الحمد للّه الذى هدانا لهذا و ما كنا لنهتدى لو لا ان هدينا اللّه فرشتگان بايشان گويند كه تلك الجنة التى اورثتموها بما كنتم تعملون ايشان تصديق قول ملائكه كنند .\r\n وَ قالُوا  و گويند  الْحَمْدُ لِلَّهِ  همه ستايش مر خدايراست  الَّذِي صَدَقَنا  آنخدائى كه راست كرد با ما  وَعْدَهُ  وعدهء خود را از ثواب و حسن مآب كه بر زبانهاى پيغمبران ما گفته  وَ أَوْرَثَنَا الْأَرْضَ  و بميراث داد زمين بهشت را تا بر وجه اقتدار  نَتَبَوَّأُ  جاى ميگيريم  مِنَ الْجَنَّةِ  از بهشت  حَيْثُ نَشاءُ  هر جا كه ميخواهيم آن اشارت است بكثرة قصور و منازل پر سرور و در حديث آمده كه كمترين ملك بندهء مؤمن من هشت مقابل دنيا باشد و در خبر است كه هيچكس نباشد كه در منزل بهشت منزلى نداشته باشد خواه مؤمن و خواه كافر پس اگر كافر پيش از موت اسلام نيارد بنده مؤمن منزل او را بميراث برد پس معنى آيه اينستكه حق تعالى بميراث دهد منزل كافر\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nرا ببندهء مؤمن  فَنِعْمَ أَجْرُ الْعامِلِينَ  پس نيكوست مزد كاركنندگان و پاداش نيكوكاران در رياض جنان .\r\n وَ تَرَى الْمَلائِكَةَ حَافِّينَ  و به بينى اى محمد فرشتگان را يعنى وقتى كه با عقيده صدق به رتبه قرب رسيده باشى و بهر طرف نگرى ملائكه را بينى در حينى كه فروگرفتگان باشند  مِنْ حَوْلِ الْعَرْشِ  از گرداگرد عرش يعنى طواف كنندگان بجانب عرش بر سبيل لذة نه بر طريق تكليف عبادت  يُسَبِّحُونَ  تنزيه خدا كنند و بپاكيزگى او ياد كنند تنزيهى مقترن  بِحَمْدِ رَبِّهِمْ  به ستايش پروردگار خود يعنى گويند سبحانه اللّه و بحمده و بتسبيح نفى ناروا كنند از ذات خداى و به حمد اظهار صفات ثبوتيهء او نمايند  وَ قُضِيَ بَيْنَهُمْ  و حكم كرده شود يعنى حق تعالى حكم كند ميان بندگان خود  بِالْحَقِّ  براستى يعنى هر كس بمقامى و منزلى كه فراخور او باشد از بهشت و دوزخ فرو آرد با حكم كند ميان ملائكه باقامهء ايشان  وَ قِيلَ  و گفته شود يعنى مؤمنان گويند  الْحَمْدُ لِلَّهِ رَبِّ الْعالَمِينَ  سپاس مر خدايراست كه آفريدگار عالميانست بر حكم كردن او ميان ما به حق و فرود آوردن هر يك از ما بمنزلى كه فراخور اعمال ماست يا فرشتگان گويند شكر و سپاس مر خدايراست كه بر وفق فضيلت از براى ما مقامى و مرتبهء معين فرمود .\r\n\r\nسورة المؤمن\r\n( خمس و ثمانون آية مكية ) از جملهء اخبارى كه عموما دلالت مىكند بر فضل حواميم رواية انس بن مالك است از حضرت رسالت صلّى اللّه عليه و آله و سلّم كه حواميم زيور قرآنست و بروايت ديگر هر چيزيرا ميوه‌ايست و ميوهء قرآن حواميم است چه اين سورها روضهاى زيبا و معمورند كه متصل‌اند به يكديگر هر كه خواهد كه در مرغزار بهشت چرا كند بايد كه حواميم خواند و أبو هريره سلمى از حضرت نبوى صلّى اللّه عليه و آله و سلّم نقل كرده كه هر كه خواهد در رياض جنت بچرد بايد كه حواميم را بخواند در نماز شب ابو بصير از حضرت امام جعفر صادق عليه السلام نقل كرده كه حواميم ريحان قرآنست پس بر تلاوت و ذكر آن شكر نمائيد چه بتحقيق كه چون بندهء مؤمن بقرائت حواميم قيام نمايد از دهن او بوى مشك اذفر و عنبر اشهب بيرون آيد و حق تعالى بر او رحمة كند و همهء همسايها و خويشان او را از بركت تلاوت مستغرق رحمت خود گرداند و عرش و كرسى و ملائكه مقربين از براى او استغفار كنند و از ابن عباس روايت استكه حواميم هفتند و ابواب دوزخ هفت كه آن جهنم و حطمه و لظى و سعير و سقر و هاوية و\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nجحيم است هر كه اين سورها بخواند هر سوره از آن به صورتى درآمده بر درى از درهاى دوزخ بايستد و نگذارد كه او را بدوزخ برند و نيز از آن حضرت مرويستكه هر چيزيرا البى و خلاصهء است لب اين قرآن حواميم است و بعضى از تابعين حواميم را عرايس القرآن ميگفتند خصوصا ابى بن كعب از حضرت رسالت صلّى اللّه عليه و آله و سلّم روايت كند كه هر بندهء مؤمن كه سورة المؤمن بخواند روح هيچ پيغمبرى و صديقى و مؤمنى نباشد الا كه بر او صلوات فرستد و از براى او استغفار كنند و أبو الصباح از امام محمد باقر عليه السلام روايت كرده كه هر كه سورة المومن را بخواند در هر سه روز يك بار حق تعالى جميع گناهان ما تقدم و ما تأخر او را بيامرزد و تقوى را لازم او گرداند و نعيم جنت را به او كرامت فرمايد و از جملهء فضايل اين سوره آنست كه در او آيهء منسوخ نيست و بدانكه چون حق تعالى اختتام سورهء زمر كرد بذكر ملائكه و جنت و نار افتتاح اين سوره نيز بمتل آن نموده فرمود كه  بِسْمِ اللَّهِ الرَّحْمنِ الرَّحِيمِ \r\n  حم   علما را در اين كلمه اختلاف بسيار است عكرمه از حضرت رسالت صلّى اللّه عليه و آله و سلّم روايت كند كه حم اسمى است از اسماء الهى و از مفاتيح خزاين او و ابن عباس گفته حم بزرگترين نام خداى تعالى است و از عطاى خراسانى نقل است كه حم مفاتيح اسمائيست كه اوايل آن حا و ميم است چون حليم و حامد و حميد و حى و حق و حكيم و حاكم و حفيظ و حافظ و حنان و ملك و مليك و مالك و مجيد و ماجد و مبدى و معيد و معز و مهيمن و منان و مؤيد اينستكه انس بن مالك روايت كرده كه روزى اعرابى از رسول صلّى اللّه عليه و آله و سلّم پرسيد كه حم چه چيز استكه در لغت ما نيست فرمود كه مبادى اسما و مفاتيح سورها است و كلبى گفته كه معنى حواميم اينستكه حم و قضى ما هو كائن يعنى مقدر و مقضى گشته آنچه بوده و هست و خواهد بود و قرظى بر آنست كه حم قسمست بحلم و ملك حق تعالى و در اين تقدير استكه اقسم بحلمى و ملكى لا اعذب من عاذنى و قال لا إله الا اللّه مخلصا من قلبه سوگند ميخورم بحرمت بردبارى و بعز جلال پادشاهى خودم كه عذاب نكنم آنكس را كه پناه به من آورد و بخلوص اعتقاد بكلمهء طيبهء لا إله الا اللّه متذكر شود و گويند حا اشارتست به حكم حق كه خط منع و رد بر او كشيده نشود و ميم ايماء است بملك او كه گرد فنا و زوال گرد سرادقات او نرسد و يا حا اشارتست بحكمت و ميم بمنت يعنى حق تعالى را بر مؤمنان منت است بر تنزيل حكمة و گفته‌اند كه چون حاو ميم دو حرفست در وسط اسم رحمن و اسم محمد پس اشارتست بسرى كه بميان حق تعالى و حبيب اوست و هيچ ملك مقرب و نبى مرسل بدان پى نبرد يعنى حق تعالى قسم ياد كرده بسر حرفين در اسمين بر حقيت نزول قرآن بر ثقلين و\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nثعلبى آورده كه حروف تهجى در لغت ندرة براى تنبيه است مانند الا كه موضوع است از براى ان پس حا و ميم براى تنبيه و علام باشد تا سامع را از خواب غفلت برانگيزاند استماع كلام عظيم ملك قديم كند و باقى وجوه حم در منهج الصادقين مذكور است .\r\n تَنْزِيلُ الْكِتابِ  فرو فرستادن قرآن  مِنَ اللَّهِ  از جانب خدائيست كه مستحق عبوديتست  الْعَزِيزِ  غالب در پادشاهى خود  الْعَلِيمِ  دانا بجميع خلايق و مصالح و حكم .\r\n غافِرِ الذَّنْبِ  آمرزنده گناه كسى كه بخلوص عقيده و پاكيزگى طوية بكلمتين شهادتين قايل شود بر وجه مأمور بعبودية و طاعة او قيام نمايد و چون ذنب اسم جنس است پس معنى آن باشد كه او سبحانه از روى تفضل آمرزنده جميع ذنوب ماضيه و مستقبله اهل ايمانست  وَ قابِلِ التَّوْبِ  و پذيرندهء توبه از عصيان مؤمنان  شَدِيدِ الْعِقابِ  سخت عقوبت مر كسى را كه ابا كند از ايمان و مجتنب نشود از عصيان و طغيان ذكر اين صفت بعد از مغفرت جهت آنست كه تا بنده به جهت اعتماد بر مغفرت مرتكب مناهى نشود بلكه دايم ميان خوف و رجا باشد  ذِي الطَّوْلِ  خداوند نعمت واسعهء ممتده بر بندگان از روى فضل و احسان از ابن عباس منقولستكه او سبحانه غافر الذنب است مر كسى را كه گفت لا إله الا اللّه شديد العقاب مر كسى را كه نگفت لا إله الا اللّه ذى الطولست يعنى غنى و بىنياز است از كسى كه نگفت  لا إِلهَ إِلَّا هُوَ  نيست هيچ خدائى كه مستحق عبادت باشد مگر او كه موصوف است به اين صفات  إِلَيْهِ الْمَصِيرُ  بسوى اوست بازگشت همه پس مطيع را را بدرجات ثواب رساند و عاصى را بعقبهء عقاب خواهد كشيد و چون دانسته شد كه تنزيل قرآن از جانب آن خدائيست كه متصف به اين صفاتست پس واجب الاتباع و الانقياد بايد بود .\r\n ما يُجادِلُ  جدال نكنند  فِي آياتِ اللَّهِ  در آيتهاى خداى كه قرآنست  إِلَّا الَّذِينَ كَفَرُوا  مگر آنان كه نگرويده اند به خدا و انكار نعمة او كردند و مراد از اين مجادله باطله است كه آن رفع حجج قرآنيه است و ادحاض براهين آن و اطفاى نور آن از روى عناد و جحود و لجاج كقوله تعالى و جادلوا بالباطل ليدحضوا به الحق و اگر نه جدالى كه از براى حل و عقد قرآن باشد و استنباط حقايق آن و قطع تشبث اهل زيغ به آن و حل مشكلات آن از اعظم طاعاتست و چون اهل جدال و عناد با وجود استغراق ايشان در نعم الهى بر كفر و انكار مصر بودند از اينجهت در صدد تهديد درآمده ميفرمايد كه  فَلا يَغْرُرْكَ  پس بايد كه فريب ندهد  تَقَلُّبُهُمْ  گرديدن كافران  فِي الْبِلادِ  در شهرهاى شام و يمن\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبراى تجارة و تحصيل فوايد عظيمه و مكاسب و آنچه يعنى بايد كه بسبب كثرت ثروت و جمعيت ايشان بخواطر تو نرسد كه من ايشانرا فرو گذاشت خواهم كرد چه اهمال موجب اهمال عقوبت ايشان نيست بلكه باعث ازدياد آنست و بعد از آن كه بكثرت نعم دنيويه مغرور گشته و با متعهء فانيهء او معمور شده باشند بچنگال عقوبت من گرفتار گشته و بال نكال و جدال بر ايشان خواهد رسيد همچنانكه .\r\n كَذَّبَتْ قَبْلَهُمْ قَوْمُ نُوحٍ  تكذيب كردند پيش از ايشان گروه نوح را  وَ الْأَحْزابُ  و گروهى چند  مِنْ بَعْدِهِمْ  از پس قوم نوح مر پيغمبران خود را چون گروه عاد و ثمود و غير آن  وَ هَمَّتْ كُلُّ أُمَّةٍ  و قصد كردند هر گروهى از ايشان  بِرَسُولِهِمْ  بپيغمبرى كه فرستاده شده بود بايشان  لِيَأْخُذُوهُ  تا بگيرند او را و سزا رسانند و او را مقتول سازند  وَ جادَلُوا  و مجادله و مخاصمه كردند با رسولان من  بِالْباطِلِ  بسخن باطل مثل ما انتم الا بشر مثلنا و ما انزل الرحمن من شىء و امثال آن  لِيُدْحِضُوا بِهِ  تا زايل گردانند و ناچيز سازند بسخن بيهوده  الْحَقَّ  سخن حق را كه واجب الاتباع بود  فَأَخَذْتُهُمْ  پس گرفتم ايشان را و هر گروهى را از ايشان بنوعى معاقب ميساختيم  فَكَيْفَ كانَ عِقابِ  پس نظر كن چگونه بود عقوبت من ايشان را .\r\n وَ كَذلِكَ  و همچنانكه واجب شده بود عقوبة بر امم مكذبه انبيا  حَقَّتْ  واجب شده است  كَلِمَةُ رَبِّكَ  حكم پروردگار تو به عذاب و عقاب  عَلَى الَّذِينَ كَفَرُوا  بر آنها كه كافر شدند از قوم تو و تكذيب تو كردند  أَنَّهُمْ أَصْحابُ النَّارِ  آنكه ايشان اصحاب دوزخ‌اند و ملازمان آتش يعنى همهء اهل كفر از امم سابقه و لا حقه از اصحاب دوزخند و از كذب و جدال و ترك طاعة گرد نقصى بدامن كبرياى او نمىنشيند چه طايع و عابد و حامد و مسبح او سبحانه از حد و حصر متجاوزند و از آن جمله .\r\n الَّذِينَ يَحْمِلُونَ الْعَرْشَ  آنان كه برميدارند عرش را براى امتثال امر او  وَ مَنْ حَوْلَهُ  و آنان كه گرداگرد عرشند از كروبيان كه هميشه بطواف آن مشغولند  يُسَبِّحُونَ  تنزيه ميكنند و بپاكيزگى اقدام مينمايند تنزيهى كه پيوسته است  بِحَمْدِ رَبِّهِمْ  بستايش پروردگار خود  وَ يُؤْمِنُونَ بِهِ  و تصديق ميكنند و اعتراف مينمايند بربوبيت و وحدانيت او يعنى حاملان عرش و كروبين كه اخص خواص ملائكه‌اند و بذكرى كه آن جامع صفات اجلال و اكرام او سبحانه باشد رطب اللسانند و مصدق وحدانيت حضرت سبحان پس از جدال و ترك عبادت مشركان كه اخس مخلوقاتند در معنى تفاسير از شهر بن حوشب روايت كرده‌اند كه حمله\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nعرش هستند چهار ميگويند سبحانك اللهم بحمدك لك الحمد على حلمك بعد علمك و چهار ديگر ميگويند سبحانك اللهم و بحمدك لك الحمد على عفوك بعد قدرتك و در كشاف آورده كه حق تعالى جميع فرشتگان را ميفرمايد تا صبح و شام از روى اجلال و اكرام بر حملهء عرش سلام ميكنند ميسره از پيغمبر صلّى اللّه عليه و آله و سلّم رواية كرده كه پايهاى حمله عرش بر طبقهء آخر زمين قرار گرفته و سرهاى ايشان از آسمانها درگذشته و دستهاى ايشان از اطراف و نواحى بيرون رفته و در خشوع و خضوع‌اند و از غاية خشية سر در پيش انداخته‌اند و اصلا چشم به بالا نميكنند و نيز از آنحضرت منقولست كه تفكر مكنيد در عظمت پروردگار خود و ليكن تفكر كنيد در آنچه آفريده از اصناف ملائكه پس بتحقيق كه اسرافيل كه يكى از فرشتگانست گوشهء از گوشه‌هاى عرش بر دوش اوست و هر دو قدم او در زمين هفتم قرار گرفته و سر او از هفت آسمان بيرون رفته و به جهت عظمت و جلال حق سبحانه بر وجهى خود را حقير ميسازد و فروتنى مينمايد كه گويا جثهء او كمتر از مرغى ميگردد كه كوچكتر است از گنجشكى و اين حملهء عرش از اهل هفت آسمان خاشع ترند و اهل آسمان هفتم از آسمان ششم خايف تر و ششم از پنجم ترسكارترند و بر همين قياس تا به آسمان اول و از مجاهد منقولست كه ميان ملايكه و عرش الهى هفتاد هزار حجابست و جميع فرشتگان در پس اين حجابها بتسبيح و تهليل و تمجيد مشغولند و نيز از وهب بن منبه روايتست كه در حوالى عرش هفتاد هزار صف از ملائكه‌اند كه مشغولند بعبادت به اين طريق كه دستهاى خود بگردنهاى خود نهاده‌اند و برفع صوت تهليل او سبحانه ميكنند و در ميان طبقات آسمان چندان ملائكه هستند كه عدد ايشان جز خدا نداند و همه بتسبيح و تهليل و تكبير و تمجيد او سبحانه مشغولند و در نهج البلاغه مذكور است كه بعضى از ملائكه هميشه ساجدانند كه ركوع نميكنند و اين مرتبه مقربان احديتست و بعضى ديگر راكعانند و از قيام و انتصاب بهره ندارند و اين صفت حمله عرش است و بعضى ديگر صف زدگانند كه از صفوف خود زايل نميشوند و اين صفت حافين من حول العرش است و جمعى ديگر تسبيح كنندگانند كه از آن ملال نمييابند و ايشان صد هزار صف ملائكه‌اند كه در پس حافين من حول العرش ايستاده‌اند و دستهاى راست بر چپ نهاده‌اند و چپ بر راست و هر يكى بلغتى بتسبيح او سبحانه اشتغال دارند و خواب چشمها و سهو عقلها و سستى بدنها و غفلت و نسيان مانع عبادت ايشان نميشود زيرا كه اينها از لوايح اجسام حيوانيه است و ملائكه از آن مبرااند و در روايت آمده كه حق تعالى عرش را از يك جوهر سبز خلق نموده و ما بين هر قايمهء عرش تا قايمهء ديگر چندانست كه مرغ سريع السير به دويست هزار سال و بروايت ديگر هشتصد هزار سال قطع نتواند كرد و اين رواية اخير از امام جعفر صادق عليه السلام منقولست و در خبر آمده كه حق تعالى عرش را كه بيافريد خطاب بجميع ملائكه\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nكرد كه آن را برداريد و بر دوش حاملان عرش نهيد جبرئيل يك گوشه بگرفت و گفت سبحان اللّه و ميكائيل گوشه ديگر بگرفت و گفت الحمدللّه و اسرافيل جانب ديگر و گفت لا إله الا اللّه و عزرائيل طرف ديگر را گرفت و گفت اللّه اكبر و عرش را برداشتند و بر دوش حمله نهادند و چون گرانى عرش بر دوش حمله عرش رسيد گفت لا حول و لا قوة الا باللّه العلى العظيم آن گرانى بر ايشان سبك گشت پس هر بندهء مؤمن كه يك بار اين كلمات را بگويد ثواب حمله عرش و جملهء ملائكه در نامهء اعمال او بنويسند و اثقال دنيا و عقبا بر او سبكبار گردد و مستغرق رحمة الهى شود و جابر بن عبد اللّه انصارى و لقمان بن عامر روايت كرده‌اند كه حضرت رسول صلّى اللّه عليه و إله و سلّم فرموده كه مرا اذن داده‌اند كه بعضى از احوال عرش و حملهء آن را بشما بگويم بدانيد كه حق تعالى عرش را از جوهر سبز خلق نمود و او را هزار هزار و ششصد و شصت و شش هزار سر است و بر هر سرى از آن هزار هزار و ششصد و شصت و شش هزار دهان و در هر دهانى هزار هزار و ششصد و شصت و شش هزار زبان و از هر زبانى هزار هزار و ششصد و شصت و شش هزار لغت تسبيح خدا مىكند و ثواب آن را بامتان من ميدهد و عظمت آن بمثابه است كه حزقائيل كه فرشته‌ايست و او را هشتاد هزار پر است و از هر پرى تا پرى ديگر او هشتاد هزار ساله راه بخاطر او گذشت كه طول و عرض عرش را بداند استغاثه طلبيد از خداى تعالى تا پرهاى او را مضاعف گرداند حق تعالى اجابت كرد صد و شصت هزار سال بپريد تا هشتاد هزار بار آخر از پريدن سست شد و باز از خدا مدد طلبيد از جانب حضرت عزت بوى خطاب رسيد كه اى حزقائيل اگر تا انقراض عالم پرواز كنى از يك قايمهء عرش من نپريده باشى آنفرشته گفت سبحان ربى الاعلى و بحمده حق تعالى امة مرا امر كرد كه در سجود اين تسبيح بگويند تا ثواب حزقائيل ايشان را باشد و عظمت حاملان بر وجهى است كه از گوش تا گوش هر يك از ايشان هفتاد هزار ساله راهست - از امام جعفر صادق عليه السلام منقولست كه هيچ چيز از عرش خائف تر و خاشعتر نيست و از جملهء كلمات او اينست كه اعوذ باللّه من غضب اللّه و اعوذ باللّه من سخط اللّه اعوذ باللّه من نقمة اللّه آورده‌اند كه چون حق تعالى عرش را بيافريد بخاطر فرشتگان گذشت كه آيا از عرش چيزى بزرگتر باشد حق سبحانه مارى بيافريد تا عرش را بگرد دم خود درآورد و هنوز از عرش چهار دانك او زياده آمد و او هفتاد هزار بال دارد و هفتاد هزار رو و در هر روئى هفتاد هزار دهان و در هر دهانى هفتاد هزار زبان و بر هر زبانى هفتاد هزار لغت تسبيح خدا مىكند و ثواب آن را بشيعيان آل محمد ميدهد و حاملان عرش بعد از تسبيح و تحميد پروردگار خود حسن عافيت مؤمنان را از او سبحانه استدعا ميكنند  وَ يَسْتَغْفِرُونَ  و طلب آمرزش ميكنند و ثواب  لِلَّذِينَ آمَنُوا  براى آنان كه ايمان آوردند و استغفار\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nايشان به اين طريق است كه از روى نياز و تضرع ميگويند  رَبَّنا  اى پروردگار ما  وَسِعْتَ كُلَّ شَيْءٍ  فرارسيده به همه چيزى  رَحْمَةً وَ عِلْماً  از روى دانش يعنى رحمة و علم تو به همه چيز رسيده  فَاغْفِرْ لِلَّذِينَ تابُوا  پس بيامرز آنانى را كه توبه كرده‌اند و از شرك و معاصى دور شده‌اند  وَ اتَّبَعُوا سَبِيلَكَ  و پيروى كرده‌اند راه ترا كه طريق ايمانست  وَ قِهِمْ  و نگه‌دار ايشان را  عَذابَ الْجَحِيمِ  از عذاب آتش سوزان و بدانكه استغفار فرشتگان براى تايبانست يا آنكه ايشان موعودند بغفران كه زيادتى ثوابست و مزية درجهء ايشان .\r\n رَبَّنا  اى پروردگار ما لطف كن بر تايبان  وَ أَدْخِلْهُمْ  و درآور ايشان را  جَنَّاتِ عَدْنٍ  در بوستانهاى با اقامت كه بهشت دايمست  الَّتِي  آن بوستانهائى كه بمحض لطف و فضل  وَعَدْتَهُمْ  وعده دادهء ايشانرا به آن بر زبانهاى پيغمبران  وَ مَنْ صَلَحَ  و نيز در آر با ايشان در بهشت كسانى را كه عمل شايسته كرده باشند  مِنْ آبائِهِمْ  از پدران ايشان  وَ أَزْواجِهِمْ  و زنان ايشان  وَ ذُرِّيَّاتِهِمْ  و فرزندان ايشان تا تاببان بديدار ايشان مستانس شوند و سبب زيادتى مسرت ايشان شود  إِنَّكَ  بدرستى كه تو  أَنْتَ الْعَزِيزُ  توئى غالب مطلق كه از هيچ مقدورى عاجز نميشوى  الْحَكِيمُ  دانا كه هر چه كنى بر وفق حكمت و مصلحت باشد و از جملهء وفا بعهد است پس بوعدهء خود ايشانرا در بهشت درآور .\r\n وَ قِهِمُ السَّيِّئاتِ  و نگه دار ايشانرا از عقوبات كه جزاى بديهاست و يا نگهدار صلحاى اهل ايمان را از خطيئات  وَ مَنْ تَقِ السَّيِّئاتِ  و هر كرا نگهدارى از عقوبات  يَوْمَئِذٍ  در روز جزا  فَقَدْ رَحِمْتَهُ  پس بدرستى كه بخشيدى او را و بروضهء جنة رسانيدى و يا هر كرا يارى دارى از معاصى در دنيا پس رحمة كردى بر او در روز جزا و از عذاب رهانيدى  وَ ذلِكَ  و آن باز داشتن تو از عقوبة و معصيت  هُوَ الْفَوْزُ الْعَظِيمُ  آنست فيروزى بزرگ و ظفر بزرگوار چه آن موجب سعادة جاودانيست و نعمة نامتناهى و بعد از آن از احوال اهل شرك و جدال در روز جزا بيان مىكند .\r\n إِنَّ الَّذِينَ كَفَرُوا  بدرستيكه آنان كه نگرويدند بوحدانيت خدا و تصديق ننمودند بنبوت خاتم الانبيا  يُنادَوْنَ  ندا كرده شوند يعنى كه بدوزخ درآيند و با نفسهاى آماده خود دشمنى آغاز كرده زبان بعتاب و ملامة بگشايند كه چرا در زمان اختيار ايمان نياورديم و ملائكه ايشان را\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nندا كنند كه  لَمَقْتُ اللَّهِ  هر آينه دشمنى خداى مر شما را  أَكْبَرُ  بزرگتر است  مِنْ مَقْتِكُمْ  از دشمنى شما  أَنْفُسَكُمْ  مر نفسهاى خود را در اينروز خداى شما را دشمن گرفت  إِذْ تُدْعَوْنَ  وقتى كه خوانده ميشديد  إِلَى الْإِيمانِ  بسوى گرويدن به خدا و رسول  فَتَكْفُرُونَ  پس شما نگرويديد به آن .\r\n قالُوا رَبَّنا  گويند اى پروردگار ما  أَمَتَّنَا اثْنَتَيْنِ  بميرانيدى ما را دو نوبت نوبت اول نزد انقضاى آجال و نوبت ثانيه در قبر بعد از زنده گردانيدن براى سؤال  وَ أَحْيَيْتَنَا اثْنَتَيْنِ  و زنده گردانيدى ما را دو بار اول در قبور و بار دويم در وقت بعث و نشور و برواية ابن عباس اماتة اولى بر اصلاب آبا است وقتى كه نطفه بودند و اماتة دويم در دنيا و احياى اول در دنيا براى تكليف و احياى دويم در قيامت براى ثواب و عقاب پس معنى آنست كه ما را مرده آفريدى و بعد از احيا بميرانيدى و در تبيان آورده اماتة اولى در وقتى بود كه ذرية آدم را از ظهر او بيرون آورد و ميثاق از ايشان فرا گرفت و بميرانيد و اماتة ثانيه در دنيا و احياى اولى در وقتى كه در رحم نطفه بودند حاصل كه كفار بعد از مشاهدهء عقوبت تصديق كنند به آنچه در دنيا منكر آن باشند از سؤال قبور و بعث و نشور و گويند  فَاعْتَرَفْنا  پس اعتراف كرديم  بِذُنُوبِنا  بگناهان خود كه از جملهء آن تكذيب بعث و نشور است و عذاب قبر بود  فَهَلْ إِلى خُرُوجٍ  پس آيا بسوى بيرون آمدن از دوزخ  مِنْ سَبِيلٍ  هيچ راهى هست چون معترف شديم بذنوب خود پس هيچ طريقهء هست كه به آن سلوك كنيم تا از دوزخ خلاص شويم و ببهشت رسيم مراد ايشان از اين قول قبول ايمانست و توبه و اين كلام را از فرط نوميدى و تحير گويند پس فرشتگان بايشان گويند كه .\r\n ذلِكُمْ  اينعذاب و نكال كه لازم شماست  بِأَنَّهُ إِذا دُعِيَ اللَّهُ  بسبت آنست كه چون خوانده مىشد خداى  وَحْدَهُ  در حالت يگانگى كه چون اهل ايمان بكلمة توحيد قايل ميشدند  كَفَرْتُمْ  كافر ميشديد بيگانگى او و ميگفتيد اجعل الالهة الها واحدا  وَ إِنْ يُشْرَكْ بِهِ  و چون شرك آورده ميشديد به خدا يعنى چون ابناى جنس شما شرك بخداى آوردند  تُؤْمِنُوا  ميگرويديد شما به آن مشركان  فَالْحُكْمُ لِلَّهِ  پس امروز فرمان روائى و كارگذارى اهل حق و باطل مر خدايراست كه مستحق عبادتست و لهذا حكم كرده بر شما بعقاب سرمدى و عذاب ابدى  الْعَلِيِّ  خدائى كه بلند مرتبه\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nاست از آنكه نسبت شريك به او دهند و اسناد و اشباه و انداد به او كنند  الْكَبِيرِ  بزرگوار از آنكه در استحقاق عبادت غيرى را با او برابر كنند پس در بيان وحدت و كمال قدرت ميفرمايد كه .\r\n هُوَ الَّذِي  اوست آنخدائى كه بقدرت كاملهء خود  يُرِيكُمْ  مينمايد شما را  آياتِهِ  نشانها كه دالست بر وحدت و قدرت او  وَ يُنَزِّلُ لَكُمْ  و فرو ميفرستد براى شما  مِنَ السَّماءِ  از آسمان  رِزْقاً  روزى را يعنى باران را كه سبب روزى است يا ملائكه را كه بتدبير ارزاق اشتغال مينمايند  وَ ما يَتَذَكَّرُ  و پند نپذيرد و عبرت نگيرد به اين آيتها  إِلَّا مَنْ يُنِيبُ  مگر كسى كه باز گردد به خدا يعنى از انكار و معصيت بازگشته بطاعت و عبادت رو آورد .\r\n فَادْعُوا اللَّهَ  پس بخوانيد خداى را و بپرستش او قيام نماييد  مُخْلِصِينَ  در حالتى كه پاك سازندگان باشيد  لَهُ الدِّينَ  براى طاعة او خود را از شرك و ريا  وَ لَوْ كَرِهَ الْكافِرُونَ  اگرچه كراهة داشته باشند ناگرويدگان اخلاص شما را چه ايشان بر نعمة ايمان كافرند و شما بر آن شاكر پس بجهة اين ايشان از شما متنفر باشند .\r\n رَفِيعُ الدَّرَجاتِ  بردارندهء درجهاى مخلوقاتست بقدرت معرفة و طاعة يعنى هر چند معرفة و عبودية بيشتر باشد درجه او نسبت بقربة الهى بيشتر خواهد بود و لهذا درجات انبيا را بر درجات اوليا بلندتر گردانيده و درجات اوليا را بر غير ايشان تقديم نموده از اهل ايمان و بر همين قياس نسبت تفاوت درجات ثواب ميان مؤمنان به قدر تفاوت عبوديت خواهد بود يا معنى آنست كه خداى بردارندهء آسمانست فوق آسمان ديگر تا بعرش  ذُو الْعَرْشِ  خداوند عرش عظيم است و خالق آن و يا خداوند سلطنت و پادشاهيست و هرگاه درجات و كمال او بر وجه مرتفع باشد كه مراتب و نصب مقامات جميع مخلوقات در يد قدرت او باشد و عرش كه اصل عالم جسمانيست در قبضهء اقتدار او پس چگونه غيرى لاف شركت او تواند زد و بچه نوع دعوى برابرى با او تواند نمود بعد از تقرير توحيد تمهيد نبوت ميفرمايد كه  يُلْقِي الرُّوحَ  مىافكند وحى را  مِنْ أَمْرِهِ  از فرمان خود و تسميهء وحى بروح بجهة آنست كه آن سبب حيات قلب است يا شرع همچنانكه روح سبب حياة بدنست يعنى القا مىكند امر خود را  عَلى مَنْ يَشاءُ  بر هر كه ميخواهد  مِنْ عِبادِهِ  از بندگان خود و گفته‌اند كه مراد بروح قرآنست و ساير كتب منزله و نزد جماعتى جبرئيل است يا نبوة بهر حال معنى آنست كه منصب نبوت و رتبهء رسالة بهر كه ميخواهد از اهل استحقاق عطا ميفرمايد  لِيُنْذِرَ  تا بيم كند آن كسى را كه وحى به او منزل شده مردمان را  يَوْمَ التَّلاقِ  از روز رسيدن به يكديگر يعنى روزى كه\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nارواح با اجساد ملاقات كنند يا اهل زمين به آسمان رسند يا خلق اولين و آخرين با هم جمع شوند و يا مخلوق با خالق يا معبودان با عابدان يا مظلومان با ظالمان يا عالمى ملاقات كند با عمل خود بر جميع تقادير مراد روز قيامت است .\r\n يَوْمَ هُمْ  روزى كه بندگان  بارِزُونَ  بيرون آينده باشند و برهنه بر وجهى كه هيچ چيز نباشد كه ساتر ايشان باشد چنان كه در حديث آمده كه مكلفان محشور شوند برهنه و تهى پاى و ختنه ناكرده  لا يَخْفى  پوشيده نشود در آن روز  عَلَى اللَّهِ مِنْهُمْ  بر خداى از اشخاص و اعمال بندگان با وجود كثرت ايشان  شَيْءٌ  چيزى يعنى علم او بهر يك رسيده باشد پس بر وفق عمل همه را جزا دهد - آورده‌اند كه حق سبحانه و تعالى در آن روز همهء مردمان را در منقل سفيدى كه مانند نقره باشد جمع كند پس اول چيزى كه به آن تكلم كند اين باشد كه ندا كند بهمهء ايشان  لِمَنِ الْمُلْكُ الْيَوْمَ  مر كراست پادشاهى و فرمان روائى امروز چون همهء كفار را در آن روز بوحدانيت او سبحانه علم ضرورى حاصل شده باشد پس در جواب جميع مؤمنان متفق الكلمه شده گويند  لِلَّهِ الْواحِدِ  مر خدايراست كه يكتاست و بىهمتا در كارگذارى و فرماندهى  الْقَهَّارِ  شكننده جميع منازعان و مدعيان و پادشاهى - مرويستكه چون نداء لمن الملك اليوم برآيد هيچ كدام را از محشر طاقت جواب دادن نماند پس او سبحانه بذات خود جواب ندا داده كه للّه الواحد القهار و فايدهء اين اخبار اظهار وحدانيت و كمال سلطنت قاهره است و بروايت محمد بن كعب اين ندا ميان دو نفخه باشد هنگامى كه خلق فانى شده باشد و چون هيچ مجيبى نبوده باشد مگر ذات بى زوال او پس خود هم جواب دهد كه للّه الواحد القهار و اين كلام خالى از ضعفى نيست زيرا كه سوق كلام مقتضى آنست كه اين ندا در يوم التلاق باشد و در حين بروز عباد از قبور و اين صحيح نيست بجهة آنكه او سبحانه و تعالى در ابد و ازل به اين كلام ناطق است پس تخصيص پادشاهى به اين روز با آنكه لسان حال در ازل و ابد ناطق است و جهة آنست كه در آن روز هيچكس نباشد كه دعوى پادشاهى كند همچنانكه بحسب ظاهر در اين روزها اين دعوى بىمعنى ميكنند بعد از تقرير اختصاص ملكيت به خود تعداد نتايج آن مىكند و ميگويد كه .\r\n الْيَوْمَ تُجْزى  امروز پاداش داده شود  كُلُّ نَفْسٍ  هر كسى  بِما كَسَبَتْ  به آنچه كسب كرده از اعمال حسنه و افعال سيئه  لا ظُلْمَ الْيَوْمَ  هيچ ستمى نيست در اينروز نه ثواب كسى كمتر از عمل شايستهء او باشد و نه عقاب شخصى بر زيادهء فعل ناشايسته او و نه كسى را بگناه ديگرى مؤاخذه كنند و نه نيكى را بپاداش بدى دهند  إِنَّ اللَّهَ  بدرستيكه خداى  سَرِيعُ الْحِسابِ \r\n\r\n","description":"","footnote":"","page_name":" 147 ","page_number":147},
  {"content":"\r\n\r\nزود شما راست يعنى مشغولى او به حساب شخصى باز ندارد او را از حساب ديگرى بلكه در زمان واحد حساب همه كرده و هر يك را باستحقاق خود رساند - و در خبر است كه حضرت رسالت صلّى اللّه عليه و آله و سلّم فرموده كه حق تعالى در آن روز گويد كه من پادشاه جزا دهنده‌ام سزاوار نباشد هيچكدام از اهل بهشت و دوزخ را كه ستمى بر غير كرده باشد كه ببهشت و دوزخ درآيد تا كه انتقام ظلم از او نكشم بعد از آن اين آيه تلاوة فرمود كه اليوم تجزى كل نفس تا آخر بعد از آن امر بتخويف عباد مينمايد كه .\r\n وَ أَنْذِرْهُمْ  و بترسان كافرانرا  يَوْمَ الْآزِفَةِ  از روز قيامة و تسميهء آن بآزفة بجهة نزديك شدن وقوع آنست چه ازوف بمعنى قربست  إِذِ الْقُلُوبُ  آنوقت كه دلهاى مردمان  لَدَى الْحَناجِرِ  نزديك حنجرهاى ايشان بود يعنى دلهاى از فزع آن روز از اماكن ميل خروج نموده بحلقها آيند و هم آنجا بمانند نه باز توانند گشت تا اصحاب آنها بيايند و نه برآيند تا خلاصى يابند  كاظِمِينَ  در حالتى كه به زير آيندگان باشند از غم و اندوه و خشم فرو خورندگان در آن روز  ما لِلظَّالِمِينَ  نيست مر ستمكاران را در روز رستخيز  مِنْ حَمِيمٍ  هيچ خويشى مشفق كه عذاب دفع كنند  وَ لا شَفِيعٍ يُطاعُ  و نه درخواه كننده كه فرمان برده شود يعنى شفيعى كه شفاعة او بحيز قبول رسد و شبهه نيست در آنكه محبت و رضاى او سبحانه باهل شرك منتفيست پس محبت و و رضاى شفعا نيز از ايشان مسلوب باشد و حينئذ ايشان را هيچ شفيعى نباشد كقوله تعالى و لا يشفعون الا لمن ارتضى .\r\n يَعْلَمُ خائِنَةَ الْأَعْيُنِ  ميداند چشمى را كه خيانة كننده است و آن عبارت است از آنكه دزديده به چيزى نگاه كنند كه حلال نباشد نظر كردن به آن ابن عباس گفته كه خيانت چشم آنست كه مردى در ميان جمعى نشسته باشد و زنى بر ايشان بگذرد و او به پنهانى در وى نگرد و بنابر حديث مشهور النظرة الاولى لك و الثانية عليك خيانة به نظر ثانيه است نه به اولى و قول اول اعم است و اقوى  وَ ما تُخْفِي الصُّدُورُ  و ميداند آنچيزيرا كه پوشيده گردانيده است سينها يعنى علم او محيط است بضماير و سراير مخلوقات و بعد از آن مشركانرا تهكم مىكند به اين كه .\r\n وَ اللَّهُ يَقْضِي بِالْحَقِّ  و خداى حكم كند براستى در جزاى بدكار و نيكو كردار زيرا كه او مستغنى است از ظلم و عنف و تعدى  وَ الَّذِينَ يَدْعُونَ  و آنان را كه ميخوانند يعنى ميپرستند مشركان  مِنْ دُونِهِ  بجز از خداى  لا يَقْضُونَ بِشَيْءٍ  حكم نميكند به چيزى زيرا كه جمادند پس چگونه\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nحكم كردن ايشان متصور شود  إِنَّ اللَّهَ  بدرستى كه خداى به حق  هُوَ السَّمِيعُ  اوست شنوا بگفتار بندگان  الْبَصِيرُ  بينا بكردار ايشان كه از جملهء آن خيانت چشم است و نيز بجهة تنبيه مشركان قريش در تهديد ايشان ميگويد كه .\r\n أَ وَ لَمْ يَسِيرُوا  آيا سير نميكنند و به سفر نميروند مشركان قريش  فِي الْأَرْضِ  در زمين شام و يمن براى تجارت  فَيَنْظُرُوا كَيْفَ كانَ  پس به‌بينند كه چگونه بود  عاقِبَةُ الَّذِينَ كانُوا مِنْ قَبْلِهِمْ  سر انجام آنانى كه بودند پيش از ايشان از اهل تكذيب و عناد چون عاد و ثمود و اصحاب مؤتفكه كه ديار آنها در راه گذر ايشان است  كانُوا هُمْ أَشَدَّ مِنْهُمْ  بودند پيشينيان سخت‌تر از ايشان  قُوَّةً  از روى توانائى  وَ آثاراً  و از روى علامتها و نشانها  فِي الْأَرْضِ  در زمين كه در حدود ايشانست چون قلعهاى عاليه و حصنهاى مرتفعه و شهرهاى عظيمه و ساير علاماتى كه دالند بر قدرة و قوة ايشان  فَأَخَذَهُمُ اللَّهُ  پس با وجود اينحال بگرفت خداى تعالى ايشانرا  بِذُنُوبِهِمْ  بسبب گناهان ايشان از كفر و تكذيب و بانواع عقوبت و نكال هلاك ساخت  وَ ما كانَ لَهُمْ  و نبود مر ايشانرا  مِنَ اللَّهِ  از عذاب خداى  مِنْ واقٍ  هيچ نگاه دارنده كه از ايشان دفع آن عقاب كند و منع نزول عذاب نمايد .\r\n ذلِكَ  اين گرفتن و عذاب كردن  بِأَنَّهُمْ كانَتْ تَأْتِيهِمْ  بسبب آن بود كه پيوسته مىآوردند بايشان  رُسُلُهُمْ  پيغمبران ايشان  بِالْبَيِّناتِ  بحججهاى بينه و معجزات ظاهره يا احكام واضحه  فَكَفَرُوا  پس نگرويدند به آن و انكار ايشان كردند  فَأَخَذَهُمُ اللَّهُ  پس بگرفت خداى ايشانرا بعقوبت  إِنَّهُ قَوِيٌّ  بدرستيكه خداى تواناست و متمكن بر هر امر ممكن كه از جمله اخذ كردن و هلاك ساختن اهل شرك و تكذيبست  شَدِيدُ الْعِقابِ  سخت عقوبة بر ايشان بعد از آن به جهت تنبيه مشركان و تهديد ايشان قصهء موسى و حزقيل و فرعون را بيان مىكند بقوله .\r\n وَ لَقَدْ أَرْسَلْنا مُوسى  و بدرستيكه ما فرستاديم موسى را  بِآياتِنا  بنشانهاى خود يعنى آن نه معجزه كه به او عطا فرموديم  وَ سُلْطانٍ مُبِينٍ  و حجتى ظاهر و هويدا كه به آن بر خصم غالب شده و آن عصاست و يا شكافتن درياست و يا مراد به اول ادله توحيد باشد و بثانى معجزه يعنى موسى را با دلايل توحيد و معجزات غالبه فرستاديم .\r\n إِلى فِرْعَوْنَ  بسوى فرعون كه اعظم عمالقه مصر بود و لاف ربوبيت ميزد  وَ هامانَ  و بهامان كه وزير وى بود  وَ قارُونَ \r\n\r\n","description":"","footnote":"","page_name":" 149 ","page_number":149},
  {"content":"\r\n\r\nو بقارون كه مقرب و مستشار او بود و چون تجبر و عناد اين سه كس بيشتر بود از اينجهت تخصيص اين سه كس كرده يا آنكه موسى بجميع مردمان زمان خود مبعوث بود القصه موسى ايشان را به حق دعوة كرده اظهار معجزه نمود ايشان تكذيب او كردند و انكار معجزات نمودند  فَقالُوا  پس گفتند كه او  ساحِرٌ  جادو كننده است يعنى آنچه از خارق عادت بما مينمايد از روى سخريه و سحر است  كَذَّابٌ  دروغ گويست در آنچه ميگويد كه خداى هست و من فرستاده اويم .\r\n فَلَمَّا جاءَهُمْ بِالْحَقِّ  پس چون آورد بايشان دين درست و راست كه توحيد است  مِنْ عِنْدِنا  از نزديك ما  قالُوا  گفتند باتباع خود  اقْتُلُوا  بكشيد  أَبْناءَ الَّذِينَ آمَنُوا  پسران آنكسانى كه ايمان آورده‌اند  مَعَهُ  با موسى پيش از اين مذكور شد كه قبل از ولادت موسى اهل تنجيم به فرعون ميگفتند كه در اين سال از بنى اسرائيل شخصى پيدا شود كه زوال پادشاهى تو در دست او بود بنا بر اين فرعون امر كرده بود كه هر پسرى كه از ايشان متولد ميشد او را ميكشتند و چون در اين وقت موسى دعوى نبوت كرد باز امراى فرعون مصلحت چنان ديدند كه پسران بنى اسرائيل را بقتل آورند تا ايشان شكسته و بد حال شده معاونت ننمايند پس باز اعوان خود را بقتل امر نمود  وَ اسْتَحْيُوا نِساءَهُمْ  و بگذاريد دختران ايشانرا تا خدمت زنان قبطى كنند و چون مرتكب اين امر شدند حق تعالى ايشانرا بارسال دم و ضفادع و طوفان و جراد بر طريقى كه در ما تقدم سمت ذكر يافته مبتلا ساخت و اين كيد بر ايشان واقع شد  وَ ما كَيْدُ الْكافِرِينَ  و نيست مكر ناگرويدگان نسبت با ساير مؤمنان  إِلَّا فِي ضَلالٍ  مگر در بيراهى و بطلان يعنى كيد ايشان ضايع و باطل شد و فايدهء مر ايشانرا از آن حاصل نگشت القصه فرعون با وجود آنكه ميدانست كه موسى پيغمبر است و از قتل او ضرر كلى متصور اما به جهت خوف ظهور عجز او بر مردمان اظهار جلادت ميكرد و در صدد قتل او ميشد و اركان دولت اين را نمىپسنديدند و منع او كرده ميگفتند كه او مردى ساحر است و پيداست كه از دست او چه خيزد و اگر او را ميكشى رعايا خواهند گفت كه فرعون بجهة آنكه با او معارضه نتوانست كرد او را بقتل رسانيد .\r\n وَ قالَ فِرْعَوْنُ  و گفت فرعون مر قوم خود را  ذَرُونِي أَقْتُلْ مُوسى  بگذاريد مرا تا بكشم موسى را ايشان گفتند مبادا كه شكايت را با خداى خود كند و از او خللى به تو رسد فرعون گفت من قصد قتل او ميكنم گو شكايت با خداى خود كن  وَ لْيَدْعُ رَبَّهُ  و بگو بخوان خداى خود را تا ضررى به من رساند يا مرا منع كند\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nاز كشتن او پس گفت اگر نكشم او را  إِنِّي أَخافُ  بدرستى كه ميترسم  أَنْ يُبَدِّلَ دِينَكُمْ  از آنكه مبدل و متغير سازد كيش شما را و از پرستش من باز دارد  أَوْ أَنْ يُظْهِرَ  يا آنكه آشكارا كند بسبب دعوت او  فِي الْأَرْضِ  در زمين مصر  الْفَسادَ  تباهى و فتنه و آشوب و حفص بضم يا و كسرها و نصب دال ميخواند يعنى ظاهر سازد موسى در اين بلاد فساد را چه وقتى كه توابع او بسيار شوند و با شما در مقام مقاتله درآيند و بين الفريقين محاربه و مقاتله واقع شود و آن منجر بتعطيل مزارع و مكاسب و معايش شود و نظام امور هرج و مرج گردد چون خبر قتل موسى منتشر شد بنى اسرائيل غمگين شدند و قبطيان شادان گشتند .\r\n وَ قالَ مُوسى  و گفت موسى مر قوم خود را كه  إِنِّي عُذْتُ  بدرستيكه من پناه گرفتم  بِرَبِّي وَ رَبِّكُمْ  بپروردگار خود و پروردگار شما  مِنْ كُلِّ مُتَكَبِّرٍ  از شر هر گردن كشى كه به جهت تجبر و استكبار  لا يُؤْمِنُ  نميگرود  بِيَوْمِ الْحِسابِ  بروز شمار تا شر او را از من دفع كند و چون مبالغهء فرعون در اين باب بسرحد اطناب رسيد اهل ايمان بيتاب شدند و كشتى صبر ايشان بغرقاب اضطراب افتاد .\r\n وَ قالَ رَجُلٌ مُؤْمِنٌ  و گفت مردى كه گرويده بود بموسى  مِنْ آلِ فِرْعَوْنَ يَكْتُمُ إِيمانَهُ  از خويشان فرعون يعنى حزقيل و مدتى مديد بود كه مىپوشيد ايمان خود را از فرعون و تابع او و گويند اين مرد از بنى اسرائيل بود و نام او حبيب يا شمعون و اصح و اشهر حزقيل است كه ابن عم فرعون است و در روايت واقع شده كه مدت صد سال بود كه ايمان داشت و تقيه ميكرد و از ابو عبد اللّه جعفر بن محمد الصادق عليه السلام مرويست كه تقيه از دين منست و دين پدر من و دين ندارد هر كه او را تقيه نيست و تقيه سپر خدايست در زمين او كه به آن سهام مضرت و سبوق اذيت مندفع مىشود زيرا كه مومن آل فرعون اگر اظهار اسلام ميكرد كشته ميشد از ابن عباس مرويست كه از آل فرعون غير از حزقيل كه ابن عم فرعون بود و آسيه كه زن او بود كسى ديگر ايمان نياورد حاصل كه حزقيل چون ديد فرعونيان در تكاپوى قتل موسىاند از روى انكار گفت  أَ تَقْتُلُونَ رَجُلًا  آيا ميكشيد مرديرا يعنى قصد او ميكنيد  أَنْ يَقُولَ  براى آنكه ميگويد  رَبِّيَ اللَّهُ  آفريدگار من خداى به حق است نه غير او  وَ قَدْ جاءَكُمْ  و حال آنكه آورده است بشما  بِالْبَيِّناتِ  معجزات روشن و هويدا  مِنْ رَبِّكُمْ  از نزد پروردگار شما كه دلالتى تمام دارد بر صدق قول او چون قلب عصا\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nياژدها و يد بيضا و غير آن با وجود آنكه اين همه براهين ظاهره اصلا در امر او تامل و تفكر نمىنماييد  وَ إِنْ يَكُ كاذِباً  و اگر او باشد دروغ گوى  فَعَلَيْهِ كَذِبُهُ  پس بر اوست و بال دروغ و نكال عقوبت آن كه قتل اوست  وَ إِنْ يَكُ صادِقاً  و اگر باشد راست گوى پس لا اقل  يُصِبْكُمْ  برسد بشما  بَعْضُ الَّذِي يَعِدُكُمْ  پارهء از آنچه شما را از آن وعيد مينمايد و اگر بالفرض همهء آن بشما نرسد پس بىشبهه بعضى از آن بشما رسد خلاصهء معنى آنست كه او شما را بهلاكة دنيا و عقوبة عقبا توعد مينمايد پس اگر صادق باشد در اين امر لااقل هلاكت دنيا كه بعضى از آنست بشما رسد  إِنَّ اللَّهَ  بدرستى كه خداى  لا يَهْدِي  راه راست نمينمايد يعنى توفيق نميدهد به راه ثواب بواسطهء بينات و معجزات بلكه در باديهء ضلالت فرو ميگذارد  مَنْ هُوَ مُسْرِفٌ  كسى را كه از حد در گذشته و بنهايت طغيان رسيده  كَذَّابٌ  دروغ گوى در دعوى خداى و ميتواند بود كه مراد موسى باشد بر سبيل فرض يعنى خداى راه صواب نمينمايد آنكس را كه از حد خود قدم بيرون نهاده است و بدروغ دعوى كنندهء نبوت است مراد آنست كه اگر بالفرض موسى متجاوز است از حد خود در دعوى نبوت كاذب خداى او را راه راست نخواهد نمود و او را رسوا خواهد ساخت پس احتياج بقتل او نيست .\r\n يا قَوْمِ  اى گروه من  لَكُمُ الْمُلْكُ الْيَوْمَ  مر شماراست پادشاهى و سلطنت امروز  ظاهِرِينَ  در حالتى كه غالب بر بنى اسرائيل و مسلط بر ايشان  فِي الْأَرْضِ  در زمين مصر بر وجهى كه همه معمول و محكوم شمااند  فَمَنْ يَنْصُرُنا  پس كيست كه يارى دهد ما را  مِنْ بَأْسِ اللَّهِ  از عذاب خدا  إِنْ جاءَنا  اگر بيايد بما به جهت قتل موسى يعنى متصدى امرى ميشويد كه مظنه زوال ملك شما باشد چه قول موسى احتمال صدقيت دارد پس عقل مقتضى آنست كه اصلا پيرامون آن نگرديد و دست تعدى از آن كوتاه كنيد و چون اين نصيحت را بسمع ايشان رسانيد  قالَ فِرْعَوْنُ  گفت فرعون حزقيل را و جمعى ديگر كه نزد وى بودند  ما أُرِيكُمْ  دلالت نميكنم شما را بر راى  إِلَّا ما أَرى  مگر آنچه مصلحت مىبينم و ثواب ميدانم از قتل موسى و تكذيب او و صدق خود در دعوى الوهيت و ربوبيت يعنى سريرهء من در اين امر با ظاهر قول موافق است و دل با زبان مطابق پس آنچه براى خود صواب مىدانم بشما آن را ميگويم  وَ ما أَهْدِيكُمْ  و راه نمينمايم شما را  إِلَّا سَبِيلَ الرَّشادِ  مگر به راه راستى كه عالم باشيد بصواب ديدن\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nآن و شبههء نيست كه فرعون در اين دعوى كاذبست و بيقين ميدانست كه موسى در دعوى نبوت صادقست به جهت ظهور معجزات باهره در يد او و از اين ممر در باطن خود خوف عظيم داشت از جانب او ليكن اظهار تجاهل ميكرد تا خوف او بر ايشان ظاهر نشود اگرنه بجهة خوف او ميبود چرا مشورت ميكرد در قتل كسى كه ميدانست كه او در صدد هدم پادشاهى اوست و ارادهء آن دارد كه طنطنه و كوكبه او را در هم شكند القصه حزقيل بعد از شنيدن اين سخن از فرعون بار دگر بحر ايمان او در موج درآمده بانذار قوم خود مشغول شد همچنانكه ميفرمايد كه .\r\n وَ قالَ الَّذِي آمَنَ  و گفت آنكس كه ايمان آورده بود يعنى حزقيل  يا قَوْمِ إِنِّي أَخافُ عَلَيْكُمْ  ايگروه من بدرستى كه من ميترسم بر شما بجهة تكذيب شما موسى را و قصد قتل او  مِثْلَ يَوْمِ الْأَحْزابِ  مثل روزهاى هلاكت امم ماضيه يعنى از عذابى كه مثل عذاب جماعتى باشد كه قبل از اين تكذيب رسل خود كردند .\r\n مِثْلَ دَأْبِ قَوْمِ نُوحٍ  مانند عذاب و جزاى عادة گروه نوح كه طوفان بود  وَ عادٍ  و مانند جزاى داب قوم عاد كه بباد صرصر مستاصل گشتند  وَ ثَمُودَ  و قوم ثمود كه بصيحه واحده فجأة گرفتار شده هلاك شدند  وَ الَّذِينَ مِنْ بَعْدِهِمْ  و آنانى كه از پس ايشان بودند چون اهل مؤتفكه كه شهر ايشان زير و زبر گشت و اصحاب ايكه كه به عذاب ظلمت گرفتار شدند بعد از ايشان  وَ مَا اللَّهُ يُرِيدُ  و نيست خداى كه خواهد  ظُلْماً لِلْعِبادِ  ستمى بر بندگان خود يعنى ايشانرا بيگناه عذاب نكند بلكه تدمير ايشان بر وجه عدل بود چه ايشان بجهة اعمال قبيحهء مستوجب اينها شدند پس شما ترك ظلم كنيد تا بانواع عقاب مبتلا نشويد و بعد از تخويف از عقوبت دنيويه تحذير ايشان كرد از عقوبت اخرويه بر اين وجه كه .\r\n وَ يا قَوْمِ إِنِّي  ايگروه من بتحقيق كه من  أَخافُ عَلَيْكُمْ  ميترسم بر شما  يَوْمَ التَّنادِ  از عذاب روز ندا كردن بيكدگر مراد روز قيامتست كه بطريق استغاثه يكدگر را خوانند و هيچكدام بفرياد هم نرسند و يا ندا آيد كه فلان كس سعيد است و فلان شقى و يا اهل بهشت و دوزخ ندا كنند كه قد وجدنا ما وعدنا رد بنا حقا و اهل دوزخ با اهل بهشت گويند ان افيضوا علينا من الماء و مما رزقكم اللّه چنان كه در سوره اعراف گذشت و هر كس به امام خود خوانده شود كه يوم ندعوا كل اناس بامامهم .\r\n يَوْمَ تُوَلُّونَ  روزى كه گردانيده شويد از موقف حساب  مُدْبِرِينَ  در حالتى كه بازگشتگان باشيد از راه دوزخ و يا در حينى كه فرار كنندگان باشيد از راه دوزخ اگرچه آن فرار فايده ندهد شما را چه باز شما را بدوزخ كشند  ما لَكُمْ  نيست\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمر شما را در آن روز  مِنَ اللَّهِ  از عذاب خداى  مِنْ عاصِمٍ  هيچ نگاه‌دارنده كه منع آنعذاب نمايد و شما را در حفظ حمايت گيرد  وَ مَنْ يُضْلِلِ اللَّهُ  و هر كرا خدا فروگذارد در ضلالت بجهة اصرار عناد و استكبار و عدم تامل در حجج روشن و آشكارا  فَما لَهُ  پس نيست مراو را  مِنْ هادٍ  هيچ راه نماينده كه او را به راه راست رساند و هر كس را خداى در آن روز از راه بهشت بگرداند پس بهدايت هيچكس به بهشت نخواهد رسيد .\r\n وَ لَقَدْ جاءَكُمْ يُوسُفُ  و بتحقيق كه آمد بشما يوسف بن يعقوب عليه السّلام من قبل پيش از موسى بالبينات بحجتهاى بينه و دلايل ناطقه بر صدق قول او وهب بن منبه و اكثر مفسران بر آنند كه فرعون زمان موسى همان فرعون زمان يوسف بود بواسطه اسب قيمتى كه فرعون داشت بعد از مردن بدعاى يوسف زنده گشت فرعون ظاهرا بوى ايمان آورده بود بعد از موت او از دين او برگشت و تا زمان موسى عمر يافت پس حزقيل گفت كه يوسف پيش از اين زمان بشما آمد و با معجزات بينه كه از آن جمله زنده گرداندن فرس بود و شهادت طفل بر براءت او از خيانة و نزد ديگران فرعون موسى از اولاد فرعون يوسف بود چه حق تعالى يوسف بن ابراهيم بن يوسف برسالة بوى فرستاد و مدت بيست سال در ميان ايشان دعوت كرد و معجزات بديشان نمود و ايشان به دو نگرويدند پس حزقيل از آن خبر ميدهد كه يوسف بشما مبعوث شد  فَما زِلْتُمْ فِي شَكٍّ  پس هميشه بوديد در گمان  مِمَّا جاءَكُمْ  به از آنچه ورد بشما از تورية و احكام دينيه و شرعيه  حَتَّى إِذا هَلَكَ  تا آنكه چون فوت شد قلتم گفتيد با يكدگر بدون حجتى بلكه بمحض غرض و تقليد  لَنْ يَبْعَثَ اللَّهُ  هرگز نخواهد برانگيخت خداى تعالى  مِنْ بَعْدِهِ  از پس از رسولا فرستاده يعنى چون انكار يوسف نموديم و قول او نشنيديم ديگرى نخواهد آمد كه دعوى رسالت كند بجهة خوف آنكه قول او را نيز نشنويم و منكر او شويم پس بر كفر خود ثابت قدم شديد و در ضلالت مانديد .\r\nكذلك همچنانكه شما به جهت شك و اسراف گمراه شديد  يُضِلُّ اللَّهُ  گمراه ميگرداند خداى در وادى ضلالت و فروميگذارد  مَنْ هُوَ مُسْرِفٌ  هركه را كه از حد درگذرنده است در عناد و انكار  مُرْتابٌ  شك دارنده است در آنچه معجزات بينه شاهد آنست از توحيد و نبوت به جهت توغل وهم و تقليد و عدم تامل و تفكر در معجزات باهره پس فروميگذارد در گمراهى و ضلالت .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n الَّذِينَ يُجادِلُونَ  آنان كه جدال ميكنند با پيغمبران  فِي آياتِ اللَّهِ  در دفع آيتهاى خداى و پوشيدن آن  بِغَيْرِ سُلْطانٍ أَتاهُمْ  بىحجتى و برهانى كه آمده باشد بايشان بلكه بتقليد  كَبُرَ  بزرگست جدال ايشان  مَقْتاً  از روى بغض و عداوت  عِنْدَ اللَّهِ  نزد خدا  وَ عِنْدَ الَّذِينَ آمَنُوا  و نزد آنان كه گرويده‌اند به خدا و رسول خداى بسيار دشمن ميدارد خداى ايشانرا و بر ايشان لعنت مىكند و مومنان نيز دشمن ايشان‌اند و از ايشان تبرا ميكنند  كَذلِكَ  همچنانكه مهر نهاد خداى بر قلوب اينجماعة تا علامة كفر ايشان باشد همچنين  يَطْبَعُ اللَّهُ  مهر مينهد خداى بجهة نشانهء كفر  عَلى كُلِّ قَلْبِ مُتَكَبِّرٍ  بر هر دل شخصى كه از فرمان بردارى سركشيده باشد  جَبَّارٍ  گردن كش كه خود را از غير برتر دارد تا به آن مهر و علامة فرشتگان امتياز كنند ايشانرا از مومنان و چون حزقيل موعظه و نصيحت را به اين جا رسانيد فرعون ترسيد كه اين نصايح در اهل مجلس اثر كند مردمان را بامرى ديگر مشغول گردانيد .\r\n وَ قالَ فِرْعَوْنُ  و گفت فرعون بوزير خود  يا هامانُ ابْنِ لِي  اى هامان بنا كن يعنى امر نما بعمله تا بنا كنند براى من  صَرْحاً  بناى بلند برافراشته به گچ و آجر  لَعَلِّي  شايد كه من  أَبْلُغُ الْأَسْبابَ  برسم براههاى موصلة .\r\n أَسْبابَ السَّماواتِ  براههاى آسمانها يا بدرهاى آن يا بمنازل آن تا به جهت آن از آسمان ديگر روم  فَأَطَّلِعَ  پس مطلع شوم و بنگرم  إِلى إِلهِ مُوسى  بسوى خداى موسى تا مشرف شوم بر احوال او و اوضاع او و معلوم كنم صحت دعوى موسى را در خبر دادن از خداى آسمان  وَ إِنِّي لَأَظُنُّهُ  و بدرستى كه من گمان ميبرم موسى را  كاذِباً  دروغ گوى در دعوى رسالت يا در آنكه او را خدائى هست كه آفريدگار آسمانهاست مراد او از اين گفتار تلبيس او بود بر جاهلان خود چه او عالم بود به آنكه محالست به آسمان رفتن پس آغاز ساختن بنا كردند موسى از اينحال مناجات كرد به حضرت ذو الجلال خطاب آمد كه غمگين مشو به‌بين كه با او چه خواهم كرد پس حق تعالى آن را بعد از ساختن خراب كرد چنان كه تفصيل او در سورة القصص مذكور شد  وَ كَذلِكَ  و همچنانكه شيطان آراسته ميگرداند اعمال قبيحه را در نظر ساير كفار همچنين  زُيِّنَ لِفِرْعَوْنَ  آراسته شد يعنى شيطان بياراست براى فرعون  سُوءُ عَمَلِهِ  بدى كردار او  وَ صُدَّ  و بازداشته شد\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nيعنى ابليس او را بازداشت  عَنِ السَّبِيلِ  از راه راست و طريق صواب  وَ ما كَيْدُ فِرْعَوْنَ  و نبود مكر فرعون در ساختن بنا و تلبيس او بر قوم يا كيد او بر ابطال آيات موسى  إِلَّا فِي تَبابٍ  مگر در زيانكارى و تباهى .\r\n وَ قالَ الَّذِي آمَنَ  و گفت آنكس كه گرويده بود يعنى حزقيل بعد از اين تلبيسات و تذويرات فرعون  يا قَوْمِ  ايگروه من  اتَّبِعُونِ  پيروى كنيد مرا  أَهْدِكُمْ  تا بنمايم شما را  سَبِيلَ الرَّشادِ  راه راست و طريق سداد كه آن ايمانست بوحدة خدا و نبوة موسى .\r\n يا قَوْمِ  اى گروه من طريق سداد اينست  إِنَّما هذِهِ الْحَياةُ الدُّنْيا  جز اين نيست كه زندگانى اين دنياى دنى  مَتاعٌ  برخوردارى اندكست كه زود انقطاع پذيرد و نهال بقاى آن عنقريب به ارهء حوادث بريده شود و وزر و و بال آن باقى بماند  وَ إِنَّ الْآخِرَةَ  و بدرستى كه سراى ديگر  هِيَ دارُ الْقَرارِ  آنست سراى آرام گرفتن و جاويدان بودن كه به هيچ وجه آن را زوال نيست و از آن انتقال نه بر خلاف اين سراى كه جاى ارتحال است و محل فرار نه مكان قرار پس مغرور مشويد از متاع فانيه و و آن را بر سراى باقيه اختيار مكنيد .\r\n مَنْ عَمِلَ سَيِّئَةً  هر كه بكند كردار بدى  فَلا يُجْزى  پس پاداش داده نشود  إِلَّا مِثْلَها  مگر مانند آن را چه زياده بر آن مستلزم ظلمست و ضد عدالت او سبحانه است پس بر او روا نباشد  وَ مَنْ عَمِلَ صالِحاً  و هر كه بكند كردارى شايسته  مِنْ ذَكَرٍ أَوْ أُنْثى  از مرد و زن  وَ هُوَ مُؤْمِنٌ  و حال آنكه او مؤمن باشد چه قبول اعمال فرع ايمانست  فَأُولئِكَ  پس آن گروه كه بزيور صلاح آراسته باشند  يَدْخُلُونَ الْجَنَّةَ  درآورده شوند ببهشت و حفص بفتح يا و ضم خا ميخواند يعنى درآيند ببهشت  يُرْزَقُونَ فِيها  روزى داده شوند در آن از انواع فواكه طيبه و اطعمه لذيذه و مشاربهء خوش مزه  بِغَيْرِ حِسابٍ  بىحساب بىشماره و نه به اندازه كردار پس ثواب اعمال صالحه اضعافا مضاعفه زياده خواهد بود بر قدر استحقاق چون آل فرعون از اين سخنان فهم كردند كه حزقيل بموسى ايمان آورده و از عبادت فرعون دست باز داشته زبان ملامت بر او دراز كرده و گفتند عجب از صنعت تو است كه فرعون را ميگذارى و پرستش كسى ديگر اختيار ميكنى ديگر باره در صدد نصيحت درآمده گفت .\r\n وَ يا قَوْمِ ما لِي  اى گروه من چيست مرا و چه رسيده به من كه  أَدْعُوكُمْ إِلَى النَّجاةِ  ميخوانم شما را\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nبسوى فعلى كه سبب رهائى يافتن است از عذاب خداى و آن ايمان آوردنست به او و بپيغمبران او  وَ تَدْعُونَنِي إِلَى النَّارِ  و ميخوانيد شما مرا بسوى عملى كه سبب وصولست به آتش دوزخ يعنى پرستش فرعون زيرا كه .\r\n تَدْعُونَنِي  ميخوانيد مرا  لِأَكْفُرَ بِاللَّهِ  تا كافر شوم بخداى  وَ أُشْرِكَ بِهِ  و شريك گردانم با او  ما لَيْسَ لِي بِهِ  آنچيزيرا كه نيست مرا بخداى او  عِلْمٌ  دانشى يعنى علم بربوبيت غير او ندارم و بر معبودية غير او مرا دليلى نيست پس چگونه با وى ديگرى را شريك سازم  وَ أَنَا أَدْعُوكُمْ  و من ميخوانم شما را  إِلَى الْعَزِيزِ  بسوى خدائى كه غالبست يعنى قادر بر تعذيب كافران  الْغَفَّارِ  آمرزنده و محو كنندهء خطاهاى اهل ايمان يعنى من به كسى شما را دعوت ميكنم كه مستجمع صفات الوهيت است از كمال قدرت و غلبيت و علم و اراده و متمكن بر مجازات و قادر بر تعذيب و غفران نه غير او كه در كمال جهالتند .\r\n لا جَرَمَ  نه چنانست كه شما ميگوئيد بلكه ثابت است بلا شبهه  أَنَّما تَدْعُونَنِي إِلَيْهِ  آنچه مرا ميخوانيد بسوى آن  لَيْسَ لَهُ دَعْوَةٌ  نيست مر او را خواندن يعنى حق اينستكه الهه شما را سزاى دعوت الوهيت نيست  فِي الدُّنْيا وَ لا فِي الْآخِرَةِ  در اين سراى نه در آنسراى ديگرى كه آخرتست بجهة بطلان دعوى آن  وَ أَنَّ مَرَدَّنا  و اين كه بازگشت همهء ما  إِلَى اللَّهِ  بسوى خدا باشد يعنى هر كدام از ما بعد از موت بجزاى سزاى اعتقاد و اعمال حسنه و سيئه خواهد رسيد  وَ أَنَّ الْمُسْرِفِينَ  و آنست كه اسراف كنندگان و از حد بيرون رفتگان بسبب شرك و ريختن خون ناحق و غير آن  هُمْ أَصْحابُ النَّارِ  ايشانند ياران آتش دوزخ و ملازمان نيران .\r\n فَسَتَذْكُرُونَ  پس زود باشد كه ياد كنيد يعنى در وقت مشاهده عذاب و معاينهء عقاب شما را ياد آيد  ما أَقُولُ لَكُمْ  راستى آنچه شما را ميگويم از نصيحت و موعظه  وَ أُفَوِّضُ أَمْرِي إِلَى اللَّهِ  و باز ميگذارم كار خود را بخداى و بر او توكل ميكنم و بلطف او اعتماد مينمايم تا مرا از شما نگاه دارد  إِنَّ اللَّهَ  بدرستى كه خداى تعالى  بَصِيرٌ بِالْعِبادِ  بيناست بر بندگان خود يعنى دانا بافعال ايشان از طاعة و معصيت .\r\n فَوَقاهُ اللَّهُ  پس نگاه داشت او را خداى تعالى  سَيِّئاتِ ما مَكَرُوا  از بديهاى آنچه مكر كردند و انديشيدند در بارهء قتل او و در رواية آمده كه حزقيل اظهار ايمان كرد فرعون امر بقتل او كرد وى فرار نموده و بكوهى كه در آن نواحى بود متحصن گشت و بعبادت و طاعت مشغول شد حق تعالى سباع را بحراست آن امر مشغول كرد تا\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nبحوالى او در آمده پاسبانى او ميكردند و اين از ميامن تفويض وى بود و در بعضى تفاسير آمده كه فرعون بعضى از خواص خود را فرستاد تا او را بياورند و بسياست رسانند ايشان چون آنجا رسيدند و نماز وى و محافظت سباع را ديدند هراسان گشته نزد فرعون آمدند و حال را معروض داشتند فرعون از ترس آنكه مبادا اين سخن باستماع مردمان رسد بقتل ايشان امر نمود  وَ حاقَ بِآلِ فِرْعَوْنَ  و فرو گرفت بگرد كسان فرعون كه بقتل حزقيل رفته بودند  سُوءُ الْعَذابِ  بدى عذاب كه قتل اوست گفته‌اند مراد بآل فرعون جميع اتباع اويند از قبطيان و سوء العذاب غرق شدن ايشان است در دنيا و آتش دوزخ در عقبى چنان كه ميفرمايد كه .\r\n النَّارُ  يعنى فرا گرفت آل فرعون را آتش دوزخ  يُعْرَضُونَ عَلَيْها  در حالتى كه عرض كرده ميشوند در آن آتش  غُدُوًّا وَ عَشِيًّا  در صبح گاهى و شبانگاه مراد سوختن ايشانست در قبور در اين دو وقت - و از امام جعفر صادق عليه السلام مرويست كه اين عرض آتش در دنياست پيش از آنكه قيام قيامت شود زيرا كه در قيامت صبح و شام نخواهد بود بعد از آن فرمود كه عذاب ايشان در دنيا منحصر است در اين دو وقت و چون قيامة رسد در جهنم به عذاب ابدى گرفتار شوند كه يكزمان فتورى در آن واقع نشود - و در بعضى تفاسير مذكور است كه مكانى كه آل فرعون در دوزخ داشته باشند هر روز در اين دو وقت بايشان نمايند و مويد اينست آنچه نافع از ابن عمر روايت كند كه حضرت رسالت فرمود كه چون يكى از شما بميرد مكانى كه در دوزخ يا در بهشت نامزد او باشد هر روز صبح و شام بر او عرض نمايند و ميگويند كه اين منزل تو خواهد بود در آخرت و سندى از ابن مسعود روايت كرده كه چون فرعونيان در دنيا غرق شدند ارواح ايشانرا در شكم مرغان نقل كردند همه روزه آتش دوزخ را در شبانگاه و بامداد بر ايشان عرض مىكنند تا بروز قيامت - حماد فزارى گويد كه مردى خزاعى را پرسيدند كه ما معاينه ميبينيم فوج فوج از دريا بيرون ميآيند و بجانب مغرب ميروند و نماز شام كه باز ميآيند سياه‌اند در نهايت تيرگى گفت آن مرغان‌اند كه ارواح فرعونيان در حواصل ايشان است و هر روز در وقت صبح و شام ايشانرا بدوزخ عرض ميكنند و پرهاى ايشان ميسوزد و سياه ميگردد و بآشيانهء خود ميآيند تا روز قيامت  وَ يَوْمَ تَقُومُ السَّاعَةُ  در روز كه قايم شود قيامت ارواح ايشان با بدان باز آيند حق تعالى امر نمايد بايشان بتوسط فرشتگان كه  أَدْخِلُوا آلَ فِرْعَوْنَ  در آئيد اى اتباع فرعون  أَشَدَّ الْعَذابِ  در سخترين عذاب كه جهنم است يا سخت‌ترين عذاب جهنم و حفص ادخلوا ميخواند بفتح همزه و كسر خاء ( كه امر باشد از باب افعال ) يعنى حق تعالى امر كند بملائكه كه در آريد فرعونيان را\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nبعذابى سخت‌تر از آنچه در آن بودند از عذاب دنيا پس بيان تخاصم اهل دوزخ و ماجراى ايشان مىكند .\r\n وَ إِذْ يَتَحاجُّونَ  و ياد كن ايمحمد وقتى كه مخاصمت كنند دوزخيان  فِي النَّارِ  در آتش دوزخ و زبان بمجادله بگشايند  فَيَقُولُ الضُّعَفاءُ  پس گويند ضعيفان و زبونان قوم  لِلَّذِينَ اسْتَكْبَرُوا  مر آنانرا كه سركش بودند يعنى تابع مر متبوع را گويد  إِنَّا  بدرستى كه ما  كُنَّا لَكُمْ تَبَعاً  بوديم مر شما را پيروان و فرمان برداران در آنچه ما را دعوت ميكرديد از شرك و تكذيب يعنى سبب دخول ما در دوزخ امتثال امر شما بود و چون بر متبوعان لازم است كه از تابعان خود دفع اذيت كنند  فَهَلْ أَنْتُمْ  پس آيا هستيد شما  مُغْنُونَ عَنَّا  دفع كنندگان و بردارندگان از ما  نَصِيباً مِنَ النَّارِ  بهرهء از آتش يعنى ميتوانيد كه چيزى از عذاب ما كم كنيد .\r\n قالَ الَّذِينَ اسْتَكْبَرُوا  گويند آنان كه سركشان بودند در جواب ايشان كه  إِنَّا كُلٌّ فِيها  يعنى ما و شما در آتش دوزخيم پس چگونه از شما دفع عذاب كنيم اگر ما را قوة دفع عذاب بودى از نفسهاى خود دفع عذاب ميكرديم  إِنَّ اللَّهَ  بدرستى كه خداى  قَدْ حَكَمَ  حكم كرده است  بَيْنَ الْعِبادِ  ميان بندگان خود و هر يك را به جائى كه سزاوار اوست فرود آورده پس رفع آن عذاب متصور نباشد .\r\n وَ قالَ الَّذِينَ فِي النَّارِ  و گويند آنان كه در دوزخ باشند از متبوع و تابع بعد از نوميدى از اخلاص و رفع عذاب از يكدگر  لِخَزَنَةِ جَهَنَّمَ  مر خازنان دوزخ را يعنى ملائكه كه موكل ايشان باشند كه از براى ما  ادْعُوا رَبَّكُمْ  بخوانيد پروردگار خود را  يُخَفِّفْ عَنَّا  تا سبك گرداند ما را  يَوْماً  به مقدار روزى از روزهاى دنيا  مِنَ الْعَذابِ  از عذاب چيزيرا تا اندك استراحت كنيم و چون خزنهء جهنم كلام ايشان بشنوند .\r\n قالُوا  گويند بر وجه توبيخ و الزام حجت  أَ وَ لَمْ تَكُ  آيا نبود در دنيا كه  تَأْتِيكُمْ رُسُلُكُمْ  آمدند بشما پيغمبران فرستاده شده بر شما  بِالْبَيِّناتِ  بحجتهاى روشن و دليلهاى هويدا بر نبوت و توحيد  قالُوا بَلى  گويند آرى آمدند و اظهار دعوت كردند و معجزات روشن نمودند لكن ما تكذيب ايشان كرديم و فرمان ايشان نبرديم  قالُوا  گويند خازنان بر وجه نوميد گردانيدن ايشان از اجابت دعا كه  فَادْعُوا  پس بخوانيد خدايرا و از او تخفيف عذاب كنيد كه ما رخصت نداريم كه از براى شما دعا كنيم پس اهل دوزخ اگرچه دانسته باشند كه دعاى ايشان موجب تخفيف عذاب نيست اما بجهة عدم طاقت بر آتش فرياد برآورند و زارى كنند  وَ ما دُعاءُ الْكافِرِينَ  و نيست دعاى ناگرويدگان\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nكه اهل دوزخ‌اند  إِلَّا فِي ضَلالٍ  مگر در ضياع و بطلان و عدم اجابة بعد از آن خبر ميدهد از نصرت دادن رسولان و مؤمنان از كافران و ميگويد .\r\n إِنَّا لَنَنْصُرُ  بدرستى كه ما يارى ميدهيم  رُسُلَنا  پيغمبران خود را  وَ الَّذِينَ آمَنُوا  و آنان كه گرويده‌اند  فِي الْحَياةِ الدُّنْيا  در زندگانى دنيا و آن حجج بينه است و غالب شدن در محاربه بحسب مقتضى حكمت و مصلحت و بالطاف و تاييد و تقوية قلب و هلاكت عدد بانتقام كشيدن از قتلهء ايشان هم‌چنانكه بقتل يحيى پيغمبر هفتاد هزار كس كشته شدند  وَ يَوْمَ يَقُومُ الْأَشْهادُ  و يارى دهيم ايشان را در روزى كه قايم شوند گواهان يعنى روز قيامت اقامهء شهادت كنند بر بطلان كافران و از براى حقيت اهل ايمان و آنها انبيا باشند و ملائكه و مؤمنان و نزد مجاهد حفظه‌اند كه گواهى دهند از براى رسولان بتبليغ و بر كفار به تكذيب و گويند مراد گواهى دادن پيغمبرانست كه اداى شهادت نمايند براى اطاعت مؤمنان و بر كفر مشركان و يا مراد امت سيد انبياست صلّى اللّه عليه و آله و سلّم كه بر عناد و انكار اهل شرك و كفر گواهى دهند .\r\n يَوْمَ لا يَنْفَعُ الظَّالِمِينَ  در روز كه سود ندهد ستمكاران را  مَعْذِرَتُهُمْ  عذر آوردن ايشان چه عذر آوردن ايشان به حيز قبول نميرسد  وَ لَهُمُ اللَّعْنَةُ  و مر ايشانراست لعنت كه دوريست از رحمت خدا  وَ لَهُمْ سُوءُ الدَّارِ  و مر ايشانراست سراى بد يعنى جهنم كه ابعد دركه است و بعد از آن در بيان نصرت موسى و قوم او ميفرمايد .\r\n وَ لَقَدْ آتَيْنا مُوسَى  و بدرستى كه داديم موسى بن عمران را  الْهُدى  راه نمودن به آنچه بدان راه يافته شوند در دين از معجزات و تورية و احكام شرايع  وَ أَوْرَثْنا  و ميراث داديم پس از موسى  بَنِي إِسْرائِيلَ  فرزندان يعقوب را كه از توابع موسى بودند يعنى باقى گذاشتيم در ميان ايشان  الْكِتابَ  تورية را كه جامع ادله واضحه بود بر وحدت و معرفت صفات حضرت عزت و مشتمل بر احكام شريعت .\r\n هُدىً  به جهت راه حق نمودن  وَ ذِكْرى  و پند دادن  لِأُولِي الْأَلْبابِ  مر خداوندان عقول خالصه را چه ايشان بسيار منتفع ميگشتند نه غير ايشان و چون نصرت متفرع است بر تحمل اذيت و بليه و مشقت از اينجهت حضرت رسالت را خطاب مىكند كه .\r\n فَاصْبِرْ  پس صبر كن از آزار كفار قريش همچنانكه موسى بر ايذاء و آزار كفار فرعون شكيبائى مينمود  إِنَّ وَعْدَ اللَّهِ  بدرستى كه وعدهء خدا بنصرت پيغمبران و اهلاك دشمنان  حَقٌّ  درست و راستست و تخلف از آن ممكن نه و بقضيهء موسى و فرعون استشهاد اين معنى نماى  وَ اسْتَغْفِرْ  و طلب آمرزش كن از خدا\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n لِذَنْبِكَ  براى تدارك آنچه واقع شده باشد از تو از ترك مندوبات و چون باجماع ائمهء صادقين صلوات اللّه عليهم اجمعين عصمت لازمهء انبياست كه مستلزم عدم صدور ذنوب كبيره و صغيره است از آنها پس امر به استغفار يا محمولست بر ترك اولى يا محض تعبد است و يا موجب زيادتى درجه او باشد و يا به جهت آنكه امت اقتدا به او نموده در طريق استغفار سلوك نمايند يا مراد از ذنب ذنب امة باشد يعنى استغفار كن براى فرمان نبردن مر امر ترا  وَ سَبِّحْ  و تسبيح كن تسبيحى مقترن  بِحَمْدِ رَبِّكَ  بسپاس پروردگار خود  بِالْعَشِيِّ وَ الْإِبْكارِ  بشبانگاه و بامداد يعنى بگوى سبحان اللّه و بحمده مراد آنست كه هميشه مواظبت نماى به تنزيه ذات او از صفات ناقصه و بشكرگذارى و سپاس دارى او بر نعم وافيه يا نماز گذار در اين دو وقت پس مراد نماز شام و خفتن و صبح باشد و مجاهد در تفسير آن فرموده كه نماز گذار و بامر پروردگار خود قيام نما از زوال پيشين تا شب و از طلوع تا زوال و مرويست كه حضرت رسالت صلّى اللّه عليه و آله و سلّم فرمود كه حق سبحانه و تعالى فرموده كه مرا ياد كن بعد از صبح ساعتى و بعد از پسين ساعتى تا كفاية تو كنم آنچه مقصود تست و اجابت نمايم آنچه حاجت تست و ابن عباس فرموده كه مراد صلاة خمس است زيرا كه عشا بعد از زوالست مطلقا پس شامل نماز پيشين و پسين و شام و خفتن باشد و ابكار فجر ثانيست كه وقت نماز بامداد است آورده‌اند كه يهود با حضرت رسالت صلّى اللّه عليه و آله و سلّم جدال كردند و ميگفتند كه تو صاحب ما نيستى بلكه آن ابو يوسف مسيح بن داود است يعنى دجال كه پادشاهى او ببر و بحر فرا رسد و جويهاى آب به آن روان شود و سلطنت بما باز گذارد و او آيتى است از آيات حق سبحانه و تعالى اين آيه فرستاد كه .\r\n إِنَّ الَّذِينَ يُجادِلُونَ فِي آياتِ اللَّهِ  بدرستى كه آنان كه جدال ميكنند و منازعه مينمايند در آيتهاى خدا كه از جمله آن ظهور دجالست كه از علامت آخر الزمانست  بِغَيْرِ سُلْطانٍ أَتاهُمْ  بىحجتى قوى كه آمده باشد ايشانرا از حجج عقليه و نقليه كه دلالت كند بر صحت دعوى ايشان بر حقيت نبوة دجال و بطلان دعوى تو  إِنْ فِي صُدُورِهِمْ إِلَّا كِبْرٌ  نيست در سينهاى ايشان مگر سركشى يعنى آرزوى حكمت در دل دارد و هواى سلطنت در سر و تمناى ايشان آنست كه نبوة در ميان ايشان باشد  ما هُمْ بِبالِغِيهِ  نيستند ايشان رسنده به آن يعنى هرگز به آن نرسند و خداى ايشانرا ذليل و خوار گرداند  فَاسْتَعِذْ بِاللَّهِ  پس پناه گير بخداى از حسد ايشان و از شر فتنهء دجال كه يكى است از مخلوقات و آفريدگان من  إِنَّهُ هُوَ السَّمِيعُ الْبَصِيرُ  بدرستى كه او شنواست باقوال تو و بينا بافعال ايشان و چون مجادلهء ايشان در آيات خدا مشتمل بر انكار بعث بود كه مدار مخاصمه است از اينجهة بعد از\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاين ميفرمايد كه .\r\n لَخَلْقُ السَّماواتِ وَ الْأَرْضِ  هر آينه آفريدن آسمان‌ها و زمين  أَكْبَرُ  بزرگتر است نزد شما  مِنْ خَلْقِ النَّاسِ  از آفريدن آدميان پس آنكه قادر باشد اولا بر خلق آسمان و زمين بىاصل و ماده با وجود عظمت و بسطة آن هر آينه قادر خواهد بود بر آفريدن ايشان ثانيا از اصلى و مادهء  وَ لكِنَّ أَكْثَرَ النَّاسِ  و ليكن بيشتر مردمان  لا يَعْلَمُونَ  نميدانند كه اين آفريدن آسانتر است چه به جهت فرط غفلت و اتباع هوا تامل در آن نميكنند و بدانكه در حكايت دجال اسماى بنت زيد روايت كند كه جمعى احوال او را از رسول صلّى اللّه عليه و آله و سلّم پرسيدند فرمود كه او آدميست كه از آدميان بقد بلندتر است و بجثه قويتر و يك چشم دارد و آيات ظهور او آنست كه مردم بسه سال پيش از خروج وى بقحط و غلا مبتلا باشند و سال اول از آسمان آنچه بارد ثلثى باز گيرد و زمين آنچه رويد ثلثى نگاهدارد و در سال دوم دو ثلث باز گيرند و در سال سوم نه از آسمان باران آيد و نه از زمين گياه رويد اكثر جانوران از گرسنگى بميرند و ابو امامه گفت روزى رسول خداى خطبه ميكرد و بيشتر خطبه در آن روز حكايت دجال بود از آن جمله فرمود كه ايمردمان در زمين هيچ فتنه از فتنهء دجال زياده نيست و خداى هر پيغمبرى را كه فرستاد امة او را از فتنهء دجال تخويف نمود من پيغمبر آخر الزمانم و شما امت آخرين يمكن كه در روزگار شما بيرون آيد اگر من باشم او را بحجت الزام نمايم و اگر شما باشيد جهد كنيد تا او را بحجت الزام سازيد و چون وقت خروج او در رسد از ميان دو كوه شام و عراق بيرون آيد و لشكر خود را از چپ و راست بفرستد و دعوى نبوت كند و بعد از دعوى نبوت دعوى خدائى كند و در ميان چشمهاى او نوشته باشند كه هو آيس من رحمة اللّه يعنى او نوميد است از رحمت خداى و هر مؤمن كه او را ببيند آب دهن بر روى او اندازد و با وى سحر بسيار باشد و بيشتر خلق متابعت او كنند مگر كسى كه خداى تعالى او را از آن نگه دارد و با وى بهشتى و دوزخى باشد و هر مومنى كه بدوزخ او گرفتار شود بايد كه فواتح بخواند كه آتش در او اثر نكند و مدت ملك او چهل روز باشد و بعضى از آن روزها مقابل چند سال باشد و بعضى ديگر كمتر از سال و برخى مقدار چند ماه و برخى ديگر برابر هفتهء و بعضى به قدر روزى و برخى ديگر مقابل ساعتى و روز آخرش به مقدار گرفتن آتش باشد در چوب خشك و ديوان همراه داشته باشد كه به صورت آدميان متمثل شوند پس يكى را گويد كه پدر و مادر او مرده باشد كه اگر مادر و پدر ترا زنده كنم بربوبيت من اقرار كنى گويد آرى فى الحال از ديوان بعضى به صورت ابوين او متشكل شوند و او را گويند اى فرزند متابعت وى كن كه آفريدگار تست القصه همهء شهرها را مسخر كند مگر مكه و مدينه و چون قصد\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nكند كه از آسمان فرشتهء بيايد و او را از آن منع كند و آنگاه زلزلهء پيدا شود و هيچ منافع در مدينه نماند الا بيرون آيد و تبعيت دجال اختيار كند و مردم آن روز را يوم الاخلاص گويند ام شريك گفت يا رسول اللّه صلّى اللّه عليه و آله و سلّم آن روز مؤمنان كجا باشند فرمود پناه به بيت المقدس برند و دجال بيايد و آن را حصار كند و صاحب الزمان عليه السلام بر ايشان ظاهر شود در وقت نماز بامداد و اقامت بگويد و با ايشان به نماز مشغول شود و چون از نماز فارغ شود عيسى از آسمان فرود آيد و در نماز اقتداء بآنحضرت كند پس در شهر بگشايند و با دجال هفتاد هزار جهود مسلح باشند و چون عيسى عليه السلام از آن شهر بيرون آيد دجال بگريزد و او را در حوالى مشترق بگيرند و بكشند و لشگرش در حصارها پنهان شوند و خدا آن حصارها را بسخن درآورد تا با مومنان گويند كه دشمنان شما در پس ما گريخته‌اند آن روز مومنان داد از كفار بستانند و حق تعالى حقد و حسد از دل مومنان بردارد تا همه يكديگر را دوست داشته باشند بعد از آن كفار در عرصهء دنيا نمانند خداى تعالى چندان بركت بدهد كه زمان آدم بود و حديثى كه در باب خروج مهدى صلوات اللّه عليه از مخالف و موافق منقولست اينست كه حضرت رسالت صلّى اللّه عليه و آله و سلّم فرمود كه اگر باقى نماند از دنيا مگر يك روز خداى تعالى آن روز را دراز كند تا كه بيرون آيد مردى كه نام او نام منست و كنيت او كنيت من و پر سازد زمين را از عدل و داد چنان كه پر شده باشد از جور و ستم و در اكثر تفاسير مسطور است كه كفار مكه در باب قرآن و بعث مجادله ميكردند و ميگفتند قرآن سخن خدا نيست و بعث محالست حق تعالى آيهء مذكوره را نازل ساخت يعنى آنان كه جدال كنند در بطلان آيتهاى قرآن و در دفع آن كوشند بىحجتى روشن كه داشته باشند در انكار و تكذيب آن در صدور ايشان نيست مگر تكبر نمودن بر محمد و اصحاب و هرگز ايشان بمقتضاى عظمت و تكبر خود نرسند كه آن رياست است يا مرتبة نبوت يا رفع آيات زيرا كه خداى ايشانرا ذليل و خوار و مقهور گرداند پس اى محمد پناه گير بخداى از شر آنها بدرستيكه خداى شنوا است و بينا باقوال و احوال ايشان و همه را بجزا و سزاى خود رساند بعد از آن بيان احوال مشركان و مومنان مىكند به اين ضرب المثل كه .\r\n وَ ما يَسْتَوِي الْأَعْمى وَ الْبَصِيرُ  و برابر نيستند نابينا و بينا يعنى كافرى كه جاهل و غافل باشد از دلايل توحيد به جهت عدم تفكر و تدبر در آن مساوى نيست بمؤمنى كه عالم و عاقل باشد بمعرفت او سبحانه  وَ الَّذِينَ آمَنُوا  و برابر نيستند آنان كه گرويده‌اند  وَ عَمِلُوا الصَّالِحاتِ  و كرده‌اند عملهاى شايسته  وَ لَا الْمُسِيءُ  و نه بدكار تبه روزگار يعنى مومن صالح مساوى كافر فاسق نيست چه اول ساكن درجات عاليه است بانواع كرامت و ثانى مقيم دركات باصناف اهانت\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n قَلِيلًا ما تَتَذَكَّرُونَ  اندكى پند پذيرند مردمان مراد آنست كه تذكر كافران بسيار اندكست .\r\n إِنَّ السَّاعَةَ لَآتِيَةٌ  بدرستيكه قيامت هر آينه آينده است  لا رَيْبَ فِيها  شكى نيست در آن به جهت وضوح دلالت عقلية و نقلية بر وقوع آن و اجماع جميع رسل بر وعدهء آن  وَ لكِنَّ أَكْثَرَ النَّاسِ  و ليكن بيشتر مردمان  لا يُؤْمِنُونَ  نميگروند بنشانهاى قيامت به جهت عدم مشغولى نظر در ادلهء آن پس به جهت ترغيب بندگان در قبول ايمان ميگويد كه .\r\n وَ قالَ رَبُّكُمُ ادْعُونِي  و گفت پروردگار شما بخوانيد مرا نزد جميع مقاصد و مدعيات و وقوع بليات  أَسْتَجِبْ لَكُمْ  تا اجابت كنم آن را كه مقتضاى مصلحت باشد و محققان گفته‌اند كه داعى را لازم است كه لفظا يا قصدا دعا را معلق به شرط مصلحت سازد و اگرنه در مظان قبح خواهد بود چه در اين صورت ممكن است كه داعى چيزى بود كه مستلزم مفسده باشد و نزد بعضى مفسران معنى آنست كه بپرستيد و يكتا دانيد مرا تا ثواب دهم شما را و قول اول اشهر است  إِنَّ الَّذِينَ يَسْتَكْبِرُونَ عَنْ عِبادَتِي  بدرستيكه آنان كه سركشى كردند از پرستيدن من و يا از خواندن من بوحدانيت من  سَيَدْخُلُونَ جَهَنَّمَ  زود باشد كه درآورده شوند در آتش و حفص بفتح يا و ضم خا ميخواند يعنى درآيند بدوزخ  داخِرِينَ  در حالتى كه ذليل و خوارشدگان باشند از ابن عباس منقولست كه دعا بهترين عبادتست و معاوية بن عمار روايت كند كه از امام جعفر صادق ( ع ) پرسيدم كه چه ميفرمائى در حق دو مرد كه هر دو به مسجد روند يكى بيشتر اوقات در دعا صرف نمايد و ديگر اكثر اوقات در نماز باشد فرمود هر دو خوبست گفتم يابن رسول اللّه ميخواهم بدانم كه كدام از ايشان افضل باشند فرمود آنكه دعاى او اكثر است نشنيدهء كه حق تعالى فرمود ادعونى استجب لكم ان الذين يستكبرون عن عبادتى سيدخلون جهنم داخرين بعد از آن فرمود دعاى عبادت اكبر است و زراره روايت كند كه از امام محمدباقر ( ع ) پرسيدم كه كدام عبادت فاضلتر است فرمود هيچ چيز نزد خداى تعالى دوست‌تر از آن نيست كه شخصى از او سؤال كند و رفع حاجت او نمايد و هيچكس دشمن تر از آن نيست كه از عبادت استكبار كند و از او طلب نكند آنچيزى كه نزد اوست پس آيه دالست بر عظمت و قدر دعا و نيز از امام جعفر صادق ( ع ) روايت كرده كه امير المومنين ( ع ) فرموده كه دوسترين اعمال نزد او سبحانه دعا است و از حضرت رسالت صلّى اللّه عليه و آله و سلّم منقولست كه در حوايج خود رجوع به حق سبحانه نمائيد و بتضرع تمام دعا كنيد كه دعا مغز عبادتست و هيچ مومنى خدايرا نخواند الا كه حاجت او مستجاب شود يا در دنيا يا در عقبا و اگر به جهت\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمصلحتى حاجت او روا نشود آن دعا كفارهء ذنوب او خواهد بود مادام كه متضمن اثم نباشد و از امام على النقى ( ع ) روايت كرده كه هرگاه بلائى متوجه بنده شود و او دعا كند حق تعالى بزودتر وجهى از او كشف بلا كند و اگر دعا نكند آن بلا بر او فرود آيد و در مدت متمادى لازم او شود پس بر شما باشد كه هميشه دعا كنيد و بتضرع تمام خدايرا بخوانيد سليمان بن عثمان از پيغمبر صلّى اللّه عليه و آله و سلّم رواية كرده كه روز قيامة دو مرد كه عمل ايشان مساوى يكديگر باشد ببهشت برند و درجهء يكى را بلندتر از يكى گردانند او گويد بار خدايا بچه سبب او اين مرتبه پيدا كرده و حال آنكه عمل ما يكسان بود خطاب آمد كه او دعا ميكرد و حوائج و مقاصد خود از من سؤال ميكرد و تو نميكردى و از من طلب چيزى ننمودى پس به جهت ترغيب در دعا ميفرمايد كه .\r\n اللَّهُ الَّذِي جَعَلَ  خداى به حق آنكس است كه بيافريد  لَكُمُ اللَّيْلَ  براى شما شب تاريك را  لِتَسْكُنُوا فِيهِ  تا ساكن شويد در او و آسايش كنيد از تعب حركات روز  وَ النَّهارَ  و خلق فرمود روز را  مُبْصِراً  روشن در كمال نورانيت تا ببينيد در آن چيزها را و به جهت آن مواضع حاجات خود را به سهولت شناسيد و كسب معيشت كنيد  إِنَّ اللَّهَ  بدرستيكه كه خداى  لَذُو فَضْلٍ  هر آينه خداوند بخشش بزرگ است و بسيار  عَلَى النَّاسِ  بر آدميان بآفريدن شب و روز كه مصالح ايشان ياز بسته است ياو  وَ لكِنَّ أَكْثَرَ النَّاسِ  و ليكن بيشتر مردمان  لا يَشْكُرُونَ  سپاس دارى اين نعمت نميكنند بجهة فرط جهالة .\r\n ذلِكُمُ  آن كسى كه متميز است به اين افعال خاصه كه غيرى شريك او نيست در آن  اللَّهُ رَبُّكُمْ  خدائيست كه پروردگار شماست  خالِقُ كُلِّ شَيْءٍ  آفريننده آسمانها و زمينها و ما بين آنها  لا إِلهَ إِلَّا هُوَ  نيست هيچ معبودى بسزا مگر او  فَأَنَّى تُؤْفَكُونَ  پس چگونه و بچه وجه گردانيده ميشويد از عبادت او و بپرستش غير او روى ميآريد با وجود وضوح دلالات بر توحيد و الوهيت او سبحانه .\r\n كَذلِكَ  همچنانكه برگردانيده شدند از دين اسلام  يُؤْفَكُ  برگردانيده ميشوند يعنى رؤسا و اكابر كفار باز ميگردانيدند  الَّذِينَ كانُوا  آنان كه بودند  بِآياتِ اللَّهِ  بآيتهاى خداى  يَجْحَدُونَ  انكار ميكردند و از قبول آن ابا مينمودند .\r\n اللَّهُ الَّذِي  خداى به حق آنكس است كه  جَعَلَ لَكُمُ الْأَرْضَ  گردانيد از براى شما زمين را  قَراراً  مستقرى كه آرام ميگيريد به آن  وَ السَّماءَ بِناءً  و گردانيد آسمانرا بناى برافراشته و قبه برداشته بر بالاى زمين  وَ صَوَّرَكُمْ  و\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبنگاشت شما را  فَأَحْسَنَ صُوَرَكُمْ  پس نيكو گردانيد صورتهاى شما را چه صورت انسان بهترين صورت حيوانات است ابن عباس فرموده كه حسن صورت بانتساب قامتست و اكل طعام بيدين و يا آنكه تناسب اعضاست و استعداد براى اكتساب صنايع و كمالات  وَ رَزَقَكُمْ مِنَ الطَّيِّباتِ  و روزى داد شما را از طعامهاى پاكيزه يعنى از انواع فواكه لذيذه و نباتات طيبه و يا روزى حلال بشما عطا فرموده  ذلِكُمُ  آنكه فاعل اين اشياست  اللَّهُ رَبُّكُمْ  خدائيست كه آفريدگار شماست  فَتَبارَكَ اللَّهُ  پس بزرگوار و برتر است خدا كه  رَبُّ الْعالَمِينَ  پروردگار عالميانست از جن و انس و ملائكه و غير آن چه ماسوى آن متفرقند با لذات و مربوب او در معرض زوال .\r\n هُوَ الْحَيُّ  اوست زنده يعنى متفرد بحيوة ابدية  لا إِلهَ إِلَّا هُوَ  نيست هيچ معبودى كه سزاوار پرستش باشد مگر او  فَادْعُوهُ  پس بخوانيد و بپرستيد او را  مُخْلِصِينَ  در حالتى كه پاكيزه سازندگان باشيد  لَهُ الدِّينَ  براى او دين خود را از شرك و يا طاعة او را از ريا و بگوئيد بر اثر اين هدايت عظمى و نعمت كبرى  الْحَمْدُ لِلَّهِ رَبِّ الْعالَمِينَ  ستايش و سپاس مر خدايراست كه پروردگار عالميانست ابن عباس گويد كه هر كه توحيد بر زبان راند بايد كه در عقب آن بگويد كه الحمد للّه رب العالمين چون كفار مكه ترغيب حضرت ميكردند بدين خود حق تعالى فرمود كه .\r\n قُلْ  بگو ايمحمد مر مشركان مكه را  إِنِّي نُهِيتُ  بدرستى كه من نهى كرده شده‌ام و باز داشته شده‌ام  أَنْ أَعْبُدَ الَّذِينَ  از آنكه بپرستم آنان را كه  تَدْعُونَ مِنْ دُونِ اللَّهِ  مىپرستيد شما بجز از خداى به حق  لَمَّا جاءَنِي الْبَيِّناتُ  آنهنگام كه آمد به من حجج بينه و آيات ظاهره  مِنْ رَبِّي  از نزد پروردگار من  وَ أُمِرْتُ  و امر كرده شده‌ام  أَنْ أُسْلِمَ  به آنكه گردن نهم و انقياد نمايم  لِرَبِّ الْعالَمِينَ  مر پروردگار عالميان را كه .\r\n هُوَ الَّذِي  او آنكس است كه بقدرت كاملهء خود  خَلَقَكُمْ  آفريد شما را يعنى آدم را كه منشأ و اصل خلقت شما است  مِنْ تُرابٍ  از خاك  ثُمَّ  پس شما را كه فرزند اوئيد آفريد  مِنْ نُطْفَةٍ  از آب منى  ثُمَّ مِنْ عَلَقَةٍ  پس از خون بسته كه منى بعد از چهل روز به آن صورت متشكل ميگردد  يُخْرِجُكُمْ  پس بيرون ميآورد هر يك از شما را از رحم مادر  طِفْلًا  در حالتى كه كودكيد  ثُمَّ لِتَبْلُغُوا أَشُدَّكُمْ  پس از طفوليت بقا ميدهد شما را تا ميرسيد بسخت‌ترين قوة كه نهايت سن جوانيست و آن از سى سالگيست\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nتا چهل سالگى  ثُمَّ لِتَكُونُوا شُيُوخاً  پس بعد از چهل سالگى باقى ميگذارد شما را تا ميگرديد پير  وَ مِنْكُمْ مَنْ يُتَوَفَّى مِنْ قَبْلُ  و برخى از شما آنكس است كه قبض روح او مىشود پيش از شيخوخيت  وَ لِتَبْلُغُوا  و نقل مىكند از سنى بسنى ديگر پيش از شيخوخية تا برسيد  أَجَلًا مُسَمًّى  بمدتى نام برده شده كه وقت موتست  وَ لَعَلَّكُمْ تَعْقِلُونَ  و تا شايد كه تعقل كنيد در آفرينش خود در انتقال خود از هر درجه بدرجه و به اين عارف شويد به خالق خود .\r\n هُوَ الَّذِي  او آنكس است كه بمحض قدرت خود  يُحْيِي  زنده ميگرداند شما را  وَ يُمِيتُ  و ميميراند  فَإِذا قَضى أَمْراً  پس چون حكم كند بامرى يعنى هرگاه كه اراده كند كه كارى پديد آورد از زنده گردانيدن و ميرانيدن و ساير مقدورات  فَإِنَّما يَقُولُ لَهُ  پس جز اين نيست كه ميگويد مر آن امر را  كُنْ  باش  فَيَكُونُ  پس زود بباشد بلا تاخير يعنى تكوين آن مينمايد بدون احتياج بآلتى و مدتى و كلفتى چون قدرت ذاتيه موقوف به هيچ چيز نيست و چون كفار با وجود كثرت دلايل واضحه در مقام جدال و عناد بودند از اينجهت بعد از ذكر بينات در تهديد ايشان ميگويد كه .\r\n أَ لَمْ تَرَ  آيا نمىبينى و نمينگرى  إِلَى الَّذِينَ  بسوى آنان كه  يُجادِلُونَ  جدال و نزاع ميكنند  فِي آياتِ اللَّهِ  در آيتهاى خداى كه حجج قرآنيه و ساير معجزات نبويه است  أَنَّى يُصْرَفُونَ  چگونه و بچه نوع برگردانيده ميشوند از تصديق كردن به آن با وجود وفور دلايل و آيات .\r\n الَّذِينَ كَذَّبُوا  مجادلان آنانند كه تكذيب كردند و نگرويدند  بِالْكِتابِ  به قرآن  وَ بِما أَرْسَلْنا بِهِ  و به آنچه فرستاديم به آن چيز  أَرْسَلْنا  پيغمبران خود را از كتب و احكام شرايع  فَسَوْفَ يَعْلَمُونَ  پس زود باشد كه بدانند عاقبت تكذيب و خاتمهء ناگرويدن را .\r\n إِذِ الْأَغْلالُ  وقتى كه غلهاى آتشين  فِي أَعْناقِهِمْ  در گردن‌هاى ايشان باشد  وَ السَّلاسِلُ يُسْحَبُونَ  و زنجيرها در گردن كفار باشد در حالتى كه كشيده شوند به آن .\r\n فِي الْحَمِيمِ  در آب جوشان يا بزنجيرهاى كشيده ميشوند در آبى بغايت گرم - وهب بن منبه از پيغمبر صلّى اللّه عليه و آله و سلّم روايت كند كه حق تعالى در دوزخ ابرى سياه بيافريند و ايشانرا گويد شما را چه آرزو است ايشان گويند آرزوى آب سرد داريم حق تعالى ابر را امر كند كه بجاى باران غلها و سلسلها بر ايشان ببارد بندها بر سر بندهاى ايشان آيد و غلها آنگاه از آن ابر آتش ببارد و دوزخ گرم‌تر شود  ثُمَّ فِي النَّارِ يُسْجَرُونَ  بعد از آن در آتش دوزخ سوخته شوند .\r\n ثُمَّ قِيلَ لَهُمْ  بعد از آن گفته\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nشود يعنى ملائكه از روى توبيخ با ايشان گويند كه  أَيْنَ ما كُنْتُمْ  كجايند آنان كه بوديد كه شما انباز ميگرفتيد ايشانرا و ميپرستيديد از روى ضلالت   تُشْرِكُونَ مِنْ دُونِ اللَّهِ   شرك مىآورديد بجز از خداى و از ايشان توقع نفع و دفع ضرر داشتيد و دعوى ميكرديد كه هؤلاء شفعاؤنا عند اللّه .\r\n قالُوا  گويند آن دوزخيان كه آن شريكان  ضَلُّوا عَنَّا  گم شدند از ما و نمييابيم ايشانرا و اين حكايت قبل از آن باشد كه بمعبودان خود رسند و يا مراد آن باشد كه ضايع شدند از ما امداد ايشان يعنى ما از ايشان توقع مدد داشتيم و ايشان ما را در اين عذاب و نكال و عقاب بگذاشتند و هيچ نفعى بما نرساندند پس گويا كه از ما غايب‌اند و اگرچه بحسب ظاهر حاضرند  بَلْ لَمْ نَكُنْ نَدْعُوا  بلكه بر ما ظاهر گشت كه نبوديم كه خوانده باشيم  مِنْ قَبْلُ  پيش از اين در دنيا  شَيْئاً  چيزى كه مفيد باشد يعنى غرض از عبادت آنست كه از جانب معبود نفعى بما رسد و چون دانستيم كه از ايشان نفعى و دفع ضررى متصور نيست پس بر ما ظاهر گشت كه ايشان در نفس الامر هيچ نبوده‌اند و ما ايشانرا چيزى پنداشته بوديم و همچنانكه خداى تعالى مجادلان را فرو گذاشت  كَذلِكَ يُضِلُّ اللَّهُ الْكافِرِينَ  همچنين فرو ميگذارد خداى جميع كافران را تا در آخرة راه نبرند به چيزى كه به آن منتفع شوند .\r\n ذلِكُمْ  اين فرو گذاشتن شما را امروز  بِما كُنْتُمْ تَفْرَحُونَ  بسبب آنست كه بوديد كه فرحناك مى بوديد و خوشحال  فِي الْأَرْضِ  در زمين يعنى در دنيا  بِغَيْرِ الْحَقِّ  بچيزيكه حق نبود از عبادت و تكذيب رسولان و عداوت و طغيان  وَ بِما كُنْتُمْ تَمْرَحُونَ  و بسبب آنكه بوديد كه بسيار نشاط ميكرديد بجهة توقع مكاره و بلايا بر انبيا .\r\n ادْخُلُوا أَبْوابَ جَهَنَّمَ  درآييد اى اهل شرك و طغيان بدرهاى هفتگانهء دوزخ كه براى شما منقسم شده يعنى هر طايفه بدركهء درآييد  خالِدِينَ فِيها  در حالتى كه جاويد باشيد در آن  فَبِئْسَ مَثْوَى الْمُتَكَبِّرِينَ  پس بد آرامگاهيست مر گردنكشان را و طاغيان را در دركهء آخرين دوزخ كه جهنم است و چون از براى ارباب شرك و عناد ابواب جهنم مهياست .\r\n فَاصْبِرْ  پس شكيبائى كن ايمحمد بر ايذاى قوم و بر طريق حق و در منهج انذار و تخويف ثابت قدم باش اگرچه مستلزم اذية و مشقة باشد  إِنَّ وَعْدَ اللَّهِ  بدرستيكه وعدهء خدا بنصرت اوليا و و هلاك اعداد و دنيا و عقبى  حَقٌّ  درست و راستست بلا شبهه واقع خواهد شد  فَإِمَّا نُرِيَنَّكَ  پس هر آينه ترا در زمان حياة بنمايم  بَعْضَ الَّذِي نَعِدُهُمْ  برخى از آنچه وعده ميدهيم ايشانرا از عذاب عقبا پس آن جزاى آنهاست هم‌چنانكه در جنگ بدر واقع شده از قتل و اسر  أَوْ نَتَوَفَّيَنَّكَ  يا اگر\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبميرانيم ترا و بجوار رحمة خود بريم پيش از ظهور آنعذاب  فَإِلَيْنا يُرْجَعُونَ  پس بسوى ما باز گرديده خواهند شد و در قيامة جزاى آن خواهند يافت يعنى به هيچ وجه ايشانرا فرو گذاشت نخواهيم كرد آورده‌اند كه كفار از روى جدال از حضرت رسالت اقتراح آيات ميكردند چون روان كردن چشمها و ظاهر كردن بستانها مزين بانواع ميوها در حضور ايشان و به بالاى آسمان رفتن و غير آن چنان كه در سورهء بنى اسرائيل مذكور شد حق تعالى آيه فرستاد كه .\r\n وَ لَقَدْ أَرْسَلْنا رُسُلًا  و بتحقيق كه فرستاديم پيغمبران را  مِنْ قَبْلِكَ  پيش از زمان تو  مِنْهُمْ  بعضى از شما  مَنْ قَصَصْنا عَلَيْكَ  آنهااند كه خوانده‌ايم قصهء ايشانرا بر تو اما نام ايشانرا دانسته چون اليسع و غير آن  وَ مِنْهُمْ مَنْ لَمْ نَقْصُصْ عَلَيْكَ  و بعضى ديگر از آن قبيله‌اند كه نه ايشانرا به تو گفته‌ايم و نه قصه ايشان را بر تو خوانده‌ايم و مجموع انبيا برواية مشهور صد و بيست و چهار هزار بودند و گرويدن بايشان مشروط بتعيين عدد و معرفة نسب و اسم ايشان نيست  وَ ما كانَ لِرَسُولٍ  و نبود مر هيچ پيغمبرى را  أَنْ يَأْتِيَ بِآيَةٍ  آنكه بياورد معجزهء كه نشان نبوة او باشد  إِلَّا بِإِذْنِ اللَّهِ  مگر بدستور خداى تعالى و بفرمان او يعنى اى مقترحان معاند شما از پيغمبر اقتراح معجزات مىكنيد و حال آنكه هيچ پيغمبر مستقل نيست بدون اذن من و عدم اذن در معجزات مذكور بجهة آنست كه حكمت و مصلحت من مقتضى عدم وقوع آنست آنگه وعيد ايشان مىكند كه  فَإِذا جاءَ أَمْرُ اللَّهِ  پس چون بيايد فرمان خداى به عذاب اهل اقتراح بعد از وضوح دلالت آيات و صدق نبوة سيد البريات  قُضِيَ  حكم كرده شود  بِالْحَقِّ  براستى ميان اهل ايمان و كفار و ساير ابرار و فجار يعنى مشرك مبطل معذب گردد و مؤمن محق نجات يابد  وَ خَسِرَ هُنالِكَ  و زيان كنند آنجا  الْمُبْطِلُونَ  اهل بطلان يعنى معاندان كه بعد از معجزهء كه دلالت بر نبوة مىكند ديگر اقتراح معجزه ميكنند و با وجود اين در صدد ابطال آنند در آن روز از جنت محروم باشند و معذب بانواع عقوبت گردند پس به جهت الزام حجت بر اهل انكار تعداد نعمة خود مىكند و ميگويد كه .\r\n اللَّهُ  خداى به حق و معبود مطلق  الَّذِي جَعَلَ لَكُمُ الْأَنْعامَ  آنكس استكه بيافريد براى منفعت شما چهارپايان را از شتر و گاو و گوسفند و اسب و استر  لِتَرْكَبُوا مِنْها  تا برنشينيد از آنها\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n وَ مِنْها تَأْكُلُونَ  و برخى از آن ميخوريد چون گوسفند و برخى ديگر قابليت هر دو دارند چون شتر و گاو .\r\n وَ لَكُمْ فِيها  و مر شما راست در چهار پايان  مَنافِعُ  منفعت بسيار چون پشم و شير و غير آن  وَ لِتَبْلُغُوا عَلَيْها  و آفريد ايشانرا تا برسيد به جهت سفر كردن بدان يعنى بر برخى از آن  حاجَةً فِي صُدُورِكُمْ  بحاجتى كه در سينهاى شماست از تجارت در بلاد متقاربه و متباعده و زيارت كردن و حج گذاردن و ساير امور دينيه و دنيويه  وَ عَلَيْها وَ عَلَى الْفُلْكِ  و بر چهارپايان كه كشتى بيابان‌اند و بر كشتى درياها  تُحْمَلُونَ  برداشته ميشويد يعنى چونكه حق تعالى عالم بود باحتياج عباد به مسافرت بر و بحر تعيين مركبى از براى بر و مركبى از براى بحر فرمود .\r\n وَ يُرِيكُمْ  و مينمايد خدا شما را  آياتِهِ  نشانهاى خود را كه دلالت مىكند بر كمال قدرت و فرط رحمت  فَأَيَّ آياتِ اللَّهِ  پس كدام آيه از آيتهاى خدا را  تُنْكِرُونَ  انكار ميكنيد چون هيچكدام از آنها از غايت ظهور قابل انكار نيست پس در تهديد اهل عناد ميفرمايد كه .\r\n أَ فَلَمْ يَسِيرُوا  آيا سير نكردند منكران قدرت  فِي الْأَرْضِ  در زمين عاد و ثمود در وقت تجارت يمن و شام  فَيَنْظُرُوا كَيْفَ كانَ  پس بنگرند كه چگونه بود  عاقِبَةُ الَّذِينَ مِنْ قَبْلِهِمْ  سر انجام كار آنان كه پيش از ايشان  كانُوا  بودند آن امم ماضيه  أَكْثَرَ مِنْهُمْ  بيشتر از ايشان از روى عدد  وَ أَشَدَّ قُوَّةً  و سخت‌تر از روى توانائى و شوكة  وَ آثاراً فِي الْأَرْضِ فَما أَغْنى  و از روى نشانها در زمين كه قصور مشيده و قلاع مرتفعه و حصون عاليه است  عَنْهُمْ  پس منع نكرد و بازنداشت از ايشان عذاب را  ما كانُوا يَكْسِبُونَ  آنچه بودند كه ميكردند از جمع مال و سپاه و بنيان .\r\n فَلَمَّا جاءَتْهُمْ  پس آنهنگام كه آمدند بديشان  رُسُلُهُمْ  پيغمبران ايشان  بِالْبَيِّناتِ  بمعجزه‌هاى بينه و آيات ظاهره  فَرِحُوا  شاد شدند  بِما عِنْدَهُمْ  به آنچه نزديك ايشان بود  مِنَ الْعِلْمِ  از دانش خود و استحقار رسولان كردند مراد از علم ايشان يا عقايد باطله و شبهات فاسدهء ايشان بود چون اعتقاد بعدم بعث و تعذيب و عدم وقوع قيامت و غير آن و يا علم مكاسب و تجارات و اعتقاد كردند بسبب مهارت ايشان در آن كه هيچ علمى در طلب نفع و فوايد بعلم ايشان نميرسد و يا علم طبايع و تنجيم و علم فراست و فلاسفه و دهريه چنان كه\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nدر خبر است كه حكماى يونان هرگاه كه وحى انبيا را استماع ميكردند استحقار آن ميكردند و در دفع و تصغير ايشان ميكوشيدند و نسبت با علم خود آن را حمل بر جهل ميكردند و در روايت آمده كه چون موسى اظهار دعوى نمود سقراط حكيم را گفتند چرا به شهر موسى مهاجرت نميكنى تا از او كسب علم دينيه حاصل كنى گفت ما بحليهء تهذيب اخلاق آراسته‌ايم و بزيور صلاح نفس پيراسته محتاج تهذيب كسى نيستيم حاصل كه كفار بعلم خود در تدبير دنيا و ما فيها بعلوم طبايع مغرور شده استهزا ميكردند  وَ حاقَ بِهِمْ  و فرود آمد بايشان  ما كانُوا بِهِ يَسْتَهْزِؤُنَ  جزاى آنچه بودند كه به آن استهزا ميكردند .\r\n فَلَمَّا رَأَوْا  پس آنهنگام كه بديدند  بَأْسَنا  سختى عذاب ما را در دنيا و ملجا شدند  قالُوا آمَنَّا  گفتند ايمان آورديم و گرويديم  بِاللَّهِ وَحْدَهُ  بخداى در حالتى كه يگانه و تنها است  وَ كَفَرْنا  و كافر شديم  بِما كُنَّا بِهِ مُشْرِكِينَ  به آنچه بوديم به آن شرك آورندگان از اصناف بتان .\r\n فَلَمْ يَكُ يَنْفَعُهُمْ  پس نبود كه سودى كند ايشانرا  إِيمانُهُمْ  گرويدن ايشان  لَمَّا رَأَوْا بَأْسَنا  آنهنگام كه ديدند شدة عذاب ما را زيرا كه در وقت معاينهء عذاب تكليف مرتفع است و صحت قبول ايمان فرع زمان تكليف پس در حين بأس ممتنع باشد قبول ايمان  سُنَّتَ اللَّهِ  سنت نهاده است خداى تعالى عدم صحة قبول ايمانرا در حين باس سنت نهادنى  الَّتِي قَدْ خَلَتْ  كه گذشته است آن سنت  فِي عِبادِهِ  در ميان بندگان او از امم ماضيه يعنى اينطريق مستمر بود در جاحدان زمان پيش  وَ خَسِرَ هُنالِكَ  و زيان كار شدند در زمان ديدن عذاب  الْكافِرُونَ  ناگرويدگان به جهت عدم ايمان در آن زمان .\r\n\r\nسورة السجده\r\n( اربع و خمسون آية مكية ) از ابى بن كعب مرويست كه حضرت رسالت صلّى اللّه عليه و آله و سلّم فرمود كه هر كه يك بار حم سجده را قرائت نمايد بهر حرفى از آن ده حسنه در نامهء او ثبت كنند و از امام جعفر صادق عليه السلام روايتست كه هر كه اين سوره را تلاوت كند روز قيامت نور او مقدار مد بصر باشد و در آن روز شادان باشد و در دنيا محمود بر وجهيكه همهء مردمان بر احوال او رشك برند و از خداى تمناى آن كنند و چون حق سبحانه و تعالى اختتام سورهء مؤمن كرد بذكر منكران افتتاح اين سوره نيز به مثل\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nآن كرده فرمود كه  بِسْمِ اللَّهِ الرَّحْمنِ الرَّحِيمِ \r\n   حم تَنْزِيلٌ مِنَ الرَّحْمنِ الرَّحِيمِ    بعضى از اقوال علما در تفسير اين دو حرف در سورة المؤمن تحرير يافت و حم اگر اسم اين سوره است معنى آنست كه اين سوره فرو فرستاده شده است از نزد خداى بخشنده بمؤمنان بجميع مردمان و اگر اسم سوره نيست معنى بر اين نهج است كه فرو فرستاده شده است از جانب خداى بخشنده مهربان .\r\n كِتابٌ فُصِّلَتْ آياتُهُ  كتابيست تفصيل داده شده است آيتهاى آن در معنى مختلفه از احكام آن و امثال و مواعظ و امر و نهى و ترغيب و ترهيب و وعده و وعيد و حلال و حرام  قُرْآناً عَرَبِيًّا  قرآنى است بلغت عرب  لِقَوْمٍ يَعْلَمُونَ  براى گروهى كه دريابند معنى آن را و بدان بگروند .\r\n بَشِيراً وَ نَذِيراً  در حالتى كه مژده دهنده است مر جماعتى را كه به آن عمل كنند بيم كننده و بدوزخ برند مر آنها را كه به آن نگروند با وجود اين صفات جليله  فَأَعْرَضَ  پس روى برتافتند از قبول آن  أَكْثَرُهُمْ  بيشتر مردمان  فَهُمْ لا يَسْمَعُونَ  پس ايشان نميشنوند بسمع قبول بجهة عدم تأمل و تدبر ايشان در آن .\r\n وَ قالُوا  و گفتند مشركان  قُلُوبُنا فِي أَكِنَّةٍ  دلهاى ما در پوششهاست  مِمَّا تَدْعُونا  از فهم آنچيزيكه ميخوانى ما را  إِلَيْهِ  بسوى آن يعنى قرآن را در نمييابيم  وَ فِي آذانِنا وَقْرٌ  و در گوشهاى ما گرانيست از استماع قرآن پس آنچه بر ما ميخوانى نميشنويم  وَ مِنْ بَيْنِنا وَ بَيْنِكَ حِجابٌ  ميان ما و ميان تو پرده‌ايست كه مانع رسيدن ما است به تو اين تمثيل جهت تباعد قلوب ايشانست از تعقل آنچه بر ايشان ميخوانند از آيات قرآن و عدم اعتقاد ايشان به آن بر وجهى كه گوئيا دلهاى ايشان در پرده است و در گوش ايشان گرانيست كه هيچ چيز نميشنوند و در تفسير طبرسى مذكور است كه أبو جهل جامه را ميان خود و ميان پيغمبر پرده ساخت و در پس آن پرده رفت و گفت اى محمد تو از آن جانب و ما از اين طرف  فَاعْمَلْ  پس عمل كن تو بر دين و مذهب خود  إِنَّنا عامِلُونَ  بدرستيكه ما عمل كنندگانيم بر كيش و ملت و عمل خود يا تو كوشش كن در ابطال امر ما كه ما نيز در ابطال امر تو تقصير نميكنيم يا تو كار كن براى آخرت خود كه ما براى دنياى خود عمل ميكنيم و چون مشركان تعنت و تحكم از حد بردند حق تعالى رسول خود را امر كرد كه .\r\n قُلْ  بگو اى محمد مر اين جماعت تيره ضمير را  إِنَّما أَنَا  جز اين نيست كه من  بَشَرٌ مِثْلُكُمْ \r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآدمىام مثل شما يعنى از جنس ملك و جن كه شما سخن ايشانرا در نيابيد و فهم نكنيد و به چيزى شما را دعوة نميكنم كه گوش از آن كراهت داشته باشد و طبع از آن تنفر بلكه مضمون دعوت من اينست كه  يُوحى إِلَيَّ  وحى كرده مىشود بسوى من اينكه  أَنَّما إِلهُكُمْ  جز اين نيست كه خداى شما  إِلهٌ واحِدٌ  خداى يگانه است كه هيچ شريكى نيست او را  فَاسْتَقِيمُوا  پس استقامت نمائيد و راست بايستيد در توجه  إِلَيْهِ  بسوى او يعنى بر توحيد و اخلاص طاعت يك جهت شويد  وَ اسْتَغْفِرُوهُ  و آمرزش طلبيد از او از سوء عقيده كه شركست با از گناهان كه بعد از اسلام كنيد  وَ وَيْلٌ  و سختى عذاب  لِلْمُشْرِكِينَ  مر شرك آرندگان است .\r\n الَّذِينَ  آنان كه  لا يُؤْتُونَ الزَّكاةَ  نمى دهند زكات را بجهة بخل و عدم شفقت به بندگان كه از اعظم رذايلست  وَ هُمْ  و حال آنكه ايشان  بِالْآخِرَةِ  بسراى ديگر يعنى از بعث و نشور و حساب و قيامت  هُمْ كافِرُونَ  ايشانند ناگرويدگان اين آية صريحا دالست بر وجوب زكات بر كافر ليكن اداى آن در حالت كفر صحيح نيست زيرا كه منافى اخلاص است و بعضى از اهل تفسير معنى آيه بر اينوجه تقرير كرده‌اند كه كفار اعتقاد ندارند بزكوة دادن و اعتراف به آن نميكنند يا آنكه بر كلمهء توحيد كه زكات نفس است تكلم نمينمايند و بعد از وعيد ايشان مرهم وعده را بر جراحت حرمان اميدواران نهاده فرمود كه .\r\n إِنَّ الَّذِينَ آمَنُوا  بدرستيكه آنان كه ايمان آورده‌اند  وَ عَمِلُوا الصَّالِحاتِ  و كردند كارهاى شايسته و ستوده  لَهُمْ أَجْرٌ  مر ايشانراست مزدى بر ايمان و اعمال صالحه  غَيْرُ مَمْنُونٍ  كه منت نهاده نشود يعنى مر ايشان را بر آن اجر منت ننهند زيرا كه منت فرع تفضل است و اجر عمل بر سبيل وجوب و در اكثر تفاسير ممنون بمعنى مقطوع است يعنى مزدى نابريده و ناكاسته كه هرگز منقطع نشود و فنا نپذيرد آنگه بجهة توبيخ كفار ميفرمايد كه .\r\n قُلْ  بگو ايمحمد مر كافرانرا  أَ إِنَّكُمْ لَتَكْفُرُونَ  آيا شما كافر ميشويد اين كلام بر سبيل تعجب است يعنى چگونه و بچه وجه كافر ميشويد  بِالَّذِي خَلَقَ الْأَرْضَ  بآنكسى كه بيافريد زمين را  فِي يَوْمَيْنِ  در دو روز كه يكشنبه و دوشنبه بود مرويست كه روز يكشنبه اصل زمين را آفريد و در روز دوشنبه آن را منبسط ساخت و در اكثر تفاسير مذكور است كه مراد مقدار روز است يا دو نوبة كه در هر نوبت آنچه ميخواست باسرع وجهى آفريد و بر هر تقدير ميفرمايد كه اى محمد بكفار بگوى كه چگونه كافر ميشويد به كسى كه\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nقادر است بر خلق زمين به دو روز  وَ تَجْعَلُونَ لَهُ أَنْداداً  و ميگردانيد از براى او همتا به آن يعنى ميسازيد از براى او اشباه و امثال كه در نهايت عجزند  ذلِكَ  آن قادرى كه زمين را آفريد  رَبُّ الْعالَمِينَ  پروردگار عالميانست و آفرينندهء جميع ممكنات .\r\n وَ جَعَلَ فِيها رَواسِيَ  و آفريد در زمين كوههاى بلند پايدار  مِنْ فَوْقِها  از زبر زمين تا منافع ببندگان برسد و بر ايشان ظاهر شود فايدهء آن  وَ بارَكَ فِيها  و بركت كرد در آن كوهها يعنى بسيار گردانيد منافع آن را از معادن و منابع از نباتات و اشجار بدون زرع و غرس  وَ قَدَّرَ فِيها  و تقدير كرد بر زمين  أَقْواتَها  روزيهاى اهل زمين را يعنى معين ساخت در آن از براى هر نوعى از جنس حيوانات آنچه به آن معيشت كنند يا مخصوص ساخت حدوث هر قوت را بقطراى از اقطار چون گندم و جو و برنج و خرما و زرة و امثال آنها كه هر يكى غالب قوت بلدىاند  فِي أَرْبَعَةِ أَيَّامٍ  در تتمه چهار روز يعنى در روز ديگر كه آن سه شنبه و چهار شنبه بود اين كلام از قبيل آنست كه كسى گويد كه سير كردم از بصره تا بغداد در مدة ده روز تا كوفه مدت پانزده روز كه تتمه پنج روز است  سَواءً  كه يكسان بود يكسان بودنى يعنى چهار روز تمام بىزياده و نقصان و آن حصر چهار روز است  لِلسَّائِلِينَ  مر پرستندگان را يعنى اين جوابيست مر جماعتى را كه سؤال كنند كه خلق زمين و تقدير آنچه در اوست در چند مدت بوده عكرمه از حضرت رسالت صلّى اللّه عليه و آله و سلّم روايت كرده كه حق سبحانه و تعالى زمين را در روز يكشنبه و دو شنبه خلق فرموده و كوهها در سه شنبه و اشجار و مياه را در چهار شنبه و سماوات را در پنجشنبه و شمس و قمر و نجوم و ملائكه و آدم را در جمعه .\r\n ثُمَّ اسْتَوى  بعد از آن قصد كرد بر وجه استقامت  إِلَى السَّماءِ  بسوى آفريدن آسمان يعنى حكمت داعى او شد كه بعد از خلق اجرام سفليه خلق آسمان نمود بقدرت غالبه بىصارفى كه او را از آفريدن آن منحرف گرداند  وَ هِيَ دُخانٌ  و حال آنكه آسمان در آن روز دودى بود يعنى بخار آب بهيئة دود - در اكثر تفاسير مذكور است كه حق تعالى بعد از خلق عالم سفلى و علوى جوهرى سبز بيافريد و به نظر سياست در او نگريست آب شد و بعد از آن آتش بر آن مسلط گردانيد تا به جوش آمد كفى و بخارى بيرون آورد و بر بالاى آب بداشت بعد از آن آب را بسته ساخت پس از آن بخار مرتفع آسمان را بيافريد و عرش را بر بالاى آن بيافريد و از آن آب بسته زمين را خلق فرمود و چون خلق آسمان و زمين را نمود  فَقالَ لَها وَ لِلْأَرْضِ  پس گفت مر آسمان و زمين را  ائْتِيا  بيائيد به آنچه شما را فرمايم  طَوْعاً  در\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nحالتى كه فرمانبريد فرمان بردنى  أَوْ كَرْهاً  يا كراهت داشته باشيد كراهة داشتنى يعنى اگر بطوع و رغبت است و اگر بكراهت كه شما را آنچه امر نمايم چارهء نيست مراد اظهار كمال اقتدار و وجوب وقوع مراد اوست پس بر وجهى كه گوييا مأمور و مطيع‌اند كه فعل امر مطاع بر ايشان وارد شد اين سؤال بر سبيل حقيقت باشد پس اين از قسم مجاز تمثيل است و بر اين قياس است آنچه از ابن عباس مرويست كه آسمان را گفت كه ماه و ستارگان كه در ذات تو خلق كرده‌ام ظاهر ساز و زمين را فرمود كه انهار و اشجار و اثمار خود را بيرون آر  قالَتا  گفتند آسمان و زمين  أَتَيْنا  آمديم بهر چه فرمودى  طائِعِينَ  در حالتى كه فرمان برندگانيم و نزد بعضى آنست كه حق تعالى زمين و آسمان را قدرت داد بر تكلم و بعد از آن خطاب بايشان كرد و بنابراين سؤال و جواب بر حقيقت خود باشد - در خبر آمده كه چون او سبحانه خطاب به زمين كرد اول موضع كعبه بجواب آتينا طائعين تكلم نمود و بعد از آن اجزاى ديگر كه در يلى آن بود و بر همين ترتيب تا تمام اجزاى زمين اعتراف بطوع خود نمودند و بجهة اين آن كعبه اسلام و قبلهء انام گرديد .\r\n فَقَضاهُنَّ  پس محكم گردانيد آسمانها را و بپرداخت از خلق آنها  سَبْعَ سَماواتٍ  در حالتى كه هفت آسمان بودند  فِي يَوْمَيْنِ  در مدت دو روز كه پنجشنبه و جمعه است و گويند حق تعالى در روز پنجشنبه سماوات را آفريد و در روز جمعه شمس و قمر را و در ساعت آخر آن آدم را و در همين روز قيامت را قائم سازد  وَ أَوْحى فِي كُلِّ سَماءٍ  و وحى فرمود در هر آسمانى  أَمْرَها  كار آن را يعنى مقرر كردشان هر فلكى هر چه از آن آيد از تدابير و مصالح يا الهام كرد باهل هر يك از آسمانها كه عبادت بچه نحو كنند  وَ زَيَّنَّا السَّماءَ الدُّنْيا  و آرايش داديم آسمان نزديك را كه آسمان اول است  بِمَصابِيحَ  بچراغ ها يعنى ستارگان كه مانند چراغها درخشانند چه بسبب لطافت آن جميع كواكب در آن مرئى مى شوند و اگرچه بعضى از آن در آسمان ديگر باشند  وَ حِفْظاً  و نگاه داشتيم آسمانرا نگاه داشتنى يا از شياطين كه داعية شنيدن سخن ملائكه داشته باشند  ذلِكَ  آنچه مذكور شد از بدايع و صنايع  تَقْدِيرُ الْعَزِيزِ  اندازه كردن و آفريدن خداى غالبست كه بقدرت كامله در ملك خود هر چه خواهد كند  الْعَلِيمِ  دانا بمصالح آفريد چه آفريدن سماوات سبع از دخان و تزيين آن بمصابيح دلالتى تمام دارد بر كمال علم قدرت او سبحانه .\r\n فَإِنْ أَعْرَضُوا  پس اگر روى برگردانند مشركان از ايمان با وجود اين حجج بينه بر وحدانيت و قدرت  فَقُلْ أَنْذَرْتُكُمْ  پس بگو ايمحمد كه بيم كردم و ترسانيدم شما را  صاعِقَةً  از\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nعقوبت بيهوش سازنده و هلاكت كنندهء در سرعة وقوع گوئيا صاعقه آن آتش است  مِثْلَ صاعِقَةِ عادٍ  مانند عقوبت با قوم عاد كه باد صرصر بود  وَ ثَمُودَ  و عذاب گروه ثمود كه صيحهء جبرئيل بود و نزول اين عقوبت بر ايشان .\r\n إِذْ جاءَتْهُمُ الرُّسُلُ  در حالتى كه آمده بودند بايشان پيغمبران يعنى هود و صالح  مِنْ بَيْنِ أَيْدِيهِمْ  از پيش روى ايشان  وَ مِنْ خَلْفِهِمْ  و از پس ايشان يعنى از جميع جوانب ايشان درآمده و از هر جهة و هر باب در نصيحت ايشان جد و جهد كرده و كوشش نموده گاهى بر وفق و زمانى بعنف و ساعتى بنصيحت و يا آنكه رسولان بايشان آمده بودند از جانب ماضى و مستقبل يعنى چون خبر پيغمبران متقدم بايشان رسيده بود از پيغمبران كه بعد از ايشان دعوى نبوة كنند از هود و صالح اخبار ايشان كرده بودند پس گوييا كه همه پيغمبران با ايشان آمده بودند و مضمون نصيحة ايشان اين بود  أَلَّا تَعْبُدُوا إِلَّا اللَّهَ  كه مپرستيد مگر خداى تعالى را و در عبادة غيرى را شريك او مسازيد  قالُوا  گفتند آنكافران در جواب رسولان از روى تكذيب  لَوْ شاءَ رَبُّنا  اگر خواستى پروردگار ما كه ايمان آوريم و غير او را شريك نسازيم  لَأَنْزَلَ مَلائِكَةً  هر آينه ميفرستاد ملائكه را  فَإِنَّا بِما أُرْسِلْتُمْ بِهِ  بدرستيكه ما بآنچيزى كه فرستاده شده‌ايد بدان بر زعم خود  كافِرُونَ  ناگرويدگانيم زيرا كه شما مانند آدميانيد و هيچ فضلى و مزيتى نداريد بر ما پس در تفصيل قصهء ايشان ميفرمايد .\r\n فَأَمَّا عادٌ  پس اما گروه عاديان  فَاسْتَكْبَرُوا  پس گردنكشى كردند و تعظيم نمودند بر اهل خود  فِي الْأَرْضِ  در زمين احقاف كه بلاد يمن است  بِغَيْرِ الْحَقِّ  بناسزا و ناروا بدون استحقاق آن چه تحير و عتو ايشان بجهة محض كفر و صريح ظلم بود پس هود تهديد ايشان نمود به نزول عذاب و ايشان از روى استكبار التفات به آن نكردند و بقوة و بسطت خود مغرور شدند  وَ قالُوا  و گفتند يهود  مَنْ أَشَدُّ مِنَّا  كيست سخت‌تر از ما  قُوَّةً  از روى توانائى و تن‌آورى در خبر است كه قوة ايشان بمثابهء بود كه سنگ عظيم را از كوه بضرب دست بكندندى حاصل كه به جهت شوكة و قوة و جسامة خود مغرور شده از تهديد هود انديشه نكردند و گفتند كه چون هيچكس در عالم بقوة ما نميرسد پس برفع عذاب قادر خواهيم بود حق تعالى رد قول ايشان كرده ميفرمايد كه  أَ وَ لَمْ يَرَوْا  آيا نميدانستند آن مغرور شدگان بتوانائى خود  أَنَّ اللَّهَ الَّذِي خَلَقَهُمْ  بدرستى كه خدائى كه\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nآفريد ايشانرا  هُوَ أَشَدُّ مِنْهُمْ قُوَّةً  اوست سختر از ايشان از روى قوة و توانائى و قدرة چه قادر بالذاتست و توانا بر چيزى كه غير او را در آن توانائى نيست پس قادر باشد بر انزال عذاب و اهلاك ايشان به آن  وَ كانُوا  و بودند از روى استكبار  بِآياتِنا يَجْحَدُونَ  كه بنشانهاى قدرت ما يا بمعجزات ما جحود ميكردند با وجود علم ايشان بحقيقة آن .\r\n فَأَرْسَلْنا عَلَيْهِمْ  پس فرستاديم بر ايشان  رِيحاً صَرْصَراً  بادى سخت كه بآواز نهيب آن هلاك شدند يا بادى سخت كه بجهة شدت سردى ايشان را هلاك ساخت  فِي أَيَّامٍ نَحِساتٍ  در روزهاى شوم كه آن اول دههء آخر شوال بود بعد از بامداد در روز چهار شنبه تا آخر چهار شنبه ديگر هشت روز و هفت شبست كقوله تعالى سبع ليال و ثمانية ايام حسوما و در آثار آمده كه نزول عذاب جميع امم مكذبه در روز چهار شنبه است از ضحاك منقولست كه خداى تعالى اول باران را از ايشان بازگرفت و در اين مدت اصلا باد ساكن نشد بعد از آن باد را سخت گردانيد تا همه را مستاصل گردانيد و از جابر بن عبد اللّه انصارى روايتست كه چون خداى تعالى بقومى ارادهء خير كند بايشان باران دهد بىباد و اگرنه باد دهد بى باران چنان كه باصحاب عاد كرد حاصل كه در ايام مذكوره باد صرصر را فرستاديم  لِنُذِيقَهُمْ  تا بچشانيم ايشانرا  عَذابَ الْخِزْيِ  عذاب رسوائى و خوارى  فِي الْحَياةِ الدُّنْيا  در زندگانى دنيا يعنى با وجود قوة و شوكت همه را خوار و ذليل گردانيديم و هلاك كرديم  وَ لَعَذابُ الْآخِرَةِ أَخْزى  و هر آينه عذاب آنسراى كه دوزخ است رسوا سازنده‌تر و خوار و شرمسار كننده‌تر است  وَ هُمْ لا يُنْصَرُونَ  و ايشان يارى داده نشوند در آن روز بدفع عذاب از جابر بن عبد اللّه انصارى مرويست كه أبو جهل بعضى از اكابر قريش را جمع كرد و گفت كار محمد بر ما ملتبس است شخصى كه سحر و كهانة و شعر ميداند نزد او ميبايد فرستاد تا با او مكالمه كند و احوال او را نيك پيروى نموده اعلام نمايد عتبه گفت من اين علم را دانسته‌ام بودم و با او گفت و شنيد كنم و آنچه از او به من ظاهر شود شما را خبر كنم پس نزد حضرت رسالت آمد و گفت اى محمد تو بهترى يا هاشم و عبد المطلب و عبد اللّه كه پدران تو بودند ايشان سب الههء ما نميكردند پس ترا چه بر آن داشته كه زبان بدشنام ايشان گشوده و ما را گمراه ميدانى اگر مراد تو رياست است ما ترا پيشواى خود گردانيم و لواى حكومة براى تو برافرازيم و خطبهء سلطنت بنام تو بخوانيم و اگر غرض تو نكاح كردنست با به كار جميله هر كدام از دختران قريش كه تو اختيار كنى به تزويج\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nتو در آوريم و اگر مدعاى تو مالست ما چندان زر سرخ و سفيد به تو دهيم كه هرگز درويش نگردى و هيچكس بتوانائى به تو نرسد حضرت اين سخنان را ميشنيد و هيچ نميگفت چون سخن را تمام كرد حضرت در جواب او فرمود كه بسم اللّه الرحمن الرحيم حم تنزيل من الرحمن الرحيم تا اينجا كه فاما عاد فاستكبروا فى الارض به غير الحق عتبه دست بر دامن مبارك آنحضرت نهاد و گفت به حق خويشى كه با هم داريم كه خاموش شو حضرت رسول خاموش شد و عتبه برخاست و به خانه خود رفت و نزد قريش نرفت ايشان گفتند كه عتبه كجا رفت مبادا كه از كيش خود برگشته باشد و بدين محمد ميل نموده يا آنكه محمد او را طعامى و رشوتى داده باشد و او را فريب داده پس برخاستند و به خانه عتبه آمدند و گفتند چرا باز نيامدى همانا كه از دين خود برگشتى يا طعام او را خوردى يا رشوتى از او قبول كردى عتبه از اين سخن برآشفت و گفت مال من از مال شما همه بيش است و استيلاى من از استيلاى همه در پيش چرا بطعام كسى فريفته شوم و شما ميدانيد كه او را مالى نيست پس چگونه كسى را برشوت بفريبد و ليكن من نزد او رفتم و با او سخنى چند گفتم او در جواب من كلامى خواند كه نه شعر بود و نه كهانة و نه سحر و آنچه از آنحضرت شنيده بود بر ايشان خواند و گفت من دست بر دامن او نهادم و او را سوگند دادم كه ديگر نخواند و شما ميدانيد كه محمد هرگز دروغ نگفته پس ترسيدم كه عذابى فرود آيد كه موجب هلاكة ما و شما باشد ايشان خايب و سرگردان از خانهء او بيرون آمدند القصه حق تعالى ذكر احوال هود نموده در صدد بيان قصهء ثمود در آمده ميفرمايد كه .\r\n وَ أَمَّا ثَمُودُ  و اما قبيلهء ثمود كه قبيلهء صالح بودند  فَهَدَيْناهُمْ  پس دلالت كرديم ايشانرا به راه راست بوسيلهء حجج و ارسال رسول يا نموديم بايشان طريق ضلالت و ارشاد را كقوله و هديناه النجدين  فَاسْتَحَبُّوا الْعَمى  پس برگزيدند نابينائى را يعنى جهالت و ضلالت كفر و طغيان  عَلَى الْهُدى  به راه راست كه ايمان است  فَأَخَذَتْهُمْ  پس فرا گرفت ايشانرا  صاعِقَةُ الْعَذابِ الْهُونِ  صاعقهء عذاب و مصيبت عقاب خوار كننده مراد صيحهء جبرئيل است كه بيك لحظه همه به او هلاك شدند  بِما كانُوا يَكْسِبُونَ  بسبب آنچه بودند كه كسب ميكردند از تكذيب صالح و عقر ناقه .\r\n وَ نَجَّيْنَا الَّذِينَ آمَنُوا  و برهانيديم از آن صاعقه آنان را كه گرويده بودند بصالح  وَ كانُوا يَتَّقُونَ  و بودند كه پرهيز ميكردند از شرك بعد از ذكر عقوبة دنيويه بر امم مكذبه احوال اخرويه مطلق كفره را در آن بيان مىكند و ميفرمايد كه .\r\n وَ يَوْمَ يُحْشَرُ  و ياد كن اى محمد آن روزى را كه حشر كرده شوند  أَعْداءُ اللَّهِ  دشمنان\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nخداى از خلق اولين و آخرين  إِلَى النَّارِ  بسوى آتش دوزخ  فَهُمْ يُوزَعُونَ  پس ايشان باز داشته شوند يعنى پيشينيان را نگاه دارند تا پسينيان بايشان رسند آنگاه بهيئت مجموعى روانه كنند .\r\n حَتَّى إِذا ما جاؤُها  تا آنكه بيايند به آتش دوزخ  شَهِدَ عَلَيْهِمْ  گواهى دهند بر ايشان  سَمْعُهُمْ  گوشهاى ايشان به آنچه شنيده باشد از دعوة حق و از آن اعراض نموده  وَ أَبْصارُهُمْ  و ديدهاى ايشان به آنچه ديده باشند از آيات داله بر وحدانيت و ايمان نياورده  وَ جُلُودُهُمْ  و اعضاى ايشان به آنچه مباشر آن شده باشند از اعمال قبيحة و در رواية آمده كه اول عضوى كه تكلم كند ران چپ و دست راست بود و سدى و جمعى برآنند كه مراد بجلود فروج ايشانست كه بر ايشان گواهى دهند  بِما كانُوا يَعْمَلُونَ  بسبب آنچه بودند كه عمل ميكردند در دنيا و شهادت جوارح باينوجه است كه حق تعالى دهان و كام و زبان در ايشان ايجاد فرمايد بعد از آن ايشانرا ملجأ سازد باعتراف نمودن و گواهى دادن بر صاحب خود و يا ايجاد كلام كند در ايشان مانند ايجاد كلام در درخت يا ظاهر سازد در آنها علاماتى كه دلالت كند بر آنچه كرده‌اند پس به زبان ناطق شوند .\r\n وَ قالُوا  و گويند كافران بر وجه توبيخ  لِجُلُودِهِمْ  مر اعضاى خود را كه گواهى بر ايشان داده باشند  لِمَ شَهِدْتُمْ عَلَيْنا  از براى چه گواهى داديد بر ما و حال آنكه ما در دنيا آفاترا از شما دفع ميكرديم و الحال در صدد آن بوديم كه عذاب را از شما دفع نماييم  قالُوا  گويند اعضاى ايشان كه ما را عتاب مكنيد كه ما به اختيار خود ناطق نشديم بلكه  أَنْطَقَنَا اللَّهُ الَّذِي  بسخن آورد ما را آنخدائيكه بقدرت كامله  أَنْطَقَ كُلَّ شَيْءٍ  بسخن درآورده است هر چيزيرا كه از شان او تكلم باشد  وَ هُوَ خَلَقَكُمْ  و او بيافريد شما را  أَوَّلَ مَرَّةٍ  نخستين بار و از عدم بوجود آورد  وَ إِلَيْهِ تُرْجَعُونَ  و بسوى او باز گرديده شديد براى جزا يعنى از قدرت خداى كه قادر است بر انطاق مردمان و بر خلق شما بسوى جزا غريب و بديع نيست كه ما را بنطق درآورد .\r\n وَ ما كُنْتُمْ تَسْتَتِرُونَ  و در آن روز حق تعالى ملائكه را امر كند تا بايشان بگويند بر سبيل الزام كه خداى تعالى مبدى شما و معبد شماست و نبوديد شما كه پوشيده شويد و مخفى مايند  أَنْ يَشْهَدَ  از آنكه گواهى دهند  عَلَيْكُمْ  بر اعمال شما  سَمْعُكُمْ  گوشهاى شما  وَ لا أَبْصارُكُمْ  و نه ديدهاى شما  وَ لا جُلُودُكُمْ  و نه اعضاى شما اينكلام گويند كه كفار در دنيا در پس پردهء ديوار ها ميگريختند نزد ارتكاب فواحش بجهة ترس رسوائى و گمان ميبردند كه اعضا بر ايشان گواهى\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nندهند  وَ لكِنْ ظَنَنْتُمْ  و لكن گمان داشتيد  أَنَّ اللَّهَ لا يَعْلَمُ  كه خداى نداند  كَثِيراً مِمَّا تَعْمَلُونَ  بسيارى از آنچه ميكنيد و بجهة اين در قبايح جرأت ميكرديد ابن عباس گويد كه من روزى خود را باستار كعبه پوشيده بودم سه كس بيامدند يكى صفوان كه از ربيعه بود و دوى ديگر اميه و عبد اللّه ثقفى كه از قريش بودند با يكديگر مكالمه آغاز كردند و گفتند آيا آنچه ما ميگوئيم خدا شنود يكى گفت اگر بلند گوئى شنود يكى گفت اگر بلند شنود آهسته هم شنود من رسول را از اين خبر دادم اين آيه آمد و آيهء ديگر بعد از او كه .\r\n وَ ذلِكُمْ ظَنُّكُمُ  و آن دعوى شما بعدم علم خدا باكثر اشياء گمان شماست  ظَنَنْتُمْ  كه گمان ميبرديد به آن در دنيا  بِرَبِّكُمْ  بآفريدگار خود  أَرْداكُمْ  هلاك كرد شما را به آن گمان بد  فَأَصْبَحْتُمْ مِنَ الْخاسِرِينَ  پس گشتيد از زيان كاران چه بجهة فساد اين اعتقاد سرمايهء نجات و هلاك ساختيد پس بندهء مؤمن بايد كه در اوقات خلوات خوف و خشيت او در ارتكاب معاصى كمتر از علانيه نباشد بلكه خوف سرى او زايد باشد تا در سلك اينجماعة نباشد و از امام جعفر صادق عليه السلام مرويستكه بندهء مؤمن بايد بر وجهى از خداى ترسد كه گوئيا مشرفست بر دوزخ و بر نهجى برحمت او اميدوار باشد كه گوئيا از اهل بهشتست اين آيه تلاوت كرد و بعد از آن فرمود كه خداى تعالى نزد ظن بندهء خود است اگر ظن او بخير است خير به او مىرساند و اگر بدست او را سزاى بد ميدهد و در حديث آمده كه هيچكس از شما نميرد مگر بخداى گمان نيكو برد چه هر گروهى كه به خدا گمان بد برند خداى تعالى ايشانرا هلاك كند آنگه اين آيه تلاوة كرد كه ذلكم ظنكم الذى ظننتم بربكم رديكم فاصبحتم من الخاسرين .\r\n فَإِنْ يَصْبِرُوا  پس اگر شكيبائى نمايند آن كافران بدگمان بر آلام عقوبت نيران و اظهار شكايت و استغاثه نمايند  فَالنَّارُ مَثْوىً لَهُمْ  پس آتش دوزخ قرارگاهيست مر ايشانرا يعنى صبر ايشان بر آن هرگز نفع بايشان نرساند و هميشه بدوزخ معذب باشند  وَ إِنْ يَسْتَعْتِبُوا  اگر طلب رضاى خدا كنند و از وى در خواهند كه از عتاب و خشم رجوع بخوشنودى نمايند تا از آن مضيق و شدايد عذاب خلاص شوند  فَما هُمْ مِنَ الْمُعْتَبِينَ  پس نباشند ايشان از اجابت كرده شدگان در طلب خشنودى خداى تا از ايشان راضى گردد و حشم و عتاب را از ايشان رفع نمايد و هرگز از ايشان راضى نشود و رفع عذاب نكند .\r\n وَ قَيَّضْنا لَهُمْ  و تقدير كرديم براى مشركان  قُرَناءَ  دوستان و همنشينان از شياطين يعنى چون ايشان در كفر خود اصرار كردند و بآيات بينه و حجج ظاهرهء ما عناد و\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nاستكبار كردند با وجود علم ايشان به آن پس ايشانرا در باديهء ضلالت فرو گذاشتيم و مدد توفيق از ايشان برگرفتيم و نزد اينحال ماسواى شياطين قرينى و هم‌نشينى ايشانرا باقى نماند خلاصه معنى آنست كه ما ايشانرا واگذاشتيم به جهت عناد و جحود تا بعوض ايشان قرنائى كه امر بمقارنة ايشان واقع شده بود از صلحا و اتقيا شياطين قرين ايشان شدند نه اهل صلاح  فَزَيَّنُوا لَهُمْ  پس بياراستند براى ايشان  ما بَيْنَ أَيْدِيهِمْ  آنچه در پيش ايشانست از امتعه دنيويه و متابعت شهوات نفسانيه تا در طلب آن مستمر شدند  وَ ما خَلْفَهُمْ  و آنچه از پس ايشانست از امور اخرويه كه بعث و نشور و بهشت و دوزخ است يعنى وقوع آن را در خواطر ايشان درآوردند تا انكار آن كردند  وَ حَقَّ عَلَيْهِمُ الْقَوْلُ  و واجب گشت بر ايشان سخن حق يعنى كلمهء عذاب  فِي أُمَمٍ قَدْ خَلَتْ  در حالتى كه بودند از جملهء امتانى كه گذشته بودند  مِنْ قَبْلِهِمْ  پيش از ايشان  مِنَ الْجِنِّ وَ الْإِنْسِ  از ديوان و آدميان يعنى ايشان در ارتكاب معاصى و قبايح و تكذيب رسل در سلك امم سابقه بودند و در شمارهء ايشان مراد آنست كه همچنانكه امم مكذبه لايق عذاب بودند اينجماعت نيز سزاوار عذابند  إِنَّهُمْ  بدرستى كه كافران  كانُوا خاسِرِينَ  هستند زيان كاران و تاوان زدگان چه سعادت سرمدى را بشقاوت ابدى بدل كردند و نقد تمام عيار معرفت را بزر مغشوش فروخته‌اند از ابن عباس مرويستكه رؤساى كفار از معارضهء قرآن عاجز گشتند و ترسيدند كه اعراب از جوانب بيايند و استماع آن نموده ايمان آورند پس با اتباع خود متفق شدند بر آنكه چون حضرت رسالت صلّى اللّه عليه و آله و سلّم قرآن خواند نوعى كنند كه در غلط افتد پس هرگاه آن حضرت به قرآن خواندن مشغول شدى جمعى از ايشان در مقام تعرض درآمده آوازها برداشتند و سخنان بيهوده و هرزه ميگفتند و صفير ميزدند و دست بر هم ميكوفتند و رجزها و شعرها ميخواندند حق تعالى اين آيه فرستاد .\r\n وَ قالَ الَّذِينَ كَفَرُوا  و گفتند آنان كه نگرويدند يعنى مشركان مكه با يكدگر ميگفتند  لا تَسْمَعُوا  مشنويد و گوش مداريد  لِهذَا الْقُرْآنِ  مر شنيدن اين قرآن را كه محمد ميخواند  وَ الْغَوْا فِيهِ  و سخن لغو و بيهوده بگوئيد در ميان و در روى او  لَعَلَّكُمْ تَغْلِبُونَ  تا شايد كه غلبه كنيد بر تلاوت او و او را از خواندن و اصحاب او را از شنيدن باز داريد .\r\n فَلَنُذِيقَنَّ الَّذِينَ كَفَرُوا  پس بچشانيم آنان را كه كافر شدند يعنى گروهى را كه آمر و قائل اين\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nلفظاند يا جميع كفار را  عَذاباً شَدِيداً  عذابى سخت كه در كميت و كيفيت است  وَ لَنَجْزِيَنَّهُمْ  و هر آينه پاداش دهيم ايشان را  أَسْوَأَ الَّذِي كانُوا  بدترين جزاى آنچه بودند  يَعْمَلُونَ  كه ميكردند از روى جهالت و عناد يعنى مجازات دهيم ايشانرا با قبح وجوه بر اقبح معاصى كه از كفر و شركست و برواية ابن عباس شديد روز بدر بود از اسر و قتل واسؤ آن در آخرت .\r\n ذلِكَ  آن عذاب بدتر  جَزاءُ أَعْداءِ اللَّهِ  پاداش دشمنان خداست و آن عذاب بدتر  النَّارُ  آتش دوزخ است  لَهُمْ  مر كافرانرا  فِيها  در آن آتش  دارُ الْخُلْدِ  سراى جاويد ماندن كه دايم در آنجا باشند و هرگز از آنجا بيرون نيايند  جَزاءُ  پاداش داده ميشوند پاداش دادنى  بِما كانُوا  بسبب آنچه بودند كه هميشه  بِآياتِنا  بآيتهاى كلام ما  يَجْحَدُونَ  انكار ميكردند و بجهة آن سخن لغو در ميانداختند .\r\n وَ قالَ الَّذِينَ كَفَرُوا  و گويند آنان كه كافر شدند در حينى كه به آتش دوزخ معذب باشند  رَبَّنا  اى پروردگار ما  أَرِنَا الَّذَيْنِ  بنما ما را آن دو كس را كه  أَضَلَّانا  گمراه كردند ما را و از دين حق گردانيدند  مِنَ الْجِنِّ وَ الْإِنْسِ  از ديوان و آدميان يعنى بما شياطين جن كه اعوان ابليس‌اند و شياطين انس كه رؤساى ما بودند و از امير المؤمنين عليه السلام منقولست كه شياطين جن ابليس است كه پيشواى جميع ابالسه است و مبدع اساس شرك و كفر است و شياطين انس قابيلست كه محدث بناى قتل است پس مراد آنست كه ميگويند بنما بما اين دو كس را كه باضلال آنها از راه راست بيرون رفتيم و مرتكب شرك و كفر و قتل به غير حق شديم  نَجْعَلْهُما  تا بگردانيم ايشانرا  تَحْتَ أَقْدامِنا  در زير قدمهاى خود لگدكوب كنيم و از ايشان انتقام كشيم يا آنكه ايشانرا در دركه زيرتر دوزخ كه جهنم است درآريم  لِيَكُونا مِنَ الْأَسْفَلِينَ  تا بگردند از جملهء فروتران و بعد از وعيد كافران در وعدهء مؤمنان ميفرمايد كه .\r\n إِنَّ الَّذِينَ قالُوا  بدرستى كه آنان كه گفتند  رَبُّنَا اللَّهُ  پروردگار ما خداى به حق است يعنى بوحدانيت او معترف شدند و بجميع ما جاء به النبى تصديق نمودند  ثُمَّ اسْتَقامُوا  پس بدان راست بايستادند و اصلا منحرف نگشتند تا بهنگام موت انس بن مالك از حضرت رسالت صلّى اللّه عليه و آله و سلّم روايت كرده كه مردمان قابل كلمهء ربنا اللّه باشند و اكثر ايشان از آن برگردند پس هرگاه معترف اين كلمه باشد تا حضور موت او بر طريقهء استقامة است سفيان بن عبد اللّه ثقفى روايت كرده كه از حضرت رسالت پرسيدم كه مرا بخصلتى\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nتعليم كن كه به آن متمسك شوم فرمود قل اللّه ربى فاستقم گفتم يا رسول اللّه مخوفترين چيزى كه از آن احتراز بايد كرد چه چيز است حضرت زبان خود را بگرفت و گفت اين كه زبان خود را نگه دارى و ابن عباس از حضرت امير المؤمنين عليه السلام نقل كرده كه فرمود مراد آنست كه بر اداى فرايض استقامت ورزيد و بر آن مستمر باشيد تا وقت مرگ و محمد بن فضيل روايت كند كه از حضرت امام على بن موسى الرضا پرسيدم كه استقامت بچه معنى است فرمود هى ما انتم عليه به خدا سوگند كه استقامت آنچيزى است كه شما برآنيد يعنى مستقيم شدن بر متابعت اهل بيت ( ع ) تا وقت انقضاى اجل و از حسن بصرى منقولست استقامت آن است كه بر اوامر و نواهى خداى عمل كنيد و در آن خلل راه ندهيد و سفيان گفته كه گفتار را موافق كردار سازيد فضيل بن عباس بر آنست كه از دنيا دور شوند و رغبت بآخرت نمايند و در خبر است كه روزى رسول خدا صلّى الله عليه و آله و سلّم قرآن را تلاوة مينمود و ميگريست گفتم يا رسول اللّه از ترس خدا ميگريى فرمود آرى مرا بطريقى فرستاده‌اند كه مانند تيزى شمشير است اگر به روى راست روم نجات يابم و اگر اندك از آن منحرف شوم هلاك گردم و بر هر تقدير  تَتَنَزَّلُ عَلَيْهِمُ الْمَلائِكَةُ  فرود آيند بر مؤمنان مستقيم فرشتگان نزد موت و وقت خروج از قبر يا در قيامة و از وكيع بن جراح مرويست كه فرشتگان در اين سه موضع بر مؤمنان مستقيم فرود آيند  أَلَّا تَخافُوا  آنكه مترسيد از لحوق توقع مكروه كه عذابست و عقاب  وَ لا تَحْزَنُوا  و اندوهگين مباشيد از فوت ثواب يا از اهاويل و آخرة و غمگين مباشيد از آنچه در پس خود گذاشته‌ايد از اهل ولد كه خدا كار ايشانرا ميسازد و يا غم مخوريد بر گناهان كه خداى تعالى همه را عفو كند و از جميع آن درگذرد  وَ أَبْشِرُوا  و شاد شويد  بِالْجَنَّةِ الَّتِي  به آن بهشتى كه در دنيا  كُنْتُمْ تُوعَدُونَ  بوديد كه وعده داده ميشديد بر زبانهاى پيغمبران .\r\n نَحْنُ أَوْلِياؤُكُمْ  ما دوستان شماييم و اعوان و انصار شما  فِي الْحَياةِ الدُّنْيا  در زندگانى دنيا چه شما را از آفات و عاهات نگاه داشتيم و بطريق خير و صلاح هداية ميكرديم بر نقيض شياطين كه كفرهء را بفسق و معصيت اضلال ميكردند  وَ فِي الْآخِرَةِ  و دوستان شماييم در آن سرا بكرامة و شفاعة تا حين درآمدن شما در بهشت و امام محمد باقر عليه السلام فرموده كه معنى آن است كه ما حراست شما ميكرديم در دنيا از انواع بليت و نزد موت از وسوسهء شيطان و در آخرة از شدايد عقوبة و رسانيدن بروضهء جنت  وَ لَكُمْ فِيها  و مر شما راست در آخرة  ما تَشْتَهِي أَنْفُسُكُمْ \r\n\r\n","description":"","footnote":"","page_name":" 183 ","page_number":183},
  {"content":"\r\n\r\nاز آنچه آرزو كردند و كنند نفسهاى شما از انواع متلذات و اصناف كرامات  وَ لَكُمْ فِيها  و مر شما راست در عقبى  ما تَدَّعُونَ  آنچيزيرا كه دعوى كنيد كه از ماست يعنى هيچكس با شما در آن چيز منازعة ننمايد و يا مر شما راست در آخرت آنچه آرزو كنيد از بقاى حياة و دوام نعمت كه كه هرگز سمت فنا و انقطاع نپذيرد .\r\n نُزُلًا  در حالتى كه آنچه به آن وعده داده شده‌ايد از متمناى نفس پيشكشى باشد  مِنْ غَفُورٍ  از جانب خداى كه آمرزنده گناهانست  رَحِيمٍ  مهربان بر جميع مؤمنان و لفظ نزلا اشعار است بر آنكه متمناى اهل استقامت به آنچه بايشان عطا كرده شود ما حضرى خواهد بود نسبت بموائد كليه بجهة ضيافة ترتيب كنند و بعد از ذكر وعد و وعيد بجهة رد قول كفار كه بگفتار لا تسمعوا لهذا القرآن و الغوافيه زبان ميگشودند در شان عاليشان آنحضرت ميفرمايد .\r\n وَ مَنْ أَحْسَنُ قَوْلًا  و كيست نيكوتر از روى گفتار  مِمَّنْ دَعا إِلَى اللَّهِ  از آنكس كه بخواند مردمان را به پرستش خداى  وَ عَمِلَ صالِحاً  و بكند كار شايسته يعنى با وجود گفتار آراسته و كردار شايسته و دانسته  وَ قالَ إِنَّنِي مِنَ الْمُسْلِمِينَ  و گويد بدرستى كه من از گردن نهادگانم حكم خداى را و منقاد فرمان او بر وجه اعتقاد و اذعان مقاتل و جمعى از مفسران گفته‌اند كه مراد به اين ائمهء معصومين‌اند عليهم السلام كه داعى خلقند بمنهج حق - در بعضى تفاسير آورده‌اند كه چون بلال بانك نماز آغاز كردى يهود گفتندى كه كلاغ ندا مىكند و نماز ميخواند و پيوسته سخنان بىادبانه در بارهء او بر زبان ميراندند حق تعالى اين آيه فرستاد پس اين آيه در شأن مؤذنانست كه مظهر شعاير اسلامند و عمل صالح ايشان آنست كه در ميان اذان و اقامة دو ركعت نماز بگذارند و اين قول از عكرمه منقولست و گويند مراد علما و فقهااند كه احكام اصول و فروع بمردمان تعليم ميدهند و عمل ايشان آنست كه بعلم خود عمل كند و بر مقاسات مكاره كه از ممر امر و نهى سانح گردد صبر نمايند بعد از آن به جهت ترغيب مردمان بقبول ايمان ميفرمايد كه .\r\n وَ لا تَسْتَوِي الْحَسَنَةُ وَ لَا السَّيِّئَةُ  برابر نيست ملت نيكو كه توحيد است و دين اسلام و ملت بد كه شركست و كفر در مجازات و مكافات چه اول موجب رفع درجاتست و ثانى سبب هبوط دركات يا برابر نيستند اعمال حسنه و افعال سيئه يا خصلت حسنة مثل خصلت سيئة نيست صبر و غضب و رفق و عنف و علم و جهل و مدارا و غلظت و غير ذلك در تفسير ما وردى و تبيان و عين المعانى مذكور است كه حسنه دوستى آل محمد است صلّى الله عليه و آله و سلّم و سيئهء دشمنى ايشان و بعد از مدح حسنه و ذم سيئه تعليم رسول ميفرمايد كه  ادْفَعْ  دفع كن ايمحمد سيئه را  بِالَّتِي  به آن حسنه كه در\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nنفس الامر  هِيَ أَحْسَنُ  نيكوتر است يعنى غضب را بحلم تسكين ده و گناه را بعفو و لغو را بتغافل و بكلام حق سخن باطل را پس مراد با حسن زيادتى مطلقه است يا دفع كن ويرا بحسنهء كه نيكو تر باشد از حسنه‌اى يعنى هرگاه دو حسنه يا بىسيئه را با حسن آن دفع كن مثلا اگر شخصى با تو بدى كند پس حسنه آنست كه او را عفو كنى و احسن آنكه بعوض آن با او احسان نمائى و امام جعفر صادق عليه السلام فرمود كه حسنه تقيه است و سيئه فاش گردانيدن مذهبست و بر هر تقدير ميفرمايد كه هرگاه تو دفع كنى سيئه را با حسن  فَإِذَا الَّذِي  پس آنهنگام آنكسيكه  بَيْنَكَ وَ بَيْنَهُ عَداوَةٌ  ميانهء تو و ميانهء او دشمنى است  كَأَنَّهُ وَلِيٌّ  گوييا دوستى كارساز بوده در دين  حَمِيمٌ  خويش و مهربان در نسب يعنى بميامن اين خلق حسن دشمنى كه در دين معاند و منكر تو باشد دوست و شفيق تو گردد و يار و هوادار .\r\n وَ ما يُلَقَّاها  و داده نشود اين خصلت كه مقابل بدى نيكى است  إِلَّا الَّذِينَ صَبَرُوا  مگر آنان كه شكيبائى نمايند بر مكروهات و اذيات و نفس را از انتقام منع كرده خشم را فرو خورده  وَ ما يُلَقَّاها  و عطا كرده نشود اينخليقهء حسنه و نتيجهء پسنديده  إِلَّا ذُو حَظٍّ عَظِيمٍ  مگر خداوند بهرهء بزرگ و نصيب و افراز راى و عقل و يا از ثواب و خير و يا از كمال ايمان و يا از تمامت نفس باخلاق حسنه .\r\n وَ إِمَّا يَنْزَغَنَّكَ  و اگر برسد به تو  مِنَ الشَّيْطانِ  از تلبيس ابليس  نَزْغٌ  خارى يعنى اگر شيطان نيشى به تو رساند و وسوسه دهد در ترك اين خصلت پسنديده  فَاسْتَعِذْ بِاللَّهِ  پس پناه جوى بخداى از شر او  إِنَّهُ  بدرستيكه خداى  هُوَ السَّمِيعُ  اوست شنوا مر كسى را كه بگفتار استعيذ باللّه مترنم شود  الْعَلِيمُ  دانا به نيت صالح او بعد از آن در بيان دلالت قدرت و وحدت خود ميفرمايد كه .\r\n وَ مِنْ آياتِهِ  و از جملهء نشانهاى قدرت الهى  اللَّيْلُ وَ النَّهارُ  شب و روز است كه متعاقب يكديگرند روز براى كسب معيشت و شب بجهة استراحت  وَ الشَّمْسُ وَ الْقَمَرُ  و آفتاب و ماه است كه تقدير ايشان بر وجه استقرار است و تدبير ايشان بر نظام استمرار پس هر يك باندازهء مقرر و مقدر ميآيند و ميروند  لا تَسْجُدُوا لِلشَّمْسِ  سجده ميكنيد مر آفتابرا  وَ لا لِلْقَمَرِ  و نه ماه را چه آنها مانند شما مخلوقند و مسخر فرمان پس رتبهء معبوديت نداشته باشند  وَ اسْجُدُوا لِلَّهِ  و سجده كنيد مر خدايرا  الَّذِي خَلَقَهُنَّ  آنخدائيكه آفريده است شب و روز را و ماه و آفتاب را  إِنْ كُنْتُمْ إِيَّاهُ تَعْبُدُونَ  اگر هستيد از روى وحدانيت كه مر او را\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nميپرستيد يعنى قصد عبادت خدا داريد پس او را پرستش نمائيد نه غير او را .\r\n فَإِنِ اسْتَكْبَرُوا  پس اگر سركشى كنند از سجده كردن خداى و عبادت او با وجود دلايل واضحه بر وجوب پرستش او نه غير او پس ايشانرا در وادى ضلالت و غواية واگذارند  فَالَّذِينَ عِنْدَ رَبِّكَ  پس آنان كه نزد پروردگار تواند از اصناف ملائكه  يُسَبِّحُونَ لَهُ  تسبيح و تمجيد ميكنند براى او  بِاللَّيْلِ وَ النَّهارِ  بشب و روز يعنى پيوسته بطاعت او مشغولند  وَ هُمْ لا يَسْأَمُونَ  و ايشان ملول نميشوند از كثرت عبادت و بسيارى طاعت اين سجده از عزائم اربعه است و از ابن مسعود و حسن بصرى و عمرو بن علاء منقولست كه وجوب سجده نزد آخر آية اولى است كه ان كنتم اياه تعبدون است زيرا كه امر بسجود در اين تحقيق پذيرفته و از ابن عباس و ابن مسيب منقولست كه موضع سجده نزد آخر آيهء ثانيه است كه ان و هم لا يسئمون است زيرا كه تمامية معنى به اين است و قول اول از ائمهء معصومين عليهم السلام منقولست .\r\n وَ مِنْ آياتِهِ  و از جملهء نشانها كه دالست بر ربوبيت او سبحانه  أَنَّكَ تَرَى الْأَرْضَ  آنست كه تو ميبينى زمين را  خاشِعَةً  ذليل و خوار از روى پژمردگى و خشكى  فَإِذا أَنْزَلْنا  پس چون فرو فرستيم  عَلَيْهَا الْماءَ  براى زمين آب باران را  اهْتَزَّتْ  بجنبش درآيد از روى نشات  وَ رَبَتْ  برآيد مانند خمير مايه و آماهيده شود تا از ميان او انواع نباتات و رياحين برويد و مزين و آراسته گردد  إِنَّ الَّذِي أَحْياها  بدرستيكه آنكسكه بر اين وجه زنده گردانيد زمين مرده را  لَمُحْيِ الْمَوْتى  هر آينه زنده كنندهء مردگان است در آخرت  إِنَّهُ عَلى كُلِّ شَيْءٍ قَدِيرٌ  بدرستيكه او بر هر چيزى از احيا و امانت توانا است چه قدرت ذاتيهء او نسبت بجميع مقدورات مساويست جهة اشتراك علة در جميع ممكنات كه امكانست بعد از آن در تهديد منكران بعث ميفرمايد كه .\r\n إِنَّ الَّذِينَ يُلْحِدُونَ  بدرستيكه آنان كه ميل ميكنند از منهج مستقيم و ميگردند از صراط قويم بسبب طعن و تحريف و تأويل باطل و القاى كلام لغو  فِي آياتِنا  در آيتهاى ما و اين اهل الحاد  لا يَخْفَوْنَ عَلَيْنا  پوشيده نميشود بر ما به اشخاص و اقوال يعنى همه را ميبينم و اقوال همه را ميشنويم پس جزاى طعن و تحريف و تأويل باطل و سزاى الحاد و القاى كلام لغو بايشان خواهيم رسانيد  أَ فَمَنْ يُلْقى فِي النَّارِ  آيا پس كسى كه انداخته شود در آتش يعنى بجهة الحاد قابل سوختن شود  خَيْرٌ  بهتر است  أَمْ مَنْ يَأْتِي آمِناً  يا كسى كه بيايد ايمن از آتش دوزخ  يَوْمَ الْقِيامَةِ  در روز رستخيز يعنى در آن روز هرگز اين هر دو در مرتبهء مساوى\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nهم نه باشند چه اول مستوجب نزول دركه هاويه است و ثانى مستحق صعود بر درجهء عاليه مراد جميع كافران ملحد و مؤمنان موحداند پس به جهت زيادتى وعيد و تهديد شديد در بارهء كافران عنيد ميفرمايد كه اى اهل الحاد و جحود و انكار  اعْمَلُوا ما شِئْتُمْ  بكنيد آنچه ميخواهيد  إِنَّهُ  بدرستى كه خداى  بِما تَعْمَلُونَ بَصِيرٌ  به آنچه ميكنيد بيناست و هيچ چيز بر او پوشيده و پنهان نيست پس شما را بدان جزا و سزا خواهد داد .\r\n إِنَّ الَّذِينَ كَفَرُوا بِالذِّكْرِ  بدرستيكه آنان كه نگرويدند به قرآن كه بهترين ياد كردنست  لَمَّا جاءَهُمْ  هنگاميكه آمدند بديشان مخفى نميشوند بر ما بافعال و اقوال و يا معذب ميشوند به هلاكت و انواع نكال و عقوبة  وَ إِنَّهُ  و بدرستى كه قرآن  لَكِتابٌ عَزِيزٌ  هر آينه كتابيست ارجمند و گرامى نزد حضرت بارى و گويند قرآن بجهة آن عزيز است كه كلام رب عزيز است كه ملك عزيز آورده براى امة عزيز يا نامهء دوست است بنزد دوست و نامهء دوست نزد دوستان عزيز مىباشد و يا عزيز است زيرا كه هيچكس قادر نيست كه مثل آن را بياورد و يا باعتبار آنكه محفوظست از تغيير و تبديل و تخويف و يا به آن اعتبار كه بر اتم صفات و احكامست و يا آنكه واجبست كه اوامر و نواهى آن را عزيز دانند و از آن تجاوز نكنند .\r\n لا يَأْتِيهِ الْباطِلُ  نيايد به او هيچ باطلى  مِنْ بَيْنِ يَدَيْهِ  از پيش روى وى  وَ لا مِنْ خَلْفِهِ  و نه از پس وى يعنى از هيچ جهة باطلى بسوى آن راه نيابد پس بطعن طاعن و تاويل مبطل مطعون و متأول نگردد چه هر كه در صدد طعن و ابطال آن در آمد قول او ممحوق و تاويل او مضمحل و نابود شد و با قبح وجه هلاك شد و به عذاب ابدى و بعقوبة سرمدى گرفتار گشت و امام جعفر صادق عليه السلام فرموده كه مراد آنست كه در اخبار ماضيه و مستقبله آن دروغى نباشد بلكه جميع چيزهاى آن مطابق واقع است و موافق نفس الامر و يا هيچ كتابى نيامده كه حكم ببطلان آنكند و اين قول از ابن عباس است و يا شيطان نتواند كه از آن چيزى را ناقص سازد و يا كلام باطل در او زياده كند پس زياده و نقصان بر او راه نيابد و يا به هيچ وجه راه تناقض و كذب و تعارض بر او گشوده نميشود و او  تَنْزِيلٌ  فرو فرستاده  مِنْ حَكِيمٍ  از نزد خداى كه داناست بجميع حكم و مصالح خلقان  حَمِيدٍ  ستوده بانعام نعم بر بندگان كه از جملهء آن انزال قرآنست كه اعظم نعم است و چون سبب انكار كفار آثار غبار غم بر آينه دل مبارك سيد ابرار صلّى اللّه عليه و آله و سلّم مىنشست حق تعالى بجهة تسليهء خاطر عاطر حبيب خود فرمود كه .\r\n ما يُقالُ لَكَ  گفته نميشود يعنى نميگويند اين كافران مر ترا  إِلَّا ما قَدْ قِيلَ  مگر آنچه گفته شده يعنى گفتارى كه گفته‌اند  لِلرُّسُلِ مِنْ قَبْلِكَ  مر فرستادگان را كه پيش از تو بوده‌اند از تكذيب و انكار\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nپس بر سخنان ايشان اندوهناك مباش  إِنَّ رَبَّكَ  بدرستيكه پروردگار تو  لَذُو مَغْفِرَةٍ  هر آينه خداوند آمرزش است مر مؤمنان را كه بصدق نيست بتوحيد اعراف نموده‌اند و به نبوة تو تصديق كرده‌اند  وَ ذُو عِقابٍ أَلِيمٍ  و خداوند عقوبة دردناك است مشركان جاحد و مكذبان معاند را آورده‌اند كفار قريش گفتند كه قرآن چرا بلغت عجم فرو نيامد و يا چرا بعضى از او عربى نبود و برخى عجمى آيه آمد كه .\r\n وَ لَوْ جَعَلْناهُ  و اگر ميگردانيديم اين كتابرا كه احسن ذكر است  قُرْآناً أَعْجَمِيًّا  قرآنى به غير لغت عرب  لَقالُوا  هر آينه ميگفتند كافران عرب از روى انكار  لَوْ لا فُصِّلَتْ  چرا به تفصيل مبين نشده  آياتُهُ  آيتهاى كتاب به زبان عرب تا ما فهم آن كنيم  ءَ أَعْجَمِيٌّ  آيا كلام عجمست  وَ عَرَبِيٌّ  و مخاطب عربى حاصل كه ما بلغت ايشان انزال نموديم و از عشيرهء ايشان رسول فرستاديم تا در حجة ابلغ باشد و از براى معذرت اقطع و اينكه ايشان ميگويند كه مكتوب اليهم عربى باشد و كتاب عجمى بجهة فرط تكذيب و انكار ايشان است  قُلْ  بگو اى محمد مر ايشانرا كه  هُوَ  آن كتاب  لِلَّذِينَ آمَنُوا  مر آنانرا كه گرويده‌اند و راه نماينده است بطريق حق  هُدىً  راه نماينده بجنان  وَ شِفاءٌ  و شفا دهنده از آنچه در سينهاى ايشانست از امراض شك و شبهه و يا از جميع امراض باطنه و ظاهره  وَ الَّذِينَ لا يُؤْمِنُونَ  و آنان كه نميگروند  فِي آذانِهِمْ وَقْرٌ  در گوشهاى ايشان گرانيست يعنى خود را كر فرا مينمايند و به گوش هوش نميشنوند  وَ هُوَ  و آنكتاب  عَلَيْهِمْ عَمًى  بر ايشان پوشيده است يعنى از ديدن آيات آن خود را كور ميسازند مراد آنست كه چون از آيات باهره و حجج ظاهره آن نفع نميگيرند پس گوييا كه كورى و كرى مانع شنيدن و ديدن ايشانست از آن  أُولئِكَ  آنگروه كه از شنيدن قرآن و ديدن آن حقيقت كر و كورند  يُنادَوْنَ  ندا كرده ميشوند  مِنْ مَكانٍ بَعِيدٍ  از جاى دور يعنى ايشان در بعد افهام و شدت اعراض از آن مانند كسى است كه او را مسافت دور و دراز خوانند و او نه آواز خواننده شنود و نه او را بيند مراد آنست كه همچنانكه نداى خواننده نفعى به اين كس نميرساند همچنين خواندن قرآن بر كافران فايدهء نميدهد پس براى تسليهء حضرت رسالت صلّى اللّه عليه و آله و سلّم از جحود كفار ميفرمايد كه .\r\n وَ لَقَدْ آتَيْنا مُوسَى الْكِتابَ  و بتحقيق كه داديم موسى را كتاب تورية  فَاخْتُلِفَ فِيهِ  پس اختلاف كرده شده در آن يعنى امتان بعضى آن را\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nباور داشتند و بعضى تكذيب آن كردند همچنانكه قوم تو كه در قرآن اختلاف نمودند برخى تصديق كردند و گروهى راه تكذيب پوئيدند  وَ لَوْ لا كَلِمَةٌ سَبَقَتْ  و اگر نبودى كه سخن پيشى گرفته است  مِنْ رَبِّكَ  از پروردگار تو در تاخير عذاب از قوم يعنى قول ما كان اللّه ليعذبهم و انت فيهم و يا در وعده قيامت و خصومت در آن كما قال بل الساعة موعدهم  لَقُضِيَ بَيْنَهُمْ  هر آينه حكم كرده ميشدى ميان ايشان به عذاب استيصال در دنيا  وَ إِنَّهُمْ  و بدرستى كه مشركان عرب  لَفِي شَكٍّ  هر آينه در گمانند  مِنْهُ  از قرآن  مُرِيبٍ  گمانى كه موقع ريب است يعنى ظن غالب ايشان آنست كه قرآن كذبست پس بر سبيل احتجاج بر اهل جحود ميفرمايد كه .\r\n مَنْ عَمِلَ  هر كه بكند كردارى  صالِحاً  شايسته از قرآن و طاعت و عبادت  فَلِنَفْسِهِ  پس از براى نفس اوست يعنى منفعة و ثواب آن راجع است به او نه به غير او  وَ مَنْ أَساءَ  و هر كه بكند از فسوق و معصيت  فَعَلَيْها  پس بر اوست يعنى و بال و عقاب او ملحق است به او  وَ ما رَبُّكَ بِظَلَّامٍ  و نيست پروردگار تو ستم كننده  لِلْعَبِيدِ  مر بندگان را كه فراخور عمل مكافات نكند و ثواب طاعة كسى را به غير دهد و به جهت معصيت شخصى غيرى را عقوبت فرمايد و اختيار ظلام كه صيغهء مبالغه است بر ظلم اشعار است مر آنكه صدور ظلم قليل از كسى كه غنى مطلق باشد در نهايت عظمت است چه جاى صدور ظلم عظيم و ديگر مواخذه كسى بگناه غيرى و اثابة شخصى بطاعة ديگرى ظلم عظيم است آورده‌اند كه كفار قريش به حضرت رسالت صلّى اللّه عليه و آله و سلّم گفتند اگر تو پيغمبرى در وعيدى كه ما را ميكنى از عذاب اخروى و صادقى ما را بگوى كه قيامت كى خواهد بود آيه آمد كه .\r\n إِلَيْهِ يُرَدُّ عِلْمُ السَّاعَةِ  بسوى خدا باز گردانيده مىشود دانستن قيامة نه به غير او پس جزوى هيچكس عالم نيست كه قيامت در چه زمان قايم شود و ما تخرج من ثمرة و بيرون نيايد هيچ ميوهء و حفص  ثَمَراتٍ  خوانده يعنى هيچكدام از انواع ميوه‌ها بيرون نيايد  مِنْ أَكْمامِها  از غلافهاى خود  وَ ما تَحْمِلُ مِنْ أُنْثى  و بار نگيرد هيچ ماده از انسان و غير آن از حيوانات  وَ لا تَضَعُ  و ننهد بار خود را در هيچ وقت  إِلَّا بِعِلْمِهِ  مگر در وقتى كه مقرونست بدانش خداى يعنى همچنانكه علم قيامة خاصه اوست علم ثمار و نتاج نيز مخصوص است به او از حيثيت كميت و كيفيت و كبر و صغر و طعوم و روايح و الوان و غير آن و از كيفيت\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nانتقال اطفال در ارحام و ذكورية و انوثيت و حسن و قبح و عدد ايام حمل و ساعة آن  وَ يَوْمَ يُنادِيهِمْ  روزى كه بخواند خداى مشركان را و از روى توبيخ از ايشان سؤال كند كه  أَيْنَ شُرَكائِي  كجااند انبازان من كه بزعم و قول خود آنها را شريك دانستيد و ميگفتيد اينها شريك خدااند  قالُوا  گويند مشركان  آذَنَّاكَ  اعلام كرديم ترا  ما مِنَّا  كه نيست از ما  مِنْ شَهِيدٍ  هيچ گواهى دهنده بر شرك ايشان زيرا كه از ايشان تبرا كرده‌ايم و از روى يقين اعتراف كرده‌ايم بيگانگى .\r\n وَ ضَلَّ عَنْهُمْ  و گم شد از ايشان  ما كانُوا يَدْعُونَ  آنچه بودند كه ميپرستيدند  مِنْ قَبْلُ  پيش از قيامة يعنى بتانى كه در دنيا پرستيدندى در آن روز نبينند و گويند كه ما معنا من شهيد  وَ ظَنُّوا  و يقين دانند مشركان كه  ما لَهُمْ  نيست مر ايشانرا  مِنْ مَحِيصٍ  هيچ گريز گاهى از عذاب و قيام ظن در مقام يقين در چيزى كه مشاهده نباشد بسيار شايعست پس در مذمت شبههء دنيويهء ايشان ميفرمايد كه .\r\n لا يَسْأَمُ الْإِنْسانُ  ملول نميشود كافر  مِنْ دُعاءِ الْخَيْرِ  از خواهش نيكوئى در اينجهان چون نعمة و صحت و خوشحالى و فراغة  وَ إِنْ مَسَّهُ الشَّرُّ  و اگر برسد ويرا بدى چون درويشى و بيمارى و پريشانى و كدورت  فَيَؤُسٌ  پس او شديد اليأس است يعنى بسيار نوميد از روح و راحت  قَنُوطٌ  بسيار ظاهر كننده نااميدى از رحمة حضرت بارى و يا نااميد است از اجابة دعا و بدگمان به پروردگار خود .\r\n وَ لَئِنْ أَذَقْناهُ  و اگر بچشانيم آن كافر را  رَحْمَةً مِنَّا  بخشش از نزديك ما چون غنى و صحت تن  مِنْ بَعْدِ ضَرَّاءَ مَسَّتْهُ  بعد از آنكه سختى به دو رسيده باشد از بيمارى تن و درويشى  لَيَقُولَنَّ هذا لِي  هر آينه گويد اين نيكى براى من است يعنى من به جهت عمل نيك مستحق آنم يا آنكه اين نيكى دايم مرا خواهد بود و زوال پذير نخواهد بود  وَ ما أَظُنُّ السَّاعَةَ  و گمان نمى برم قيامة را  قائِمَةً  برخاسته يعنى حاضر شده مراد انكار اوست از حشر و نشر  وَ لَئِنْ رُجِعْتُ  و اگر بازگردانيده شوم  إِلى رَبِّي  بسوى پروردگار خود يعنى اگر بالفرض قيامة قايم شود هم چنان كه زعم شما مسلمانانست و مرا برانگيزاند  إِنَّ لِي  بدرستى كه مرا باشد  عِنْدَهُ  نزديك او  لَلْحُسْنى  حالتى نيكوتر از آنچه امروز دارم از اصناف كرامة و نعمت زيرا كه استحقاق نعمة و كرامة دنيويه مرا ثابتست پس مرا انواع نعم اخرويه نيز بر اين قياس خواهد بود و از من منفك نخواهد شد ثعلبى از حسن بن على بن أبي طالب عليه السلام نقل مىكند كه كافر را دو تمناى عجبست\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nيكى در دنيا كه ميگويد در قيامت نعم بهشت مرا خواهد بود و يكى در عقبى كه خواهد گفت يا ليتنى كنت ترابا و هيچكدام از اين دو وجود نخواهند گرفت پس حق تعالى در جواب كافران ميفرمايد كه  فَلَنُنَبِّئَنَّ الَّذِينَ كَفَرُوا  پس اخبار كنيم آنانرا كه نگرويدند  بِما عَمِلُوا  به آنچه كرده‌اند از اعمال قبيحه كه موجب عقوبة دايميست يعنى بنماييم بايشان عكس آنچه اختيار كرده‌اند از اختصاص نعمة و كرامة ايشان بجهة فساد ظن ايشان بصدور اعمال حسنه از ايشان  وَ لَنُذِيقَنَّهُمْ  و هر آينه بچشانيم ايشانرا  مِنْ عَذابٍ غَلِيظٍ  از عذابى درشت و سخت كه از غاية كثرة گوييا بر بالاى يكدگر نشسته كه ممكن نباشد خلاصى ايشان .\r\n وَ إِذا أَنْعَمْنا  و چون انعام كنيم و ابواب نعم از صحت و ثروت بگشاييم  عَلَى الْإِنْسانِ  بر آدمى كافر نعمت  أَعْرَضَ  روى بگرداند از شكرگزارى و بجهة مغرورى به آن نعمة اصلا تصور نعمة نكند و منعم حقيقى خود را فراموش كند  وَ نَأى بِجانِبِهِ  و دور دارد جانب خود را از اداى شكرگزارى و اعتراف بنعم حضرت بارى بجهة تكبر و تجبر  وَ إِذا مَسَّهُ الشَّرُّ  و هرگاه برسد او را بدى از بيمارى و تنگدستى  فَذُو دُعاءٍ عَرِيضٍ  پس خداوند دعاى بسيار است يعنى روى آورنده است بدرگاه ما بدوام دعا و كثرت تضرع چون امتداد عريض در دو جهة است و امتداد طويل در يك جهة از اينجهت اختيار عريض كرد بر طويل تا ابلغ باشد در كثرت دعا و استمرار آن .\r\n قُلْ  بگو اى محمد مر اين كافر نعمة را  أَ رَأَيْتُمْ  آيا ديديد شما يعنى اگر بصيرتى داريد به من خبر دهيد كه  إِنْ كانَ  اگر آن باشد كه قرآن در نفس الامر  مِنْ عِنْدِ اللَّهِ  از نزد خداى  ثُمَّ كَفَرْتُمْ بِهِ  پس كافر شديد بدان بىتامل و اتباع ادله آن  مَنْ أَضَلُّ  كه گمراه‌تر باشد  مِمَّنْ هُوَ  از آنكس كه او  فِي شِقاقٍ بَعِيدٍ  در خلافى باشد دور از صلاح و صواب يعنى كه باشد گمراه‌تر از شما كه هميشه تكذيب و انكار ميكنيد و در بعضى تفاسير آورده‌اند كه أبو جهل حضرت رسالت را گفت كه ايمحمد آيتى بما نماى تا تصديق تو كنيم آنحضرت ماه را به دو نيم كرد أبو جهل گفت ايقريش محمد بر ما سحر كرد و اگرنه شما جمعى را به اطراف و جوانب روانه كنيد چون روانه كردند همه مردمان كه سكنه آفاق بودند از ديدن شق ماه خبر دادند أبو جهل گفت هذا سحر مبين اين سحر است و جادوئيست كه بهمهء آفاق رسيده و استمرار يافته حق تعالى اين آيه فرستاد كه .\r\n سَنُرِيهِمْ  زود باشد كه بنمائيم\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nكفار مكه را  آياتِنا  نشانهاى قدرت خود را  فِي الْآفاقِ  در كنارهاى جهان  وَ فِي أَنْفُسِهِمْ  و در نفسهاى ايشان يعنى مكه مراد آنست كه اكتفا بشق قمر نكنيم بلكه مكرر آيات خود را باهل مكه و نواحى آن مينماييم  حَتَّى يَتَبَيَّنَ لَهُمْ  تا روشن گردد مر ايشان را  أَنَّهُ الْحَقُّ  آنكه رسول ما حق است  أَ وَ لَمْ يَكْفِ بِرَبِّكَ  آيا كفاية نميكند پروردگار تو استفهام براى تقرير است يعنى البته بس است ترا آفريدگار تو  أَنَّهُ عَلى كُلِّ شَيْءٍ شَهِيدٌ  بدل ربك است يعنى كفاية ترا كند آنكه او سبحانه بر همه چيز گواهست مراد آنست كه گواه شدن او بر همهء چيزها كفاية مىكند ترا و معنى كفايت آنست كه اگر كفار انكار نبوت تو كنند حق تعالى كافيست بر صدق دعوى تو بدانكه علما را در معنى آفاق و انفس اختلافيست يكى آنكه مذكور شد دويم آنكه مراد آنست كه بنمايم بمردمان حجج و دلايل توحيد و قدرت خود را در آفاق عالم و اقطار آسمان از شمس و قمر و نباتات و اشجار و ابحار و جبال و در نفسهاى ايشان از لطايف صنعت و بدايع حكمة و حسن صورت و احكام خلقت باعصاب و رباطات و عروق و ايجاد قوى ظاهره و باطنه تا ظاهر شود مر ايشان را كه خالق آفاق و انفس معبود به حق است و در الوهيت يكتاست و در علم و قدرت بيهمتا و اين قول عطا و ابن زيد است سوم بنمايم بايشان دلايل خود را بر صحة نبوة محمد صلّى اللّه عليه و آله و سلّم در آفاق يعنى در اقطار مكهء بفتح قرى و حصون و قلاع و بقاع از براى او بنصرت و معاونت محبان و اخيار كه كرار غير فرار بودند و بعد از آن از جميع اهل اسلام چون غلبهء ايشان بر بلاد روم و يمن و فارس و شرق و غرب و تسلط و تفوق ايشان بر جميع اكاسره و قياصره و غالب شدن قليل ايشان بر كثير و اضاعف ايشان بر اقويا انتشار دعوة اسلام در اقطار معموره و بسط دولت دين محمدى بر اقاصى و ادانى بر وجهيكه خارق عادتست و بيرون از دايرهء معموره و مراد بانفسهم فتح مكه است بعد از قتل و خوف و قحط و اين فتح و نصرت آفاق و انفسن به جهت آنست كه تا ظاهر شود بر ساكنان مكه و اقطار آن كه قرآن حق است و از نزد خدائى استكه معبود مطلق است كه ايشان بسبب غلبه و تسلط آنحضرت بر مكه و اطراف آن بعد از آنكه هيچ ناصرى و معاون نداشت عارف شدند به آنكه او مويد من عند اللّه است و اين قول سدى و مجاهد و حسن بصريست چهارم مراد به فى الافاق وقايعيست كه بر امم مكذبه ماضيه واقع شد از خسف و غرق و صيحه و ريح صرصر و غير آن و فى انفسهم واقعهء روز بدر است و اين از قتاده منقولست پنجم مراد بآفاق آثار امم ماضيه است كه تكذيب رسولان خود كردند و آثار ساير مخلوقات كه در جميع بلاد بودند و\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nآيات نفسى انتقال ايشان از نطفه بعلقه و علقه بمضغه و مضغه بعظام بعد از آن انبات لحوم بر آن و پس از آن انتقال ايشان از مرتبه جنينيت بطفولية و از طفولية بشباب و از شباب بكهوليت و از كهوليت بشيخوخية و از تزايد عقل و تميز بتزايد اسنان و تنزيل آن در وقت توغل ايشان در قرون و احوال و اين قول زجاج است ششم آيات آفاق غلبه دين اسلام است بوقت ظهور حضرت صاحب الزمان صلوات اللّه عليه و انفسى آنچه در زمان پيغمبر صلّى اللّه عليه و آله و سلّم واقع شد از فتح مكه و غيره و اين قول محمد بن كعبست هفتم آنكه مراد بآفاق هدم بنيانست و انفسى اهلاك ابدان هشتم آفاقى اختلاف ازمنه و امكنه است و انفسى تفاوت كلى در احوال امزجه و نزد ارباب تحقيق آفاقى عالم كبر است و انفسى عالم صغير و شبهه نيست كه آنچه از دلايل قدرة در عالم كبير است نمودار آن در عالم صغير است و از آن جمله اخلاط اربعه كه از آيات انفسى است نمونه فصول اربعة است كه از آيات آفاقى است و بر اين قياس قواى اربعة نمودار رياح اربعة و عروق اربعة كه اخكل و قيفال و باسليق و انطليق است مانند انهار اربعه است كه سيحون و جيحون و نيل و فراتست و چشم مثل ابر است كه گاهى گريانست و گاهى نه و همچنين در آفاق شمس و قمر است و در انفس حس و فكر و در آفاق كوكبست و نجوم و در انفس عجايب و علوم و در آفاق سحابست و غموم و در انفس نوايب و هموم و در آفاق جواهر و معادن و در انفس ظواهر و بواطن پس آنچه مفصلا در عالم است مجملا در انسان مندرح است و لهذا گفته‌اند كه انسان عالم صغير است مجمل و غير آن عالم كبير است مفصل پس عالم شدن بحقيقت عالم صغير مستتبع عالمى است بجميع عالم و آن مستلزم معرفت حق تعالى است و اينجاست كه حضرت امير المؤمنين عليه السلام فرمود من عرف نفسه فقد عرف ربه .\r\n أَلا إِنَّهُمْ  بدانيد كه كافران  فِي مِرْيَةٍ مِنْ لِقاءِ رَبِّهِمْ  در شك و ريب‌اند از رسيدن به ثواب و عقاب پروردگار خود در روز جزا  أَلا إِنَّهُ  بدانيد كه او سبحانه  بِكُلِّ شَيْءٍ مُحِيطٌ  به همه چيزها وارسنده است از روى علم شامل و قدرت كامل و به مجمل و تفاصيل اشيا و ظواهر و بواطن آن عالم و بينا بر وجهيكه هيچ چيز از او پوشيده و پنهان نيست پس بر احوال همه كس دانا خواهد بود و همه را بجزاى عمل خواهد رساند انشاء اللّه تعالى .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nسورة عسق\r\n( مكية ثلث و خمسون آية ) ابى بن كعب از حضرت پيغمبر رواية كرده كه هر كه اين سوره بخواند فرشتگان بر او صلوات فرستند و براى او آمرزش خواهند تا روز قيامت سيف بن عميرة از امام جعفر صادق عليه السلام رواية كند كه هر كه حم عسق تلاوت كند خداى تعالى روز قيامت روى او را چون ماه شب چهارده گرداند و او را نزد خود بدارد و با او خطاب كند كه اى بندهء مؤمن مداومت سورهء حم عسق مينمودى و نمى دانستى كه ثواب آن در چه مرتبه است اگر علم به ثواب آن ميداشتى هرگز از خواندن آن خلال نمى بافتى پس ملائكه را فرمايد كه او را ببهشت بريد و در بهترين امكنه ويرا جاى دهيد پس فرشتگان او را ببهشت برند و در قصرى كه ابواب و شرف و درج آن از ياقوت سرخ باشد فرود آرند و صفا و لطافت آن بر وجهى باشد كه ظاهر آن از باطن و باطن آن از ظاهر مشاهده توان كرد و هزار حور العين و هزار ولدان كه مثل لالى منور باشند نامزد او گردانند با ساير انواع كرامة و اصناف مكرمت بدانكه حق تعالى چون بذكر قرآن ختم سورهء حم سجده كرد افتتاح اين سوره بذكر آن كرده فرمود كه :\r\n بِسْمِ اللَّهِ الرَّحْمنِ الرَّحِيمِ \r\n   حم عسق    از قتاده مرويستكه عسق اسميست از اسماء قرآن و لهذا در وجه تفصيل اين سوره حواميم ديگر بعسق گفته كه افتتاح جميع سورهء حواميم بذكر كتابست الا اين سوره پس در موضع كتاب عسق واقعشده تا بحسب معنى دلالت كند بر كتاب و از سعيد بن جبير منقولست كه حا از رحمن است و ميم از مجيد و عين از عالم و سين از قدوس و قاف از قاهر و يا اشارتست باسم حكيم و مجيد و عليم و سميع و بصير و قدير و يا ايماء است بصفت حلم و مجد و علم و سنا و قدرت و گويند اين حروف رمزيست به آن عطايا كه حق تعالى به حضرت سيد انبيا صلّى اللّه عليه و آله و سلّم ارزانى داشته حا حوض مورود است يعنى حوض كوثر كه تشنه لبان امة از آن سيراب شوند و ميم ملك ممدود او كه از شرق تا غرب به تصرف امة عالى همت او درآيد و عين عز نامحدود كه اعز اشيا است و سين سناى مشهود او كه مرتبهء هيچ احدى برفعة مرتبهء او نرسد و قاف مقام محمود است در شب معراج كه آن درجه اوادنى است و در روز قيامت كه آن شفاعت كبرى است و نزد عطا حا ايماء است بحرب و ميم تحويل ملك دول و عين بعدد مقهور و سين باستيصال كفار بسنين و غلا و قاف بقدرت و غلبيت خدا بر ملوك دنيا و بكر بن عبد اللّه مزنى گفته كه حا حربيست كه ميان قريش و اعداى ايشان واقع شد و ميم ملك بنى اميه و عين علو عباسيان و سين سناى مهدى و قاف\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nقوم عيسى در وقتى كه از آسمان فرود آيد و برفاقة آنها ترسايان را بكشد و كليسها را خراب كند و ارطاب بن منذر گويد كه مردى از عبد اللّه عباس پرسيد كه حمعسق چه باشد گفت من ترا به آن خبر دهم بدانكه اين آيه در شان مرديست كه نام او عبد اللّه يا عبد الاله باشد و او بر بعضى از جويهاى مشرق فرود آيد و در كنار جوئى دو مدينة بنا كند بر طريقى كه جوى آب در ميان هر دو شهر گذرد و چون خداى خواهد كه ملك او و اتباع او را زايل گرداند در شبى آتش فرستد و يكشهر را بتمامى بسوزد چنان كه از او اثرى نماند روز ديگر اهل آن مدينه باجبار اينكه در آنجا باشند بتماشاى اين شهر آيند حق تعالى ايشانرا با آن هر دو شهر فرو برد بر وجهى كه از ايشان اثرى باقى نماند فذلك قوله حم عسق يعنى تقدير كرده شد عزيمتى و سنتى و قضائى از جانب خداى در جزاى اين هر دو شهر يا عين اشارتست بعدل او سبحانه و سين به سكون و قاف بوقوع عذاب بر آن هر دو شهر يعنى مقدور و مقضى گشت از روى عدل كه زود باشد كه واقع شود عذاب بر اين هر دو شهر و برواية ابو الجوزاء از ابن عباس عين علامة عذابست و سين نشانة مسخ و قاف اثر قذف و ثعلبى از ابن عباس نقل كرده كه از امير المؤمنين عليه السلام استفسار اين كلمه نمودند فرمود كه حا حرق است و ميم مهلكه و عين عذاب و سين مسخ و قاف قذف و مؤيد اين قولست كه بعد از نزول اين آيه اثر اندوه بر جبين مبارك حضرت صلّى اللّه عليه و آله و سلّم ظاهر شد گفتند يا رسول اللّه چرا دلتنگ شدى فرمود مرا خبر دادند ببلائى كه بامة من فرود آيد و آن خسف است و قذف و امثال آن از خروج دجال و ساير وقايع كه در زمان خروج مهدى و نزول عيسى پيدا شود پس مراد وحى ملك علام است به سيد انام بوقوع حوادث و وقايع كه بعد از آن ظاهر شود .\r\n كَذلِكَ  مثل آنچه در اين سوره است از معانى  يُوحِي إِلَيْكَ  پيوسته وحى مىكند بسوى تو  وَ إِلَى الَّذِينَ مِنْ قَبْلِكَ  و بآنانكه پيش از تو بوده‌اند از ساير رسولان  اللَّهُ الْعَزِيزُ  خدائى كه غالبست بر جميع اشيا پس هيچكس از انزال وحى او را باز نتوان داشت  الْحَكِيمُ  دانا بهمهء اقوال كسى كه سزاوار نزول وحى است مراد آنست كه عادة اللّه جارى گشته بر آنكه مضمون اين سوره را كه توحيد است و تصديق ببعث و نشور بجميع پيغمبران خود الهام نمايد و اين معانى را در قرآن و در ساير كتب سماويه مكرر فرمايد بجهة تنبيه بليغ و لطف عظيم نسبت به بندگان اولين و آخرين و عطا از ابن عباس رواية كند كه خداى تعالى هيچ پيغمبرى را كتاب نفرستاده مگر كه معانى اين سوره بلغت ايشان در آن درج فرموده كه .\r\n لَهُ ما فِي السَّماواتِ  مر اوراست آنچه در آسمان از امور\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nعلويه  وَ ما فِي الْأَرْضِ  و آنچه در زمين است از اشياى سفليه  وَ هُوَ الْعَلِيُّ  و اوست بلند مرتبه بر وجهى كه عقل دوربين بكنه رفعتش نرسد  الْعَظِيمُ  بزرگوار كه بريد فهم تيزرو بگرد سرادقات عظمة و جلال قدرت او پى نبرد .\r\n تَكادُ السَّماواتُ  نزديك شد كه آسمانها از غاية هيبت و عظمة و جلال او و يا استعظام اسناد ولد و شريك غير به او  يَتَفَطَّرْنَ  شكافته شود  مِنْ فَوْقِهِنَّ  از زير يكدگر يعنى مبدء شكافتن از عرش و كرسى باشد و به اين ترتيب تا به آسمان دنيا و چون اجرام علويه با وجود رفعة از جهة سطوت و عظمة قريب بانشقاق باشد پس گو اين سفله بطريق اولى  وَ الْمَلائِكَةُ يُسَبِّحُونَ  و جميع فرشتگان تنزيه ميكنند ذات او سبحانه را از ناسزا و ناروا تنزيهى مقترن  بِحَمْدِ رَبِّهِمْ  بسپاس دارى و شكرگزارى پروردگار خود يعنى تسبيح و حمد با هم ميگويند تا يكى نفى ناسزا و ناروا كند ديگرى اثبات سزا و از امام جعفر صادق ( ع ) منقولست كه در اين مقام مراد بملائكه حملهء عرشند كه هميشه بتسبيح و تمجيد او سبحانه ترنم مينمايند  وَ يَسْتَغْفِرُونَ  و آمرزش ميطلبند از او  لِمَنْ فِي الْأَرْضِ  از براى كسانى كه در زمين‌اند از مومنان نه كافران چه ايشان برحمة خداى هرگز نمىرسند چنان كه در سورة المومن فرموده  وَ يَسْتَغْفِرُونَ لِلَّذِينَ آمَنُوا  . . .  أَلا إِنَّ اللَّهَ  بدانيد كه خداى  هُوَ الْغَفُورُ  اوست آمرزندهء بندگان  الرَّحِيمُ  مهربان بر ايشان بقبول توبه و انابه و از وفور رحمة و غفران اوست كه فرشتگان را به استغفار گنه‌كاران امر فرموده بعد از آن از امهال كفار اخبار ميفرمايد كه .\r\n وَ الَّذِينَ اتَّخَذُوا  و آنانرا كه فرا گرفتند  مِنْ دُونِهِ أَوْلِياءَ  بجز از خدا دوستان مراد شركا و اندادند كه معبودان مشركانند  اللَّهُ حَفِيظٌ عَلَيْهِمْ  خداى نگهبانست بر اعمال و اقوال و افعال ايشان و هيچ چيز از آن فوت نميشود پس همه را بجزاى خود رساند  وَ ما أَنْتَ عَلَيْهِمْ  و نيستى تو اى محمد بر ايشان  بِوَكِيلٍ  گماشته شده يعنى بر تو واجب نيست كه موكل ايشان باشى و محافظت اعمال ايشان كنى پس از كفر و عناد ايشان دلتنگ مشو چه بر تو همين دعوتست و تبليغ احكام شريعة .\r\n وَ كَذلِكَ  و مثل آنچيزى مذكور شد از محافظت حق تعالى بافعال كفار و عدم وجوب محافظت تو و يا مثل اين وحى كردن  أَوْحَيْنا إِلَيْكَ  وحى كرديم بسوى تو  قُرْآناً عَرَبِيًّا  در حالتى كه اين قرآنيست بلغة عرب كه لغت قوم تست  لِتُنْذِرَ  تا بيم كنى بدان  أُمَّ الْقُرى  اهل مكه را كه ام بلدانست چه انبساط همهء\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nزمين از تحت آن شده  وَ مَنْ حَوْلَها  و كسانى كه گرداگرد آنند تا نهاية ربع مسكون  وَ تُنْذِرَ  و بيم كنى همهء ايشانرا  يَوْمَ الْجَمْعِ  از روز جمع شدن همهء مردمان يعنى روز قيامة كه  لا رَيْبَ فِيهِ  هيچ شكى نيست در آمدن آن و بعد از آن كه همهء خلايق در موقف جمع شده باشند و از حساب فارغ گشته آنها را متفرق سازند  فَرِيقٌ فِي الْجَنَّةِ  بعضى از ايشان گروهى باشند كه ايشانرا ببهشت برند بجهة طاعة و عبادت و آنها مومنان موحدند  وَ فَرِيقٌ فِي السَّعِيرِ  و برخى ديگر گروهى باشند كه ايشانرا در دوزخ اندازند بجهة عناد و عدم انقياد و آنها مشركان ملحدند از عبد اللّه مسعود روايتست كه روزى رسول خداى صلّى اللّه عليه و آله و سلّم از خانه بيرون آمد و دو صحيفه در دست داشت گفت دانى كه اين صحيفه چيست گفتم نه يا رسول اللّه فرمود آنچه در دست راست دارم نامه‌ايست كه اسامى جميع نيكوكاران كه اهل بهشتند در آن ثبت است كه هيچ از آن زياده و كم نگردد و اين كه در دست چپ دارم نامه‌ايست كه نامهاى بدكاران كه اصحاب دوزخ‌اند در او مندرج است و كم و زياد نگردد و آنگه اين آيه تلاوة فرمود كه فريق فى الجنة و فريق فى السعير .\r\n وَ لَوْ شاءَ اللَّهُ  و اگر خواستى خداى بر سبيل قهر و جبر همهء خلقان را در ملت اسلام درآرد  لَجَعَلَهُمْ  هر آينه گردانيدى همهء ايشانرا از روى الجاء  أُمَّةً واحِدَةً  گروهى يكتا بر جادهء هداية و نظير اينست قوله تعالى و لو شئنا لآتينا كل نفس هديها و قوله و لو شاء ربك لا من من فى الارض كلهم جميعا  وَ لكِنْ يُدْخِلُ  و ليكن درمىآرد  مَنْ يَشاءُ  هر كرا ميخواهد از اهل توحيد و عبادت  فِي رَحْمَتِهِ  در بهشت خود يعنى حكمت او سبحانه تقاضاى آن مىكند كه همهء مردمان را مكلف گرداند و بناى كار ايشان را اختيار نهد تا همه كس كه از روى اختيار باوامر و نواهى او انقياد نمايند مستحق بهشت شوند و هر كه طريق كفر و انكار و عناد اختيار كند مستوجب دوزخ گردد پس بناى ثواب و عقاب بر تكليف است در زمان اختيار  وَ الظَّالِمُونَ  و ستم‌كاران يعنى اهل كفر و ضلالت  ما لَهُمْ  نيست مر ايشان را  مِنْ وَلِيٍّ  هيچ دوستى كه متولى كار ايشان گردد  وَ لا نَصِيرٍ  و نه يارى كه عذاب از ايشان باز دارد .\r\n أَمِ اتَّخَذُوا مِنْ دُونِهِ  نه چنان است كه كفار قبول كنند و بتوحيد الهى معترف شوند بلكه فرا گرفتند بجز از خداى  أَوْلِياءَ  دوستان كه بتانند و ساير معبودان باطله كه اصلا نفع و ضرر از ايشان متصور نيست و اگر اراده دارند كه براى خود دوستى فرا گيرند كه نفع بايشان رساند و ضرر از ايشان دفع كند  فَاللَّهُ هُوَ الْوَلِيُّ  پس خداى به حق اوست كه بحسب حقيقت مستحق ولايت است نه غير او چه او سبحانه\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدوستيست كه دوست خود را بنوازد و دست‌گيرى ايشان كند پس واجب و لازمست كه دوستى با او كنند نه غير او  وَ هُوَ يُحْيِ الْمَوْتى  و او زنده گرداند مردگانرا بقدرت كامله نه اصنام كه در نهاية عجزند و در كمال نقص  وَ هُوَ عَلى كُلِّ شَيْءٍ  و او بر همه چيزى  قَدِيرٌ  تواناست بخلاف معبودان باطله از اصناف اصنام كه بر هيچ چيزى قدرت ندارند در نفع و ضرر عاجز مطلقند بعد از آن حكايت قول رسول مىكند نسبت بمؤمنان كه .\r\n وَ مَا اخْتَلَفْتُمْ  و آنچه اختلاف ميكنيد ايمؤمنان  فِيهِ  در آن با كافران  مِنْ شَيْءٍ  از هر چيزى از امور دينيه و دنيويه  فَحُكْمُهُ  پس حكم آن مختلف فيه مفوض است  إِلَى اللَّهِ  بسوى خدا يعنى در روز قيامة كه ميزان عدل را نصب ميكنند حق تعالى حكم خواهد كرد بحقيقة آن يعنى به حق و بطلان ميان شما و ايشان و مراد از حكم ثواب دادن محقين است كه اهل ايمانند و عقوبة مبطلين كه مشركانند و نزد بعضى معنى آنست كه آنچه اختلاف ميكنند در آن از تاويل متشابه پس رجوع كنيد در آن به آيه محكمه يا آنچه اختلاف مىورزيد و منازعه ميكنيد از خصومة پس بر رسول خداى عرض كنيد و غير او را بر حكومة اختيار مكنيد  ذلِكُمُ اللَّهُ  آنكس كه حقيقة حكم صفت اوست خداى به حق است  رَبِّي  كه پروردگار منست  عَلَيْهِ  بر او نه غير او  تَوَكَّلْتُ  توكل كرده‌ام در رد اعداى دين در امور و جميع مهمات خود را بوى باز گذاشته‌ام  وَ إِلَيْهِ أُنِيبُ  و بسوى او بازگردانيده ميشوم نه غير او چه مرجع جميع بندگان بسوى اوست .\r\n فاطِرُ السَّماواتِ وَ الْأَرْضِ  شكافنده است و بيرون آورنده از كتم عدم آسمانها و زمينها را  جَعَلَ لَكُمْ  آفريد براى شما  مِنْ أَنْفُسِكُمْ  از جنس نفسهاى شما  أَزْواجاً  جفتهاى كه زنانند تا با ايشان انس گيريد و از ايشان اولاد و اتباع حاصل كنيد  وَ مِنَ الْأَنْعامِ  و خلق فرمود از براى جنس شما چهارپايان را  أَزْواجاً  جفتهاى گوناگون يعنى از براى هر يك زوجى تعيين فرمود تا سبب توالد و تناسل باشد  يَذْرَؤُكُمْ  بسيار ميگرداند شما را و انعام را  فِيهِ  در اين تدبير يعنى در خلق ازواج و منشأ تزاوج تناسلست و يا بسيار گردانيد شما را در تزوج تا آن توالد و تناسل گردد و چون ايجاد آسمان و زمين و تكثير خلايق به تزاوج مقدور هيچكس نيست به غير از ذات احدية از اين جهة بعد از اين ميفرمايد كه  لَيْسَ كَمِثْلِهِ شَيْءٌ  نيست همچو او چيزى لفظ\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nمثل در اين كلام زايد است مثل مثلك لا يفعل كذا چه بدلايل عقليه و سمعيه او را مثلى نيست تا نفى چيزى كند كه مانند مثل او باشد پس ليس كمثله شىء در معنى ليس كاللّه باشد و گويند كه مثل بمعنى صفتست و معنى آنست كه نيست مانند صفت او صفتى زيرا كه جميع صفات نظر بصفات او سبحانه ناقص‌اند پس مانند صفات او نباشند  وَ هُوَ السَّمِيعُ  و اوست شنوا مر جميع آنچه شنيده ميگردد  الْبَصِيرُ  بينا بهر چه ديده مىشود .\r\n لَهُ مَقالِيدُ السَّماواتِ وَ الْأَرْضِ  مر اوراست خزاين آسمانها و زمينها يعنى خزاين ارزاق سماوى كه بارانست و گنجهاى ارزاق زمين كه نباتاتست در قبضهء اقتدار اوست  يَبْسُطُ الرِّزْقَ  گشاده گرداند روزى را  لِمَنْ يَشاءُ  براى هر كه خواهد و بر وفق مصلحة  وَ يَقْدِرُ  و تنگ ميسازد بر هر كه اراده مىكند بر طبق حكمة  إِنَّهُ  بدرستى كه او سبحانه  بِكُلِّ شَيْءٍ  به همه چيزها از دقايق استحقاق و قبض و بسط ارزاق  عَلِيمٌ  داناست بر وجه استحقاق انزال ارزاق مىكند و بعد از تعداد نعمة دنيويه بيان نعمت اسلام مىكند و ميگويد .\r\n شَرَعَ لَكُمْ مِنَ الدِّينِ  بيان كرد و روشن ساخت حق تعالى از براى شما از دينى كه به آن متمسك شويد و راه يابيد  ما وَصَّى بِهِ  آنچه فرموده بود به آن  نُوحاً  نوح پيغمبر صلّى اللّه عليه و آله و سلّم را  وَ الَّذِي أَوْحَيْنا إِلَيْكَ  و آن چيزى كه وحى كرده بوديم بسوى تو  وَ ما وَصَّيْنا بِهِ  و آنچه امر كرده بوديم به آن  إِبْراهِيمَ وَ مُوسى وَ عِيسى  اين سه پيغمبر را از اصول دين يعنى خدا هويدا ساخت از براى اصول دين كه مشتركست ميان دين نوح و محمد و آنانى كه در ميان آنها واقع شده‌اند از ارباب شرايع و آن توحيد است و تصديق بجميع رسولان و بكتب ايشان و بروز آخرت و مضمون آن وصيت  أَنْ أَقِيمُوا الدِّينَ  آنست كه اقامة كنيد و بپاى داريد دين را كه كه ايمان است به آنچه تصديق آن واجب شود از اصول دينيه  وَ لا تَتَفَرَّقُوا فِيهِ  و متفرق و پراكنده مشويد يعنى اختلاف مكنيد در اصول دين اما فروع شرايع مختلف است بجهة اختلاف ازمنه و و مصالح كقوله تعالى لكل جعلنا منكم شرعة و منهاجا  كَبُرَ  بزرگست و دشوار و گران  عَلَى الْمُشْرِكِينَ  بر مشركان  ما تَدْعُوهُمْ  آنچه ميخوانى ايشان را  إِلَيْهِ  بسوى آن از توحيد و اخلاص و نفى شرك  اللَّهُ يَجْتَبِي إِلَيْهِ  خداى تعالى دور گرداند بسوى آنچه تو ميخوانى ايشانرا از دين اسلام  مَنْ يَشاءُ  هر كرا ميخواهد از آنكسانى كه مطيع و منقادند يا برميانگيزد براى رسالت\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nآن را كه اراده كند  وَ يَهْدِي  و راه نمايد بتوفيق و ارشاد  إِلَيْهِ  بدين حق  مَنْ يُنِيبُ  هر كه را كه بازگردد به حق و روى آورد بسوى وى يعنى هر كه از همه اعراض كند و او را خواهد او سبحانه راه راست به او نمايد يا آنكه راه بهشت به او نمايد و ثواب دهد هر كه را كه به نيت خالص به او رجوع كند .\r\n وَ ما تَفَرَّقُوا  و پراكنده نشدند اهل اديان و ملتها از امم پيغمبران چون عاد و ثمود و اصحاب ايكه و غير آن از دين برنگشتند  إِلَّا مِنْ بَعْدِ ما جاءَهُمُ الْعِلْمُ  مگر پس از آنكه آمد بديشان از اخبار پيغمبران مثل آيات تورية و انجيل بعد از علم ايشان به آنكه تفرق محض ضلالست و بر هر تقدير متفرق شدند و برگشتند از ايمان  بَغْياً  از روى ستمكارى و جبارى كه واقع شده بود  بَيْنَهُمْ  ميان ايشان يا از روى طلب جاه و رياست يا بر وجه حسد بر پيغمبر بردن و گويند مردمان بعد از اهلاك كافران به عذاب طوفان بر يك ملت بودند و چون پدران ايشان بمردند اختلاف در ميان ايشان واقع شد و نزد اين حال پيغمبران بر ايشان مبعوث شدند و ايشان به جهت بغى و تجبر و حسد بايشان نگرويدند و يا آنكه اهل كتاب زمان حضرت رسالت اختلاف نكردند در حق آن حضرت مگر بعد از آنكه بايشان آمد طريق علوم به مبعث آن حضرت و صحت نبوت او پس عدول كردند از نظر كردن در آن به جهت ظلم و عداوت و حسد و حرص در طلب دنيا كقوله و ما تفرق الذين اوتوا الكتاب الا من بعد ما جاءتهم البينة  وَ لَوْ لا كَلِمَةٌ سَبَقَتْ  و اگر نبودى سخن پيشى گرفته در تاخير عذاب  مِنْ رَبِّكَ  از نزد پروردگار تو  إِلى أَجَلٍ مُسَمًّى  تا به مدت نام برده شده و مقدر گشته  لَقُضِيَ بَيْنَهُمْ  هر آينه حكم كرده شدى ميان ايشان باستيصال كافر مطلق و نجات مؤمن به حق  وَ إِنَّ الَّذِينَ أُورِثُوا الْكِتابَ  و بدرستيكه آنان كه داده شده‌اند كتاب را يعنى قرآن  مِنْ بَعْدِهِمْ  از پس امم ماضيه كه قوم نوح و ابراهيم و عيسى بودند مراد يهود و نصارى زمان آنحضرت‌اند كه از پس آباء و اجداد خود قرآن بايشان آمد و يا مراد مشركان عهد رسولند كه از پس اهل كتاب قرآن بر ايشان نازل گشت و ايشان  لَفِي شَكٍّ مِنْهُ  هر آينه در شك‌اند از قرآن يا از دين يا از پيغمبر  مُرِيبٍ  شكى بريبت افكنده كه ظن است يعنى ظن غالب ايشان آنست كه قرآن يا دين اسلام غير حق است .\r\n فَلِذلِكَ  پس بجهة آن تفرق و اختلاف كه از ايشان صادر گشته  فَادْعُ  پس\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nبخوان مردمان را باتفاق و ائتلاف بر ملت حقى كه دين اسلام است تا تفرقه و اختلاف و شك از ايشان زايل شود  وَ اسْتَقِمْ  و مستقيم باش بر دعوت نبوت و تبليغ طريق شريعت  كَما أُمِرْتَ  همچنانكه مأمور شده به اين يعنى عمل بمقتضاى امر الهى كن  وَ لا تَتَّبِعْ أَهْواءَهُمْ  و پيروى مكن هواهاى مختلفه و آرزو هاى باطله ايشان را در تبيان آورده كه وليد مغيره با حضرت رسالة صلّى اللّه عليه و آله و سلّم گفت از دين و دعوت خود رجوع نماى تا همه مالهاى خود را به تو بخشم و شيبه بن عتبه گفت اگر از دين خود برگردى دختر خود را بنكاح تو درآورم حق تعالى آيه فرستاد كه بر تبليغ دعوة توحيد ثابت قدم باش و بر دين اسلام استقامة نماى و متابعة اهواى باطله ايشان مكن  وَ قُلْ آمَنْتُ  و بگو كه گرويده‌ام  بِما أَنْزَلَ اللَّهُ  بآنچيزيكه فرو فرستاده است خداى  مِنْ كِتابٍ  از جنس كتاب يعنى كتابى كه بر من و انبياى سابق نازلشده ايمان آورده‌ام بر مضمون آنها كه امر است بتوحيد و اخلاص و مبرا از شرك پس چگونه تابع شما شوم  وَ أُمِرْتُ  و ديگر امر كرده شده‌ام يعنى مرا فرموده‌اند  لِأَعْدِلَ  به آنكه عدل كنم و طريقة سوية مرعى دارم  بَيْنَكُمُ  ميان شما يعنى جميع اشراف و اراذل را بدين توحيد خوانم و اصلا از تبليغ دعوت و اداى احكام شريعة منحرف نشوم و نيز بگوى كه شما معترفيد به اين كه  اللَّهُ رَبُّنا وَ رَبُّكُمْ  خداى آفريدگار ما و پروردگار شما است  لَنا أَعْمالُنا  ما راست جزاى كردارهاى ما  وَ لَكُمْ أَعْمالُكُمْ  و مر شما راست پاداش عملهاى شما  لا حُجَّةَ بَيْنَنا وَ بَيْنَكُمُ  هيچ خصومتى نيست ميان ما و ميان شما مراد آنست كه بجهة ظهور حق احتجاج و خصومة را مجال نماند پس اگر كسى بخلاف و اختلاف ميل كند بر سبيل عناد و مكابره خواهد بود بعد از آن در تهديد كفار ميفرمايد كه بگو بايشان  اللَّهُ يَجْمَعُ بَيْنَنا  خداى جمع كند ميان ما در روز قيامة و انتقام ما از شما بكشد  وَ إِلَيْهِ الْمَصِيرُ  و بسوى اوست بازگشت همه اهل حق را بدرجات رضوان رساند و اهل باطل را بدركات نيران .\r\n وَ الَّذِينَ يُحَاجُّونَ  و آنان كه مخاصمة ميكنند از كفار و مجادله ميورزند با پيغمبر و ساير مسلمانان  فِي اللَّهِ  در دين خداى  مِنْ بَعْدِ ما اسْتُجِيبَ  از پس آنكه اجابت كرده شده باشد يعنى اجابت كرده باشند  اللَّهِ  مر قول خداى را در روز ميثاق و بربوبيت مبعوث گشت بجهة حقد و حسد بوى نگرويدند مراد يهود و نصارىاند كه بعد از استماع نعوت حضرت رسالت صلّى اللّه عليه و آله و سلّم در تورية بوى ايمان آوردند  حُجَّتُهُمْ داحِضَةٌ  حجت ايشان بر رد نبوت او باطل است و زايل  عِنْدَ رَبِّهِمْ  نزد پروردگار ايشان كه بعد از وضوح حجت و ظهور ادله بر صحت نبوت حجت ايشان عناد محض و محض عناد است\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n وَ عَلَيْهِمْ غَضَبٌ  و بر ايشانست غضب خداى به جهت مجادله كردن در ابطال حق  وَ لَهُمْ عَذابٌ شَدِيدٌ  و مر ايشان را است عذابى سخت كه آن آتش دوزخ است مجاهد گفته كه محاجهء ايشان آن بود كه ميگفتند كتاب ما پيش از كتاب شماست و رسول ما پيش از رسول شما پس ما بهتر از شما باشيم .\r\n اللَّهُ الَّذِي  خداى به حق آنكس است كه  أَنْزَلَ الْكِتابَ  فرو فرستاد جنس كتاب يا قرآن را از آسمان  بِالْحَقِّ  براستى و درستى در خبر دادن از ماضى و يا در اوامر و نواهى و ساير فرايض احكام الهى  وَ الْمِيزانَ  و انزال فرمودن طريق شرع را كه عدالت حقيقتست تا بندگان در جميع امور سوية مرعى دارند و گويند ترازوى معروفست كه به آن چيز را بسنجند پس مراد بانزال امر كردن او سبحانه به آن و كيفيت تعليم وزن اشياء به آن تا حيفى بر بايع و مشترى واقع نشود  وَ ما يُدْرِيكَ  و چه چيز دانا كرد ترا اى مكلف و چه شناسا ساخت ترا بقيامه و چه دانى  لَعَلَّ السَّاعَةَ  شايد كه وقت قيام قيامت  قَرِيبٌ  نزديك بود لعل در كلام خداى نازل منزله يقين است يعنى البته ساعتى كه در آن قيامت قايم گردد نزديك است پس تبعيت كتاب خداى كن و بشريعة او كه محض عدلست عمل كن پيش از مفاجات روزى كه اعمال تو در موازين قسط سنجيده شود و حكمة در اخفاى وقت قيامة آنست كه تا بندگان هميشه خوف را شعار خود سازند و بتوحيد مشغول باشند چه اگر وقت قيامة معلوم باشد ايشان پيش از وقوع آن بقبايح مشغول شوند و اعتماد بر تلافى آن كنند بتوبه در حين وقوع قيامت .\r\n يَسْتَعْجِلُ  شتاب زدگى ميكنند  بِهَا  بساعت قيامت يعنى بآمدن آن از روى استهزاء و تكذيب  الَّذِينَ لا يُؤْمِنُونَ بِها  آنان كه نمىگرويدند به آن  وَ الَّذِينَ آمَنُوا  و آنان كه گرويده‌اند به خدا و تصديق بخاتم الانبيا نموده‌اند  مُشْفِقُونَ مِنْها  ترسان و هراسانند از قيامت بجهة عدم علم ايشان بعواقب امور خود از محاسبه و مجازات  وَ يَعْلَمُونَ أَنَّهَا الْحَقُّ  و ميدانند كه آمدن قيامت راستست و محقق الوقوع  أَلا إِنَّ الَّذِينَ  بدانيد بتحقيق كه آنان كه  يُمارُونَ  مجادله و مخاصمه ميكنند از روى انكار  فِي السَّاعَةِ  در آمدن قيامة  لَفِي ضَلالٍ بَعِيدٍ  هر آينه در گمراهىاند دور از صواب چه دلالت كتب انبيا بر وقوع قيامة ظاهر است .\r\n اللَّهُ لَطِيفٌ بِعِبادِهِ  خداى بسيار نيكو كار است ببندگان بوجهى كه از كثرت وفور آن عقول بادراك كليات آن قاصرند و اوهام به رسيدن جزئيات آن عاجز و نزد بعضى لطيف بمعنى باريك دان و دوربين است بر وجهى كه از مخفيات امور و\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nاسرار صدور باخبر است و مراد بلطيف در اين مقام ايصال منافع است ببندگان بر طريقى كه در يافتن آن دقيق باشد بر ايشان ابن عباس فرمود كه لطيف يعنى مهربان و نوازنده است شيخ جنيد را گفتند كه لطيف بچه معنى است فرمود آنكه با دوستان لطف كند تا درآيند و با دشمنان لطف نمايد تا آشنا شوند و باصطلاح متكلمين لطف فعلى استكه مكلف بسبب آن بطاعة اقرب باشد و از معصيت ابعد و هر لطف كه باعث طاعت باشد آن را توفيق گويند و اگر زاجر معصيت باشد آن را عصمت خوانند و در كشف معنى لطف بر اين وجه آورده كه نعمة به قدر خود دهد و شكر به قدر بنده خواهد و بعضى گفته‌اند كه لطيف آنست كه علم شاملش محيط غوامض مصالح بود و حكمت باهره‌اش مشتمل بر عوايد منافع و از اينجاست كه  يَرْزُقُ مَنْ يَشاءُ  روزى ميدهد هر كرا ميخواهد بر حسب مصلحت خفيه پس مخصوص ميسازد هر يك از بندگان را بنوعى از نعمة و صنفى از مكرمة كه مقتضى حكمة او باشد همچنانكه يكى را ولد عطا ميفرمايد و ديگرى را نعمتى كه به صاحب ولد نداده ميدهد حاصل كه همهء بندگان مبرورند و هيچكدام از خوان احسان او خالى نيستند پس هر يكى را بنوعى از نعمة محظوظ و بهره‌مند ميدارد و اگرچه در ضيق و وسعت و قلت و كثرة بر تفاوت مراتب‌اند  وَ هُوَ الْقَوِيُّ  و اوست بسيار توانا در لطف و مرحمة  الْعَزِيزُ  غالب در اراده در وجه حكمة و مصلحة كه هرگز گرد مغلوبيت بر دامن كبرياى او ننشيند .\r\n مَنْ كانَ يُرِيدُ  هر كه باشد كه اراده نمايد در دنيا  حَرْثَ الْآخِرَةِ  كشت آنسراى را يعنى عملى كه موجب ثواب آخرة او باشد پس به جهت اين در اينسراى تخم ايمان در زمين دل بكارد و به آب عمل صالح آن را بپرورش درآورد تا بر آن را در عرصه قيامت بردارد  نَزِدْ لَهُ فِي حَرْثِهِ  بيفزايم مر او را در كشت او خير يعنى بدهيم آن را بعوض آن از ده تا هفتصد و زياده بر آن  وَ مَنْ كانَ يُرِيدُ  و هر كه باشد كه خواهد  حَرْثَ الدُّنْيا  كشت دنيا را يعنى مقصد اصلى و از آن حصول امتعه دنيويه باشد  نُؤْتِهِ مِنْها  بدهيم او را نصيبى از دنيا بر حسب حكمت و مصلحت  وَ ما لَهُ فِي الْآخِرَةِ  و نيست مر او را در سراى آخرة  مِنْ نَصِيبٍ  هيچ بهرهء مراد مشركانست كه همت ايشان مصروفست بر جميع امتعه دنيويه حاصل كه هر كه از براى آخرة عمل كند در عمل خود موفق شود و ميامن بركات او بروزگار او رسد و در آخرة حسنات او مضاعف گردد و هر كه عمل او براى دنيا باشد روزى مقدر به او رسد اما بر آن وجهى كه مدعاى او باشد و او را در آخرة هيچ حظى و بهرهء نباشد و گويند كه اين آيه در حق اهل جهاد واقع شده كه بعضى از ايشان كه منافق بودند به قصد غنيمت بغزا ميرفتند و جمعى كه اهل ايمان بودند به قصد ثواب جهاد\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nميكردند حق تعالى فرمود كه هر كه جهاد به قصد ثواب كند او را باشد سهم غانمين و ثواب آخرة و هر كه قصد غنيمت نمايد محروم نماند بلكه سهمى كه نصيب او باشد به او رسد و ليكن او را از ثواب آخرة هيچ نصيبى نباشد و مرويست از حضرت رسالة صلّى اللّه عليه و آله و سلّم كه هر كه به نيت آخرة كارى كند حق تعالى در دنيا پراكندگيهاى او را مجموع كند و او را بىنياز گرداند از غيره و دنيا به او اقبال كند و هر كه به نيت دنيا عمل كند حق تعالى جمعيت او را به پراكندگى بدل كند و فقر را نصب العين او سازد و خير دنيا به او نرسد مگر آنچه از براى او مقدر شده باشد و حسن بصرى گفته كه چون ادنى تابع اعلاست بدون عكس پس هر كه از براى آخرة كار كند به ثواب اخروى رسد و دنيا نيز به تبيعت آن به او دهد و هر كه از براى دنيا عمل كند نصيب دنيا به او رسد و او را هيچ حظى از ثواب آخرة نباشد بعد از آن در توبيخ كفار ميفرمايد كه .\r\n أَمْ لَهُمْ شُرَكاءُ  بلكه آيا كافران را انبازانند يعنى البته مر ايشانرا شياطين‌اند كه در انواع معاصى شريك ايشانند  شَرَعُوا لَهُمْ  وضع كرده‌اند براى ايشان يعنى آراسته‌اند در قلوب ايشان  مِنَ الدِّينِ  از كيش باطل و طريق مضل  ما لَمْ يَأْذَنْ بِهِ اللَّهُ  آنچه اذن نداده و نفرموده به آن خداى از شرك و انكار بعث و عمل براى دنيا و تحريم بحيره و سايبه و امثال آن  وَ لَوْ لا كَلِمَةُ الْفَصْلِ  و اگر سخن حق نمىبودى كه آن قضاى سابق است بتاخير مكافات يا اگرنه سبق وعده بودى به آنكه فصل يعنى حكم به حق ميان ايشان در روز قيامة است  لَقُضِيَ بَيْنَهُمْ  هر آينه حكم كرده شده بودى ميان كافر و مؤمن يا ميان مشركان و شركاء هر يك جزا يافته بودندى فرا خور كردار خود  وَ إِنَّ الظَّالِمِينَ  و بدرستيكه ستم‌كارانند  لَهُمْ  مر ايشانراست در روز قيامت  عَذابٌ أَلِيمٌ  عذابى دردناك كه منقطع نباشد .\r\n تَرَى الظَّالِمِينَ  بينى مشركانرا در روز قيامت  مُشْفِقِينَ  بسيار ترسان و هراسان  مِمَّا كَسَبُوا  از جزاى آنچه كرده باشند از انواع قبائح  وَ هُوَ واقِعٌ بِهِمْ  و حال آنكه جزاى اعمال قبيحهء ايشان فرو آينده و رسنده باشد بايشان خواه از آن هراسان باشند يا نه چه شدت خوف دافع عذاب ايشان نشود  وَ الَّذِينَ آمَنُوا  و آنان كه گرويده‌اند  وَ عَمِلُوا الصَّالِحاتِ  و كردند كارهاى شايسته  فِي رَوْضاتِ الْجَنَّاتِ  در مرغزار بهشتها باشند يعنى از مواضع خوشتر از نفعها بهشت از حيثيت انبوهى اشجار مخضره و نباتات ناضره  لَهُمْ  مر ايشانراست در بهشت  ما يَشاؤُنَ  آنچه خواهند و آرزو كنند  عِنْدَ رَبِّهِمْ  نزد پروردگار\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nخود مراد قرب رتبه است نه قرب مسافة  ذلِكَ  آنچه مذكور شد از اصناف كرامت اهل بهشت  هُوَ الْفَضْلُ الْكَبِيرُ  آنست فضل بزرگ و نعمت بىشمار كه در جنب آن نعيم فانى دنيا بغاية حقير است و بىاعتبار .\r\n ذلِكَ  آن ثواب عظيم  الَّذِي يُبَشِّرُ اللَّهُ  آنست كه مژده ميدهد خداى به آن  عِبادَهُ الَّذِينَ آمَنُوا  بندگان خود را كه ايمان آورده‌اند  وَ عَمِلُوا الصَّالِحاتِ  و كردند كارهاى شايسته تا بسبب اين سرور و به جهت در مراسم عبادة افزايند و در وظايف طاعة جد و جهد بتقديم رسانند و در كشاف و غيره مذكور است كه روزى انصار اظهار افتخار ميكردند بر قريش ابن عباس و بروايتى عباس مر ايشانرا گفت كه ما را فضل و مزية ثابتست بر شما رسول صلّى اللّه عليه و آله و سلّم چون اين بشنيد بمجلس ايشان درآمد فرمود ايمعشر انصار نه شما ذليل بوديد خداى تعالى بواسطهء من شما را عزيز و ارجمند گردانيد گفتند بلى يا رسول اللّه فرمود نه شما گمراه بوديد حق تعالى بسبب من شما را هداية داد گفتند بلى يا رسول اللّه فرمود چرا جواب من نميدهيد گفتند چه گوئيم يا رسول اللّه فرمود در جواب من بگوئيد كه قوم تو اخراج كردند ترا و براندند از نزد خود و ما ترا جاى داديم و در پناه خود درآورديم نه قوم تكذيب تو كردند و ما تصديق تو نموديم و نه ترا مخذول ساختند و ما ترا نصرت داديم و بر همين طريق حضرت تعداد صفات جميلهء ايشان مينمود تا كه همه به زانو درآمده گفتند يا رسول اللّه تن و جان و مال ما فداى تو باد همه مالها كه داريم از آن خدا و رسولست اگر اجازه فرمائى اموال خود را بطيب نفس بخادمان عتبهء عاليه تسليم كنيم تا در حوايج خود صرف نمائى و خاطر عاطر را از ممر اخراجات فراغتى حاصل شود اين آيه آمد كه  قُلْ  بگو ايمحمد مر اهل ايمانرا كه  لا أَسْئَلُكُمْ عَلَيْهِ أَجْراً  نميخواهيم از شما بر تبليغ احكام الهى مزدى و از براى امر بمعروف و نهى از منكر توقع اجرى از شما ندارم و هيچ پيغمبرى نيز از براى دعوت از امة خود طلب مزدى نكرده ثعلبى از قتاده نقل كرده كه جمعى از مشركان در مجمعى نشسته با يكدگر ميگفتند كه هيچ مى دانى كه محمد بدين دعوة طمع مزدى دارد يا نه اين آيه نازلشد كه بگو من بر دعوة اسلام از شما هيچ مزدى نميطلبم  إِلَّا الْمَوَدَّةَ  مگر طلب ميكنم از شما دوستى ثابت و متمكن  فِي الْقُرْبى  در اهل قرابه يعنى همين توقع دارم كه خويشان نزديك مرا دوست داريد و تعظيم ايشان را از جملهء واجبات شمريد و مراعات ايشانرا از لوازم دانيد و ايشانرا بدست و زبان مرنجانيد فى الحقيقه اين مودت نه اجر تبليغ است زيرا كه چون بطنى از قريش نيست مگر سر رشته قرابة ايشان به آن\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nحضرت منتهى مىشود پس حقيقة مآل مودت قرابة آنحضرت راجع بمودت قرابة ايشان باشد و ديگر آنكه مودت اهل بيت پيغمبر تكليفست از جانب خداى تعالى ببندگان تا بدان مستحق ثواب شوند پس چگونه آن اجر تبليغ بود و نيز در كشاف آورده كه چون اين آيه نازلشد صحابه از پيغمبر صلّى اللّه عليه و آله و سلّم پرسيدند كه يا رسول اللّه من قرابتك الذين وجبت علينا مودتهم يعنى اقارب تو كه حق تعالى مودت ايشانرا بر ما فرض گردانيده چه كسانند فرمود كه على ابن أبي طالب و فاطمه و حسن و حسين ( ع ) و ثعلبى كه از مشاهير اهل سنة است آورده كه مراد از اقارب سيد انبيا كه مردمان مأمورند بمحبت ايشان على بن أبي طالبست و فاطمه و حسن و حسين و ائمهء معصومين عليهم السلام و شهر بن حوشب از ام سلمه رواية كند كه سيد انبيا روزى به حضرت فاطمه زهرا گفت كه اى نور ديدهء من شوهر خود و هر دو فرزند خود كه حسن و حسين‌اند نزد من آور فاطمه ايشانرا بياورد چون حاضر شدند سرور عالم گليم بر ايشان انداخت و فرمود كه خداوندا اين هر چهار اهل بيت محمداند ايشان را بصلوات و بركات خود بنواز و بر ايشان رحمة كن ام سلمه گويد چون ايندعا از سيد انبيا بشنيدم گوشهء گليم برداشتم و ميخواستم كه در زير آن گليم درآيم حضرت رسول آن را از دست من بستد و بكشيد و دو نوبة فرمود اى ام سلمه تو زن نيكو كردارى اما رتبهء آن ندارى كه در مقام و منزلت اهل بيت من باشى - و كواشى در تفسير خود كه موسوم است بتبصره از ضحاك و عكرمه كه از مشاهير مفسرانند نقل كرده كه معنى آيه اينستكه ايمحمد بگوى كه من از براى ارشاد شما بمعروف و نهى شما از منكر مزدى نميخواهم و اجرى طمع ندارم اما ميخواهم كه شما ملاحظه خاطر من كرده احترام اقارب من كنيد بر وجهى كه بايد و شايد تعظيم ايشانرا بوجهى مرعى داريد و اين اقارب من على بن أبي طالبست و فاطمه و حسن و حسين و ذرية اين هر دو پس بنابراين رواية ذرية حسن و حسين نيز از اقارب باشند و محبت ايشان نيز بر خلق فرض فرموده - صاحب كشاف در كشاف ذكر كرده كه مؤيد قول مذكور است آنچه زيد بن على از جدش امير المؤمنين على عليه السلام رواية كرده كه آنحضرت گفت كه من برسول خدا شكاية كردم از جمعى كه بر من حسد بردند فرمود ايعلى راضى نيستى كه چهارم چهار كس باشى اول كسى كه در بهشت رود من باشم و تو و فاطمه و حسن و حسين و زنان ما از چپ و راست باشند و اولاد ما از پيش و پس و نيز در كشاف مذكور استكه از حضرت رسالة صلّى اللّه عليه و آله و سلّم مرويستكه بهشت حرام گردانيده شده است بر كسى كه ظلم كند بر اهل بيت من و آزار رساند بر عترت من و هر كه نيكوئى كند بيكى از اولاد عبد المطلب و او را مكافات نتوان كرد پس من مكافات او خواهم كرد بدان عمل وقتى كه ملاقات كند به من در روز قيامة و ثعلبى كه از اصحاب حديث است و از مشاهير اهل سنتست در ابطال قول آنكس كه گفته اين آيه منسوخ است\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nدر تفسير خود آورده كه محبت و مودت اهل بيت از اصول دين و اركان اسلام است و خلاف اين كفر است و منشأ خروج از اسلام و مستلزم ناصبيت است پس چگونه آن منسوخ باشد و دليل بر اين آنست كه عبد اللّه بن حامد اصفهانى باسناد خود رواية كرده از جرير بن عبد اللّه البجلى كه حضرت رسول صلّى اللّه عليه و آله و سلّم فرمود كه هر كه بميرد بر دوستى آل محمد شهيد مرده باشد و تايب و مغفور و كامل الايمان و مرحوم باشد و ملك الموت او را مژده دهد ببهشت و در بهشت در ناز و نعمة باشد همچنانكه عروسى را كه بزينة تمام به خانه شوهرش برند و هر كه بميرد بمحبت آل محمد دو در از بهشت براى قبر او بگشايند و قبر او زيارتگاه ملائكهء رحمة باشد و بيحساب ببهشت رود و هر كه بر دشمنى آل محمد بميرد روز قيامة در ميان هر دو چشم او نوشته باشند كه هذا آيس من رحمة اللّه اين نوميد است از رحمة خدا و هر كه بر دشمنى آل محمد بميرد كافر مرده باشد و بوى بهشت را نشنود چون دوستى اهل البيت به اين مرتبه بود پس منسوخيت آيهء مذكور خلاف باشد و محال و مزد اداى رسالة نبود در كتاب شواهد التتزيل مرفوع بابو امامه باهلى مذكور است گفته كه حضرت رسول فرموده كه حق تعالى انبيا را از اشجار مختلفه خلق نمود و من و على را از شجرهء واحده ايجاد نمود من اصل آن شجره‌ام و على فرع آن و فاطمه شكوفه آن و حسن و حسين ميوهاى آن و شيعيان اوراق آن هر كه متمسك شود بغصنى از اغصان آن ناجى گردد و هر كه از آن منحرف گردد به هلاكت ابدى رسد و اگر بندهء كه محبت ما را در نيافته باشد هزار سال در صفا و مروه عبادة كند و هزار سال ديگر كه از كثرت عبادت مانند مشك كهنه شود حق تعالى سرنگون او را بدوزخ اندازد آنگه اين آيه تلاوة فرموده قل لا اسئلكم عليه اجرا الا المودة فى القربى و راذان از امير المؤمنين عليه السلام روايت كرده كه آنحضرت فرمود كه در اول حم عسق آيتى نازل شده در شان ما كه هركه حفظ مودة ما نكند از اهل ايمان نباشد پس اين آيه تلاوة فرمود كه قل لا اسئلكم عليه اجرا الا المودة فى القربى  وَ مَنْ يَقْتَرِفْ حَسَنَةً  و هر كه كسب كند نيكى را يعنى چيزى كه موجب قربة باشد  نَزِدْ لَهُ  زياده كنيم مر او را  فِيها  در آن حسنه  حُسْناً  نيكوئى يعنى مضاعف سازيم ثواب آن حسنه را  إِنَّ اللَّهَ غَفُورٌ  بدرستى كه خداى آمرزنده است مر سيئات بندگانرا  شَكُورٌ  جزا دهندهء طاعت مطيعانرا بتوفيه ثواب و تفضيل دادن بر ايشان زياده بر قدر استحقاق أبو حمزهء ثمالى از سدى نقل كرده كه اقتراف حسنه مودت اهل البيت عليهم السلام است و مرويستكه امام حسن ابن امير المؤمنين على عليه السلام روزى در اثناى خطبه فرمود كه من از اهل بيتىام كه حق سبحانه و تعالى مودت ايشان\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nرا فرض نموده بر هر كه مسلمانست پس اين آيه را تلاوت نمود و آنگه فرمود كه اقتراف حسنه مودت ماست كه اهل بيتيم و اسمعيل بن عبد الخالق از امام جعفر صادق عليه السلام روايت كرده كه اين آيه نازلشد در حق ما كه اهل بيتيم و ذكر غفران و شكر بعد از اقتراف مودت اهل البيت دلالت صريح دارد بر مغفرت خطاياى محبان اهل البيت و قبول ايشان و لهذا در حديث وارد شده كه حبنا اهل البيت ليحيط الذنوب عن العباد كما تحط الريح الشديدة الورق عن الشجرة يعنى دوستى ما كه اهل بيتيم ميريزاند گناهان را از بندگان همچنان كه ميريزاند باد سخت برگ را از درخت آورده‌اند كه چون آيه فرض مودت فرود آمد گروهى كه در اعتقاد راسخ نبودند رسول را متهم ساختند به اين كه مراد اين مرد آنست كه مردمان را باهل بيت خود ترغيب مينمايد تا در حكومت و امامة مطيع و منقاد ايشان شوند حق تعالى رد قول ايشان فرموده كه نچنانست كه ايشان گمان مىبرند كه محمد اين سخن را افترا كرده .\r\n أَمْ يَقُولُونَ افْتَرى  بلكه ميگويند ايشان كه محمد بر بافته است  عَلَى اللَّهِ كَذِباً  بر خداى دروغ را در عدم انزال آيه مودة  فَإِنْ يَشَإِ اللَّهُ  پس اگر خواهد خداى  يَخْتِمْ عَلى قَلْبِكَ  مهر نهد بر دل تو و قرآن را بر تو فراموش گرداند اگر قصد افترا كنى پس نزد اينحال چگونه قادر باشى بر افترا و مثل اينست آيه و لو تقول علينا بعض الاقاويل لاخذنا منه باليمين و نزد مجاهد و مقاتل معنى آنست كه اگر خواهد خداى مهر نهد بر دل تو تا از ايذاء و اسناد سحر و افتراء به تو متضرر نگردى  وَ يَمْحُ اللَّهُ الْباطِلَ  و محو كند خداى و نابود سازد كجى و ناراستى را  وَ يُحِقُّ الْحَقَّ  و ثابت گرداند حق را  بِكَلِماتِهِ  بسخنان خود كه وحى است يا بقضائى كه خط رد بر آن كشيده نشود در نصرت دادن تو بر ايشان چنان كه در جاى ديگر فرموده كه بل نقذف بالحق على الباطل  إِنَّهُ  بدرستى كه خداى  عَلِيمٌ بِذاتِ الصُّدُورِ  داناست در هر چه در دلهاست يعنى صدق تو و مظنه افتراى ايشان به تو بر او پوشيده نيست پس بر حسب اعتقاد نيك و بد همه را جزا خواهد داد عبد اللّه عباس گفت چون خداى اين آيه فرستاد اهل افترا از آن انديشهء ناصواب پشيمان شده بجناب نبوت مآب آمدند و بر دست و پاى آنحضرت افتادند و گفتند ما گواهى ميدهيم كه تو راست‌گوئى در جميع اقوال و ما از اين انديشهء بد توبه كرديم و تجديد ايمان نموديم اين آيه آمد كه .\r\n وَ هُوَ الَّذِي  و او آنكس است كه بمحض تفضل  يَقْبَلُ التَّوْبَةَ  قبول مىكند توبه را  عَنْ عِبادِهِ  از بندگان خود يعنى هرگاه به او بازگردد و از گناهان نادم گردد و عزم جزم بر عدم عود توبه كند توبهء او درپذيرد  وَ يَعْفُوا  و فرو ميگذارد\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n عَنِ السَّيِّئاتِ  از بديها و اگرچه ذنوب كبيره باشد يعنى بعد از توبه جميع جرمها را از ايشان در ميگذراند  وَ يَعْلَمُ  و مىداند ما يفعلون آنچه ميكنند از نيكى و بدى و حفص بتا ميخواند يعنى خداى ميداند آنچه شما ميكنيد از گناه و توبه پس هر يك را بجزا و سزاى خود مىرساند بدانكه توبه عبارتست از ندامت بر معاصى ماضيه و عزم بر عدم عود در ازمنهء مستقبله و آن باجماع امة واجبست بجهة وجوب ندم بر امر قبيح و بر اخلال واجب و بجهة وجوب دفع ضرر كه آن عقابست يا وقوع خوف آن و چون دفع ضرر واجبست پس چيزى كه دافع ضرر باشد نيز واجب باشد جابر بن عبد اللّه انصارى رواية كرده كه اعرابى در مسجد رسول آمد و دو ركعت نماز بگذارد و گفت اللهم انى استغفرك و اتوب اليك امير المؤمنين عليه السلام فرمود اى اعرابى سرعة زبان بر استغفار مظنه توبه مكذبانست از اين نوع توبه توبه كن گفت يا امير المؤمنين توبه بچه معنيست فرمود كه اسميست كه مشروط است بر شش شرط ندامة از گناه گذشته و قضا كردن فرايض و رد مظالم با صاحب خود و ايذاء نفس در طاعت همچنانكه تربيت او داده در معصيت و چشانيدن بنفس تلخى عبادت همچنان كه چشانيده به او شيرينى معصيت و گريه بدل هر خندهء كه از تو صادر شده و شبههء نيست در اينكه اين شروط كمال توبه است زيرا كه در تحقق اصل توبه ندامة بر معصيت گذشته و عزم بر عدم عود در زمان آينده كافيست أبو هريرة از پيغمبر صلّى اللّه عليه و آله و سلّم رواية كرده كه حق تعالى به توبهء بندهء مؤمن فرحناك تر است از كسى كه چيزى گم كند و بيابد و زنى نازاينده كه فرزند آورده و تشنه آب بيابد و هر كه توبه نصوح كند حق تعالى گناهان او را از ياد كرام الكاتبين ببرد از بقاع سماوات و ارضين رفع نمايد .\r\n وَ يَسْتَجِيبُ الَّذِينَ آمَنُوا  و اجابت كند دعا را از براى آنان كه گرويده باشند  وَ عَمِلُوا الصَّالِحاتِ  و كرده باشند عملهاى پسنديده اگر مصلحة و حكمة مقتضاى آن باشد  وَ يَزِيدُهُمْ  و زياده گرداند ايشانرا در مسئول  مِنْ فَضْلِهِ  از فضل عميم خود  وَ الْكافِرُونَ  و ناگرويدگان  لَهُمْ عَذابٌ شَدِيدٌ  مر ايشانراست عذابى سخت كه دوام آنست در كميت و كيفيت بدل آنچه بمؤمنان عطا كرده باشد از ثواب و تفضل ابدى از ابراهيم ادهم پرسيدند كه چيست ما را كه دعا ميكنيم اثر آن را نمىيابيم گفت زيرا كه حق سبحانه و تعالى شما را ميخواند و شما اجابت نميكنيد پس اين آيه را برخواند كه و يستجيب الذين آمنوا تا آخر از ابن عباس نقلست كه معنى آنست كه حق تعالى اذن شفاعة ميدهد ايشان را در حق برادران مومنان و زياده ميگرداند ايشان را از فضل خود به اين وجه كه قبول شفاعت ايشان مىكند در حق برادران مومن\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمرويست از پيغمبر صلّى اللّه عليه و آله و سلّم كه مراد بزيادتى قبول شفاعت مومن است در حق شخصى كه مستوجب نار باشد يا در دنيا با شفيع خود احسان نموده باشد از خباب بن ارت كه اصحاب صفه است روايت كرده‌اند كه او گفت چون مالهاى بنى قريظه و بنى نضير و بنى قينقاع مشاهده كرديم در خاطر ما گذشت كه چه باشد توانگر شويم تا از دست فقر و فاقه خلاصى يابيم در احسان گشاده مردمان را نيز از آن محظوظ گردانيم آيه آمد كه .\r\n وَ لَوْ بَسَطَ اللَّهُ الرِّزْقَ  و اگر بگسترانيدى خداى و فراخ ساختى روزى را  لِعِبادِهِ  براى بندگان خود  لَبَغَوْا  هر آينه از طريق اقتصاد بيرون رفتندى  فِي الْأَرْضِ  در زمين و استعلا و استيلا و تكبر لازم حال خود ميساختندى و كبر و فساد را پيشهء خود ميكردندى و اين خاصيت در اكثر طباع است نه در همهء آن و لهذا بعضى از صلحا است كه با وجود كثرت مال خللى در اعمال و انحرافى در اطوار ايشان پيدا نمىشود بلكه در طريق عبادت كما ينبغى سلوك ميكنند و زيادتى اموال اصلا مانع عبادت ايشان نمىشود چون اكثر مردمان كه تربيت نفس بهيمى و سبعى بر ايشان غالبست و به جهت هواى نفس و هوس مايل دنيااند و در اين باب اقوال بسيار است پس اگر حق تعالى بر ايشان بسط روزى فرمودى ياغى و طاغى شدندى پس به جهت اين طريقهء بسط را مسدود ساخته و بر وفق حكمت قسمت ارزاق فرموده كه  وَ لكِنْ يُنَزِّلُ بِقَدَرٍ  و لكن فرو ميفرستد روزى را به اندازه  ما يَشاءُ  آنچه ميخواهد يعنى به قدر معين كه بر وفق مصلحت فراخور حال ايشان باشد  إِنَّهُ بِعِبادِهِ  بدرستى كه خداى به بندگان خود  خَبِيرٌ  داناست باحوال ايشان  بَصِيرٌ  بينا بصلاح ايشان يعنى احوال و اوضاع همهء ايشانرا ميداند و مىبيند پس هر كس را بر وفق مصالح خود روزى ميدهد انس بن مالك از حضرت رسالت صلّى اللّه عليه و آله و سلّم روايت كرده كه جبرئيل گفت حق تعالى ميفرمايد كه از بندگان من بعضىاند كه صلاح ايشان درويشى است كه اگر ايشانرا توانگر گردانم آثار فساد از ايشان صادر شود و برخى آنانند كه مصلحت مقتضاى غناى ايشانست كه اگر بضيق معيشت مبتلا شوند مآل كار ايشان بتباهى انجامد و جمعى ديگر آنانند كه صلاح در بيمارى ايشانست كه اگر تن درست باشند موجب فساد ايشان باشد و گروهى ديگر آنانند كه حكمت تقاضاى تندرستى ايشان مىكند كه اگر بيمار باشند منشاء فساد ايشان باشد طايفهء ديگر آنانند كه از من بابى از ابواب عنايت و عبادت ميطلبند كه اگر در آن بر رخ ايشان بگشايم در آن معجب شوند و سر انجام كار خود را بسر حد تباهى كشند پس فقر و غنا و منع و عطا و قيض و بسط و صحت و مرض بر طبق حكمة منست و هر كس را به آنچه خير و صلاح او\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nدر آنست به او ميرسانم و چون معلوم شد كه بسط و فقر بحسب مصالح عباد است پس حكمة در بسط رزق جماعتى كه بغى از ايشان صادر نميشود يا آنست كه منشأ بغى ايشان به بسط است بلكه حال ايشان نزد صدور بغى در حالة بسط و فقر مساويست و يا آنست كه اگر ايشان مبسوط الرزق نميبودى حال ايشان در بغى بدتر ميبودى .\r\n وَ هُوَ الَّذِي يُنَزِّلُ الْغَيْثَ  و اوست آنكس كه فرو ميفرستد بارانى را كه معيشت و فريادرس ايشانست در قحطى و خشك سالى  مِنْ بَعْدِ ما قَنَطُوا  از پس آنكه نوميد شده باشند از آمدن آن  وَ يَنْشُرُ رَحْمَتَهُ  و پراكنده مىكند رحمة واسعهء خود را كه آن بركات غيث و منافع آنست از اثمار و حبوب يعنى باران را در جبال و صحارى منتشر ميگرداند تا منشأ بنت نباتات و نشو اشجار شود و اقوات عباد از آن حاصل گردد  وَ هُوَ الْوَلِيُّ  و اوست موالى كار بندگان بنشر رحمة و مدبر ايشان بارسال امطار در اكناف و اقطار  الْحَمِيدُ  ستوده شده بر زبان آفريدگان يا جزا دهنده ستايش كنندگان .\r\n وَ مِنْ آياتِهِ  و از جملهء نشانهاى قدرت او  خَلْقُ السَّماواتِ وَ الْأَرْضِ  آفريدن آسمانها و زمينهاست چه آنها بذات و صفات دلالت صريح دارند بر وجود صانع و قادر حكيم  وَ ما بَثَّ  و نيز از علامات قدرت اوست آفريدن آنچه پراكنده است  فِيهِما  در آسمانها و زمينها  مِنْ دابَّةٍ  از جنس جنبندگان يعنى جميع آفريدگان  وَ هُوَ  و او سبحانه  عَلى جَمْعِهِمْ  بر فراهم آوردن ايشان در عرصهء حشر بعد از ميرانيدن ايشان  إِذا يَشاءُ  هرگاه كه خواهد  قَدِيرٌ  تواناست و متمكن بر آن و غير او از آن عاجز و ناتوان بعد از تعداد نعم عظيمه بيان مىكند كه ايشان معاقب نميشوند مگر بسبب معاصى خود و ميگويد كه .\r\n وَ ما أَصابَكُمْ  و هر چه بشما ميرسد اى بندگان  مِنْ مُصِيبَةٍ  از بلية و آفة مالى و بدنى  فَبِما كَسَبَتْ أَيْدِيكُمْ  پس بسبب آنچيز است كه كسب ميكنند دستهاى شما يعنى كسب كرده بشآمة معصيت شماست  وَ يَعْفُوا  و عفو مىكند و در ميگذرد  عَنْ كَثِيرٍ  از بسيارى گناهان آيه مخصوص است بمجرمان و اگر بيگناهى را مصيبتى رسد از انبيا و اطفال و مجانين آن بسبب زيادتى اجر او خواهد بود از حضرت رسالة صلّى اللّه عليه و آله و سلّم مرويستكه هيچ رگ و عضوى نباشد كه بجهد و چوبى كه عضوى را بخراشد و سنگى كه بر پاى آيد الا بگناهى كه صاحب آن كرده باشد و مغفرة خداى زياده است از عذاب وى و در بعضى تفاسير از حضرت امير المؤمنين عليه السلام نقل كرده‌اند كه اميدوارترين آيتيكه خداى تعالى به پيغمبر فرستاد اين\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nآيه است زيرا كه خبر داده كه بسبب بعضى گناه مصيبت ميرسانم و از بسيارى عفو ميكنم و وى از آن كريم‌تر است كه گناهى كه يك بار عفو كرده باشد در دنيا بار ديگر بر آن عقوبة فرمايد در عقبى انس از پيغمبر صلّى اللّه عليه و آله و سلّم رواية كرده كه چون حق تعالى ببنده ارادهء خيرى نمايد تعجيل عقوبة وى كند در دنيا و اگرنه عقوبة آن را در عقبى اندازد .\r\n وَ ما أَنْتُمْ بِمُعْجِزِينَ فِي الْأَرْضِ  و نيستيد شما عاجز كنندگان خدا در زمين از ايصال مصيبت بشما و از تعذيب مستحق  وَ ما لَكُمْ  و نيست مر شما را  مِنْ دُونِ اللَّهِ  بجز از خداى  مِنْ وَلِيٍّ  هيچ دوستى كه متولى رحمة باشد و كارساز شما در دنيا  وَ لا نَصِيرٍ  و نه يارى كه عذاب را از شما دفع نمايد در عقبى .\r\n وَ مِنْ آياتِهِ  و از نشانهاى داله بر اختصاص او بصفاتى كه غير آن در آن شريك نيست  الْجَوارِ فِي الْبَحْرِ  كشتيهاى جاريه است در دريا  كَالْأَعْلامِ  مانند كوههاى رفيع .\r\n إِنْ يَشَأْ  اگر خواهد خداى  يُسْكِنِ الرِّيحَ  ساكن گرداند باديرا كه سبب رفتن كشتيست و چون آن باد ساكن شود  فَيَظْلَلْنَ رَواكِدَ  پس گردند آن كشتيها استادگان  عَلى ظَهْرِهِ  بر پشت دريا و اهل كشتى بسبب آن مضطرب شوند  إِنَّ فِي ذلِكَ  بدرستيكه در تسخير رياح و اجراى كشتيها و ساكن گردانيدن آن  لَآياتٍ  هر آينه دلالتهاى واضح است  لِكُلِّ صَبَّارٍ  مر هر حبس كننده نفس خود را در نظر كردن آيات خدا  شَكُورٍ  سپاس دارنده بر نعماى او يا مر هر صبر كننده بر ايستادن كشتى و سپاس كنندهء بوقت جريان او و يا نزد خروج آن اين هر دو در صفة مؤمنان مخلص استكه همة خود را مصروف داشته باشند بر صبر كردن بر مصايب و نوايب و شكر نمودن بر نعما و ساير رغائب و در حديث آمده كه الايمان نصفان نصف صبر و نصف شكر .\r\n أَوْ يُوبِقْهُنَّ  يا اگر خواهد كه هلاك كند كشتيها را يعنى اهل آن را غرق سازد  بِما كَسَبُوا  بسبب آنچيزيكه كرده باشند از معاصى  وَ يَعْفُ  و درگذراند هلاكة را  عَنْ كَثِيرٍ  از بسيارى از ايشان يعنى اگر خواهد هلاك كند بعضى را از روى معاجلهء عقوبة و نجات دهد برخى ديگر را بطريق عفو و خلاصى ميدهد مؤمنان را و هلاك مىكند كافران را تا انتقام كشد از ايشان .\r\n وَ يَعْلَمَ الَّذِينَ يُجادِلُونَ  تا بدانند آنانيكه خصومة ميكنند  فِي آياتِنا  در دلايل قدرت ما  ما لَهُمْ  نيست مر ايشانرا  مِنْ مَحِيصٍ  هيچ گريزگاهى نزد نزول عذاب .\r\n فَما أُوتِيتُمْ  پس آنچه داده شده‌ايد  مِنْ شَيْءٍ  از چيزى كه تعلق\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nبه دنيا دارد از اموال و اولاد  فَمَتاعُ الْحَياةِ الدُّنْيا  پس آن برخوردارى زندگانى دنياست يعنى تا زنده‌ايد از آن متمتع شويد بعد از موت آن را در پس خود ميگذاريد و اصلا از آن نفع نميگيريد  وَ ما عِنْدَ اللَّهِ  و آنچه نزد خداست از ثواب آخرة و نعيم جنت  خَيْرٌ وَ أَبْقى  بهتر است و باقىتر از روى نفع خلوص و دوام آن  لِلَّذِينَ آمَنُوا  مر آنانرا كه گرويده‌اند  وَ عَلى رَبِّهِمْ يَتَوَكَّلُونَ  و بر آفريدگار خود توكل ميكنند و امور خود را به آن تفويض ميكنند .\r\n وَ الَّذِينَ  و براى آنان كه  يَجْتَنِبُونَ كَبائِرَ الْإِثْمِ  پرهيز ميكنند از گناهان بزرگ  وَ الْفَواحِشَ  و از كارهاى زشت  وَ إِذا ما غَضِبُوا هُمْ  و چون خشم ميگيرند بر مردمان بسبب اذية و مكروهى كه بايشان ميرسانند  يَغْفِرُونَ  ايشان زود درميگذرند از آن و به آب عفو آتش غضب خود را مينشانند و فواحش جمع فاحشه است و آن اقبح قبايح است مانند شرك و هر چه مثل آن باشد و نزد سدى زناست و مقاتل گفته كه هر چيزيست كه موجب حد باشد و مراد باسائتى كه عفو است اسائتى است كه راجع بنفس عفو كننده باشد چه حقوق اللّه مانند ارتداد و شرب خمر و زنا و امثال آن امام را جايز نيست كه از آن عفو كند .\r\n وَ الَّذِينَ اسْتَجابُوا لِرَبِّهِمْ  و براى آنان كه اجابة كردند مر پروردگار خود را مراد انصارند كه حضرت رسالة صلّى اللّه عليه و آله و سلّم ايشانرا بايمان خواند فى الحال بطوع و رغبت قبول آنكردند و منقاد شدند  وَ أَقامُوا الصَّلاةَ  و بپاى داشتند نماز را در اوقات خود با شرايط و اركان و چون ايشان پيش از مهاجرت حضرت رسالة صلّى اللّه عليه و آله و سلّم از مكه بمدينه بىمشورة يكدگر در هيچ امرى قيام نمينمودند و بجهة ميامن مشورت بود كه در خانه ابو ايوب جمع شده اتفاق نمودند بر ايمان آوردن به حضرت رسالة صلّى اللّه عليه و آله و سلّم و نصرت دادن او را از اينجهة حق تعالى در مدح ايشان فرمود كه  وَ أَمْرُهُمْ  و كار ايشان  شُورى بَيْنَهُمْ  مشورة كردنست در ميان ايشان يعنى كارى كه كنند بصواب ديد يكديگر كنند بجهة فرط تدبر و تيقظ ايشان در امور و اصلا متفرق نشوند در آن  وَ مِمَّا رَزَقْناهُمْ  و از آنچه عطا كرده‌ايم ايشانرا از اموال مباحه  يُنْفِقُونَ  نفقه ميكنند و در مرضات ما صرف مينمايند از حضرت رسالة صلّى اللّه عليه و آله و سلّم مرويستكه بدبخت نشود بنده كه بمشورت در امرى شروع نمايد و نيز فرموده كه هيچ مردى مشورت نكند مگر كه هدايت كرده شود بطريق صواب .\r\n وَ الَّذِينَ  و براى آنان كه  إِذا أَصابَهُمُ الْبَغْيُ  چون برسد ايشان را بغى از كفار  هُمْ يَنْتَصِرُونَ  ايشان انصاف بستانند از\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nدشمنان خود و انتقام بكشند و سر بمذلت و خوارى فرو نيارند زيرا كه انتقام از كفار فرض است و جهاد كردن با ايشان واجب و لازم و اين آيه تلاوة نمود و گفت ايشان كراهت داشته باشند از آنكه نفس خود را ذليل كنند تا فساق بر ايشان جرأت نكنند و شبههء نيست در آنكه هرگاه اخذ حق خود كند بدون تعدى از حد الهى او مطيع ماموريت خواهد بود و هر مطيعى محمود است - از عطا منقولستكه مراد به اين مؤمنان بودند كه كفار ايشانرا از مكه اخراج كردند و چون حق تعالى تمكين ايشان داد بر آنها انتقام خود از آنها كشيدند و گويند كه مؤمنان بر دو صنف‌اند صنفى شيمهء ايشان عفو است و آيهء و اذا ما غضبوهم در حق ايشان است و صنفى روش ايشان انتصار است و اين آيه در حق ايشانست پس در بيان حد انتصار ميفرمايد .\r\n وَ جَزاءُ سَيِّئَةٍ  و پاداش كردار بد  سَيِّئَةٌ مِثْلُها  كرداريست مثل آن بدون زياده خواه قصاص جراحة باشد يا قول قبيح و تسميهء جزا بسيئه بر سبيل ازدواج است و يا باعتبار سوء مسيئى از جزاى سيئه  فَمَنْ عَفا  پس هر كه درگذرد از ستمكار كه از اهل ايمان باشد و ترك انتقام نمايد از او  وَ أَصْلَحَ  و باصلاح آرد ميان عدو خود  فَأَجْرُهُ  پس مزد او فرداى قيامة  عَلَى اللَّهِ  بر خداست و در تبيان آورده از حضرت رسالة صلّى اللّه عليه و آله و سلّم كه روز قيامة منادى ندا كند كه هر كه او را بر خداى اجرتست گو برخيز و حق خود را از او بستان پس جمعى برخيزند ملائكه بايشان گويند شما را بر خدا چه اجر است ايشان گويند ما جماعتى ايم كه عفو كرده‌ايم از كسانى كه ظلم كردندى بما پس بايشان گويند ادخلوا الجنة به غير حساب داخل شويد در بهشت بدون حساب اعمال  إِنَّهُ لا يُحِبُّ الظَّالِمِينَ  بدرستى كه خداى دوست نميدارد ستمكاران را يعنى كسانى كه ابتدا بستم كنند و در انتقام از حد در گذرند .\r\n وَ لَمَنِ انْتَصَرَ  و هر آينه هر كه كينه كشد از ستمكار  بَعْدَ ظُلْمِهِ  پس از ستم كردن او به آن منتصر  فَأُولئِكَ  پس آنگروه منتصر پس از ظلم كردن ظالم بر ايشان  ما عَلَيْهِمْ  نيست بر ايشان  مِنْ سَبِيلٍ  از هيچ راهى بمعاتبه و معاقبه يا ايشان را گناهى نيست در انتصار .\r\n إِنَّمَا السَّبِيلُ  جز اين نيست كه راه عتاب عقاب  عَلَى الَّذِينَ  بر كسانيست كه  يَظْلِمُونَ النَّاسَ  ستم كنند بر مردمان ابتداء  وَ يَبْغُونَ فِي الْأَرْضِ  و افزونى جويند در زمين و از حد درگذرند  بِغَيْرِ الْحَقِّ  بدون حقى و حجتى بلكه بجهة تكبر و فساد  أُولئِكَ  آن گروه موصوف بظلم و بغى  لَهُمْ  مر ايشانراست  عَذابٌ أَلِيمٌ  عذابى دردناك كه عذاب دوزخ است .\r\n وَ لَمَنْ صَبَرَ  و هر كه شكيبائى ورزد و تحمل كند بر آزار ظلمه  وَ غَفَرَ  و درگذرد از مظالم ايشان و\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nدر صدد انتقام نباشد  إِنَّ ذلِكَ  بدرستيكه اين صبر و غفران از او  لَمِنْ عَزْمِ الْأُمُورِ  هر آينه از كار هائيست كه مجزوم است يعنى جماعتى كه موصوفند بكمال ايمان و مزية احسان قصد ايشان جزم است بر اين نوع كارها و آن را از جملهء مجزومات و ملزومات ميدانند چه هر كس را اين قوة نمى باشد كه جفا كشند و وفا نمايند .\r\n وَ مَنْ يُضْلِلِ اللَّهُ  و هر كه را فرو گذارد خداى در وادى ضلالة و خذلان و نظر لطف از او بازگيرد بسبب جحود و انكار او با وجود ادله ظاهره بر طريق حق و يا حكم بضلالة او كند و يا او را از راه بهشت گردانيده بچنگال عقوبة كشد  فَما لَهُ مِنْ وَلِيٍّ  پس نيست مر او را هيچ دوستى و ناصرى كه كارسازى او كند  مِنْ بَعْدِهِ  از پس فرو گذاشتن خداى او را  وَ تَرَى الظَّالِمِينَ  و به‌بينى تو اى بيننده ستمكاران را  لَمَّا رَأَوُا الْعَذابَ  آنهنگام كه به‌بينند عذاب را در روز قيامة  يَقُولُونَ  گويند در آن ساعه  هَلْ إِلى مَرَدٍّ  آيا هست بازگشتن به دنيا  مِنْ سَبِيلٍ  هيچ راهى تا برويم و در تدارك ما فات كوشيم اينكلام از غاية جزع و فزع گويند و اگرچه دانسته باشند كه ايشانرا به دنيا رجوع ممكن نيست .\r\n وَ تَراهُمْ  و ببينى ستمكاران را در آن روز  يُعْرَضُونَ  كه عرض كرده شوند  عَلَيْها  بر آتش دوزخ  خاشِعِينَ  در حالتى كه فروتنان و حقيران باشند  مِنَ الذُّلِّ  از جهة خوارى و رسوائى  يَنْظُرُونَ  نگاه خواهند كرد بسوى آتش دوزخ  مِنْ طَرْفٍ خَفِيٍّ  از نگريستن پنهان يعنى بجهة هول و هيبت آتش دوزخ زهره نداشته باشند كه يك نگاه كنند در آن بلكه بكناره چشم در آن نگرند و ابن عباس خفى را بذليل تعبير كرده يعنى نگريستنى بر وجه مذلت و خوارى  وَ قالَ الَّذِينَ آمَنُوا  و گويند آنان كه گرويده‌اند در وقت مشاهدهء عقوبت كافران و خسران ايشان  إِنَّ الْخاسِرِينَ  بدرستى كه زيان كاران  الَّذِينَ خَسِرُوا  آنانند كه زيان كننده‌اند  أَنْفُسَهُمْ  در نفسهاى خود  وَ أَهْلِيهِمْ  و در كسان خود  يَوْمَ الْقِيامَةِ  در روز قيامت چه بسبب عبادت بتان نفسهاى خود را مستحق دوزخ ساختند و بجهة اضلال كسان خود و منع ايمان از ايشان آنها را مستوجب آتش نيران گردانيدند و يا آنكه بجهة كفر و شرك از دولة ديدار خويشان خود كه ايمان آورده باشند محروم مانند پس روز قيامة نه اهل خود را بينند و نه نفسهاى خود را در آسايش و راحتى يابند و گويند مراد باهل حور العين‌اند كه نامزد ايشان بوده باشند بر تقدير قبول ايمان  أَلا إِنَّ الظَّالِمِينَ  بدانيد بدرستيكه ستمكاران كه مشركانند  فِي عَذابٍ مُقِيمٍ  در عذابى كه پيوسته و دايم باشد و هرگز سمت انقطاع نپذيرد .\r\n وَ ما كانَ لَهُمْ  و نباشد مر كافران را  مِنْ أَوْلِياءَ  هيچ دوستان كه در دفع عذاب\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n يَنْصُرُونَهُمْ  يارى كنند ايشانرا  مِنْ دُونِ اللَّهِ  بجز از خداى يعنى به غير از خداى هيچكس ديگر عذاب از ايشان باز نميتوانند داشت پس هميشه در عقبهء عقاب و چنگال نكال گرفتار خواهند بود  وَ مَنْ يُضْلِلِ اللَّهُ  و هر كرا فرو گذارد خداى در ضلالة و خذلان بسبب جحود و عناد او و يا هر كرا از راه بهشت بگرداند يا حكم كند بضلالة او  فَما لَهُ مِنْ سَبِيلٍ  پس نيست مر او را هيچ راه رستگارى و چون مآل ضلال عقابست و نكال پس .\r\n اسْتَجِيبُوا لِرَبِّكُمْ  اجابت كنيد مر پروردگار خود را يعنى قبول امر او كنيد و بوحدانيت او معترف شويد و احكام ويرا متابعت كنيد  مِنْ قَبْلِ أَنْ يَأْتِيَ يَوْمٌ  پيش از آنكه بيايد روزى  لا مَرَدَّ لَهُ  كه باز گردانيدن نيست مر آن را  مِنَ اللَّهِ  از نزد خداى يعنى خداى آن را رد نكند بلكه واقع شود چه او سبحانه بوقوع آن حكم كرده پس بجز آمدن چارهء نيست مراد روز قيامتست  ما لَكُمْ  نيست مر شما را  مِنْ مَلْجَإٍ  هيچ پناهى و گريزگاهى  يَوْمَئِذٍ  كه در آن روز ملتجى به آن شويد و از عذاب برهيد  وَ ما لَكُمْ  و نيست مر شما را  مِنْ نَكِيرٍ  هيچ انكارى در آنچه كرده باشيد يعنى منكر احوال خود نتوانيد شد زيرا كه حفظه و كرام الكاتبين در صحيفهء اعمال ثبت نموده باشند و اعضا و جوارح شما بدان گواهى خواهند داد پس چگونه انكار آن ممكن باشد بعد از آن به جهت تسليهء خاطر حضرت رسالت صلّى اللّه عليه و آله و سلّم ميفرمايد كه .\r\n فَإِنْ أَعْرَضُوا  پس اگر روى بگردانند مشركان از اجابة دعوة ايمان  فَما أَرْسَلْناكَ  پس نفرستاديم ترا  عَلَيْهِمْ حَفِيظاً  بر ايشان نگاه‌بان كه باجبار و انكار ايشان را از كفر برگردانى و بدايرهء ايمان درآرى پس از اعراض ايشان اندوهناك مباش  إِنْ عَلَيْكَ  نيست بر تو  إِلَّا الْبَلاغُ  مگر رسانيدن احكام و تو آنچه شرط ابلاغ است ميرسانى  وَ إِنَّا  و بدرستى كه ما  إِذا أَذَقْنَا الْإِنْسانَ  چون بچشانيم آدمى را يعنى فرماييم به او  مِنَّا رَحْمَةً  از نزد خود بخششى از صحت و غنا  فَرِحَ بِها  خوشحال شوند و شادى  وَ إِنْ تُصِبْهُمْ  و اگر برسد ايشان را  سَيِّئَةٌ  بدى چون بيمارى و تنگدستى و پريشانى  بِما قَدَّمَتْ أَيْدِيهِمْ  بسبب آنچه از پيش فرستاده است دستهاى ايشان از اعمال قبيحه  فَإِنَّ الْإِنْسانَ  پس بدرستيكه آدمى اين هنگام  كَفُورٌ  سخت ناسپاس است و اصلا تفكر در سبب نعمت و\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nنقمة نميكند و بعد از ذكر اذاقهء نعمت و اصابت بليت بجهة بيان آنكه قسمة نعمة و بلية بمشيت و ارادهء اوست ميفرمايد كه .\r\n لِلَّهِ مُلْكُ السَّماواتِ وَ الْأَرْضِ  مر خدايراست پادشاهى آسمانها و زمينها  يَخْلُقُ ما يَشاءُ  ميآفريند آنچه ميخواهد  يَهَبُ لِمَنْ يَشاءُ إِناثاً  ميبخشد هر كرا اراده مىكند دختران نه پسران  وَ يَهَبُ لِمَنْ يَشاءُ الذُّكُورَ  و مىبخشد هر كرا اراده مىكند پسران نه دختران .\r\n أَوْ يُزَوِّجُهُمْ  يا جفت ميگرداند ايشان را  ذُكْراناً وَ إِناثاً  پسران و دختران يعنى هم پسران مىبخشد و هم دختران به اين طريق كه از هر بطنى دو پسر و بطنى ديگر دو دختر يا از بطنى پسرى و از بطن ديگر دخترى  وَ يَجْعَلُ مَنْ يَشاءُ  و ميگرداند هر كرا ميخواهد  عَقِيماً  بيفرزند  إِنَّهُ عَلِيمٌ  بدرستيكه خداى تعالى داناست بمصلحت دادن و ندادن  قَدِيرٌ  توانا به آنچه مىبخشد و منع مينمايد پس همهء كارها بحكمت و اختيار مىكند حاصل كه حق تعالى احوال بندگان را مختلف ساخته است در اولاد بحسب مقتضى و مشيت پس بعضى را يك صنف كرامة مىكند كه آن ذكور است يا اناث و برخى را هر دو صنف عطا ميفرمايد و جماعت ديگر را هيچ كدام نميدهد و تقديم اناث بر ذكور با وجود شرافت ذكور بر اناث و تقدم آن بر آن بحسب ذلت بسبب اكثريت بر ذكور بسبب تكثير نسل اسبغ بن نباته از رسول صلّى اللّه عليه و آله و سلّم روايت كرده كه از يمن و بركت زن است كه اول دختر آورند و بعد از آن پسر چنان كه حق تعالى تقديم اناث بر ذكور نموده آورده‌اند كه يهودان حضرت رسالت را گفتند چرا خداى تعالى بىواسطه با تو سخن نميكند تا در او نگرى چنان كه با موسى سخن گفت و موسى او را ميديد آنحضرت فرمود كه سخن او را ميشنيد اما او را نميديد آيه آمد كه .\r\n وَ ما كانَ لِبَشَرٍ  و نيست و نشايد مر آدمى را  أَنْ يُكَلِّمَهُ اللَّهُ  آنكه سخن گويد خداى با وى بر وجهى كه آنكس ويرا بيند بلكه سخن خداى با آدمى نيست  إِلَّا وَحْياً  مگر بوحى كه آنكلامى است خفى كه بسرعت دريابند بطريق الهام يا بالقاى آن در منام چنانچه داود را زبور الهام كرد و امر نمود ابراهيم را به ذبح اسمعيل در منام  أَوْ مِنْ وَراءِ حِجابٍ  يا سخن گويد با وى در پس پرده به اين وجه كه آواز شنوده شود و كس ديده نشود چنانچه با موسى سخن گفت او و در پس حجاب نور بود و در موضح آورده كه حق تعالى در شب معراج با حضرت رسالت صلّى اللّه عليه و آله و سلّم سخن گفت در وراى دو حجاب كه يكى از زر سرخ بود و ديگر از مرواريد سفيد و مسافة ميان هر دو حجاب هفتاد ساله راه بود  أَوْ يُرْسِلَ رَسُولًا  يا بفرستد رسولى را به آن بشر كه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nاز جنس ملائكه باشد چون جبرئيل  فَيُوحِيَ  پس القاى كلام مىكند آن رسول يا آن بشر  بِإِذْنِهِ  بدستورى خداى تعالى  ما يَشاءُ  آنچه خواهد خداى  إِنَّهُ عَلِيٌّ  بدرستى كه خداى برتر است از ديده شدن بابصار چه آن از صفات مخلوقاتست يا غالبست در ايصال وحى  حَكِيمٌ  دانا به افعال كه مقضى حكمة و مصلحة گاهى بيواسطه سخن ميگويد و گاهى بواسطه از عايشه روايتست كه گمان بردم مگر پيغمبر خداى خود را ديده پس او بهتان عظيم بر خداى خود نموده .\r\n وَ كَذلِكَ  و همچنين كه وحى كرديم به پيغمبران كه پيش از تو بودند  أَوْحَيْنا إِلَيْكَ  وحى كرديم بسوى تو  رُوحاً  قرآن را كه قلوب به آن حيات مييابد همچنان كه بدن بروح  مِنْ أَمْرِنا  بفرمان خود و گويند مراد بروح جبرئيل است يا ملكيست اعظم از جبرئيل و ميكائيل كه در حين حيات آنحضرت هميشه ملازم او بود و از امام محمد باقر و جعفر صادق صلّى اللّه عليه و آله و سلّم منقولست كه آن ملك بعد از حضرت رسالت صلّى اللّه عليه و آله و سلّم به آسمان صعود نكرد بلكه ملازم حال ماست و از ما جدا نميشود تا حين خروج قايم ما و بعد از آنكه او از دنيا ارتحال نمايد بر آسمان رود بعد از آن تعداد نعمة بر آن حضرت ميفرمايد كه  ما كُنْتَ تَدْرِي  نبودى تو كه بدانى پيش از وحى  مَا الْكِتابُ  كه چه چيز است قرآن يعنى قبل از انزال قرآن علم به آن نداشتى  وَ لَا الْإِيمانُ  و نميدانستى دعوت كردن بايمان يا بشرايع و احكام آن عالم نبودى و اگرچه قبل از بعثت بوسيلهء دلايل عقليه باصول ايمان عالم بودى  وَ لكِنْ جَعَلْناهُ  و ليكن گردانيديم كتاب را يا ايمان را  نُوراً  روشنائى كه  نَهْدِي بِهِ  راه نمايم به آن  مَنْ نَشاءُ  هر كرا خواهم  مِنْ عِبادِنا  از بندگان خود كه ايشان بادله واضحه در آن تامل كنند  وَ إِنَّكَ لَتَهْدِي  و بدرستيكه تو بوسيله وحى ما ميخوانى مردمان را  إِلى صِراطٍ مُسْتَقِيمٍ  بسوى راه راست كه رساننده است به حق پس در تفسير صراط ميگويد .\r\n صِراطِ اللَّهِ الَّذِي لَهُ  راه راست خدائى كه مر اوراست  ما فِي السَّماواتِ وَ ما فِي الْأَرْضِ  آنچه در آسمانها و زمينهاست از روى خلقت و ملكية  أَلا إِلَى اللَّهِ  بدانيد كه بسوى خدا  تَصِيرُ الْأُمُورُ  باز گردد همهء كارهاى خلايق در آخرة و همه كس را فراخور اعمال جزا خواهد داد سهد بن جعد گويد كه وقتى آتشى در قرآنى افتاده بود و تمام بسوخت الا آيهء الا الى اللّه تصير الامور هم‌چنين مصحف در آب افتاد و همه محو شد مگر اين آيه .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nسورة الزخرف\r\n( تسع و ثمانون آية مكية ) ابى بن كعب از سرور عالم صلّى اللّه عليه و آله و سلّم نقل كرده كه جماعتى كه سورهء زخرف را در دنيا تلاوت كرده باشند در روز قيامة بايشان ندا كند كه يا عباد لا خوف عليكم اليوم و لا انتم تحزنون ادخلوا الجنة به غير حساب أبو بصير از امام محمد باقر عليه السلام روايت كرده كه هر كه به اين سوره مداومة نمايد خداى تعالى او را در لحد از هوام زمين و از فشارش قبر ايمن گرداند تا روز قيامت و چون محشر شود آن سوره به صورتى زيبا برآيد و او را بفرمان خداى در بهشت درآورد بدانكه چون حق تعالى ختم سورهء حم عسق كرد بذكر قرآن و وحى در افتتاح اين سوره نيز اين مضمون مرعى داشته فرمود كه  بِسْمِ اللَّهِ الرَّحْمنِ الرَّحِيمِ \r\n   حم وَ الْكِتابِ الْمُبِينِ    سوگند باسماء حسنى كه مبادى آسمانها به اين دو حرف مطرز باشد و به قرآن روشن و هويدا از حيثيت وضوح معانى آن بكافهء انام يا باعتبار حجج واضحه دالة بر نزول آن از نزد ملك علام و يا روشن كنندهء احكام اسلام و آشكارا سازنده قواعد حلال و حرام جواب قسم اينكه .\r\n إِنَّا جَعَلْناهُ  بدرستيكه ما گردانيديم اين آيه را  قُرْآناً عَرَبِيًّا  قرآنى بلغت عرب  لَعَلَّكُمْ  تا شايد كه شما كه اهل عربيد  تَعْقِلُونَ  دريابيد آن را و بغور معانى آن برسيد و بدان منتفع شويد و يا بسبب وفور آثار فصاحت و كثرت اطوار بلاغة و جزالة آن به صحت نبوة پيغمبر ما عالم گرديد .\r\n وَ إِنَّهُ  و بدرستى كه قرآن  فِي أُمِّ الْكِتابِ لَدَيْنا  در اصل همهء كتابها كه نزديك ماست يعنى در لوح محفوظ كه منتسخ جميع كتب منزله است و محفوظ از تغيير و تبديل  لَعَلِيٌّ  هر آينه بزرگوار است و عاليمقدار از روى اعجاز و فرط فصاحة و جزالة يا از حيثيت منسوخيت كتب سابقه يا بوجوب ادامهء عمل به آن تا روز قيامت  حَكِيمٌ  محكم كرده شده از تطرق و تناقص و طيران نسخ يا خداوند حكمت بالغه و مظهر حق و ثواب بعد از آن بر سبيل انكار خطاب ميفرمايد و باهل جحود و انكار ميگويد كه .\r\n أَ فَنَضْرِبُ  آيا باز گذاريم شما را پس باز زنيم يعنى باز داريم  عَنْكُمُ الذِّكْرَ  از شما قرآن را  صَفْحاً  باز داشتى و يا معزول سازيم شما را از انزال قرآن و الزام حجت بجهة اعراض كردن شما از آن  أَنْ كُنْتُمْ  به جهت آنكه هستيد  قَوْماً مُسْرِفِينَ  گروهى از حد بيرون روندگان و در\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nدر وادى ضلالت و غوايت فرو رفتگان يعنى اينكه شما در تكذيب قرآن افزاييد و به جهت عناد انكار نماييد ما از انزال آن باز نخواهيم استاد و شما را باز نخواهيم گذاشت در اينجهالت بلكه پياپى آن را خواهيم فرستاد تا شما را الزام حجت نماييم .\r\n وَ كَمْ أَرْسَلْنا مِنْ نَبِيٍّ  و بسا كه فرستاديم از جنس پيغمبران  فِي الْأَوَّلِينَ  در ميان پيشينيان كه بصفت اسراف بودند و بفرط عداوت و جهالت كفر و عناد متصف با وجود اين اصرار و انكار ايشان مانع ما نشدند در ارسال رسل بلكه بجهة الزام حجت مكررا پيغمبران را بايشان فرستاديم .\r\n وَ ما يَأْتِيهِمْ  و نمىآمد با معاندان  مِنْ نَبِيٍّ  هيچ فرستادهء از نزد ما  إِلَّا كانُوا بِهِ  مگر بودند ايشان با او  يَسْتَهْزِؤُنَ  استهزا ميكردند چنان كه معاندان قريش نسبت به تو ميكنند .\r\n فَأَهْلَكْنا  پس هلاك كرديم بسبب استهزا و سخريه گروهى را كه  أَشَدَّ مِنْهُمْ  سخت‌تر از اين مشركان بودند  بَطْشاً  از روى توانائى يعنى جماعتى را كه در قوة و شوكت از مسرفان زمان در بيش بودند ايشانرا هلاك كرديم و شدت و شوكت ايشان ما را از تعذيب عاجز نساخت پس بايد كه ايشان بقوة و شوكة خود مغرور نشوند  وَ مَضى  و گذشته در قرآن موضع متعدد  مَثَلُ الْأَوَّلِينَ  قصهء پيشينيان كه با پيغمبر خود چه عمل كردند و ما ايشانرا بچه نوع عذاب كرديم پس بر سبيل الزام حجت بر مشركان ميفرمايد كه .\r\n وَ لَئِنْ سَأَلْتَهُمْ  و اگر بپرسى مشركان عهد خود را  مَنْ خَلَقَ السَّماواتِ وَ الْأَرْضَ  كه آفريده است آسمانها و زمينها را و ابداع و اختراع آنها نموده  لَيَقُولُنَّ  هر آينه گويند بر وجه اعتراف و اذعان  خَلَقَهُنَّ الْعَزِيزُ  آفريده است آنها را خدائى كه غالبست بر همهء چيزها بر وجهى كه هيچ چيز او را مغلوب نتواند ساخت نه در ايجاد مكونات و نه غير آن  الْعَلِيمُ  دانا بمصالح خلق اشيا بر وجه انتظام اتقان و آيه مخبر است بر غايت جهالت و ضلالت ايشان چه با وجود آنكه مقرند به آنكه خالق جميع اشياء او سبحانه است ترك عبادة او نموده بعبادت بتان كه عاجز مطلقند ارتكاب ميكنند پس به جهت زيادتى حجت بر ايشان ميفرمايد كه .\r\n الَّذِي جَعَلَ  خالق جميع مبدعات آن خدائيست كه گردانيد  لَكُمُ الْأَرْضَ  براى شما زمين را  مَهْداً  ساحل گسترده تا مستقر شما باشد  وَ جَعَلَ لَكُمْ  و آفريد و پيدا كرد براى شما  فِيها سُبُلًا  در زمين راهها كه سلوك ميكنيد در آن  لَعَلَّكُمْ تَهْتَدُونَ  تا شايد كه شما راه يابيد بطريق بلادى كه مقصد شماست يا مهتدى شويد بحكمة صانع بواسطه نظر كردن در آن .\r\n\r\n","description":"","footnote":"","page_name":" 220 ","page_number":220},
  {"content":"\r\n . \r\n","description":"","footnote":"","page_name":" 221 ","page_number":221},
  {"content":"\r\n\r\n الْأَزْواجَ كُلَّها وَ جَعَلَ لَكُمْ مِنَ الْفُلْكِ وَ الْأَنْعامِ ما تَرْكَبُونَ  تا بقوله  إِلى رَبِّنا لَمُنْقَلِبُونَ  پس سه تكبير بگفتى و بر بالاى چهار پا راست بنشستى عياشى از امام جعفر صادق عليه السلام روايت كرده كه ذكر نعمة كه در قرآن امر به آن واقع شده است آنست كه بنده بگويد الحمد للّه الذى هدانا للاسلام و علمنا القرآن و من علينا بمحمد صلّى اللّه عليه و آله و سلّم و بعد از آن آيهء سبحان الذى سخر لنا تلاوة كند و در كشاف آورده كه حسن بن على عليه السلام كسى را ديد بر مركب نشست و آيهء سبحان الذى سخر لنا تا آخر بخواند فرمود آيا شما را به اين فرموده‌اند راكب گفت يابن رسول اللّه پس به آنچه ماموريم نزد اينحال چه چيز است فرمود آنكه ياد كنيد نعمة پروردگار خود را در سوارى بعد از بيان مقدار نعمت سر رشته كلامرا بذكر احوال كفار كشيده ميفرمايد كه اگر بپرسى از اهل عناد و جدال كه خالق آسمان و زمين كيست معترف شوند به او سبحانه و بخالقية او جل جلاله .\r\n وَ جَعَلُوا لَهُ مِنْ عِبادِهِ جُزْءاً  و با وجود اينحال بگردانند يعنى حكم كنند از براى او سبحانه از بندگان او پارهء از او يعنى گويند كه فرشتگان دختران اويند و چون در ميان شرايع است كه ولد جزئيست از والد از اينجهت تسميه ولد نموده بجزء و از غاية جهالت كفار است كه بعد از اقرار بخالقيت و غالبيت و عالميت از براى او اثبات ولد ميكنند و نميدانند كه ولادت از صفات اجسام است و او خالق همه جسمها است پس چگونه نسبت اولاد به او توان داد  إِنَّ الْإِنْسانَ  بدرستيكه آدمى يعنى اكثر ايشان كه كفارند  لَكَفُورٌ مُبِينٌ  هر آينه بغاية ناسپاسى است آشكارا چه نسبت ولد به او كفر است و كفر اصل همه .\r\nكفران  أَمِ اتَّخَذَ  آيا فرا گرفته است خداى تعالى براى خود  مِمَّا يَخْلُقُ  از آنچه ميآفريند  بَناتٍ  دختران كه در نهايت دنائت و پستىاند  وَ أَصْفاكُمْ  و برگزيد و خالص گردانيد شما را  بِالْبَنِينَ  به پسران كه اشرف و اكمل‌اند و كدام عاقل اعتقاد كند ولد خداوند ادنى و انقص اشيااند نزد ايشان چنان كه ميفرمايد .\r\n وَ إِذا بُشِّرَ أَحَدُهُمْ  و چون خبر داده شود يكى از مشركان كه نسبت بنات به او سبحانه ميدهند چون قوم بنى مدلج  بِما ضَرَبَ لِلرَّحْمنِ  بجنسى كه گردانيده شود از براى خداى بخشاينده  مَثَلًا  شبه و مانند يعنى به بتانى كه اسناد آنها به خدا ميكنند و حال آنكه چون يكى از ايشان گويند كه ترا دخترى متولد شده او غمگين شود  ظَلَّ وَجْهُهُ  بگردد روى او  مُسْوَدًّا  سياه شده از غاية اندوه و غم  وَ هُوَ كَظِيمٌ  و در حالتى كه پرست از خشم و اندوه يعنى غم و غصه بدل فرو مىخورد بجهة عدم قدرت بر انتقام هرگاه نسبت دختران به او اين مرتبه است پس بچگونه و\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nو بچه وجه آن را تجويز ميكنند و چون عرب هميشه بشجاعت و فصاحت فخر كردندى و در غلبيت حجة بر خصمان افتخار نمودى و كسى كه متصف به اين صفت نبودى و در زينت و تنعم بسر بردى همچنان كه صفات دختران عروس است كه با زينت تمام بحجله نشيند نزد ايشان منكوب و مخذول بودى از اين جهت حق تعالى مذمة بنات به اين صفات مذمومه مىكند و به جهت اين توبيخ كفار مىكند به نسبت دادن آنها بوى و ميفرمايد كه .\r\n أَ وَ مَنْ يُنَشَّؤُا  آيا ميگردانيد از براى خداى آنكس را كه نشو و نما يابد و بزرگ شود و حفص ينشّؤا بتشديد عين الفعل ميخواند بصيغة مجهول يعنى آيا فرا ميگيرند كسى را كه پرورده شده باشد  فِي الْحِلْيَةِ  در پيرايهء يعنى بزيب و زينت و زر و حرير و ناز و نعمة پرورش يافته باشد  وَ هُوَ فِي الْخِصامِ  و او در وقت مخاصمة و مجادله و سخن گذارى  غَيْرُ مُبِينٍ  آشكارا كننده حجة نباشد يعنى در وقت محاجهء تقرير حجة تواند كرد لكن به جهت نقصان عقل و ضعف راى تقرير حجة بر خود كند نه براى خود پس آيا كسى كه در اين خانه باشد حق تعالى او را بفرزندى خود ميگيرد و از قتاده مرويستكه زنى باشد كه بتكلم خود ارادهء حجت نمايد از براى خود مگر كه آن تكلم بر او حجت باشد نه براى او نزد ابن زيد مراد بتانىاند كه ايشانرا آراسته‌اند چون عروسان و ممكن نيست كه سخن كنند چه جاى آنكه بحجة تكلم نمايند .\r\n وَ جَعَلُوا الْمَلائِكَةَ الَّذِينَ  و نام نهاده‌اند فرشتگان را كه  هُمْ عِبادُ الرَّحْمنِ  ايشان بندگان خداى بخشاينده‌اند  إِناثاً  دختران يعنى به جهت فرط جهالت ملائكه را كه در صوامع قدس بعبادة مشغولند دختران نام نهاده‌اند  أَ شَهِدُوا  آيا حاضر بوده‌اند  خَلْقَهُمْ  در وقت آفريدن خداى مر ايشانرا تا از مشاهدهء انوثة ايشان خبر دهند چه علم بانوثه بدون اين مقصود نيست پس در تهديد ايشان ميفرمايد كه  سَتُكْتَبُ  زود باشد كه نوشته شود  شَهادَتُهُمْ  گواهى ايشان در اين باب  وَ يُسْئَلُونَ  و پرسيده شوند از آن در روز حساب و بجهة شهادة كاذبة معاقب شوند بانواع عذاب آورده‌اند كه حضرت رسالت صلّى اللّه عليه و آله و سلّم از بنو مدلج پرسيد كه چه ميدانيد كه ملائكه اناثند گفتند از آباى خود شنيده و گواهى ميدهيم كه هرگز ايشان دروغ نگفته‌اند حق تعالى اين آيه فرستاد كه عنقريب شهادة ايشانرا در نامهء اعمال ايشان ثبت كنيم و ايشانرا بسزا و جزاى آن برسانيم .\r\n وَ قالُوا  و گفتند بنو مدلج بر سبيل مجادله نه از روى حجة و برهان  لَوْ شاءَ الرَّحْمنُ  اگر خواستى خداى  ما عَبَدْناهُمْ  نمىپرستيديم ملائكه را  ما لَهُمْ بِذلِكَ مِنْ عِلْمٍ  نيست ايشانرا به اين هيچ\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nدانشى  إِنْ هُمْ  نيستند ايشان در اين دعوى  إِلَّا يَخْرُصُونَ  مگر آنكه افتراء كنند آيه دليل است بر آنكه اهل شرك و كفر توامانند و بعد از بيان عدم دليل نقل مىكند و ميفرمايد .\r\n أَمْ آتَيْناهُمْ  آيا داده‌ايم ايشانرا  كِتاباً مِنْ قَبْلِهِ  كتابى پيش از قرآن كه ناطق بوده باشد بصحة مدعاى ايشان  فَهُمْ بِهِ  پس ايشان به آن كتاب  مُسْتَمْسِكُونَ  چنگ در زده باشند بدان و احتجاج آرندگان و مقرر است كه كتابى كه مشتمل باشد بر اين مدعا به هيچ كس نيامده پس ايشان بر مدعاى خود نه دليل عقلى دارند و نه حجة نقلى .\r\n بَلْ  بلكه در اين مدعا معترف بتقليد شده  قالُوا  گفتند  إِنَّا وَجَدْنا آباءَنا  بدرستى كه ما يافته‌ايم پدران خود را  عَلى أُمَّةٍ  بر طريقى و ملتى كه اقتداء به آن نموده‌اند و آن را امام و پيشواى خود ساخته  وَ إِنَّا عَلى آثارِهِمْ  و بدرستى كه بآيتهاى ايشان  مُهْتَدُونَ  راه يافتگانيم يعنى در اين دعوى تابع پدران خوديم آيه دلالتست بر آنكه بنو مدلج مشرك بودند و مجبره و مقلد پس بجهة تسليهء حضرت رسالت صلّى اللّه عليه و آله و سلّم در اينباب ميفرمايد كه .\r\n وَ كَذلِكَ ما أَرْسَلْنا مِنْ قَبْلِكَ  و هم‌چنين نفرستاديم پيش از تو  فِي قَرْيَةٍ  در دهى  مِنْ نَذِيرٍ  هيچ پيغمبر بيم كنندهء كه ايشانرا بعقوبة الهى تخويف نموده بتوحيد بشارت فرموده  إِلَّا قالَ مُتْرَفُوها  مگر گفتند متنعمان و توانگران آنديه كه كثرت نعمة ايشان را ببطر و فرح آورده بود و به جهت مشغولى شهوات و ملاهى از مساق دين خود را بيك كناره كشيده و از تفكر و تامل در دلايل و حجج فارغ البال شده يعنى بواسطه اين در جواب پيغمبر خود گفتند كه  إِنَّا وَجَدْنا  بدرستيكه ما يافته‌ايم  آباءَنا  پدران خود را  عَلى أُمَّةٍ  بر دين و كيش  وَ إِنَّا عَلى آثارِهِمْ  و بدرستى كه ما بر عقاب ايشان  مُقْتَدُونَ  اقتدا كنندگانيم بر ايشان پس تخصيص مترفين مشعر است بر آنكه تنعم و حب بطالت ايشانرا از نظر در دلايل منصرف بتقليد ساخته .\r\nقل بگو اى محمد و حفص  قالَ  ميخواند يعنى آن پيغمبر بعد از استماع اين بايشان گفت كه  أَ وَ لَوْ جِئْتُكُمْ  آيا متابعت پدران نادان خود مىكنيد  بِأَهْدى  بدينى راست‌تر و بهدايت نزديكتر  مِمَّا وَجَدْتُمْ عَلَيْهِ  از آنچه يافته‌ايد بدان  آباءَكُمْ  پدران خود را اگر بالفرض آنچه شما دعوى مىكنيد حقست و موصل باهتداء پس آنچه من بشما آورده‌ام احق و اصوبست بطريق هدايت و رشاد و تبعيت آن اولى واجب ايشان به جهت\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nرسوخ تقليد و فرط عناد و اقناط پيغمبر خود از نظر كردن و تفكر نمودن  قالُوا  گفتند در جواب پيغمبر  إِنَّا بِما أُرْسِلْتُمْ بِهِ  بدرستى كه ما بدانچه فرستاده‌ايد بدان اى مدعيان  كافِرُونَ  ناگرويدگانيم .\r\n فَانْتَقَمْنا  پس انتقام كشيديم  مِنْهُمْ  از اين مقلدان به عذاب استيصال  فَانْظُرْ  پس در نگر اى بيننده بديدهء بصيرت كه  كَيْفَ كانَ  چگونه بود  عاقِبَةُ الْمُكَذِّبِينَ  سر انجام كار تكذيب كنندگان و چون حق تعالى مذمة تقليد فرمود و امر كرد باتباع دلايل در عقب آن ذكر قصهء ابراهيم نمود كه تابع حجة بود و موضح محجه فرمود كه .\r\n وَ إِذْ قالَ إِبْراهِيمُ  و ياد كن اى محمد چون گفت ابراهيم خليل بعد از خروج از غار  لِأَبِيهِ  مر عم خود را كه بمنزلهء پدرش بود در تربيت و شفقت  وَ قَوْمِهِ  و گروه خود را كه بعبادة بتان و ستارگان مشغول بودند  إِنَّنِي بَراءٌ  بدرستى كه من بيزارم  مِمَّا تَعْبُدُونَ  از آنچه پرستش مىكنيد آن را .\r\n إِلَّا الَّذِي  ليكن آن خدائى كه  فَطَرَنِي  پيدا كرد و بيافريد مرا  فَإِنَّهُ  پس بدرستى كه او  سَيَهْدِينِ  زود باشد كه راه راست نمايد مرا بتوفيق دادن در نصب ادله .\r\n وَ جَعَلَها  و گردانيد ابراهيم توحيد را يعنى كلمهء طيبه لا إله الا اللّه يا كلمهء اننى براء مما تعبدون الا الذى فطرنى  كَلِمَةً باقِيَةً  كلمهء پاينده  فِي عَقِبِهِ  در عقب خود يعنى در ميان فرزندان و لهذا در ميان اولاد او هميشه موحدى بود و پيوسته صاحب دعوتى در ميان ايشان مردم را بر دين اسلام ترغيب مينمود  لَعَلَّهُمْ يَرْجِعُونَ  تا شايد كه همهء اولاد او رجوع نمايند به پدر خود در توحيد و اخلاص و تبرى از شرك و از امام جعفر صادق عليه السلام مرويست كه مراد بكلمهء باقيه كه ابراهيم عليه السلام در ميان اعقاب خود گذاشته امامة است چه تا روز قيامت امامة در ميان او باقى خواهد بود و لهذا از سدى نقل است كه مراد به عقب آنحضرت آل محمداند صلّى اللّه عليه و آله و سلّم و بعد از ذكر قصهء ابراهيم تعداد نعمة خود مىكند بر قريش و ميگويد كه من بسبب كفر و شرك تعجيل عقوبة ايشان نكردم .\r\n بَلْ مَتَّعْتُ  بلكه برخوردارى دادم  هؤُلاءِ  آنگروه را  وَ آباءَهُمْ  و پدران ايشان به طول اعمار و طول بيشمار  حَتَّى جاءَهُمُ الْحَقُّ  تا زمانى كه آمد بديشان سخن درست و راست كه كلمهء توحيد يا قرآنست  وَ رَسُولٌ مُبِينٌ  و پيغمبرى آشكارا بمعجزات ظاهره يا بيان كنندهء توحيد بآيات بينه .\r\n وَ لَمَّا جاءَهُمُ الْحَقُّ  و هنگامى\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nكه آمد بديشان سخن حق بجهة تنبيه ايشان از خواب غفلة و جهالت اذعان نكردند و بوظايف شكرگزارى آن اقدام ننمودند بلكه انكار و جحود را زياده گردانيدند  قالُوا هذا  گفتند اينكه محمد بما آورده يعنى قرآن  سِحْرٌ  جادوئيست  وَ إِنَّا بِهِ  و بدرستيكه ما به آن  كافِرُونَ  ناگرويدگانيم و باور نداريم كه آن از نزد خدا باشد پس استخفاف آن كردند و با رسول آغاز مكابره و معانده نمودند و در كفر افزودند .\r\n وَ قالُوا  و گفتند  لَوْ لا نُزِّلَ  چرا فرو فرستاده نشد  هذَا الْقُرْآنُ  اين قرآن بر تقدير آنكه از پيش خداست  عَلى رَجُلٍ مِنَ الْقَرْيَتَيْنِ  بر مردى كه يكى از اين دوده است يعنى مكه و طايف  عَظِيمٍ  بزرگ قدر يعنى صاحب مال و منال و خدم و حشم مالامال يعنى چون وليد بن مغيرة و عتبة بن ربيع يا اخنس بن شريق كه از مكه‌اند يا عروة بن مسعود ثقفى يا حبيب بن عمرو ثقفى يا كنانة بن عبيد ياليل كه از طايفند غرض كفار از اين گفتار آن بود كه چون رسالت منصبى جليل القدر است و عظيم الرتبه ميبايست كه نامزد مردى ميبود كه از حيثيت جميع زخارف دنيويه و نفاذ حكم و وفور خيل و حشم سر آمد همه كس باشد و ندانسته‌اند كه منصب رسالت شايسته شخصيست كه متحلى بفضايل روحانى باشد و متجلى بانوار كمال قدس و متحمل از رذايل نفسانى نه صاحب حشمتى كه جامع صفات سيئهء باشد و متحلى از اخلاق سيئه و لهذا حق تعالى انكار قول ايشان نموده فرمود كه .\r\n أَ هُمْ يَقْسِمُونَ رَحْمَتَ رَبِّكَ  آيا بخش ميكنند رحمة پروردگار ترا كه نبوتست يعنى نه آنست كه مفاتيح رسالت در قبضهء اقتدار ايشانست تا بر هر كه اراده كنند فتح باب نبوة كنند  نَحْنُ قَسَمْنا بَيْنَهُمْ  ما بخشش كرده‌ايم در ميان ايشان  مَعِيشَتَهُمْ  چيزيرا كه سبب زندگانى ايشانست از ارزاق  فِي الْحَياةِ الدُّنْيا  در زندگانى دنيا و ايشان از تدبير و تعيين آن عاجزند و هرگاه ايشان از تدبير قسمتى ارزاق عاجز باشند يا آنكه مخصوص بمصالح دنيويه ايشانست پس چگونه در امر رسالت كه اعلا مرتبهء ايشانست تصرف نمايند و آن را بمشيت خود معلق سازند و نيز بجهة تاكيد قول مذكور ميفرمايد كه  وَ رَفَعْنا  و برداشته‌ايم  بَعْضَهُمْ  برخى از آنها يعنى آدميان را  فَوْقَ بَعْضٍ  بر بالاى بعضى ديگر  دَرَجاتٍ  درجها از روزى تا آنكه يكى بسبب بسط ارزاق مشعوفست و ديگرى به جهت قبض آن ملهوف و يكى بحرية خرسند و ديگرى ببندگى در بند و شخصى به زور بازوى خود مغرور و ديگرى بضعف و ناتوانى خود ملول و نفور و اين رفع و خفض و قبض و بسط  لِيَتَّخِذَ بَعْضُهُمْ بَعْضاً  به جهت\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nآنست كه تا فرا گيرند برخى از آدميان برخى ديگر را  سُخْرِيًّا  مسخر سازنده و رام كننده در عمل يعنى تا يكدگر را كار فرمايند به اين وجه كه يكى بمال معاون ديگرى شود و ديگر باعمال مساعد ديگرى نمايد و بسبب آن مهمات ايشان ساخته شود كه تفويض امر رفع و خفض و بسط و قبض بندگان مظان خلل است در عالم و وقوع مهالك و مفاسد در ميان بنى آدم و هرگاه بسبب تفويض تدبير معيشت دينيه به بندگان عواقب امور ايشان به هلاكت و فساد افساد كنند پس چگونه امر نبوت كه رحمت كبرى و رافت عظمى است و واسطهء حيات محظوظ عقبى است در قبضهء تصرف ايشان تواند بود  وَ رَحْمَتُ رَبِّكَ  و بخشش پروردگار تو يعنى نبوت و آنچه تابع آنست از فوز و نجات و وصول بروضات جنات  خَيْرٌ مِمَّا يَجْمَعُونَ  بهتر است از آنچه جمع ميكنند كافران از حطام اينجهان و آن را سرمايهء بزرگى خود ميدانند پس اخبار مينمايد از احوال اين جهان و قلت مقدار آن و نزد آن مىفرمايد كه .\r\n وَ لَوْ لا أَنْ يَكُونَ النَّاسُ  و اگرنه كراهة و نخواستن آن بودى كه گشتندى آدميان  أُمَّةً واحِدَةً  يك گروه مجتمع بر اختيار كفر بر ايمان و اختيار حب دنيا و حرص آن بر آنجهان  لَجَعَلْنا  هر آينه ميگردانيديم  لِمَنْ يَكْفُرُ بِالرَّحْمنِ  براى كسى كه نميگرود بخداى  لِبُيُوتِهِمْ  مر خانهاى ايشان را و اين بدل استمالت است از لمن يكفر يعنى ميگردانيديم خانهاى كفار را  سُقُفاً مِنْ فِضَّةٍ  سقفهاى از نقره  وَ مَعارِجَ عَلَيْها  و بر بالاى آن خانها  يَظْهَرُونَ  برآيند و خود را ظاهر سازند .\r\n وَ لِبُيُوتِهِمْ  و مر خانه هاى ايشان را  أَبْواباً وَ سُرُراً  درها و تختها كه  عَلَيْها يَتَّكِؤُنَ  بر آن تكيه كنند همه از نقره چون دنيا پيش ما قدرى ندارد و قيمتى پس اگر نه كراهت آن بودى كه مردم در طلب دنيا جمع شدندى و طبعهاى ايشان بر محبت آن مشغول شدى و از عبادت و فرمانبردارى بايستادندى و ميل بكفر و ناسپاسى كردندى من سقف خانها و درهاى خانها و تختهاى كافران همه از نقره كردمى .\r\n وَ زُخْرُفاً  و طلا ساختمى يعنى اصل آن از نقرهء سفيد و زخرفه و آرايش آن از زر سرخ و در معنى اينست حديث مشهور كه اگر دنيا مقدار پر پشهء قدرى ميداشت هرگز يك شربة آب بكافر ندادمى آيه دالست بر لطف الهى بر بندگان بر آنكه او سبحانه متصدى امرى نميشود كه موجب مفسده باشد و مؤدى بكبر پس بطريق اولى كه او فاعل كفر و مريد آن نباشد و بعد از آن در تحقير حطام دنيا و توفير نعم عقبى ميفرمايد كه  وَ إِنْ كُلُّ ذلِكَ  و نيست آنچيز كه مذكور شد  لَمَّا مَتاعُ الْحَياةِ الدُّنْيا \r\n\r\n","description":"","footnote":"","page_name":" 227 ","page_number":227},
  {"content":"\r\n\r\nمگر برخوردارى زندگانى اين سراى كه در صدد زوال و فناست  وَ الْآخِرَةُ  و نعمت آخرت يعنى بهشت جاويدان  عِنْدَ رَبِّكَ  نزد پروردگار تو  لِلْمُتَّقِينَ  مر پرهيزكارانست كه از لوث شرك و معاصى احتراز فرموده‌اند يا از مستلذات دنيا روى برتافتند و بالكلية متوجه عقبى شده و بعد از ذكر وعد متقيان در وعيد كافران ميفرمايد كه .\r\n وَ مَنْ يَعْشُ  و هر كه خود را بر كورى دارد  عَنْ ذِكْرِ الرَّحْمنِ  از ياد كردن خداى كه متصف بصفات رحمة است به آنكه عارف باشد بحقيقت آن يعنى هر كه چشم بپوشد و اعراض نمايد از نظر كردن در حجج بينه او  نُقَيِّضْ لَهُ شَيْطاناً  تقدير كنيم از براى او يعنى ويرا به جهت آنمقام و تجاهل به حال خود باز گذاريم و نظر التفات از او باز گيريم پس نزد اينحال بدان استيلا يابد  فَهُوَ لَهُ قَرِينٌ  پس آنشيطان مر او را همنشين و مصاحب شود و پيوسته باغوا و اظلال و وسوسه او مشغول گردد يكى از زهاد حكايت كند كه با يكى از مؤمنان جن دوستى داشتم وقتى در مسجدى نشسته بودم آن جنى با من گفت كه اين مردم را چگونه مىبينى گفتم بعضى را بيخواب و بعضى را در خواب گفت آنچه بر سرهاى ايشانست مىبينى گفتم نه چشمهاى مرا بماليد ديدم كه بر سر هر يك غرابى نشسته بود بعضى بالها به چشم فرو گذاشته و بعضى را گاهى بالها فرو ميگذارد و گاهى برميدارد گفتم اين چيست گفت اينها شياطين‌اند كه بر سر ايشان نشسته‌اند و بر هر يكى به قدر غفلت وى استيلا يافته‌اند پس اين آيه تلاوة فرمود كه و من يعش عن ذكر الرحمن تا آخر و چون عاشى و شيطان در اينمقام اسم جنس‌اند از اينجهت ضمير جمع به آن راجع مىشود و ميفرمايد .\r\n وَ إِنَّهُمْ  و بدرستيكه آنديوان  لَيَصُدُّونَهُمْ  هر آينه باز ميدارد اهل عشا و كورى را  عَنِ السَّبِيلِ  از راه حق  وَ يَحْسَبُونَ  و ميپندارند آن عايشان  أَنَّهُمْ مُهْتَدُونَ  آنكه ايشان راه يافتگانند يا گمان مىبرند كه ديوان از اهل هدايةاند و بجهة اينگمان فاسد هميشه تابع قرين خود باشند .\r\n حَتَّى إِذا جاءَنا  تا وقتى كه بيايند هر دو يعنى عاشى و شيطان او بموقف جزاى كه در عرصهء محشر است و حفص جاءنا ميخواند بصيغهء واحد يعنى بيايد آن عاشى و اينكه در خبر آمده كه عاشى و قرين او را در يك زنجير كشيده در محشر آرند و بدوزخ افكنند مؤيد قرائت اولست و از قتاده نيز مرويست كه شيطان در دنيا قرين او بوده باشد و در آخرة نيز ملازم او باشد تا كه او را بدوزخ برد همچنانكه بندهء مؤمن كه فرشته موكل او بوده باشد و از او مفارقة نكند تا كه او را ببهشت رساند و نزد بعضى مراد به اين شياطين‌اند كه رؤساى كفارند و مضل ايشان و بر هر تقدير چون عاشى و قرين او در عرصهء محشر حاضر شوند  قالَ  گويد عاشى باقرين خود كه  يا لَيْتَ بَيْنِي وَ بَيْنَكَ  ايكاشكى كه بودى ميان\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمن و ميان تو  بُعْدَ الْمَشْرِقَيْنِ  دورى ميان مشرق و مغرب يعنى كاشكى بعد مسافت من و تو مانند مسافتى بودى كه ميان مشرق و مغربست تا هرگز ترا نديدمى و به تو مقرون نشدمى  فَبِئْسَ الْقَرِينُ  پس بد هم‌نشينى تو و در اثناى اين تمنا فرشته بفرمان خدا بعايشان خطاب كند كه .\r\n وَ لَنْ يَنْفَعَكُمُ الْيَوْمَ  و سود ندهد شما را اين تمنا امروز  إِذْ ظَلَمْتُمْ  چه واضح شد كه ستم كرده‌ايد بر نفسهاى خود و عدم نفع تمنا بشما  أَنَّكُمْ  بسبب آنست كه شما هستيد  فِي الْعَذابِ  در عذاب دوزخ  مُشْتَرِكُونَ  انبازان بجهة آنچه در سبب عذاب شريك يكدگر بوديد و يا نفع ندهد شما را اينكه در عذاب مشتركيد يعنى اشتراك شما در عذاب سبب تخويف عذاب از هيچكدام نميشود و از اين ممر تعب بسيار و ملل بىشمار بآنحضرت ميرسيد حق تعالى آيه فرستاد كه .\r\n أَ فَأَنْتَ  آيا تو ايمحمد صلّى اللّه عليه و آله و سلّم  تُسْمِعُ الصُّمَّ  ميشنوانى كرانرا  أَوْ تَهْدِي الْعُمْيَ  يا راه مينمائى كورانرا  وَ مَنْ كانَ  و آن را كه باشد  فِي ضَلالٍ مُبِينٍ  در گمراهى هويدا و پيدا يعنى نميتوانى كه بشنوانى سخن حق را يا بنمائى طريق هداية بآنانيكه گوش و هوش ايشان از شنيدن سخن حق كراست و ديدهء دل از ادراك راه حق تيره و بىنور و قادر نيستى بر هداية جماعتى كه ضلالة و غواية ايشان در كمال ظهور باشد بر وجهى كه آن بر هيچ عقلى پوشيده و پنهان نباشد خلاصهء معنى آنست كه چون قدرت ندارى بر آنكه بطريق اجبار و اكراه ايشانرا بدين اسلام درآرى پس بر ابلاغ اقتصار نما و تعب بسيار بخاطر خود راه مده ايشان مستوجب عقوبة و هلاكند .\r\n فَإِمَّا نَذْهَبَنَّ بِكَ  پس اگر ببريم ترا بجوار رحمت خود پيش از آنكه تو انتقام از ايشان كشى  فَإِنَّا مِنْهُمْ  بدرستى كه ما ايشانرا  مُنْتَقِمُونَ  انتقام كشنده‌ايم به عذاب و نكال در دنيا و عقبى .\r\n أَوْ نُرِيَنَّكَ  يا اگر خواهيم بنمائيم به تو  الَّذِي وَعَدْناهُمْ  آنچه وعده داده باشيم ايشانرا از عذاب و عقاب در زمان تو مثل قصهء روز بدر  فَإِنَّا عَلَيْهِمْ  پس بدرستيكه ما بر عذاب كردن  مُقْتَدِرُونَ  توانائيم يعنى بهر حال ايشان معذب خواهند شد يا در حياة تو يا بعد از وفات تو مرويست كه چون حضرت را اخبار كردند از آنچه بعد از او واقع شود از فتن عظيمه اثر اندوه و ملال بر جبين مبارك او ظاهر گشت و تا در حياة بود ضحك و طلاقة وجه از او مشاهده نشد و طبرسى صاحب تفسير آورده كه جابر بن عبد اللّه انصارى رواية كرده كه در حجة الوداع حاضر بودم حضرت رسول صلّى اللّه عليه و آله و سلّم خطاب باصحابه خود كرده گفت بايد كه من شما را بعد از خود كافر نيابم يعنى\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nبايد كه پس از من برنگرديد و گردن خود را بشمشير نزنيد پس سوگند ميخورم به خدا كه اگر بضرب رقاب يكدگر مشغول شويد بيابيد مرا در آن لشكرى كه با شما محاربه كنند پس در عقب خود نگاه كرد امير المؤمنين عليه السلام را ديد گفت يا على يا على و برواية ديگر صد بار تكرار اين نام بزرگوار فرمود جابر گفت فى الحال ديدم اثر وحى بر وى ظاهر گشت و خداى تعالى بر اثر آن اين آيه را فرستاد ( فاما نذهبن بك فانا منهم منتقمون بعلى بن أبي طالب ) و آنچه در تفسير اهل بيت مذكور است فانهم منتقمون بعلى مؤيد اين قولست و چون كفار از اين تنبيه متنبه نشدند و عناد را بيشتر كردند حق تعالى رسول خود را فرمود كه چون ايشان با تو در اين مقام‌اند .\r\n فَاسْتَمْسِكْ  پس چنگ درزن  بِالَّذِي أُوحِيَ إِلَيْكَ  بآنچيزيكه وحى كرده شده است بسوى تو از آيات و احكام اوامر و نواهى و ملازم آن باش  إِنَّكَ  بدرستيكه تو  عَلى صِراطٍ مُسْتَقِيمٍ  به راه راستى كه اصلا كجى در آن راه ندارد .\r\n وَ إِنَّهُ  و به تحقيق آن وحى يعنى قرآن  لَذِكْرٌ لَكَ  هر آينه شرفى است و عزتى مر ترا  وَ لِقَوْمِكَ  و مر گروه ترا كه قريش‌اند يا ساير امة  وَ سَوْفَ تُسْئَلُونَ  و زود باشد كه پرسيده شويد اى بندگان از قيام نمودن به حق آن و تعظيم كردن احكام آن و بشكر گذارى آن قيام نمودن .\r\n وَ سْئَلْ  و بپرس اى محمد  مَنْ أَرْسَلْنا مِنْ قَبْلِكَ  از امم كسانى كه فرستاده بوديم پيش از تو  مِنْ رُسُلِنا  از فرستادگان يعنى از مؤمنان اهل كتب كه علماى ايشان بودند استفسار نماى يا از جميع ايشان از يهود و نصارى سؤال كن كه  أَ جَعَلْنا  آيا گردانيده‌ايم يعنى فرموده‌ايم در كتب منزلهء ايشان كه  مِنْ دُونِ الرَّحْمنِ  بجز از خداى آمرزنده مهربان  آلِهَةً يُعْبَدُونَ  خدايانى كه پرستيده شوند از اوثان و غير آن يعنى از ايشان بپرس كه هيچ امر كرده‌ام بعبادة بتان در هيچ ملتى از ملل ايشان بر پرستش كسى بدون خداى مقرر بوده مراد از اين استشهاد باجماع جميع انبياست بر توحيد زهرى و سعيد بن جبير و ابن زيد گفته‌اند كه چون در شب معراج رسول را به آسمان بردند جميع رسل جمع شدند و در پس آنحضرت نماز گذاردند حق تعالى اين آيه فرستاد كه بپرس از اين رسولان كه پيش از اين فرستاده بودم كه من هيچكس را امر كردم بعبادت خدايانى كه غير از من باشند و حضرت چونكه از ايشان اعلم بود اينسؤال نكرد چنان كه در بعضى آثار آمده كه جبرئيل عليه السلام از ميكائيل عليه السلام پرسيد كه پيغمبر از انبيا اين سؤال كرده ميكائيل فرمود كه يقين او از آنان كاملتر بود و ايمان او از آن محكم‌تر است كه اين سؤال كند پس در اين صورت امر بر سبيل اباحة باشد نه وجوب و\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nسنت و محمد بن اسحق رواية كند از ابو اسحق بن محمد ثعلبى كه امام اصحاب حديث است و از رؤساى اهل سنت كه ابن عباس و عبد اللّه مسعود از رسول صلّى اللّه عليه و آله و سلّم روايت كرده‌اند كه چون شب معراج مرا به آسمان بردند و انبيا را جمع كردند و من با ايشان بنشستم فرشتهء آمد كه حضرت عزة ميفرمايد كه از اين پيغمبران بپرس كه ايشان را بچه چيز فرستاده‌اند رسول خطاب كرد بايشان كه شما بر چه چيز مبعوث شديد ايشان گفتند على ولايتك و ولاية على بن أبي طالب عليه السلام ما را بر دوستى تو و ولايت على بن أبي طالب فرستاده‌اند چه شما مولاى جميع اهل توحيديد و مقتداى همهء ايشان و چون اهل كتابين منتسب بموسى عليه السلام و عيسى بودند از اينجهة بعد از سؤال از احوال رسل قصه ايشان را متصل ساخته به آن و فرمود كه .\r\n وَ لَقَدْ أَرْسَلْنا مُوسى  و بتحقيق كه فرستاديم موسى را  بِآياتِنا  با معجزات خود كه علامت روشن بود بر صحت نبوة  إِلى فِرْعَوْنَ  بسوى فرعون  وَ مَلَائِهِ  و اشراف قوم او  فَقالَ إِنِّي رَسُولُ رَبِّ الْعالَمِينَ  پس گفت بدرستيكه من رسول پروردگار عالميانم .\r\n فَلَمَّا جاءَهُمْ بِآياتِنا  پس آنهنگام كه آورد بديشان نشانهاى ما چون عصا و يد بيضا و طوفان و جراد و قمل و ضفادع و غير آن  إِذا هُمْ  آنوقت ايشان  مِنْها يَضْحَكُونَ  از آن ميخنديدندى بىآنكه در آن تامل كنند باستهزا و سخريه آن مشغول شدند .\r\n وَ ما نُرِيهِمْ مِنْ آيَةٍ  و نمىنموديم ايشانرا بر سبيل تعاقب هيچ معجزهء كه نشانهء صحت نبوت موسى باشد از طوفان و جراد و قمل و امثال آن  إِلَّا هِيَ  مگر آنكه آن  أَكْبَرُ مِنْ أُخْتِها  بزرگتر بود از مانند آن كه پيش از او نموده بوديم يعنى مگر كه مختص بود بنوعى از اعجاز به آن اعتبار مفضل بود بر اخت خود كه پيش از آن واقع شده بود و يا آيات تسع موصوف بودند در فضل و كبر بر وجهى كه قريب بيكدگر بودند در فضل كه مردمان در تفضيل هر يك از آنها اختلاف كردند  وَ أَخَذْناهُمْ بِالْعَذابِ  و گرفتيم ايشانرا به عذاب قحط و جراد و ضفادع و غير آن  لَعَلَّهُمْ يَرْجِعُونَ  تا شايد كه برگردند يعنى ارادهء رجوع كنند از ملت باطله كه موصل است بباديه ضلالة و چون دانستند كه اين معجزات عين عذاب ايشانست در مقام استغاثه درآمدند .\r\n وَ قالُوا  و گفتند بموسى كه  يا أَيُّهَا السَّاحِرُ  اى مرد جادو يعنى اى عالم و ماهر و ذكر او بصيغهء سحر جهة تعظيم بود چه علم سحر پيش ايشان علم بزرگ و صفتى پسنديده بود يعنى اى مقدم در علم سحر و اى غالب بر تمام ساحران يا آنكه چون هميشه موسى را به اين نام ميخواندند و در اين وقت\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبطريق عادت گفتند كه اى ساحر  ادْعُ لَنا  بخوان براى ما  رَبَّكَ  پروردگار خود را  بِما عَهِدَ عِنْدَكَ  به آنچه عهد كرده است يعنى بعهدى كه راستست نزديك تو و آن استجابة دعاى تست يا كمال ايمان و طاعت يا منصب نبوة چه هر يك از آن مستلزم اجابة يا ضامن شدن او برفع عذاب از هر كه مهتدى شود پس در كشف عذاب از ما دعا كن و او را بخوان  إِنَّنا لَمُهْتَدُونَ  كه ما راه يافتگانيم يعنى اگر عذاب از ما مندفع شود به تو ايمان آريم .\r\n فَلَمَّا كَشَفْنا عَنْهُمُ الْعَذابَ  پس آنهنگام كه ببرديم و دفع كرديم از ايشان عذاب را بدعاى موسى  إِذا هُمْ يَنْكُثُونَ  همانزمان ايشان عهد بشكستند و به آن كار نبستند و چون فرعون اجابت دعاى موسى و كشف عذاب بديد و ترقى و اعتلاى او روز بروز معاينه نمود ترسيد كه مردم از او برگردند و بموسى گروند و مملكت و سلطنت از او روى بزوال نهد پس دام گسترده دانهء خداع در او تعبيه نمود به اين وجه كه همهء قبطيان را در يك جا جمع كرد و خود بر بلندى برآمد و عرض عظمت و بسط مملكت خود و اظهار حقارت موسى نمود چنان كه ميفرمايد كه .\r\n وَ نادى فِرْعَوْنُ  و ندا كرد فرعون بنفس خود  فِي قَوْمِهِ  در ميان قوم خود  قالَ  گفت بهمهء ايشان  يا قَوْمِ  اى گروه من  أَ لَيْسَ لِي مُلْكُ مِصْرَ  آيا نيست مرا پادشاهى شهر مصر از اسكندريه تا سر حد شام و روم چه آب نيل بسيصد و شصت جوى منقسم بود چهار جوى بزرگ از آن كه نهر الملوك و نهر طولون و نهر دمياط و نهر تنليس ميگفتند در ميان باغ او از زير قصرها بدر ميرفت از اينجهت بعد از فخر كردن بپادشاهى خود افتخار نمود به اين جويها و گفت  وَ هذِهِ الْأَنْهارُ  و آيا نيست اين جويهاى آب نيل  تَجْرِي مِنْ تَحْتِي  در اينحال كه اين هر دو در زير قصرها بدر ميرفت يا اين جويها در تحت تصرف منند و بفرمان من ميرود  أَ فَلا تُبْصِرُونَ  آيا نمىبينيد عظمة و حشمة مرا و ضعف و مذلت موسى را پس نچنانست كه موسى از من ارفع باشد .\r\n أَمْ أَنَا خَيْرٌ  بلكه من بهترم  مِنْ هذَا الَّذِي  از اينكس كه در ملك من  هُوَ مَهِينٌ  او خوار و بيمقدار است  وَ لا يَكادُ يُبِينُ  و نزديك نيست كه روشن سازد سخن را يعنى به جهت بستگى زبان سخن را بر وجهى ادا نميتواند كرد كه مفهوم شود مراد آنست كه موسى با آنكه عدد و عدد از او مفقود است طلاقة لسان و فصاحت بيان كه مستلزم كمال رجالست نيز ندارد پس چگونه او را رتبه آن باشد كه با من لاف برابرى زند و دعوى نبوت\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nكند از بعضى منقولست كه حق تعالى در حينى كه موسى را پيش فرعون فرستاد عقدهء از زبان موسى برداشته چنان كه سؤال و احلل عقدة من لسانى و جواب قد اوتيت سؤلك يا موسى مخبر است بر آن پس مراد فرعون از اين قول اخبار بود از لكنتى كه پيش از اين داشت و گويند قوم فرعون موسى را پيش از رسالت بر اين وجه ديده و دانسته بودند و از رفع عقده خبر نداشتند و فرعون از اين معنى با خبر بود از اينجهت ذكر عقده را سبب تنفير ايشان گردانيد از او از روى اهانة اظهار اينمعنى نمود بر او و جبائى گفته كه بعد از رفع لكنت اندك ثقلى از آن باقى مانده بود از اينجهة فرعون او را به اين سرزنش نمود و چون رسم آنزمان چنان بود كه هر كرا پيشواى خود ميگردانيدند دستوانهاى طلا در دست او ميكردند و طوق زر در گردن او ميانداختند از اينجهة فرعون بعد از اظهار شوكة و حشمة خود و ضعف موسى بمذلت و حقارت و قلت انصار با قوم خود گفت كه اگر موسى راست ميگويد كه از نزد خدا بسياست و رياست قوم نامزد شده بقوله .\r\n فَلَوْ لا أُلْقِيَ عَلَيْهِ  پس چرا افكنده نشد بر او  أَسْوِرَةٌ مِنْ ذَهَبٍ  دستوانها از زر و سيم يعنى خداى چرا او را دستوانهاى زرين نداده  أَوْ جاءَ  يا چرا نيامده‌اند  مَعَهُ الْمَلائِكَةُ  با او فرشتگان  مُقْتَرِنِينَ  در حالتى كه پيوستگان باشند براى اعانت او چه هر پادشاهى كه ايلچى به جائى ميفرستد جمعى را از خواص خود به خدمت او نامزد مىكند تا ممد و معاون او باشند پس چگونه جايز باشد كه خداى تعالى مردى درويش را بىيار و مددكار برسالة فرستد .\r\n فَاسْتَخَفَّ  پس سبك عقل يافت فرعون با مقدمات واهيه و تسويلات ركيك و تخيلات فاسده  قَوْمَهُ  گروه خود را در طاعة خود يا طلب خفة و لينت كرد از ايشان در مطاوعة كردن و منقاد شدن  فَأَطاعُوهُ  پس فرمان بردند او را و از متابعة روى نتافتند  إِنَّهُمْ كانُوا  بدرستى كه ايشان يعنى قبطيان بودند  قَوْماً فاسِقِينَ  گروهى بيرون رفتگان از دايرهء عبودية خدا و فرمان بردارى او بلكه خارج از طريق عقل كه بسبب مال فانى فرعون را بر موسى ترجيح داده تبعيت او اختيار كردند .\r\n فَلَمَّا آسَفُونا  پس آنهنگام كه بسيار غضبناك و خشمناك ساختند ما را بافراط نمودن در عناد و عصيان و اسراف كردن در مكابره و طغيان  انْتَقَمْنا مِنْهُمْ  كينه كشيديم از ايشان از براى اولياى خود مراد بغضب و رضاى خدا اراده و تعذيب مجرمانست و اثابه مطيعان  فَأَغْرَقْناهُمْ أَجْمَعِينَ  پس غرق ساختيم همهء ايشانرا در دريا .\r\n فَجَعَلْناهُمْ سَلَفاً  پس گردانيديم ايشانرا قدوه كافران كه\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبعد از ايشان بوجود آيند يعنى ايشان را پيش رو مشركان آينده گردانيده‌ايم تا اقتدا بايشان كنند در استحقاق مثل عقاب ايشان قتاده گفته كه ايشان را پيش رو دوزخيان ساختيم  وَ مَثَلًا لِلْآخِرِينَ  و گردانيديم ايشانرا مثلى سارى و جارى براى پسينيان تا آن را باز گويند و از قصهء عجيب ايشان عبرت گيرند و پندپذير شوند و از آن جمله نظر كنند در آنكه هر كه به چيزى تفاخر كند سبب هلاكة او همان چيز باشد چه فرعون به آب نيل فخر كرد به همان غرق گشت آورده‌اند كه چون حضرت رسالت صلّى اللّه عليه و آله و سلّم آيهء و انكم و ما تعبدون من دون اللّه حصب جهنم بر قريش خواند ايشان بسيار در غضب شدند عبد اللّه بن زبعرى گفت اى محمد اين مخصوص ما و الههء ماست يا جميع امم در اين حكم شريكند حضرت فرمود اين شما راست و الههء شما را و جميع امم مشركه او گفت بخداى كعبه كه من خصم تو شدم در اين امر آنگه گفت كه تو دعوى ميكنى كه عيسى بن مريم پيغمبر است و هميشه بمدح گسترى و ثنا خوانى او و امة او اقدام مينمائى و تو ميدانى كه نصارى او را و عزير را ميپرستيدند و بعبادت ملائكه نيز ارتكاب ميكنند كه اگر اينگروه از اهل دوزخ باشند ما راضىايم كه بالههء خود در جوار ايشان باشيم پس جميع قريش شنيده خوشحال شدند و بآواز بلند بخنده درآمده و تصور كردند كه پيغمبر به اين ملزم شد در حال جبرئيل آمد و اين آيه آورد كه .\r\n وَ لَمَّا ضُرِبَ ابْنُ مَرْيَمَ مَثَلًا  و چون زده شد به پسر مريم مثلى يعنى ابن زبعرى چون عيسى را مثل زد و مجادله كرد با تو بپرستش ترسايان او را  إِذا قَوْمُكَ  آنگاه قوم تو يعنى كفار قريش  مِنْهُ يَصِدُّونَ  از آن مثل آواز بلند برداشتند و آغاز فرح و خوشحالى كردند .\r\n وَ قالُوا  و گفتند  آلِهَتُنا خَيْرٌ  آيا خدايان ما بهتراند  أَمْ هُوَ  يا عيسى هرگاه او حصب جهنم باشد گو ايشان نيز باشند  ما ضَرَبُوهُ  نزدند اين مثل را  لَكَ  براى تو  إِلَّا جَدَلًا  مگر براى خصومة كردن و استهزا نمودن براى تميز حق از باطل  بَلْ هُمْ  بلكه ايشان در جميع أحوال  قَوْمٌ خَصِمُونَ  گروهىاند شديد خصومت و حريص بر لجاجت مراد حق تعالى از ما تعبدون و مقصود حضرت رسالة از آنكه شما و خدايان شما حصب دوزخيد بتانست نه غير آن و محالست كه مقصد رسول انبيا و ملائكه باشند و ابن زبعرى بجهة خداع و خبث باطن و حب جدال و مكابره چون كلام خدا و رسول ديد كه لفظ آن محل عموم است يا آنكه عالم بود كه مراد به آن اصنام است نه غير آن صرف معنى آن نمود به عموم و آن را حمل كرد بهر معبودى كه ما سواى حق تعالى است و حضرت رسالت صلّى اللّه عليه و آله و سلّم چون دانست كه مباحثه او عين عناد و محض مجادله است در جواب\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاو ساكت شد و هيچ در مقابل او نگفت تا آنكه حق سبحانه در جواب او فرمود كه ان الذين سبقت من الحسنى و به اين اعلام ايشان نمود كه آيه مخصوص است به اصنام و در تفسير اهل البيت ( ع ) از امير المؤمنين عليه السلام نقل كرده‌اند كه آنحضرت فرمود كه روزى نزد رسول آمدم و او در ميان جمعى از صناديد قريش نشسته بود چون مرا ديد زمانى در من نگاه كرد و فرمود اى على مثل تو در اين امة همچو عيسى است كه قومى ويرا دوست داشتند و در دوستى او غلو كردند بالوهيت او هلاك گشتند و گروهى ويرا دشمن داشتند و در دشمنى او افراط كردند هلاك شدند و قومى در طريق اختصار سلوك نموده نجات يافتند و حال تو نيز ايعلى در ميان اين امة چنين است زيرا كه گروهى ترا بالوهيت اذعان كنند و فرقه ديگر از اين امة ترا دشمن دارند و در حق تو سخنان بيهوده و كلمات ناپسنديده و عبارات ناانديشه گويند پس هلاكة طايفهء اولى در جانب افراط باشد و هلاكة فرقه ثانيه در طرف تفريط و چون قريش اين سخن بشنيدند بر ايشان گران آمد بخنديدند و گفتند پسر عم خود را تشبيه مىكند بانبيا و رسل اين آيه نازلشد كه چون بعيسى مثل زده شد يعنى چون على را مماثل عيسى گردانيدى قوم ترا ضعيف انگاشتند و از غاية حسد كلام ترا غير صحيح پنداشتند و خداى تعالى عالم است بر استهزاى ايشان و عدم تصديق ايشان بمقالهء تو پس گفتند هرگاه على ممائل عيسى باشد خدايان ما از عيسى بهتر خواهند بود و بيان نكردند اين كلام را مگر به جهت جدال و عناد و نيز از ائمهء هدى ( ع ) منقولست كه چون رسول در جنگ سلاسل در حق امير المؤمنين عليه السلام فرمود كه بخداى كه اگر نه آن بودى كه ميترسم از آنكه جماعتى از امة من در حق تو آن گويند كه در حق عيسى بن مريم ميگويند من امروز در حق تو سخنى گفتمى كه به هيچ گروه نگذشتى الا كه خاك قدم تو بر گرفتندى و به آن طلب شفا كردندى منافقان چون اين كلام از سيد انام شنيدند گفتند ما رضى لابن عمه مثلا الا بالمسيح بن مريم راضى نيست محمد كه پسر عم خود را مثلى زند الا بعيسى بن مريم حق تعالى اين آيه فرستاد و بعد از آن در وصف عيسى فرمود كه .\r\n إِنْ هُوَ  نيست عيسى  إِلَّا عَبْدٌ أَنْعَمْنا عَلَيْهِ  مگر بندهء كه انعام نهاده‌ايم بر او بمنصب رسالت و بآفريدن او بدون پدر  وَ جَعَلْناهُ مَثَلًا  و گردانيديم او را داستانى غريب و عجيب كه مثل ساير است  لِبَنِي إِسْرائِيلَ  مر فرزندان يعقوب را يعنى ولادت او بدون پدر قصه‌ايست كه در غرابه مثلى است جارى شده در ميان بنى اسرائيل پس بجهة تنبيه بر كمال قدرت خود ميفرمايد كه .\r\n وَ لَوْ نَشاءُ  و اگر خواهيم يعنى اگر حكمة و مصلحة ما تقاضا كند  لَجَعَلْنا  هر آينه گردانيم  مِنْكُمْ مَلائِكَةً  از شما فرشتگان يعنى شما را هلاك سازيم و بدل شما فرشتگان بياريم تا ايشان  فِي الْأَرْضِ يَخْلُفُونَ  در زمين از پى\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nدرآيند شما را يعنى عيسى اگرچه عجيب و غريبست ليكن خداى تعالى قادر است بر چيزى كه اعجب از آن باشد از اهلاك همهء شما از توليد ايشان از شما هم چه توليد عيسى از انثى بدون پدرى تا شما بسبب اين ابدال عارف شويد بقدرت باهره و بدانيد كه ملائكه همچون شما متصفند بصفات امكان و بوسيلهء آن عالم شويد به آنكه ذات قديم او سبحانه متعاليست از انتساب ملائكه .\r\n وَ إِنَّهُ  و بتحقيق كه عيسى  لَعِلْمٌ لِلسَّاعَةِ  هر آينه آنچيزيست كه به آن دانسته شود نزديك شدن قيام قيامت چه نزول او از آسمان يكى از شرايط قيامتست و از جملهء علامات آن در حديث آمده كه عيسى بعد از تسلط دجال از آسمان فرود آيد در زمين مقدسه نزديك منارهء بيضا بر بالاى كوهى كه آن را افيق خوانند و دو جامهء مصرى پوشيده باشد و موى سر او با دهانت و طراوت بود و هر دو كف دست خود را بر بالاى فرشته نهاده و هر روز رخسارهء مباركش غرق عرق شده بمرتبهء كه چون سر در پيش افكند قطرات از رويش ريزان گردد و چون سر به بالا كند قطرها بر روى وى بسان مرواريد روان شود نفس او بر هر كافر كه رسد بميرد و هر جا كه چشم او بر آن افتد نفس وى بر آن رسد پس در طلب دجال روان شود و در باب لد كه موضعيست در ولاية شام به دو رسد و در دست او حربه باشد او را بر او زند و او را بكشد پس صاحب الامر خروج فرمايد و عيسى همهء خنازير را بقتل رساند و كسر صليب و اصنام نمايد و بيع و كنايس را خراب كند و همهء نصارى را بقتل رساند مگر جماعتى كه ايمان آرند و به بيت المقدس آيد و صاحب الامر عليه السلام به نماز صبح و بروايتى در نماز عصر باشد اشارت به او كند كه پيشتر آى و امامة نماى او دست صاحب الامر گيرد و گويد تو اوليترى كه نايب پيغمبر آخرالزمانى و در صحيح مسلم از ابو جريح رواية كند كه پيغمبر صلّى اللّه عليه و آله و سلّم فرمود كه عيسى نزول كند از آسمان پس امير شما كه صاحب الزمانست به او گويد كه بيا و از براى ما در نماز امامت كن او از قبول اين امتناع نمايد و گويد بعضى از شما بر بعضى اميرند يعنى منصب امارت و امامة مخصوص بشماست و حق تعالى اينرا سبب تعظيم اين امة مرحومة گردانيده پس تو امامة كن و من اقتدا به تو كنم و نيز از آنحضرت مرويست كه فرمودند كه چگونه باشيد شما در آن روزى كه پسر مريم در ميان شما نزول كند و امام شما از شما باشد كه امة منيد يعنى از اولاد اطهار من امامة شما كند نه عيسى القصه عيسى در نماز اقتدا بآنحضرت كند و بعد از آن از آنجا بيرون آيند و يأجوج و مأجوج خروج كند و عيسى مؤمنان را بكوه طور برد و در آنجا مستحصن گردد غرض كه چون معلوم شد كه ظهور عيسى از علامة اقرب قيامتست  فَلا تَمْتَرُنَّ بِها  پس شك مكنيد و جدال منمائيد\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبآمدن قيامت  وَ اتَّبِعُونِ  و پيروى كنيد مرا يعنى تابع رسول من شويد  هذا  اينكه شما را به آن دعوت ميكنم  صِراطٌ مُسْتَقِيمٌ  راه راستست كه سالك در آنجا هرگز از آن راه نگردد و گويند ضمير راجع است به قرآن و معنى آنست كه قرآن آنچيزيست كه به آن ساعة قيامة دانسته شده زيرا كه حق تعالى در آن بيان آن كرده و اعلام بندگان نموده و بعد از امر بندگان به تبعيت طريق مستقيم نهى ايشان كرده از اطاعة شيطان و فرموده .\r\n وَ لا يَصُدَّنَّكُمُ الشَّيْطانُ  و البته بايد كه باز ندارد شما را آن شيطان از راه راست بوسوسه و اغوا يعنى بايد كه متابعة او نكنيد و اقدام از مخالفة بيرون ننهيد  إِنَّهُ لَكُمْ  بدرستى كه شيطان مر شما را  عَدُوٌّ مُبِينٌ  دشمنيست آشكارا و هويدا و بجهة فرط عداوة اوست كه شما را او نزهتگاه جنان بيرون كرده بزندان محنت و بلية اينجهان مبتلا ساخته پس به هيچ وجه تابع وسواس او مشويد تا شما را به آتش نيران گرفتار نگرداند بعد از آن احوال عيسى را در حين بعث خبر ميدهد كه .\r\n وَ لَمَّا جاءَ عِيسى  و هنگامى كه آمد عيسى  بِالْبَيِّناتِ  بحجج بينه و بمعجزات واضحه يا بآيات انجيل و احكام اوامر و نواهى حضرت ملك جليل  قالَ  گفت مر بنى اسرائيل را  قَدْ جِئْتُكُمْ  بتحقيق كه آمدم بشما  بِالْحِكْمَةِ  بشريعتى مشتمل بر حكمت و مصلحت  وَ لِأُبَيِّنَ لَكُمْ  و براى آنكه بيان كنم و هويدا سازم براى شما  بَعْضَ الَّذِي تَخْتَلِفُونَ فِيهِ  بعضى از آنچه اختلاف ميكنيد در آن يعنى آن اختلافى را كه متعلق باشد بامور دين كه مناط تكليف است نه اختلافيرا كه تعلق به دنيا داشته باشد و خارج از دايرهء تكليف يا بيان ميكنم احكامى را كه شما در آن اختلاف مىكنيد نه همهء احكام شرايع را چه غير احكام مختلفه در تورية مصرح است و اصلا احتياج به تبيين ندارد و وجه اول اوضح است القصه عيسى گفت چون من براى شما تبين احكام دينيه مىكنم  فَاتَّقُوا اللَّهَ  پس بترسيد از عذاب خداى تعالى باجتناب نمودن از معصيت  وَ أَطِيعُونِ  و فرمان بريد مرا در آنچه بشما ميرسانم از جانب حضرت عزت .\r\n إِنَّ اللَّهَ  بدرستى كه خداى كه بفرمودهء او احكام شريعت را بشما امر ميكنم  هُوَ رَبِّي  او آفريدگار منست  وَ رَبُّكُمْ  و آفريدگار شما  فَاعْبُدُوهُ  پس پرستش كنيد او را به يكتائى و يگانگى  هذا صِراطٌ مُسْتَقِيمٌ  اينست راه راست كه اصلا سمت انحراف و اعوجاج نپذيرد و موصل بجنت باشد .\r\n فَاخْتَلَفَ الْأَحْزابُ  پس اختلاف\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nكردند جمعى كه فرق متعددة شدند بعد از عيسى چون يعقوبيه و نسطوريه و ملكانيه و مرقوسيه و شمعونيه  مِنْ بَيْنِهِمْ  از ميان آنهائى كه مخاطب عيسى بودند كه عيسى مبعوث شد بديشان  فَوَيْلٌ لِلَّذِينَ ظَلَمُوا  پس واى مر آنكسانيرا كه ستم كردند از اين احزاب  مِنْ عَذابِ يَوْمٍ أَلِيمٍ  از عذاب روزى كه دردناكست عذاب او يعنى روز قيامت پس به جهت زيادتى تهديد ايشان ميفرمايد كه .\r\n هَلْ يَنْظُرُونَ  آيا انتظار نميكشند احزاب بعد از ورود رسل و قرآن  إِلَّا السَّاعَةَ  مگر قيامت را  أَنْ تَأْتِيَهُمْ بَغْتَةً  آنكه بيايد بديشان ناگهان يعنى منتظر نيستند مگر آمدن قيامت بايشان از روى فجائت  وَ هُمْ لا يَشْعُرُونَ  و ايشان ندانند آمدن آن را بسبب غفلت و مشغول بودن بامور دنيويه و انكار ساعة قيامت .\r\n الْأَخِلَّاءُ  و كسانى كه در دنيا دوستان يكديگر بوده باشند  يَوْمَئِذٍ  در آن روز  بَعْضُهُمْ لِبَعْضٍ عَدُوٌّ  بعضى از ايشان مر بعضى را دشمن باشند  إِلَّا الْمُتَّقِينَ  مگر پرهيزكاران از اهل ايمان كه ايشان در قيامة نيز دوستان هم باشند براى آنكه دوستى كافران در دنيا براى معاونة يكديگر بوده بر كفر و معصيت و در آن روز به جهت آن محبت و خلت معذب شوند پس دشمن يكديگر گردند كما قال و يلعن بعضهم بعضا و مؤمنان چون دوستى ايشان براى اطاعت خدا بوده باشد و به جهت اين بدرجه اعلا و مرتبهء عظمى رسند پس دوستى ايشان به حال خود بماند مرويستكه امير المؤمنين عليه السلام بعد از تلاوت اين آيه فرمود كه چون دو مؤمن با يكديگر دوستى كنند و يكى بجوار رحمت خدا رود و گويد فلان دوست من بود و مرا بطاعة تو و اطاعت انبياى تو امر مينمود و در اوامر ترغيب ميكرد و از مناهى زجر مينمود نظر لطف از او باز مگير و همچنانكه مرا هدايت نمود او را بطريق هدايت مستقيم دار همچنانكه مرا گرامى داشت او را بمكرمة عميم خود نوازش فرما و چون دو كافر فاسق با يكديگر دوستى كنند و يكى از آنها پيش از ديگرى بميرد گويد بار خدايا فلان كس مرا از عبادت تو منع كرد و بر فسق و معصيت تو حريص نمود و ميگفت ما را رجوعى و بازگشتى نخواهد بود خداوندا نظر از او بازدار و بانواع عذاب و اصناف عقاب او را معذب ساز و بدانكه خلت در ميان بنى آدم از چهار وجه بيرون نيست دو از آن مستحسن است و ثمر سعادت سرمدى و دو مذموم و منتج شقاوت ابدى آن دو كه مستحسن است يكى خلت حقيقيست كه آن را محبت روحانيت خوانند و استناد آن بتناسب ارواح است و تعارف آن چون محبت انبياء و شهداء با يكدگر دويم محبت قلب است و آن مستند است بتناسب\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nاوصاف كامله و اخلاق فاضله صلحا و اتقيا با يكدگر و دوستى امم بانبيا و ائمه هدى و اما آن دو محبت كه مذموم‌اند يكى سبب تيسير مصالح است چون محبت تجار و صناع و دوستى خدام با مخاديم و ارباب حاجت باغنيا دويم محبت نفسانيه است كه اسناد آن بلذات حسيه و مشتهيات نفسيه است و چون در قيامت اسباب اين دو نوع محبت مفقود باشد و غرض و غاية آن بمحصول ميرسد آن محبت زوال پذير شود و بدشمنى بدل گردد پس بايد كه مفقود اهل ايمان از خلت و محبت يكدگر محض رضاى الهى باشد و غير مشوب بمقاصد دنيوى تا در روز حساب به اين خطاب مستطاب سر افراز گردد كه .\r\n يا عِبادِ  اى بندگان من  لا خَوْفٌ عَلَيْكُمُ  هيچ ترسى و هراسى نيست بر شما  الْيَوْمَ  در اينروز از ديدن مكروهات  وَ لا أَنْتُمْ تَحْزَنُونَ  و نه شما اندوهگين و غمگين شويد بفوت آمال و مطلوبات و آن بندگان من كه بدولت اين نداى غم زداى مشرف شوند .\r\n الَّذِينَ  آن كسانىاند كه  آمَنُوا بِآياتِنا  ايمان آوردند بآيتهاى كلام  وَ كانُوا مُسْلِمِينَ  و بودند گردن نهنده و خلاص سازنده نفسهاى خود را از شوب شرك و ريا بر وجه اخلاص و در خبر است كه چون خلايق از قبور برخيزند هيچكس نباشد كه ترسان و لرزان نباشد تا كه نداى يا عباد لا خوف عليكم اليوم بشنوند پس همهء خلايق اميدوار شوند و چون در عقب آن استماع الذين آمنوا نمايند كافران طمع از اين قطع كنند پس منادى اهل ايمان گويند كه اى اهل ايمان .\r\n ادْخُلُوا الْجَنَّةَ  درآييد در بهشت  أَنْتُمْ وَ أَزْواجُكُمْ  شما و زنان مؤمنهء شما در آنجا  تُحْبَرُونَ  مسرور گردانيده شده باشيد بر وجهى كه اثر آن بر وجه آن ظاهر شود كقوله تعرف فى وجوههم نضرة النعيم بگرامى داشته شده و بنهاية كرامة و نعمة يا آرايش داده شده بكمال جمال و غاية زينت .\r\n يُطافُ عَلَيْهِمْ  گردانيده شود بر آن مؤمنان كه ببهشت درآمده باشند  بِصِحافٍ  بكاسهاى پهن  مِنْ ذَهَبٍ  از زر كه از براى اطعمه آماده باشد  وَ أَكْوابٍ  و كوزهاى بىدسته و بىگوشه كه از براى اشربه مهيا شده باشد و در آثار آمده كه مؤمن در بهشت از يك كاسه هفتاد رنگ طعام خواهد خورد كه در طعم غير مكرر باشد و هيچكدام با ديگر آميخته نشود و هر كوزهء در آن انواع شرابها باشد عكرمة گفته كه رسول صلّى اللّه عليه و آله و سلّم فرمود كه شخصى كه كمتر و زبون تر باشد از همهء اهل بهشت فروتر مردى باشد كه در عقب او كسى ديگر ببهشت نرود و چون ببهشت درآيد او را از بالاى فردوس ندا كنند كه بنگر او نگاه كند صد ساله راه ملك خود بيند كه در آنجا قصرهاى بسيار باشد از زر سرخ و خيمهاى بسيار زده\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاز مرواريد و هر بامداد و شبانگاه هفتاد هزار صحيفهء زرين نزد وى آرند و در هر صحيفه لونى از طعام كه هر چند تناول كنند همان اشتهاى اول بجاى خود باشد و اگر همهء اهل دنيا پيش وى آيند آنچه نزد وى حاضر باشد همه را كفاف بود  وَ فِيها  و در بهشت بود مر ايشانرا ما تشتهى الانفس آنچه آرزو كنند نفسهاى ايشان و حفص تشتهيه ميخواند يعنى در بهشت باشد آنچه ميل كند آن را نفسها از انواع مشروبه و مطعومه و مشمومه و ملبوسه و غير آن  وَ تَلَذُّ الْأَعْيُنُ  و آنچه متلذد شود چشمها به نظر كردن در آن - در خبر است كه شخصى رسول را گفت يا رسول اللّه من اسب را دوست ميدارم در بهشت باشد فرمود آرى هر چه دل خواهد و چشم از آن لذت يابد در بهشت خواهد بود از ابو امامة مرويست كه مردى باشد در بهشت بمرغ پران نگرد گويد كاشكى مرغ بريان بودى فى الحال بريان شود و نزد وى حاضر گردد تا از آن تناول كند و چون شرابش آرزو شود ابريقى در دست او آيد با چندان شراب كه آن را انقطاع نباشد  وَ أَنْتُمْ فِيها  و شما در بهشت  خالِدُونَ  جاويد باشيد كه هرگز گرد زوال بدامن خلود شما ننشيند .\r\n وَ تِلْكَ الْجَنَّةُ الَّتِي أُورِثْتُمُوها  و آن بهشت موعود بهشتى است كه امروز ميراث داده شده‌ايد آن را  بِما كُنْتُمْ تَعْمَلُونَ  بسبب آنچه بوديد كه در دنيا عمل به آن ميكرديد از انواع طاعات و خيرات و مبرات .\r\n لَكُمْ فِيها  مر شما راست در بهشت  فاكِهَةٌ كَثِيرَةٌ  ميوه هاى بسيار  مِنْها تَأْكُلُونَ  كه بعضى از آن ميخوريد نه همهء آن بجهة كثرت اصناف و دوام انواع آن و در حديث واقع شده كه هيچ مؤمنى ميوهء از درخت بهشت نچيند مگر دو مثل او فى الحال هم از آنجا روييده شود بعد از آن در بيان كفار ميفرمايد كه .\r\n إِنَّ الْمُجْرِمِينَ  بدرستيكه كافرانى كه در اجرام طغيان كرده‌اند  فِي عَذابِ جَهَنَّمَ خالِدُونَ  در عذاب دوزخ جاويد ماندگانند .\r\n لا يُفَتَّرُ عَنْهُمْ  سست كرده نشود عذاب از ايشان يعنى عذابى كه فراخور كردار ايشان باشد بر ايشان سبك نگردانند و كم نكنند  وَ هُمْ فِيهِ  و ايشان در عذاب  مُبْلِسُونَ  نااميدانند از رحمت و خفت و ساكت از طلب فرج به جهت نااميدى ايشان از آن - از ضحاك منقولست كه هر يك از كافران را در تابوتى آتشين نهند و در آن را مسدود سازند و او مخلد در آنجا معذب باشد كه نه او كسى را بيند و نه كسى او را .\r\n وَ ما ظَلَمْناهُمْ  و ستم نكرديم ما ايشانرا به آن عذاب  وَ لكِنْ كانُوا  و ليكن بودند  هُمُ الظَّالِمِينَ  ايشان ستمكاران كه شرك آوردند و مرتكب انواع معاصى و قبايح شدند و چون از شدت عذاب بى\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nطاقة شوند توجه بخازن دوزخ نمايند و .\r\n وَ نادَوْا  و ندا كنند به او كه  يا مالِكُ  ايمالك در خواه كن  لِيَقْضِ عَلَيْنا  تا حكم كند بر ما يعنى بميراند ما را  رَبُّكَ  پروردگار تو تا از اين عذاب و عقاب خلاص شويم اين استغاثه منافى وصف ابلاس ايشان نيست زيرا كه ايشان در ازمنه متطاولة ممتده معذب خواهند بود پس بجهة غلبهء ياس بر ايشان در بعضى اوقات ساكت خواهند بود از طلب فرج و در بعضى احيان استغاثه خواهند نمود به جهت سختى عذاب و شدت عقوبت و از حضرت رسالت صلّى اللّه عليه و آله و سلّم مرويست كه حق تعالى علت جوع را بر دوزخيان اندازد بوجهيكه از شدت آن عذاب دوزخ از ياد ايشان برود و نزد اينحال از مالك طلب موت كنند  قالَ  گويد مالك در جواب ايشان بعد از چهل روز از روزهاى دنيا  إِنَّكُمْ ماكِثُونَ  بدرستيكه شما درنگ كنندگانيد يعنى جاويد ماندگان در دوزخ نه خواهيد مرد و نه تخفيف عذاب از شما خواهد شد حق تعالى بعد از جواب مالك بايشان گويد كه .\r\n لَقَدْ جِئْناكُمْ بِالْحَقِّ  بدرستيكه آورديم بشما يعنى فرستاديم سخن راست و درست را بر زبان پيغمبران خود  وَ لكِنَّ أَكْثَرَكُمْ  و ليكن بيشترين شما  لِلْحَقِّ كارِهُونَ  مر سخن حق را ناخواهان بوديد و از آن كراهة داشتيد بجهة آنكه با باطل در راحة بوديد كه مرغوب نفس است و با حق در تعب و مشقت كه مخالف ارادهء طبيعت است از اينجهت حق تعالى در آن روز فرمايد كه نچنانستكه ايشان در دنيا اكتفا بر انكار كرده‌اند .\r\n أَمْ أَبْرَمُوا  بلكه محكم كرده بودند  أَمْراً  كاريرا كه آن رد حق بود يا ابطال آن يا كيديرا براى پيغمبر ما  فَإِنَّا مُبْرِمُونَ  پس بدرستيكه ما نيز امروز محكم كنندگانيم كاريرا براى مكافات بايشان كه آن تعذب ايشانست به عذاب نيران .\r\n أَمْ يَحْسَبُونَ  بلكه مىپنداشتند آن مبرمان  أَنَّا لا نَسْمَعُ  آنكه ما نميشنويم  سِرَّهُمْ  سخن نهانى ايشانرا كه در دل خود داشتند  وَ نَجْواهُمْ  و سخن آشكاراى ايشان كه با يكديگر مشورة ميكردند در باب ابطال حق  بَلى  آرى ميشنيدم آن را  وَ رُسُلُنا  و فرستادگان ما يعنى حفظه  لَدَيْهِمْ  كه نزديك ايشان بودند و موكل ايشان  يَكْتُبُونَ  مينوشتند آن را بامر ما و چون اسرار ايشان بر فرشتگان ما آشكارا بود بر ما كه خداونديم چگونه پوشيده باشد پس بر وفق اقوال و اعمال جزا و سزا را در كنار مينهيم از يحيى بن معاذ رازى منقولست كه هر كه از مردمان گناهان خود را بپوشد و در خفيه اظهار آن كند بر كسى كه متصف است بصفت لا يخفى عليه شىء فى السموات و لا فى الارض پس بتحقيق كه حق را اهون ناظرين گردانيده و اين از علامة نفاق است آورده‌اند\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nكه نصر بن حارث جائى نشسته بود و اكثر صناديد عرب نزد او حاضر بودند در آيتى از قرآن خوض نمود آغاز استهزا كرد و وليد مغيره را در آنوقت ميل با سلام شده بود و هميشه ستايش قرآن ميكرد گفت اى نصر به قرآن استهزا ميكنى به خدا كه نميگويد محمد الا حق نصر گفت من نيز حق ميگويم محمد ميگويد لا إله الا اللّه منهم ميگويم لا إله الا اللّه اما به آن اضافه ميكنم الملائكة بنات اللّه اين سخن بپيغمبر رسيد اندوهناك شد جبرئيل آمد و اين آيه آورد كه .\r\n قُلْ  بگو اى محمد جماعتى را كه قايل الملائكه بنات اللّه‌اند  إِنْ كانَ لِلرَّحْمنِ وَلَدٌ  اگر باشد مر خداى را فرزندى همچنانكه گمان مىبرند  فَأَنَا أَوَّلُ الْعابِدِينَ  پس من اول پرستندگانم يعنى اگر برهان صحيح و حجت روشن ثابت شدى كه خداى را ولدى هست پس اولين كسى كه بطاعة و انقياد او قيام نمودى و تعظيم او بجاى آوردى من بودمى چه لازم پيغمبر است كه او اعلم باشد به خدا و آنچه صحيح است به او و به آنچه صحيح نيست و اولى بتعظيم آنچه حق تعظيم اوست و از جملهء تعظيم والد تعظيم ولد است پس اگر شما به برهان قاطع بر من اثبات ولد كنيد من اول تعظيم كنندگان باشم در طاعة و انقياد او از شما اسبق و چون بر وجه يقين ميدانم كه او را فرزندى نيست لا جرم عبادت خود را مخصوص ساخته‌ام به او سبحانه و بپرستش هيچكس ديگر اقدام نمينمايم چونكه در اين دعوى بيمعنى هيچ حجتى و برهانى نداريد پس چرا بعبادت غير او اشتغال مىنمائيد .\r\n سُبْحانَ  منزه است و پاك خدائى كه  رَبِّ السَّماواتِ وَ الْأَرْضِ  پروردگار آسمانها و زمينهاست  رَبِّ الْعَرْشِ  خداوند عرش  عَمَّا يَصِفُونَ  از آنچه وصف ميكنند كافران او را به آنكه صاحب ولد است .\r\n فَذَرْهُمْ  پس بگذار ايشانرا و دست بازدار  يَخُوضُوا  تا شروع كنند در امر باطل  وَ يَلْعَبُوا  و بازى كنند و بحطام دنيا مشغول و مغرور شوند و در طبيعت هواى خود مداومة كنند  حَتَّى يُلاقُوا  تا وقتى كه ملاقات كنند و به بينند  يَوْمَهُمُ  روز جزاى خود را  الَّذِي يُوعَدُونَ  كه وعده داده شده‌اند بملاقات آن مراد روز قيامتست كه كفار در آن روز بجزاى افعال قبيحهء خود رسند پس نفى الههء سماويه و ارضيه ميكنند و استحقاق الوهيت را به خود اختصاص ميدهد و ميگويد كه .\r\n وَ هُوَ الَّذِي  و او آنخدائيست كه  فِي السَّماءِ إِلهٌ  در آسمان معبود ملائكه است  وَ فِي الْأَرْضِ إِلهٌ  و در زمين معبود جن و انس يعنى او مستحق آنست كه معبود جميع مخلوقات باشد و همه كس روى عبادت بجانب او آورند نه غير او  وَ هُوَ الْحَكِيمُ  و اوست راستكار و درست‌كردار در تدبير خلقان  الْعَلِيمُ  دانا بمصالح ايشان پس استحقاق الوهيت مخصوص او باشد .\r\n وَ تَبارَكَ الَّذِي  و بزرگوار است\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nو دايم البركات  لَهُ مُلْكُ السَّماواتِ وَ الْأَرْضِ  مر او راست پادشاهى آسمانها و زمينها  وَ ما بَيْنَهُما  و آنچه ميان آنهاست يعنى حكم او بر همهء اجزاى مكونات جاريست پس كسى كه جميع مكونات سفلى و علوى در تحت تصرف او باشد مستغنى خواهد بود از فرزند گرفتن  وَ عِنْدَهُ  و نزديك اوست  عِلْمُ السَّاعَةِ  دانستن ساعتى كه در آن قيامت قايم شود  وَ إِلَيْهِ تُرْجَعُونَ  و بسوى او بازگرديده شويد در آن روز بجهة جزاى اعمال و سزاى اقوال و چون كفار غير خدايرا مىپرستيدند باميد شفاعت آنها حق تعالى در رد دعوى ايشان در اين امر فرمود كه .\r\n وَ لا يَمْلِكُ  و مالك نباشند در آن روز و قدرت نداشته باشند  الَّذِينَ يَدْعُونَ  آنان كه پرستيدند كافران ايشانرا  مِنْ دُونِهِ  بجز از خداى  الشَّفاعَةَ  درخواست كردن هيچكس را  إِلَّا مَنْ شَهِدَ بِالْحَقِّ  مكر كسانى كه گواهى داده باشند به حق كه توحيد است  وَ هُمْ يَعْلَمُونَ  و ايشان دانند بدل خود آن را كه به زبان گواهى داده باشند يعنى گواهى ايشان از سر يقين بوده باشد چون ملائكه و عزير و عيسى كه بر وجه ايقان و اخلاص بكلمهء شهادت قايلند و مقرر است كه ايشان شفاعة نخواهند كرد مگر مؤمنان گنه كارانرا نه غير ايشان را .\r\n وَ لَئِنْ سَأَلْتَهُمْ  و اگر به پرسى تو اى محمد از پرستندگان غير خدا كه  مَنْ خَلَقَهُمْ  كيست كه آفريده است ايشانرا  لَيَقُولُنَّ اللَّهُ  هر آينه گويند كه اللّه است چه از غاية ظهور جواب منكر آن نتوانند شد و مكابره نتوانند كرد  فَأَنَّى يُؤْفَكُونَ  پس چگونه گردانيده ميشوند از عبادت او و بپرستش غير او روى مىآرند با وجود اعتراف ايشان بالوهية و خالقيت او سبحانه و ظهور آيات بينه بر توحيد و قدرت او آورده‌اند كه حضرت رسول صلّى اللّه عليه و آله و سلّم هر چند در اثبات توحيد و ابطال اشراك دلايل قاطعه اقامت ميكرد اهل شرك بيشتر در عناد و انكار اصرار مينمودند آنحضرت حكايت ايشانرا بجانب احدية عرض نمود آيه آمد .\r\n وَ قِيلِهِ  و نزد خداست دانستن قول رسول كه ميگفت  يا رَبِّ  اى پروردگار من  إِنَّ هؤُلاءِ  بدرستى كه اين گروه مشركان معاند  قَوْمٌ  گروهىاند كه بجهة فرط عناد  لا يُؤْمِنُونَ  نميگروند بوحدانيت تو و يا واو قسم است و معنى آنست كه سوگند ميخورم بگفتار رسول خود كه آن كلمهء عظيمه يا رب است در حين شكاية قوم خود به من جواب قسم اينكه  إِنَّ هؤُلاءِ قَوْمٌ لا يُؤْمِنُونَ  و بعد از آن امر نمود بوى .\r\n فَاصْفَحْ عَنْهُمْ  پس اعراض كن از دعوت ايشان\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nيا روى بگردان از مكافات ايشان  وَ قُلْ سَلامٌ  و بگو سلام متاركت و توديع از شماست يعنى ميان من و شما سلامتى است از منازعة و وارستگى از مجادله يا بر شماست سلام هجران و مجانبه نه سلام تحيت و كرامت و حكم اين آيه بآية السيف منسوخ است آنگه بجهة تهديد ايشان فرمود  فَسَوْفَ يَعْلَمُونَ  پس زود باشد كه بدانند عاقبت شرك و كفر خود را وقتى كه عذاب بر ايشان نازل شود در دنيا بروز بدر و در عقبى به آتش نيران .\r\n\r\nسورة الدخان\r\n( سبع و خمسون آية مكية ) ابى بن كعب از سيد عالم صلّى اللّه عليه و آله و سلّم رواية كند كه هر كه سورة الدخان در شب جمعه تلاوت نمايد از جميع گناهان مغفور شود أبو هريرة از حضرت روايت كرده كه هر كه اين سوره در شب بخواند تا روز آنشب هفتاد هزار فرشته براى او استغفار كنند و هر كه در روز آن را بخواند تا در شب آن روز هفتاد هزار فرشته براى او آمرزش خواهند كرد و نيز از آن حضرت روايتست كه هر كه اين سوره در شب بخواند صبح آن روز آمرزيده گردد و ابو حمزة ثمالى از امام محمد باقر عليه السلام روايت كرده كه هر كه اين سوره را در فرايض و نوافل بخواند حق تعالى او را در روز قيامت از جملهء آمنان مبعوث سازد و در سايهء عرش خودش جاى دهد و حساب اعمال او آسان كند و نامهء اعمال او را بدست راست او دهد و بدانكه چون حق تعالى سورة الزخرف را اختتام نمود بوعيد و تهديد اين سوره را نيز به مثل آن افتتاح كرد بانذار و عذاب شديد و عقاب اليم و فرمود كه  بِسْمِ اللَّهِ الرَّحْمنِ الرَّحِيمِ \r\n   حم وَ الْكِتابِ الْمُبِينِ    سوگند بحكمت و حلم و حمايت و ملك و مجد و منت ما و به اين كتاب روشن و هويدا يا روشن كنندهء احكام حلال و حرام يعنى قرآن كه محض مكرمة است و انعام .\r\n إِنَّا أَنْزَلْناهُ  بدرستى كه ما فرستاديم آن را  فِي لَيْلَةٍ مُبارَكَةٍ  در شب با بركت و عظمت و از بزرگى و مباركى اين شبست كه كتاب كريم رب القديم كه واسطهء منافع دينيه و دنيويه است در اين شب از لوح محفوظ به آسمان نزول اجلال يافته و نيز از بركات اين شبست كه حضرت واهب العطايا جميع نعمات و تفضلات خود را كه هر سال بساير بريات فايز ميسازد در اين شب تقسيم مينمايد و آن خير و بركت باقى ماند تا سال ديگر و بركات و خيرات اين شب تا غايتيست كه در او استجابت دعاى جميع بندگان مىكند و باب مغفرت گناهان را شست و شوى ميدهد و ملائكه رحمت بر ايشان ميفرستد و فصل قضايا مىكند كه در آن سال واقع خواهد شد و مراد به اين ليلة المباركه شب قدر است بقول ابن عباس و قتاده و اين قول نيز منقولست از\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nامام محمد باقر و امام جعفر صادق « ع » و قول انا انزلناه فى ليلة القدر و شهر رمضان الذى انزل فيه القرآن مؤيد اينست و ديگر مقوى اينست مطابقه فيها يفرق كل امر حكيم بقول تنزل الملائكة و الروح فيها باذن ربهم من كل امر - و اخبار و رواياتى كه در فضيلة شب قدر واقع شده و ثواب كسى كه در اين شب بطاعة و عبادة ميگذراند در سورة القدر مذكور خواهد شد و از عكرمه مرويست كه مراد شب نيمهء شعبانست كه آن را ليلة البرات و ليلة الصك و ليلة المباركه و ليلة الرحمة گويند و تسميه اين به برات و صك جهت آنست كه حق تعالى در اينشب استيفاى مخاريج بندگان مىكند و بر وفق آن براى هر يك براتى مينويسد همچنانكه پادشاهى هر سال استيفاى اخراج كند بر طبق آن بر رعايا ميدهد يا براى هر كه در اينشب عبادت كند برات آزادى از دوزخ مينويسد و تسميهء آن بليلة مباركه و رحمة جهت آنست كه در اين شب حق تعالى بر بندگان بسط رحمت و بركت خود مىكند و ايشانرا از خوان احسان و مكرمت خود نوازش مىكند و از حضرت رسالت صلّى اللّه عليه و آله و سلّم مرويست كه گفت جبرئيل به من آمد و گفت يا رسول اللّه دستها را بدعا بردار و بدعا اشتغال نماى گفتم يا جبرئيل امشب چه شبست گفت شبى است كه حق تعالى درهاى آسمانها را گشوده جميع گناهان را بيامرزد مگر گناه مشرك و ساحر و كنود مدمن خمر و عاق والدين و مصر بزنا و چون ربعى از شب بگذشت جبرئيل گفت يا رسول اللّه سر به آسمان كن من سر برداشتم درهاى آسمان و درهاى بهشت گشاده ديدم بر در آسمان اول فرشتهء ديدم كه ايستاده بود و ميگفت خوشا حال آنكه در اين شب ركوع كند در دويم فرشتهء بود و ميگفت خوشا حال آنكه در اين شب بسجود گذراند و در سيم فرشتهء ايستاده بود و مىگفت خوشا حال آنكه در اين شب بدعا مشغول بوده باشد در چهارم فرشتهء ايستاده بود ميگفت خوشا حال آنها كه در اينشب ذكر كنند و در پنجم فرشتهء ايستاده بود و ميگفت خوشا حال آنكه در اينشب از خوف الهى بگريد و در ششم فرشتهء ديدم ايستاده بود و ميگفت خوشا حال آنان كه در اين شب بر مسلمانان تصدق و احسان نمايند و در هفتم فرشتهء ايستاده بود و ميگفت هيچ سايلى هست كه مراد خود را بدرگاه ما عرض كند و هيچ استغفار كنندهء هست كه حاجة خود را بما عرض كند تا اجابة كنيم من گفتم يا جبرئيل اين درها تا كى گشاده خواهد بود گفت تا صبح برآيد پس گفت خداى تعالى در اينشب بعدد موى گوسفندان بنى كليب بندگان را از آتش دوزخ آزاد كند عايشه روايت كند كه شبى از شبهاى نيمهء شعبان نوبت من بود چون نصف از شب بگذشت رسول از فراش بيرون رفت من پنداشتم كه ميل زن ديگر كرده از پس او روا نشدم رسول را ديدم كه به نماز مشغول بود پس ركعتى خفيف بگذارد و چون به ركوع رفت چندان\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nتوقف كرد كه شب به آخر رسيد بعد از آن بسجود افتاد و گفت سجد لك سوادى و امن بك فوادى هذا ايدى التى جنيت بها على نفسى فاغفر لى الذنوب العظيم انه لا يغفر الذنوب العظيم الا الرب العظيم اعوذ برضاك من سخطك و بعفوك من عقوبتك و أعوذ بك منك لا احصى ثناء عليك چون فارغ شد در حجره آمد گفتم يا رسول اللّه اين چه شب بود گفت شب نيمهء شعبان در اينشب حق تعالى بندگان خود را كه بعدد موى گوسفندان بنى كليب باشند از زندان دوزخ براة آزادى بنويسد گفتم يا رسول اللّه اختصاص اينعدد چيست فرمود از براى آنكه اينشب شب رحمة و غفرانست و شب آزاد كردن بندگان از آتش دوزخ است و در كشاف آورده كه اينشب مخصوص است بر پنج خصلت اول در تعيين ارزاق و قسمت آجال بر وجهى كه مذكور شد دويم فضيلت عبادت چنانچه از سيد عالم مرويستكه هر كه امشب صد ركعت نماز بگذارد حق تعالى صد فرشته بسوى او فرستد تا با وى باشند سى فرشته او را ببهشت بشارت مىدهند و سى عدد ديگر او را از عقاب ايمن ميگرداند و سى عدد ديگر آفات دنيا را از او باز ميدارد و ده ديگر از او مكايد شيطان رفع ميكنند سيم نزول رحمت بر بندگان بعدد موى گوسفندان بنى كليب چهارم حصول مغفرة پنجم اعطاى شفاعت جميع امت بآنحضرت چنان كه در روايت آمده كه در شب سيزدهم شعبان حضرت رسول در حق امت خود سؤال كرد شفاعت ثلث امت خود به دو دادند و در شب چهاردهم آن در اين باب دعا فرمود ثلث ديگر شفاعت به او كرامت فرمودند و در شب پانزدهم استدعا نمود شفاعت جميع امة نامزد او كردند و از بزرگى اين شبست كه عادت الهى جارى گشته كه در اين شب آب زمزم زياده شود بر وجهى كه مشاهدهء همه كس گردد و در مصابيح القلوب مذكور است كه پيغمبر صلّى اللّه عليه و آله و سلّم فرمود كه هر كه نيمهء شعبان را زنده دارد هرگز نميرد دلش و اين شبست كه بآهى گناهى مىآمرزند و بتوبهء جريده محو ميكنند و بقيامى انعامى ميفرمايند و بسجودى جودى اعطا مينمايند مناديان از حضرت جبروت نداى دهند كه ايعاصيان بيائيد تا شما را بيامرزيم اى سرگشتگان به راه باز آييد تا شما را به راه بهشت بريم از سينه دمى برآر آخر تا كى وز ديده نمىببار آخر تا كى شعبان و رجب گذشت اينك رمضان اى غافل روزگار آخر تا كى الهى بحرمة اين سه ماه با تعظيم و تكريم و بحرمة مصطفى شفيع يوم الدين و به حق سينهء پر علم حضرت امير المؤمنين و بكمال و منزلة ائمهء معصومين صلوات اللّه عليهم اجمعين كه ابواب رحمة و مغفرت به روى بندگانت گشاده گردان و همه را از خواب غفلت بيدار گردان و بدرجات جنات\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبرسان يا إله العالمين و يا خير الناصرين برحمتك يا ارحم الرحمين آورده‌اند كه در شهر بغداد مردى بود كه مدت مديدى تعلق خواطرى بجانب دخترى داشت و بر مراد خود فرصت نمييافت تا اتفاق افتاد كه در شب برات بيكدگر رسيدند مرد خواست كه مراد خود ازو حاصل كند دختر گفت غاية ناجوان مردى باشد كه همهء مردم امشب آشنا باشند و ما بيگانه مرد گفت راست گفتى مرا نيز اينمعنى بخاطر گذشت القصه هر دو پاى بر سر نفس هوا پرست نهادند و از يكدگر مفارقة كردند و روى بجانب جناب احدية آوردند و تا بروز طاعة كردند بامداد پدر دختر دست دختر گرفته نزد آن آورد و گفت امشب حضرت رسالت صلّى اللّه عليه و آله و سلّم را در خواب ديدم كه فرمود دختر خود را پيش فلان كس برو با وى عقد كن پس آنمرد و زن ببركة عبادت اينشب در دنيا بدولت مواصلت رسيدند و در عقبى از آتش نيران آزاد شده در روضهء رضوان قرار گرفتند بعد از بيان بركة اينشب فرمود كه  إِنَّا كُنَّا مُنْذِرِينَ  بدرستى كه ما هستيم بيم كنندگان بندگان بانزال قرآن در شبى كه از جملهء بركات آن اينست .\r\n فِيها يُفْرَقُ  در آن بيان كرده و فيصل داده شود  كُلُّ أَمْرٍ حَكِيمٍ  هر كارى كه حكم كرده شده است در همه سال از قسمة ارزاق و جميع منافع و مضار در عبادت دنيا چون خفض و رفع و سخط و رضا و قبول ورد و شقاوت و سعادت و تعيين اعمار و غير آن از ساير احوال بر وجهى كه قابل زياده و نقصان نباشد در هيچ حال و در رواية آمده كه در اينشب نسخهء ارزاق را بميكائيل دهند و نسخهء حروب و خسف بجبرئيل و نسخه اعمال را باسرافيل و نسخهء مصايب را بعزائيل به اين امر حكم كرده .\r\n أَمْراً مِنْ عِنْدِنا  امرى حاصل از نزد ما  إِنَّا كُنَّا مُرْسِلِينَ  بدرستى كه ما هستيم فرستندگان يعنى فرستاديم قرآن را بجهة آنكه از عادت ماست فرستادن پيغمبران بكتابهاى هاديه بسوى بندگان .\r\n رَحْمَةً مِنْ رَبِّكَ  بجهة بخشايشى از پروردگار تو بر خلقان و بعضى تفسير آيه چنين كرده‌اند كه ما ارسال كننده‌ايم ترا كه محمدى بجهة بخشايشى از پروردگار تو بر بندگان كقوله و ما ارسلناك الا رحمة للعالمين  إِنَّهُ هُوَ السَّمِيعُ  بدرستى كه خدا شنواست دعاى بندگان را با جميع كلمات ايشان  الْعَلِيمُ  دانا بمصالح ايشان يا بهمهء بينات ايشان .\r\n رَبِّ السَّماواتِ وَ الْأَرْضِ  بدل ربك است يعنى بجهة بخشايش از جانب پروردگار آسمانها و زمينها  وَ ما بَيْنَهُما  و آنچه ميان آنهاست  إِنْ كُنْتُمْ مُوقِنِينَ  اگر هستيد يقين كنندگان و تحقيق نمايندگان علوم پس عالم خواهيد بود بربوبيت و الوهيت او .\r\n لا إِلهَ إِلَّا هُوَ  نيست هيچ معبودى مستحق پرستش مگر او\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n يُحْيِي  زنده ميگرداند بعد از موت  وَ يُمِيتُ  و ميميراند بعد از حيات  رَبُّكُمْ  پروردگار شماست  وَ رَبُّ آبائِكُمُ الْأَوَّلِينَ  و پروردگار پدران نخستين شما و چون كفار بربوبيت او سبحانه مقر بودند و بعلم او سبحانه بهمهء اشيا و بارسال جميع رسل و كتب اعتراف نميكردند و آن مستلزم عدم يقين ايشانست بربوبيت او سبحانه از اينجهة نفى يقين ايشان در اين باب فرمود كه .\r\n بَلْ هُمْ  بلكه ايشان  فِي شَكٍّ  در شك و شبهه‌اند در آنچه ما به آن خبر داديم و بيان كرديم  يَلْعَبُونَ  بازى و استهزا و لعب ميدانند و چون بنصيحة و موعظه به راه راست نمىآيند .\r\n فَارْتَقِبْ  پس انتظاركش براى ايشان  يَوْمَ تَأْتِي السَّماءُ  روزى كه بياورد آسمان  بِدُخانٍ مُبِينٍ  دودى ظاهر و هويدا .\r\n يَغْشَى النَّاسَ  كه فرا گيرد و احاطه نمايد همه مردمان را و ايشان بعد از مشاهدهء آن گويند  هذا عَذابٌ أَلِيمٌ  اينست عذابى دردناك كه خداى بر ما گماشته مفسران را در اين دخان اختلافست نزد بعضى مراد قحط است و جوع كه بسبب دعاى پيغمبر بر كفار واقع شد چنان كه مسروق از عبد اللّه بن مسعود روايت كرد كه چون قريش ايمان نمىآوردند و پيغمبر را ايذا و آزار رسانيدند رسول دست بدعا برداشت و گفت بار خدايا سخت گردان گرفتن خود را بر بنى مضر و سالهاى قحط را لازم ايشان گردان مثل سالهاى يوسف يعنى هفت سال بر ايشان تنگ گير حق تعالى اجابت فرمود و هفت سال ايشانرا بقحط و عذاب جوع مبتلا ساخت تا كار ايشان بان انجاميد كه از غاية گرسنگى سگهاى مرده و استخوانهاى آنها ميخوردند و سرگين و پشمها و شتر با خون اكل مينمودند و به جهت شدت جوع بمرتبه چشمهاى ايشان تيره و خيره شده بود كه ميان خود و آسمان را مثل دخال و غبار ميديدند و اگر با يكدگر سخن ميكردند كلام هم ميشنيدند اما بجهة كثرة دخانيه هوا در نظر ايشان يكدگر را نميديدند يا بواسطهء قلت باران در آن سالهاى قحط غبار بسيار از زمين برانگيخته ميشد و به شكل دود پراكنده ميشد در نواحى و اقطار از اينجهة است كه سال قحط را سنة الغبرا ميگويند و چون كار بنى مضر به اين مرتبه رسيد ابو سفيان با جماعتى نزد رسول آمدند و گفتند ايمحمد تو ما را بصلهء رحم امر ميكنى و قوم تو بقحط و گرسنگى هلاك ميشوند پس سوگند خوردند كه اگر دفع اين عذاب را از خداى در خواهى ما همه مطيع تو شويم و بدين اسلام درآييم حضرت روى نياز بدرگاه بىنياز آورده به زبان قوم خود دعا فرمود كه .\r\n رَبَّنَا  اى پروردگار ما  اكْشِفْ عَنَّا الْعَذابَ  بردار از ما عذاب را  إِنَّا مُؤْمِنُونَ  بدرستى كه ما گروندگانيم بعد از رفع عذاب يعنى هرگاه عذاب منكشف گردد ايمان ميآريم و چون بدعاى\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nآنحضرت جوع بر طرف بنى مضر بر شرك خود مصر شدند و عناد و انكار زياده كردند و نزد بعضى مفسران مراد دوديست كه پيش از قيام قيامت ظاهر شود و همهء زمين را پر سازد مانند خانهء كه در او آتش كنند و آنجا منفذى نباشد كه از آنجا بيرون رود و در چشم و گوش كافران و منافقان رود چنانچه از سيد عالم مرويست كه اول علامات دخان باشد و نزول عيسى و آتشى كه از قعر شهر عدن بيرون آيد كه همهء مردمان را بمحشر راند حذيفه گفت يا رسول اللّه چه نوع دخان باشد حضرت اين آيه تلاوة كرد و بعد از آن فرمود كه رودى باشد كه مغرب و مشرق پر سازد و چهل شبانه روز بماند و مؤمن از آن دود مانند كسى باشد كه زكام داشته باشد و كافر مانند كسى كه مست باشد و آن دود از هر دو گوش و سوراخ بينى او بيرون ميايد و از امير المؤمنين عليه السلام منقولست كه اين دخان دودى بود كه از آسمان پيدا شود پيش از روز قيامت و در گوشهاى كافران درآيد تا آنكه سر هر كافرى مانند سر كبشى شود كه بريان كرده باشد و مؤمنان را بسبب اين زكامى عارض شود و همه زمين مثل خانهء باشد كه در او آتش افروخته باشند و هيچ سوراخ و روزنهء نداشته باشد كه دود از آن بيرون آيد و نزد اين حال ملائكه بكفار گويند كه اينست عذاب دردناك كه خداى تعالى بشما وعده داده بود و ايشان زبان بدعا گشوده دفع عذاب را از خداى بخواهند و بوعدهء ايمان بعد از كشف عذاب اعتراف نمايند و چون بعد از چهل روز آن دود مرتفع شود بر كفر خود اصرار كنند و حق تعالى با ملائكه گويد كه يا ملائكة .\r\n أَنَّى لَهُمُ الذِّكْرى  چگونه بود مر ايشانرا پند گرفتن به اين مقدار از عذاب اينجهان و وفا كردن بوعدهء ايمان و اسلام  وَ قَدْ جاءَهُمْ  و حال آنكه آمد بديشان  رَسُولٌ مُبِينٌ  فرستادهء هويدا و آشكارا بآيات بينه يا ظاهر سازنده معجزات و ايشان به آن متذكر نشدند .\r\n ثُمَّ تَوَلَّوْا  پس پشت كردند يعنى اعراض نمودند  عَنْهُ  از ايمان آوردن به او  وَ قالُوا  و گفتند در حق او كه  مُعَلَّمٌ  آموخته شده است يعنى جبر و يسار كه غلام اعجمىاند قرآن بوى تعليم ميدهند  مَجْنُونٌ  ديوانه است و دماغ او پريشان گشته يعنى بعضى در حق او گفتند كه اعجمى بوى تعليم قرآن ميدهد و جمعى ديگر گفتند كه او ديوانه است و از عقل دور افتاده كه ترك ما كرده با وجود اينحال چون نزد وقوع دخان در آخر زمان استغاثه نمايند .\r\n إِنَّا كاشِفُوا الْعَذابِ  بدرستى كه ما كشف كنندهء عذاب ايشان باشيم  قَلِيلًا  در زمان اندك يعنى بعد از چهل روز دفع آن عذاب نماييم از ايشان و ايشان بوعدهء خود وفا نكرده و در كفر خود ثابت قدم باشند پس بايشان گوييم  إِنَّكُمْ عائِدُونَ  بدرستى كه شما رجوع كننده‌گانيد از اين عذاب حقير به عذاب كبير كه عذاب جهنم است .\r\n يَوْمَ نَبْطِشُ الْبَطْشَةَ الْكُبْرى  در روزى كه بگيريم آنها را گرفتن بزرگ به عذاب آتش مراد روز\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nقيامة است  إِنَّا مُنْتَقِمُونَ  بدرستى كه ما امروز انتقام كشنده‌ايم و چون حضرت رسالت صلّى اللّه عليه و آله و سلّم را بسبب اصرار و عناد مشركان مكه غبار اندوه بر خاطر عاطر او مىنشست حق تعالى بجهة تسليهء آن حضرت حكايت موسى و اذيت و جفاى او از فرعونيان و هلاكت و غرق شدن ايشان بجهة آن عناد و طغيان به ياد او ميدهد .\r\n وَ لَقَدْ فَتَنَّا  و بدرستيكه ما در فتنه انداختيم  قَبْلَهُمْ  پيش از كفار قريش  قَوْمَ فِرْعَوْنَ  گروه فرعون را كه قبطيان بودند يعنى ايشان را امتحان كرديم بامهال و توسيع ارزاق و ايشان ياد منعم حقيقى نكرده در طغيان و كفران افزودند و بنى اسرائيل را بذل بندگى گرفتار ساختند و ايشان را بر كارهاى سخت داشتند  وَ جاءَهُمْ  و آمد بديشان  رَسُولٌ كَرِيمٌ  پيغمبرى بزرگوار يعنى حضرت موسى على نبينا كه عظيم الشان بود و عالى مرتبه نزد حضرت حق تعالى بسبب طاعة و عبادت يا شريعة و بزرگوار بود نزد بنى اسرائيل كه قوم او بودند يا خداوند فضل و شرف و حسب و نسب و اخلاق حسنه بود و بر هر تقدير موسى بايشان آمد و گفت .\r\n أَنْ أَدُّوا  آنكه برسانيد يعنى بفرستيد  إِلَيَّ  بسوى من  عِبادَ اللَّهِ  بندگان خدا را يعنى بنى اسرائيل را كه بدام عذاب و تسخير شما گرفتارند  إِنِّي لَكُمْ رَسُولٌ أَمِينٌ  بدرستيكه من مر شما را فرستاده شده‌ام كه امينم بر آنچه مأمور شده‌ام از جانب حق تعالى بشما برسانم و اصلا آن را زياده و كم نميكنم بلكه به همان طريق بشما ميرسانم و شما ميدانيد كه هرگز بخيانة متهم نبوده‌ام پس بر شما واجبست كه اطاعت امر من كنيد .\r\n وَ أَنْ لا تَعْلُوا عَلَى اللَّهِ  و آنكه تكبر نكنيد به خدا بر ستم كردن بر اولياى او و يا سركشى ننمائيد بكفران نعم و عدم اطاعة او استهانة برسول و وحى او  إِنِّي آتِيكُمْ  بدرستيكه من آرنده‌ام بشما  بِسُلْطانٍ مُبِينٍ  بحجتى روشن و هويدا بر صدق دعواى خود يعنى حجة واضحه كه مظهر حق باشد و يا معجزات ظاهره كه مبين حجت ظاهرهء نبوت و صدق مقالهء من بود چون موسى اين سخن را بايشان رسانيد زبان بستم گشودند و به قصد قتل و رجم او برخاستند موسى چون اينحالرا مشاهده كرد از شر ايشان به خدا استغاثه نمود باينوجه .\r\n وَ إِنِّي عُذْتُ  و بدرستيكه من پناه گرفتم  بِرَبِّي وَ رَبِّكُمْ  بپروردگار خود و پروردگار شما  أَنْ تَرْجُمُونِ  آنكه سنگ سار كنيد مرا يا بكشيد يا دشنام دهيد و ايذا رسانيد .\r\n وَ إِنْ لَمْ تُؤْمِنُوا لِي  و اگر باور نميداريد مرا در رسالت و نميگرويد بر من  فَاعْتَزِلُونِ  پس كناره كنيد از من و خير و شر خود را از من دور داريد يعنى مرا\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبه حال خود گذاريد و بايذا و آزار متعرض من مشويد ايشان بسخن موسى التفات نكرده بايذا مشغول گشتند .\r\n فَدَعا رَبَّهُ  پس بخواند موسى پروردگار خود را  أَنَّ هؤُلاءِ  آنكه اينگروه يعنى قبطيان  قَوْمٌ مُجْرِمُونَ  گروهىاند كه مصرند بكفر و طغيان حق تعالى دعاى وى اجابة فرمود .\r\n فَأَسْرِ بِعِبادِي لَيْلًا  پس گفت كه ببر بندگان مرا در شب يعنى بنى اسرائيل كه تابع تواند در شب از اين شهر بيرون بر  إِنَّكُمْ مُتَّبَعُونَ  بدرستيكه شما از پى درآمده شدگانيد يعنى چون فرعون و قوم او خبر بيرون آمدن شما بشنوند در عقب شما روان شوند و وقتى كه بر لب دريا رسى عصا را در دريا زن تا شكافته شود و راه‌ها در او پيدا شود و تو با بنى اسرائيل از آنجا بگذر و به آن طرف دريا رو .\r\n وَ اتْرُكِ الْبَحْرَ  و بگذار دريا را  رَهْواً  ساكن و آرميده بر همان وجه كه راهها بر او ظاهر شده يعنى ديگر باره عصا بر آن مزن تا به حال اولى نرود و يا آنكه بگذار دريا را شكافته و آن را به همين حال بگذار تا قبطيان به دو درآيند و از آمدن ايشان انديشه مكن و خوفى به خود راه مده  إِنَّهُمْ  بدرستيكه ايشان  جُنْدٌ مُغْرَقُونَ  لشكرىاند غرق شدگان يعنى همهء ايشان در دريا غرق خواهند شد پس چون فرعون بكنار دريا رسيد و راههاى گشادهء آن را بديد دانست كه بنى اسرائيل از آنجا گذشته‌اند از غايت طغيان در آن معجزه تامل نكرده با همه قوم خود در آن راه‌ها درآمدند و چون بميان دريا رسيد حق تعالى آب دريا را بهم آورد و همه در زير آب مستأصل گشتند و بعد از آن حضرت ذو الجلال حبيب خود را از حال ايشان خبر داد بعد از هلاكت و استيصال فرمود كه .\r\n كَمْ تَرَكُوا  بسا كه گذاشتند قبطيان  مِنْ جَنَّاتٍ  از بوستانهاى پر از اشجار  وَ عُيُونٍ  و چشمهاى پر از آب روان از ميان و كنار .\r\n وَ زُرُوعٍ  و كشتهاى بسيار  وَ مَقامٍ كَرِيمٍ  و مقامى نيكو و عاليمقدار و منزلهاى آراسته و بزرگوار چون مجالس ملوك و اعصار سلاطين نامدار و از ابن عباس منقولست كه مراد به آن منابر خطبه‌هاى ايشانست .\r\n وَ نَعْمَةٍ  و ديگر گذاشتند از تنعم و برخوردارى  كانُوا فِيها  كه بودند در آن  فاكِهِينَ  متنعمان و شادى كنندگان همچو تمتع آكل بانواع فواكه .\r\n كَذلِكَ  همچنين است امر ما در بارهء اهل طغيان يا مثل اين اخراج و اهلاك را بجاى مياريم در حق كسانى كه عصيان ورزند و طاغى شوند  وَ أَوْرَثْناها  و ميراث داديم منازل و مساكن ايشانرا  قَوْماً آخَرِينَ  بگروهى ديگر از مردمان كه در دين و قرابت و ولايت مغاير ايشان بودند مراد بنى\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاسرائيل‌اند كه حق تعالى بعد از هلاكت قبطيان ملك و ديار آنها را بىتعب و مشقت بايشان داد همچنانكه ميراث كه بدون تعب به مستحق آن ميرسد آنگه تصغير و تحقير موت ايشان نمود به اين كه .\r\n فَما بَكَتْ عَلَيْهِمُ  پس نگريست بر ايشان  السَّماءُ وَ الْأَرْضُ  زمين و آسمان يعنى بر فوت ايشان هيچكس نگريست و آن را بحسابى نگرفت همچنانكه بنقض آن گويند كه آفتاب و ماه بموت فلان نگريست و سياه گشت و در و ديوار بگريه درآمد و اين بر سبيل مبالغه است در وجوب جذع و بكاء اشيا مراد آنست كه حال ايشان نقيض حال كسى است كه فوت او در نظر مردم عظيم نمايد و در حق او گويند كه آسمان و زمين و در و ديوار بر مفارقت او گريه كرد و يا معنى آنست كه هيچ از اهل آسمان و زمين بر ايشان گريه نكردند به جهت آنكه ايشان مغضوب و مسخوط اهل آسمان و زمين بودند و بعضى برآنند كه اين كنايتست از آنكه ايشان را در زمين هيچ عمل صالح نبود كه به آسمان مرتفع شود و مؤيد اينست كه انس بن مالك از حضرت رسالت صلّى اللّه عليه و آله و سلّم رواية كرده كه هيچ بنده مؤمن نباشد مگر مر او را در آسمان دو در بود درى كه روزى او از آنجا فرود آيد و درى كه عمل او از آنجا بالا رود پس چون اين بنده فوت شود اين دو در از نزول رزق و عروج عمل محروم مانند و به دو بگريند و نيز از عبد اللّه عباس مرويستكه چون مؤمن فوت شود مصلاى او و محل عبادت و مصعد عمل او و مهبط رزق او گريه كنند آورده‌اند كه چون موسى وفات كرد چهل صباح آسمان و زمين برو بگريست و چون امام حسين عليه السلام شهيد شد آسمان بر او بگريه در آمد و از آنوقت هر شب برو گريه مىكند و علامت او اينست كه اطراف آسمان سرخ مىشود و گويند گريهء آسمان همچو گريهء آدميانست و سدى گفته وقتى كه امام حسين عليه السلام شهيد شد آسمان بر او گريه كرد و گريهء او سرخى اطراف اوست و زرارة ابن اعين از ابى عبد اللّه عليه السّلام رواية كرده كه آسمان بقتل يحيى بن زكريا و بر حسين بن على عليه السلام چهل صباح گريست و گريه نكرد بر هيچكس مگر بر اين دو شخص گفتم يا بن رسول اللّه صلّى اللّه عليه و آله و سلّم بكاء او بچه طريقست فرمود در وقتى كه طلوع ميكرد و غروب مينمود سرخ بود القصه چون فرعونيان را بر روى زمين عمل نيكو نبود تا بر آسمان برند نه آسمان بر فوت ايشان گريه كرد و نه زمين  وَ ما كانُوا مُنْظَرِينَ  و نبودند مهلت داده‌شدگان از وقتى بوقتى ديگر يعنى چون محل نزول عذاب در رسيد اصلا توقفى و اهمالى در آن واقع نشد بلكه فى الحال مستأصل گشتند .\r\n وَ لَقَدْ نَجَّيْنا بَنِي إِسْرائِيلَ  و بتحقيق كه رهانيديم گروه بنى اسرائيل را  مِنَ الْعَذابِ الْمُهِينِ  از عذاب خواركننده كه بر ايشان واقع شده بود .\r\n مِنْ فِرْعَوْنَ  از جانب فرعون و آن ذل بندگى ايشان بود و قتل پسران و استخدام زنان و تكليف مشقت اعمال بر ايشان\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n إِنَّهُ كانَ  بدرستيكه فرعون بود  عالِياً  سركشنده و خود را بلند سازنده  مِنَ الْمُسْرِفِينَ  از جملهء حد درگذشتگان در كفر و طغيان .\r\n وَ لَقَدِ اخْتَرْناهُمْ  بدرستيكه برگزيديم موسى و مؤمنان بنى اسرائيل را  عَلى عِلْمٍ  بر حالتى كه بر دانش بوديم از ايشان يعنى عالم بوديم به اين كه بنى اسرائيل استحقاق دارند كه ايشان را برگزينيم  عَلَى الْعالَمِينَ  بر عالميان زمان ايشان چه اكثر انبيا در ميان ايشان بودند و عالم جميع مردمان بودند .\r\n وَ آتَيْناهُمْ  و داديم ايشان را  مِنَ الْآياتِ  از نشانهاى قدرت خود  ما فِيهِ بَلؤُا مُبِينٌ  آنچه در او نعمتى آشكارا بود چون شكافتن دريا و سايه ساختن ابر بر سر ايشان در بيابان تيه و انزال من و سلوى و خلاص گردانيدن ايشان از دست فرعونيان و تسميهء نعمة ببلا جهة آنست كه آزمايش بندگان مىكند در نعمة بشكرگذارى و ناسپاسى هم چنانچه در مصايب بشكيبائى و جزع و چون اول سوره در بيان احوال قريش بود و ايراد قصهء فرعون و قوم او بجهة دلالت بود بر مماثله قريش بر ايشان در اسرار و انكار و توغل در ضلالت و استكبار از اينجهة باز سر رشته كلامرا بذكر عناد و انكار قريش كشيده ميفرمايد كه .\r\n إِنَّ هؤُلاءِ لَيَقُولُونَ  بدرستى كه گروه قريش از فرط جهالت و نكارت هر آينه ميگويند در جواب مؤمنان كه بايشان ميگفتند كه شما زنده شويد بعد از مردن .\r\n إِنْ هِيَ  نيست عاقبت و خاتمة كارها  إِلَّا مَوْتَتُنَا الْأُولى  مگر نخستين موت ما در دنيا يعنى بعد از آن حياتى ديگر نخواهد بود  وَ ما نَحْنُ بِمُنْشَرِينَ  و نيستيم ما زنده‌شدگان و برانگيختگان بعد از مرگ و اگر بعث و نشورى خواهد بود چنانچه شما دعوى ميكنيد .\r\n فَأْتُوا بِآبائِنا  پس بياريد پدران ما را يعنى از خداى در خواهيد تا آنها را زنده گرداند  إِنْ كُنْتُمْ صادِقِينَ  اگر هستيد راستگويان در آنكه خداى قادر است بر اعادهء اموات و گويند قايل اين قول أبو جهل بود كه حضرت رسالت را گفت كه اگر در اين امر صادقى جد من و خود را كه قصى بن كلابست زنده ساز كه او مردى صادق القول بود تا احوال بعث و نشور از او بپرسم و چون حضرت رسول صلّى اللّه عليه و آله و سلّم بر وفق دعوى بعث و نشور و غير آن معجزهء ظاهره و دلايل قاطعه مينمود و ايشان از جهة عناد و اصرار كفر در آن نظر كرده اين سؤالات بيمعنى ميكردند از اينجهت حق تعالى ديگر باره به تهديد ايشان درآمده ميفرمايد كه .\r\n أَ هُمْ خَيْرٌ  آيا قوم قريش بهترند در قوت و شوكت و شدت  أَمْ قَوْمُ تُبَّعٍ  يا قوم تبع كه لشگرى بودند با عدة و ابهت در\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nنهايت كثرت و حشمت  وَ الَّذِينَ  و از آنان كه بودند  مِنْ قَبْلِهِمْ  پيش از قوم تبع چون قوم نوح و عاد و ثمود و غير آن و ايشان با وجود مراتب حشمت و ابهت بر قريش  أَهْلَكْناهُمْ  هلاك كرديم ايشانرا  إِنَّهُمْ كانُوا  بدرستيكه بودند ايشان  مُجْرِمِينَ  اصرار كنندگان در كفر و طغيان و عناد و عصيان و از حد بيرون رفتگان در انكار بعث و نشر در آنجهان چون ايشانرا بسبب اصرار كفر و شرك و انكار بعث هلاك كرديم و به عذاب اليم گرفتار ساختيم پس قريش كه بمراتب از ايشان ادنى و اقصراند بطريق اولى از چنگال نكال و عقبهء عقاب ما رهائى نخواهند داشت و در اخبار آمده كه تبع ملكى بود از حمير و كنيت او ابو ايوب و نام او اسعد بن ملكا با حشم بسيار و تبع بيشمار از شرق تا غرب عالم بگشت و اكثر بلاد عظيم بحوزه تصرف خود درآورد و سمرقند را خراب نمود باز بنا كرد و به جهت كثرت اتباع و خدم و حشم به تبع مسمى شد و گويند او ملك يمن بود و ملوك يمن را تبايعه گويند به جهت آنكه متبوع اهل يمن‌اند همچنانكه خاقان كه اسم ملك تركست و قيصر كه اسم ملك روم است و سهل بن سعد از پيغمبر صلّى اللّه عليه و آله و سلّم روايت كرده كه دشنام مدهيد تبع را زيرا كه او اسلام آورد و از ابن عباس نقل است كه رسول صلّى اللّه عليه و آله و سلّم فرمود كه تبع پيغمبر بود و كعب الاحبار گفت كه تبع مرد صالح بود و حق تعالى مذمت قوم او را كرده نه او را وليد بن صبيح از امام جعفر صادق صلّى اللّه عليه و آله و سلّم رواية كرده كه آنحضرت فرمود كه تبع باوس و خزرج فرمود كه شما بر حال خود باشيد تا پيغمبر آخر الزمان خروج كند و اما من كه او را دريابم بخدمتگارى او اقدام نمايم و در رواية واقع شده كه تبع هر كتابتى كه بحكام مينوشت در اول او ثبت ميكرد كه بسم الذى ملك بر او بحرا و ضحا و ريحا بنام خداى كه پادشاه تر و خشك است و آفتاب و باد و سعيد بن جبير گفت كه اول كسى كه خانهء كعبه را پوشانيد تبع بود و در آثار آمده كه تبع در بداية حال آتش پرست بود وقتى در مدينه پسر او را بكشتند او به قصد اهالى آنجا لشگر گرد كرد دو خبير از بنى قريظه كه كعب و اسد نام داشتند اين خبر شنيده نزد وى رفتند و گفتند اين جرات مكن كه مدينه موضع هجرت پيغمبر آخرالزمانست و تعريف آنحضرت كردند از سر قتل و غارت اهل مدينه در گذشته و بر دست آن دو خبير مسلمان گشت و با جمعى از اهل كتاب متوجه يمن شد جمعى از بنى هذيل بسر راه وى آمدند و گفتند ما دلالت كنيم ترا بخانهء كه در او گنجيست از نقره و مرواريد و زر گفته كجاست گفتند در مكه و غرض ايشان آن بود كه آن قصد خانهء كعبه كند و هلاك شود قصهء گنج با احبار در ميان نهاد گفتند ايملك زنهار كه اين كار مكن چه آن شريفترين بقعه‌ايست بر روى زمين و هيچكس قصد آن نكند مگر كه هلاك شود\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nپس ترا بايد در آنجا رفت و تعظيم آنخانه بجاى آورد و قربان كرد تبع برفت و خانه را جامه پوشيد و شش هزار حيوان قربان كرد و از آنجا بيمن رفت قومى از حمير با او آغاز مخالفت كردند كه تو از دين ما برگشتهء ما با تو نميسازيم تبع دلائل وحدت خداى بر ايشان خواند و ايشان در عناد افزودند و گفتند ما به آتش امتحان ميكنيم و آتشى در دامن كوهى از كوههاى يمن بود كه چون دو كس را با يكدگر دعوى بود بدان آتش در آمدندى آنكه مبطل بودى بسوختى و محق را آفة نرسيدى القصه احبار با مصاحف خود باندرون آتش رفتندى و بسلامة بيرون آمدند و كشيشان داخل شدند و بسوختند و نزد ارباب سير به ثبوت پيوسته كه تبع نامهء نوشت به حضرت رسول صلّى اللّه عليه و آله و سلّم و بشامول يهودى سپرد كه اگر زنده بماند آن را به حضرت خاتم الانبيا رساند و الا به اولاد خود سپرده وصيت كرد كه بعرض رسانند فرزند بيست و يكم از نسل شامول يهود كه ابو ايوب انصارى بود آن را بموقف عرض رسانيد و حضرت سه نوبة فرمود مرحبا بالاخ الصالح و از بعضى علما منقولستكه ابو ايوب اسعد تبيعى كه از تبايعه بود ايمان به پيغمبر آورده بود قبل از بعث بهفتصد سال و در بعضى ديگر از كتب تواريخ آورده‌اند كه هزار و پنجاه و سه سال قبل از هجرت كه هزار و چهل سال پيش از بعثت بوده باشد به حضرت رسالت ايمان آورده بود القصه حق تعالى بعد از تهديد كفار باستيصال قوم تبع بسبب عنود و انكار عناد بيان سمت حشر مىكند باينوجه كه .\r\n وَ ما خَلَقْنَا السَّماواتِ وَ الْأَرْضَ  و نيافريديم آسمان و زمين را  وَ ما بَيْنَهُما  و آنچه ميان آنهاست  لاعِبِينَ  در حالتى كه بازيكنان باشيم پس چگونه معطل و مهمل گذاريم بدون ثواب و عقاب در روز جزا .\r\n ما خَلَقْناهُما  نيافريديم آسمان و زمين را  إِلَّا بِالْحَقِّ  مگر بسبب حق كه آنچيزيست كه باعث و داعى خلق اشياست از مثوبة بر طاعة و عقوبة بر معصية و امتحان ايشان را بر امر و نهى و تميز ميان محسن و مسىء كقوله تعالى لنجزى الذين أساءوا بما عملوا به  وَ لكِنَّ أَكْثَرَهُمْ  و ليكن بيشتر مردمان بسبب عدول از نظر تامل در خلق اشيا  لا يَعْلَمُونَ  نميدانند كه فعل حكيم معرى از حكمة و مصلحة نيست .\r\n إِنَّ يَوْمَ الْفَصْلِ  بدرستى كه روز جدا شدن حق از باطل يا محق از مبطل بسبب اختلاف جزا و سزا  مِيقاتُهُمْ أَجْمَعِينَ  هنگام جمع شدن آدميانست در حالتى كه همه مجتمع باشند در آن .\r\n يَوْمَ لا يُغْنِي  روزى كه دفع نكند  مَوْلًى  هيچ دوستى و خويشى  عَنْ مَوْلًى  از دوست و خويش خود  شَيْئاً  چيزيرا از عذاب  وَ لا هُمْ  و نه آن دوستان و خويشان  يُنْصَرُونَ \r\n\r\n","description":"","footnote":"","page_name":" 255 ","page_number":255},
  {"content":"\r\n\r\nيارى كرده شوند از جانب دوستان خود در دفع عذاب .\r\n إِلَّا مَنْ رَحِمَ اللَّهُ  مگر كسى كه خداى رحم كرده باشد بر او بعفو كردن از او و اذن شفاعت دادن در حق او مراد مؤمن مذنبست زيرا كه جميع اصناف كفار از دولت شفاعت بىنصيب‌اند و نااميد  إِنَّهُ هُوَ الْعَزِيزُ  بدرستيكه خداى تعالى غالبست بر تعذيب شخصى كه در حق او عصيان نموده باشد پس بر ارادهء تعذيب عاصى هيچكس را قوة ياراى آن نباشد كه يارى او دهد و او را از عذاب الهى برهاند  الرَّحِيمُ  مهربان بر هر كه اطاعت او كرده باشد و نيز در تهديد كفار ميفرمايد كه .\r\n إِنَّ شَجَرَةَ الزَّقُّومِ  بدرستيكه درخت زقوم يعنى ميوه و برگهاى آن .\r\n طَعامُ الْأَثِيمِ  خوردنى كسيست كه بسيار گنه‌كار است مراد كافران معاند است به جهت دلالت ماقبل و ما بعد بدان و گويند مراد باثيم ابو جهلست كه خرما و مسكه را ممزوج كرده مىخورد و ميگفت آنچه محمد صلّى اللّه عليه و آله و سلّم ما را به آن تهديد مىكند اينست كه ما تزقم ميكنيم يعنى دهن خود را به آن پر ميسازيم پس حق تعالى رد قول او كرده ميگويد كه زقوم نه آنست كه أبو جهل پر جهل تصور آن كرده بلكه .\r\n كَالْمُهْلِ  مانند چيزيست كه گداخته شده باشد به آتش چون مس و روى و طلا و نقره و غير آن تغلى فى البطون جوشد آن شجرهء زقوم در شكمهاى كافران و حفض بيا ميخواند يعنى بجوشد آن طعام در شكمهاى كافران .\r\n كَغَلْيِ الْحَمِيمِ  مانند جوشيدن آب بغايت گرم و احشاى و امعاى ايشانرا پاره پاره كند و بگذارد پس حق تعالى زبانيهء دوزخ را امر كند كه .\r\n خُذُوهُ  بگيريد اين گنه‌كار تبه روزگار را  فَاعْتِلُوهُ  پس بكشيد او را بعنف و قهر  إِلى سَواءِ الْجَحِيمِ  بميانهء دوزخ تسميهء وسط بسواء جهت آنست كه ميان آن و ميان هر يك از اطراف آن مساويست .\r\n ثُمَّ صُبُّوا  بعد از آن بريزيد  فَوْقَ رَأْسِهِ  بالاى سر او  مِنْ عَذابِ الْحَمِيمِ  از عذاب آب جوشان تا تمام ظاهر او به اين آب گرم گداخته شود همچنانكه باطن او از زقوم گداخته است و بر سبيل تهكم و استهزا بگوييد مر آن اثيم را كه نزد قوم خود عزيز و مكرم بود .\r\n ذُقْ  بكش و بچش اين عذاب را  إِنَّكَ أَنْتَ الْعَزِيزُ  بدرستيكه توئى ارجمند نزد قوم خود  الْكَرِيمُ  بزرگوار بزعم خود مرويست كه أبو جهل به حضرت رسالت صلّى اللّه عليه و آله و سلّم گفت كه ميان اين دو كوه كه محيطاند كسى از من ارجمند و بزرگوارترى نيست پس تو و خداى تو توانائى نداريد كه به من ضررى رسانيد چون روز قيامت رسد حضرت رسالت صلّى اللّه عليه و آله و سلّم بر سبيل استهزا و تهكم به او\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nگويد كه اى عزيز و كريم بچش اين عذاب جحيم و آب حميم و عقاب اليم را .\r\n إِنَّ هذا  بدرستيكه اين عذاب  ما كُنْتُمْ بِهِ  آنست كه بوديد در دنيا به آن  تَمْتَرُونَ  شك مىآورديد اكنون بمعاينه ديديد بعد از آن در صفت مطيعان ميفرمايد كه .\r\n إِنَّ الْمُتَّقِينَ  بدرستيكه پرهيزكاران  فِي مَقامٍ أَمِينٍ  در جايگاه ايمن باشند يعنى در آن مكان متقيان ايمن باشند از آفت و محنت و بيم انتقال و زوال پس بر سبيل بدلية تفسير مقام ايمن مىكند .\r\n فِي جَنَّاتٍ  در بوستانهاى پر از اشجار  وَ عُيُونٍ  و چشمهاى جارى .\r\n يَلْبَسُونَ  ميپوشند جامهاى را  مِنْ سُندُسٍ وَ إِسْتَبْرَقٍ  از حرير نازك و ديباى تنگ سطبر بافته  مُتَقابِلِينَ  در حالتى كه برابر يكدگر نشسته باشند تا بديدار يكدگر انس گيرند كه مقابلهء روز مهمانى باشد و در دار الجلال حق تعالى همهء مؤمنان را بر سر يك خوان بنشاند بر وجهى كه همه روى يكديگر را به‌بينند .\r\n كَذلِكَ  همچنين است حال بهشت يا ميدهيم مانند اين را به بهشتيان  وَ زَوَّجْناهُمْ  و قرين ميسازيم ايشانرا  بِحُورٍ  بزنان سفيد روى و لطيف اندام  عِينٍ  گشاده چشم كه حدقه آن در نهايت سياهى باشد و سفيدى آن بغايت سفيدى از مجاهد نقلست كه حور زنانى باشند بر نهايت جمال كه سفيدى روى ايشان به حدى بود كه چشمها در ايشان متحير ماند و صفاى اعضاى ايشان بر وجهى كه هر كس در ايشان نظر كند روى خود را در آن مشاهده كند و آن متقيان .\r\n يَدْعُونَ فِيها  طلب مىكنند در بهشت از سدمة و خدمة آن  بِكُلِّ فاكِهَةٍ  باحضار هر ميوهء كه آرزو كنند در هر زمان و هر مكان  آمِنِينَ  در حالتى كه ايمن باشند از مضرت كه از ممر اكل عارض شود مانند تخم و اوجاع و ساير اسقام يا مطمئن از خوف پوشيده و منقطع آن .\r\n لا يَذُوقُونَ فِيهَا الْمَوْتَ  نچشند در آخرت مرگ را  إِلَّا الْمَوْتَةَ الْأُولى  مگر مرگ اول يعنى متقيان مرگ در آخرت در نيابند ليكن مرگ اولين را كه در دنيا است دريافته‌اند و يا نچشند در آخرت مرگ را مگر گاهى كه ممكن باشد چشيدن موت اول و چشيدن موت ماضيه در زمان مستقبل محالست پس چشيدن مرگ كه متعلق است بر آن محال نيز محال باشد و گفته‌اند كه الا بمعنى بعد است يعنى بعد از مرگ اول كه در دنيا چشيده باشند هيچ مرگ ديگر نچشند پس هميشه در آنجا مخلد و جاويد باشند  وَ وَقاهُمْ  و نگاه دارد خداى آن مؤمنان را  عَذابَ الْجَحِيمِ  از عذاب آتش سوزان و باهل تقوى عطا كرده شود خلود جنت نعيم و نجات از عذاب جحيم .\r\n فَضْلًا مِنْ رَبِّكَ  عطائى و\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nفضلى حاصل از آفريدگار تو يا بجهة تفضلى از جانب خداى  ذلِكَ  آن حياة ابدى در جنان و صرف عذاب از نيران  هُوَ الْفَوْزُ الْعَظِيمُ  آنست رستگارى عظيم چه متضمن خلاصى است از جميع مكاره و رسيدن بهمهء مطالب .\r\n فَإِنَّما يَسَّرْناهُ  پس جز اين نيست كه آسان گردانيديم قرآن را به اين وجه كه انزال كرديم آن را  بِلِسانِكَ  بلغت تو  لَعَلَّهُمْ يَتَذَكَّرُونَ  تا شايد كه قوم تو به آن متذكر شوند و از روى سهولت بمعانى آن رسيده از آن پند گيرند و چون كفار با وجود سهولت اخذ معانى از آن متذكر نميشوند .\r\n فَارْتَقِبْ  پس منتظر باش به آنچه بر ايشان فرود آيد  إِنَّهُمْ مُرْتَقِبُونَ  بدرستيكه ايشان نيز انتظار كشنده‌اند تا چه چيز به تو حلال كند و بلا شبهة آنچه به تو خواهد رسيد نصرت الهى خواهد بود كه مستتبع عاقبت احسانست و آنچه بايشان ورود آيد عذاب نامتناهى است كه لازم عاقبت اساءت است .\r\n\r\nسورة الجاثية\r\n( ست و ثلثون آية مكية ) ابى بن كعب و ابى سعيد خدرى از حضرت رسالت رواية كرده‌اند كه هر كس اين سوره را تلاوت كند حق تعالى در وقت حساب ستر عورة او كند و از ترس و هيبت عذاب ايمن گردد و أبو بصير از امام جعفر صادق عليه السلام روايت كرده كه ثواب قارى اين سوره آنست كه هرگز دوزخ نه‌بيند و زفير و شهيق جهنم نشنود و در افق اعلا رفيق سيد انبيا باشد و بدانكه چون حق تعالى ختم سورهء دخان بذكر قرآن فرمود افتتاح اين سوره نيز بذكر آن كرد و فرمود  بِسْمِ اللَّهِ الرَّحْمنِ الرَّحِيمِ \r\n   حم تَنْزِيلُ الْكِتابِ    فرو فرستاده شده است اين كتاب  مِنَ اللَّهِ  از نزد خداى  الْعَزِيزِ  غالبست بر همه مكنونات  الْحَكِيمِ  درست‌كار و راست كردار در تدبير موجودات و تقدير مصالح كافهء مخلوقات و گويند حم قسم است و تنزيل الكتاب صفت آن يعنى قسم بحم كه اين كتابيست كه فرو فرستاده شده است از نزد خداى غالب در جميع مطالب دانا در تقدير جميع مواهب جواب قسم اينكه .\r\n إِنَّ فِي السَّماواتِ  بدرستى كه در آسمانها از نجوم سياره و كواكب ثابته  وَ الْأَرْضِ  و در زمينها از جبال راسيه و اشجار نابته ناشيه و ساير امور داله بر قدرت باهره و دلالة واضحه  لَآياتٍ لِلْمُؤْمِنِينَ  هر آينه نشانهاست براى گرويدگان بوحدت پروردگار و قدرت صانع مختار .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n وَ فِي خَلْقِكُمْ  و در آفريدن شما با آنچه در اوست از بدايع صنعت و عجايب خلقت و از حالات مختلفه و تغييرات متجددة از ابتداى خلق در بطون امهات تا انقضاى آجال  وَ ما يَبُثُّ  و در آنچه پراكنده ميسازد در زمين  مِنْ دابَّةٍ  از جميع جنبندگان باختلاف اجناس و اشكال و صور و منافع و مقاصد مطلوبه ايشان  آياتٌ  علامتهاست  لِقَوْمٍ يُوقِنُونَ  مر گروهى را كه بيگمان بدانند يعنى بآيتها استدلال كرده از سر يقين بوحدت و قدرت صانع عالم شوند .\r\n وَ اخْتِلافِ اللَّيْلِ وَ النَّهارِ  و درآمد و شد شب و روز در عقب يكديگر يا در اختلاف حال آن در طول و قصر و نور و ظلمت  وَ ما أَنْزَلَ اللَّهُ  و آنچه فرو فرستاد خداى  مِنَ السَّماءِ  از آسمان يا از ابر  مِنْ رِزْقٍ  از روزى يعنى از باران كه سبب روزيست  فَأَحْيا بِهِ الْأَرْضَ  پس زنده كرد به آن باران زمين را  بَعْدَ مَوْتِها  پس از مردگى و خشكى آن  وَ تَصْرِيفِ الرِّياحِ  و در گردانيدن بادها باختلاف جهات كه آن جنوب و شمال و دبور و صبا است يا بحسب تفاوت احوال آن در رحمة و عذاب  آياتٌ  علامتهاست بر كمال قدرت  لِقَوْمٍ يَعْقِلُونَ  مر گروهى را كه تعقل كار فرمايند و در اين امور مذكوره نظر كنند تا عالم شوند به آنكه او سبحانه بر او حكيم و قادر و عليم و غنى و قديم است ملخص اين هر سه آيه آنست كه بندگان منصف هرگاه به نظر صحيح در سماوات و ارضين نظر كنند عالم شوند به آنكه اينها مصنوع‌اند و مصنوع را لابد است از صانع پس به او سبحانه ايمان خواهند آورد و تصديق به او خواهند نمود و بعد از ذكر ادلة در تهديد كفار كه از آن اعراض نموده و تفكر در آن نميكنند ميفرمايد كه .\r\n تِلْكَ آياتُ اللَّهِ  اين ادله مقدمهء دلايل قدرت خداست يا آيتهاى مذكوره آيات قرآنست  نَتْلُوها عَلَيْكَ  ميخوانيم آنها را بر تو  بِالْحَقِّ  براستى و درستى نه بباطل و كجى و هرگاه كفار بآيات الهى كه در نهايت وضوح و ظهور است نميگروند و اعتقاد ندارند  فَبِأَيِّ حَدِيثٍ  پس بكدام سخن  بَعْدَ اللَّهِ وَ آياتِهِ  پس از خداى و دلايل قدرت او تؤمنون به او ايمان ميآريد و حفص بغيبت خوانده يعنى بكدام سخن تصديق خواهند كرد بعد اللّه جهة مبالغه است و تعظيم و مراد بعد آيات اللّه از قبيل اعجبنى زيد كرمه كه بمعنى اعجبنى كرم زيد است .\r\n وَيْلٌ  سختى عذاب يا چاه ويل كه در قعر جهنم است پر از خون و چرك دوزخيان  لِكُلِّ أَفَّاكٍ  براى\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nهر كذابيست  أَثِيمٍ  بسيار گناه كننده مراد نصر بن حارث است پس در صفة او ميفرمايد .\r\n يَسْمَعُ آياتِ اللَّهِ  ميشنود آيتهاى كلام خداى را  تُتْلى عَلَيْهِ  كه خوانده مىشود بر او  ثُمَّ يُصِرُّ  پس اصرار مىكند يعنى ثابت قدم مىشود در كفر و عناد خود  مُسْتَكْبِراً  در حالتى كه گردن كش است از ايمان آوردن بدان و بجهة عدم انتفاع او از آن  كَأَنْ لَمْ يَسْمَعْها  گوئيا هرگز نشنوده است آن را و هرگاه حال او در اصرار و عناد به اين مرتبه است  فَبَشِّرْهُ  پس بشارت ده او را اى محمد  بِعَذابٍ أَلِيمٍ  بعذابى دردناك لفظ بشارت در مقام انذار اشارتست بتهكم كفار .\r\n وَ إِذا عَلِمَ  و چون بداند  مِنْ آياتِنا  از آيتهاى كتاب ما  شَيْئاً  چيزيرا بعد از استماع آن يعنى چون برسد به او آيات ما و بداند كه از قرآنست  اتَّخَذَها هُزُواً  فرا گيرد آن را باستهزا و افسوس و بنوعى با جاهلان روزگار خود باز گويد كه از حق و صواب منحرف باشد يا آنكه هيچ چيز در آن نيابد كه مناسبتى بهرزه و سخريه داشته باشد چنان كه أبو جهل كه چون حديث زقوم شنيد بسخريهء آن مشغولشد و مانند احتراز در قول انكم و ما تعبدون من دون اللّه حصب جهنم  أُولئِكَ  آنگروه مستهزيان  لَهُمْ عَذابٌ مُهِينٌ  مر ايشانراست عذابى خواركننده .\r\n مِنْ وَرائِهِمْ جَهَنَّمُ  از پيش روى ايشان جهنم است يا از پس ايشان كه بعد از آجالست و معنى وراء به قبل و بعد شايع است در كلام عرب چه وراء جهتى است كه از اين كس متوارى و مخفى باشد خواه جهة خلف و خواه قدام  وَ لا يُغْنِي عَنْهُمْ  و باز ندارد از ايشان  ما كَسَبُوا  آنچه كسب كرده باشند يعنى حاصل كرده و فراهم آورده از اموال و اولاد  شَيْئاً  چيزيرا از عذاب و عقاب  وَ لا مَا اتَّخَذُوا  و نه آنچه فرا گرفته باشند  مِنْ دُونِ اللَّهِ  بجز از خداى  أَوْلِياءَ  دوستان يعنى معبودان كه باميد شفاعة ايشانرا پرستش كرده باشند  وَ لَهُمْ  و مر ايشانراست در جهنم  عَذابٌ عَظِيمٌ  عذابى بزرگ كه شدت آن از حد و حصر متجاوز باشد .\r\n هذا  اين قرآن كه خوانده‌ايم آن را بر تو  هُدىً  كاملست در راه راست نمودن  وَ الَّذِينَ كَفَرُوا  و آنان كه نگرويدند  بِآياتِ رَبِّهِمْ  بآيتهاى پروردگار خود كه قرآنست  لَهُمْ عَذابٌ مِنْ رِجْزٍ  مر ايشانراست عذابى از رجز كه سخت‌ترين عذابست  أَلِيمٌ  دردناك و الم رساننده و حقيقت معنى رجز در ما تقدم مذكور شد پس در بيان توحيد و قدرت خود ميفرمايد كه .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n اللَّهُ  خداى به حق  الَّذِي سَخَّرَ  آن است كه رام كرد  لَكُمُ الْبَحْرَ  براى شما دريا را به اين وجه كه سطح آن را املس ساخت و كشتى را بر بالاى آن بداشت و منع غوص شما ننمود در آن تا بغواصى جواهر و لالى را بچنگ ميآريد همچنانكه ميفرمايد كه  لِتَجْرِيَ الْفُلْكُ  تا ميرود كشتيها  فِيهِ  دروى  بِأَمْرِهِ  بفرمان او  وَ لِتَبْتَغُوا  و تا طلب كنيد و بجوييد  مِنْ فَضْلِهِ  از فضل و نعمة و انواع فوايد و اصناف عوايد آن را از جوهر و مرجان و لالى  وَ لَعَلَّكُمْ تَشْكُرُونَ  تا شايد كه شما شكر او گوييد بر اين نعم عظيمه .\r\n وَ سَخَّرَ لَكُمْ  و مسخر ساخت براى شما  ما فِي السَّماواتِ  آنچه در آسمانهاست باعتبار نفع گرفتن يعنى از براى شما رام ساخت منافع آنچه در اوست از آفتاب و ماه و ستارگان و برف و باران  وَ ما فِي الْأَرْضِ  و آنچه در زمين است از دواب و جبال و اشجار و ثمار و بحار  جَمِيعاً  همهء آنها  مِنْهُ  در حالتى كه حاصل است از جانب او نه غير او  إِنَّ فِي ذلِكَ  بدرستى كه آنچه مذكور شد  لَآياتٍ  هر آينه نشانهاى قدرت اوست  لِقَوْمٍ يَتَفَكَّرُونَ  براى گروهى كه تفكر كنند بر آن و به آن راه برند بوجود صانع قادر عليم منفرد در ذات - آورده‌اند كه در بداية اسلام بعضى از اهل ايمان با كفار در مقام نصيحت و موعظه در آمده ايشانرا باسلام دعوة كردند و چون متنبه نشدند بايشان در طريق لجاجت سلوك نمودند و ايشان از فرط جهالت و عناد ملتفت احتجاج نشده زبان بدشنام گشودند و هيچ از سخنان نالايق فرو گذاشت نكردند و اهل ايمان در صدد آن شدند كه انتقام خود را از ايشان بكشند آيه آمد .\r\n قُلْ لِلَّذِينَ آمَنُوا يَغْفِرُوا  بگو اى محمد مر آنانرا كه گرويده‌اند كه عفو كنند و درگذرند تا عفو كنم و از سر انتقام درگذرم  لِلَّذِينَ لا يَرْجُونَ أَيَّامَ اللَّهِ  مر آنانرا كه توقع ندارند روزهاى وقايع خداى بر دشمنان او يعنى روزهاى كه خداى در آن انزال عذاب نموده بر كافران و مشركان عرب وقايع عذاب و هلاك را بايام تعبير كند چون يوم بعاث و يوم اعماس مراد آنست كه انتقام از ايشان مكشيد تا خداى تعالى مستولى مجازات ايشان شود در روزهاى كه مقرر است از براى وقوع عذاب بر ايشان  لِيَجْزِيَ  تا پاداش دهد خداى  قَوْماً  گروهى را  بِما كانُوا يَكْسِبُونَ  به آنچه هستند كه كسب ميكنند از كافر و مؤمن و هر يك را بر وفق عمل عذاب و ثواب مترتب سازد چنانچه ميفرمايد .\r\n مَنْ عَمِلَ  هر كه بكند  صالِحاً  كردارى شايسته از طاعت و احسان و مغفرة  فَلِنَفْسِهِ  پس از براى نفس اوست چه ثواب آن كردار بر او عايد شود نه به غير\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n وَ مَنْ أَساءَ  و هر كه كارى بد كند از ستم و ساير معاصى  فَعَلَيْها  پس بر نفس اوست و زر و و بال آن  ثُمَّ إِلى رَبِّكُمْ  پس بسوى پروردگار خود  تُرْجَعُونَ  باز گرديده خواهيد شد يعنى مآل شما بعرصه گاه محشر است كه در آن مالك نفع و ضرر و امر و نهى نيست مگر او سبحانه پس شما را در آن روز بجزاى كردار رساند و بر نيك و بد ثواب و عقاب دهد و بعد از ذكر نعم و كفران اهل طغيان بيان احوال بنى اسرائيل مىكند كه در مقابله نعم طريق كفران پيش گرفته ميفرمايد كه .\r\n وَ لَقَدْ آتَيْنا  و هر آينه داديم  بَنِي إِسْرائِيلَ الْكِتابَ  فرزندان يعقوب را كتاب توراة  وَ الْحُكْمَ  و حكمت نظرية و عملية در فضل و قطع خصومات و ساير امور دينيه  وَ النُّبُوَّةَ  و پيغمبرى يعنى ايشانرا منصب حكومة و نبوة داديم چون لقمان و داود و سليمان و موسى و عيسى و در رواية آمده كه در هيچ قبيله اينمقدار پيغمبر نبوده كه در ميان بنى اسرائيل از زمان موسى تا عيسى و در خبر است كه ميان ايشان هزار پيغمبر مبعوث شده بودند  وَ رَزَقْناهُمْ مِنَ الطَّيِّباتِ  و روزى كرديم ايشان را از چيزهاى حلال كه پاكيزه و لذيذ بود  وَ فَضَّلْناهُمْ  و تفضيل داديم ايشانرا  عَلَى الْعالَمِينَ  بر عالميان زمان خودشان چه در آن روز آنچه ايشانرا داديم به غير ايشان نداديم و گويند معنى آنست كه بنى اسرائيل را بر جميع مردمان اعصار تفصيل داديم باعتبار كثرة انبيا در ميان ايشان و اگرچه امة محمد افضل ايشانند از حيثية خشية و كثرت علما و مطيعان و اولاد پيغمبر آخر الزمان در ميان ايشان و باعتبار آنكه امة سيد انبيااند و اشياع اهل بيت او .\r\n وَ آتَيْناهُمْ  و ديگر عطا فرموديم ايشانرا  بَيِّناتٍ  دليلهاى روشن  مِنَ الْأَمْرِ  از كار دين و ملت و آن معجزات بينه و احكام دينيه بود و يا مراد دلالت واضحه‌اند كه مبين امر پيغمبر آخر الزمان بود و موجب علم ببعث آن و آن ذكر علامات و صفات آنحضرتست در تورية و انجيل  فَمَا اخْتَلَفُوا  پس اختلاف نكردند در آن امر  إِلَّا مِنْ بَعْدِ ما جاءَهُمُ الْعِلْمُ  مگر پس از آنكه آمد بديشان دانشى كه محقق حال بود و موجب رفع خلاف  بَغْياً بَيْنَهُمْ  بجهة عداوتى ثابت در ميان ايشان كه منشأ آن طلب رياست بود و تكبر آنوقت ايشان از اذعان نمودن به حق ابا نمودند و يا اختلاف نكردند مگر بعد از علم ايشان به نبوة محمد صلّى اللّه عليه و آله و سلّم پس كتمان امر او كردند و انكار چيزى نمودند كه در كتب ايشانست از نعوت كمال محمدى و صفات جمال احمدى  إِنَّ رَبَّكَ  بدرستى كه پروردگار تو  يَقْضِي بَيْنَهُمْ  حكم كند ميان ايشان بمواخذه و مجازات  يَوْمَ الْقِيامَةِ  در روز رستخيز  فِيما كانُوا فِيهِ  در آنچيزيكه بودند در آن  يَخْتَلِفُونَ  اختلاف ميگردند از انكار\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nانبيا با وجود دلايل و معجزات يا جحود ايشان در كلمات مثبة در تورية كه مبنى بود بر نعت سيد كاينات صلّى اللّه عليه و آله و سلّم .\r\n ثُمَّ جَعَلْناكَ  پس گردانيديم ترا ايمحمد بعد از بنى اسرائيل يعنى مقرر ساختيم سلوك نمودن تو را  عَلى شَرِيعَةٍ  بر طريقه كه موصل است بجنت نعيم  مِنَ الْأَمْرِ  از كار دين اسلام  فَاتَّبِعْها  پس پيروى كن آنشريعة را در عمل كردن به آنچه بدلايل و حجج صحت آن بوضوح پيوسته  وَ لا تَتَّبِعْ  و پيروى مكن  أَهْواءَ الَّذِينَ لا يَعْلَمُونَ  آرزوهاى آنان كه نميدانند حق را يعنى حجتى را بر اثبات كيش خود نميدانند مراد آنست كه ارادهء باطلهء جهال كه رؤساى قريش‌اند پيروى مكن چه ايشان تابع شهوات نفسانيه‌اند و پيوسته در صدد آنند كه ترا از راه راست كه دين اسلام است برگردانند و بعبادت اصنام ترغيب نمايند يا پيروى يهود مكن كه ايشان تغيير تورية داده‌اند بجهة اتباع هواى خود و حب رياست بر عوام الناس .\r\n إِنَّهُمْ  بدرستى كه ايشان  لَنْ يُغْنُوا عَنْكَ  هرگز دفع نكنند از تو  مِنَ اللَّهِ شَيْئاً  از عذاب خداى چيزيرا اگر فرضا تابع ايشان شوى پس بر جادهء شريعت اسلام ثابت قدم باش  وَ إِنَّ الظَّالِمِينَ  و بتحقيق كه ستمكاران  بَعْضُهُمْ أَوْلِياءُ بَعْضٍ  برخى از ايشان دوستان برخى ديگرند يعنى كفار با هم متفق‌اند بر دشمنى و يكديگر را نصرت مى دهند بجهة عداوت نمودن به تو پس در اتباع هواى ايشان با ايشان دوستى مكن چه ترا با ايشان جنسيتى نيست  وَ اللَّهُ وَلِيُّ الْمُتَّقِينَ  و خداى به حق دوست پرهيزكارانست پس تو هم دوستى با ايشان كن نه با مشركان و يا خداحافظ متقيانست ايشان را و ترا بر كفار نصرت دهد پس از شر ايشان غمگين مشو .\r\n هذا  اين قرآن يا اتباع و پيروى شريعت اسلام  بَصائِرُ لِلنَّاسِ  بينائىهاى ذالست براى مردمان يعنى ادلة بينه است كه مبصر وجه فلاح و نجاتست و مبين امور دينيه تا به آن راه حق را ببينند و در آن سلوك نمايند  وَ هُدىً  و راه نماينده است از ضلالة بهدايت  وَ رَحْمَةٌ  و بخششى و نعمتى است از جانب حضرت احدية  لِقَوْمٍ يُوقِنُونَ  مر گروهى را كه بيگمان شوند از بيدارى ريب و شك كفر گذشته طلب منزل يقين كنند تا از حضيض دركه عقاب باوج درجهء ثواب رسند آورده‌اند كه جمعى از مشركان مكه با اهل ايمان گفتند كه اگر بعث و حشر واقعيست چنانچه زعم شماست ما آنجا نيز از شما بمال و جاه در پيش خواهيم بود همچنان كه در اينجا از شما افزونيم آيه آمد كه .\r\n أَمْ حَسِبَ الَّذِينَ اجْتَرَحُوا السَّيِّئاتِ  آيا پنداشته‌اند آنان كه كسب كرده‌اند بديها را كه كفر است\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nو ساير معاصى  أَنْ نَجْعَلَهُمْ  آنكه بگردانيم ايشانرا در نشأة آخرت  كَالَّذِينَ آمَنُوا  مانند آنها كه گرويده‌اند به خدا و رسول  وَ عَمِلُوا الصَّالِحاتِ  و كردند كارهاى شايسته يعنى هرگز مشركان در مرتبهء مؤمنان نخواهند بود آيا پنداشته‌اند بدكاران كه ما گردانيده‌ايم ايشانرا  سَواءً مَحْياهُمْ وَ مَماتُهُمْ  متساوى و يكسان در زندگى و مردگى نه چنين است كه برابر باشند در حياة و مماة در دنيا به صحت بدن و صفت رزق موسومند و در آخرت بانواع عقوبت و نكال موصوف و گويند معنى آنست كه چون كفار در حيوهء بطاعة و عبادة اقدام نميكنند پس زندگى ايشان مساوى مردنست چه مقصود از حياة طاعة است و اين از ايشان مسلوبست و حفص سواء را بنصب ميخواند بر حالية يعنى نگردانيده‌ايم كفار را مثل كسانى كه ايمان آورده‌اند در حالتى كه مساويست حياة و مماة ايشان يعنى عمل ايشان در حالة زندگى كه طاعتست مماثل جزاى ايشانست در وقت مردگى كه آن ثوابست و رسيدن بدرجهء اعلا و كفار در دنيا مشغول معصيةاند و در عقبا معذب بانواع عقوبة پس چگونه ايشانرا حياة و مماة مانند مؤمنان گردانيده باشيم  ساءَ ما يَحْكُمُونَ  پس بد حكميست كه ايشان ميكنند در تسويه حال خود بمؤمنان چه نتيجهء كفر مغلوبيت كافرانست در دنيا بدست اهل ايمان و مقهورية ايشان در عقبا به آتش نيران و ثمرهء ايمان غالبيت و نصرة مؤمنان است در اينجهان بر مشركان و وفور نجاة ايشان در آنجهان و استقرار در روضهء جنان و در رواية آمده كه فضل بن عياض چون به اين آيه ميرسيد آن را مكرر ميكرد و ميگريست و با خود ميگفت كه اى فضل كاشكى ميدانستى كه داخل كدام يك از اين دو گروهى .\r\n وَ خَلَقَ اللَّهُ السَّماواتِ وَ الْأَرْضَ بِالْحَقِّ  و بيافريد خداى تعالى آسمانها و زمينها را براستى و درستى يعنى بعدل و دادگسترى و مقتضاى معدلت آنست كه ميان بدكار و نيكوكردار و موحد و مشرك تفاوت باشد  وَ لِتُجْزى كُلُّ نَفْسٍ بِما كَسَبَتْ  و نيز خلق آسمان و زمين كرد تا پاداش داده شود هر نفس به آنچه كسب كرده از طاعت و معصيت  وَ هُمْ  و ايشان يعنى عاملان خير و شر  لا يُظْلَمُونَ  ستم ديده نشوند يعنى نقص ثواب مطيعان و ازدياد عقاب عاصيان ننمايند بلكه هر يك را فراخور عمل خود جزا دهند از قريشى منقولست كه قريش عزى را كه سنگى سفيد بود ميپرستيدندى و عادت ايشان آن بود كه اگر چيزى پيدا شدى كه بطبع ايشان راغب تر بودى و در نظر ايشان نيكوتر نمودى اول را گذاشتندى و بعبادت آن مشغول شدندى حق تعالى بر سبيل تعجب بپيغمبر خود گفت .\r\n أَ فَرَأَيْتَ  آيا مىبينى  مَنِ اتَّخَذَ إِلهَهُ هَواهُ  آنكس را كه فراگرفت خداى خود را بآرزوى نفس خود يعنى در اتخاذ معبود تابع هواى نفس خود شدند نه تابع مقتضاى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nعقل كه حقيقت عبادتست از براى حق تعالى  وَ أَضَلَّهُ اللَّهُ  و فرو گذاشت خداى آنجا حد معاند را در وادى ضلالت و نظر لطف از او بازگرفت بسبب ترك تدبر او در ادله واضحه كه موصل هدايتست يا حكم كرد بضلالة آنكس يا وضع علامة او نمود بر ضلالة او تا ملائكه به آن علامت علم بضلالتش پيدا كرده بر او لعن كنند يافت او را بر صفت ضلالة  عَلى عِلْمٍ  بر دانش ازلى كه حضرت او را بود بر اصرار و عناد او بر كفر و بر عاقبة كار او  وَ خَتَمَ عَلى سَمْعِهِ  و مهر نهاد بر گوش او  وَ قَلْبِهِ  و بر دل او  وَ جَعَلَ عَلى بَصَرِهِ  و گردانيد يعنى وضع نمود بر بينائى او  غِشاوَةً  پوششى يعنى علامتى بر سمع و قلب و بصر او وضع نمود تا نشان كفر او باشد و علامة او بر عدم استماع كلمات حقه و ادراك ادله هاديه و ابصار طرق منجيه  فَمَنْ يَهْدِيهِ  پس كيست كه راه نمايد اين كس را  مِنْ بَعْدِ اللَّهِ  از پس راه نمودن خداى او را بجهة اتباع هوا و عدم تدبر او در آن و او را به حال خود گذاشتن يعنى هرگاه بهدايت خداى كه در كمال ظهور و وضوح است مهتدى نشود پس هرگز اميدوارى باهتداى او نخواهد بود  أَ فَلا تَذَكَّرُونَ  آيا پند پذير نميشويد يعنى متذكر و متعظ شويد تا بمعرفت او سبحانه رسيد ابو امامه از رسول صلّى اللّه عليه و آله و سلّم روايت كرده كه در زير آسمان هيچ معبودى نپرستند كه خداى آن را از هواى نفس دشمن تر داشته باشد زيرا كه هواى منشاء پرستيدن معبودان باطلست و سبب مشغولشدن بجميع امور منهيه و در حديث آمده كه عاقل آنست كه حسنات نفس خود كند و عملى براى مرگ پيشه سازد و عاجز آنست كه نفس خود را تابع هواى خود گرداند و تمناى بهشت كند از وهب بن منبه نقل است كه هرگاه ترا دو كار پيش آيد و ندانى كه كدام بهتر است آن را اختيار كن كه از هوا دور است بعد از آن از حال منكران بعث خبر ميدهد كه .\r\n وَ قالُوا  و گفتند اهل عناد و انكار  ما هِيَ  نيست زندگانى  إِلَّا حَياتُنَا الدُّنْيا  مگر زندگانى دنيا كه در اوييم  نَمُوتُ وَ نَحْيا  ميميريم و زنده ميشويم يعنى بعضى از ما ميميرند و بعضى متولد ميشوند يا ميميريم بنفسهاى خود و زندگى مييابيم ببقاى اولاد و محتمل است كه قايلان اين كلام را مذهب اهل تناسخ باشد چه اعتقاد اكثر بت‌پرستان آنست كه هر كه بميرد روح او بجسدى ديگر تعلق ميگيرد و هم در دنيا ظهور مىكند تا ديگر بار بميرد و باز به همين طريق بازميآيد و بر هر تقدير مشركان گفتند كه وراى زندگانى دنيا ما را زندگانى ديگر نيست  وَ ما يُهْلِكُنا  و هلاك نميكند ما را  إِلَّا الدَّهْرُ  مگر مرور زمان يعنى گردش ليل و نهار و مرور روزگار مؤثر است در هلاك نفس ما\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nنه آنكه ملك الموت بفرمان خداى قبض روح ما مىكند  وَ ما لَهُمْ  و نيست آن مشركانرا  بِذلِكَ  به اين گفتار بىاعتبار  مِنْ عِلْمٍ  هيچ دانشى يعنى اين كه موت و حياة را منحصر ميدانند در دنيا و نسبت هلاك را بروزگار ميدهند سخنى است كه بدان هيچ دليلى و حجتى ندارند بلكه محض تقليد و تقليد محض است و بدلايل عقلى رجوع نميكنند تا عالم شوند اينكه او سبحانه محيى عباد است در روز معاد و محيى ايشان بحسب حقيقة حضرت آفريدگار است نه تقلب دهور و اعصار و گردش ليل و نهار  إِنْ هُمْ  نيستند ايشان  إِلَّا يَظُنُّونَ  مگر كه گمان مىبرند يعنى باعث ايشان بر اين محض پنداريست و عين عناد و اصرار ابو سعيد گفت كه مشرك و ملاحده جميع حوادث و وقايع را بروزگار اسناد ميكردند از موت و حياة و مرض و صحت و فقر و غنا و عداوت و صداقت و غير آن و آن را فاعل همه ميدانستند پس هر سختى و مصيبتى كه بايشان ميرسيد روزگار را دشنام ميدادند و از اين معنى بى خبر بودند كه فاعل اينها حضرت كردگار است نه روزگار و لهذا حضرت رسالت صلّى اللّه عليه و آله و سلّم فرموده كه روزگار را دشنام مدهيد كه روزگار خداست يعنى محدث حوادث و موقع وقايع خداست نه دهر پس فاعل آن را دشنام مدهيد و نيز در صفت ملحدان و منكران ميفرمايد كه .\r\n وَ إِذا تُتْلى عَلَيْهِمْ  و چون خوانده شود بر ايشان  آياتُنا  آيتهاى كتاب ما  بَيِّناتٍ  در حالتى كه واضح الدلالتست بر آنچه مخالف معتقد ايشانست يا مبين آن  ما كانَ حُجَّتَهُمْ  نباشد دليل برهانى ايشانرا در مقابلهء آن  إِلَّا أَنْ قالُوا ائْتُوا  مگر آنكه گويند بياريد  بِآبائِنا  پدران ما را يعنى زنده گردانيد ايشانرا  إِنْ كُنْتُمْ صادِقِينَ  اگر هستيد راستگويان در آنكه معيد اموات خدايست و شبههء نيست در اينكه صدور اين كلام از ايشان از روى جهالت بود زيرا كه احياى موعود موقوفست بوقت خاص كه دار الجزا است و نيز عدم احياى ايشان در دنيا جهت آنست كه استدعاى مشركان در اين باب در وجه اختراع و عناد بود نه از روى طلب رشد .\r\n قُلِ اللَّهُ يُحْيِيكُمْ  بگو اى محمد در جواب ايشان كه خداى زنده ميسازد شما را در ارحام امهات چه غير او بر آن قدرت ندارد  ثُمَّ يُمِيتُكُمْ  پس ميميراند شما را در دنيا نزد انقضاى آجال  ثُمَّ يَجْمَعُكُمْ  پس جمع كند شما را در قبور  إِلى يَوْمِ الْقِيامَةِ  تا روز رستخيز  لا رَيْبَ فِيهِ  هيچ شكى نيست در آمدن آن بجهة قيام حجة بر آن پس شما را در آن روز مبعوث سازد يعنى چون كه شما مقريد كه خداست كه زنده مىكند شما را و ميميراند پس بر شما لازم است كه اعتراف كنيد\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nو تصديق نماييد به اين كه او سبحانه قادر است بر اعادهء شما در روز قيامة چه هر كه قادر باشد بر اين احيا و اماتة قادر خواهد بود بر اعاده بلكه اين بر او اهون خواهد بود پس قدرت بر اعادهء آباى شما نيز جارى باشد  وَ لكِنَّ أَكْثَرَ النَّاسِ  و ليكن بيشتر مردمان  لا يَعْلَمُونَ  نميدانند اينرا به جهت قلة تفكر و نظر ايشان در آنچه احساس مىكنند از دلايل قدرت پس در تعميم قدرت خود ميفرمايد كه .\r\n وَ لِلَّهِ  و مر خدايراست  مُلْكُ السَّماواتِ وَ الْأَرْضِ  پادشاهى آسمانها و زمينها و هر كه مالك جميع مكونات باشد قادر خواهد بود بر اعادهء اجسام در روز قيامة بجهة پاداش دادن پس عود متحقق الوقوع باشد  وَ يَوْمَ تَقُومُ السَّاعَةُ  و روزى كه قايم شود قيامت  يَوْمَئِذٍ  در آن روز  يَخْسَرُ الْمُبْطِلُونَ  زيانى كنند تباهكاران كه مشركانند و زيان ايشان اين باشد كه بعوض درجات نعيم دركات جحيم بايشان دهند .\r\n وَ تَرى  و بينى اى محمد در آن روز  كُلَّ أُمَّةٍ  هر گروهى را  جاثِيَةً  به زانو درآمده بر هيئت نشستن خصوم نزد قاضى و مؤمنان و كافران از هيبت آن روز به اين هيئت نشسته باشند و انتظار حساب كشند مرويست كه در قيامة ساعتى باشد كه آن مقدار دو سال باشد از سالهاى اينجهان همهء خلق در آنمدت به زانو افتاده باشند و نفسى نفسى گويند و ابن عباس جاثيه را بمعنى مجتمعه تفسير كرده يعنى در آن روز به‌بينى هر گروهى را فراهم آورده شده و قتاده نيز گفته كه معنى آنست كه در آن روز اهل ملل جماعة جماعة باشند  كُلُّ أُمَّةٍ تُدْعى إِلى كِتابِهَا  هر گروهى خوانده مىشود بنوشتهء خودشان بصحيفهء عمل پس ايشانرا گويند كه  الْيَوْمَ تُجْزَوْنَ  امروز جزا داده خواهيد شد  ما كُنْتُمْ تَعْمَلُونَ  به آنچه بوديد كه عمل ميكرديد از افعال حسنه و اعمال سيئه .\r\n هذا كِتابُنا  اين كتاب ماست يعنى اين كتابيست كه كرام الكاتبين را به نوشتن آن امر نموديم كه  يَنْطِقُ  سخن گويد يعنى گواهى دهد  عَلَيْكُمْ  بر شما به آنچه كرده باشيد در دنيا  بِالْحَقِّ  براستى و درستى يعنى بىزياده و نقصان مراد آنست كه صحيفهء اعمال روشن سازد بر ايشان كردارهاى ايشان را بر وجهى كه گوييا ناطق است به آن و گويند مراد لوح محفوظ است كه جميع اعمال عباد در آن مكتوبست مجاهد از رسول صلّى اللّه عليه و آله و سلّم روايت كند كه اول چيزى كه خداى خلق فرمود قلم بود و او را از نور آفريد درازى او پانصد ساله راه آنگه گفت بنويس هر چه خواهد بود يعنى اسامى جميع بر و فاجر و همهء رطب و يابس و غير آن از امورى كه حادث شود تا\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nروز قيامت در لوح ثبت نما پس اين آيه تلاوت نمود كه هذا كتابنا ينطق عليكم بالحق انا كنا نستنسخ بدرستى كه ما امر به نوشتن ميكرديم حفظه را يعنى ايشانرا ميفرموديم كه تا مينوشتند  ما كُنْتُمْ تَعْمَلُونَ  آنچه ميكرديد در دنيا از ساير اعمال و اقوال تا بر وفق آن جزا داده شويد همچنانكه ميفرمايد كه .\r\n فَأَمَّا الَّذِينَ آمَنُوا  پس اما آنان كه گرويده‌اند به خدا و بجميع ما جاء به النبى صلّى اللّه عليه و آله و سلّم  وَ عَمِلُوا الصَّالِحاتِ  و كردند كارهاى شايسته  فَيُدْخِلُهُمْ  پس درآرد ايشانرا  رَبُّهُمْ  پروردگار ايشان  فِي رَحْمَتِهِ  در رحمت بىنهايت خود كه از جملهء آن روضهء جنت است  ذلِكَ  آن در آوردن ايشان در رحمة شامله  هُوَ الْفَوْزُ الْمُبِينُ  آنست رستگارى آشكارا و ظفر هويدا .\r\n وَ أَمَّا الَّذِينَ كَفَرُوا  و اما آنان كه نگرويدند به خدا و رسول پس گويند مر ايشانرا  أَ فَلَمْ تَكُنْ  آيا نيامد بشما رسولان ما پس نبود كه  آياتِي تُتْلى عَلَيْكُمْ  آيتها كتاب ما خوانده ميشد بر السنهء آن رسولان  فَاسْتَكْبَرْتُمْ  پس تكبر كرديد و ابا نموديد از ايمان آوردن به آن  وَ كُنْتُمْ  و بوديد شما  قَوْماً مُجْرِمِينَ  گروهى در گناه افراط كننده يعنى ناگرويده به خدا و رسول او .\r\n وَ إِذا قِيلَ  و چون گفته شد يعنى پيغمبران بشما گفتند ايقوم  إِنَّ وَعْدَ اللَّهِ حَقٌّ  بدرستى كه وعدهء خدا بحشر و حساب و عقاب و ثواب راستست و البته واقع خواهد شد و در آن شكى نيست  وَ السَّاعَةُ لا رَيْبَ فِيها  و قيامت هيچ شكى نيست در آمدن آن  قُلْتُمْ ما نَدْرِي  گفتند بر سبيل انكار كه نميدانيم  مَا السَّاعَةُ  چه چيز است قيامت  إِنْ نَظُنُّ  گمان نميبريم بقيام قيامت  إِلَّا ظَنًّا  مگر گمان بردنى يعنى اصلا ما را در آن يقينى نيست به جهت تاكيد نفى گفت  وَ ما نَحْنُ بِمُسْتَيْقِنِينَ  و ما نيستيم بيگمانان در وقوع قيامت .\r\n وَ بَدا لَهُمْ  و ظاهر گردد مر ايشانرا  سَيِّئاتُ ما عَمِلُوا  بديهاى آنچه كرده باشند در دنيا يعنى در آخرت بقبح عمل خود معرفة پيدا كنند و بدى عاقبت خود به‌بينند  وَ حاقَ بِهِمْ  و فرود آيد بديشان  ما كانُوا بِهِ  جزاى آنچه بودند كه به آن  يَسْتَهْزِؤُنَ  استهزا ميكردند از عقوبة قيامت .\r\n وَ قِيلَ  و گفته شود يعنى خداى تعالى بواسطهء ملائكه بايشان گويد  الْيَوْمَ نَنْساكُمْ  امروز فراموش كنيم يعنى واگذاريم شما را در آتش و ياد نياوريم مانند چيزى كه فراموش كنند و هرگز ياد نيارند  كَما نَسِيتُمْ  همچنانكه فراموش كرديد شما يعنى به ياد نياورديد  لِقاءَ يَوْمِكُمْ هذا  ديدن روز خود را و براى آن مستعد و مهيا نشديد\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n وَ مَأْواكُمُ النَّارُ  و جايگاه شما آتش است  وَ ما لَكُمْ  و نيست مر شما را در آن روز  مِنْ ناصِرِينَ  از يارى كنندگان و مدد نمايندگان در رفع عذاب از شما .\r\n ذلِكُمْ  فرود آمدن عذاب بشما  بِأَنَّكُمُ  بسبب آنست كه  اتَّخَذْتُمْ آياتِ اللَّهِ  فرا گرفتيد آيتهاى كتاب خداى را يا دلايل قدرت او را  هُزُواً  چيزى كه به آن استهزا كنند  وَ غَرَّتْكُمُ الْحَياةُ الدُّنْيا  و فريفته گردانيد شما را زندگانى دنيا يعنى بحيوة فانى فريب خورده از حياة باقى غافل شديد  فَالْيَوْمَ  پس امروز  لا يُخْرَجُونَ  بيرون آورده نديد  مِنْها  از آتش دوزخ  وَ لا هُمْ يُسْتَعْتَبُونَ  و نه ايشان طلب كرده شوند از تبعى كه موجب رضاى خدا باشد كه آن كسب طاعت و عبادت باشد تا موجب تخفيف عذاب شود زيرا كه آخرت سراى جزاست نه سراى تكليف و چون تهديد عباد از روز معاد لطفى است از جانب خداى تعالى كه مقرب طاعتست و مبعد معصيت پس موجب شكرگزارى باشد از اينجهت حمد را متفرع ساخته ميگويد .\r\n فَلِلَّهِ الْحَمْدُ  پس مر خدايراست حمد و ثنا و ستايش آنخدائيكه  رَبِّ السَّماواتِ  پروردگار آسمانها است  وَ رَبِّ الْأَرْضِ  و آفريدگار زمينهاست  رَبِّ الْعالَمِينَ  تربيت كنندهء عالميان از جن و انس و وحوش و طيور و نبات و جمادات است و ذكر اين صفات به جهت ترغيب بندگانست در شكرگزارى و همچنين است قوله .\r\n وَ لَهُ الْكِبْرِياءُ  و مرور است بزرگوارى و فرمان روائى بر وجهيكه آثار كبريا و عظمت او ظاهر است  فِي السَّماواتِ وَ الْأَرْضِ  در آسمانها و زمينها  وَ هُوَ الْعَزِيزُ  و اوست غالب بر همه مخلوقات يا در انتقام كشيدن از آن كفار  الْحَكِيمُ  دانا در تدبير همهء بندگان يا راست كردار در آنچه مىكند در حق مؤمنان و ساير اخيار از جزاى كردار و در احاديث قدسيه وارد شده كه الكبرياء ردائى و العظمه ازارى فمن نازعنى واحدة منهما القيته جهنم سلطنت و بزرگى لايق ذات منست مثل ردا كه مخصوص است بفوق بدن و ازار بتحت يعنى همچنانكه ردا و ازار محيط بدنست كبريا و عظمت مستوجب ذات منست پس هر كه در اين دو صفت با من در مقام منازعه درآيد او را بيندازم در جهنم كه طبقهء آخرين دوزخ است .\r\n\r\nسورة الاحقاف\r\n( خمس و اربعون آية مكية ) ابو امامه از ابى بن كعب روايت كند كه پيغمبر صلّى اللّه عليه و آله و سلّم روايت كرده كه هر كه سورة الاحقاف بخواند بعدد هر ريگى كه در دنيا است ده حسنهء به او دهند و ده سيئه محو كنند و ده درجه بردارند\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاز امام جعفر صادق عليه السلام روايتست كه هر كه در شب جمعه اين سوره بخواند حق تعالى او را از ترس دنيا و فزع عقبا ايمن گرداند و در روضهء جنان با ائمهء معصومين ( ع ) او را هم‌قرين گرداند و مخفى نيست كه چون حق تعالى ختم سورهء جاثيه نمود بذكر توحيد و ذم اهل شرك و وعيد اين سوره را نيز مفتح ساخت بتوحيد و توبيخ مشركان عنيد فرمود كه :\r\n بِسْمِ اللَّهِ الرَّحْمنِ الرَّحِيمِ \r\n   حم تَنْزِيلُ الْكِتابِ    فرستادن اين سوره فرستادن كتابيست  مِنَ اللَّهِ الْعَزِيزِ  از نزد خداى غالب و يا فرستادن اين كتاب از جانب خدائيست كه غالبست بر جميع اشيا در ذات و دانش  الْحَكِيمِ  حكم كننده بر كافهء خلقان در جميع كردار و گفتار .\r\n ما خَلَقْنَا السَّماواتِ وَ الْأَرْضَ  نيافريديم آسمانها و زمينها را  وَ ما بَيْنَهُما  و آنچه در ميان آنها است از انواع مخلوقات و اصناف مكونات  إِلَّا بِالْحَقِّ  مگر كه از آفريدن متلبس بود براستى و درستى و معلل بغرض صحيح كه مقتضاى حكمت و معدلت است نه از روى عبث و بطالت  وَ أَجَلٍ مُسَمًّى  و نيافريديم اين اشيا را مگر متلبس بتقدير زمانى نابرده شده و مقدر و معين گشته و آن روز قيامت است كه همهء خلايق به آن منتهى ميشوند يا مگر بتقدير اجل هر يك از آن اشيا كه آن آخر مدت بقاى هر يك از آنها است  وَ الَّذِينَ كَفَرُوا  و آنان كه نگرويدند و تصديق نكردند بنشأه آخرت  عَمَّا أُنْذِرُوا  از آنچه بيم كرده شده‌اند از اهوال آنروزى كه به آن منتهى خواهند شد  مُعْرِضُونَ  اعراض كنندگانند .\r\n قُلْ  بگو ايمحمد كه اى جاحد و منكر بعث و نشر  أَ رَأَيْتُمْ  آيا ميبينيد در خود و مييابيد  ما تَدْعُونَ  آن چيزى را كه مىپرستيد  مِنْ دُونِ اللَّهِ  بجز از خداى از ساير معبودان  أَرُونِي ما ذا خَلَقُوا  بنمائيد كه چه آفريده‌اند  مِنَ الْأَرْضِ  از زمين و اجزاى آن  أَمْ لَهُمْ شِرْكٌ  يا مر ايشانراست شركتى با خداى  فِي السَّماواتِ  در آفريدن آسمانها يعنى خبر دهيد مرا از حال خدايان خود بعد از تامل نمودن شما در كار ايشان كه آيا ايشانرا در آفريدن چيزى از اجزاى عالم دخلى هست تا بسبب آن مستحق عبادت شوند تخصيص انكار شركت در سماوات جهت دفع توهم آنست كه وسائط را شركتى باشد در ايجاد حوادث سفليه و چون ظاهر است كه ايشان عاجز مطلق‌اند در خلق آن و به هيچ وجه تصرفى ندارند در آسمان و زمين پس چرا ايشان را در پرستش با خدا شريك ميسازيد و انباز ميگيريد  ائْتُونِي بِكِتابٍ  بياريد به من كتابى كه بشما\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nآمده باشد  مِنْ قَبْلِ هذا  پيش از آفريدن قرآن كه ناطق توحيد است و مبطل شرك يعنى كتابى غير از قرآن بياريد كه مضمون آن امر باشد بشرك آوردن در عبادت  أَوْ أَثارَةٍ مِنْ عِلْمٍ  يا بياريد بقيهء از علم يعنى خطى كه بر شما باقى مانده شده باشد از علوم پيشينيان يا روايتى از انبياى لبقه كه دلالت كند بر استحقاق عبادت ايشان  إِنْ كُنْتُمْ صادِقِينَ  اگر هستيد از راستگويان در دعوى خود اين الزام ايشانست بعدم آنچه دلالت كند بر استحقاق الوهيت ايشان از ادلهء نقليه بعد از الزام ايشان بعدم آنچه مقتضاى ايشان باشد از حجج عقليه يعنى چون جميع كتب متقدمه و دلايل عقليه مطابق قرآنند در توحيد و ترك شرك پس بطلان دعوى شما واضح شد كه بتوحيد اعتراف كنيد و از شرك تبرا نمائيد و چون مشركان با خود ملازم شدند و به اين حجت بر كفر خود اصرار نمودند حق تعالى در بارهء ضلالت ايشان فرمود كه .\r\n وَ مَنْ أَضَلُّ  و كيست گمراه‌تر از طريقهء ثواب و رشد  مِمَّنْ يَدْعُوا  از كسى كه بخواند و به‌پرستد  مِنْ دُونِ اللَّهِ  بجز از خداى  مَنْ لا يَسْتَجِيبُ لَهُ  آن را كه اجابت نكند دعاى او را و بفرياد او نرسد و اگرچه آنكس هميشه به خواندن او مشغول باشد  إِلى يَوْمِ الْقِيامَةِ  تا بروز رستخيز يعنى اگر مشرك عمر يابد تا زمان قيامت و در مدت عمر خود معبودانرا خواند و پرستش كند و از ايشان طلب حوائج خود نمايد هرگز اثر استجابت بظهور نرسد  وَ هُمْ  و معبودان باطل كه بتانند  عَنْ دُعائِهِمْ  از خواندن پرستندگان خود  غافِلُونَ  بيخبرانند زيرا كه جمادند كه از شعور هيچ بهرهء ندارند و چون نميشنوند پس چگونه اجابت دعاى ايشان كنند .\r\n وَ إِذا حُشِرَ النَّاسُ  و چون محشور شوند آدميان  كانُوا  باشند آن معبودان باطل  لَهُمْ  مر پرستندگان خود را  أَعْداءً  دشمنان  وَ كانُوا بِعِبادَتِهِمْ  و باشند بپرستش پرستندگان  كافِرِينَ  ناگرويدگان يعنى حق تعالى در روز قيامت اوثان را بنطق درآورد تا با عابدان خود آغاز عداوت كرده منكر شرك ايشان شوند و تكذيب ايشان نمايند و بر همين قياس جن و انس را كه معبود خود گرفته باشند از ايشان بيزار شوند پس خايب و خاسر شوند از معبودان خود پس در صفت اهل شرك ميفرمايد كه .\r\n وَ إِذا تُتْلى  و چون خوانده شود  عَلَيْهِمْ  بر مشركان  آياتُنا  آيتهاى كتاب ما  بَيِّناتٍ  در حالتى كه مبين و روشن است از روى اعجاز  قالَ الَّذِينَ كَفَرُوا  گويند آنان كه نگرويدند\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n لِلْحَقِّ  مر سخنان حق را  لَمَّا جاءَهُمْ  آنهنگام كه آمد بديشان يعنى كفار به جهت عناد و انكار ملتفت تامل و تفكر نشده در شان آيات بينهء قرآنيه كه متصف بصفت اعجاز است گويند كه  هذا سِحْرٌ مُبِينٌ  اين جادوئيست روشن و آشكارا و يا حيلهء ظاهر و هويدا آنگه بر سبيل تعجب و انكار ميفرمايد .\r\n أَمْ يَقُولُونَ افْتَراهُ  بلكه ميگويند كه بر بسته است محمد قرآن را بر خداى يعنى آن را از نزد خود گفته و بر خدا نسبت داده يعنى ايمحمد بگذار اينكه كفار اسناد سحر به قرآن ميكنند و تعجب در اين كن كه ايشان اكتفاء به آن نسبت نميكنند بلكه ميگويند كه بربسته است محمد قرآن را بر خداى يعنى آن را از پيش خود گفته است و به خدا نسبت داده  قُلْ إِنِ افْتَرَيْتُهُ  بگو ايمحمد مر ايشانرا كه اگر بر بافته‌ام قرآن را بر فرض محال پس آن معصيتى باشد در غاية عظمت كه مستلزم انواع عذاب باشد و چون آن عقوبة به من نازل گردد  فَلا تَمْلِكُونَ  پس شما مالك نميتوانيد شد و قادر نخواهيد بود  لِي  براى من  مِنَ اللَّهِ شَيْئاً  از عذاب خدا چيزيرا پس من چگونه بجهة تنصيح و اشفاق براى شما در اين امر خطير كه افتراست بر خدا جرات كنم و بر اين معصيت اقدام نمايم و باستظهار و استغاثه كدام از شما خود را در مظنهء عقوبت اندازم پس در وعيد ايشان ميفرمايد كه  هُوَ أَعْلَمُ  و خداى داناتر است  بِما تُفِيضُونَ فِيهِ  به آنچه شروع ميكنيد در آن از قدح و طعن در آيات قرآن و اسناد سحر و افترا به آن  كَفى بِهِ شَهِيداً  كافيست خداى در حالتى كه گواهست  بَيْنِي وَ بَيْنَكُمْ  ميان من و شما براى من گواهى دهد بصدق كلام من و بر شما به تكذيب و انكار و عناد و اصرار  وَ هُوَ الْغَفُورُ  و اوست آمرزندهء كسى كه از شرك و كفر رجوع كند  الرَّحِيمُ  مهربان بر كسى كه بايمان ثابت قدم باشد و چون كفار بر كيش خود اصرار مينمودند و از سيد ابرار صلّى اللّه عليه و آله و سلّم معجزاة اقتراح ميكردند و از آنچه به آن مأمور نبود بعنف از او ميطلبيدند حق تعالى فرمود كه .\r\n قُلْ  بگو ايمحمد بمشركان كه  ما كُنْتُ بِدْعاً  نيستم من نو پيدا شده  مِنَ الرُّسُلِ  از پيغمبران يعنى من اول كسى نيستم كه به پيغمبرى مبعوث شده باشم چه پيش از من پيغمبران بوده‌اند پس اقتدا نمودم به آنچه ايشان امتان خود را به آن دعوت ميكردند از توحيد و تصديق به بعث من نيز شما را به آن مأمور ميشوم بشما مىنمايم و بر غير مأمور قدرت ندارم پس چرا منكر نبوة منيد  وَ ما أَدْرِي ما يُفْعَلُ بِي  و نميدانم كه چه خواهد كرد به من از محنت و راحت و اقامت و هجرت و\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nمقاتله و مصالحه و غلبيت و مغلوبيت  وَ لا بِكُمْ  و نميدانم كه چه كند بشما از خسف و قذف و رجف و قتل و اسر و زجر - اما از احوال آخرة باخبرم و از سر يقين ميدانم كه مؤمن موحد مستحق جنانست و كافر ملحد سزاوار نيران  إِنْ أَتَّبِعُ  پيروى نميكنم  إِلَّا ما يُوحى  مگر آنچيزيكه وحى كرده مىشود  إِلَيَّ  بسوى من و زياده بر آن علم ندارم و قادر نيستم  وَ ما أَنَا  و نيستم من  إِلَّا نَذِيرٌ  مگر بيم كننده از عذاب خدا  مُبِينٌ  آشكارا كنندهء انذار بمعجزات ظاهره پس در اظهار آيات مقترحه بىامر الهى قدرت ندارم و از عواقب خود و خواتيم احوال شما در دنيا بدون وحى خبر ندارم آورده‌اند كه چون اين آيه نازل شد مشركان اظهار خوشحالى كرده گفتند كار ما و محمد نزد خدا يكسانست چه هم‌چنانكه ما از عاقبت امر خود خبر نداريم او نيز از خاتمهء امر خود بى خبر است حق تعالى اين آيه فرستاد كه ليغفر لك اللّه ما تقدم من ذنبك و ما تاخر و چون اين آيه آمد صحابه آمده گفتند هنيئا لك يا رسول اللّه ترا معلوم شد كه خدا با تو چه خواهد كرد و ما را معلوم نشد كه با ما چه خواهد كرد آيه آمد كه ليدخل المؤمنين و المؤمنات از ابن عباس منقولست كه حضرت رسالت صلّى اللّه عليه و آله و سلّم و اصحاب از كفار مكه بسيار آزار و ايذا ميكشيدند يكشبى آنحضرت در واقعه ديد كه از مكه هجرة نموده بزمينى كه در او آب بسيار و درختان بيشمار بود چون اينواقعه را اعلام صحابه كردند گفتند يا رسول اللّه در چه روز به اين سعادت رسيم تا از جفاى كفار خلاص شويم حضرت ايشانرا بر صبر ترغيب نمود چون جفاى كفار از حد درگذشت بهجرت تعجيل نمودند اين آيه آمد كه نميدانم كه من و شما مأمور خواهيم شد از متوطن شدن در مكه و ايذا و آزار كشيدن كفار و يا مهاجرت كردن به زمين پر گياه و پر آب همچنانكه در خواب ديدم و من عواقب امور خود و شما را نميدانم مگر بوحى و چون در اين باب وحى به من نيامده پس صبر كنيد تا هنگامى كه وحى نازلشود و آنگاه بر آنچه مأمور شويد بر آن عمل كنيد بعد از آن جهت تبكيت كفار ميفرمايد كه .\r\n قُلْ  بگو اى محمد  أَ رَأَيْتُمْ  آيا چگونه مىبينيد و ميدانيد كه  إِنْ كانَ  اگر باشد قرآن  مِنْ عِنْدِ اللَّهِ  از نزد خداى  وَ كَفَرْتُمْ بِهِ  و كافر شده باشيد شما به آن  وَ شَهِدَ شاهِدٌ  و گواهى داده باشد گواهى  مِنْ بَنِي إِسْرائِيلَ  از اولاد يعقوب يعنى از اخيار ايشان كه عبد اللّه سلام است  عَلى مِثْلِهِ  بر آنچه مانند قرآنست و آن معانى تورية است كه مصدق قرآنست و مطابق معانى آن از توحيد و وعده و وعيد يعنى گفته باشد كه تورية مصدق قرآن است در معانى مذكوره كما قال و انه لفى زبر الاولين و ان هذا لفى الصحف الاولى  فَآمَنَ  پس ايمان\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nآورده باشند به آن  وَ اسْتَكْبَرْتُمْ  و سركشى كرده باشيد شما بدان و نگرويده باشيد بمنطوق آن پس نزد اين حال آيا شما ظالم نباشيد بر خود و مستوجب عذاب نبوده باشيد خلاصهء معنى آنست كه خبر دهيد كه اگر مجتمع گردد نزول قرآن از نزد خدا با كفر شما به آن و جمع شود شهادة اعلم بنى اسرائيل بر نزول آن و ايمان او به آن و استكبار شما از آن آيا شما از جملهء ستم‌كاران و گمراهان نخواهيد بود  إِنَّ اللَّهَ  بدرستى كه خداى  لا يَهْدِي الْقَوْمَ الظَّالِمِينَ  راه نمينمايد گروه ستم‌كاران را و در بيداى خذلان فرو ميگذارد به جهت فرط عناد ايشان و عدم تفكر و تامل ايشان در دلايل قرآن و در كشاف آورده كه انس روايت كرده كه چون پيغمبر صلّى اللّه عليه و آله و سلّم بمدينه آمد عبد اللّه سلام نزد وى آمد و گفت اى محمد از تو سه مسئله مىپرسم كه جواب آن جز پيغمبر نداند بگو تا اولين شرط قيام قيامت چيست و نخستين طعامى كه اهل بهشت خورند چه باشد و فرزندان كه متولد ميشوند چرا بعضى به پدر متشابه‌اند و بعضى بمادر جبرئيل آمد و گفت حق تعالى ميفرمايد كه اول از شرايط قيامت آنست كه آتش از جانب مشرق پيدا شود كه همهء خلق را از آنجا به مغرب راند و اول طعامى كه اهل بهشت خورند جگر ماهى باشد و اگر آب مرد سابق باشد بر آب زن فرزند مانند پدر باشد و اگر به عكس اين بود مانند مادر بود عبد اللّه سلام بعد از استماع اينجواب از سيد انام صلّى اللّه عليه و آله و سلّم گفت اشهد ان لا إله الا اللّه و اشهد ان محمدا رسول اللّه حقا پس گفت يا رسول اللّه عادت جهودانست كه بر من بهتان نهند مبادا كه چون علم باسلام من پيدا كنند مرا متهم سازند بجهل و منكر علم من شوند و مرا اعلم و پيشواى خود ندانند پس پيش از آنكه اسلام من بر ايشان ظاهر گردد احوال مرا از ايشان استفسار نماى تا با علميت من معترف شوند تا بعد از ظهور اسلام من عذرى نداشته باشند و انكار چيزى نتوانند كرد رسول صلّى اللّه عليه و آله و سلّم جهودان را جمع كرد و گفت چه ميگوئيد در حق عبد اللّه سلام گفتند سيدنا و ابن سيدنا و خبيرنا و ابن خبيرنا و اعلمنا و ابن اعلمنا گفت اگر گواهى دهد بنبوت من و ايمان آورد به من با وى موافقت ميكنيد گفتند معاذ اللّه كه او به تو ايمان آورد پس عبد اللّه سلام پيش ايشان آمده فرمود اشهد ان لا إله الا اللّه و اشهد ان محمدا رسول اللّه يهودان گفتند شرنا و ابن شرنا اين بدترين ماست پس در نقص و عيب او افتادند عبد اللّه گفت اين بود كه من از آن ميترسيدم سعد بن ابى وقاص گفت نشنيدم از رسول كه در حق كسى گفته باشد كه او از اهل بهشت است مگر عبد اللّه بن سلام كه در حق او نازلشد آيهء و شهد شاهد من بنى اسرائيل على مثله - و هم در كشاف آورده كه چون جهنيه و مزينه و اسلم و غفار كه از قبايل عربند اسلام آوردند بنو عامر و غطفان و اسد و اشجع گفتند اگر در اسلام چيزى بودى ايشان\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nبر ما سبقت نگرفتندى بلكه پيش از ايشان قبول اسلام ميكرديم آيه آمد كه .\r\n وَ قالَ الَّذِينَ كَفَرُوا  و گفتند آنان كه كافر شدند از بنو عامر و امثال ايشان  لِلَّذِينَ آمَنُوا  براى آنان كه ايمان آوردند از جهينه و احزاب ايشان يعنى در حق ايشان گفتند  لَوْ كانَ خَيْراً  اگر بودى ايمان بهتر از كيش مادر نفع اجل و عاجل  ما سَبَقُونا  پس پيشى نگرفتندى بر ما و مسارعت نكردندى جهينه و اتباع ايشان كه اراذل قبايلند و شبانان و بندگان  إِلَيْهِ  بسوى آن بلكه ما در آن سابقا بوديم چه رتبهء ما از ايشان بهتر است و بزرگى و شهرت ما از ايشان بيشتر و در اكثر تفاسير مذكور است كه اين آيه در بارهء يهودان نازلشده بعد از اسلام عبد اللّه بن سلام و اصحاب او پس معنى آنست كه رؤساى يهود گفتند اگر آنچه محمد آورده نيكوتر و بهتر بودى از كيش ما پيشى نگرفتندى غير ما بر ما چون ما از بزرگان قوميم و از رؤساى ايشان و نزد بعضى در شان عامهء مشركان است كه در حق فقراى اصحاب چون عمار و صهيب و ابن مسعود و غيرهم گفتند كه اگر چيزى در ايمان بودى اين گدايان بر ما سبقت نكردندى در آن ما كه اشراف عربيم بر ايشان سبقت مىنموديم  وَ إِذْ لَمْ يَهْتَدُوا  و چون راه راست نيافتند يهودان يا مشركان  بِهِ  به قرآن و يا بجميع آنچه محمد آورده  فَسَيَقُولُونَ  پس زود باشد كه بگويند  هذا إِفْكٌ قَدِيمٌ  اين دروغ كهنه است يعنى پيشينيان نيز مثل اين افترى ميكردند مانند اين دروغى گفته پس به جهت رد شركان و يهودان ميفرمايد .\r\n وَ مِنْ قَبْلِهِ كِتابُ مُوسى  و پيش از قرآن كتاب موسى است يعنى تورية  إِماماً  در حالتى كه پيشوائيست كه مردمان اقتدا به آن كنند در دين خدا  وَ رَحْمَةً  و سبب بخشش نعمت دنيويه و اخرويه نسبت به كسى كه به آن مهتدى مىشود و بر وفق آن عمل كند پيش از نزول قرآن پس مشركان به آن مهتدى نشدند و بعبادت بتان مشغول شدند و يهودان نيز بمضمون آن عمل نكردند و بجهة آن بعث حضرت رسول را در آن تحريف نمودند  وَ هذا كِتابٌ  و اين كتابيست  مُصَدِّقٌ  تصديق كنندهء كتاب تورية يا جميع كتب منزله  لِساناً عَرَبِيًّا  در حالتى كه بزبانيست تازى  لِيُنْذِرَ الَّذِينَ ظَلَمُوا  تا بيم كند آنانرا كه ستم كردند بنفسهاى خود بسبب عصيان  وَ بُشْرى  و تا مژده دهنده باشد  لِلْمُحْسِنِينَ  مر گروه گرويدگان را بروضهء رضوان و نجات از نيران .\r\n إِنَّ الَّذِينَ قالُوا  بدرستيكه آنان كه گفتند  رَبُّنَا اللَّهُ  آفريدگار ما خداى به حق است و معبود مطلق  ثُمَّ اسْتَقامُوا  پس بايستادند در آن و عدول نكردند از آن تا حين\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nموت  فَلا خَوْفٌ عَلَيْهِمْ  پس هيچ ترسى نيست بر مومنان از رسيدن مكروهى از دشمنان بر ايشان  وَ لا هُمْ يَحْزَنُونَ  و نيستند كه ايشان اندوهگين شوند از فوت چيزى كه مرغوب ايشان باشد .\r\n أُولئِكَ  آنگروه مستقيم  أَصْحابُ الْجَنَّةِ  ياران بهشت‌اند و ملازمان آن  خالِدِينَ فِيها  در حالتى كه جاويد ماندگان باشند در آن و پاداش داده شوند  جَزاءً  پاداش دادنى  بِما كانُوا يَعْمَلُونَ  به آنچه بودند كه عمل ميكردند از اكتساب فضايل علميه و عمليه .\r\n وَ وَصَّيْنَا الْإِنْسانَ  و وصيت كرديم يعنى فرموديم جنس آدمى را  بِوالِدَيْهِ إِحْساناً  به پدر و مادر خود نيكوئى كردن  حَمَلَتْهُ أُمُّهُ  برداشته است مادر ويرا در شكم خود  كُرْهاً  در حالتى كه كاره حمل او بود در مشقت و سختى  وَ وَضَعَتْهُ كُرْهاً  و نهاد يعنى توليد او نمود در حالت رنج و محنت  وَ حَمْلُهُ وَ فِصالُهُ  و مدت حمل او تا زمان شير باز گرفتن  ثَلاثُونَ شَهْراً  سى ماه است و چون رضاع دو سالست كما قال و الوالدات يرضعن اولادهن حولين كاملين لمن اراد ان يتم الرضاعة و لهذا امير المؤمنين عليه السلام بجمع بين الايتين تمسك كرد به اين كه اقل مدت حمل شش ماه است و اين معمول فقهاست و نزد اماميه ارضاع تا بيست و يك ماه واجب است و كمتر از آن حرام و تا بيست و چهار ماه سنت و زياده بر آن مباح لكن اجرة زايد بر دو سال بر پدر واجب نيست و همچنين احكام ساير رضاع بر آن مترتب نميگردد حاصل كه آدمى بعد از وضع تا حين فصال از شير مادر تربيت مييابد و بعد از شير باز گرفتن مادر او از شير عناية ازلى پروريده مىشود  حَتَّى إِذا بَلَغَ  تا وقتى كه رسيد  أَشُدَّهُ  بنهايت قوة و استحكام عقل خود كه آن مشرفست بر چهل سالگى و نزد قتاده سى و سه سالگى و نزد جمعى ديگر از هيجده تا چهل و نزد بعضى چهل سال تمام است كه غاية قوة است و كمال عقل و تميز و وقت انزال وحى بر انبيا چه هيچ پيغمبرى پيش از چهل سالگى وحى به او نرسيد و بنابراين قوله  وَ بَلَغَ أَرْبَعِينَ سَنَةً  از قبيل عطف تفسيرى باشد يعنى وقتى كه بنهايت قوة رسد و برسد تا به حد چهل سالگى كه غاية توانائيست و بنابر آن اقوال ديگر اشده بمعنى اول قوة تا سى و اربعين نهايت قوة است غرض آدمى كه بدولت كمال ايمان مستعد شد چون بچهل سالگى رسيد كه نهايت قوة و عقل است  قالَ رَبِّ  گفت اى پروردگار من يعنى از شان او آنست كه چون به اين مرتبه رسيد زبان بدعا گشوده گويد اى پروردگار من و اى آفريدگار من  أَوْزِعْنِي  الهام ده مرا و مولع ساز  أَنْ أَشْكُرَ  به آنكه شكر گويم\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n نِعْمَتَكَ الَّتِي  نعمة عظيم ترا كه بكرم عميم  أَنْعَمْتَ عَلَيَّ  انعام كردهء بر من  وَ عَلى والِدَيَّ  و بر مادر و پدر من كه آن نعمت اسلام است و حياة و قدرت و ذكا و غيره و شكر ولد بر نعمت والدين جهت تناهى آن نعمتست به او و مستفيد شدن او به آن  وَ أَنْ أَعْمَلَ  و ديگر ملهم ساز مرا كه عمل صالح كنم  صالِحاً تَرْضاهُ  عمل ستوده كه به‌پسندى آن را و از آن خشنود شوى  وَ أَصْلِحْ لِي  و بصلاح آور براى من يعنى صلاح را جارى گردان  فِي ذُرِّيَّتِي  در ميان فرزندان من و آن را راسخ ساز در ايشان تا در مظان صلاح باشند و در مواقع فلاح و بيمن صلاح ايشان فوزى و نجاتى مرا حاصل شود و يا كار مرا در ايشان باصلاح آور كه محل آنست كه من بدرگاه تو رجوع كنم يا ايشانرا از براى من خلف صدق گردان و براى خود بندگان خالص تا همهء ايشان به آب صلاحيت و تقوى دانه عمل را در زير زمين اركان بپرورش درآورند و بر آن را در مزرعهء آخرت بردارند  إِنِّي  بدرستى كه من  تُبْتُ إِلَيْكَ  بازگشتم بسوى تو از هر چه غير رضاى تو باشد يا مرا از عبادت بازدارد  وَ إِنِّي مِنَ الْمُسْلِمِينَ  و بدرستى كه من از گردن نهادگانم و باخلاص تمام از فرمان برداران .\r\n أُولئِكَ الَّذِينَ  آنگروه كه متصف باشند بايمان و داعى امور مذكوره از حضرت منان يتقبّل عنهم قبول كرده شود از ايشان  أَحْسَنَ ما عَمِلُوا  نيكوترين آنچه كرده‌اند مراد انواع طاعتست از افعال واجبه و مستحبه دون مباحة چه اگر آن حسن است اما مرتبهء احسن ندارد و ثوابى بر آن مترتب نميشود و يتجاوز و در گذرانيده مىشود  عَنْ سَيِّئاتِهِمْ  از گناهان ايشان بر سبيل تفضيل يا بعد از توبه و حفص هر دو فعل را بنون مفتوحه ميخواند كه براى متكلم است و نصب احسن كه مفعول باشد يعنى ما قبول ميكنيم طاعة ايشان را و درگذريم از بديهاى ايشان  فِي أَصْحابِ الْجَنَّةِ  در حالتى كه اهل بهشت ميان باشند در عدد ايشان  وَعْدَ الصِّدْقِ  وعده داد خداى وعده دادن راست در قبول طاعات و نجات از سيئات  الَّذِي  آن وعده كه  كانُوا يُوعَدُونَ  بودند كه در دنيا وعده داده ميشدند به آن و آن اينست كه وعد اللّه الذين آمنوا و عملوا الصالحات جنات تجرى من تحتها الانهار و بعد از بيان صفت مؤمن در صفت كافر ميفرمايد كه .\r\n وَ الَّذِي قالَ  و آن كافرى كه گفت  لِوالِدَيْهِ  مر پدر و مادر خود را در وقتى كه او را ترغيب نمايند بايمان و بگرويدن بحشر و نشر  أُفٍّ لَكُما  دلتنگى و كراهت باد مر شما را  أَ تَعِدانِنِي  آيا وعده ميدهيد مرا\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n أَنْ أُخْرَجَ  كه بيرون آورده شوم يعنى مرا برانگيزانند و زنده بيرون آورند از قبر  وَ قَدْ خَلَتِ الْقُرُونُ  و حال آنكه گذشته‌اند قرنهاى بسيار  مِنْ قَبْلِي  پيش از من و يكى باز نيامده و زنده نشده يعنى هيچكس را تا غاية زنده نكردند پس چگونه مرا بازآرند و يا قرون بسيار پيش از من منكر حشر و نشر بودند پس چگونه به آن تصديق كنم  وَ هُما يَسْتَغِيثانِ اللَّهَ  و پدر و مادر استغاثه كنند از خدا تا راه ايمان را بفرزندان ايشان نمايد و يا از خدا فريادرسى خواهند از او و از گفتار او و گويند به او كه لازم حال تو گرداند خداى تعالى  وَيْلَكَ  هلاكة تو را مراد حرص و ترغيب اوست بر ايمان نه هلاكة او يعنى ترك اين سخن كن و از روى اخلاص و صدق  آمِنْ  ايمان آور بقيامت و احوال آن  إِنَّ وَعْدَ اللَّهِ حَقٌّ  بدرستى كه وعدهء خدا درست و راستست و البته واقع خواهد شد  فَيَقُولُ  پس گويد آنكس كه  ما هذا  نيست اينكه شما مرا به آن وعده ميدهيد  إِلَّا أَساطِيرُ الْأَوَّلِينَ  مگر افسانه‌هاى پيشينيان و اباطيل و اكاذيب ايشان كه در دفاتر نوشته‌اند و آن را اصلى و حقيقتى نيست .\r\n أُولئِكَ الَّذِينَ  آنگروه منكر حشر گروهىاند  حَقَّ  سزاوار گشته و واجب شده  عَلَيْهِمُ الْقَوْلُ  بر ايشان كلمهء عذاب  فِي أُمَمٍ  در حالتى كه ممدودند در سلك گروهى چند از كفار  قَدْ خَلَتْ مِنْ قَبْلِهِمْ  كه گذشته‌اند پيش از ايشان  مِنَ الْجِنِّ وَ الْإِنْسِ  از ديوان و آدميان اين كلام رد است بر قول كسانى كه تجويز موت نميكنند بر جنيان و نيز مؤيد اينست قوله  إِنَّهُمْ  بدرستى كه امم سابقه و اتباع ايشان كه كفرهء قريش بودند  كانُوا خاسِرِينَ  هستند زيان كاران در آن جهان اين آيه عام است نسبت بهر كافرى كه عاق والدين باشد و منكر بعث و نشور و اولئك الذين كه خبر الذى است مقوى اينست .\r\n وَ لِكُلٍّ  و مر هر يكى را از اين دو جنس مؤمن و يا كافر را  دَرَجاتٌ  مراتب و منازلست  مِمَّا عَمِلُوا  از جزاى آنچه كرده‌اند چه مراتب اهل ايمان بجانب علو ساعد است و منازل اهل كفر به طرف سفل مايل پس هر يك از اين دو گروه را درجاتى و مراتبيست معين تا قرار گيرند در آن  وَ لِيُوَفِّيَهُمْ  و تا تمام گرداند مر ايشان را  أَعْمالَهُمْ  جزاى كردارهاى ايشان  وَ هُمْ لا يُظْلَمُونَ  و ايشان ستمديده نشوند بنقصان ثواب و زيادتى عقاب يعنى نه ثواب كمتر از استحقاق باشد و نه عقاب زياده بر آن .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n وَ يَوْمَ يُعْرَضُ الَّذِينَ كَفَرُوا  و ياد كن روزى كه عرض كرده شوند آنان كه نگرويده‌اند به خدا و رسول او و بروز بعث و نشر  عَلَى النَّارِ  بر آتش دوزخ يعنى ايشانرا معذب سازند بر آتش و گويند با ايشان در آن روز  أَذْهَبْتُمْ  ببرديد يعنى صرف نموديد  طَيِّباتِكُمْ  چيزهاى لذيذ خود را  فِي حَياتِكُمُ الدُّنْيا  در زندگانى كه شما داشتيد در دنيا  وَ اسْتَمْتَعْتُمْ  و برخوردارى يافتيد  بِها  به آن لذايذ طيبه يعنى به آن استيفاى لذات دنيا كرديد و آن را بر اطياب آخرة اختيار كرديد و آن را سرمايهء آخرت نساختيد  فَالْيَوْمَ  پس امروز كه قيامتست  تُجْزَوْنَ عَذابَ الْهُونِ  جزا داده خواهيد شد عذاب خوارى رسوائى  بِما كُنْتُمْ تَسْتَكْبِرُونَ فِي الْأَرْضِ  بسبب آنچه بوديد ميكرديد استكبار در زمين از انقياد حق و تكبر مينموديد بر انبيا و اوليا و معبود مطلق  بِغَيْرِ الْحَقِّ  بدون استحقاق يعنى بباطل و ناروا سركشى مينموديد  وَ بِما كُنْتُمْ تَفْسُقُونَ  و بسبب آنچه بوديد كه بيرون ميرفتيد از حدود خدا و پاى از دايره فرمان او بيرون مينهاديد و سر بر خطهء فرمان نمىنهاديد و چون استماع بطيبات و لذات اينجهان مستلزم فتور است در توجه باحوال آنجهان چه مشغولى به اين مشغوليست از آن چنانچه كفار به جهت اشتغال به آن از احوال آخرة غافل شدند و از سعادت دائمى و نعمت ابدى عقبا محروم ماندند از اينجهت خاتم النبيين و سيد الوصيين و همچنين هر يك از ائمه معصومين ( ع ) زهد و مشقت را اختيار كردند و بالكليه از ترفه و تنعم اينجهان مجتنب شدند چنان كه از عمر روايت كرده‌اند كه روزى بحجرهء رسول رفتم بعد از آنكه رخصت دخول حاصل كرده بودم ديدم كه آنحضرت بر مقصوره بر بالاى بوريائى كه از ليف خرما بود تكيه فرموده بود به جهت كوتاهى بوريا بعضى از بدن اطهر او بر زمين واقع شده بود و وساده از ليف خرما زير سر نهاده سلام كردم و بنشستم و گفتم يا رسول اللّه تو پيغمبر خدائى و بهترين جميع خلقانى و با وجود اين مرتبهء عظيم كه تو دارى به اين نوع ميگذرانى و كسرى و قيصر با آنكه كافر و مشركند بر بالاى سرير طلا و فروش حرير و ديبا نشسته‌اند و بجميع نعم لذيذه دنيويه متمتع ميشوند فرمود آن جماعتى كه از امتعه طيبه دنيويه متمتع‌اند معجل است طيبات ايشان در دنيا يعنى سريع الانقطاع است و عنقريب صمت فنا و زوال پذيرد و و بال آن بر ايشان بماند و طيبات ما مؤجل است در عقبى به جهت آنكه دايم الابد خواه بود و اصلا گرد زوال بگرد آن نخواهد رسيد سدى گفته كه هرگاه رسول به سفر رفتى آخرين كسى را كه\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nوداع كردى فاطمهء زهرا بودى چون بازگشتى اول كسى كه با او ملاقات كردى فاطمهء زهرا بودى روزى از سفر بازگشت فاطمه گليمى كه خالى از تزيينى بود بدر خانه باز گذاشته بود براى رعايت حرمت حضرت رسالت صلّى اللّه عليه و آله چون آنحضرت بدر خانه رسيد و آن گليم را بديد بازگشت فاطمه زمانى انتظار كشيد پس برخاست و بحجرهء آن حضرت درآمد و گفت يا رسول چرا ترك عادت فرمودى و اين نوبت مرا محروم گردانيدى فرمود من آمدم تا بدر سراى اما چون ديدم كه پردهء با زينت فرو گذاشته بودى بازگشتم زيرا كه آن از رسوم جبارانست و بسيار از آن تنفر دارم پس فرمود كه آل محمد را با مال دنيا چكار ايشان براى آخرة مخلوق شده‌اند و آخرت براى ايشان آفريده شده فاطمه بعد از استماع اين كلام از سيد انام صلّى اللّه عليه و آله و سلّم آن پرده را برداشت و بعد از آن در مشقت و خشونت اوقات ميگذرانيد تا از اين زندان محنت روى بنزهتگاه جنت آورد و مرويست كه روزى رسول صلّى اللّه عليه و آله و سلّم بحجره فاطمه رفت حسن و حسين را ديد كه دست بر نجن از نقره بدست كرده بودند ايشان را نزد خود طلبيد و آن را از دست ايشان بيرون كرد ثوبانرا گفت كه اين به فروش و از براى فاطمه گردن بندى بخر كه از مهر يمانى باشد و از براى حسن و حسين دست بر نجن كه از عاج بود پس فرمود كه « ان هؤلاء اهل بيتى لا احب ان تذهبوا طيباتهم فى الحيوة الدنيا » اينها اهل بيت منند و دوست ندارم كه لذات خود را در زندگانى دنيا اخذ نمايند و از آن تمتع گيرند در خبر است كه روزى يكى از محبان طبقى حلوا برسم هديه نزد امير المؤمنين عليه السلام آورد آنحضرت انگشت مبارك درو فرو برد و بيرون آورد و در آن نگريست و فرمود كه رنگ و بويش هر دو نيكوست اما ندانم كه حلاوتش در چه غايتست و طعمش در چه مرتبه پس انگشت مبارك را از آن پاك كرد و فرمود كه اينرا از پيش من برداريد گفتند يا امير المؤمنين همانا كه بر تو حرامست فرمود نه و ليكن روا نيست كه در حوالى من جماعتى باشند در نهايت گرسنگى و فقر و فاقه و من شكم خود را از حلوا آلوده سازم پس فرمود كه اگر من سير بخورم و بخسبم مانند كسى باشم كه شاعر در حق او گفته ( و حسبك داء ان تبيت ببطنه و حولك اكباد تحن الى الفد ) يعنى همين درد ترا بس كه در شب سير بخسبى و در حوالى تو جگر هائى باشند كه از غايت گرسنگى آرزومند پوستى باشند كه مضغ كنند و در بعضى از خطب نهج البلاغه مذكور است كه آنحضرت فرموده كه به خدا سوگند كه جامهء خود را چندان رقعه دوختم كه شرمنده شدم از رقعه دوزندهء آن و قائلى به من گفت كه يا امير المؤمنين وقت آن استكه اين مدرعة را بيندازى گفتم به او كه از من دور شو مرا از اين منع مكن كه در شب و بامداد قوميكه در شب سير كننده‌اند و رياضت بيخوابى كشيده در وقت صباح محمود العاقبت‌اند و به منزل مراد رسنده يعنى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nهمچنانكه در شب سير ميكنند و رياضت بيخوابى ميكشند تا به منزل مراد ميرسند عارف نيز هرگاه در طريق رياضت سلوك مينمايد و بر خار محنت كه در آن راه سانح ميگردد صبر مينمايد تا بمنازل و مقاصد ميرسد و در روايت آمده كه رقعهء جامهء او كاهى از ليف خرما بود و از محمد بن قيس منقولست كه امام محمد باقر عليه السلام فرمود به خدا سوگند كه امير المؤمنين عليه السلام مانند بندگان درم خريده طعام مىخورد و در مجلس مينشست و خود ببازار ميرفت و دو جامه ميخريد و بهتر آن را بغلام خود ميداد و دون آن را خود اختيار ميكرد و اگر آستين جامهء او دراز ميبود يا جامهء او از قد او درميگذشت قطع آن ميكرد و مدت شش سال حاكم بود و در اين مدت خشت را بر بالاى خشت و آجرى را بر بالاى آجر نمىنهاد و اصلا از زر سرخ و سفيد بميراث نگذاشت و نان گندم و گوشت بخورد مردم ميداد و خود بقرص جو و روغن زيت و سركه بسر ميبرد و مرويست كه اكثر نان خورش او زيت بود و يا سركه و اگر از آن ترقى مينمود از شير تناول ميفرمود و ميگفت « لا تجعلوا بطونكم قراير الحيوان » شكمهاى خود را گورستان حيوان مسازيد و هيچ دو كاريكه مرضى الهى بود بر او سانح نميشد مگر آنكه اشق آن براى نفس خود اختيار ميكرد و بكسب دست و عرق جبين هزار بنده خريد و از براى رضاى الهى آزاد كرد و طاعت او فوق طاعت مردمان بود و در شب هزار ركعت نماز ميگذارد و اكثر روزه بود و در روايت آمده كه آنحضرت از هيچ طعامى هرگز سير نخوردى عبد اللّه بن رافع گويد روزى نزد آنحضرت رفتم انبانى نزد آن نهاده بود سر او مهر كرده پس مهر را بگشود و در آن نان خشك بود از جو كه آن را خورد كرده بودند آنكه كفى از آن تناول فرمود من نيز در خوردن مشاركت نمودم پس آن را مهر كرد و بخادم سپرد پس گفتم يا امير المؤمنين مهر كردن سبب چيست فرمود خوف آن دارم كه حسن و حسين به جهت شفقت و مرحمت كه به من دارند روغن زيت به آن ممزوج سازند و من آن را بخورم نفس من از فرمان من بيرون رود و با وجود اين قوهء طاعت آن بر وجهى بود كه على بن الحسين عليه السلام پانزده سال بوضوى نماز شام نماز صبح را ادا فرمود و پيشانى او از كثرت سجود بر وجهى رسيده بود كه هفتاد پوست گذاشت و او را به جهت اين ذو الثفنات خواندندى و به جهت بسيارى طاعت و رياضت بحيثيتى ضعيف شده بود كه اگر بر پاى ميخاست مانند خوشهء كه باد او را متحرك سازد ميلرزيد و با وجود اين حال ميگفت كه « هيهات هيهات اين طاعتى و طاعة على » چه دور است طاعت من و طاعت على و در خبر آمده كه چون امير المؤمنين عليه السلام شهيد شد معاويه عليه اللعنه ميخواست كه ابو اسود دئلى كه از جمله مواليان آن حضرت بود استمالت نموده از مودت آن برگرداند پس هميشه هديه وصله به او ميفرستاد روزى انواع\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nحلواها به او فرستاد كه در ميان آن شهد مزعفر بود ابو اسود دختركى داشت بدويد و پارهء از آن به دهان نهاد ابو اسود را اين بخاطر رسيد اذهبتم طيباتكم فى حياتكم الدنيا پس دختر را گفت كه اينرا از دهن بيفكن كه زهر است دختر گفت اين بغايت شيرين است گفت نميدانى كه اينرا پسر هند فرستاده تا ما را از دوستى اهل بيت برگرداند دختر آنچه در دهن داشت بيفكند و گفت « أ يخدعنا بالشهد المزعفر من السيد المطهر » آيا فريب ميدهد ما را بشهد مزعفر از دوستى سيد مطهر و در آثار آمده كه يكى از صحابه بجابر انصارى رسيد جابر او را ديد كه پارهء گوشت خريده و به خانه ميبرد پرسيد اين چيست گفت اهل من از من گوشت طلبيدند گفت هر چه آرزو باشد اگر شما آن را قبول كنيد ميترسم كه از اهل اين آيه باشيد كه اذهبتم طيباتكم فى حياتكم الدنيا مرويست كه روزى حضرت رسول صلّى اللّه عليه و آله و سلّم فرمود كه امروز شما را بهتر است يا روزى كه صباح در حله باشيد و شب در حلهء ديگر و در بامداد نوعى از طعام خوريد و در شام نوعى ديگر و خانهاى شما مزين و ملبس باشد بسان تلبس و تزين كعبه گفتند آن روز ما را بهتر باشد حضرت فرمود كه بل انتم اليوم خير بلكه شما را امروز بهتر است چه در اينحال در مظان صعود است بر درجات جنان و آنحال در مواقع نزول بدركات نيران القصه چون كفار عناد و اصرار مينمودند و پيوسته در ايذا و آزار سيد مختار ميكوشيدند حق تعالى به جهت تسليهء دل حضرت و تهديد كفار قصهء هود و مجادلهء او با عاد و استيصال ايشان به ياد آنحضرت ميدهد و ميگويد .\r\n وَ اذْكُرْ أَخا عادٍ  و ياد كن اى محمد برادر عاد را پيغمبرى را كه از قبيلهء عاد بود مراد هود است يعنى حال او و قوم او با معاندان قريش بگوى  إِذْ أَنْذَرَ قَوْمَهُ  چون بيم كرد قوم خود را و از عذاب الهى تخويف نمود  بِالْأَحْقافِ  بموضع احقاف و آن ريگستانى بود نزديك حضرت كه در ولايت يمن است مشرف بر درياى عمان و آن موضع را شجر ميگويند و احقاف جمع حقف است بمعنى ريگستان دراز و بلند كه از سمت استقامت منحرف باشد و گويند كه احقاف واديى است ميان عمان و مهره و اصحاب آن اهل خيمها بودند از قبايل او در باديه مىنشستند و هود بانذار ايشان آمده  وَ قَدْ خَلَتِ النُّذُرُ  و در حالتى كه گذشته بودند پيغمبران بيم كننده  مِنْ بَيْنِ يَدَيْهِ  پيش از هود  وَ مِنْ خَلْفِهِ  و از پس او يعنى هود اولين پيغمبرى نبود بلكه پيش از او و بعد از او انبيا نيز بر امم خود مبعوث شده بودند و ايشانرا بر توحيد دعوة كرده  أَلَّا تَعْبُدُوا إِلَّا اللَّهَ  به آنكه مپرستيد مگر خدايرا چه اوست كه مستحق پرستش است نه غير او  إِنِّي أَخافُ عَلَيْكُمْ  بدرستيكه من ميترسم بر شما  عَذابَ يَوْمٍ عَظِيمٍ  از عذاب روز بزرگ و پر\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nهول بسبب شآمت شرك شما .\r\n قالُوا  گفتند عاديان كه اى هود  أَ جِئْتَنا لِتَأْفِكَنا  آيا آمدهء بما تا برگردانى ما را  عَنْ آلِهَتِنا  از پرستش خدايان ما بتهديد يا وعيد  فَأْتِنا بِما تَعِدُنا  پس بيار آنچه بما وعده ميكنى ما را از نزول عذاب  إِنْ كُنْتَ مِنَ الصَّادِقِينَ  اگر هستى از راستگويان در اين وعده .\r\n قالَ  گفت هود مرا علم بوقت نزول عذاب نيست تا بتعجيل آن قيام و اقدام نمايم بلكه  إِنَّمَا الْعِلْمُ  جز اين نيست كه علم بوقت نزول عذاب  عِنْدَ اللَّهِ  نزديك خداست پس مر محل كه حكمت او تقاضا كند انزال خواهد نمود و كار من همين استكه شما را دعوة كنم  وَ أُبَلِّغُكُمْ  و برسانم بشما  ما أُرْسِلْتُ بِهِ  آنچه فرستاده شده‌ام به آن  وَ لكِنِّي أَراكُمْ  و ليكن مىبينم شما را  قَوْماً تَجْهَلُونَ  گروهى كه نادانيد يعنى نميدانيد كه رسول مبلغ و منذر باشد نه معذب و مقترح يا جاهليد به آنچه صلاح و نجات شما در آنست و استعجال عذاب كه از فعل جهالت است از من طلب ميكنيد ايشان به جهت فرط عناد از سخن هود متنبه نشده بر ضلالة خود استمرار نمودند و حق تعالى سه سال باران از ايشان باز گرفت تا بقحط و غلا مبتلا شدند و هود بايشان ميگفت كه ايمان آريد تا باران ببارد و از اين بلا خلاص شويد و اگرنه بعوض آن بلا بر شما ريزان خواهد شد يكى از ايشان كه قيس بن عراس نام داشت بر سبيل استهزا گفت ما را عذاب ميبايد نه باران آخر از قحطى و خشكى سال به تنگ آمده به جهت دفع اين بلا بمبناى خانه كعبه كه در آن روز پشتهء ريك سرخ بود متوجه شدند و مرثد كه يكى از رؤساى عاد بود و بهود ايمان داشت فرمود كه بدعاى شما باران نخواهد آمد مگر كه اطاعت هود كنيد ايشان التفات بسخن او نكردند و او را بر جاى محبوس ساختند بر تفضيل كه در سورة الاعراف گذشت پس نزد آن موضع آمده عرض حاجت و طلب دفع آفات نمودند هاتفى آواز داد كه يكى از اينها را اختيار كنيد ايشان ابر سياه را كه مظنهء باران بسيار است اختيار كردند آن ابر با ايشان مىآمد تا باحقاف رسيد .\r\n فَلَمَّا رَأَوْهُ  پس آن هنگام كه ديدند آن چيزيرا كه موعود شده بودند از عذاب  عارِضاً  در حالتى كه ابرى بود پهن شده در افق آسمان  مُسْتَقْبِلَ أَوْدِيَتِهِمْ  كه روى آورده بود بواديهاى ايشان  قالُوا  گفتند از روى استبشار و بهجة كه  هذا عارِضٌ  اين ابريست پهن كه  مُمْطِرُنا  كه باران دهنده است ما را  بَلْ هُوَ  بلكه آن  مَا اسْتَعْجَلْتُمْ بِهِ  آن چيزيست كه تعجيل ميكرديد از وقوع عذاب و نزول عقاب پس تفسير آن ميكنيد به اين كه  رِيحٌ  آن باد دبور است كه  فِيها عَذابٌ أَلِيمٌ  در اوست عذاب دردناك .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n تُدَمِّرُ  هلاك كند و نابود سازد آن باد از غاية شدت و سطوت  كُلَّ شَيْءٍ  هر چيزيرا كه هست از انفس و انعام و اموال شما  بِأَمْرِ رَبِّها  بفرمان پروردگار خود از عمر بن ميمون روايتست كه آن باد خيمها و شتران با هودجها به بالاى سر ميبرد تا آنكه چون طيران ملخ مينمود و در رواية آمده كه اول كسى كه آنعذاب را مشاهده نمود زنى بود از ايشان و بعد از ديدن آن با ايشان گفت باديرا مىبينم كه در او مشعلهاى آتش است و هود مؤمنان را از ميان ايشان بيرون آورد و در حظيرهء برد و آن باد چون بر ايشان گذر كرد مروح روح و ملين جلود ايشان بود و سبب التذاذ ايشان در خبر است كه عاديان ديدند باد مردمان و مواشى ايشان را در آن صحرا پران ميسازد و در ميان آسمان و زمين بطيران در ميآورد همه بخانهاى خود رفتند و درها را بستند و باد متوجه شده درها و بناهاى ايشان را از جاى بركند و هفت شب و هشت روز پشتهاى ريك احقاف را بر ايشان ميريخت تا همه در زير آن پنهان شدند و هلاك گشتند بعد از آن ريگها را از ايشان رد كرده بدنهاى ايشانرا به دريا افكند و بعضى گفته‌اند كه آن باد اجساد ايشان را از زير ريگ بيرون آورد و بر كوه و كمر ميزد تا پاره پاره شدند  فَأَصْبَحُوا  پس گشتند در صفتى و حالتى كه  لا يُرى  ديده نميشد يعنى اگر كسى بديار ايشان گذر ميكرد نمىديد  إِلَّا مَساكِنُهُمْ  مگر مسكنهاى ايشان را يعنى هلاك گشتند و مساكن و منازل ايشان خالى بماند  كَذلِكَ  همچنانكه جزاى ايشان داديم به عذاب استيصال  نَجْزِي  پاداش ميدهيم  الْقَوْمَ الْمُجْرِمِينَ  گروه كافرانرا كه در معاصى توغل كننده‌اند و از حد بيرون رفته آورده‌اند كه حضرت رسالت صلّى اللّه عليه و آله و سلّم چون ابرى ديدى كه در او مظنه باران بودى رنگ او متغير گشتى و برميخاستى و مىنشستى و ميامدى و ميرفتى او را گفتند كه يا رسول اللّه سبب اضطراب و خوف چيست فرمودى از آن ميترسم كه مبادا اين ابر مثل آنچيزى باشد كه قوم عاد گفتند كه هذا عارض ممطرنا بعد از آن در تهديد مشركان قريش ميفرمايد كه .\r\n وَ لَقَدْ مَكَّنَّاهُمْ  و بدرستى كه تمكين داديم قوم عاد را  فِيما إِنْ مَكَّنَّاكُمْ  در آنچيزيكه تمكين نساختيم شما را ايكفار قريش  فِيهِ  در آنچيز از قوة و شوكت و كثرت اموال و ترفهء احوال و طول اعمار و فرمان روائى  وَ جَعَلْنا لَهُمْ  و گردانيديم از براى ايشان  سَمْعاً  گوش را تا بشنوند  وَ أَبْصاراً  و چشمها را تا به‌بينند  وَ أَفْئِدَةً  و دلهاى تابان دريابند ايشان به اين معرفت پيدا نكردند بمعطى آن زيرا كه نه گوش\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nبر استماع داشتند و نه به چشم آثار قدرت او را مشاهده كردند و نه بدل دلايل قدرت خدايرا تفكر كردند و به جهت اين بود كه چون عذاب بر ايشان فرود آمد  فَما أَغْنى  پس دفع نكرد و بازنداشت  عَنْهُمْ  از ايشان  سَمْعُهُمْ  گوش ايشان  وَ لا أَبْصارُهُمْ  و نه ديدهاى ايشان  وَ لا أَفْئِدَتُهُمْ  و نه دلهاى ايشان  مِنْ شَيْءٍ  چيزيرا از عذاب خداى  إِذْ كانُوا  زيرا كه بودند كه به جهت تقليد و عناد  يَجْحَدُونَ بِآياتِ اللَّهِ  انكار ميكردند آيتهاى خداى را كه از جملهء آن معجزات پيغمبر بود  وَ حاقَ بِهِمْ  و بگرد در آمد ايشانرا  ما كانُوا بِهِ يَسْتَهْزِؤُنَ  آنچه بودند كه به آن استهزا ميكردند از عذاب .\r\n وَ لَقَدْ أَهْلَكْنا  و بدرستى كه ما هلاك كرديم از اهل مكه  ما حَوْلَكُمْ  آنچه گرداگرد شما بود  مِنَ الْقُرى  از ديهها و شهرهاى چون حجر و ثمود و سدوم كه ديار لوط است و غير آن  وَ صَرَّفْنَا الْآياتِ  و گردانيده بوديم يعنى تكرار كرده بوديم آيتهاى خود را بر اهل قرى  لَعَلَّهُمْ يَرْجِعُونَ  تا شايد كه ايشان از كفر بازگردند و به جهت اعراض نمودن از آن آيات مستاصل گشتند .\r\n فَلَوْ لا نَصَرَهُمُ  پس چرا نصرت نكردند ايشان را  الَّذِينَ اتَّخَذُوا  آنان كه فرا گرفته بودند مشركان ايشان را  مِنْ دُونِ اللَّهِ  بجز از خداى  قُرْباناً  آنچيزيكه مقرب شوند به آن به خدا  آلِهَةً  خدايان و معبودان خود باميد شفاعت  بَلْ  نچنان بود كه شفاعة ايشان كنند بلكه  ضَلُّوا  گم شدند و غايب گشتند  عَنْهُمْ  از نصرت ايشان يعنى نزد نزول عذاب نفع بايشان نرسانيدند و تخفيف عذاب از ايشان نكردند پس نااميد گشتند از ايشان و ريسمان اميد خود را از نصرت آنها منقطع ساختند  وَ ذلِكَ إِفْكُهُمْ  و آن گرفتن بتان بخدائى براى تقرب دروغ ايشانست  وَ ما كانُوا يَفْتَرُونَ  آنچيزى است كه بودند برميبافتند و فرا گرفتند بتان را بخداى براى تقرب و به غير حق نسبت الوهيت و شفاعت بمخلوق عاجز ميدادند مفسران از زهرى نقل كرده‌اند كه چون ابو طالب بجوار رحمت ايزد تعالى رفت رسول بىيار و ياور بماند از مكه روى بطايف نهاد تا از قبيلهء بنى ثقيف طلب نصرت كند چون بطايف رسيد بمجمع ايشان درآمد و ايشانرا سه رئيس بود عبد ياليل و مسعود و حبيب و اين هر سه پسران عمرو بودند نزد ايشان آمد و دعوى نبوت كرده ايشانرا بدين اسلام دعوة نمود و از ايشان در اين باب نصرت طلبيد ايشان منكر نبوة او شدند يكى گفت ثياب كعبه را من دريده باشم اگر هرگز خدا ترا مبعوث ساخته باشد ديگرى گفت آيا خداى عاجز است كه غير ترا بخلقان فرستد آنديگرى گفت به خدا سوگند كه بعد از اين مجلس هرگز به تو سخن نكنم رسول فرمود چون تصديق من نمى\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nكنيد بارى اينحال را از اين قوم پوشيده داريد تا بر من دلير نگردند ايشان اجابة نكردند و زبان بطعن و استهزا گشودند پس جهال و اطفال در پى آنحضرت افتادند و بانك و فرياد ميكردند و سنگ بر او ميزدند تا هر دو پاى مبارك او را خون آلود كردند و آنحضرت خود را در پس ديوارى رسانيد و در زير سايهء نخلهء بنشست و در آنجا عتبه و شيبه كه پسران ربيعه بودند حاضر بودند سفيهان چون ايشانرا بديدند بازگشتند و آنحضرت چون ايشانرا ديد پريشان گشت زيرا كه ايشان دشمن خدا و رسول بودند دست بدعا برداشت و گفت بار خدايا شكايت بجانب تو ميكنم از ضعف قوة خود و قلة حيلت و كم ناصرى چون پسران ربيعه آنحال را بديدند عروق قرابة ايشان به جوش آمده طبقى از انگور بغلامى نصرانى دادند كه عداس نام داشت و از اهل نينوى بود و او را نزد حضرت فرستادند غلام آن طبق را در نزد رسول بر زمين نهاد رسول به بسم اللّه تكلم نموده به خوردن آن انگور مشغول شد عداس گفت اينكلمه را اهل اين شهر نميگويند تو از كدام شهرى فرمود من از مكه‌ام حضرت فرمود تو از كجائى و دين تو چيست غلام گفت من مردىام ترسا از اهل نينوا رسول فرمود آنشهر از مردى صالح بود كه يونس بن متى نام داشت غلام گفت تو يونس را چگونه ميشناسى فرمود او برادر من بود و پيغمبر خدا بر بندگان همچنانكه من پيغمبر خداام پس بعضى از اخبار يونس را اخبار نمود عداس چون اخبار را بشنيد و در روى رسول نگريست آثار صدق او را در سيماى مباركش دريافت بسجدهء شكر قيام نمود پس برخاست و بر دست و پاى او افتاد و بوسه ميداد پسران ربيعه از دور آنحالرا مشاهده ميكردند يكى با ديگرى گفت كيش غلام ترا فاسد و باطل گردانيد و چون نزد ايشان آمد ويرا گفتند ترا چه بر آن داشت كه سجده كردى و پاى محمد را بوسه دادى و هرگز اين كار را نسبت بما نكردى گفت يا سيدى اين پيغمبر خداست زيرا مرا از چيزى خبر داد كه آن را پيغمبر داند ايشان خنده كردند و گفتند ايغلام دين خود را نگه‌دار كه او مردى فريب دهنده است پس رسول از آنجا متوجه مكه شد چون ببطن نخله رسيد فرود آمد و در شب به نماز تهجد برخاست و بتلاوة قرآن مشغول شد اتفاقا جمعى از جنيان از اهل نصيبين و يا نينوى و يا جزيرهء موصل كه بيمن ميرفتند گذر ايشان به آن جا افتاد و بعد از استماع قرآن خود را به حضرت نمودند و بوى ايمان آوردند و متوجه قبايل خود شدند و ايشانرا انذار كرده بايمان ترغيب نموده چنان كه حق تعالى حبيب خود را به آن متذكر ميسازد كه .\r\n وَ إِذْ صَرَفْنا إِلَيْكَ  و ياد كن ايمحمد چونكه بگردانيديم يعنى ميل داديم بسوى تو  نَفَراً مِنَ الْجِنِّ  گروهى از جن و در بعضى تفاسير از ابن عباس نقل كردند كه ايشان هفت تن بودند شامن و ناصر و فرش و هس و ازدايبان و زوبعه كه پسر ابليس است و در\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nلباب گفته كه هفتاد تن بودند از قبيلهء بنى اقليس و اكثر برآنند كه كمتر از ده بودند زيرا كه اطلاق نفر بر مادون عشره است و مرويست كه چون جن از صعود بر آسمان ممنوع شدند و بشهب مرجوم گشتند گفتند البته در عالم قضيه سانح شده پس هفت تن يا نه كس از اشراف ايشان كه زوبعه از ايشان بود از نصيبين در اطراف عالم به تجسس آن قضيه مشغول شدند تا بتهامه رسيدند و در وادى نخله با رسول خداى صلّى اللّه عليه و آله و سلّم ملاقات كردند و استماع قرآن نمودند و دانستند كه سبب مانعيت صعود ايشان بر آسمان اينست - و از بعضى مفسرين مرويست كه خداى تعالى رسول را امر كرد كه انذار جنيان كند و قرآن بر ايشان خواند پس جمع از ايشانرا بجانب آنحضرت فرستاده حضرت با اصحاب گفت من مامورم كه قرآن بر جنيان خوانم كيست كه تبعيت من اختيار كند و اين كلمه را سه بار تكرار فرمود - عبد اللّه مسعود گفت در آنشب به غير از من هيچكس ديگر رفاقت حضرت نكرد پس هر دو رفتيم تا بشعب جيحون كه بالاى مكه است رسول خطى گرداگرد من كشيد و گفت از اين خط قدم بيرون منه تا من بازآيم پس برفت و ايستاده افتتاح قرآن كرد مرغانى ديدم به مقدار كركس مىپريدند و ميآمدند و مىنشستند و ماران سياه ديدم كه آمدند و ميان من و پيغمبر حايل شدند و به جهت آواز و صداى عظيم ايشان آواز پيغمبر به گوش من نرسيد ترسى بسيار بر من غالب شد و اكثر خوف من بر پيغمبر بود و بعد از تلاوة مانند پارهاى ابر سياه از هم متفرق شدند و چون صبح شد رسول نزد من آمد گفت خفتهء گفتم نه يا رسول اللّه چه جاى خفتن است چند بار بر آن شدم كه به جهت ترس فرياد كنم اما چون ميديدم كه تو بعصا ايشان را از من دور ميكردى من ايمن ميشدم فرمود كه اگر از خط بيرون ميآمدى مظنهء خطر بودى آنكه گفت چه ديدى گفتم مردان سياه رنگ كه جامهاى سفيد پوشيده بودند فرمود ايشان دوازده هزار جن نصيبين بودند كه استماع قرآن ميكردند و سورهء كه آنحضرت بر ايشان خواند سورة الفلق بود پس فرمود ايشان از من متاع خواستند ايشانرا استخوان و پشكل شتران و سرگين چهارپايان دادم گفتم يا رسول اللّه مردم آن را به نجاست آلوده ميسازند فرمود من نهى كردم كه بدان استنجا كنند گفتم ايشان به استخوان و سرگين چكنند فرمود هيچكس از ايشان استخوان برندارند مگر كه مثل آنگوشت كه بر او بوده باشد در آن يابد و هيچ كس سرگين نيابد مگر آن دانها كه در آن باشد مشاهده كند القصه حق تعالى ميفرمايد كه ايشانرا متوجه تو گردانيدند و  يَسْتَمِعُونَ الْقُرْآنَ  در حالتى كه استماع مى كردند قرآن را  فَلَمَّا حَضَرُوهُ  پس آنهنگام كه حاضر شدند نزد قرآن يعنى موضعى كه استماع قرآن ميتوانست كرد نزد حضرت رسول  قالُوا  گفتند با يكديگر  أَنْصِتُوا  خاموش باشيد تا بشنويد\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nاين كلامرا مرويست كه از غاية حرص بر استماع قرآن بر بالاى يكدگر ميافتادند  فَلَمَّا قُضِيَ  پس چون گذارده شد و قرائت آن باتمام رسيد برسول ايمان آوردند و مسائل بسيار از آنحضرت پرسيدند حضرت رسول صلّى اللّه عليه و آله و سلّم ايشانرا برسالة جنيان كه از قبايل ايشان بودند نامزد فرمود پس ايشان  وَلَّوْا إِلى قَوْمِهِمْ  بازگشتند بسوى قوم خود  مُنْذِرِينَ  در حالتى كه بيم كنندگان بودند و ترساننده قوم خود از روى شفقت و نصيحة .\r\n قالُوا  گفتند با قوم خود كه  يا قَوْمَنا  اى گروه ما  إِنَّا سَمِعْنا كِتاباً  بدرستى كه ما شنوديم كتابى را كه از نزد خدا  أُنْزِلَ  فرو فرستاده شده  مِنْ بَعْدِ مُوسى  پس از كتاب موسى  مُصَدِّقاً  كه تصديق كننده است  لِما بَيْنَ يَدَيْهِ  مر آن چيزيرا كه پيش از آن بوده از كتب انبيا يا موافق آنها و نزد بعضى از جنيان بودند از نزول انجيل خبر نداشتند يا آن را اعتبار نميكردند چنان كه معتقد يهود است از اينجهت گفتند من بعد موسى مصدقا لما بين يديه  يَهْدِي  راه مينمايد آن كتاب  إِلَى الْحَقِّ  بسوى آنچه درست و راستست از عقائد حقه  وَ إِلى طَرِيقٍ مُسْتَقِيمٍ  بسوى راه راست كه موصل مطلوبست .\r\n يا قَوْمَنا أَجِيبُوا  ايگروه ما اجابة كنيد  داعِيَ اللَّهِ  خواننده خدايرا يعنى محمد را صلّى اللّه عليه و آله و سلّم كه خلقان را بطريق هداية دعوة مىكند  وَ آمِنُوا بِهِ  و ايمان آوريد بوى و اخبار او را اذعان نماييد  يَغْفِرْ لَكُمْ  تا بيامرزد خداى شما  مِنْ ذُنُوبِكُمْ  بعضى از گناهان شما يعنى گناهانى كه غير مظالم باشد چه مظالم بايمان مغفور نميشود  وَ يُجِرْكُمْ  برهاند شما را  مِنْ عَذابٍ أَلِيمٍ  از عذابى دردناك كه براى كفار مهياست .\r\n وَ مَنْ لا يُجِبْ  و هر كه اجابت نكند  داعِيَ اللَّهِ  خوانندهء خدايرا كه حضرت رسالتست و بجهة آن عذاب بر او نازلشود  فَلَيْسَ بِمُعْجِزٍ  پس نيست عاجز كننده خدا از تعذيب او  فِي الْأَرْضِ  در زمين چه مهربى در زمين نيست تا از عذاب خدا به آن جا پناه برد  وَ لَيْسَ لَهُ  و نيست مر او را  مِنْ دُونِهِ أَوْلِياءُ  بجز از خداى دوستان و مددكاران كه منع عذاب كنند از او  أُولئِكَ  آنگروه اجابت ناكنندگان  فِي ضَلالٍ مُبِينٍ  در گمراهى هويدااند يعنى ضلالتى كه بر همه كس واضح باشد زيرا كه اعراض نموده‌اند از اجابت آنكس كه داعى خداست از على بن ابراهيم مرويستكه جنيان بعد از استماع دعوت داعيان نزد پيغمبر آمدند و بشرف ايمان مشرف شدند و آنحضرت شرايع\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nايمان را تعليم ايشان داده و حق تعالى در شان ايشان قل اوحى نازل گردانيد و در جميع اوقات نزد پيغمبر تردد ميكردند و احكام از او اخذ مينمودند و آيه دلالت صحيح دارد بر آنكه آنحضرت همچنانكه بر انس مبعوث بود بر جن نيز مبعوث بود و هيچ پيغمبرى را بر جن و انس مبعوث نساختند مگر خاتم الانبيا را پس جن با انس در صفت تكليف مشترك باشند و حكم ايشان چون حكم ماست در صواب و عقاب چه تكليف بر هر دو يكسانست و بعد از تكليف جنيان و ذكر اطاعت ايشان تنبيه ميفرمايد بر قدرت خود بر بعث بقوله .\r\n أَ وَ لَمْ يَرَوْا  آيا نديدند يعنى ندانستند منكران حشر و نشر  أَنَّ اللَّهَ الَّذِي  آنكه خداى بقدرت كامله غالب خود  خَلَقَ السَّماواتِ وَ الْأَرْضَ  بيافريد آسمانها و زمينها را  وَ لَمْ يَعْيَ  و مانده نشده و در رنج نيفتاد  بِخَلْقِهِنَّ  بآفريدن آنها  بِقادِرٍ  تواناست  عَلى أَنْ يُحْيِيَ الْمَوْتى  بر آنكه زنده گرداند مردگان را چه نقص و عجز بقدرت كامله او راه ندارد خلاصهء معنى آنست كه آيا خداى كه قدرت دارد و قدرت او به اين مرتبه باشد كه جميع سماوات و ارضين را ايجاد نمايد قادر نباشد باحياى موتى  بَلى  آرى قادر خواهد بود بر آنچه نسبت بايجاد علويات و سفليات اهون و اسهل است پس چگونه بر آن قدرت نداشته باشد .\r\n إِنَّهُ عَلى كُلِّ شَيْءٍ  بدرستى كه او سبحانه بر همه چيزهاى ممكنه  قَدِيرٌ  تواناست پس در وعيد منكران حشر و غير آن مىفرمايد كه .\r\n وَ يَوْمَ يُعْرَضُ  و ياد كن روزى كه حشر كرده شوند  الَّذِينَ كَفَرُوا  آنان كه نگرويده‌اند بحشر و نشر و غير آن  عَلَى النَّارِ  بر آتش دوزخ پس ملائكه عذاب ايشان را گويند كه  أَ لَيْسَ هذا  آيا نيست اين عذاب  بِالْحَقِّ  درست و راست  قالُوا بَلى  و گويند آرى حق است  وَ رَبِّنا  و به حق پروردگار ما  قالَ  گويد خداى يا مالك دوزخ بايشان  فَذُوقُوا الْعَذابَ  پس بچشيد آن عذاب را  بِما كُنْتُمْ تَكْفُرُونَ  بسبب آنچه بوديد كه نميگرويديد به آن و سخن پيغمبران را باور نداشتيد در اين باب و چون كفار به جهت عناد و اصرار آنچه پيغمبر ميگفت در باب معاد و غير آن انكار ميكردند و به جهت اين غبار بسيار بر خاطر مبارك سيد مختار مىنشست و بسبب ايذا و آزار ايشان مضطرب ميگشت از اينجهت حضرت آفريدگار حبيب برگزيده خود را به ثبات قدم امر ميفرمايد كه .\r\n فَاصْبِرْ  پس صبر كن اى محمد بر جفاى كفار  كَما صَبَرَ  چنان كه صبر كردند  أُولُوا الْعَزْمِ  خداوندان جد و ثبات و صبر  مِنَ الرُّسُلِ  از پيغمبران چه جميع پيغمبران عازم بودند بر اداى رسالت و تحمل اعباى ابلاغ\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nو دعوت و نزد اكثر مفسران مراد اصحاب شريعة مستانفه‌اند لهذا از امام محمد باقر و امام جعفر صادق ( ع ) منقولست كه اولوا العزم پنج‌اند كه ناسخ شريعة غير خودند نوح و ابراهيم و موسى و عيسى و محمد صلّى اللّه عليه و آله و سلّم كه ايشان را ساداة النبيين گويند و ابن عباس و قتادة نيز قايل اين قولند و نزد مقاتل شش‌اند كه در بلا صابر بودند اول نوح كه بر اذية قوم سپر صبر در سر كشيده بود و بر جفاى ايشان خود را هدف تير بلا ساخته دوم ابراهيم كه بر آتش نمرودى صبر نمود و در بوته امتحان گداخته شده تمام عيار بيرون آمد سوم اسمعيل كه بر ذبح شكيبائى ورزيد و از آن ممر اصلا مضطرب نشد چهارم يعقوب كه از جهت ولد صبر نمود پنجم يوسف كه در بليت چاه و زندان و تعدى برادران در طريق شكيبائى سلوك نمود ششم ايوب كه بر بيمارى شكيبائى ورزيد و سدى بر آنست كه اولوا العزم جماعتى بودند كه بجهاد مأمور شدند و اصح اقوال قول ابن عباس است كه منقول است از ائمهء هدى حاصل كه حق تعالى پيغمبر خود را ميفرمايد كه بر جفاى و آزار قريش چون نوح باشد و در صدق مانند ابراهيم و در وثوق چون اسمعيل و در خشوع چون داود و در زهد چون عيسى  وَ لا تَسْتَعْجِلْ  و طلب شتاب زدگى مكن  لَهُمْ  براى كفار قريش بنزول عذاب و وقوع عقاب چه در وقتى كه حكمت و مصلحت مقتضاى آن باشد بلا شبهه نازل خواهد شد  كَأَنَّهُمْ يَوْمَ يَرَوْنَ  گوئيا روزى كه ايشان به‌بينند  ما يُوعَدُونَ  آنچه وعده داده ميشوند از عذاب و عقوبة چنان پندارند كه  لَمْ يَلْبَثُوا  درنگ نكرده‌اند در دنيا  إِلَّا ساعَةً مِنْ نَهارٍ  مگر يك ساعت از روز اگرچه در دنيا عمر دراز يافته‌اند يعنى طول لبث دنيا نسبت بعقوبة و هول قيامت بر ايشان كوتاه نمايد  بَلاغٌ  آنچه مذكور شد در اين سوره از موعظه و مذاكره يا اين قرآن آنچه در اوست تبليغى است از حضرت رسالت با كفايت است نسبت بكافه برية  فَهَلْ يُهْلَكُ  پس هلاك كرده نخواهد شد به عذاب در وقت نزول آن  إِلَّا الْقَوْمُ الْفاسِقُونَ  مگر گروه بيرون رفتگان از اتعاظ و اطاعة سعد بن جبير از عبد اللّه عباس روايت كرده كه اگر وضع حمل زنى دشوار باشد اين كلمات با بركات بنويسد « بسم اللّه الرحمن الرحيم لا إله الا اللّه الحليم الكريم سبحان اللّه رب السموات السبع و رب العرش العظيم كانهم يوم يرون ما يوعدون و لم يلبثوا الا الساعة من نهار بلاغ فهل يهلك الا القوم الفاسقون » و او را بشويند و بخورد او دهند وضع حمل بر او آسان شود باذن اللّه تعالى .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nسورة محمد\r\n( اربعون آية مكية ) ابى بن كعب از سيد عالم نقل كرده كه هر كه سوره محمد را تلاوة كند بر خداى تعالى واجب شود كه از انهار جنت او را آب دهند و ابو بصير از امام جعفر صادق عليه السلام روايت كرده كه هر مؤمنى كه اين سوره را بخواند هرگز در دين خود شك نكند و از شرك محفوظ باشد و بعد از فوت او خداى تعالى هزار فرشته را بقبر او فرستد تا به روى نماز ميگذارند و ثواب او را به او ميدهند و در حين حشر تشييع او كنند تا او را نزد خداى بموقف امن حاضر سازند و نيز از آنحضرت مرويستكه هر كه ميخواهد كه حال ما و حال اعداى ما بداند بايد كه سوره محمد را تلاوت كند زيرا كه در او آيتى در شان ما و آيتى در شان اعداى ماست و ببايد دانست كه چون حق تعالى ختم سوره احقاف نمود بوعدهء كفار افتتاح اين سوره نيز نمود بتهديد فجار  بِسْمِ اللَّهِ الرَّحْمنِ الرَّحِيمِ \r\n  الَّذِينَ كَفَرُوا   آنان كه نگرويدند بوحدانيت خدا و بنبوة رسول او   وَ صَدُّوا   و باز ايستادند و اعراض كردند   عَنْ سَبِيلِ اللَّهِ   از راه خدا كه دين اسلام است داخل نشدند و اصلا به آن رغبت نكردند مراد شياطين قريش‌اند مانند أبو جهل و نضر و عتبه كه ضال و مضل بودند و غاوى و مغوى برواية مقاتل ايشان دوازده نفر بودند كه مردمان را منع ميكردند از ايمان آوردن و تصديق پيغمبر نمودن از ابن عباس مرويست كه مراد دو نفرند از مطعمان روز بدر كه از روى ريا و شهرت نه از براى قربة وصلهء رحم و فك اسيران و حفظ همسايگان ضيافة لشگريان مرعى داشتند يعنى اعمال ايشان را قبول ننمودند يا مراد اهل كتابند كه بر دين خود مصر بودند   أَضَلَّ أَعْمالَهُمْ   باطل و نابود گرداند خداى كردارهاى ايشانرا .\r\n وَ الَّذِينَ آمَنُوا  و آنان كه گرويدند به خدا و رسول از گروه قريش يا انصار يا مؤمنان  وَ عَمِلُوا الصَّالِحاتِ  و كردند كارهاى شايسته از طعام و صلهء ارحام و غير آن بخلوص نيت و محض قربة  وَ آمَنُوا بِما نُزِّلَ عَلى مُحَمَّدٍ  و گرويدند به آنچه فرستاده شده بر محمد صلّى اللّه عليه و آله و سلّم كه پيغمبر حميده فعال ستوده خصالست كه آن قرآن معجز نظام است  وَ هُوَ الْحَقُّ  و قرآن راست و درست است  مِنْ رَبِّهِمْ  از نزد پروردگار ايشان و به جهت كمال حقيقت آنست كه هرگز قلم نسخ بر آن كشيده نشده  كَفَّرَ  بپوشاند خداى و درگذرد  عَنْهُمْ  از آنهائى كه متصف به اين صفاتند  سَيِّئاتِهِمْ  كردارهاى بد ايشان يعنى از سر گناهان ايشان درگذرد بجهة شرف ايشان و بوسيلهء توبه و انابه به حضرت سبحانه  وَ أَصْلَحَ  و بصلاح آورد\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n بالَهُمْ  حال ايشان را در دين و دنيا و زنگ ضلل از دل ايشان بصيقل ايمان بزدايد تا در راه او عصيان نورزند .\r\n ذلِكَ  آن ضلال و اصلاح  بِأَنَّ الَّذِينَ كَفَرُوا  بسبب آنست كه آنان كه كافر شدند  اتَّبَعُوا الْباطِلَ  پيروى كردند باطل و تبه روزگارى را  وَ أَنَّ الَّذِينَ آمَنُوا  و آنان كه گرويدند و ايمان آوردند  اتَّبَعُوا الْحَقَّ  پيروى كردند سخن حق را يعنى قرآن را كه نازل شده  مِنْ رَبِّهِمْ  از نزد پروردگار ايشان  كَذلِكَ  هم‌چنين يعنى بر همين طريق  يَضْرِبُ اللَّهُ  مىكند و روشن ميسازد خداى  لِلنَّاسِ  براى مردمان  أَمْثالَهُمْ  احوال ايشانرا و اكثر برآنند كه ضمير راجع بفريقين است يعنى حق تعالى بيان اين دو گروه مىكند به جهت مردمان تا حق را از باطل و نيك را از بد فرق كند و به اين هر دو گروه عبرت گيرند و تابع هدى شوند و از هوى محترز شوند و يا بيان مىكند مثلهاى ايشان به اين وجه كه اتباع باطل مثل عمل كفار گردانيده و اضلال را مثل خبيث ايشان و اتباع حق را مثل اهل ايمان و تكفير سيئات را مثل قوة ايشان بعد از آن مؤمنان را بقتال كافران امر مىكند و ميگويد كه چون كفار از كفر خود باز نمىايستند و بدان اصرار ميكنند و در انكار ميافزايند .\r\n فَإِذا لَقِيتُمُ  پس هرگاه به‌بينيد اى اهل ايمان در وقت محاربه  الَّذِينَ كَفَرُوا  آنان كه نگرويدند  فَضَرْبَ الرِّقابِ  پس بزنيد گردن ايشانرا گردن زدنى مراد مطلق كشتن است بهر نوع كه باشد ليكن چون اكثر قتل بضرب رقاب است از اين جهت جميع انواع قتل بر آن معبر شد پس مراد آنست كه بكشيد كفار را در حينى كه حرب قايم شد بهر نوعيكه توانيد چون غرض قتل است نه تحضيص ضرب عنق  حَتَّى إِذا أَثْخَنْتُمُوهُمْ  تا چون بسرحد ثخانه و غلظت رسانيد قتل ايشانرا يعنى بسيار بكشيد ايشانرا و يا به جهت كثرت خراج ايشانرا گران سازيد بر وجهيكه بقيام حرب اقدام نميتوانند نمود  فَشُدُّوا الْوَثاقَ  پس محكم كنيد بند را يعنى بعد از اسيرى اسارى بند را بر دست و پاى ايشان استوار كنيد تا نگريزند  فَإِمَّا مَنًّا  پس يا منت نهيد بر ايشان منت نهادنى  بَعْدُ  بعد از اسر و شد وثاق يعنى بعد از اين حال ايشانرا آزاد كنيد بدون عوض  وَ إِمَّا فِداءً  و فدا گيريد از ايشان فدا گرفتنى يعنى مخيريد ميان من و فداء  حَتَّى تَضَعَ الْحَرْبُ  تا بنهند اهل حرب  أَوْزارَها  اسلحه حرب را كه بدون آن بحرب قيام نميتوانند نمود يعنى اينحكم شما را باقيست تا حينى كه منقضى شود حرب و باقى نماند مگر مسلمى يا مسالمى و گويند مراد آنست كه تا بنهند اهل حرب شرك و معاصى خود را كه وزر و و بال ايشان است و بدين اسلام درآيند غرض كه اين احكام در اين\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nزمان جاريست تا زمانى كه باقى نماند حرب يا هيچ مشركى بسبب زوال شوكت ايشان و يا تا زمان نزول عيسى از آسمان چه در آن زمان حكم قتال در هيچ جا باقى نماند به جهت انتشار حكم اسلام بهمهء اطراف و اكناف عالم و عدم بقاى كفر ميان بنى آدم و در حديث آمده كه جهاد باقى است از زمان بعثت من تا آن زمان كه مقاتله كنند آخر امت من با دجال  ذلِكَ  اينست كار حرب كه مذكور شد و از ائمهء هدى منقولست كه هر اسيريرا كه بگيرند پيش از انقضاى حرب امام مخير است ميان آنكه بكشد و يا دست و پا قطع كند بر خلاف هم و آنچنان بگذارد تا هلاك شوند و در اين صورت او را من و فدا جايز نيست و بعد از امر بقتال بدون انزال عذاب استيصال بيان حكمت آن مىكند كه  وَ لَوْ يَشاءُ اللَّهُ  و اگر خواهد خداى  لَانْتَصَرَ مِنْهُمْ  انتقام كشد از كفار به عذاب استيصال از خسف و رجف و غرق و غير آن بدون آنكه كار بكارزار كشد  وَ لكِنْ  و ليكن امر بجهاد و عدم انتصار او سبحانه از اهل عناد  لِيَبْلُوَا  به جهت آنست كه بيازمايد  بَعْضَكُمْ بِبَعْضٍ  برخى از شما را به برخى يعنى معاملهء آزمايندگان كند به اين وجه كه مؤمن را بكافر مبتلا كند تا جهاد كنند و ثواب عظيم يابند و كافر را بمؤمن آزمايش كند تا بسبب عقوبت حرب از كفر باز ايستند و الّذين قاتلوا و آنان كه كارزار كنند و حفص قتلوا ميخواند يعنى چون كشته شوند  فِي سَبِيلِ اللَّهِ  در راه خداى تعالى  فَلَنْ يُضِلَّ  پس هرگز ضايع و باطل نگرداند خداوند  أَعْمالَهُمْ  كردارهاى ايشان را بلكه جزاى جهاد را بر وجه اتم و اكمل بر ايشان رساند به اين وجه كه .\r\n سَيَهْدِيهِمْ  زود باشد كه راه نمايد ايشانرا در دنيا به كارهاى خير و صواب و در آخرت بدرجات فوز و ثواب  وَ يُصْلِحُ  و بصلاح آورد براى ايشان  بالَهُمْ  حال ايشانرا در هر دو جهان .\r\n وَ يُدْخِلُهُمُ الْجَنَّةَ  و درآورد ايشان را به بهشت  عَرَّفَها لَهُمْ  در حالتى كه تعريف كرده است آن بهشت را براى ايشان در دنيا تا اشتياقى بجانب آن پيدا كرده مرتكب عملى شوند كه سبب دخول آن باشد يا آنكه منازل و درجات آن را در آخرت قبل از دخول بايشان نمايد تا در حين دخول بمنازل خود چنان پندارند كه سالها آنجا بوده‌اند و آمد و شد كرده و استيناس به آن پيدا كنند و يا حفظه كه در دنيا موكل بندگانند در آخرت در پيش ايشان روند و منازل و عطايا كه نامزد ايشان بوده باشد بايشان تعريف كنند و نيز به جهت تحريص بر قتال ميفرمايد كه .\r\n يا أَيُّهَا الَّذِينَ آمَنُوا  اى آنان كه گرويده‌ايد  إِنْ تَنْصُرُوا اللَّهَ  اگر يارى كنيد خدايرا يعنى دين او را و پيغمبر او را بواسطهء\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nجهاد  يَنْصُرْكُمْ  يارى دهد خداى شما را تا بر ايشان غالب شويد و منصور و مظفر گرديد  وَ يُثَبِّتْ أَقْدامَكُمْ  و استوار سازد قدمهاى شما را يعنى دلير گرداند شما را و قوة دهد دلهاى شما را تا به جهت آن قدمهاى شما ثابت شود در مواطن جهاد يا شما را موفق سازد تا در قيام نمودن بحقوق اسلام و در مرور بر صراط بر يوم قيامت ثابت قدم باشيد و از قتادة نقل است كه بر خدا واجبست كه نصرت كسى دهد كه بنصرت دين او مشغول است جهت آنكه فرموده ان ينصركم اللّه ينصركم و ديگر بر او لازم است كه نعمت خود را بر شاكر زياده ساز كه كما قال لئن شكرتم لازيدنكم بر او است كه ذاكر خود را ياد آورد بقوله فاذكرونى اذكركم و وفا بعهد نيز لازم حال اوست نسبت به كسى كه بعهد او وفا كند لقوله اوفوا بعهدى اوف بعهدكم .\r\n وَ الَّذِينَ كَفَرُوا  و آنان كه نگرويده‌اند و چون حق تعالى به جهت القاى رعب و خوف قدمهاى ايشان را در معركه حرب بلغزاند  فَتَعْساً لَهُمْ  پس لغزنده شدند و بسر درآمدند در معركه جهاد لغزنده شدنى و بسر درآمدنى كه مر ايشان را بود حاصل كه عثار و زلة اقدام در معارك جهاد مر ايشانراست و ابن عباس فرموده كه مراد بتعس قتل است در دنيا و نزديكى در آتش دوزخ در عقبا  وَ أَضَلَّ أَعْمالَهُمْ  و كم و نابود ساخت عملهاى ايشانرا يعنى اصلاح اجرى و ثوابى بر آن مترتب نگردانيد به جهت آنكه نه بر وجه خلوص و محض قربت بود و نه بر سبيل مأمور بلكه عين منهى عنه بود .\r\n ذلِكَ  اين تعس و اضلال  بِأَنَّهُمْ  بسبب آن استكه ايشان  كَرِهُوا  كراهت داشتند  ما أَنْزَلَ اللَّهُ  آنچيزيكه فرو فرستاد خداى بر پيغمبر خود از قرآن و امر بتوحيد و به احكام شريعت  فَأَحْبَطَ  پس باطل و ضايع گردانيد خداى  أَعْمالَهُمْ  كردارهاى ايشان را كه باجر اميدوار بودند از عمارت مسجدالحرام و طواف خانه كعبه و ضيافت عساكر و اعانت مظلومان و اكرام يتيمان و غير آن زيرا كه ترتب ثواب بر اعمال فرع ايمانست و اين از ايشان مسلوبست و از امام محمد باقر عليه السلام مرويستكه مراد از اين آنست كه اضلال و احباط اعمال كفار بسبب آنست كه كراهت داشتند از آنچه خداى انزال فرمود در شان عاليشان على بن ابى طالب عليه السلام چه ترتب ثواب بر توحيد و اخلاص عبادت فرع محبت آنحضرت و ولاى او و اولاد او چنانچه احاديث متواتره از مخالف و موافق مخبر است بر اين آنگه تنبيه ميفرمايد ايشان را بر صحت توحيد و اخلاص بقوله .\r\n أَ فَلَمْ يَسِيرُوا  آيا سير نكردند كافران مراد تحريص است بر سير يعنى بايد كه سفر كنند اين معاندان جاحد  فِي الْأَرْضِ  در زمين يعنى در بلاد ثمود و عاد  فَيَنْظُرُوا  پس بنگرند كه  كَيْفَ كانَ  چگونه بوده  عاقِبَةُ الَّذِينَ مِنْ قَبْلِهِمْ  خاتمه كار و سر انجام\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nحال آنان كه پيش از ايشان بوده‌اند از اهل تكذيب و شرك  دَمَّرَ اللَّهُ  مستاصل ساخته خدا و از بيخ بركند  عَلَيْهِمْ  بر ايشان آنچه مختص بود به ايشان از انفس و اموال و اولاد يعنى دمار از همهء ايشان برآورد  وَ لِلْكافِرِينَ أَمْثالُها  و مر كافرانراست مانند اين عاقبت بد .\r\n ذلِكَ  آنچه مذكور شد از اذلال و عقوبت كافران و نصرت و مثوبت بر مؤمنان  بِأَنَّ اللَّهَ  بسبب آنست كه خداى  مَوْلَى الَّذِينَ آمَنُوا  دوست آن كسانيستكه ايمان آوردند و ناصر و معين ايشان بود  وَ أَنَّ الْكافِرِينَ  و بسبب آنست كه ناگروندگان  لا مَوْلى لَهُمْ  هيچ دوستى نيست مر ايشان را يعنى دوست نيست مر ايشانرا كه يارى ايشان كند و عذاب از ايشان باز دارد و از قتادة منقولست كه اين آيه در روز احد نازل شد در وقتى كه رسول در شعب جبل بود و مردمان بعضى مقتول بودند و برخى مجروح و مشركان ميگفتند كه اعلى هبل و مسلمانان ميگفتند كه اللّه اعلى و اجل و كافران بر سبيل فرح و سرور با مؤمنان ميگفتند ان لنا عزى و لا عزى لكم و رسول فرمود اللّه مولانا و لا مولى لكم پس رسول فرمود و لا سواء هر دو طايفه برابر نيستند يعنى كشته‌گان ما و شما برابر نيستند و مختلف‌اند اما از ما زندگان آخرتند و مرزوق بانواع نعمت و اصناف بهجت در جنت و از شما در دوزخند و معذب بصنوف عقوبت و الوف زحمت پس ذكر حال فرقتين مىكند به اين وجه كه .\r\n إِنَّ اللَّهَ  بدرستى كه خداى  يُدْخِلُ الَّذِينَ آمَنُوا  درمىآورد آنانرا كه گرويده‌اند  وَ عَمِلُوا الصَّالِحاتِ  و كرده‌اند كارهاى شايسته و از ريا و غرض آراسته  جَنَّاتٍ  در بوستانهاى مملو از اشجار  تَجْرِي مِنْ تَحْتِهَا الْأَنْهارُ  ميرود از زير درختان آن جوىهاى آب  وَ الَّذِينَ كَفَرُوا  و آنان كه نگرويده‌اند  يَتَمَتَّعُونَ  برخوردارى مىيابند و منتفع ميشوند بامتعهء دنيا  وَ يَأْكُلُونَ  و ميخورند آن را  كَما تَأْكُلُ الْأَنْعامُ  همچنانكه ميخورند چهارپايان يعنى همچنانكه انعام حريص‌اند بر اكل در چراگاه و علف زار خود و غافل از عاقبت كار خود كه ذبح است ايشان نيز در مرعى امتعه دنيويه ميچرند و به آن منتفع و متمتع ميگردند و از خاتمه كار خود غافل كه اكل شجرهء زقوم و شرب حميم است خبر ندارند كما قال  وَ النَّارُ مَثْوىً لَهُمْ  و آتش دوزخ آرامگاهيست مر ايشانرا پس عاقل آنست كه خوردن را سرمايه عبادت سازد و به قصد قوام بدن و تقويت قواى نفسانيه در وظايف طاعة اكل نمايد و خود را از مرعى ذرهم يأكلوا و يتمتعوا بگذراند تا بسر منزل و لهم فيها من كل الثمرات رسيده از ذوق و اكلها دائم محظوظ و\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nمتلذذ گردند و مرفه الحال در ظل ظليل حضرت ذو الجلال قرار گيرند و در مقعد صدق مقرب درگاه ملك مقتدر شود و بعد از ذكر هر دو فريق تهديد كفار ميفرمايد .\r\n وَ كَأَيِّنْ مِنْ قَرْيَةٍ  و بسيار از اهل ديه  هِيَ أَشَدُّ قُوَّةً  كه آن ده مردمان او سخت‌تر بودند از روى توانائى و سطوت و سلطنت  مِنْ قَرْيَتِكَ الَّتِي  از ديه تو يعنى از اهل مكه كه  أَخْرَجَتْكَ  اخراج كردند ترا يعنى اهل آن ترا از آن بيرون كردند  أَهْلَكْناهُمْ  كه هلاك كرديم ما اهل آن قريها را بانواع عذاب  فَلا ناصِرَ لَهُمْ  پس هيچ يارى دهنده نبود تا عذاب را از ايشان دفع كند و از عبد اللّه عباس مرويستكه رسول صلّى اللّه عليه و آله و سلّم وقتى از مكه بيرون آمد و بغار رفت و به قصد توجه بمدينه نظر در مكه كرد و گفت تو دوستترين شهرهائى بنزديك من اگر كافران معاند و مشركان جاحد مرا بيرون نميكردند هرگز از آنجا بيرون نميرفتمى و از مقام حب الوطن من الايمان قدم بيرون ننهادمى و مواصلت ترا بر مفارقة اختيار نكردمى پس حق تعالى بجهة تسلى رسول و توبيخ كفار ميفرمايد كه .\r\n أَ فَمَنْ كانَ  آيا هر كه باشد  عَلى بَيِّنَةٍ  بر حجتى روشن  مِنْ رَبِّهِ  از نزد پروردگار تو كه قرآنست و ساير حجج عقليه كه منتج توحيدند  كَمَنْ زُيِّنَ  همچنان كسيست كه آراسته شده است يعنى شيطان آرايش داده  لَهُ  مر او را  سُوءُ عَمَلِهِ  به بدى كردار از شرك و معاصى  وَ اتَّبَعُوا أَهْواءَهُمْ  و پيروى كرده‌اند آرزوهاى خود را يعنى آيا پيغمبر و مؤمنان كه در توحيد و احكام شرايع بسر حد يقين‌اند مانند أبو جهل و ساير مشركان باشند كه در وادى شرك و ضلالة سرگردانند و حيران و اصلا خود را بمعرفة آشنا نميكنند يعنى اين هر دو طايفه مثل هم نباشند از امام محمد باقر عليه السلام مرويستكه آيه كمن زين له سوء عمله و اتبعوا اهوائهم در شأن منافقانست نه مشركان و بعد از بيان عدم تسويه بين الفريقين به جهت ترغيب اهل ايمان بر طاعت صفت بهشت مىكند كه .\r\n مَثَلُ الْجَنَّةِ  صفت بهشت و قصه عجيبه  الَّتِي وُعِدَ الْمُتَّقُونَ  كه وعده داده شده‌اند پرهيزكاران به آن آنچيزى است بر تو همى خوانيم او را و آن اينست كه  فِيها أَنْهارٌ  در بهشت جويها است  مِنْ ماءٍ غَيْرِ آسِنٍ  از آبى كه متغير نيست يعنى رنگ و بوى و طعم آن از حالت اصلى و خلقى آن تغيير نيابد بر خلاف آب دنيا كه تغييرپذير مىشود  وَ أَنْهارٌ مِنْ لَبَنٍ  و جويها از شير كه  لَمْ يَتَغَيَّرْ طَعْمُهُ  نگرديده است طعم او بجهة طول زمان عذوبة او بحراقة و حموضت مبدل نگردد بخلاف شير دنيا  وَ أَنْهارٌ مِنْ خَمْرٍ  و جويها از\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nشراب  لَذَّةٍ لِلشَّارِبِينَ  كه لذيذ و خوشگوار و با طرب است آشامندگان را و از كراهت ريح و سكر و خمار و صداع مبرا  وَ أَنْهارٌ  و ديگر در بهشت جويهاست  مِنْ عَسَلٍ مُصَفًّى  از شهد صاف كرده شده از موم و ساير فضلات نحل يعنى در اصل خلقت از جميع فضلات عاريست نه آنكه او را به آتش صاف كرده باشند همچنانكه عسل دنيا  وَ لَهُمْ فِيها  و مر متقيان راست در بهشت با وجود اينهمه اشربه لذيذهء طيبه  مِنْ كُلِّ الثَّمَراتِ  از هر ميوهء كه نفس آرزوى كند بلون صاف و طعم لذيذ و بوى خوش  وَ مَغْفِرَةٌ  و مر ايشانراست در بهشت با اين اشربه و اطعمه لذيذه به پوشش گناهان  مِنْ رَبِّهِمْ  از آفريدگار ايشان يعنى حق تعالى جميع ذنوب ايشانرا بپوشد و ايشانرا معاقب نسازد و گويند حق تعالى جميع آثام و خطاياى اهل ايمان را از ياد ايشان ببرد تا از ذكر آن عيش ايشان منقص نشود پس آيا اين متنعم بانواع نعم جنان  كَمَنْ هُوَ خالِدٌ  مانند كسيست كه او جاويدان باشد  فِي النَّارِ  در آتش سوزان  وَ سُقُوا  و چشانيده شود بدل شراب بهشتيان  ماءً حَمِيماً  آبى بغاية گرم  فَقَطَّعَ  پس پاره پاره مىكند آن آب گرم از فرط حرارت  أَمْعاءَهُمْ  رودهاى ايشانرا آورده‌اند كه حضرت رسالت پناه صلّى اللّه عليه و آله و سلّم هرگاه خطبه خواندى منافقانرا ترغيب كردى و بعضى از مسجد بيرون آمدندى و بطريق استهزا از علماى صحابه پرسيدندى كه اين مرد در اين ساعت چه ميگفت حق تعالى آنحضرت را از حال ايشان خبر ميدهد كه .\r\n وَ مِنْهُمْ  و بعضى از ايشان يعنى اهل انفاق  مَنْ يَسْتَمِعُ  آنهايند كه گوش فرا ميگيرند  إِلَيْكَ  بسوى تو يعنى بخطبهء كه تو در روز جمعه و غير آن ميخوانى  حَتَّى إِذا خَرَجُوا  تا چون بيرون آيند  مِنْ عِنْدِكَ  از نزديك تو  قالُوا  گويند  لِلَّذِينَ أُوتُوا الْعِلْمَ  مر آنانرا كه داده شده‌اند علم شريعة و فهم يعنى مر كسانى كه بتوفيق ربانى و لطف يزدانى بتوحيد و نبوة دانش پيدا كرده‌اند و به احكام شرايع وارسيده از صحابه اخيار چون عبد اللّه مسعود و أبو درداء و امثال ايشان و ابن عباس نقل كرده كه من از ايشانم كه منافقان از ايشان ميپرسيدند بر سبيل استهزا كه  ما ذا قالَ  چه گفت پيغمبر  آنِفاً  در اول اين وقت كه قريبست بما يعنى ما فهم نميكرديم كه او در اين وقت چه گفت و فائدة آن را درنيافتيم اصبغ بن نباته از امير المؤمنين عليه السلام روايت كرده كه آنحضرت فرمود كه ما هميشه نزديك رسول بوديم تا از وحى بما اخبار مينمود تا آن را نيك در گوش خود نگه ميداشتيم چون از نزد آنحضرت بيرون ميآمديم\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمنافقان بجهة خوف آنكه مبادا در بارهء ايشان چيزى نازلشده باشد ميگفتند ماذا قال آنفا  أُولئِكَ الَّذِينَ  آنگروه آنانند كه بجهة فرط تقليد و عناد و انكار  طَبَعَ اللَّهُ  مهر نهاده است خداى  عَلى قُلُوبِهِمْ  بر دلهاى ايشان يعنى وضع علامة نفاق و شك نموده در قلوب ايشان تا به آن علامة ملائكه علم بنفاق ايشان پيدا كرده بر ايشان لعنت كنند  وَ اتَّبَعُوا أَهْواءَهُمْ  و پيروى كرده اند هواها و آرزوهاى نفس خود را و بجهة اتباع هوا تهاون ميكنند بكلام سيد انبيا .\r\n وَ الَّذِينَ اهْتَدَوْا  و آنان كه راه يافته‌اند از اهل ايمان  زادَهُمْ  زياده ميگرداند ايشان را خداى يا قول پيغمبران يا قرائت قرآن  هُدىً  بصيرت و يقين كه مستلزم هدايت‌اند  وَ آتاهُمْ تَقْواهُمْ  و ميدهد ايشان را پرهيزكارى يعنى توفيق ميدهد ايشان را در تقوى .\r\n فَهَلْ يَنْظُرُونَ  پس انتظار نميكشند منافقان  إِلَّا السَّاعَةَ  مگر قيامة را  أَنْ تَأْتِيَهُمْ بَغْتَةً  كه بيايد بديشان ناگهان  فَقَدْ جاءَ  پس بتحقيق كه آمد يعنى ظاهر و نمايان شد  أَشْراطُها  علامت آن چون بعثت پيغمبر آخر الزمان و انشقاق قمر و غير آن  فَأَنَّى لَهُمْ  پس از كجا باشد مر ايشانرا  إِذا جاءَتْهُمْ  چون بيايد قيامت بديشان  ذِكْراهُمْ  پند گرفتن ايشان و توبه و انابه نمودن يعنى در وقت وقوع قيامت تذكر و اتعاظ بايشان فايده نرساند به جهت انقطاع تكليف در آن زمان .\r\n فَاعْلَمْ  پس بدان يعنى ثابت قدم باش  أَنَّهُ لا إِلهَ إِلَّا اللَّهُ  به آنكه نيست هيچ خدائى كه مستحق پرستش باشد مگر خداى به حق و معبود مطلق و در بعضى تفاسير آمده كه چون عالمى را گويند اعلم مراد به آن اذكر خواهد بود يعنى ياد كن آنچه دانستهء مسلم در صحيح خود آورده كه حضرت رسالت صلّى اللّه عليه و آله و سلّم فرمود كه هر كه بميرد او و عالم باشد بمضمون كلمهء طيبه لا إله الا اللّه در بهشت داخل شود  وَ اسْتَغْفِرْ  و طلب آمرزش كن  لِذَنْبِكَ  براى گناه خود با وجود كمال عصمة تو تا آن سبب هضم تو باشد و باعث اقتداى امت به تو در تبيان آورده كه استغفر در اين مقام بمعنى استعصم است پس معنى آنست كه طلب عصمت كن تا خداى ترا از گناه نگاه دارد و يا مراد انقطاع آن حضرت باشد از ماسواى حضرت صمدية و ذنب بمعنى ترك اولى است يعنى بالكليه متوجه درگاه ما شو و از غير ما انقطاع نما و بافعال مندوبه ارتكاب نما جهت تدارك آنچه فوت شده از آن  وَ لِلْمُؤْمِنِينَ وَ الْمُؤْمِناتِ  و استغفار نماى براى مردان مؤمن و زنان مؤمنه تا حق تعالى از سر خطاهاى ايشان درگذرد و به آب مغفرت نامه سيئات اعمال ايشانرا مغسول نمايد و اين كرامتيست از خداى در شأن اين امة عالى همت چه حضرت منان\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nسيد عالميان را به استغفار گناهان امر فرموده و از بعضى از علما منقولستكه چون حق تعالى پيغمبر خود را امر به استغفار كرده و خلاف امر حضرت الهى از آنحضرت متصور نيست پس طلب آمرزش امه كرده باشد حق سبحانه از آن كريم‌تر است كه حبيب خود را امر فرمايد كه از من طلب چيزى نما و چون بطلبد به دو عطا نكند پس معلوم شد كه امة را دولت آمرزش متحقق است و اينكه آنحضرت فرمود انى لاستغفر فى اليوم مائة مرة مراد استغفار حضرت در ترك ندبست يا جهة هضم نفس خود چنان كه مذكور شد از حضرت سيد انبيا صلّى اللّه عليه و آله و سلّم مرويستكه استغفار كردن و بكلمهء لا إله الا اللّه ترنم نمودن بهترين عباداتست زيرا كه حق سبحانه و تعالى هر دو را در اين آيهء شريف جمع و به آن امر فرموده و سكونى از امام جعفر صادق عليه السلام نقل كرده كه حضرت رسالت صلّى اللّه عليه و آله و سلّم فرمود كه خير الدعاء الاستغفار فرمود كه دلها را رنگى است مانند رنگ مس و آن را جلا دهيد به استغفار و نيز فرمود هر كه بسيار استغفار كند حق تعالى او را از همهء هم و غم فرج دهد و تنگدلى او را بگشادگى و خوشحالى بدل كند و روزى به او رساند از جائى كه اصلا گمان نداشته باشد و از امام جعفر صادق عليه السلام مرويست كه هرگاه بندهء مؤمن استغفار بسيار كند فرشتگان نامهء اعمال او را بر آسمان برند در حالتى كه نور دهنده و درخشنده باشد و از امام على بن موسى عليه السلام منقولست كه استغفار مانند برگ است در درخت كه متحرك شود و برگ از آن ريزان گردد يعنى هرگاه بندهء مؤمن به استغفار مشغول شود گناهان او از آن ريزان شود مانند برگ درخت كه در حين جنبانيدن آن ريخته شود و مراد به استغفار تكفر سيئاتست و منتج مغفرت و فرع ندامتست بر خطيئات ماضيه و عزم بر عدم عود به آن در ازمنه مستقبله و از اينجاست كه از امام على بن موسى الرضا عليه السلام مرويست كه هر كه استغفار كننده باشد با وجود اشتغال آن بر گناه همچه كسى است كه بآفريدگار خود استهزا كننده باشد و بعد از امر به استغفار ترغيب بندگان مىكند بر طاعة و ترك معصيت بقوله  وَ اللَّهُ يَعْلَمُ مُتَقَلَّبَكُمْ  و خداى مىداند جاى گرديدن شما را در دنيا بسبب معايش و متاجر  وَ مَثْواكُمْ  و آرامگاه شما را در عقبا از بهشت و دوزخ پس از خداى كه عالمست باحوال دنيوى و مرجع اخروى شما بترسيد و از گناهان گذشته استغفار نموده از براى خود مهيا شويد و يا خداى عالمست بمنقلب شما در روز و مضجع شما در شب يعنى خداى بر همه احوال شما عالمست و هيچ از آن بر او پوشيده نيست پس از او بترسيد و استغفار نماييد آنگه در اظهار تشوق مؤمنان بر جهاد ميفرمايد كه .\r\n وَ يَقُولُ الَّذِينَ آمَنُوا  و ميگويند آنان كه ايمان آورده‌اند از روى حرص بر جهاد  لَوْ لا نُزِّلَتْ سُورَةٌ  چرا فرستاده نميشود سورهء در باب قتال و جهاد با اهل كفار و عناد  فَإِذا أُنْزِلَتْ سُورَةٌ مُحْكَمَةٌ  پس هرگاه فرو فرستاده شود\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nسورهء از قرآن كه محكم و مبين باشد و متشابه و متناول نباشد يعنى صريحا دلالت كند بر جهاد و اصلا محتمل غير آن نباشد و گويند محكميت آن باعتبار عدم نسخ آنست تا روز قيامت چون سوره فرود آيد هرگز قلم نسخ بر مضمون آن كشيده نشود  وَ ذُكِرَ فِيهَا الْقِتالُ  و ياد كرده شود در آن امر بمجاهده و مقاتله  رَأَيْتَ الَّذِينَ  بينى تو آنانرا كه  فِي قُلُوبِهِمْ  در دلهاى ايشان  مَرَضٌ  بيمارى شرك و نفاق است و يا سستى و بيهوشى در كار دين  يَنْظُرُونَ إِلَيْكَ  مينگرند بسوى تو  نَظَرَ الْمَغْشِيِّ عَلَيْهِ  مانند كسى كه بر او فرود آمده باشد بيهوشى  مِنَ الْمَوْتِ  از غم و اندوه مرك يعنى به جهت جبانه و مخافت پريشان و غمگين شوند و متحير گردند همچو نظر كردن كسى كه در سكرات موت و غرق آب فوت گرفتار باشد و قتاده گفته كه هيچ چيز بر منافقان سخت‌تر از اين نبود كه مأمور شدند بر جهاد  فَأَوْلى لَهُمْ  پس سزاوارتر است عذاب و عقاب مر ايشانرا يعنى مكاره و عقوبة اقربست بايشان يا مآل كار ايشان راجع به آن سزاوار تر است مر ايشانرا .\r\n طاعَةٌ  فرمان‌بردارى است در امر جهاد  وَ قَوْلٌ مَعْرُوفٌ  و سخن نيكو مثل سمعنا و اطعنا و اظهار كراهت از قول ماذا قال آنفا  فَإِذا عَزَمَ الْأَمْرُ  پس چون جزم شد امر قتال و لازم گشت حكم جهاد يعنى مآل كار ايشان به جائى رسيد كه بر آن عزم كنند  فَلَوْ صَدَقُوا اللَّهَ  پس آنهنگام اگر راست گفتندى با خداى آنچه اظهار آن ميكنند از امتثال امر الهى در باب جهاد و امر تشويق بر قتال  لَكانَ  هر آينه بودى  خَيْراً لَهُمْ  بهتر مر ايشان را در دار دنيا از نفاق ايشان پس بر سبيل التفات از غيبت بخطاب ميفرمايد .\r\n فَهَلْ عَسَيْتُمْ  پس آيا متوقع است از شما اى اهل نفاق  إِنْ تَوَلَّيْتُمْ  كه اگر متولى امر مردمان شويد و حاكم ايشان گرديد  أَنْ تُفْسِدُوا  آنكه فساد كنيد و تباهى جوئيد  فِي الْأَرْضِ  در زمين بسبب اخذ رشوت و ريختن خون ناحق  وَ تُقَطِّعُوا أَرْحامَكُمْ  و ببريد از خويشان خود استفهام براى تقرير است يعنى البته از شما ميآيد كه چون منصب امارت و حكومت يابيد بسبب تكبر و تعظيم و كثرت جاه در زمين فساد كنيد و قطع رحم نمائيد همچنانكه در زمان جاهليت ميكرديد و يا معنى آنست كه اگر از دين اسلام برگرديد و طريقهء زمان جاهليت را پيش گيريد كه آن فساد است و ريختن خون ناحق و قطع رحم و غارة اهل اسلام .\r\n أُولئِكَ  آنگروه مفسد و ياغى  الَّذِينَ لَعَنَهُمُ اللَّهُ  كسانىاند كه رانده است و دور كرده ايشانرا خداى از رحمة خود  فَأَصَمَّهُمْ \r\n\r\n","description":"","footnote":"","page_name":" 300 ","page_number":300},
  {"content":"\r\n\r\nپس كر گردانيده است ايشانرا از روى تخليه و خذلان يعنى ايشان را به جهت فرط عناد و انكار به حال خود فرو گذاشته است و نظر لطف از ايشان بازگرفته و ايشان بسبب آن از استماع كلام حق اعراض نموده‌اند و طريق اهتدا را از نظر اعتبار انداخته پس نه سخن صواب را ميشنوند و نه راه حق را منظور نظر ميدارند  وَ أَعْمى أَبْصارَهُمْ  و كور گردانيد ديده‌هاى ايشان را .\r\n أَ فَلا يَتَدَبَّرُونَ الْقُرْآنَ  آيا چرا تفكر نميكنند در قرآن و آن را بسمع قبول اصغاء نميكنند و بديدهء اعتبار نظر نميكنند تا بطريق اهتدا معرفة پيدا كرده از باديهء ضلالت برهند  أَمْ عَلى قُلُوبٍ  نه آنست كه ايشان در احكام قرآن تدبر نمايند بلكه بر دلهاى ايشانست  أَقْفالُها  قفلهائى كه ختم و طبع است و بسبب اين ذكر و موعظه به آنها نميرسد تا متذكر شوند و در اهتدا ايشانرا فتح الباب حاصل شود و ابواب فوز و نجات بر ايشان گشاده گردد و معنى طبع و ختم مكرر در ما سبق مذكور شد و در بعضى تفاسير آورده‌اند كه يهودان نعت حضرت رسالت صلّى اللّه عليه و آله در و سلّم در تورية خوانده بودند و صحت نبوة او را دانسته و قبل از بعث صفة آنحضرت را بسيار ميگفتند و از ظهور آن خبر ميدادند و چون آنحضرت مبعوث شد و بمدينه تشريف آورد از وى برگشتند و منكر صفات او شدند حق تعالى آيه فرستاد كه .\r\n إِنَّ الَّذِينَ ارْتَدُّوا  بدرستيكه آنان كه برگشتند و منكر صفات او شدند  عَلى أَدْبارِهِمْ  بر پشتهاى خود يعنى كافر شدند و از صفات پيغمبر كه مردمانرا به آن خبر ميدادند اعراض كردند  مِنْ بَعْدِ ما تَبَيَّنَ  از پس آنكه روشن شده بود  لَهُمُ الْهُدَى  مر ايشان را هدايتى از نبوة آنحضرت كه آن صفات اوست و دلايل واضحهء او و معجزات ظاهرهء او كه دلالت صحيح دارد بر نبوت او  الشَّيْطانُ سَوَّلَ لَهُمْ  ديو سركش بياراست براى ايشان در نظر ايشان نيكو و آسان گردانيد طريق انكار و عناد و خطايا را  وَ أَمْلى لَهُمْ  و دراز گردانيد امل ايشانرا و يا در وهم ايشان انداخت طول عمر را و يا امنيت و آرزوى باطل از انواع مكاره - و از ابن عباس منقولست كه آيه در شان منافقانست كه در اول اظهار اسلام كردند و در آخر اظهار كفر نموده طريق ارتداد را اختيار نموده .\r\n ذلِكَ  آن تسويل و امهال  بِأَنَّهُمْ  بسبب آنست كه يهودان و منافقان  قالُوا لِلَّذِينَ كَرِهُوا  گفتند مر آنانرا كه كراهت داشتند  ما نَزَّلَ اللَّهُ  از آنچه فرو فرستاده است خداى از قرآن و احكام اسلام يعنى يهودان با اهل كفر گفتند يا مشركان با جماعتى ديگر از اهل شرك گفتند و از امام محمد باقر عليه السلام منقولست كه ايشان بنو اميه بودند كه كراهة داشتند از آياتى كه در شان ولاية امير المؤمنين عليه السلام نازل شد و بر هر تقدير پنهانى با يكدگر ميگفتند  سَنُطِيعُكُمْ  زود باشد كه فرمان بريم شما را\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n فِي بَعْضِ الْأَمْرِ  در برخى كارها كه آن از مددكارى ماست شما را در محاربه پيغمبر و در تظافر در عداوة او و يا در معاونة در محاربه و عداوة اهل بيت  وَ اللَّهُ يَعْلَمُ  و خداى ميداند  إِسْرارَهُمْ  پنهانى ايشانرا كه انشاء ميكنند و مخذول و منكوب سازد .\r\n فَكَيْفَ  پس چگونه باشد حال ايشان  إِذا تَوَفَّتْهُمُ الْمَلائِكَةُ  در وقتى كه متوفى سازند ايشانرا فرشتگان يعنى قبض ارواح ايشان كنند  يَضْرِبُونَ وُجُوهَهُمْ  زنند برويهاى ايشان گرزهاى آتشين بجهة آنكه از حق گرديده باشند  وَ أَدْبارَهُمْ  و پشتهاى ايشان زيرا كه پشت بر اهل حق كرده باشند از ابن عباس منقول است كه هيچكس بمعصيتى نميرد مگر كه ملائكه گرزهاى آتشين بر روى و پشتهاى ايشان زنند .\r\n ذلِكَ  اين قبض ارواح ايشان بدين صفت  بِأَنَّهُمُ  بسبب آنست كه ايشان  اتَّبَعُوا  متابعت كردند  ما أَسْخَطَ اللَّهَ  آنچيزى را كه بغضب آورد خدايرا يعنى موجب عقوبة و غضب وى باشد مانند كتمان نعوت پيغمبر و معاونة منافقان و مشركان  وَ كَرِهُوا  و بسبب آنكه كراهة داشتند و نخواستند  رِضْوانَهُ  خشنودى خداى را يعنى عملى را كه سبب رضاى وى باشد مانند اظهار صفات حضرت رسالت پناه صلّى اللّه عليه و آله و سلّم و اقرار كردن به دو بفرمان دارى او يا محبت اهل بيت  فَأَحْبَطَ أَعْمالَهُمْ  پس باطل كرد خداى عملهاى ايشانرا از صلاة و صدقه و غير آن زيرا كه قبول اعمال و ترتب ثواب بر آن فرع ايمانست و آن از ايشان مسلوبست .\r\n أَمْ حَسِبَ الَّذِينَ  نه آنچنانست كه خداى كاشف اسرار منافقان نباشد بلكه پنداشتند آنان كه  فِي قُلُوبِهِمْ مَرَضٌ  در دلهاى ايشان بيمارى نفاق است  أَنْ لَنْ يُخْرِجَ اللَّهُ  آنكه هرگز بيرون نيارد و ظاهر نگرداند خداى  أَضْغانَهُمْ  كينهاى ايشان را كه نسبت بپيغمبر و اهل ايمان دارند .\r\n وَ لَوْ نَشاءُ لَأَرَيْناكَهُمْ  و اگر خواهيم هر آينه بنمائيم ايشانرا يعنى علامت و نشان‌ها پيدا كنيم بر ايشان  فَلَعَرَفْتَهُمْ  پس هر آينه بشناسى ايشان را  بِسِيماهُمْ  بعلامتى كه از ايشان ديده شود  وَ لَتَعْرِفَنَّهُمْ  و البته بشناس ايشانرا  فِي لَحْنِ الْقَوْلِ  در گردانيدن سخن از ثواب كه آن تحريص است است و تحريف تورية ابو سعيد خدرى رواية كرده كه لحن قول كه مظهر نفاق منافقان است اظهار عداوت و بغض ايشانست نسبت بامير المؤمنين عليه السلام - و نيز از او منقولست كه منافقان را ميشناختيم بدشمنى كردن ايشان بعلى بن أبي طالب و از جابر بن عبد اللّه انصارى و عبادة بن صامت روايتست كه كه ما ميآموزيم فرزندان خود را بدوستى على بن أبي طالب و ميديديم كه يكى از ايشان دوستى نمى\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nكند با او ميدانستيم كه او بر غير راه راستست و مصداق اينست روايت ماثورهء از پيغمبر صلّى اللّه عليه و آله و سلّم كه يا على ما يحبك الا مؤمن تقى و ما يبغضك الا منافق شقى يعنى ايعلى دوست ندارد ترا مگر مؤمن پرهيزكار و دشمنى نكند با تو مگر منافق بدبخت تبه روزگار و از انس روايتست كه در بعضى از غزوات نه كس از منافقان شبى در خواب رفتند بامداد كه برخواستند بر پيشانى هر يك نوشته بود كه هذا منافق و به اين سيما و علامت ايشانرا بشناختند و در كشاف از انس روايتست كه بعد از نزول اين آيه هيچ منافقى نبود مگر كه پيغمبر او را بسيما بشناختى  وَ اللَّهُ يَعْلَمُ  و خداى ميداند  أَعْمالَكُمْ  كردارهاى ظاهر و باطن شما را و همه را فراخور خود جزا دهد .\r\nو ليبلونّكم و هر آينه آزمايد يعنى معاملهء آزمايندگان مىكند با شما در امر جهاد و ساير تكاليف شاقه حتّى يعلم المجاهدين منكم تا بداند جهادكنندگان از شما را  وَ الصَّابِرِينَ  و صبركنندگان را بر مشقت جهاد يعنى تا متميز سازد مجاهدان و صابران را از غير ايشان و يا آنكه علم او تعلق گيرد بجهاد و صبر شما كه از قوه بفعل آمده باشد زيرا كه غرض فعل جهاد است و صبر كردن بر آن تا بر وفق آن ثواب دهد يا ظاهر سازد بر خلقان كه مجاهدان و صبركنندگان يكسانند و يبلو اخباركم و يا بيازمايد خبرهاى شما را يعنى تا معاملهء آزمايندگان كند با شما در چيزهائى كه به آن خبر ميدهد و از آنحكايت مىكند از اعمال حسنه و افعال قبيحه يعنى تا صدق و كذب آن بر شما آشكارا شود و حفص در اين سه فعل بنون ميخواند يعنى ما ميآزماييم ايشان را تا بدانيم كه مجاهدان و صابران را و بيازمائيم خبرهاى ايشانرا فضيل بن عياض چون اين آيه خواندى بگريستى گفت خداوندا مرا مبتلا مكن كه اگر مرا بابتلا مبتلا گردانى پرده ما دريده شود و رسوا گرديم و به چنگال عذاب و نكال تو گرفتار شويم .\r\n إِنَّ الَّذِينَ كَفَرُوا  بدرستيكه آنان كه نگرويدند  وَ صَدُّوا  و بازداشتند قوم خود را بقهر و اغوا  عَنْ سَبِيلِ اللَّهِ  از راه خداى كه دين اسلام است  وَ شَاقُّوا الرَّسُولَ  و مخالفت كردند و معانده نمودند با رسول خدا  مِنْ بَعْدِ ما تَبَيَّنَ لَهُمُ  از پس آنكه روشن و ظاهر شده بود مر ايشان را  الْهُدى  راه راست يعنى طريق اسلام كه در تورية خوانده بودند و از معجزات بينه آن را دانسته مراد بنى نظير و بنى قريظه‌اند يا رؤساى قريش  لَنْ يَضُرُّوا اللَّهَ  هرگز ضرر نتوانند رسانيد خداى را  شَيْئاً  چيزى يعنى كفر و صدايشان ضررى به خدا نخواهد رسانيد بلكه شر ايشان بايشان راجع خواهد شد  وَ سَيُحْبِطُ أَعْمالَهُمْ  و زود باشد باطل گرداند خداى كردارهاى ايشان را يعنى ايشان را بر عبادت مثاب نگرداند بجهة ترك ايمان و يا كيدهاى ايشان را در باب مخالفت رفع گرداند و بمقاصد و اغراض خودشان رساند بلكه فايده\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nحيله و مكرى كه در اين باب كنند قتل باشد و جلاى اوطان .\r\n يا أَيُّهَا الَّذِينَ آمَنُوا  اى آنان كه گرويده‌ايد  أَطِيعُوا اللَّهَ  فرمان بريد خداى را  وَ أَطِيعُوا الرَّسُولَ  و اطاعت كنيد رسول او را در آنچه فرمايد چه امر و نهى او موافق ارادهء اوست  وَ لا تُبْطِلُوا أَعْمالَكُمْ  و باطل مسازيد عملهاى خود را بسبب ريا و سمعة و عجب يا من و اذى در صدقه نه آنكه مراد احباط طاعات باشد به كباير همچنانكه مذهب اهل احباط است .\r\n إِنَّ الَّذِينَ كَفَرُوا  بدرستى كه آنان كه كافر شدند  وَ صَدُّوا  و بازداشتند مردمان را  عَنْ سَبِيلِ اللَّهِ  از راه خداى كه آن سلوك است در طريق اسلام  ثُمَّ ماتُوا  پس بمردند يعنى كشته شدند در روز بدر  وَ هُمْ كُفَّارٌ  و حال آنكه ايشان كافر بودند و ناگرويدگان  فَلَنْ يَغْفِرَ اللَّهُ لَهُمْ  پس هرگز نيامرزد خداى ايشان را پس در ترغيب قتال ميفرمايد .\r\n فَلا تَهِنُوا  پس سست مشويد اى مؤمنان در كارزار با كفار  وَ تَدْعُوا  و ميخوانيد ايشان را  إِلَى السَّلْمِ  به صلح و آشتى چه طلب صلح مستلزم ضعف و عجز شماست  وَ أَنْتُمُ الْأَعْلَوْنَ  و حال آنكه شما برتر و غالب تريد و زبردست همهء ايشان  وَ اللَّهُ مَعَكُمْ  و خداى با شماست به نصرت و يارى بر دشمنان  وَ لَنْ يَتِرَكُمْ  و هرگز ناقص نكند خدا و بريده نگرداند شما را  أَعْمالَكُمْ  از ثواب كردارهاى شما چه او سبحانه ثواب را زياده بر قدر اعمال ميدهد كه « من جاء بالحسنة فله عشر امثالها » پس چگونه ثواب اعمال شما را منقطع و ناقص گرداند پس در تحريص بطلب آخرت و ترك دنيا ميفرمايد .\r\n إِنَّمَا الْحَياةُ الدُّنْيا  جز اين نيست كه زندگانى دنيا  لَعِبٌ  بازيست ناپايدار  وَ لَهْوٌ  و مشغولى بىاعتنا  وَ إِنْ تُؤْمِنُوا  و اگر ايمان آوريد به خدا و رسول  وَ تَتَّقُوا  و بپرهيزيد از معصيت و ساير امور نامقبول  يُؤْتِكُمْ أُجُورَكُمْ  بدهد مزدهاى ايمان و تقوى و ساير اعمال حسنه شما در آخرت بر وجه اكمل  وَ لا يَسْئَلْكُمْ  و نميخواهد خداى بر مزدوران شما  أَمْوالَكُمْ  مالهاى شما را يا نميخواهد رسول خدا بر اداى رسالة اموال شما را گويند مراد آنست كه نميخواهد خداى از شما همهء اموال بلكه بانفاق و اندك از آن راضى گشته است كه آن عشر است و نيم عشر و ربع عشر و مؤيد قول اخير است قوله تعالى .\r\n إِنْ يَسْئَلْكُمُوها  اگر بخواهد از شما مالهاى شما را  فَيُحْفِكُمْ  پس مبالغه و الحاج نمايد در طلب همهء آن  تَبْخَلُوا  بخيلى كنيد به آن و آن را بخوشدلى و طيب نفس ندهيد  وَ يُخْرِجْ  و ظاهر گرداند خداى به آن خواستن  أَضْغانَكُمْ  و كيشهاى شما را\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nيعنى بسبب اين خواستن كراهة به خدا و رسول پيدا كنيد .\r\n ها  آگاه باشيد ايگروه مخاطبان  أَنْتُمْ هؤُلاءِ  و شما آنكسى هستيد كه  تُدْعَوْنَ  خوانده شده‌ايد  لِتُنْفِقُوا  براى آنكه نفقه كنيد  فِي سَبِيلِ اللَّهِ  در راه خدا يعنى مأمور گشته‌ايد كه زكات مال بدهيد يا آنكه مال خود را در اسباب جهاد صرف نماييد  فَمِنْكُمْ  پس بعضى از شما  مَنْ يَبْخَلُ  كسيست كه بخيلى مىكند بزكوة يا در نفقهء جهاد  وَ مَنْ يَبْخَلْ  و هر كه بخيلى كند  فَإِنَّما يَبْخَلُ  پس جز اين نيست كه بخيلى مىكند  عَنْ نَفْسِهِ  از نفس خود يعنى نفع و انفاق را از نفس خود منع مىكند زيرا كه خود را از مثوبة عظيمه محروم ميگرداند و بعقوبة عظيمة گرفتار ميسازد  وَ اللَّهُ الْغَنِيُّ  و خداى بىنياز است از صدقات و نفقات واجبه و مندوبه  وَ أَنْتُمُ الْفُقَراءُ  و شما محتاجانيد به آنچه نزديك اوست از غفران معصيت و اعطاى نعم عظيمه و فوايد جسيمه و درجات عليه پس چرا انفاق نميكنيد تا در مقابل آن ثواب جزيل بيابيد چه بمضمون كريمه من جاء بالحسنة فله عشر امثالها يكى را ده عطا ميفرمايد  وَ إِنْ تَتَوَلَّوْا  و اگر روى بگردانيد از آنچه مأمور شده‌ايد از ايمان و انفاق و ساير احكام  يَسْتَبْدِلْ قَوْماً غَيْرَكُمْ  بدل كند خداى گروهى ديگر را كه از غير شما باشند يعنى شما را معدوم كند و جماعتى ديگر را بعوض شما موجود سازد  ثُمَّ لا يَكُونُوا  پس نباشند آن جماعة  أَمْثالَكُمْ  مانند شما بلكه اطوع از شما باشند در امتثال امور مذكوره و آنها ملائكه‌اند يا بنى كنده و نخع كه از قبايل يمن‌اند أبو هريره رواية كند كه اصحاب از حضرت صلّى اللّه عليه و آله و سلّم پرسيدند كه اينها كدام گروهند كه از ما مطيع تر باشند حضرت رسالة دست مبارك را بر ران سلمان زد فرمود هذا و قومه آن گروه اينمرد است و قوم او بعد از آن فرمود كه به حق آنخدائيكه نفس من بيد قدرت اوست كه اگر بالفرض ايمان از دنيا مرتفع شود تا كه آويخته شود بثريا هر آينه جماعتى دست به آن زنند و آن را فرا گيرند و ابو بصير از امام محمد باقر عليه السلام نقل كرده كه آنحضرت فرمود كه اگر اعراض نمائيد ايگروه عرب از ايمان آوردن استبدال كند خدا گروهى را كه غير شما باشند از موالى يعنى محبان و يك جهتان اهل البيت و از امام جعفر صادق عليه السلام مرويست كه به خدا سوگند كه بدل كرد بايشان بهترين از ايشان كه موالى و شيعيان اهل البيت‌اند عليه الصلاة و السلام .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n\r\nسورة الفتح\r\n( تسع و عشرون آية مكية ) ابى بن كعب از حضرت رسالت صلّى اللّه عليه و آله و سلّم رواية كرده كه هر كه اين سوره را قرائة كند همچنانستكه با محمد در روز فتح حاضر شده باشد و در رواية ديگر همچنانست كه با اصحاب محمد صلّى اللّه عليه و آله و سلّم در مبايعت متابعة نموده و بخارى در صحيح خود روايت كرده كه ما در سفر با رسول خدا ( ص ) همراه بوديم فرمود كه ديشب سورهء به من نازل گشت كه دوست‌تر است نزد من از دنيا و ما فيها و بعد از آن اين سوره را تلاوت فرمود و قتاده از انس رواية كرده كه چون بسبب منع كفار از دخول حرم محروم شديم و بجهة آن بسيار غمناك و اندوهگين گشتيم حق تعالى اين سوره را انزال نمود و حضرت رسول فرمود كه سورهء نازل گشت به من كه دوستر است نزد من از دنيا و آنچه در اوست - و از عبد اللّه مسعود مرويست كه چون رسول ( ص ) از حديبيه مراجعت نمود از دور ديدم كه ناقهء آنحضرت گران شد و از رفتار بازماند چون نزد آنحضرت آمديم اثر فرح و سرور بر جبين او مشاهده كرديم سبب آن پرسيديم فرمود الحال اينسوره بر من فرود آمده كه بهترين همهء دنياست و عبد اللّه بن بكير از پدر خود نقل كرده كه امام جعفر صادق فرمود مال و زنان و آنچه در تصرف شماست بحصار گيريد بقرائة سورة الفتح و بدانيد كه هر كه بر قرائة اين سوره مداومة نمايد منادى بآواز بلند ندا كند بر وجهى كه همهء اهل عرصات بدانند كه اى بندهء مؤمن تو از جملهء خواص منى پس بفرشتگان ندا كند كه او را ببندگان خالص و صالح من ملحق سازيد و در بهشت نعيمش ساكن سازيد و او را از شراب رحيق كه بكافور مختوم باشد بچشانيد و بدانكه چون وعدهء فتح بر پيغمبر صلّى اللّه عليه و آله و سلّم و انجاح محتاج اليه او و ساير اهل ايمان از امور دينيه و دنيويه فرع غناى مطلق حضرت عزت است و سلطنت قاهره او بر كافه برية از اينجهت بعد از آيه و اللّه الغنى انزال اين سوره فرمود  بِسْمِ اللَّهِ الرَّحْمنِ الرَّحِيمِ \r\n  إِنَّا فَتَحْنا لَكَ فَتْحاً مُبِيناً   بدرستى كه فتح كرديم و گشوديم براى تو فتحى روشن و گشودنى هويدا انس و قتادة و جمعى از اهل التفسير برآنند كه اين فتح مكه است پس معنى آنست كه ما فتح مكه كرديم از براى تو فتحى آشكارا و هويدا مراد وعدهء فتح مكه است يعنى مكه را براى تو خواهيم گشود و تعبير آن بماضى بجهة تحقق وقوع آنست و نزد بعضى مراد از فتح صلح حديبية است كه مقدمهء فتح مكه بود همچنانكه ارباب سير و اصحاب تواريخ بتواتر نقل كرده‌اند كه سيد عالم صلّى اللّه عليه و آله و سلّم در سال ششم هجرت در واقعه ديد كه با جماعتى از اصحاب بطواف كعبهء معظمه رفت و بافعال عمره اقدام نمود و اصحاب بعد از شنيدن اين سخن تصور\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاين كردند كه تعبير اين واقعه در همين سال واقع خواهد شد و حضرت رسالت صلّى اللّه عليه و آله و سلّم بتهيهء اسباب سفر مشغول شدند و در روز دوشنبه غرهء ذى القعده به همين سال از مدينه بيرون رفت بعمره احرام گرفت و به جهت هدى هفتاد شتر همراه ببرد و اكثر اصحاب بآنحضرت متفق شده طريق رفاقت پيش گرفتند و چون خبر توجه آن سرور بمشركان رسيد بر منع آنحضرت از زيارت خانهء كعبه اتفاق كردند و از مكه بيرون آمدند در يلدج جمع شدند و لشگر بياراستند و رسول بر اينحال مطلع شدند بحديبيه نزول فرمودند و از طرف عروه مسعود ثقفى و جليس كنانى كه رئيس ايشان بودند نزد حضرت آمدند تا منشاء آمدن به آن صوب معلوم كنند و چون دانستند كه حضرت داعيهء جنگ ندارد بلكه به زيارت كعبه آمدند مراجعت نمودند و صورت حال با قريش اعلام كردند قريش بر حميت جاهليت مصر گشته راضى نشدند كه آنحضرت با اصحاب به زيارت كعبه آيند سيد عالم عثمان بن طلحة را بآنجانب فرستاد تا قريش را راضى گرداند ايشان آن را محبوس ساختند و آوازهء قتل او در ميان اصحاب افتاد و بيعت رضوان واقع شد چنان كه تفصيل آن عنقريب مذكور خواهد شد پس كفار از استماع خبر بيعت خائف گشته سهل بن عمرو را بآنجانب فرستادند و صلح كردند و باملاى حضرت رسالت ( ص ) امير المؤمنين عليه السلام صلح نامه نوشت باينوجه كه دو سال ميان اهل اسلام و مشركان حرب نباشد سرا و جهرا با يكدگر تعرض ننمايند و مسلمانان سال آينده بيايند و عمره بگذارند و اكثر اصحاب از اين صلح محزون شدند و حضرت در همان موضع بفرمود تا سر مبارك او را بتراشيدند و بعضى شتران را قربان كردند و بعضى ديگر را بناحيهء اسلمى داده به مكه فرستاد تا در مروه قربان كند و بر فقرا آن را تقسيم نمايد و صحابه نيز اقتدا به سيد انبيا كرده بسر تراشيدن و ناخن گرفتن مشغول شدند و هديهء خود را قربان كردند و حضرت بيست روز در حديبيه مكث نمود در شبى از شبها اين سوره فرود آمد و از اينجاست كه بعضى اين آيه را به اين طريق تفسير كرده‌اند كه ما حكم كرديم از براى تو حكمى ظاهر و هويدا كه آن صلح است با قريش در حديبيه و فى الحقيقة اين صلح مقدمهء فتح بسيار شد چه به آن فتح مكه گشت و اهل اسلام كه در مكه ايمان خود را مخفى مى داشتند با كفار مجاهرة نمودند قرآن را بر ايشان خواندند و تا قريب سه سال اكثر اهل كفر بشرف اسلام رسيدند و بميامن اين بيعت رضوان واقع شده و در آن چند روز فتح خيبر دست داد و حضرت اهل اسلام را از نخيل خيبر اطعام فرمود و اهل روم بفارس غالب شدند و مسلمانان بسبب غلبية روم بفارس مسرور گشتند و از جابر انصار روايتست كه ما بر فتح مكه عالم نشديم مگر در حديبيه چه مبدء فتح مكه بود براء بن عازب را از بيان اين فتح استفسار كردند گفت زعم شما آنست كه اين فتح مكه است اما ما فتح مكه را از حديبية ميدانيم و شمارهء آن فتح را از حديبية ميكنيم\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nچه صلح حديبيه مقدمهء فتح مكه بود و در آن روز ما هزار و چهار صد كس بوديم كه در خدمت حضرت رسالة صلّى اللّه عليه و آله و سلّم بوديم و در آن حوالى هيچ چاه نبود مگر دو چاه حديبيه و ما از غايت فرط حرارة حديبيه همهء آن آب را كشيديم بحيثيتى كه قطرهء آب در آن باقى نماند پس شكايت عطش پيش حضرت برديم حضرت ظرفى طلبيد و به آن وضو ساخت و مضمضه فرمود و دعا كرد و آب مضمضه را در آنچاه ريخت فى الحال بفرمان ذو الجلال از آنچاه آب فوران نمود و آنچاه پر آب گشته بالا آمد تا كه مردمان آب را به كف برميداشتند و ميخوردند و دواب را سيراب ميكردند - سالم بن ابى جعفر گويد كه از جابر پرسيدم كه شما چند كس بوديد كه با پيغمبر صلّى اللّه عليه و آله و سلّم در حديبيه همراه بوديد گفت قريب هزار و پانصد كس بوديم در آن روز تشنگى بر ما غالب شد حضرت ظرفى را طلبيد و دست مبارك خود را در ميان آن آبها نهاد و از ميان انگشتان او آب بيرون ميآمد ما ميخورديم تا همه سيراب شديم و ظرف همچنان پر آب بود و هم چنان ميديديم كه اگر صد هزار ديگر مى بوديم همه از آن سيراب ميشديم و هنوز از آن آب باقى ميماند و نزد مجاهد و عوفى مراد از اين فتح فتح خيبر است و مجمع بن حارث انصارى كه يكى از قراء بود و قرآن را نزد حضرت ميخواند رواية كرده در حديبيه با رسول همراه بوديم چون از آن موضع مراجعت نموديم مردمان در راه ميشتافتند و چهارپايان را مىتاختند من گفتم شما را چه مىشود كه به اين سرعة ميرويد گفتند بر رسول وحى نازلشد من نيز مسارعة كردم و نزديك كراع الغميم برسول رسيدم چون همه مردمان نزد آنحضرت جمع شدند اين آيه تلاوة فرمود كه انا فتحنا لك فتحا مبينا يكى از اصحاب گفت يا رسول اللّه افتح هو آيا فتح است فرمود آرى به حق خداى كه نفس من بيد قدرت اوست كه فتح است پس در آن چند روز فتح خيبر كرد و غنيمت آن را بر صحابه قسمت فرمود و شعبى روايت كرده كه بعد از نزول اين آيه آيات عظيمه و علامات غريبه بفعل آمد يكى صلح حديبيه دوم بيرون آمدن آب از چاه يا از ميان انگشتان مبارك آنحضرت سوم فتح مكه چهارم فتح خيبر پنجم ظفر اهل روم بر فارس و اهل كتاب بر مشركان ششم وعدهء مغفرت كه .\r\n لِيَغْفِرَ لَكَ اللَّهُ  يعنى فتح از حيثيت تفرع آن بر مشقت جهاد كه مستلزم دفع شركست و رفع اسلام سبب آن باشد كه بيامرزد خداى براى تو  ما تَقَدَّمَ  آنچه گذشته است پيش از فتح يا پيش از وحى  مِنْ ذَنْبِكَ  از گناهان تو يعنى از ترك ندب يا ترك اولى  وَ ما تَأَخَّرَ  و آنچه از پس آن واقع شده يعنى حق تعالى بميامن جهاد كه سبب فتح است بيامرزد و بگذارد از مندوباتى كه ترك آن نموده‌ايد پيش از وى و بعد از آن يا از گناهان متقدم و متاخر كه از امة تو صادر شده و خواهد شد به براهين واضحه بثبوت پيوسته كه انبيا معصومند\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nاز كباير و صغاير از اول عمر تا آخر عمر پس كلام بر ظاهر خود حمل نتوان كرد همچنانكه اهل خلاف كرده‌اند بلكه حمل بايد كرد بمغفرت بر ترك ندب يا بمغفرت ذنب امت و تفصيل اين بحث و تحقيق اين مطالب و ابطال اقاويل مخالفان بىادب نسبت به حضرت رسالة ( ص ) در منهج الصادقين سمت ذكر يافته - و از امام جعفر صادق عليه السلام معنى اين آيه پرسيدند فرمودند كه به خدا سوگند كه رسول را هيچ گناه نبود و هرگز او را گناهى در وجود نيامده و ليكن خداى ضامن او شده از براى او كه بيامرزد گناهان شيعهء على بن أبي طالب را آنچه متاخر واقع شده پس اضافهء ذنب به آنحضرت جهة شدت انتساب و ارتباط بشيعيان على بن أبي طالبست به او - و عمرو بن زيد رواية كرده كه معنى اين آيه از ابى عبد اللّه پرسيدم فرمود كه از رسول هيچ گناه صادر نشده و هرگز قصد گناه نكرده و ليكن خداى تعالى ذنوب شيعهء على بن أبي طالب را بر او تحميل كرده بعد از آن همهء آن را بيامرزيد از براى خاطر وى پس معنى كلام اين باشد كه فتح مكه بسبب اين شد كه بيامرزد گناهان شيعهء على بن أبي طالب را كه بمثابهء نفس تست  وَ يُتِمَّ  و تمام گرداند بفضل عميم  نِعْمَتَهُ عَلَيْكَ  نعمت خود را بر تو در دنيا بنصرت بر اعداء و اعلاى امر و بقاى شرع تو و ختم نبوت تو بمملكت و سلطنت و غلبيت دين اسلام بر ساير ملت و در آخرت برفع مرتبه و قبول شفاعت در حق امة  وَ يَهْدِيَكَ صِراطاً مُسْتَقِيماً  و بنمايد به تو راه راست در تبليغ رسالت و اقامة مراسم رياست و حكومت و يا ثابت قدم دارد ترا براهيكه مؤدى باشد بجنت .\r\n وَ يَنْصُرَكَ اللَّهُ  و يارى دهد دهد ترا خداى  نَصْراً عَزِيزاً  يارى كه در عزة و غلبيت باشد يا يارى كه منصور به آن عزيز شود از موسى بن عقبه مرويستكه در حينى كه حضرت از حديبيه مراجعه فرمود در اثناى طريق مردى از اصحاب گفت كه اين چه فتح است كه ما را از بيت الحرام مسدود ساختند و هدى ما را از رسيدن به محل خود منع كردند اين خبر برسول رسيد فرمود اين بد سخنيست كه اينمرد گفت نچنانست كه او ميگويد بلكه اين فتح بزرگترين فتحهاست چه مشركان از مرتبه صدمه و شوكت خود تنزل نموده در طريق صلح جوئى درآمدند و از روى عجز و افتادگى از شما طلب امان كردند از اينجهت حق تعالى فرمود كه .\r\n هُوَ الَّذِي  اوست آنكس كه  أَنْزَلَ السَّكِينَةَ  فرو فرستاد چيزى را كه موجب سكون ثبات بود  فِي قُلُوبِ الْمُؤْمِنِينَ  در دلهاى گرويدگان و آن دلايل واضحه بود كه مستلزم بصيرت ايشان شد در امر فتح و نصرت و سبب آرميدن نفوس ايشان در آن و اين مخصوص بود بمؤمنان اما نفوس غير ايشان در اين باب مضطرب و متزلزل بود و متردد يقين و روح طمانينه بقلوب ايشان نرسيد و نزد بعضى مراد بسكينه علامات نصرت مؤمنانست بر اعدا كه موجب ثبات قدم ايشان\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nبود در قتال  لِيَزْدادُوا  تا زياده كنند مؤمنان  إِيماناً مَعَ إِيمانِهِمْ  گرويدنى با گرويدن خودشان يعنى بجهة رسوخ عقيده و اطمينان نفس افزون سازيد يقين خود را با يقين ديگر در حين ديدن آنچه موعود شده بودند از وقوع فتوح متعاقبه و علو كلمه اسلام و تسلط ايشان بر مشركان يا بيفزايد ايمان خود را كه باصول دين داشتند بايمان بفروع آن و از ابن عباس منقولست كه اول چيزى كه پيغمبر بامت خود آورد توحيد بود و چون بيگانگى خدا ايمان آوردند ايشان را به نماز و زكات فرمود و چون به آن تصديق كردند حج و جهاد بر ايشان فرض فرمود و بعد از آن ايشان را بولايت امير المؤمنين على بن أبي طالب عليه السلام امر نمود ايشان با هر ايمانى ايمانى ديگر ميافزودند تا آنكه بولايت امير المؤمنين ايمان خود را تازه كردند بعد از آن حق تعالى در ترغيب و تحريص و تشجيع مؤمنان بر جهاد فرمود كه  وَ لِلَّهِ جُنُودُ السَّماواتِ وَ الْأَرْضِ  و مر خدايراست لشگرهاى آسمانها و زمينها از ملائكه و جن و انس پس بر اهل اسلام بنصرت الهى واثق شده قدم در راه مجاهدة نهيد كه هر كه جنود اهل آسمان و زمين در تحت فرمان او بود اولياى خود را در وقت محاربه با اعداء فرو نگذارد بلكه اگر مصلحت و حكمة او تقاضا كند اهل آسمان و زمين را بمدد ايشان فرستد چنان كه در روز بدر كه ملائكه را بمدد ايشان فرستاد  وَ كانَ اللَّهُ  و هست خداى تعالى  عَلِيماً  دانا بمصالح بندگان  حَكِيماً  ثواب كار در آنچه كند يعنى همهء افعال بر وجه حكمت از او صادر مىشود و از جمله حكم اوست كه انزال سكينه نمود بقلوب اهل ايمان بوسيلهء صلح حديبيه و وعدهء فتح مكه .\r\n لِيُدْخِلَ الْمُؤْمِنِينَ وَ الْمُؤْمِناتِ  تا درآرد مردان مؤمن و زنان مؤمنه بجهة رسوخ عقيده و معرفة اين نعمت و شكرگزارى بر آن  جَنَّاتٍ  ببوستانهاى مملو از اشجار  تَجْرِي مِنْ تَحْتِهَا الْأَنْهارُ  كه ميرود از زير آن اشجار يا از زير منازل آن جوىهاى آب  خالِدِينَ فِيها  در حالتى كه جاويد باشند در آن  وَ يُكَفِّرَ عَنْهُمْ  و براى آنكه بپوشد از ايشان  سَيِّئاتِهِمْ  بديهاى ايشان را  وَ كانَ ذلِكَ  و هست اين ادخال و تكفير  عِنْدَ اللَّهِ  نزد خداى  فَوْزاً عَظِيماً  رستگارى بزرگ و ظفرى جليل القدر بر بندگان او زيرا كه هيچ فوزى به از اين نيست كه ايشان را از معاصى پاك و پاكيزه سازد و بروضهء رضوان درآرد .\r\n وَ يُعَذِّبَ الْمُنافِقِينَ وَ الْمُنافِقاتِ  و عذاب كند مردان و زنان منافق را از اهل مدينه  وَ الْمُشْرِكِينَ وَ الْمُشْرِكاتِ  و مردان مشرك و زنان مشركه را از اهل مكه  الظَّانِّينَ بِاللَّهِ  كه گمان برندگانند بخداى  ظَنَّ السَّوْءِ  گمان بد كه آن عدم نصرت او سبحانه است رسول خود را بر اهل مكه  عَلَيْهِمْ  برين گمان برندگان است  دائِرَةُ السَّوْءِ  گردش بد يعنى گمان بد كه بر اهل اسلام\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nميبردند بر ايشان نازل گشت و همه مغلوب و منكوب شدند و به هلاكت ابدى گرفتار گشتند  وَ غَضِبَ اللَّهُ عَلَيْهِمْ  و خشم گرفت خداى بر ايشان  وَ لَعَنَهُمْ  و براند از رحمة خود ايشان را  وَ أَعَدَّ لَهُمْ جَهَنَّمَ  و آماده ساخت براى ايشان دوزخ را  وَ ساءَتْ مَصِيراً  و بد بازگشتى است دوزخ و بعد از آن جهة زيادتى تخويف كفار فرمود .\r\n وَ لِلَّهِ جُنُودُ السَّماواتِ وَ الْأَرْضِ  و مر خدايراست لشكرهاى آسمانها و زمينها يعنى ماسواى آن همه مسخر فرمان و مملوك اويند چنان كه لشكريان كه منقاد سردار خود باشند پس از انتقام كفار و اهل نفاق عاجز نخواهد بود  وَ كانَ اللَّهُ عَزِيزاً  و هست خداى غالب در قهر و انتقام خود از اعدا  حَكِيماً  دانا در آنچه كند و و فرمايد چه جميع افعال او متضمن حكمة و مصلحة است و آنگه رد لن يبعث اللّه احدا كه مقول قول كفار است خطاب به سيد ابرار مىكند كه .\r\n إِنَّا أَرْسَلْناكَ  بدرستى كه ما فرستاديم ترا بر جميع عالميان  شاهِداً  در حالتى كه گواه باشى در آنچه از امة تو صادر مىشود از طاعة و معصيت و قبول و رد ايمان  وَ مُبَشِّراً  و مژده دهنده بمرتبهء عظيمه در روضه خلد برين آنانرا كه در اوامر و نواهى اطاعة قول تو كرده‌اند  وَ نَذِيراً  و بيم كننده به عذاب اليم در دركه جحيم كسانى را كه در حق تو عصيان ورزيده‌اند و اقوال تو بسمع قبول نشنيده‌اند و اين ارسال و شهادت و تبشير و انذار .\r\n لِتُؤْمِنُوا  براى آنست كه تصديق كنيد اى بندگان  بِاللَّهِ وَ رَسُولِهِ  به خدا و رسول او  وَ تُعَزِّرُوهُ  و تقوية نمائيد او را يعنى قوة دين او دهيد و رسول او را يارى كنيد  وَ تُوَقِّرُوهُ  و بزرگ داريد و فرمان بريد او را يعنى اطاعة امر او كنيد  وَ تُسَبِّحُوهُ  و به پاكى و پاكيزگى ياد كنيد او را يعنى نماز گذاريد براى او  بُكْرَةً وَ أَصِيلًا  در صبح و شام يا تنزيه او كنيد از وصف نالايق بر سبيل دوام و مقوى قول اولست رواية منقوله از ابن عباس كه مراد به اين صلاة ظهر و عصر و نزد بعضى ديگر نماز صبح است و عشائين آورده‌اند كه كفار سيد ابرار و اصحاب اخيار را از دخول حرم منع كردند و آوازه قتل عثمان در حديبيه شايع شد چنان كه گذشت آن حضرت در تحت شجره جمع گشته ايشانرا بتجديد بيعت امر كرد و اصحاب برغبت تمام وجد لا كلام دست بر دست پيغمبر نهاده مبايعة كردند تا كه حين موت طريق متابعت مرعى دارند در هيچ زمان در طريق فرار سلوك نكنند و به جهت كمال رغبت ايشان بود كه اين بيعت به بيعت الرضوان مسمى شد و در اثناى آن اين آيه نازلشد .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n إِنَّ الَّذِينَ  بدرستى كه آنان كه  يُبايِعُونَكَ  بيعت ميكنند با تو در اين موضع  إِنَّما يُبايِعُونَ اللَّهَ  جز اين نيست كه بيعة ميكنند با خداى تعالى چه مقصود ايشان از اين بيعة رضاى او سبحانه است و ديگر به حكم و من يطع الرسول فقد اطاع اللّه بيعة رسول همان بيعة خداست پس بيعة با او در حكم بيعة باشد با خدا و لهذا تاكيد آن معنى ميفرمايد كه  يَدُ اللَّهِ فَوْقَ أَيْدِيهِمْ  دست پيغمبر كه در حكم دست خداست بر بالاى دست ايشانست و چون او سبحانه منزه است از جوارح و صفات ايشان پس غرض از اين قول تقرير اين معنى استكه عقد ميثاق با رسول خدا همچو عقد ميثاق است با خدا بدون تفاوة عمرو بن دينار از جابر انصارى رواية كند كه گفت روز حديبية ما هزار و چهارصد مرد بوديم كه در زير درخت بيعة كرديم به اين كه هرگز نگريزيم تا زمان موت مگر ابن قيس منافق كه در زير شتر پنهان شد و با ما در بيعت موافقت نكرد خداى تعالى به جهت توعيد و تهديد ناكث عهد و ترغيب موفى آن اين آيه فرستاد كه  فَمَنْ نَكَثَ  پس هر كه بشكند بيعة  فَإِنَّما يَنْكُثُ  پس جز اين نيست كه ميشكند آن عهد را  عَلى نَفْسِهِ  بر نفس خود يعنى ضرر آن نكث عايد نميشود مگر بر نفس او چه او در آخرة محروم باشد  وَ مَنْ أَوْفى  و هر كه وفا كند  بِما عاهَدَ عَلَيْهُ اللَّهَ  به آنچه عهد كرده است بر آن با خداى يعنى ثابت قدم شود  فَسَيُؤْتِيهِ  پس زود باشد كه بدهد خداى او را  أَجْراً عَظِيماً  مزدى بزرگ و ثوابى تمام كه آن درجات عاليه است در دار السلام از ابن عباس روايتست كه چون پيغمبر بر عزيمة مكه مصمم شد اعرابى كه در نواحى مدينه بودند مثل قبيله سلم و جهينه و مزينه و غفار و اشجع را طلبيد و ايشانرا به رفاقت و موافقة خود ترغيب فرمود و فرمود غرض من از رفاقت شما آنست كه اگر قريش مرا از دخول مكه منع كنند احتياج به محاربه افتد ما را نيز لشگرى مستعد باشد پس احرام گرفته سياق هدى نمود تا مردم بدانند كه مردم عزيمة حرب ندارند بلكه به قصد عمره متوجه آنصوب شده‌اند اعراب از محاربهء قريش ترسيده در امر مرافقة تشاغل كرده با خود گفتند كه چگونه رفاقة جماعتى كنيد كه عنقريب مغلوب قريش ميشوند و مقتل ايشان گردند پس هر يكى از اين امر تعلل نموده راه تخلف پيش گرفتند و حق تعالى پيغمبر خود را خبر داد كه چون مراجعت نمائى از اين سفر و بمدينه برسى .\r\n سَيَقُولُ لَكَ الْمُخَلَّفُونَ  زود باشد كه بگويند مر ترا بازپس‌ماندگان  مِنَ الْأَعْرابِ  از اعرابان باديه‌نشين يعنى قبايل مذكوره زبان اعتذار گشوده گويند شغلتنا مشغول ساخت ما را از مرافقة\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nو موافقت نمودن  أَمْوالُنا  مالهاى ما  وَ أَهْلُونا  و زنان و فرزندان ما چه هيچكس نبود كه قايم مقام ما شود و غم‌خوارگى ما كند و بما يحتاج عيال و اطفال ما قيام نمايد و از اين سبب ما از خدمت تو محروم مانديم و چون تخلف ما به جهت اعتذار بود نه بر وجه اختيار  فَاسْتَغْفِرْ لَنا  پس آمرزش طلب كن براى تخلف و تقاعد ما حق تعالى از ما فى الضمير ايشان خبر داد و فرمود كه  يَقُولُونَ  ميگويند اين مختلفان  بِأَلْسِنَتِهِمْ  بزبانهاى خود  ما لَيْسَ فِي قُلُوبِهِمْ  آنچه نيست در دلهاى ايشان يعنى آن اعتذار كه به تو ميگويند از روى نفاق است و كذب  قُلْ  بگو اى محمد در جواب عذر ايشان  فَمَنْ يَمْلِكُ لَكُمْ  پس كيست كه مالك شود از براى شما و تواند كه دفع كند  مِنَ اللَّهِ  از مشيت خداى  شَيْئاً  چيزيرا  إِنْ أَرادَ بِكُمْ ضَرًّا  اگر اراده نمايد خداى بشما ضررى بر اين تخلف و خللى در اهل و مال  أَوْ أَرادَ بِكُمْ نَفْعاً  يا اگر خواهد بشما سودى كه آن صوابست بر رفاقة يا ظفر نصرت و محافظة اموال و اهالى خلاصهء معنى آنست كه اگر خداى اراده نفع يا ضرر داشته باشد بشما هيچكس نخواهد بود كه قادر باشد بر دفع آن از شما پس آمدن شما با من مانع ضرر نميشود و عدم آن موجب نفع شما نميگردد  بَلْ كانَ اللَّهُ  بلكه هست خداى  بِما تَعْمَلُونَ خَبِيراً  به آنچه ميكنيد داناست يعنى ميداند كه قصد شما از تخلف نه به جهت مشغول اموال و اهاليست .\r\n بَلْ ظَنَنْتُمْ  بلكه بجهة آنست كه گمان ميبريد  أَنْ لَنْ يَنْقَلِبَ الرَّسُولُ  به آنكه باز نگردد پيغمبر  وَ الْمُؤْمِنُونَ  و مراجعت ننمايند مؤمنان  إِلى أَهْلِيهِمْ  بسوى اهالى خود بمدينه  أَبَداً  هرگز يعنى مشركان بر ايشان دست يابند و همه را مستاصل سازند  وَ زُيِّنَ ذلِكَ  و آراسته شد اين گمان يعنى شيطان بياراست استيصال پيغمبر و اصحاب او را و متمكن ساخت  فِي قُلُوبِكُمْ  در دلهاى شما  وَ ظَنَنْتُمْ  و گمان برديد  ظَنَّ السَّوْءِ  گمان بد كه دين خدا باطل شود و ملت اسلام برافتد  وَ كُنْتُمْ  و گشتيد شما بدين گمان  قَوْماً بُوراً  گروهى هلاك‌شدگان نزد خدا و رسول .\r\n وَ مَنْ لَمْ يُؤْمِنْ بِاللَّهِ وَ رَسُولِهِ  و هر كه نگرود به خدا و بفرستاده او يعنى بدل خود تصديق حكم ايشان نكند  فَإِنَّا أَعْتَدْنا  پس بدرستى كه ما آماده كرده‌ايم  لِلْكافِرِينَ  براى ناگرويدگان  سَعِيراً  آتش افروخته و سوزان پس به جهت تاكيد قول مذكوره ميفرمايد .\r\n وَ لِلَّهِ  و مر خدايراست\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n مُلْكُ السَّماواتِ وَ الْأَرْضِ  پادشاهى آسمانها و زمينها يعنى تدابير جميع امور علوى و سفلى و زمام ملك همه آن در قبضه اقتدار اوست  يَغْفِرُ  ميآمرزد گناه را  لِمَنْ يَشاءُ  براى هر كه ميخواهد  وَ يُعَذِّبُ  و عذاب مىكند بگناه  لِمَنْ يَشاءُ  هر كرا اراده كند و مقرر استكه مشيت حق تعالى تابع حكمت اوست پس مغفرة او نسبة بتايب خواهد بود و تعذيب او نسبت بمصر  وَ كانَ اللَّهُ  و هست خداى  غَفُوراً  آمرزندهء توبه كنندگان  رَحِيماً  مهربان بر ايشان و شبههء نيست در آنكه رحمة صفات ذاتية اوست و غضب از صفات عرضيه و لهذا تكفير سيئات مينمايد باجتناب كبيره و كبائر را ميآمرزد بتوبه و انابه آورده‌اند كه حضرت رسالت در ذى الحجة الحرام سال ششم از هجرت از حديبيه مراجعت نمود و در محرم‌الحرام هفتم از آن بغزوه خيبر توجه فرمود و باصحاب وعدهء فتح و غنيمت داد بفرموده حق سبحانه و تعالى حكم كرد كه هر كه در حديبيه حاضر بوده به اين غزا توجه نمايد و غير آن بايشان موافقت ننمايد و چون عزم ايشان در اين باب جزم شد متخلفان به قصد رد الهى گفتند كه بگذاريد تا تابع شما شويم در غزا و با اعدا محاربه كنيم حق تعالى پيش از وقوع اين قضيه پيغمبر خود را از ما فى الضمير ايشان خبر داد .\r\n سَيَقُولُ الْمُخَلَّفُونَ  زود باشد كه بگويند باز پس ماندگان از حديبيه كه قبايل مذكوره‌اند از اعراب  إِذَا انْطَلَقْتُمْ  در وقتى كه برويد شما  إِلى مَغانِمَ  بسوى غنيمتهاى يعنى غنائم خيبر  لِتَأْخُذُوها  تا فرا گيرند آن را  ذَرُونا  بگذاريد ما را  نَتَّبِعْكُمْ  تا پيروى كنيم شما را در آمدن بخيبر و غزا نمودن با اهل آن  يُرِيدُونَ  ميخواهند متخلفان به اين قول  أَنْ يُبَدِّلُوا  آنكه مبدل و متغير گردانند  كَلامَ اللَّهِ  سخن خداى را يعنى حكم او را كه فرموده بود كه غير اهل حديبيه بر اين حرب نروند و اخذ غنيمت نكنند  قُلْ  بگو اى محمد مر ايشانرا كه  لَنْ تَتَّبِعُونا  پيروى نخواهيد كرد ما را اين نفى است در معنى نهى يعنى با ما بيرون ميائيد  كَذلِكُمْ قالَ اللَّهُ  همچنين گفته است خداى  مِنْ قَبْلُ  پيش از تهيه شما براى بيرون آمدن بخيبر يا پيش از آمدن ما بمدينه  فَسَيَقُولُونَ  پس زود باشد كه ايشان گويند كه خدا به اين حكم نفرمود  بَلْ تَحْسُدُونَنا  بلكه حسد مىبريد شما بر ما تا در غنايم آن با شما شريك نشويم حق سبحانه رد قول ايشان نموده ميگويد كه نچنين است كه متخلفان ميگويند  بَلْ كانُوا لا يَفْقَهُونَ  بلكه هستند كه در نمييابند و فهم نميكنند  إِلَّا قَلِيلًا  مگر فهميدنى اندك كه آن فطنت آنهاست\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nدر امور فانيه دنيويه و اصلا در احوال باقيه اخرويه تفكر و تامل نميكردند همچنانكه در جائى ديگر فرمود كه يعملون ظاهر امن الحيوة الدنيا بعد از آن بجهة مبالغه در ذم ايشان و اشعار بر شناعت تخلف فرمود كه .\r\n قُلْ لِلْمُخَلَّفِينَ مِنَ الْأَعْرابِ  بگو مر اين باز پس ماندگان كه از عربان باديه نشين‌اند كه مذكور شدند  سَتُدْعَوْنَ  زود باشد كه خوانده شويد  إِلى قَوْمٍ  بحرب گروهى  أُولِي بَأْسٍ شَدِيدٍ  كه خداوندان كارزارهاى سخت باشند با شجاعت تمام  تُقاتِلُونَهُمْ  كارزار كنيد با ايشان و بكشيد ايشان را  أَوْ يُسْلِمُونَ  يا مسلمان شوند يعنى ناچار است از وقوع يكى از اينها اينقوم هوازن بودند كه حضرت رسالت صلّى اللّه عليه و آله و سلّم در وادى حنين با ايشان حرب كرد پيش قتاده بن ثقيف و نزد ابن عباس اهل فارس‌اند و كعب و حسن برآنند كه اهل روم‌اند و گويند كه اهل يمامه‌اند كه اصحاب مسيلمه كذاب بودند و نزد جماعتى ديگر اصحاب معويه‌اند كه در صفين با حضرت امير المؤمنين محاربه كردند يا بنو حنيفة و اهل رده كه در عهد ابو بكر مرتد شدند و اصحاب ايشان محاربه كردند - و صاحب طبرى آورده كه صحيح آنست كه مراد بداعى در قول ستدعون حضرت رسالت صلّى اللّه عليه و آله و سلّم است زيرا كه آنحضرت اعراب مذكور را بغزوهء شديد و قتال اقوامى كه صاحب بحدت و شدت و اقوام بودند مثل حنين و طايف و موته و تبوك و غير آن امر فرموده پس حمل آن بما بعد وفات آنحضرت بيمعنى باشد و بر هر تقدير جهت ترغيب اعراب بر ثبات قدم و رفعت جهاد و ترهيب ايشان از فرار نمودن از محاربه اهل عناد ميفرمايد كه  فَإِنْ تُطِيعُوا  پس اگر فرمان بريد كسى را كه داعى شماست بجهاد اهل كفر و اجابت قول او كنيد در آن  يُؤْتِكُمُ اللَّهُ  بدهد خداى شما را  أَجْراً حَسَناً  مزدى نيكو كه غنيمت است در دنيا و درجات عاليه در عقبى  وَ إِنْ تَتَوَلَّوْا  و اگر رو بگردانيد و پشت بر داعى خود كنيد يعنى قول او را بسمع قبول نشنويد و بقتال نرويد  كَما تَوَلَّيْتُمْ  همچنانكه روى بگردانيديد برد قول و اجابت داعى خود نكرديد  مِنْ قَبْلُ  پيش از آنكه آن سفر حديبيه بود  يُعَذِّبْكُمْ  عذاب كند خداى شما را  عَذاباً أَلِيماً  عذابى دردناك هم در دنيا و هم در عقبى آورده‌اند كه چون وعيد متخلفان بسمع عجزهء اهل اسلام رسيد از اينمعنى خايف شده بعرض سيد عالم صلّى اللّه عليه و آله و سلّم رسانيدند كه ما بواسطهء عجزه و ضعف مرض از جهاد تخلف ميكنيم آيا مآل حال ما چه باشد آيه آمد كه .\r\n لَيْسَ عَلَى الْأَعْمى حَرَجٌ  نيست بر نابينا گرفتى يعنى گناهى اگر از جهاد تخلف كنند  وَ لا عَلَى الْأَعْرَجِ حَرَجٌ  و نه بر لنگ اثمى اگر با اهل جهاد موافقت نكند\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n وَ لا عَلَى الْمَرِيضِ حَرَجٌ  و نه بر بيمار گرفتى اگر بقتال نروند زيرا كه اينها ذو العاهاتند و معذورند مرويست كه چون حق تعالى اين آيه را انزال فرمود حضرت رسالة صلّى اللّه عليه و آله و سلّم ارباب اعتذار را از رفتن بحديبيه معزول داشت بعد از آن به جهت مبالغه در باب جهاد اصحاب فرمود  وَ مَنْ يُطِعِ اللَّهَ  و هر كه فرمان برد خداى را  وَ رَسُولَهُ  و فرستاده او را در جهاد و غير آن  يُدْخِلْهُ  در آورد او را خداى  جَنَّاتٍ تَجْرِي مِنْ تَحْتِهَا الْأَنْهارُ  بهشتهائى كه ميرود از زير منازل و يا درختان آن جوى ها  وَ مَنْ يَتَوَلَّ  و هر كه روى بگرداند از حكم خدا و رسول و فرمان او را نشنود در باب قتال و غير آن  يُعَذِّبْهُ  عذاب كند خداى او را  عَذاباً أَلِيماً  عذابى دردناك و از ابن عباس منقولست كه چون رسول بحديبيه رسيد ناقه او از رفتن بازايستاد هر چند او را ميزد نميرفت تا آنكه در همانجا بخسبيد اصحاب گفتند اين ناقه نافرمانبردار است كه بيجهتى و بىسببى خسبيد فرمود كه عادة اين ناقه نيست كه بىسببى بخسبد ليكن خداى كه بازدارندهء فيل بود از رفتن به مكه او را بازداشت و از رفتن منع كرد پس آنجا فرود آمد و مردى از خزاعه آمد كه حواس بن اميه بود به مكه فرستاد تا اعلام ايشان نمايد كه غرض از آمدن آنحضرت به اين صوب نه حربست بلكه مدعاى او طواف خانه كعبه است و اتيان نمودن بافعال عمره چون حواس اين پيغام بايشان رسانيد شترش را پى كردند و قصد كشتن او نمودند وى از ايشان بگريخت و رسول را از اين قضيه مطلع ساخت حضرت پيغمبر عثمان را نزد أبو سفيان و اشراف قريش فرستاد و چون نزديك مكه رسيد ابان بن سعد كه از قبيلهء هوازن بود به او ملاقات كرده از اسب فرود آمد و او را سوار كرد و خود در عقب او نشست به مكه رفتند و عثمان پيغام مذكور بايشان رسانيد ايشان گفتند ما محمد را نگذاريم تا در مكه درآيد اگر تو ميخواهى طواف كن و بازگرد او گفت من پيش از رسول طواف نكنم و چون خواست كه برگردد مانع او شدند و ويرا محبوس ساختند و آوازهء قتل او در حديبيه شايع شد حضرت اصحاب را در زير درخت سمره جمع كرده با ايشان تجديد بيعت نموده كه با قريش قتال كنند و از حرب رو گردان نشوند تا آنكه شهيد شوند يا فتح نمايند پس همه به اين وجه بيعت كردند مگر ابن قيس چنان كه گذشت و ايشان بقول اصح هزار و پانصد و بيست و پنج كس بودند - صاحب كشاف از عبد اللّه معقول نقل كرده در حين اخذ بيعت از صحابه در زير شجرهء سمره قرار گرفته بود و شاخى از آن بر پشت مبارك او رسيده بود و من به زير سر او بايستادم و آنشاخ را بدست گرفته از پشت او برداشتم و همهء اصحاب بيعت كردند بر آنكه مطلقا از حرب بازنگردند تا آنكه كشته شوند يا فتح كنند حضرت فرمود\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nكه شما بهترين اهل زمينيد و اين بيعة را رضوان نام نهادند بجهة آنكه حق تعالى در حق ايشان فرمود .\r\n لَقَدْ رَضِيَ اللَّهُ  بدرستى كه خداى خشنود شد  عَنِ الْمُؤْمِنِينَ  از گرويدن صحابه  إِذْ يُبايِعُونَكَ  وقتى كه بيعت كردند با تو  تَحْتَ الشَّجَرَةِ  در زير درخت سمره  فَعَلِمَ  پس ميداند خدا  ما فِي قُلُوبِهِمْ  آنچه در دلهاى ايشانست از خلوص عقيده و وفا  فَأَنْزَلَ السَّكِينَةَ  پس فرو فرستاد خداى آنچه سبب سكون و آرميدن دل بود  عَلَيْهِمْ  بر ايشان يعنى الطافى كه مقوى قلوب ايشان بود بر ايشان انزال فرمود و از تشجيع و صلح حديبيه و غير آن از آيات بينه و حجج داله بر غيبة  وَ أَثابَهُمْ  و پاداش داد ايشان را  فَتْحاً قَرِيباً  فتحى نزديك كه آن فتح خيبر است يا مكه و اول قول اكثر مفسران است .\r\n وَ مَغانِمَ كَثِيرَةً  و ديگر خبر داد ايشانرا از فضل عميم خود غنيمتهاى بسيار يعنى غنايم خيبر  يَأْخُذُونَها  فراگيرند آن را از ضياع و عقار و امتعه و نقود يا غنايم هوازن كه بعد از فتح مكه بود  وَ كانَ اللَّهُ عَزِيزاً  و هست خداى غالب بر همهء چيزها پس دوستان خود را نصرت دهد و بر دشمنان غالب گرداند  حَكِيماً  دانا به حكم و مصالح بندگان يا حكم كننده بمغلوبيت دشمنان .\r\n وَعَدَكُمُ اللَّهُ  وعده كرده است شما را خداى اى امة عالى همت  مَغانِمَ كَثِيرَةً  غنيمت‌هاى بسيار در بلاد فارس و روم و غير آن از بلاد شرق و غرب  تَأْخُذُونَها  كه خواهيد گرفت آن را تا روز قيامت  فَعَجَّلَ لَكُمْ  پس تعجيل فرمود براى شما  هذِهِ  اين يك غنيمت را كه غنيمت خيبر است يعنى پيش از همهء عالم بشما رسانيد  وَ كَفَّ  و بازداشت  أَيْدِيَ النَّاسِ  دستهاى مردمانرا يعنى اهل خيبر و خلفاى ايشان كه بنى عطفان بودند  عَنْكُمْ  از شما به اين وجه خوف در دل آنها افكند و به جهت اين در حصارهاى خود متقاعد شدند و در مقابله مقاتله ننمودند تا شما از ضرر ايشان سالم مانديد مرويست كه چون حضرت رسالت ( ص ) قلاع خيبر را محاصره فرمود قبيلهء اسد و عطفان قصد كردند كه بمدينه روند و اموال اهل اسلام را غارة كنند و اولاد و زنان ايشانرا اسير سازند حق تعالى ترس در دل ايشان انداخت تا از اين امر متقاعد شدند  وَ لِتَكُونَ  و تا باشد آن غنيمت معجله  آيَةً لِلْمُؤْمِنِينَ  نشانهء مر مؤمنان را بر صدق قول حضرت بر وعده غنايم  وَ يَهْدِيَكُمْ  و تا بنمايد بشما  صِراطاً مُسْتَقِيماً  راهى راست يعنى ثابت دارد شما را بر دين اسلام بسبب زيادتى يقين و بصيرت و به صلح حديبيه و خيبر و غير آن تا بفضل الهى مستوثق شويد و بر لطف لم يزلى توكل نمائيد و بر\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nموعودات الهى اميدوار باشيد و قصه فتح خيبر برين تفصيل ارباب سير آورده‌اند كه چون پيغمبر از حديبيه مراجعت فرمود بيست و يك روز در مدينه توقف نمود و بعد از آن سباع بن عطفه غفارى را در مدينه خليفهء خود ساختند به حكم وعدهء و اثابهم فتحا قريبا كارسازى فتح خيبر باز فرمود و هزار و چهار صد كس از مدينه بيرون رفته متوجه قلاع خيبر شد - ابى مروان اسلمى رواية كرده كه من از جد خود شنيدم كه چون با رسول خداى از مدينه بيرون آمديم حضرت فرمود بايستيد پس صحابه آنجا توقف كردند و او دست نياز بدرگاه حضرت كارساز برداشته دعاى خير در بارهء فتح خيبر بتقديم رسانيد بعد از آن فرمود قدم پيش نهيد بنام خداى آنگه از آنجا به منزل صهبا آمدند و در وقت سحرگاه از طريق وادى حرضه بميان قلاع خيبريان درآمدند انس بن مالك رواية كند كه چون به زير حصن خيبر رسيديم اهل خيبر بىخبر از قلعه بيرون آمده و با بيل و تيشه و ادوات زراعت روى بباغات و زراعات خود نهادند كه ناگاه لشكر اسلام به نظر ايشان درآمد گفتند و اللّه كه اين محمد است و لشگريان او پس فرار نموده روى بحصارهاى خود نهادند و درها را استوار كردند و رسول ( ص ) چون به زير حصن قموص رسيد فرمود اللّه اكبر خربت خيبر خراب شد قلعهء خيبر القصه يهود دل بر فنا نهاده مبارزان نامى ايشان از حصار بيرون آمدند و در برابر اهل اسلام بايستادند و چون صفوف قتال بين الفريقين راست شد مرحب يهود كه از رؤساى دلاوران قلعهء خيبر بود جرأت نموده قدم پيش نهاد و اين رجز آغاز كرد علمت خيبر انى مرحب شاكى السلاح بطل مجرب اذا الحروب اقبلت تليب عامر بن اكوع اين رجز شنيده از ميان اهل اسلام بيرون آمده در مقابل او اين رجز آغاز كرد قد علمت خيبر انى عامر شاكى الصلاح بطل مغامر پس پيش آمده با مرحب آغاز محاربه كرد بعد از آنكه ضربتى چند در ميان آنها رد و بدل شد شمشير مرحب بر سر عامر آمد و عامر در غضب شده شمشير خود را حوالهء ساق مرحب كرد اما به جهت آنكه شمشير كوتاه بود بر ساق مرحب نرسيد دم آن بر زانوى خود خورد بيفتاد و به جهت آنزخم شهيد شد بعد از آن مردمان بمقاتله مشغول شدند و حضرت در آن روز راية بابو بكر داد و چون كارزار سخت شده ترسان شده اصحاب خود را بد دل گردانيد و همه روى بفرار نهادند روز ديگر راية بعمر خطاب داد او نيز با اصحاب خود ترسان و هراسان بازگشت و در آن روز حضرت را درد شقيقه تارى شده بود به جهت آن نميتوانست كه از خيمه بيرون آيد و در آخر روز چون صداع آن تخفيف يافت بيرون آمد و از كيفيت حرب سؤال كرد صورت حال را بموقف عرض رسانيدند\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nحضرت مغموم شد و فرمود لأعطين الراية غدا رجلا يحب اللّه و رسوله و يحبه و رسوله كرار غير فرار لا يرجع حتى يفتح اللّه على يديه به خدا سوگند كه فردا اين راية را به مردى دهم كه خدا و رسول را دوست دارد و خدا و رسول او را دوست دارند و مكرر حمله كننده باشد بر اعدا و از ايشان فرار نكند و باز نگردد تا آنكه بر دست او حق تعالى فتح خيبر نمايد و بخارى و مسلم نيز از قتيبة بن سعد اينحديث در صحيح خود آورده‌اند كه چون اصحاب اين كلمات با بركات از سيد كاينات و سرور موجودات شنيدند همه شب در فكر اين بودند كه آيا شخصى كه فراخور اين امر باشد و لايق اين منصب كه تواند بود چون صبح شد هر يك از ايشان منتظر اين بودند كه خلعت اين سعادت بقد او راست آيد پس حضرت فرمود كه ابن عم من و داماد من على بن أبي طالب كجاست گفتند درد چشم و صداع دارد بواسطهء آن از خيمه بيرون نميآيد فرمود او را طلب كنيد پس او را نزد رسول حاضر ساختند سرور عالميان او را نزد خود طلبيد و در كنار خود جاى داد و آب دهن خود را در چشم او كرد و دست مبارك بر سرش ماليد فى الحال چشم او از تيرگى رمد روشن شد و صداع از او زايل گشت بر وجهى كه گوييا هرگز المى به او نرسيده پس در بارهء او اين دعا فرمود كه اللهم احفظه عن الحر و البرد بار خدايا او را از گرما و سرما نگاه‌دار امير المؤمنين عليه السلام فرمود كه از آن روز كه سيد عالم صلّى اللّه عليه و آله و سلّم در حق من ايندعا كرد ديگر سرما و گرما بر من اثر نكرد ابو عبد اللّه حافظ از استاد خود از عبد الرحمن ابن ليلى روايت كند كه امير المؤمنين در گرما قباى پر پنبهء زمستانى پوشيدى و اصلا اثر التهاب حرارت از او مشاهده نميشد و در زمستان جامهء تنگ تابستانى ميداشت و اثر ضرر سرما مرئى نميشد گفتم منشاء اين را از پدر خود استفسار كنم چه آن هميشه در خدمت آنحضرت مىباشد پس اين صورت را از او پرسيدم فرمود من نيز نميدانم ليكن از آنحضرت معلوم كنم پس نزد امير المؤمنين رفت و سبب را از او پرسيد فرمود كه روز حرب خيبر حضرت پيغمبر خدا صلّى اللّه عليه و آله و سلّم فرمود كه لاعطين الراية غلام رجلا يحب اللّه و رسوله يفتح عليه كرارا غير فرار بعد از آن مرا طلبيد و گفت اللهم كفه الحر و البرد خدايا او را از سرما و گرما نگاهدار امير المؤمنين « ع » فرمود كه از آن روز كه آن حضرت در حق من اين دعا كرد گرما و سرما در خود نيافتم القصه حضرت رسالت صلّى اللّه عليه و آله و سلّم در آن روز راية را بامير المؤمنين « ع » تفويض نمود و فرمود كه برو بنزد اهل خيبر كه جبرئيل با تست و نصرت با تست و ترس پراكنده شده است بر دلهاى دشمنان تو آنگه امير المؤمنين راية برداشته خواست كه متوجه حرب شود پيغمبر صلّى اللّه عليه و آله و سلّم فرمود اى على چون بساحت ايشان رسى اول ايشان را بدين اسلام دعوة كن و تهديد و و تخويف نماى كه اگر يكى را بدين اسلام هداية كنى بهتر است مر ترا از شتران بسيار كه\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nسرخ موى باشد پس فرمود كه اى على بدانكه اهل خيبر در كتاب خود خوانده‌اند كه مردى حصن ايشان بگشايد و ايشانرا منكوب سازد كه نام او ايليا باشد چون بايشان رسى بگو كه نام من ايلياست كه باذن اللّه تعالى همه مخذول خواهند شد سلمه روايت كند كه چون امير المؤمنين عليه السلام بحرب گاه رسيد مرحب يهودى بمبارزت او بيرون آمد با سلاحى تمام و مغفرى از فولاد بر سر نهاده و بر بالاى مغفر خودى سنگين بر سر وضع كرده مركب را بجولان درآورد و رجز مذكوره را اعاده كرد امير المؤمنين در مقابل او اين رجز آغاز كرد انا الذى سمتنى امى حيدرة كليت غايات شديد قسورة اكيلكم بالسيف كيل السندرة مرحب چون اين رجز بشنيد بر خود بلرزيد جهة آنكه مادرش به او گفته بود كه من در واقعه ديدم كه شيرى بر تو حمله كرد و ترا مغلوب ساخت بايد كه امروز از شيرى يا از شخصى كه مسمى باشد يا خصلت شير داشته باشد احتراز كنى مرحب را اين سخن در خاطر آمد خواست كه برگردد حميت جاهليت مانع برگشتن او شده با امير المؤمنين ( ع ) در مقام جنگ و محاربه درآمده امير المؤمنين ( ع ) بعد از عرض دين اسلام كه بر او عرض كرد و امتناع او از آن آغاز محاربه كرد و ضربتى در ميان ايشان رد و بدل شد آخر الامر امير المؤمنين عليه السلام تيغ برآورد و چنان بر فرق او زد كه خود سنگين و مغفر آهنين ببريد و از سر و روى او گذشته به حلق او رسيد و مرحب از مركب در افتاد و بجهنم پيوست يهودان چون اين ضرب از او بديدند رعبى و خوفى از آن حضرت در دل ايشان افتاد و همه بگريختند و در قلعه رفته درها استوار كردند امير المؤمنين بدر قلعه آمد يكى از بالاى قلعه آواز داد كه ايمرد نام تو چيست حضرت فرمود كه نام من على بن أبي طالب او گفت علا محمد و من معه محمد بلند مرتبه است محمد و هر كه با اوست عالى رتبه است پس گفت ايعلى من در كتاب خود خوانده‌ام كه در اين نزديكى پيغمبرى پيدا شود كه سلام و تحيت او را باشد و او پسر عم خود را بدين حصن فرستد و خداى اين حصن را بدست او بگشايد و اگر تو صاحب فتح باشى مرا امان باشد يا نه گفت لك امان الرسول آنمرد گفت عالج الباب بجنبان در را امير المؤمنين عليه السلام از گفتار او خوشحال شده در را بگرفت و به قوت تمام در را دوبار بجنبانيد حلقها و زنجيرهاى آن در هم شكست و در را از جاى خود بركند و بر بالاى سر خود برد به مقدار چهل گام در پس سر خود انداخت ابو عبد اللّه حافق باسناد خود از رافع مولاى رسول نقل كرده كه امير المؤمنين عليه السلام با يهودى مقاتله ميكرد آن يهود شمشير حوالهء سپر آن حضرت كرد سپر از دست آن حضرت بيفتاد امير در غضب شده در خيبر را در دست گرفت و سپر خود ساخت و به آن محاربه ميفرمود تا فتح نمود و بعد از آن\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nاو را بينداخت و نيز أبو عبد اللّه باسناد خود از ليس بن ابى سليم و از ابو جعفر محمد بن على عليه السلام نقل كرده كه جابر بن عبد اللّه گفت چون امير المؤمنين در خيبر بركند و بينداخت مسلمانان خواستند كه در قلعه درآيند خندق حايل بود حضرت در را بياورد تا پل سازد به اطراف خندق نرسيد پس حلقهء در را قبضه ساخت و در را بر سر دست نگاه داشت تا همهء اصحاب و لشگريان پيغمبر با توابع از آنجا مرور كردند و مرويستكه يكى از اصحاب با پيغمبر صلّى اللّه عليه و آله و سلّم گفت يا رسول اللّه من عجب مانده‌ام از قوت على كه درى به اين عظمت بر كنده و بر سر دست بداشته تا همهء مردمان از آن ميگذرند آيا دست او ستونست كه اصلا متزلزل نميشود رسول فرمود كه از دستش تعجب ميكنى و پايش را ملاحظه نميكنى كه در آن تعجب بيشتر است چون پايش را ملاحظه كرد گفت يا رسول اللّه سبحان اللّه پاى او بر هوا ايستاده حضرت فرمود نه چنين است بلكه جبرئيل شهپر خود را فرش ساخته و او بر بالاى پر جبرئيل ايستاده ليث از جابر نقل كرده كه چهل مرد توانا بر آن شدند كه آن در را از جاى خود بجنبانند نتوانستند و بروايت ديگر هم جابر نقل كرده كه هفتاد مرد بهم رفتند و نتوانستند كه او را از جا بردارند و بجاى خود برند و نيز از ابو عبد اللّه روايت كرده كه امير المؤمنين عليه السلام فرمود چون در خيبر بر كندم و پل ساختم و لشگر بر آن بگذشتند يكى با من گفت كه اى على بار گران برداشتهء گفتم بخداى گرانى اين در بيش از سپرى نمييابم پس فرمود كه چون همه اصحاب بر بالاى آن در بگذشتند من آن در را در خندق افكندم هفتاد كس بهم رفتند تا آن را از جاى خود بردارند نتوانستند و در كتاب دلايل النبوة ابى بكر بيهقى نقل كرده‌اند كه پيغمبر يك يك از حصنهاى خيبر ميگشود و مالها و غنايم آن را بر اصحاب قسمة ميفرمود تا كار محاربه بحصن سطيح و سلالم رسيد و اين آخرين حصن بود و حضرت رسالت صلّى اللّه عليه و آله و سلّم قريب به ده روز و بروايتى پانزده روز در پاى اين حصن محاربه نمود تا آن را فتح كرد و از محمد بن اسحق مرويستكه از حصون خيبر اول ناعم را فتح كردند پس نطات و شق را بعد از آن يهودان بحصن صعب بن معاذ متحصن شدند و آن نيز بعد از محاربه بسيار مفتوح گشت و امتعه و اقمشه ايشان بدست مسلمانان درآمد پس بمحاربه قموص مشغول شدند و حضرت رسول را صداعى تارى شده بود به جهت آن نمىتوانست كه سوار شود و قلعه بغايت محكم بود بعد از محاربه بسيار بدست شاه ولايت پناه عليه السلام مفتوح گشت و اين حصار از سلام بن ابى الحقيق بود القصه اصحاب غنيمت آن را به تصرف خود درآوردند و در ميان آن صفيه بنت حى بن اخطب با زنى ديگر بلال نام آن هر دو زن را بر كشتگان ايشان بگذرانيدند چون آن زن كه با صفيه بود كشتگان قوم خود را بديد دست بفرياد بركشيد\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nو روى بخراشيد و خاك بر سر كرد رسول اللّه فرمود اعزبوا عنى هذه الشيطانة از من دور كنيد اين زن شيطان صفت را پس حضرت رسول او را گفت كه رحمت از تو نزع شده كه زنان را بر كشتگان خود ميگذرانى آنگه صفيه را نزد خود خواند و رداى مبارك را برو افكند مردمان بدانستند كه آنحضرت او را براى خود برگزيد و صفيه پيش از اين واقعه در واقعه ديده بود كه ماه آسمان در كنار او افتاد اين خواب را با شوهر خود كه كنانة بن ربيع نام داشت نقل كرد وى طپانچه سخت بر رويش زد كه كبود گشت و گفت مگر ميل پادشاه حجاز كردهء كه محمد است و حضرت رسول چون اثر كبودى بديد منشا او را از او پرسيد او صورت حال تقرير كرد آنگه كنانة بن ربيع را نزد رسول آوردند او صاحب كنيز بنى النضير بود رسول او را گفت مالها كه در نزد تست حاضر كن او قبول نكرد پس او را فرمود كه عذاب كنند يهودى گفت من او را در فلان خرابه ديدم كه تردد ميكرد رسول فرمود تا آن خرابه را بشكافتند و مال بسيار از آنجا بيرون آوردند و زرهاى ديگر از او طلبيدند اقرار نكرد پس او را شكنجه كردند مقر نيامد آنگه او را بمحمد مسلم دادند بعوض برادر و عم خود كه در قلعه كشته بود قصاص كرد بعد از آن ابن ابى الحقيق التماس كرد كه از قلعه پائين آيد و با رسول سخنى چند بگويد حضرت رسول رخصت داد وى بيامد بعد از تذلل بسيار و تضرع بيشمار مصالحه كرد بر حقن دما و ترك ذرارى ايشان به اين كه جميع اموال و ارضين و نقود و اقمشه و امتعه و مواشى و رخوت و ابواب به پيغمبر واگذارند مگر جامهء كه پوشيده‌اند پس رسول فرمود برى باشد از شما ذمة خدا و رسول اگر چيزى از من پوشيده باشيد پس بر اين مصالحه واقع شد بعد از آن اهل خيبر گفتند كه چون ما رسوم و آداب عمارت و زراعت اين حصون نيك ميدانيم ما را به حال خود بگذاريد تا محافظة منازل خود نماييم و عمارت و زراعت آن كنيم و آنچه حاصل شود تنصيف كنيم رسول بر اين راضى شده با ايشان مقاطعه كرد به اين شرط كه هرگاه ما خواهيم شما را از اين حصون اخراج كنيم و چون خبر فتح قلاع خيبر باهل فدك رسيد بيامدند و امان طلبيدند و حصون فدك را تسليم كردند رسول بطريق اهل خيبر با ايشان مصالحه كرد و مقاطعه فرمود و رسول بعد از فتح خيبر و فدك چند روز به جهت استراحت توقف فرمود و زينب بنت حارث كه زن سلام بن مشكم بود و دختر برادر مرحب گوسفندى بريان كرده برسم هدية نزد پيغمبر آورد و از خادمان عتبهء عليه پرسيد كه پيغمبر كدام عضو گوسفند را بيشتر دوست دارد گفتند دست او را پس در خفيه دست گوسفند را زهرآلود ساخت و باقى اعضا را نيز قدرى بماليد و چون آن گوسفند را نزد رسول آورد پاره از گوشت دست آن را برداشت\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nو به پيغمبر داد حضرت پارهء از آن گوشت بسر دندان مضغ فرمود و بينداخت و بشر بن براء بن مغرور پارهء از آن بخورد پس حضرت فرمود كه كتف اين گوسفند به من خبر داد كه مرا زهرآلود ساخته‌اند آن را مخور آنگه زن را طلبيدند و اين صورت را از آن پرسيدند معترف شد كه اين عمل كرده‌ام تا تو مرا از اين خبر دهى و يقين من در نبوة تو زياد شود حضرت از اين سخن از سر او درگذشت پس بشر بن براء به جهت خوردن اين طعام مسموم وفات كرد از مادر بشر مرويست كه در مرض الموت حضرت رسالت صلّى اللّه عليه و آله و سلّم بعيادة او رفتم فرمود كه ايمادر بشر هميشه آن لقمه گوشت در خيبر كه با پسر تو خورده‌ام معاودت ميكرد و هر سال اثر آن بر من ظاهر مىگشت تا آنكه الحال زمان آن شده است كه رگ گردن مرا قطع كند و از اينجاست كه اهل اسلام رواية كرده‌اند كه آنحضرت به جهت كرامت رتبهء نبوة درجه شهادت يافت و بمدارج شهدا عروج كرده بجوار ايزدى پيوست القصه حق تعالى بعد از وعده غنيمت فتح خيبر بشارة غنايم و فتوح ديگر بامة خير البشر داده ميفرمايد .\r\n وَ أُخْرى  و وعده كرد خداى شما را غنيمتهاى ديگر  لَمْ تَقْدِرُوا عَلَيْها  كه هنوز قادر نشده‌ايد در حرب وعده داد شما را قريهء ديگر باقرى و بلاد ديگر تا روز قيامت  قَدْ أَحاطَ اللَّهُ بِها  بدرستى كه احاطه كرده است علم خداى به آن غنايم يا فتح مكه يا فتح ديگر كه عنقريب بدان دست يابيد و بروايت ابن عباس مراد به اين مداين فارس و روم و شام است چه پيغمبر ايشانرا بشارة داده بود بر كنوز كسرى و قيصر در حينى كه اصلا قدرت نداشته بر قتال فارس و روم فتح مداين  وَ كانَ اللَّهُ عَلى كُلِّ شَيْءٍ  و هست خداى بر همه چيز از فتح مداين و اعطاى غنايم و غير آن  قَدِيراً  توانا چه قدرت او ذاتيه است پس مختص بشىء دون شىء نباشد حاصل كه مىفرمايد حق تعالى غنايم ديگر را بشما عطا خواهم كرد بفضل شامل و عنايت كامل چه لطف الهى فراخور حال شماست به جهت علم او باخلاص و وفا و صدق و صفاى شما .\r\n وَ لَوْ قاتَلَكُمُ  و اگر قتال كردندى با شما در حديبيه  الَّذِينَ كَفَرُوا  آنان كه كافر شدند از اهل مكه و صلح نكردند با بنى اسد و غطفان كه ارادهء قتال با مسلمانان داشتند در مدينه مقاتله كردندى بامثال شما  لَوَلَّوُا الْأَدْبارَ  هر آينه گردانيدندى پشتها را يعنى هزيمت كردندى از شما به جهت يكجهتى  ثُمَّ لا يَجِدُونَ  پس نيافتندى  وَلِيًّا  دوست و كارسازى كه حراست ايشان نمايد  وَ لا نَصِيراً  و نه يارى كه نصرت ايشان دهد اين آيه دالست بر علوم غيبية كه در مستقبل زمان وجود پيدا كند .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n سُنَّةَ اللَّهِ  سنت نهاده است خداى سنت نهادنى در ميان شما  الَّتِي قَدْ خَلَتْ  آنچنان سنتى كه گذاشته است  مِنْ قَبْلُ  پيش از اين در ميان امتان ديگر يعنى طريقه و عادة قديمهء الهى جاريست در ميان امم سابقه و لا حقه كه هميشه انبيا و اوليا بر اعداى او غالب باشند و اهل طاعة منصور و اهل معصيت مخذول كما قال اللّه تعالى لاغلبن و رسلى  وَ لَنْ تَجِدَ  و هرگز نيابى  لِسُنَّةِ اللَّهِ  مر طريقه و عادت خدا را در نصرت انبيا و اوليا  تَبْدِيلًا  تغيير دادنى يعنى هيچكس نتواند كه طريقهء او سبحانه را متبدل سازد و متغير گرداند از انس بن مالك روايتست كه در حينى كه حضرت رسالت ( ص ) در حديبيه نزول فرموده بود هشتاد تن از اهل مكه وقت نماز صبح از جبل تنعيم فرو تاختند تا اصحاب را بقتل رسانند اصحاب بر ايشان غالب شده همه را بگرفتند و آنگاه پيغمبر ايشان را آزاد كرد تا در حرم قتل واقع نشود و مقارن اينحال آيه آمد كه .\r\n وَ هُوَ الَّذِي  و او آن كسى است كه از محض فضل خود  كَفَّ أَيْدِيَهُمْ  دفع كرد دستهاى كفار مكه را  عَنْكُمْ  از شما  وَ أَيْدِيَكُمْ عَنْهُمْ  و بازداشت دستهاى شما را از ايشان  بِبَطْنِ مَكَّةَ  در وادى مكه يعنى در حديبيه  مِنْ بَعْدِ أَنْ أَظْفَرَكُمْ  پس از آنكه ظفر داد شما را و غالب ساخت  عَلَيْهِمْ  بر ايشان مراد از آن هشتاد كس‌اند  وَ كانَ اللَّهُ  و هست خداى  بِما تَعْمَلُونَ  به آنچه ميكنيد از مجادله با كفار در اول بار براى فرمان سيد ابرار و براى آنكه دست از ايشان باز نميداريد و نميكشيد و به جهت تعظيم حرمت حريم حرم محترم پروردگار  بَصِيراً  بينا و شما را بر آن جزاى نيكو خواهد داد در دنيا و عقبى و نزد بعضى آنست كه عكرمة بن ابى جهل با پانصد كس بحديبيه آمد تا با پيغمبر مجادله كند آنحضرت خالد بن وليد را با جمعى بفرستاد و ايشانرا منهزم ساخته ميدوانيدند تا همه را در حيطان مكه داخل گردانيدند و برگشتند حق تعالى در عقب اين آيه فرستاد بعد از آن سبب منع دخول مسلمانان در اين سال در مكه بيان كرده فرمود كه .\r\n هُمُ الَّذِينَ كَفَرُوا  ايشان‌اند آنان كه نگرويدند به خدا و رسول  وَ صَدُّوكُمْ  و بازداشتند شما را  عَنِ الْمَسْجِدِ الْحَرامِ  از دخول مسجد حرام و طواف كعبهء معظمه و احلال از عمره  وَ الْهَدْيَ  و منع كردند آن را نيز كه از روى هديه براى قربان آورده بودند از شتران  مَعْكُوفاً  در حالتى كه بازداشته بودند  أَنْ يَبْلُغَ مَحِلَّهُ  از آنكه برسد بجاى خود يعنى به مكان نحر كه مكه است همچنانكه موضع ذبح هدى منى است و هدى كه همراه داشتند هفتاد شتر بودند و تقليد كه اشعار كرده بودند و\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nبحديبيه آورده بودند و چون از زيارت خانهء كعبه ممنوع شدند همه آنجا نحر كردند آنچه از سوق اين آيه و آيه لاحقه مفهوم مىشود آنست كه كفار بسبب آنكه شما را از عمره منع كردند و قربانى شما را نگذاشتند كه به محل خود رسد مستحق قتال و استيصالند و ليكن شما را در اين سال از قتال ايشان باز ميداريم به جهت آنكه آسيبى و ضررى نرسد به جماعت مؤمنان كه در مكه‌اند  وَ لَوْ لا رِجالٌ مُؤْمِنُونَ  و اگر نبودى مردان ايمان آورنده  وَ نِساءٌ مُؤْمِناتٌ  و زنان مؤمنه گرونده در مكه  لَمْ تَعْلَمُوهُمْ  كه ندانيد شما ايشانرا و بر ايمان ايشان وقوف نداريد به جهت اختلاط بمشركان و آن هفتاد و دو مرد و زن بودند كه كتمان ايمان ميكردند از مشركان و به جهت ضعف و عجز نميتوانستند كه از ميان ايشان بيرون آيند پس اگر نه آن بودى  أَنْ تَطَؤُهُمْ  كه گام مينهادند بر آن مؤمنان و ايشان را در زير پاى ميگرفتند و هلاك ميكردند در وقت مقاتله با كفار  فَتُصِيبَكُمْ  پس ميرسيد شما را  مِنْهُمْ  از جهت كشته شدن ايشان  مَعَرَّةٌ  مكروهى كه آن غم و تاسف شما ميبود بر قتل آن مؤمنان به او يا سرزنش اهل كفر بر كشتن شما اهل دين خود را  بِغَيْرِ عِلْمٍ  به غير دانش  لِيُدْخِلَ اللَّهُ فِي رَحْمَتِهِ  تا داخل گرداند خدا در رحمت و بخشايش خود  مَنْ يَشاءُ  هر كرا خواهد از آنهائى كه اسلام قبول كنند بعد از صلح اهل مكه يا داخل سازد ايشانرا در رحمة خود بجهة سالم بودن ايشان از قتل يا در آورد شما را در بخشش خود بجهة سلامتى شما از طعن و عيب كفار بسبب كشته شدن اهل اسلام در ميان ايشان  لَوْ تَزَيَّلُوا  اگر جدا بودندى آن مؤمنان از كافران و از يكديگر متميز  لَعَذَّبْنَا الَّذِينَ كَفَرُوا  هر آينه عذاب ميكرديم آنانرا كه كافر شدند  مِنْهُمْ عَذاباً أَلِيماً  از اهل مكه عذابى دردناك بقتل و سبى و غارت پس ما به بركت و حرمت مؤمنان آن ديار عذاب قتل از مكه بازداشتيم از امام جعفر صادق عليه السلام منقولست كه امير المؤمنين عليه السلام را از تفسير اين آيه پرسيدند فرمود كه معنى آنست كه اگر چنانچه اولادى كه در اصلاب اين كافرانند و علم ما بايمان آنها تعلق گرفته از آباى خود متفرق و متميز بودندى ما ايشانرا به عذاب قتل معذب مىساختيم از رهروى و عروة بن زبير مسوره بن مخزوم منقولست كه امير المؤمنين عليه السلام تفصيل و قصه صلح حديبيه را بدين وجه ايراد نموده‌اند كه سيد عالم ( ص ) از مدينه به قصد عمره با هفصد كس از اصحاب خود روى به مكه نهادند و چون بذو حليفه رسيد إحرام گرفت و شتر آن را اشعار و تقليد فرمود و از آنجا جاسوسى از بنى خزاعه به مكه فرستاد تا احوال قريش را استفسار كند و\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nدر حينى كه آنحضرت بغدير اشطاط رفت كه قريب بكوه عسفانست آن جاسوس آمد گفت كه رؤساى قريش چون كعب بن لوى و عامر بن لوى و غيره جمله احابيش را جمع كردند تا با شما مقاتله كنند يا از دخول مكه و زيارت كعبهء معظمه بازدارند رسول با اصحاب بر سبيل مشورت فرمود كه شما را مصلحت چيست برويم قتل ايشان و سبى زنان و فرزندان ايشان يا آنكه هر كه با ما در مقام مقاتله درآيد با او مجاهده كنيم اصحاب گفتند راى تو صوابست اما چون كه بقتال نيامده‌ايم بلكه به زيارت خانهء كعبه متوجه شده‌ايم اولى شق ثانيست و غرض رسول ( ص ) در اين مشورت آن بود كه تا راى اصحاب را استخراج كند و اگر نه آنحضرت براى صواب اعلم بود آنگه با اصحاب گفت كه روانه شويد ايشان ميرفتند تا بعسفان رسيدند بشير بن سفيان از مكه مىآمد نزد رسول ( ص ) آمد و گفت يا رسول اللّه قريش يك بار بر تو پلنگ پوش شده يعنى بدشمنى تو متفق الكلمه شده‌اند و كمر عداوة تو بر ميان بسته‌اند نخواهند گذاشت كه تو بر مكه روى و خالد بن وليد با جمعى بسيار كه طليعه لشگر ايشانست بكراع الغميم نزول كرده‌اند حضرت فرمود كه اگر ايشانرا بر من تسلط بودى مراد ايشان حاصل شدى به خدا سوگند كه اگر با من سلوك بد كنند با ايشان مقاتله كنم بتاييد الهى همه را مقهور و مغلوب سازم پس فرمود كه كيست از شما كه ما را براهى ببرد كه رهگذار ايشانست مردى اسلمى گفت من براهى دشوار شما را بايشان رسانم فرمود كه سيروا روانه شويد اصحاب روانه شدند و چون مواضع دشوار را طى كردند و به زمين هموار رسيدند رسول فرمود كه بگوييد نستغفر اللّه و نتوب اليه همه اصحاب به اين كلمه مترنم گشتند حضرت فرمود كه اين خطبه‌ايست كه بر بنى اسرائيل عرض كردند ايشان قبول نكردند و چون بطليعهء لشگر رسيدند فرمود كه به راه دست راست برويد پس اصحاب بدست راست ميل كرده ميرفتند تا بثنية المران رسيدند كه مهبط حديبيه است در آنجا ناقه حضرت رسول ( ص ) بر وجهى كه مذكور شد بيجهتى و بىسببى فرو خوابيد حضرت فرمود لا و لكن حبسها حابس الفيل پس ناقه را بر پاى كرد و از آن راه عدول نموده باقصاى حديبيه بر سر چاهى كه آب اندك داشت نزول فرمود ببركت و ميمنت آنحضرت آب چاه بسيار شد بعد از آن بديل بن ورقاى خزاعى با جمعى از خزاعه در رسيدند و گفتند يا رسول اللّه كعب بن لوى و عامر بن لوى با عوذ و مطافيل لشگر جمع كرده به قصد آنكه ترا از مسجد الحرام منع كنند رسول فرمود من بقتال هيچكس نيامده‌ام بلكه قصد زيارت دارم بخداى كه اقدام ايشان باعث وقوع عقوبة و عذاب استيصالست بر ايشان اگر چنانچه خواهند مصالحه كنيم با ايشان در مدتى معين كه نه مرا بايشان نزاعى باشد و نه ايشانرا به من تعرضى اگر در اين مدت قبول اسلام نمايند فبها المراد و اگر نه\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nبفراغت و امنيت در منزلها قرار گيرند و اگر چنين نكنند به حق خداى كه جان من بفرمان اوست كه با ايشان مقاتله كنم تا آنكه خدا مرا بايشان ظفر دهد و يا آنچه امر الهى باشد بر من جارى شود بديل گفت من بروم و اين كلام را بسمع ايشان رسانم و به‌بينم كه در اين باب چه مىگويند پس نزد قريش آمد و اين معنى را ادا كرد عروة مسعود ثقفى برخاست و بقريش گفت اينمرد سخنى ميگويد كه خير ما در آنست اگر قبول اين امر مىكند فهو المراد و اگر نه مرا با او بنزد محمد صلّى اللّه عليه و آله و سلّم فرستيد تا من نيز سخنى با او بگويم ايشان قبول اين امر كرده ويرا نزد رسول فرستادند آنحضرت آنچه ببديل گفته بود به او تكرار فرمود عروه گفت ايمحمد به خدا كه در پيرامون تو جماعتى ميبينم كه در حالت حرب از تو فرار نمايند و ترا تنها بگذارند ابو بكر او را دشنام داد گفت آيا ما اين نوع فعل را با رسول بجاى آوريم عروه گفت اين چه كس است گفتند ابو بكر ابن ابى قحافه گفت بخداى كه اگر نه آن بودى كه تو پيش از اين در حق من كارى كردهء و من مكافات آن را به تو نرسانيده‌ام آنچه حق جواب بود به تو ميگفتم پس عروه در سخن پياپى دست بر روى رسول ميرسانيد و بيحرمتى ميكرد مغيرة بن شعبه خودى بر سر گرفته و شمشيرى حمايل كرده بر زبر سر او ايستاده هرگاه عروه دست بر روى رسول دراز كردى وى قبضهء شمشير را بر سر دست او زدى و گفتى دست خود را در پيش خود نگه‌دار و ترك بىادبى كن و اگر نه دست ترا به اين شمشير قطع كنم وى گفت اينچه كس است گفتند مغيرة بن شعبه عروه در مقام سرزنش او در آمده گفت اى مغيره تو آن نيستى كه خيانت كردى و در غدر سعى نمودى و اين بجهة آن گفت كه مغيرة در زمان جاهليت با قومى مصاحبت كرد و آخر اموال ايشان را اخذ نمود و ايشان را بقتل آورد پس نزديك رسول آمد و اسلام آورد رسول فرمود كه اسلام ترا قبول كردم پس عروه نيك نظر كرد ديد كه اصحاب نزد آن قدوه احباب كمر خدمتكارى در ميان بسته بودند و آنچه آنحضرت بايشان امر ميكرد به آن مبادرت ميكردند و بطريق خادمان و چاكران دست بر سينه و سر در پيش افكنده نزد او ايستاده بودند و از غاية خشيت در حين تكلم در روى او نگاه نكردندى و سخن را نرم و آهسته گفتندى و در هر محلى كه وضو ساختى يا آب دهن افكندى بر يكديگر سبقت كرده آن را برداشتندى و آن را به جهت تيمن و تبرك بر روى خود ماليدندى چون عروه اين نوع تعظيم و يك جهتى ايشان را بديد بازگشت و گفت ايقوم من ملوك عالم و سلاطين بنى آدم بسيار ديده‌ام مانند قيصر روم و كسرى فارس و نجاشى حبشه بخداى كه هرگز هيچ پادشاهى نديده‌ام كه در ميان قوم خود مطاع تر از محمد در ميان اصحاب پس آنچه ديده بود از يكجهتى و چاكرى و وفادارى ايشان با قريش باز گفت بعد از آن گفت پادشاهى به اين عظمت بر شما عرض صلاح مىكند قبول آن كنيد مردى از كنانه گفت مرا بگذاريد كه بروم و\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nاز كيفيت سلوك اصحاب نسبت به او ملاحظه نمايم گفتند برو چون بنزديك رسول رسيد فرمود اين فلان كس است و از فلان قوم كه تعظيم هدى بجاى ميارند لبيك گويان باستقبال وى رويد و شتران هدى را با خود ببريد ايشان چنين كردند چون آنمرد اينحال را بديد گفت سبحان اللّه چنين قوم را از خانهء خدا چگونه منع توان كرد پس بازگشت و ايشان را به صلح ترغيب نمود ايشان حليس بن علقمه را بفرستادند و او سيد اخابيس بود رسول او را بديد فرمود اين از قوم متعبدانست هدى را پيش او باز بريد چون هدى را با شعار و تقليد بديد گفت لا حول و لا قوة الا باللّه العلى العظيم بازگشت و اين صورت با قريش بازگفت و در عقب آن مكرز بن حفص از ايشان اذن طلبيده نزد رسول آمد چون نزد پيغمبر آمد رسول آن را بديد فرمود اين مكرز است كه به سمت فسق و فجور مشهور است پس بيامد و با رسول آغاز سخن گفتن كرد و در اثناى مكالمه سهيل بن عمرو در رسيد و رسول را گفت كار بر شما آسان شد چه قوم از شما طلب صلح ميكنند ايشان لبيك گويان هدى را پيش آوردند سهيل گفت من از جانب قريش آمده‌ام با شما صلح كنم و عهدنامهء از شما بستانم پس رسول ( ص ) امير المؤمنين عليه السلام را طلبيد و طريق صلح نامه را املا كرد امير المؤمنين عليه السلام بفرموده سيد المرسلين نامه را به بسم اللّه الرحمن الرحيم معنون ساخت سهيل گفت ما رحمن نميشناسيم و چون اين نوشته‌ايست ميان ما و تو پس ببايد چيزى نوشت كه ما معرفت آن داشته باشيم پس گفت در عنوان نامه بسمك اللهم بنويس مسلمانان گفتند ما بسم اللّه را ترك نميكنيم رسول فرمود يا على آنچه سهيل ميگويد بنويس حضرت امير عليه السلام عنوان نامه را به اين نام موشح ساخت آنگه رسول فرمود بنويس هذا ما قضى عليه محمد رسول اللّه سهيل گفت اگر ميدانستيم تو رسول خدائى هرگز اين نزاع با تو نميكرديم رسول فرمود من رسول خدايم اگرچه شما مرا تكذيب ميكنيد آنگه گفت يا امير المؤمنين امح رسول اللّه محو كن اينكلمه را امير المؤمنين گفت دست من بمحو كردن اسم تو از نبوة جارى نميشود پيغمبر صلح نامه از او بستد و آن را محو فرمود و گفت هذا ما قضى محمد بن عبد اللّه حضرت نامه را به اين طريق معنون ساخت و بعد از آن در آن درج نمودند كه ده سال ميان ايشان محاربه نباشد و در اين مدت هر كه از اصحاب رسول به حج و عمره يا بتجارة مكه آيد بر نفس و مال خود ايمن باشد و هر كه از قريش بمدينه آيد و از آنجا بمصر و شام رود نيز ايمن بود و هر كه در اين مدت بىرخصت ايشان نزد مسلمانان آيد او را باز دهند و هر كه از اسلام نزد ايشان رود باز ندهند اين شرط بر مسلمانان گران آمد رسول فرمود از اين بحث درگذريد و هر كه از ما بجانب ايشان رود از رحمة خداى دور است و سزاوار غضب و سخط او و هر كه از جانب ايشان\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبما آيد ما او را بايشان رد مىكنيم پس اگر علم الهى بايمان ايشان متعلق است او را بيرون خواهد كرد و از مضيق زندان اهل كفر نجات خواهد داد و نيز در آن درج كردند كه هر كه خواهد فى الحال به عقد و عهد محمد ( ص ) درآيد و هر كه خواهد به عقد و عهد ايشان رود فى الحال بنو خزاعه برخاستند و گفتند ما در عهد محمديم و بنو بكر برخاستند و گفتند ما در عهد قريشيم پيغمبر فرمود پس بگذاريد ما بطواف خانهء خدا رويم سهيل گفت امسال زيارت را موقوف كنيد و با ما در مكه در نياييد و در سال آينده ما سه روز از مكه بيرون رويم و شما بىصلاح در مكه آييد و اين زمان با سلاح هدى كنيد تا آنجا كه شما را بازداريم آنجا ذبح كنيد و بازگرديد رسول فرمود هدى را برانيد اصحاب هدى را راندند و ايشان در ميان راه هدى بازداشتند و در اثناى اينحال جندل بن سهيل بن عمرو از پائين از مكه بيامد و خود را ميان مسلمانان انداخت پدرش چون چنين ديد گفت ايمحمد اين اول آنچيزيست كه با يكديگر مصالحه نموديم كه رد كنى آن را رسول فرمود من به اين شرط راضى نيستم سهيل گفت به خدا كه من با تو به هيچ چيز صلح نكنم رسول گفت پس او را امان بده سهيل گفت امان نميدهم رسول باز مبالغه نمود سهل راضى نشد پس مكرز گفت او را امان داديم جندل گفت ايمسلمانان منكه مسلمان شده باشم چگونه نزد مشركان روم و بچه نوع از دست ايشان رهائى يابم رسول فرمود صبر كن تا خداى فرجى دهد چه ما راضى به اين شرط شديم و خلاف آن نيكو نيست پس صلح نامه را تمام كردند و گواهان از جانبين بر آن ثبت نمودند رسول فرمود همينجا ذبح كنيد و سر بتراشيد كسى مرتكب آن نشد بار ديگر اعاده نمود هيچكس به آن اقدام ننمودند پس در غضب رفت و در خيمهء ام سلمه رفت و عدم اطاعت اصحاب را به او باز گفت ام سلمه گفت تو ملتفت ايشان مشو و شتر خود را بكش و سر بتراش رسول از خيمه بيرون آمد و به هيچ كس ملتفت نشده شتر را بدست خود بكشت و سر بتراشيد مردمان چون چنين ديدند همه شتران را بكشتند و بعضى بجاى خلق تقصير كردند و از عدم اطاعت پيغمبر پشيمان گشتند پس پيغمبر صلّى اللّه عليه و آله و سلّم فرمود رحم اللّه المحلقين گفتند يا رسول اللّه و المقصرين فرمود رحم اللّه المحلقين بازگفتند يا رسول اللّه و المقصرين فرمود رحم اللّه المحلقين و المقصرين گفتند يا رسول اللّه چرا محلقين را سه بار رحمت كردى و مقصرين را يك بار فرمود زيرا كه مقصرين شك كردند و محلقين شك نكردند بعد از آن جمعى زن بيامده با رسول بيعت كردند در حق ايشان اين آيه نازلشد يا ايها الذين آمنوا اذا جاءكم المؤمنان مهاجرات پس رسول بمدينه آمد و عتبة بن اسيد كه ملقب بابى بصير مسلمان شده بود و در دست اهل مكه اسير بود چون بشنيد كه پيغمبر معاودت نموده فرار نموده نزد رسول آمد مكيان در حق او نامه نوشتند و به دو مرد از بنى عامر داده نزد رسول فرستادند و طلب آنمرد كردند رسول\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nبنا به شرط مصالحه او را گفت به مكه رو او گفت يا رسول مرا نزد مشركين ميفرستى فرمود برو و صبر كن كه ميان ما و ميان ايشان عهديست كه خلاف آن نميتوانيم كرد عتبه بالضروره با آن دو نفر متوجه مكه شد و چون بذو الحليفة رسيدند بخرما خوردن مشغول شدند تيغى در نيام نزد آن دو مرد نهاده بود عتبه گفت اين تيك تيغى است رخصت باشد كه تماشا كنم گفتند روا باشد او تيغ بركشيده بجنبانيد و بر يكى زد و بكشت و ديگرى از او گريخته بمدينه آمد چون رسول او را مشوش الحال ديد فرمود ترا چه شده صورت حال را باز گفت در حال عتبه با تيغ برهنه نزد رسول آمد و گفت يا رسول اللّه خداى تمام گردانيد عهد ترا چون تو مرا نزد ايشان گردانيدى خداى مرا از دست ايشان نجات داد رسول از قول او اعراض كرده عتبه از فحواى كلام رسول فهميد كه به مكه بايد رفت از مدينه بيرون آمد و در راه شام بكنار دريا كه رهگذار قريش بود فرود آمد و مسلمانانى كه در مكه بودند خبردار شده فرار ميكردند و نزد او ميآمدند تا هفتاد مرد نزد او جمع شدند و جندل بن سهيل نيز از مكه فرار كرده بايشان ملحق شد هر قافله كه از قريش بشام ميرفت ميكشتند و امتعهء او را غارت ميكردند قريش بتنگ آمده رسول را شفيع آوردند و به او قرار دادند كه هر كه از ما بشما آيد رد مكنيد پس رسول ايشان را بازخواند حق تعالى قصهء مذكور را على الاجمال به ياد پيغمبر ميدهد كه .\r\n إِذْ جَعَلَ الَّذِينَ كَفَرُوا  ياد كن اى محمد چون گردانيدند آنانى كه نگرويدند و مقر نشدند  فِي قُلُوبِهِمُ الْحَمِيَّةَ  در دلهاى ايشان حمية را يعنى آنچيزيرا كه دل را گرم و افروخته گرداند از خشم و غضب كه از ممر تعصب و تكبر و غيرت ناشى شده باشند  حَمِيَّةَ الْجاهِلِيَّةِ  حميت و غيرت و تعصب زمان جاهليت را كه باعث غضب و خشم ايشانست و بجهة آن گفتند كه چون محمد در بدر و احد پدران و برادران و خويشان ما را كشت سوگند بلات و عزى خوردند كه او را در منازل خود درنياوريم يا آنكه چون پدران و برادران ما منقاد او نشدند ما نيز برسالة او ايمان نياوريم و چون حميت جاهلية مرعى داشتند  فَأَنْزَلَ اللَّهُ  پس فرو فرستاد خداى  سَكِينَتَهُ  طمانينه و آرامش خود را يعنى آنچيزى را كه سبب اطمينان و آرام دل بود از نزد خود انزال فرمود  عَلى رَسُولِهِ  بر فرستادهء خود  عَلَى الْمُؤْمِنِينَ  و بر گرويدگان با او تا ترك مقاتله كرده بمصالحه راضى شوند يا در حينى كه سهيل بن عمرو و خويطب بن عبد العزى و مكرز بن حفص راضى نشدند كه بر عنوان صلح نامه بسم اللّه الرحمن الرحيم و محمد رسول اللّه باشد مؤمنان خواستند كه از آن ابا كنند و با ايشان در مقام مقاتله و منازعه درآيند حق تعالى انزال سكينه فرمود در قلوب ايشان و بجهة آن حلم را\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nشعار خود ساخته قبول آن نمودند  وَ أَلْزَمَهُمْ  و لازم گردانيد يعنى ثابت ساخت مؤمنان را خداى تعالى  كَلِمَةَ التَّقْوى  سخنى كه سبب پرهيزكاريست از طغيان و عدوان و اساس دورى از آن مراد كلمه شهادتست يا بسم اللّه الرحمن الرحيم كه اهل مكه نگذاشتند كه در عنوان نامه بنويسند و يا محمد رسول اللّه و يا كلمهء وفا بعهد و مقوى قول اولست آنكه از امير المؤمنين معنى كلمهء تقوى پرسيدند فرمود كه هى لا إله الا اللّه و اللّه اكبر  وَ كانُوا  و هستند مؤمنان  أَحَقَّ بِها  سزاوارتر از آن بر مشركان  وَ أَهْلَها  و اهل آن اولى به آن يعنى ايشانند كه استحقاق و اهليت اين كلمه دارند نه غير ايشان بلكه احق‌اند بنزول سكينه و مستاهل آن  وَ كانَ اللَّهُ  و هست خداى  بِكُلِّ شَيْءٍ عَلِيماً  به همه چيز دانا و از آن جمله علم اوست ببواطن سراير آدميان و لهذا ذم مشركان نموده به حميت و مدح مؤمنان يا انزال سكينه و لزوم كلمه كه قبل از اين گذشت كه رسول پيش از آنكه بحديبيه رود در واقعه ديد كه او با اصحاب بامنيت تمام و جمعيت مالا كلام در مكه داخل شده و حلق و تقصير نموده صورت واقعه را باصحاب بازگفت ايشان شاد گشتند و تصور كردند كه تعبير اين واقعه امسال بفعل خواهد آمد چون از حديبيه مراجعه كرد عبد اللّه بن ابى و عبد اللّه بن نفيل و رفاء بن حارث گفتند به خدا سوگند كه ما حلق و تقصير نكرديم و مسجد الحرام را مشاهده ننموديم پس چگونه خواب پيغمبر راست باشد حضرت چون اين بشنيد فرمود كه من نگفتم امسال اين صورة متحقق شود حق تعالى اينجا به جهت تصديق واقعهء پيغمبر و وقوع تعبير آن در آينده آيه فرستاد كه .\r\n لَقَدْ صَدَقَ اللَّهُ  هر آينه راست گردانيد خداى تعالى  رَسُولَهُ الرُّؤْيا  فرستاده خود را آنچه ديده بود در خواب او را متحقق ساخت  بِالْحَقِّ  در حالتى كه آن متلبس بود بكردارى درست يعنى بغرضى صحيح و حكمتى بليغ چه در آن ابتلا بود ميان مؤمن مخلص و ميان آنكس كه در دل او بيمارى نفاق بود و بسبب آن اهل ايمان و نفاق از هم متميز شدند و يا خوابى كه مقترن بود براستى نه از اضغاث و احلام  لَتَدْخُلُنَّ الْمَسْجِدَ الْحَرامَ  بخداى سوگند كه البته در مسجدالحرام داخل شويد  إِنْ شاءَ اللَّهُ  اگر خواسته باشد خداى تعليق وعدهء دخول بمشيت خدايا به جهت تعليم عباد است تا در وعده‌هاى خود متأدب بآداب و سنن او سبحانه شده متكلم به اين كلمه شوند - چنان كه از ابن عباس نقل است كه حق تعالى آنچيزى را كه عالمست بوقوع آن معلق ساخت بكلمهء انشاء اللّه تا بندگان آنچيزى را كه علم به آن ندارند به اين كلمه معلق سازند و جبائى گفته كه چون علم خداى تعالى تعلق گرفته بود بموت و بيمارى و غيبت بعضى از ايشان دخول ايشان را مقترن به اين كلمه ساخت تا خلف وعده لازم\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nنيايد و بهر تقدير ميفرمايد كه بمشيت الهى در مكه درآييد  آمِنِينَ  در حالتى كه ايمن باشيد از شر دشمنان  مُحَلِّقِينَ  تراشندگان  رُؤُسَكُمْ  سرهاى خود را  وَ مُقَصِّرِينَ  و چينندگان موى و ناخن يعنى بعضى سر تراشيد و بعضى ناخن و موى گيريد  لا تَخافُونَ  نترسيد از هيچكس يعنى بعد از حلق و تقصير شما را هيچ خوفى نبود  فَعَلِمَ  پس داند خداى  ما لَمْ تَعْلَمُوا  آنچه ندانيد از حكمت در صلح حديبيه و تاخير عمره تا سال ديگر و تقديم فتح خيبر  فَجَعَلَ  پس گردانيد براى شما يعنى مقرر فرمود  مِنْ دُونِ ذلِكَ  پيش از اين يعنى قبل از دخول شما در مسجد الحرام به جهت عمره قضا  فَتْحاً قَرِيباً  فتحى نزديك كه فتح خيبر است تا به آن مسرور شويد پيش از زمان فتح مكه يا مراد بفتح قريب صلح حديبيه است آورده‌اند كه چون رسول در ذى القعده سال ششم از هجرت از دخول مسجدالحرام مسدود شد و صلح نموده از حديبيه مراجعت فرمود و در سال هفتم از هجرت در همان ماه كه مصدود شده بود با اصحاب عمره گرفته به مكه آمد و سه روز در آنجا مكث فرمود از زهرى مرويست كه حضرت رسول صلّى اللّه عليه و آله و سلّم در مكه جعفر بن ابى طالب را بخطبهء ميمونهء عامريه فرستاد كه دختر حارث عامرى بود او گفت اختيار من عباس بن عبد المطلب دارد و در آنوقت خواهر او ام الفضل بنت حارث زوجهء او بود جعفر نزد عباس آمد و صورت حال به او تقرير كرد عباس قبول نموده ميمونه را بجبالهء آنحضرت درآورد و آنحضرت اصحاب را امر كرد تا دوش‌هاى خود را برهنه كنند در وقت طواف تا مشركان جلادت و جسامت ايشان را ببينند پس اهل مكه از رجال و نسا و صبيان در طواف ملاحظهء حال رسول و اصحاب ميكردند و حق تعالى به جهت تاكيد وعدهء فتح بلدان و غلبيت ايشان بر اقاليم جميع مشركان فرمود كه .\r\n هُوَ الَّذِي  او آنكسى است كه  أَرْسَلَ رَسُولَهُ  فرستاد رسول خود را كه محمد صلّى اللّه عليه و آله و سلّم است  بِالْهُدى  بچيزيكه هدايت كننده خلقانست از حجج واضحه و معجزات ظاهره  وَ دِينِ الْحَقِّ  و بدين درست و راست كه اسلام است  لِيُظْهِرَهُ  تا غالب گرداند دين اسلام را  عَلَى الدِّينِ كُلِّهِ  بر همهء دينها چه دين اسلام اديان لاحقه را منسوخ ساخت و ملتهاى باطله را برانداخته و لهذا هيچ ملتى نيست الا كه مسلمانان بر ايشان غالب و قاهرند و از امام جعفر صادق عليه السلام مرويست كه تاويل اين آيه هنوز بفعل نيامده و در حين ظهور حضرت صاحب الزمان صلّى اللّه عليه و آله و سلّم بظهور خواهد رسيد زيرا كه در آنزمان غير از دين اسلام دين ديگر نخواهد ماند  وَ كَفى بِاللَّهِ شَهِيداً  و كافى و پسنده است خداى در حالتى كه گواهست بر آنچه وعده\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nداده از غلبيت دين اسلام يا بر نبوت پيغمبر خود باظهار معجزات ديگر و كافيست شهادت خداى بر اين گفتار .\r\n مُحَمَّدٌ رَسُولُ اللَّهِ  كه محمد فرستادهء خداست  وَ الَّذِينَ مَعَهُ  و آنان كه با اويند از مؤمنان صادق العقيده و راسخ الايمان  أَشِدَّاءُ عَلَى الْكُفَّارِ  سخت دلانند بر اهل كفار  رُحَماءُ  نرم دل و مشفق و مهربان  بَيْنَهُمْ  ميان يكدگر همچنانكه در جاى ديگر ميفرمايد كه اذلة على المؤمنين اعزة على الكافرين مرويست كه تشدد ايشان نسبت بكفار بر وجهى بود كه لباسهاى خود را از ايشان بازداشتند تا بجامها و بدنهاى ايشان نرسد و رافة و مهربانى ايشان نسبت باهل اسلام بمثابه بود كه چون يكديگر بديدندى سلام كردندى و بمصافحه و معانقهء يكديگر مشغول شدندى و شبههء نيست كه لازم جميع اهل ايمانست كه در هر عصرى كه باشند با غير ملت خود شديد و غليظ باشند و متعرض و ايذا و آزار و اذية و با اهل مذهب خود متعطف و متحابى ببر و صله و امداد و معونة و و كف اذيت و اخلاق سجيحة و شيم لينه  تَراهُمْ  مىبينى اى بيننده آن مؤمنان صادق الاعتقاد را  رُكَّعاً  ركوع كنندگان  سُجَّداً  سجده نمايندگان به جهت اشتغال ايشان به نماز در اكثر اوقات و مى بينى ايشانرا كه پيوسته  يَبْتَغُونَ فَضْلًا مِنَ اللَّهِ  مىطلبند افزونى مرتبه و زيادتى مثوبت از حق تعالى  وَ رِضْواناً  و خوشنودى او را در جميع حالت مراد آنست كه خوشنودى ايشان براى قربتست و رضاى حضرت عزت بدون شايبهء ريا و عجب و سمعه  سِيماهُمْ فِي وُجُوهِهِمْ  علامت ايشان در روىهاى ايشانست يعنى علامت در پيشانى ايشان طاهر است و هويدا  مِنْ أَثَرِ السُّجُودِ  از نشانهء سجده كردن يعنى از پيشانى كه سجود مؤثر ايشانست و اين مستلزم كثرت سجود ايشانست و اينكه امام زين العابدين عليه السلام بذو الثفنات مشهور گشته به جهت همين است زيرا كه به جهت كثرت سجود در جبههء مبارك او ثفنات بعير پيدا شده بود و لهذا آنحضرت بسجاد نيز معروف شده ابن عباس گفته كه مراد بسيما وجه نور باشد كه قيامت از جبين ايشان لايح گردد به اين علامت بدانند كه او از اهل سجود است و عطاى بن رياح گفته كه مراد آنست كه رويهاى ايشان در قيامت سفيد و درخشان باشد و از شهر بن حوشب نقل است كه محل سجده اهل ايمان در عرصات چون ماه شب چهارده باشد و از عكرمه و سعيد بن جبير و ابى العالية نقل است كه اثر سجده خاكيست كه بر پيشانى ايشان باشد بجهة سجده كردن بتراب نه بر رخوت و ثياب و بروايت ضحاك اثر سجود زردى روى و لاغرى آنست از خشيت خدا و از حسن نقل است كه معنى آنست كه از كثرت سجود و طاعة هرگاه ايشانرا ببينى گمان برى كه بيمارند و حال آنكه بيمار نباشند و از سفيان ثورى مرويست\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nكه مراد نماز شبست چه كثرة نماز شب مثمر نوريست كه در روز بر روى لايح گردد كما قال النبى صلّى اللّه عليه و آله و سلّم من كثر صلاته بالليل حسن وجهه بالنهار و در حديث آمده است كه در روز قيامت حق تعالى با دوزخ خطاب كند كه اى آتش پخته ساز و بسوزان هر جا كه خواهى اما نزديك موضع سجده مشو عطاى خراسانى رواية كند كه هر كه نماز يوميه را بپاى دارد داخلست در سيماهم فى وجوههم من اثرا السجود  ذلِكَ  اين وصف عظيم الشان كه مذكور شد  مَثَلُهُمْ  صفت ايشانست  فِي التَّوْراةِ  در كتاب موسى  وَ مَثَلُهُمْ فِي الْإِنْجِيلِ  و صفت ايشان است در كتاب عيسى يعنى مؤمنان در اين دو كتاب بصفت عجيبه مذكوراند و به اين نعوت غريبه مذكور  كَزَرْعٍ  و ايشان همچو دانهء كاشته اند كه در حال اول  أَخْرَجَ شَطْأَهُ  بيرون آورد شاخهاى خرد خود را كه در نهاية باريكى و ضعيفى باشد  فَآزَرَهُ  پس معاونة دهد و قوى و نيرومند گرداند  فَاسْتَغْلَظَ  پس سطبر و غليظ شود  فَاسْتَوى عَلى سُوقِهِ  پس راست بايستد بر ساقها و اصول خود يعنى آن گياه ضعيف و نحيف به تدريج نشو و نما يابد و در آخر بر وجهى قوى گردد كه  يُعْجِبُ الزُّرَّاعَ  بشگفت آورد مزارعانرا بجسامة و قوة و سطبرى و حسن اين مثل براى حال حضرت رسالتست و اصحاب يعنى همچنانكه دانهء مزروع در بداية حال شاخهاى ضعيف از او پيدا شود و بتدريج تربيت مىيابد تا كه قوى و جسيم مىشود و سبب تعجب زارعان گردد حضرت رسالت صلّى اللّه عليه و آله و سلّم و اصحاب نيز در بداية حال در نهاية سخافة و ضعف حال بودند و بعد از آن بر سبيل تدريج قوة ميگرفتند تا كه قوة تمام پيدا كردند و بر جميع عالميان فايق آمدند و سبب تعجب مردمان شدند و يا زرع آنحضرتست كه در بدايت اسلام بىيار و معاون بود و شطاه اصحاب او كه دست او را قوى كردند يعنى همچنانكه زرع در اول دقيق و رقيق است و بتدريج غليظ مىشود و شاخها بر او متلاحق مىشود و بحيثيتى ميگردد كه مزارعان از قوة و كثرة او تعجب كردند و بر هر تقدير حق تعالى براى اهل و دين اسلام اين تشبيه فرموده  لِيَغِيظَ بِهِمُ الْكُفَّارَ  تا بخشم آورد بايشان يعنى بقوة كثرة ايشان ناگرويدگان را  وَعَدَ اللَّهُ الَّذِينَ آمَنُوا  وعده كرد خداى آنان را كه گرويده‌اند به خدا و رسول  وَ عَمِلُوا الصَّالِحاتِ  و كردند كارهاى ستوده  مِنْهُمْ  از ايشان از آنان كه يعنى سمت ذكر يافته‌اند  مَغْفِرَةً  آمرزش گناهان  وَ أَجْراً عَظِيماً  و مزدى بزرگ و بىپايان غرض از ذكر اين وعده براى مؤمنان آنست كه در اعمال صالحه بيشتر رغبت كنند خصوصا در جهاد كه ركن اسلام است و سبب مقهورية اهل كفر كه مستلزم غلبيت و قوهء اسلام است .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nسورة الحجرات\r\n( ثمان و عشرة آية مكية ) ابى بن كعب از پيغمبر خداى صلّى اللّه عليه و آله و سلّم روايت كرده كه هر كه سورة الحجرات تلاوت كند حق تعالى بعدد هر مطيعى و عاصى ده حسنه براى او بنويسد حسين بن علا از ابو عبد اللّه عليه السلام روايت كرده كه هر كه اين سوره را در هر شب يا در هر روز بخواند از جملهء زوار سيد ابرار باشد و وجه ارتباط اين سوره بسورهء فتح ذكر احوال حضرت رسالت است و آنكه مختص است به او از اجلال و اعظام در اختتام سورهء فتح و افتتاح اين سوره از جابر بن عبد اللّه انصارى و حسن بصرى منقولست كه گروهى از اصحاب سيد انبيا صلّى اللّه عليه و آله و سلّم در روز عيد اضحى ذبح اضحيه بر صلاة مقدم ساختند آن حضرت بعد از فراغ از نماز عيد ايشان را باستيناف ذبح امر فرمود و مقارن اينحال جبرئيل عليه السلام اين آيه آورد كه :\r\n بِسْمِ اللَّهِ الرَّحْمنِ الرَّحِيمِ \r\n  يا أَيُّهَا الَّذِينَ آمَنُوا   اى آنكسانى كه ايمان آورده‌ايد به خدا و رسول و تصديق نموده‌ايد   لا تُقَدِّمُوا   پيش مداريد هيچ امرى از امور را   بَيْنَ يَدَيِ اللَّهِ وَ رَسُولِهِ   نزد خدا و رسول او يعنى هيچ كارى مرتكب مشويد از اوامر و نواهى الا بعد از آنكه حكم خدا و رسول به آن تعلق گيرد پس بايد كه عمل شما يا بوحى منزل باشد يا باقتدا برسول خدا و از ابن عباس نقل است كه مراد نهى اصحابست از تكلم پيش از آنكه حضرت رسالت ( ص ) ابتدا بكلام كند پس حقيقت معنى آنست كه ايمردمان هرگاه در مجلس رسول نشسته باشيد و از مسئلهء سؤال كنند شما سبقت مكنيد بجواب آن و ساكت شويد تا اول پيغمبر زبان بجواب بگشايد و گويند مراد نهى است در تقدم مشى بر آنحضرت يعنى سبقت منمائيد در مشى بر پيغمبر بلكه طريق تبعيت او را اختيار كنيد و زجاج گفته كه تقدم مجوييد بطاعت پيش از وقتى كه امر الى و اذن حضرت رسالت پناهى ( ص ) به آن تعلق گيرد پس جايز نباشد تقديم صلاة و صوم و حج پيش از وقت آن و سدى و كلبى نقل كرده‌اند كه معنى آنست كه سبقت مجوئيد به هيچ فعل و قولى تا آنكه خدا و رسول به آن امر نمايند از مسروق ماثور است كه در روزه شك نزد ام سلمه رفتم خادمه را امر كرد باحضار شربت عسل من گفتم كه روزه‌ام حق تعالى اين آيه فرستاد و منع روزه فرمود در روز شك به نيت رمضان عبد اللّه زبير گفته كه جمعى از بنو تميم بنزديك رسول آمدند ابن قحافه گفت يا رسول اللّه قعقاع بن معبد را بر\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nايشان امير كن ابن خطاب گفت اقرع بن حابس را بر ايشان حاكم ساز و قعقاع را واگذار گفت تو در اين كار غير از خلاف من نخواستى او گفت نه چنين است كه تو ميگوئى بلكه به جهت آن گفتم كه اقرع آداب رياست را بهتر از قعقاع ميداند پس آوازه در ميان ايشان بلند شد حق تعالى اين آيه را بآيهء ديگر كه در يلى آن است ارسال فرمود و بعضى ديگر گفته‌اند كه رسول صلّى اللّه عليه و آله و سلّم سريهء كه بيست و هفت كس بودند به تهامه فرستاد و بنو عامر بر ايشان غالب شده همه را بكشتند مگر سه كس كه فرار كرده روى بمدينه نهادند و در حوالى مدينه به دو كس رسيدند كه از بنى سليم بودند ملاقات كردند بتصور آنكه ايشان از بنى عامرند بقتل رسانيدند و رخوت ايشانرا غارت كردند و نزد رسول آمده صورت حال اعلام كردند رسول فرمود بد عملى بود كه كرديد ايشان از بنى سليم بودند نه از بنى عامر و رخوتى كه پوشيده بودند من بايشان عطا كردم پس ديت ايشانرا بوارث ايشان داد و اين آيه نازلشد كه براى خود مرتكب هيچ عملى مشويد بلكه در همهء احوال اقتدا به حكم خدا و رسول كنيد و شبههء نيست كه اولى حمل آية است بر عموم خود زيرا كه هر چيزى كه خلاف امر خدا و رسول است منهى عنه است پس داخل باشد در تحت لا تقدموا بين يدى اللّه و رسوله   وَ اتَّقُوا اللَّهَ   و بترسيد از خداى در تقديم جميع اقوال و افعال به حكم او   إِنَّ اللَّهَ سَمِيعٌ   بدرستى كه خدا شنواست همهء اقوال شما را   عَلِيمٌ   دانا بجميع افعال شما و شما را به آن جزا خواهد داد آورده‌اند كه عطارد بن حاجب بن زرارهء تميمى با بعضى از اشراف خود اقرع بن حابس و زرقان بن بدر و عمر بن الاشيم و قيص بن عاصم با جمعى به مسجد پيغمبر آمدند و از پس حجرات طاهره بآواز بلند ندا كردند كه اى محمد بيرون آى از حجره كه مدحة ما زينت است و مذمت ما شنعت و قباحت آنحضرت از رفعت صوت ايشان متأذى شده بيرون آمد و فرمود كه خداست كه مدحت او زين است و ذم او شين گفتند ايشان كه آمده‌ايم تا با تو مفاخرت كنيم پس رخصت ده تا شعرا و خطبا زبان بمفاخرت ما بگشايند حضرت رخصت ايشان داده عطارد بن حاجب برخاست و به اين مضمون گفت شكر و سپاس مر خدايرا كه ما را ملوك زمين گردانيد و سحاب فضل و مزية را بر سرما ريزان ساخت و مال بسيار بما انعام فرمود تا به آن احسان ميكنيم و اهل احتياج را به آن محفوظ ميسازيم و ما را عزيزترين اهل مشرق گردانيد و مردمان ما را بيشتر و حسب و نسب ما را افزون تر گردانيد پس كيست كه مثل ما باشد در ميان مردمان و كيست كه با ما در صدد مفاخرت درآيد و اين صفات و نعوتى كه در ماست از براى خود تعداد نمايد بعد از آن گفت اگر خواهيم كلام در باب مفاخرت بسر حد اطناب ميكشيم و ليكن شرم داريم از بسيار گردانيدن\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nكلام و چون سخن به اين جا رسانيد بنشست پس حضرت رسالت ( ص ) بثابت قيس بن شماس فرمود كه برخيز و جواب عطارد بده ثابت برخاست و خطبهء به اين مضمون آغاز كرد كه حمد مر خدايرا كه آسمان و زمين را خلق فرمود در حالتى كه امر او در جميع ملكوت جارى بود و دانش او به كرسى او كه زير عرش است و زير آسمانها سارى و هيچ چيز يافت نميشود مگر كه از خوان فضل و احسان اوست و از جملهء افضال او آنست كه ما را ملوك روى زمين گردانيد و از همهء خلق رسولى را برگزيد كه نسب او بزرگتر است و سخن او راست‌تر و حسب او افزونتر بعد از آن كتاب را بر او انزال فرمود و او را بر خلقان خود امير ساخت پس او برگزيدهء خداست بر جميع خلقان و بعد از آنكه خلعت رسالت نامزد او شد مردمان را بدين ايمان خواند و مهاجر را كه اهل او بودند به او ايمان آوردند اكنون احسان او از همه بيشتر است پس اول آفريدهء كه اجابة قول او كرد و استجابة امر الهى نمود ما بوديم پس ما انصار و يار و مصاحب اوييم با همهء مردمان مقاتله ميكنيم تا همه ايمان آرند پس هر كه به خدا و رسول ايمان آورد مال و خون او محفوظ ماند و هر كه قبول نكند هميشه با او مجاهده مىكنيم در راه خدا و كشتن او بر ما آسانست و اين نهايت قول منست و من از براى جميع مؤمنين و مؤمنان استغفار ميكنم و السلام و الاكرام بعد از آن زبرقان شاعر برخاست و شعرى چند بخواند و حسان بن ثابت در صدد جواب او درآمده بشعر خواندن مترنم شد و چون از شعر فارغ شد اقرع گفت خطيب اين مرد اخطب و افضل از خطيب ماست و شاعر او از شاعر ما بهتر است و آوازهاى ايشان از آوازهاى ما بلندتر بعد از فراغ اين كلمه گفت اشهد ان لا إله الا اللّه و اشهد ان محمدا عبده و رسوله مردمان چون ديدند كه اقرع ايمان آورد ايشان نيز بشرف اسلام مشرف شدند و حضرت رسالت صلّى اللّه عليه و آله و سلّم همه را صله و خلعت داد بعد از آن حق تعالى بجهة تعليم مراسم ادب نهى اصحاب نمود در وقت خطاب از رفع اصوات كه مستلزم اذية و آزار و كراهت و حفظ حرمة بود نسبت به آن قدوهء اخيار و فرمود كه .\r\n يا أَيُّهَا الَّذِينَ آمَنُوا  اى كسانى كه گرويده‌ايد  لا تَرْفَعُوا أَصْواتَكُمْ  بلند مكنيد آوازهاى خود را  فَوْقَ صَوْتِ النَّبِيِّ  بالاى آواز پيغمبر يعنى در وقت سخن گفتن آواز خود را بلندتر از آواز پيغمبر مگردانيد زيرا كه رفع صوت يا به قصد استخفاف و آن مستلزم كفر است يا عدم ملاحظه ادب و آن متضمن خلاف تعظيم است  وَ لا تَجْهَرُوا لَهُ  و آشكارا مسازيد مر او را  بِالْقَوْلِ  بسخن گفتن يعنى او را بآواز بلند ندا مكنيد  كَجَهْرِ بَعْضِكُمْ  همچو آشكارا خواندن برخى از شما  لِبَعْضٍ  مر برخى ديگر را بلكه در وقت مخاطبه آواز خود را نرم سازيد يعنى بايد كه آواز آن حضرت از آواز شما ارفع باشد نه به عكس\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nتا رعايت لوازم حسن ادب كرده باشيد و بمنطوقهء كريمه و تعزروه و توقروه عمل نموده و بعضى مراد آنست كه او را بنام و كنيت كه محمد و محمود و ابو القاسم است مخوانيد بلكه او را بكلمهء كه متضمن به تبجيل و توقير او باشد خطاب كنيد چون يا نبى اللّه يا رسول اللّه يا خير خلق او و مؤيد اينست آنچه أبو حمزهء ثمالى از عكرمه نقل كرده كه ابن عباس را پرسيدند از نزول اين آيه كه جمعى از بنى الغبرا كه اصحاب سبى ذرارى ايشان نموده بودند بمدينه آمدند به قصد فداى ذرارى خود در پس حجرات اطهر آواز دادند كه يا محمد اخرج علينا اى محمد از حجر بيرون آى آن حضرت از عدم ملاحظهء ادب ايشان متأذى گشت حق تعالى بجهة تشفى وى آيه فرستاد كه اى محمد از حجره بيرون آى و ايشانرا منع كن كه مرا بنام من مخوانيد چه آن موجب تسويه آنحضرتست به غير كه مستلزم عدم مراعاة حرمة نبوة و ملالت قدر و مرتبهء اوست پس بازايستيد از اين قول منهى  أَنْ تَحْبَطَ أَعْمالُكُمْ  بجهة كراهة بطلان اعمال خود و مراد از بطلان عدم ترتب ثوابست بدان چه پندارى كه موجب تعظيم و توقير آنحضرتست مثاب مىشود به ثواب جزيل و ترك آن موجب محرومى از آن ثواب  وَ أَنْتُمْ لا تَشْعُرُونَ  و شما نميدانيد كه علمهاى شما كه رفع جهر است يا خواندن آنحضرت بنام باطل شده از حيثيت عدم ترتب ثواب و عدم وصول آن بخير قبول اگرچه ايقاع اعمال بر وجه تعظيم و توقير حضرت رسالت صلّى اللّه عليه و آله و سلّم ميبود مستحق ثواب ميشديد و ليكن چون بر خلاف آن بظهور رسانيدند و قصد مراعات ادب نكرديد مستحق عذاب گشتيد و از ابن عباس منقولستكه اين آيه مذكوره در حق قيس بن شماس نازلشده و او مردى اطروش بود و جهور الصوت يعنى گوش او گران بود و بآواز بلند سخن ميكرد و هرگاه كه سخن كردى پيغمبر صلّى اللّه عليه و آله و سلّم از آواز او متأذى گشتى و از انس بن مالك روايتست كه چون اين آيه نازلشد ثابت بر سر راه بنشست و ميگريست عاصم بن عدى منشاء آن را پرسيد گفت آيتى در باب نهى و رفع و جهر صوت نازل گشته و من ميترسم كه از اهل آن باشم پس از سر راه برخاست و بجميله كه دختر عبد اللّه سلول بود و زوجه او امر كرد كه در خانه را قفل كن كه من عهد كرده‌ام كه تا خدا و رسول از من راضى نشوند از اينجا بيرون نيايم جميله چنان كرد او در آنخانه گريه و تضرع مينمود عاصم پيغمبر را از اين قضيه خبر داد فرمود كه او را حاضر كنيد عاصم او را از خانه بيرون آورد نزد آن حضرت آورد ثابت گفت يا رسول اللّه من مردى رفيع الصوتم در مجلس شما به عادت خود سخن ميكردم ميترسم كه موجب كراهة خاطر عاطر شده باشد اكنون از آن توبه كردم رسول فرمود كه راضى نيستى كه در زندگى ستوده باشى و بر سبيل شهادت مقتول شوى و ببهشت روى ثابت گفت راضى شدم\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nيا حضرت يا رسول اللّه انس رواية كند كه چون روز يمامه رسيد ما در حرب مسليمة كذاب بوديم ثابت ديد كه مردمان در حرب كاهلى ميكنند حميت دين و عصبيتش در حركت آمده خود را در ميان حرب‌گاه انداخت و محاربه ميكرد تا شهيد شد عبد اللّه زبير گويد كه اصحاب بعد از اين آيه با حضرت چنان آهسته سخن گفتندى كه رسول تا مكرر استماع قول ايشان نكردى بفهم او نرسيدى و شبهه نيست در آنكه منهى عنه رفع صوتيست كه موجب اذية حضرت رسالت باشد پس شامل دفع صوتى نباشد كه در حرب يا در مجادله معاند واقع شود به قصد ترسيدن خصم و لهذا در حرب چنين وقتى كه اهل اسلام منهزم شدند بعباس بن عبد المطلب امر كرد كه مردمان را بآواز بلند بخوان پس عباس بآواز بلند مردمانرا ندا كرد و از فرار بازگردانيد و در رواية آمده كه روزى جمعى از كفار بر اهل اسلام هجوم كردند عباس بآواز بلند گفت يا صباحاه همهء زنان حامله از هيبت آن آواز بچه از شكم انداختند و مرويست كه روزى بآواز بلند سباع را از غنم زجر كرد آن سباع زهره‌اش چاك شد و بمرد و در بعضى تفاسير آمده كه چون ثابت از رفع صوت تايب شد حق تعالى اين آيه در حق او فرستاد .\r\n إِنَّ الَّذِينَ يَغُضُّونَ  بدرستى كه آنان كه فرو ميخوابانند و نرم ميكنند  أَصْواتَهُمْ  صداهاى خود را يعنى آهسته ميكنند سخن را  عِنْدَ رَسُولِ اللَّهِ  نزد رسول خداى به جهت مراعات ادب و تعظيم و توقير او  أُولئِكَ  آن گروه متأدب  الَّذِينَ امْتَحَنَ اللَّهُ  آنانند كه امتحان كرده است خداى و نيك بيازموده  قُلُوبَهُمْ لِلتَّقْوى  دلهاى ايشان را براى پرهيزكاران همچون امتحان طلا كه به آتش غش آن برود و خالص بماند و گويند مراد از امتحان معرفة او سبحانه است بخلوص نيات ايشان يعنى شناخته خداى قلوب ايشان را بعبادت و تقوى  لَهُمْ مَغْفِرَةٌ  مر ايشان راست آمرزش گناهان كه رفع صوتست و غير آن از خطيئات  وَ أَجْرٌ عَظِيمٌ  و مزدى بزرگ و بىپايان بر حفظ اصوات و ساير طاعات و در بعضى تفاسير آمده كه اين هر سه آيه در بارهء وفد بنى تميم نازلشد كه نزد حضرت رسالت ( ص ) آمدند و نعره ميزدند كه اخرج يا محمد بيرون آى تا مهم اسيران ما را كه سريه تو ايشان را در حى بنى الغبرا گرفته‌اند و نزد تو آورده‌اند تمشيت دهى حضرت از آواز ايشان بيدار شده و از حجره بيرون آمده ايشان گفتند يا عيال ما را آزاد كن يا فديه بستان جبرئيل عليه السلام آمد و گفت يكى از ايشان را حاكم ساز ميان خود و ميان ايشان حضرت اعور را حكم ساخت و او حكم كرده كه نصفى اسيران را فديه گيريد و نصفى را آزاد كنيد آنحضرت به اين طريق عمل نموده فرمود كه از اولاد اسمعيل هر كه عملى از او صادر شود كه موجب كفاره باشد\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nبايد كه يكى از ايشانرا آزاد كند پس به اين وجه سلوك كردند بعضى را آزاد كردند و بعضى را فديه گرفتند حق تعالى به جهت ترك رسوم آداب نسبت به آن قدوهء احباب مذمة كرده فرمود .\r\n إِنَّ الَّذِينَ يُنادُونَكَ  بدرستيكه آنان كه ندا ميكنند ترا  مِنْ وَراءِ الْحُجُراتِ  از بيرون حجرات زوجات  أَكْثَرُهُمْ لا يَعْقِلُونَ  بيشتر ايشان عقل ندارند و جاهلند برسوم آداب يعنى به جهت عدم معرفت به قدر و شرف و مرتبهء تو و ترك توقير و تعظيم تو بمنزلهء بهايم‌اند كه از فهم و عقل برىاند چه مقتضى عقل آنست كه مراعات حسن ادب كنند و رعايت اجلال و تبجيل نمايند خصوصا نسبت به كسى كه منسوب باشد برتبهء رسالت و مزين بخلعت نبوت و باقى تفاصيل اين مبحث حواله بمنهج الصادقين است بعد از نهى از نداى مذكور مى فرمايد كه .\r\n وَ لَوْ أَنَّهُمْ صَبَرُوا  و اگر ايشان يعنى قوم بنى تميم شكيبائى كردندى بر ترك ندا  حَتَّى تَخْرُجَ  تا كه بيرون ميآمدى  إِلَيْهِمْ  بسوى ايشان  لَكانَ  هر آينه بودى صبر كردن و انتظار خروج تو كشيدن  خَيْراً لَهُمْ  بهتر مر ايشان را از ندا كردن به جهت مراعات غايت رسوم آداب كه مثمر سعادت دنيا و عقباست چه آن باعث لطف الهى است در بارهء ايشان باعطاى ايمان و رسانيدن ايشانرا به ثواب جاودان و تعداد ايشان در زمرهء عاقلان  وَ اللَّهُ غَفُورٌ  و خداى بسيار آمرزنده است كسى را كه از بىادبى تايب و نادم شود  رَحِيمٌ  بسيار مهربان با اهل ادب و حرمة چه مغفرت و رحمة او واسع است پس هرگز او را مضيق نخواهد ساخت بر كسى كه توبه كند از اين بىادبى و از آن پشيمان گردد - آورده‌اند كه حضرت رسالت صلّى اللّه عليه و آله و سلّم در سال نهم از هجرت وليد بن عتبة بن معيط را بقبيلهء بنى المصطلق فرستاد تا صدقات واجبهء ايشان را بگيرد و قبل از اين ميان وليد و ايشان در زمان جاهليت خونى واقع شده بود چون خبر آمدن وليد بايشان رسيد از سر عداوت قديم گذشته مجددا طرح محبت انداخته و بجهة تعظيم و توقير باستقبال وى بيرون آمدند وى به گمان اينكه ايشان به قصد قتل وى آمدند معاودت نموده نزد پيغمبر صلّى اللّه عليه و آله و سلّم آمد و بعرض رسانيد كه بنى المصطلق طريق ارتداد پيش گرفته زكات ندادند و قصد كشتن من كردند رسول در خشم شده و عزم قتل ايشان نموده ايشان بيامدند و گفتند نعوذ باللّه غضبه و غضب رسوله پناه ميگيريم به خدا از غضب او و رسول او به خدا كه از ما تمردى واقع نشده و همه مطيع و ماموريم و آنچه بعرض ملازمان رسانيده‌اند خلاف واقع است رسول بقول ايشان اعتماد ننموده فرمود حكم ميان ما و شما از اين دو بيرون نيست يا شما باز ميايستيد از عصيان و نافرمانى و يا مردى را بشما ميفرستم كه بمثابهء نفس من باشد تا مقاتله كند با اهل قتال و جدال شما و همه ذرارى شما را سبى كند پس دست بدوش امير المؤمنين عليه السلام نهاد و فرمود هو هذا آنمرد اينكس است پس خالد وليد را با جمعى بر سر ايشان\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nفرستاد و فرمود كه در خفيه تجسس حال ايشان نما و در كار ايشان احتياط تمام مرعى دار تا ارتداد ايشان بر تو واضح نشود با ايشان مقاتله منما خالد چون نزديك آنصوب رسيد جاسوسى را به تجسس احوال ايشان روانه ساخت جاسوس در وقت نماز عصر بميان ايشان رسيد ديد كه اذان نماز ميگويند و نماز بجماعة ميگذارند و بشعار اسلام اقدام مينمايند بازگشت و صورت حال باز گفت وى نزد ايشان آمد گفتند قبل از اين وليد بيامد و ما بجهة تعظيم باستقبال او بيرون آمديم ما را بديد مراجعت نمود ندانيم كه منشاء اين چه بود خالد صدقه از ايشان گرفته بازگشت و كيفيت حال بعرض حضرت رسانيد اين آيه نازلشد .\r\n يا أَيُّهَا الَّذِينَ آمَنُوا  اى آنكسانيكه ايمان آورده‌ايد  إِنْ جاءَكُمْ فاسِقٌ  اگر بيايد بشما فاسقى كه بيرون رونده باشد از فرمان خدا  بِنَبَإٍ  بخبرى يعنى بياورد خبريكه موجب تالم خواطر باشد  فَتَبَيَّنُوا  پس تفحص و تجسس كنيد و نيك پيروى صدق و كذب آن نماييد و به مجرد اخبار وى مبادرت به عمل وى مكنيد  أَنْ تُصِيبُوا  به جهت كراهت آنكه برسانيد فعل مكروهى را  قَوْماً  بگروهى در اموال و انفس ايشان  بِجَهالَةٍ  بنادانى و عدم علم به حال ايشان از ايمان و اطاعت و كفر و معصيت پس به گمان آنكه كافرند و عاصى با ايشان در مقام محاربه و اذية در ميائيد و حال آنكه مؤمن و مطيع بوده باشند اگر چنين كنيد  فَتُصْبِحُوا  پس گرديد  عَلى ما فَعَلْتُمْ  از آنكه كرده باشيد از فعل مكروه با ايشان  نادِمِينَ  پشيمانان كه ممكن نباشد تدارك آن يعنى در اول امر كه بقول فاسق عمل كنيد بىآنكه صدق او بر شما ظاهر گردد و در ثانى الحال خلاف صادر گردد از آن نادم شويد و هميشه بر آن تاسف خوريد و غمگين باشيد و به هيچ وجه تدارك آن نتوانيد كرد .\r\n وَ اعْلَمُوا  بدانيد ايمؤمنان  أَنَّ فِيكُمْ  آنكه در ميان شماست  رَسُولَ اللَّهِ  فرستادهء خداى و تعظيم و اجلال او مقتضى آنست كه كذب كلام ما را يعنى به حضرت او معروض نداريد و ديگر آنكه بخلاف راستى سخن عرض نماييد يا مرتكب غير فعل مرضى شويد حق تعالى وى را برسول اعلام كند و موجب رسوائى شما شود  لَوْ يُطِيعُكُمْ  اگر فرمان برد شما را يعنى اگر رسول خدا قبول شما كند و براى شما عمل نمايد  فِي كَثِيرٍ مِنَ الْأَمْرِ  در بسيارى از كارها  لَعَنِتُّمْ  هر آينه برنج افتيد و هلاك شويد زيرا كه اكثر قول و فعل شما براى هوا و غضب است پس در جميع امور اطاعة وى كنيد تا از مضيق هلاكت دنيوى و اخروى برهيد و چون جمعى ديگر از ايشان كه بحليهء تقوى متحلى بودند در اين امر جسارت نميكردند و خود را از آن دور ميداشتند از اينجهة حق تعالى\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nبر سبيل استدراج منع ايشان فرمود به اين كه  وَ لكِنَّ اللَّهَ  و ليكن خداى تعالى  حَبَّبَ  دوست گردانيده است  إِلَيْكُمُ  بسوى شما  الْإِيمانَ  ايمانرا كه تصديق است به خدا و رسول و بجميع ما جاء به النبى  وَ زَيَّنَهُ  و آراسته است ايمانرا  فِي قُلُوبِكُمْ  در دلهاى شما بسبب ادلهء واضحه و معجزهء باهره  وَ كَرَّهَ  و مكروه گردانيده و دشمن ساخت  إِلَيْكُمُ الْكُفْرَ  بسوى شما پوشيدن حق را كه آن توحيد است و نبوت و و ساير اركان ايمان  وَ الْفُسُوقَ  و بيرون رفتن از طاعت مفروضه و عدم اتيان به آن  وَ الْعِصْيانَ  و نافرمانى از روى عناد و طغيان و برواية منقوله از امام جعفر صادق عليه السلام مراد بفسق كذبست و از جملهء الطاف كه باعث رسوخ ايمانست و صارف از كفر و عصيان نصب ادله است و وعدهء ثواب بر ايمان و طاعات و وعيد عقاب بر كفر و معصيت  أُولئِكَ  آنگروه كه مستثنىاند از اهل جسارت بواسطهء ايشان بصفات مذكوره  هُمُ الرَّاشِدُونَ  ايشانند راه يافتگان بطريق صلاح و فلاح و محاسن امور بر وجهى كه راسخ‌اند در آن و اين تزيين ايمان و تكريه كفر و عصيان كه داده شده است بايشان .\r\n فَضْلًا مِنَ اللَّهِ  به جهت تفضيل است از جانب خداى  وَ نِعْمَةً  و نعمتى و رحمتى از طرف او  وَ اللَّهُ عَلِيمٌ  و خداى داناست و بصدق و كذب مخبر و هر يك را بر وفق آن عمل جزا خواهد داد  حَكِيمٌ  محكم كار در امور بندگان و از جملهء امور محكمهء اوست كه بتحقيق اخبار امر فرموده زيرا كه اخبار كاذبه موجب انواع فتنه‌هاست و سبب اصناف بلايا آورده‌اند كه حضرت رسالت صلّى اللّه عليه و آله و سلّم روزى بر دراز گوشى سوار شده و در مجلسى از مجالس انصار رسيده توقف فرمود آن دراز گوش بول كرد عبد اللّه سلول بينى خود را گرفت و گفت بگذار اين درازگوش بهر جا كه خواهد رود كه عفونة بول او ما را متأذى ميسازد عبد اللّه بن رواحه گفت بينى ميگيرى از بول حيوانى كه خوشتر از بوى تست و بروايت ديگر اين درازگوش به از تست و بوى بول او بهتر از بوى مشك تو پس رسول صلّى اللّه عليه و آله و سلّم از مجلس بيرون آمد و ابن سلول از اين سخن در غضب شد و سخن بىادبانه بگفت ابن رواحه نيز در مقابل او سخنى بميان انداخت و سخن بمنازعة كشيد قوم هر دو كه اوس و خزرج بودند بتعصب برخاسته با يكدگر بمقام مجادله درآمدند و بعضى بعصا و كفش و جمعى به چوب خرما و ضرب دست دست تعدى گشودند پيغمبر صلّى اللّه عليه و آله و سلّم چون بدين قضيه مطلع شد مراجعت فرموده تفريق ايشان فرمود و كار ايشان باصلاح آورد اين آيه نازلشد .\r\n وَ إِنْ طائِفَتانِ  و اگر دو گروه  مِنَ الْمُؤْمِنِينَ  از گرويدگان  اقْتَتَلُوا  كارزار كنند با يكدگر  فَأَصْلِحُوا  پس اصلاح كنيد\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n بَيْنَهُما  ميان ايشان بنصيحت يعنى اين هر دو فرقه را به حكم خدا دعوت نماييد و بروايت قتاده مرد انصارى را در ذمهء انصارى ديگر حقى بود و او در دادن مضايقه ميكرد آنمرد بكثرت قوم خود مستظهر شده گفت به خدا كه من حق خود را از تو بعنف و قهر بستانم آنمرد گفت بيا تا نزد رسول خدا رويم و او را حكم سازيم گفت من نميايم پس درهم افتادند و كار ايشان از دشنام بشمشير كشيد و آية مذكوره نازلشد كه ميان ايشان باصلاح آريد  فَإِنْ بَغَتْ  پس اگر ستم كند و تعدى نمايد  إِحْداهُما  يكى از اين دو طايفه  عَلَى الْأُخْرى  بر طايفهء ديگر و به صلح راضى نشود و از حكم خدا عدول نمايد  فَقاتِلُوا الَّتِي  پس كارزار كنيد با آن گروه ديگر كه  تَبْغِي  افزونى جويد و تعدى نمايد بر گروه ديگر  حَتَّى تَفِيءَ إِلى أَمْرِ اللَّهِ  تا بازگردد به حكم خدا و اطاعة امر او كند  فَإِنْ فاءَتْ  پس اگر بازگردد آن طايفهء ياغيه به راه حق و منقاد امر الهى شود در ترك مقاتله  فَأَصْلِحُوا بَيْنَهُما  پس اصلاح كنيد ميان ايشان  بِالْعَدْلِ  بسويه يعنى در اصلاح ميل بيك طايفه مكنيد بلكه رعايت هر دو را مرعى داريد  وَ أَقْسِطُوا  و عدل كنيد در همهء كارهاى  إِنَّ اللَّهَ يُحِبُّ الْمُقْسِطِينَ  بدرستى كه خداى دوست ميدارد عدل كنندگانرا يعنى عواقب امور ايشان را محمود ميسازد و احكام باقى مسائل متفرعه بر آن در منهج الصادقين سمت تقرير يافته و نيز به جهت تاكيد و مبالغه در مصالحه بين المخاصمين و المنازعين ميفرمايد كه .\r\n إِنَّمَا الْمُؤْمِنُونَ إِخْوَةٌ  جز اين نيست كه مؤمنان برادرانند يكدگر را در دين و منسوبانند باصل واحد كه ايمانست پس بايد كه ميان ايشان نفاق و شقاق نباشد و اگر بر سبيل نادر خلاف و نزاع واقع شود  فَأَصْلِحُوا بَيْنَ أَخَوَيْكُمْ  پس بصلاح آريد ميان برادران خود به كف ظالم و اعانت مظلوم و بعد از امر بصلاح به جهت عزم اهل ايمان بر اصلاح و عدم تهاون ايشان در آن باب تخويف ايشان مينمايد در مخالفت امر مذكور بقوله  وَ اتَّقُوا اللَّهَ  و بترسيد از عذاب الهى  لَعَلَّكُمْ تُرْحَمُونَ  شايد كه شما رحمت كرده شويد يعنى اميدوار باشيد برحمت واسعهء او بوجه انقياد كه موجب اجر جزيل و ثواب جميل است كعب الاحبار از سيد الابرار عليه السلام روايت كند كه مزد آنكه ميان مردمان اصلاح كند همچه مزد كسى است كه كارزار كند با كفار زهرى از سالم نقل كرده آنحضرت فرمود كه مسلمان برادر مسلمانست بايد كه به روى ظلم نكند و بدانيد كه هر كه در حاجت\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nبرادر اقدام نمايد حق تعالى در حاجت او سعى نمايد و هر كه غمى از مسلمانى بردارد حق تعالى كرب و اندوه او را در روز قيامت بفرح مبدل كند و هر كه مسلمانى را ستر كند حق تعالى در روز قيامت بدن او را ستر كند و اينحديث را بخارى و مسلم در صحيحين خود آورده‌اند و از جملهء وصاياى حضرت رسالت صلّى اللّه عليه و آله و سلّم كه با امير المؤمنين عليه السلام فرموده آنست كه يا على يك ميل راه برو و عيادت بيمار كن و دو ميل راه برو و تشييع جنازه نما و سه ميل راه برو و اجابت دعوت كن و چهار ميل راه برو و زيارت كسى كن كه به او دست برادرى گرفته باشى در راه خدا و پنج ميل راه برو و اجابت ملهوف كن و شش ميل راه برو و نصرت مظلوم كن و بر تست كه هميشه به استغفار باشى و در حديث ديگر واقع شده كه مسلمانان برادران يكديگرند بايد كه بر يكديگر ستم نكنند و بغيبت و عيب يكدگر مشغول نشوند و در خذلان يكدگر نكوشند و ديگر ديوار خانها از بالاى يكدگر نگذرانند مگر برضاى يكدگر تا موجب منع هواى همسايه نشود و يكدگر را ببوى طعام ايذا نرسانند بلكه يكدگر را به آن محظوظ سازند بعد از آن فرمود كه كسى باشد كه به اين وصيت كار كند آورده‌اند كه ثابت بن قيس بن شماس هرگاه بمجلس معلاى سيد انبيا رفتى صحابه او را به جهت گرانى گوش نزديك رسول جاى دادندى تا كلام حضرت را نيك استماع كند روزى به مسجد آمد در وقتى كه مردم يك ركعت نماز صبح گذارده بودند به نماز مشغول شده يك ركعت نماز بگذارد مردمان از نماز فارغ شده بودند تا وى از نماز فارغ شد ايشان هر يك بجاى خود قرار گرفته بودند ثابت بعد از نماز برخاست و پاى بر گردن مردمان مينماد و ميرفت تا به جائى رسيد كه ميان او و پيغمبر يك كس بيش نبود ويرا گفت دور شو و جاى من را به من گذار وى گفت چون بموضع جلوس رسيدى بنشين وى خشمگين شده در همانجا بنشست چون هوا نيك روشن شد ثابت در آن نيك بنگريست گفت تو كيستى گفت فلان ثابت گفت فلان بن فلانه و اينرا به جهت آن گفت كه ويرا مادرى بود در جاهليت بزنا و فجور مشهور بود آنمرد از استماع اين تعرض خجل شده سر در پيش افكند حق تعالى اين آيه فرستاد كه .\r\n يا أَيُّهَا الَّذِينَ آمَنُوا  اى آنكسانيكه گرويده‌ايد  لا يَسْخَرْ قَوْمٌ  بايد كه استهزا نكند و استخفاف ننمايد گروهى از شما  مِنْ قَوْمٍ  از گروه ديگر  عَسى أَنْ يَكُونُوا  شايد كه باشند آنگروه استهزا كرده شدگان  خَيْراً مِنْهُمْ  بهتر از استهزا كنندگان از حيثيت رفعت درجه و مزيت رتبه نزد حضرت عزت چه اكثر مردمان اطلاع ندارند مگر بر ظاهر احوال و از بواطن امور بيخبرند و بعضى برآنند كه\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nجمعى از بنى تميم بدرويشان صحابه استهزا ميكردند حق تعالى فرمود كه استحقاق گروهى مكنيد كه در ايمان با ايشان شريك باشيد شايد كه اين گروه كه در ظاهر حال فقيراند نزد حق تعالى بهتر باشند از اغنيائى كه مرفه الحال باشند انس روايت كند كه روزى ام سلمه ( رض ) ازارى سفيد در ميان بسته بود و گوشهء آن را در پس پشت فرو گذاشته به زمين ميكشيد عايشه زبان بسخرية گشوده و با حفصه گفت آنگوشه ازار كه ام سلمه از پس خود ميكشد گوييا زبان سگ است كه از ميان دهن بيرون مىكند حق تعالى فرمود كه  وَ لا نِساءٌ  و بايد كه سخريه نكنند زنان  مِنْ نِساءٍ  از زنان ديگر  عَسى أَنْ يَكُنَّ  شايد كه باشند آن زنان سخريه كرده شدگان  خَيْراً مِنْهُنَّ  بهتر از زنانى كه سخريه كنندگانند از حسن بصرى نقل است كه اينكلام در حق زنان نازلشده كه ام سلمه را بكوتاهى قامت استهزا ميكردند از ابن عباس روايتست كه صفيه بنت حى اخطب نزد رسول آمد و شكاية كرد كه زنان تو مرا عيب ميكنند ميگويند يا يهوديه بنت يهوديين اى جهود دختر دو جهود حضرت فرمود كه ايشانرا بگوى كه پدر من هارونست و عم من موسى و شوهر من محمد رسول اللّه صلّى اللّه عليه و آله و سلّم حق تعالى اين آيه فرستاد كه  وَ لا تَلْمِزُوا  و بايد كه طعنه نزنيد و عيب مكنيد  أَنْفُسَكُمْ  نفسهاى خود را يعنى اهل ملت خود را چه مؤمنان بمثابه يك نفس‌اند پس هر كه ديگرى را عيب كند گويا خود را عيب كرده و اگر غير ملت باشد طعن و عيب او جايز است و لهذا فقهاى ما تجويز طعن كرده‌اند بر جميع كفار و مخالفين لعنة اللّه عليهم اجمعين  وَ لا تَنابَزُوا  و بايد كه ببدى نخوانند يكدگر را  بِالْأَلْقابِ  بلقبهاى يعنى بلقبهاى زشت يكدگر را مخوانيد چنان كه يهود و ترسا كه مسلمان شده باشند ايشانرا گويند يا يهودى يا نصرانى يا مؤمن را گويند يا منافق  بِئْسَ الِاسْمُ الْفُسُوقُ  بدناميست كسى را آنچه متضمن فسق است يعنى كسى را بيهود و نصرانى و ترسا ملقب ساختن  بَعْدَ الْإِيمانِ  پس از ايمان آوردن او يا بد چيزيست اكتساب اسم فسوق بغيبت كردن اهل ايمان و تلميز ايشان و در كشاف گفته كه اسم مشتق است از سمو بمعنى ارتفاع و علو و حقيقت معنى آنست كه بد است ذكرى كه مرتفع است مر مؤمن را آنكه بعنوان فسق مذكور شود چه آن موجب انخفاظ است پس بايد كه كسى را بعد از ايمان كافر نخوانند همچنين كسى را كه تايب شد فاسق نخوانند  وَ مَنْ لَمْ يَتُبْ  و هر كه توبه نكند از اين امور مذموم و نادم نشود  فَأُولئِكَ هُمُ الظَّالِمُونَ  پس آنگروه ستم كاران‌اند به جهت وضع عصيان در موضع\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nطاعت رحمن و نفس را در معرض عذاب و عقوبت آنجهان ساختن از عبد اللّه عباس مرويست كه كه قبل از اين آيه هرگاه شخصى معصيتى كردى و از آن تايب شدى مردمان او را به آن سرزنش كردندى و گفتندى تو چنين عملى كردى حق تعالى به اين آيه ايشانرا از آن نهى فرمود از حسن بصرى نقل است كه هر يهودى و نصرانى كه بشرف اسلام ميرسيد مردمان او را بطريق سابق بلفظ يا يهودى يا نصرانى ندا ميكردند حق تعالى به اين آيه مذكوره ايشانرا از آن منع فرمود و حضرت رسالت صلّى اللّه عليه و آله و سلّم فرمود كه از جملهء حق مؤمن بر برادر مؤمن آنست كه او را نام برد به اسمى كه دوسترين اسمها باشد نزد او آورده‌اند كه حضرت رسالت صلّى اللّه عليه و آله و سلّم در سفر و حضر هر درويشى را به خدمت دو اغنيا نصب كرده بود تا در ما يحتاج ايشان قيام نمايند و ماكول و ملبوس او بر ايشان باشد سلمان فارسى ( رض ) در بعضى اسفار بر فرمودهء سيد مختار در خدمت دو كس از اكابر صحابه قيام مينمود روزى ايشان سلمان را گفتند از براى ما طعامى نساختى گفت خواب بر من غالب شد و به جهت آن در اين امر تاخيرى واقع شد گفتند نزد رسول رو و براى ما طعامى بياور و چون سلمان صورت حال را عرض نمود حضرت فرمود كه نزد اسامة بن زيد رو كه و كيل آنحضرت بود در صرف حوائج پس سلمان نزد وى آمد و بفرموده رسول از او طلب طعام كرد اسامه گفت طعام حاضر نيست وى بازگشت و گفت در سر كار حضرت طعام حاضر نيست ايشان سلمان را بجاى ديگر فرستادند تا طعام بياورد سلمان بيامد و گفت آنجا نيز طعام نبود ايشان در غيبت سلمان زبان بگشودند و گفتند سلمان قدمى دارد كه اگر بچاه سميحه ميرود آبش خشك مىشود پس در تجسس افتادند كه آيا اسامه را چه مانع شده طعام نداشته يا بخل مانع فرستادن او شده روز ديگر نزد رسول آمدند رسول فرمود كه چيست اين سرخى گوشت كه در ميان دندانهاى شما مىبينم گفتند يا رسول اللّه گوشت نخورده‌ايم آنحضرت فرمود گوشت خوردنى نميگويم غرض من گوشت آدميست چه امروز همه روز گوشت اسامه و سلمان ميخورديد من اثر آن را بر لب شما مشاهده ميكنم آيه آمد كه .\r\n يا أَيُّهَا الَّذِينَ آمَنُوا  اى آنان كه ايمان آورده‌ايد  اجْتَنِبُوا  دور شويد و واگذاريد  كَثِيراً مِنَ الظَّنِّ  بسيارى از گمان و ريب را كه آن گمان بد است در حق برادر مؤمن  إِنَّ بَعْضَ الظَّنِّ  بدرستى كه بعضى از گمان  إِثْمٌ  گناهست يعنى موجب تفرع اثم است گمانى كه در حق اسامه برديد  وَ لا تَجَسَّسُوا  و تجسس مكنيد چيزها را كه بر شما مخفى باشد چنان كه در كار اسامه بدگمان شده مرتكب تجسس آن شديد بدانكه ظن بر چهار قسم است اول مأمور به و آن حسن ظن است بخداى و مؤمنان لقوله تعالى لو لا از سمعتموه ظن المؤمنون و المؤمنات\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nبانفسهم خيرا و حديث ان حسن الظن من الايمان نيز محسن اين قسم است دويم حرام و آن گمان بد است به خدا و مؤمنان كه موجب اثم است و مثمر عقوبة سيم مندوب و آن غلبه ظن است در امور اجتهاديه چهارم مباح و آن ظن است در امور دنيوى و مهمات معيشتى و در اين صورت بدگمانى موجب سلامتيست و سبب انتظام امور دنيوى و در حديث آمده كه بگذاريد آنچه خدا پوشيده است آن را يعنى بتجسس آن مشغول مشويد و نيز از پيغمبر صلّى اللّه عليه و آله و سلّم مرويست كه حق تعالى حرام كرده است از مرد مسلمان خون او و عرض او و آنكه گمان بد برند در حق او و ثعلبى در تفسير خود از ابى قلابه نقل كرده كه عمر بن الخطاب را گفتند كه ابى محجن ثقفى در خانه خود نشسته و بخمر خوردن مشغولست عمر برخواست و به خانه او رفت ديد كه او با مردى نشسته و هيچ خمرى در ميان ايشان نيست ابى المحجن گفت ايعمر اين فعل حرام است كه كردى زيرا كه حق تعالى از تجسس نهى فرموده و تو مرتكب آن شدى پس عمر منفعل شده از مجلس برخواست و ترك تجسس كرد و بعد از اجتناب ظن و تجسس برسد باب غيبت نيز ميفرمايد كه  وَ لا يَغْتَبْ بَعْضُكُمْ بَعْضاً  و بايد كه غيبت نكنيد بعضى از شما بعضى ديگر را يعنى در غيبت يكدگر را ببدى نام مبريد چنان كه در باره سلمان كرديد پس در بيان آنكه غيبت افحش چيزهاست ميفرمايد كه  أَ يُحِبُّ أَحَدُكُمْ  آيا دوست ميدارد يكى از شما  أَنْ يَأْكُلَ  آنكه بخورد  لَحْمَ أَخِيهِ مَيْتاً  گوشت برادر خود را در حالتى كه مرده بود آن برادر  فَكَرِهْتُمُوهُ  پس بتحقيق بكراهة خواهيد داشت از آن و ممكن نخواهد بود شما را انكار كراهة آن پس همچنانكه شما بسيار كاره و متنفريد از خوردن گوشت برادر مرده بايد كه از غيبت نيز به اين وجه اجتناب نماييد چه طبع و شرع منكر آنست  وَ اتَّقُوا اللَّهَ  و بترسيد از عقوبات الهى بسبب ارتكاب غيبت  إِنَّ اللَّهَ تَوَّابٌ  بدرستى كه خداى پر برندهء توبه است از جمعى كه توبه كنند از غيبت  رَحِيمٌ  مهربان بر آنان كه بازايستند از آن و غيبت عبارتست از آنكه در غايبانه كسى سخن گويند كه اگر در مواجه با او گويند او را بد آيد و از پيغمبر صلّى اللّه عليه و آله و سلّم پرسيدند كه ما الغيبت غيبت چيست فرمود آنست كه ياد كنى برادر خود را به آنچه از او كاره باشد پس اگر آن چيز در او باشد بتحقيق كه غيبت او نمودهء و اگر در او نيست او را بهتان نمودهء و نيز فرموده كه غيبت مسلمانان مكنيد و در پى عورات و بديهاى ايشان مباشيد كه هر كه در پى عورات برادران مسلمان باشد حق تعالى ويرا رسوا سازد و اگرچه در ميان منزل خود باشد و نيز از آنحضرت منقولست كه بر شما باد كه از غيبت اجتناب نماييد كه غيبت سخت‌تر\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nاست از زنا زيرا كه حق تعالى مرد زانى را بعد از توبه آمرزد و غيبت كننده را نمىآمرزد تا كه مغتاب او را حلال كند و در مصابيح القلوب مذكور است كه يكى از صلحاى امت گويد كه روزى بفلان گورستان نشسته بودم مردى جوان بسرعت تمام بر ما بگذشت گفتم اين و امثال اين و بال مسلمانانند و مشوش خاطر ايشان چون شب درآمد در واقعه ديدم كه آنمرد را بر جنازهء خوابانيده نزد من آوردند و كاردى به من دادند و گفتند بخور گوشت اين را گفتم سبحان اللّه من چندين سال استكه حيوانى نخورده‌ام گوشت مرده را چگونه خورم گفتند نه غيبت او كردى پس چرا گوشت او را نخورى گفتم از آن توبه كردم و مدت يك سال بگورستان تردد كردم شايد او را به‌بينم و از او حلالى خواهم بعد از يك سال او را ديدم قبل از آنكه سخن كنم گفت توبه كردى گفتم آرى گفت برو كه ترا بحل كردم مرويستكه چون ماعز را به جهت اقرار بزنا سنگسار كردند حضرت رسالت صلّى اللّه عليه و آله و سلّم از يكى شنيد كه به ديگرى ميگفت كه ماعز خود را رسوا كرد كه گواهى زنا در حق خود داد تا او را چون سنگسار كردند حضرت پيغمبر هيچ نگفت پس از عقب آنحضرت آمدند تا بخرابه رسيدند خرى مرده آنجا افتاده بود رسول فرمود بايشان كه اين خر را بخوريد گفتند يا رسول اللّه چگونه گوشت ميت خوريم فرمود نه شما غيبت ماعز را كرديد كه از خوردن گوشت ميت بدتر است نميدانيد كه او در جويهاى بهشت ميچرد انس از آنحضرت روايت كرده كه فرمود در شب معراج مرا در آسمان بردند جماعتى ديدم كه ناخن و چنگال ايشان از مس و روى بود و به آن روى خود ميتراشيدند گفتم اينها كيستند گفتند آنانند كه در دنيا گوشت برادران خود ميخوردند و غيبت ميكردند و عرض ايشان ميبردند و مستمع نيز مثل غيبت كننده است همچنانكه امير المؤمنين عليه السلام فرمود كه السامع للغيبة احد المتغابين شنونده غيبت يكى از دو غيبت كننده است از ميمون بن شاه كه از جمله تابعين است نقل كرده‌اند كه گفت شبى در خواب بودم شخصى جيفهء زنجى نزد من آورد گفت بخور گفتم مرده را چون بخورم گفت به جهت آنكه غيبت فلان ميكردى گفتم به خدا كه نام فلان بخير و شر نبردم گفت نه استماع غيبت آن ميكردى و به آن راضى بودى ميمون بعد از آن واقعه هيچكس را نگذاشت كه در حضور او غيبت كسى كند تا وفات كرد در خبر است كه عيسى عليه السلام اصحاب خود را گفت كه اگر باد در جامهء شما آيد و آن باد آن جامه را از عورت شما بردارد چه خواهيد كرد گفتند آن را خواهيم پوشيد گفت نه چنين است بلكه شما از آن جماعتيد كه آن جامه را بالاتر بريد اين كنايتست از آنكه كسى كه غيبت كسى كند منع او نكنند بلكه مدد او كنند و غيبت منحصر نيست در قول و قول مقصود نيست در صريح بلكه كنايهء بدست و سر و چشم و غير آن نيز از قسم غيبت است گاهى كه مفيد عيب باشد\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nو همچنين حكايت از حركات و سكنات و مشى و امثال آن و از جملهء كنايتيست كه كسى گويد من در مجلسى از حكام حاضر نميشوم يا مال يتيم نميخورم و مراد اين باشد كه فلان مرتكب اين مىشود و از اين قسم است آنكه گويد شكر مر خداى را كه مرا از اين فعل منزه ساخته و قصد او اين باشد كه فلان اين فعل مىكند كه متضمن غيبت است و بر همين طريق است كه ميگويد اگر فلان اين فعل نميكرد بهتر و نيكوتر ميبود و قصد او اين بود كه تنبيه غير كند كه فلان اين عيب دارد و همچنين اگر نفس خود را مذمة كند و مقصود او تنبيه مردمان باشد بر سوآت غير حاصل كه هر چه غرض از آن تعرض بعرض غير باشد و به آن غرض صحيح مقصود نباشد از قسم غيبت است اما اگر گويد در حق فاسق متظاهر الفسق كه فلان اين عمل مىكند نه غيبت است مانند شخصى كه علانيه شرب خمر كند يا ظالمى كه باشكار ظلم كند و امثال آن و همچنان غيبت نيست نصيحت مستيشر را در نكاح يا در معامله يا در مجاوره و غير آن كه متضمن بدگوئى آن كس شود كه از حال او استفسار كند همچنانكه گويند فلان مرد بخيل است و يا كثير النزاع است و يا بد معامله است و غيبت اهل خلاف و لعن و طعن ايشان كردن مستثنى است و لهذا حضرت امير المؤمنين على و امام حسن و امام حسين عليهم السلام در مجالس ذكر معايب و قطع انساب معاويه و عمرو عاص ميكردند چنان كه در نهج البلاغه مذكور است و فقهاى اماميه را نيز جايز است كه ذكر مسايل باطله كنند و شيخ جمهور رحمة اللّه در بعضى تعليقات خود آورده كه هر كه غيبت كسى كرده باشد و يا استماع آن نموده و بعد از آن نادم گشته بايد كه اين دعا را بخواند اللهم صل على محمد و آل محمد و اغفر لمن اغتبته و استمعت غيبته چه آن سبب كفارهء گناهانست آورده‌اند كه چون رسول ( ص ) فتح مكه نمود بلال را امر فرمود تا بر بام كعبه معظمه رفت و اذان بگفت جمعى از طلقا در غيبت او افتادند و از آن جمله حشام قدح در نسب او كرده گفت آيا محمد كسى ندارد كه بانك نماز بگويد جز اين كلاغ سياه و عتاب بن اسيد گفت الحمد للّه كه پدرم زنده نيست كه اين بانك را بشنود سهيل بن عمرو گفت اگر خواست خدا باشد اين را تغيير دهد و بر طرف سازد أبو سفيان گفت من هيچ نگويم چه ميترسم كه خداى آسمان به آن محمد را خبر دهد فى الحال جبرئيل عليه السلام بيامد و محمد را به آن خبر داد آنحضرت ايشان را طلبيد گفت شما چنين و چنين گفته‌ايد ايشان گفتند بلى يا رسول اللّه و تفصيل اين مبحث و بيان آن در منهج الصادقين مذكور است پس اين آيه نازل شد كه .\r\n يا أَيُّهَا النَّاسُ  ايگروه مردمان  إِنَّا خَلَقْناكُمْ  بدرستى كه ما آفريديم شما را  مِنْ ذَكَرٍ وَ أُنْثى  از مرد و زن كه آدم و حواست و چون همه از يك مادر و پدريد پس هيچ وجه\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nندارد كه بسبب آن در نسب خود فخر كنيد و در نسب ديگر طعن زنيد و عيب آن كنيد و غرض از تترق قبايل و تشعب شعوب و اختلاف بطون تفاخر نيست بلكه به جهت تفارق و امتياز است همچنانكه حق تعالى ميفرمايد  وَ جَعَلْناكُمْ شُعُوباً  و گردانيديم شما را شعبها يعنى جماعة متفرقه و فرق عظيمه كه منسوب باصل و اخذ باشد  وَ قَبائِلَ  و قبيلها كه منسوب بشعوبند  لِتَعارَفُوا  تا بشناسيد يكدگر را بنسب و قبيله و بسبب آن از هم جدا گرديد و لهذا دو شخص كه يك نام داشته باشند باختلاف قبيله و شعوب از يكدگر متميز ميشوند چون زيد تميمى از زيد قرشى ممتاز است و اگر امتياز در ميان شما نباشد معاملات كه سبب انتظام امور است متعذر گردد و از حضرت امام جعفر صادق عليه السلام مرويست كه شعوب جماعتىاند كه ايشان را نسبت ببلاد دهند و قبايل كسانىاند كه ايشانرا منتسب بآبا سازند حاصل كه مقصود از وضع شعوب و قبائل تفاخر نيست بآبا و اجداد و دعوى تفاوت و تفاضل در انساب بلكه فى الحقيقة خصلتى كه موجب تفضل است بر غير و سبب شرافة و كرامة نزد حضرت عزة از حيثيت كثرة مثوبة و رفعة منزلت اجتناب نمودنست از منهيات و ارتكاب نمودن بمامورات چنان كه ميفرمايد  إِنَّ أَكْرَمَكُمْ عِنْدَ اللَّهِ  بدرستى كه گرامىترين شما نزديك خداى  أَتْقاكُمْ  پرهيزكار ترين شماست پس هر كه را تقوى بيشتر قرب او نزد خدا بيشتر و فضل او از همه افزونتر و كلمهء شريفهء الشرف بالفضل و الادب لا بالاصل و النسب كه از كلمات متبركهء حضرت امير المؤمنين عليه السلام است كه مشعر است بر آيهء كريمه ان اكرمكم عند اللّه اتقيكم  إِنَّ اللَّهَ عَلِيمٌ  بدرستى كه خداى داناست باصل و نسب شما  خَبِيرٌ  آگاه از علم و ادب شما و ميتواند بود كه مراد از اين آيه تقرير خوفى باشد كه مانع اغتيابست و مؤيد اينست اينكه از عبد اللّه عباس نقل است كه در حق ثابت بن قيس آمد وقتى كه از روى تعريض تعرض كرد و نفرين نمود و گفت كه تو پسر فلانه زنى رسول فرمود كه كيست كه نام فلانه ميبرد ثابت برخاست و گفت منم يا رسول اللّه فرمود كه در روى اين مردم نظر كن چون نگاه كرد گفت چه ديدى گفت قومى مختلف الالوان بعضى سياه و برخى سفيد و گروهى سرخ و جمعى زرد فرمود ترا هيچ بر ايشان تفضيل نيست مگر پرهيزكارى و تدين بدين اسلام پس آيهء مذكوره نازلشد روايتست كه روزى رسول صلّى اللّه عليه و آله و سلّم در بازار مدينه ميگذشت غلامى سياه را ديد كه ميفروختند و او ميگفت كه هر كه مرا ميخرد بايد كه به اين شرط بخرد كه مرا منع نكند از گذاردن نماز يوميه در پس رسول خدا مردى او را به اين شرط بخريد و رسول در وقت نماز غلامى را ميديد كه ميآمد و اقتدا ميكرد روزى چند برآمد آن غلام پيدا نشد احوال او را پرسيد گفتند يا رسول اللّه تب دارد حضرت برخاست و بعيادت وى رفت و بعد از سه روز ديگر احوال\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nپرسيد مولاى او گفت كه وفات نمود رسول بنفس نفيس خود متولى تكفين و تغسيل وى شد مهاجر و انصار از اين تعجب نمودند حق تعالى آيه مذكوره را فرستاد در آن بيان نمود كه نسب را اثر نيست بلكه فضيلت و كرامة و شرافة بتقوى و پرهيزكارى است و از امام زين العابدين عليه السلام منقولست كه دوزخ مخلوق نشده مگر براى كسى كه نافرمانى كند به خدا و در طريقهء عصيان سلوك نمايد اگرچه آنكس سيد قرشى نسب باشد و بهشت خلق نشده مگر براى آنكه فرمان الهى برد و كمر انقياد او در ميان بندد اگرچه آنكس غلام حبشى باشد و از حضرت رسالت صلّى اللّه عليه و آله و سلّم منقولستكه هر كه خواهد كه گرامىترين مردمان باشد بايد كه از خداى تعالى بترسد و طريقهء پرهيزكارى را پيش گيرد از ابن عباس نقل استكه بزرگوارى دنيا بغناست و بزرگوارى آخرت بتقوى و نيز فرموده كه خداى تعالى روز قيامة خطاب كند به بندگان كه امر كردم بشما پس ضايع ساختيد آنچه عهد كرده بودم بشما و به عمل نياورديد و بلند گردانيديد نسبهاى خود را پس امروز گرامىترين شما نزد من پرهيزكارترين شماست مرويستكه شخصى از عيسى عليه السلام پرسيد كه كدام مردمان افضلند عيسى دو قبضه خاك برداشت فرمود كه هيچكدام يك از اين دو قبضه بر يكديگر راجح نيستند بلكه هر دو مساوى هم‌اند مردمان نيز چون كه همه از خاك مخلوق شده‌اند در اصل خلقت بر يكديگر راجح نيستند پس اكرم ايشان اتقى ايشان است در معالم التنزيل مذكور استكه حضرت رسالت صلّى اللّه عليه و آله و سلّم فرمود كه حق سبحانه و تعالى همه مردمانرا به دو قسم ساخت و مرا داخل قسمى ديگر گردانيد كه بهتر باشد كقوله تعالى و اصحاب اليمين ما اصحاب اليمين و اصحاب الشمال ما اصحاب الشمال پس من از اصحاب اليمينم بعد از آن اين هر دو قسم را بسه قسم كرد و مرا بهترين اين سه قسم گردانيد كه بهتر باشد و ذلك قوله تعالى فاصحاب الميمنة ما اصحاب الميمنة و السابقون السابقون پس من از سابقانم و بهترين سابقانم و بعد از آن اين سه قسم را قبايل ساخت و مرا در بهترين قبيله خلق فرمود كه و جعلناكم شعوبا و قبائل پس من اتقى ولد آدمم و اكرم ايشانم نزد خداى تعالى و من اينسخن را از نزد پروردگار ميگويم نه بر وجه افتخار پس آن قبايل را شعوب گردانيد و مرا بهترين بيتى وضع فرمود و قال انما يريد اللّه ليذهب عنكم الرجس اهل البيت و يطهركم تطهيرا پس من و اهل من مطهريم از جميع ذنوب - آورده‌اند كه جمعى از بنى اسد در سال قحط با جمعى ذرارى و اثقال و احمال نزد پيغمبر آمدند و اظهار كلمهء اسلام كردند و در باطن ايمان نداشتند و جاحد رسالت بودند و بجهة انبوهى مدينه بر ايشان تنگ گشت پس در مساجد و مقابر مسلمانان فرود آمدند و كوچهاى مدينه را بعذرات ملوث كردند و نرخها گران كردند و صبح و شام نزد حضرت ميآمدند و ميگفتند عرب تنها بنزد تو آمدند و بر پشت مراكب نشسته بىاولاد و اتباع و خدم و حشم و ما آمديم با جميع\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nاهل و عيال و اسباب و اساس خانه پس ما را چيزى بده تا صرف خود و عيال خود نمائيم حق تعالى اين آيه فرستاد .\r\n قالَتِ الْأَعْرابُ  گفتند اهل باديه از بنى اسد كه  آمَنَّا  ايمان آورديم و به خدا و رسول گرويده‌ايم  قُلْ  بگو اى محمد بايشانكه  لَمْ تُؤْمِنُوا  ايمان نياورده‌ايد زيرا كه ايمان عبارتست از اقرار به زبان و تصديق بجنان و شما را اقرار هست اما تصديق نيست منت نهادن شما بر پيغمبر در ايمان آوردن و ترك قبايل نمودن مشعر است بر عدم ايمان شما پس دعوى ايمان مكنيد  وَ لكِنْ قُولُوا أَسْلَمْنا  و ليكن بگوييد كه اسلام آورده‌ايم كه عبارة از داخل شدن در اسلام و اظهار شهادت و انقياد حكم چه غرض شما از دعوى ايمان انقياد است از ترس قتل و سبى  وَ لَمَّا يَدْخُلِ الْإِيمانُ فِي قُلُوبِكُمْ  و هنوز نيامده است ايمان در دلهاى شما بدانكه ايمان اخص است از اسلام زيرا كه ايمان تصديق است بجنان با اقرار به زبان و اسلام اعم است كه به آن تصديق جنانى باشد يا نه پس هر مؤمن مسلمانست اما هر مسلمانى مؤمن نباشد و مراد از قول ان الدين عند اللّه الاسلام اسلامى است كه مقارن تصديق بود و در حديث نبوى ( ص ) واقع شده كه الاسلام علانية و الايمان فى القلب و چون ثواب متفرع بر ايمان است و به مجرد دعوى اسلام بدون تصديق آن مثمر ثواب نيست از اينجهت به بنى اسد خطاب مىكند كه  وَ إِنْ تُطِيعُوا اللَّهَ  و اگر فرمان بريد خداى را جل جلاله  وَ رَسُولَهُ  و فرستاده او را ظاهرا و باطنا يعنى از نفاق توبه كنيد و بخلوص نيت و اعتقاد ايمان آوريد و بمقتضاى آن عمل نماييد  لا يَلِتْكُمْ  كم نگرداند خداى  مِنْ أَعْمالِكُمْ  از ثواب كردار هاى شما  شَيْئاً  چيزى بلكه مزد كار را تمام و كمال بشما رساند  إِنَّ اللَّهَ غَفُورٌ  بدرستى كه خداى آمرزنده است گناهان كسى را كه ويرا مطيع باشد  رَحِيمٌ  مهربان بتوفيهء منوبات و اجور مطيعان خاتمه جلد پنجم .\r\n\r\n\r\n","description":"","footnote":"","page_name":" 352 ","page_number":352}
  ]