[
  {"content":"\r\n\r\nدلائل النبوة\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبسم الله الرحمن الرحيم و لله واسع عليم\r\nيؤتى الحكمة من يشاء و من يؤت الحكمة فقد اوتى خيرا كثيرا و ما يذكر الا اولوا الالباب\r\n( بقره : 299 . 298 )\r\nبه نام خداى مهربان بخشاينده و خداى فراخ است و دانا .\r\nبدهد حكمت آن را كه خواهد ، و آن را كه دهد حكمت ، بدرستى كه داده شد نيكى بسيار ، و نه پند گيرد مگر خداوندان خردها .\r\n( از : ترجمه تفسير طبرى )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nدلائل النبوة\r\nجلد اول\r\nتأليف\r\nابوبكر احمد بن حسين بيهقى\r\nترجمه\r\nدكتر محمود مهدوى دامغانى\r\nمركز انتشارات علمى و فرهنگى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمركز انتشارات علمى و فرهنگى\r\nوابسته به\r\nوزارت فرهنگ و آموزش عالى\r\nپبج هزار نسخه از اين كتاب در سال 1361 در چاپخانه وزارت فرهنگ و آموزش عالى چاپ شد\r\nكليه حقوق براى ناشر محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم الله الرحمن الرحيم\r\nفرهنگ اسلامى ، كه با كتاب خدا وسنت رسول اكرم ( ص ) وآداب اهل بيت عصمت و طهارت ( ع ) پايه ريزى شده است ، مقدسترين واستوار ترين فرهنگ جهانى است . اين فرهنگ ، كه پس از چهارده قرن همچنان زنده وپوياست ، بهترين عناصر ومايه هاى فرهنگهاى باستانى از جمله فرهنگ ايرانى را جذب كرده ، تعالى بخشيده ودربناى خلل ناپذير وحدت تمدن اسلامى به كار برده است .\r\nآثار اين فرهنگ درخشان در فراخناى جهان همه جا به چشم مى خورد وتلالؤ آنها در موارد بيشمارى خيره كننده است . از جملهء اين ذخاير گرانبها كتب ورسايلى هستند كه در معتبر ترين گنجينه هاى دنياى شرق وجهان غرب خفته اند و در لابلاى اوراق آنها حاصل تجارب ظاهرى وباطنى هزاران رهرو طريق علم و ايمان بازتاب يافته است .\r\nبجرأت مى توان گفت كه آثار مكتوب فارسى وعربى به طور عمده و در اساس ، مبلغ و مروج انديشه هاى اسلامى اند . از اين رو براى بيرون كشيدن اين آثار پر ارزش از زير گرد غليظ نسيان هر چه كوشش شود اندك است . مركز انتشارات علمى وفرهنگى ، بر اين اساس ونياز ، مجموعهء ميراث ايران واسلامن را به يارى خدواند بنيان نهاده است .\r\nهدف اين است كه به انديشه هاى اصيل فرهنگ اسلامى جان تازه بخشيم ، ارزش آنها را در پرتو معارف جديد بازشناسيم و با ارائه سهم پر افتخارى كه اين افكار در فرهنگ جهانى داشته اند ، اعتماد به نفس روشنفكران مسلمان را تقويت كنيم .\r\nاين مجموعه آثار قدما را در رشته هاى گوناگون معقول ومنقول در بر مى گيرد و در آن ، نخست به نشر امهات كتب ومصنفات معتبرى توجه مىشود كه چشم اندازها يى تازه در جهان انديشه و ذوق گشوده و كليد دروازه هاى روضات معنوى نوى را به دست داده اند .\r\nمركز انتشارات علمى وفرهنگى اميدوار است به حول وقوه الهى و با يايمردى و قدم صدق ارباب علم ومعرفت ، در اين راه خجسته ، خدمات ارزنده اى تقديم دارد . ان شاء الله .\r\nمركز انتشارات علمى وفرهنگى\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nجلد اول\r\n( 1 ) بِسْمِ اللَّهِ الرَّحْمنِ الرَّحِيمِ\r\n\r\nمقدمهء مترجم\r\nخواستم اين مقدمه را با جملاتى از خود در ثناى پروردگار آغاز كنم و ضمن آن عرض ادب به حضرت ختمى مرتبت و اهل بيت عصمت و طهارت را بجاى آورم ، ديدم پيش از من بزرگان ادب به زبان عربى و فارسى و ديگر زبانهاى متداول در پهنهء اسلام آن قدر گفته‌اند كه بهتر است به نمونه‌هايى مختصر از آن قناعت كنم ، خاصّه كه در وصف نعم پروردگار و ثناى ذاتش همگان عاجزند و حيران زبان رسول اعظم به اين جمله گويان است كه :\r\n« لا أحصى ثناء عليك )\r\nو جانشين بر حق او على عليه السلام مىگويد\r\n« لا يبلغ مدحته القائلون و لا يحصى نعماءه العادون و لا يؤدى حقّه المجتهدون » [ ( 1 ) 
  ]\r\n بود و نبود آنچه بلندست و پست * باشد و اين نيز نباشد كه هست\r\nپرورش آموختگان ازل * مشكل اين حرف نكردند حل [ ( 2 ) 
  ] \r\nو اين بندهء ناتوان در وصف ذات فرخنده حضرت محمّد بن عبد اللّه و درود بر او چه بگويم كه خداوند متعال فرموده است  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ » [ ( 3 ) 
  ]  و او را بشرف سوگند خوردن بجانش سر افراز نموده است كه  « لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ » [ ( 4 ) 
  ]  و آفرينش خلق را طفيل وجود عزيزش قرار داده است كه\r\n« لولاك لما خلقت الافلاك » [ ( 5 ) 
  ]\r\n\r\n\r\n","description":"","footnote":"\r\n[ ( 1 - ) 
  ] . نهج البلاغه عبده ص 17 چاپ بيروت\r\n[ ( 2 - ) 
  ] مخزن الاسرار نظامى ص 2 چاپ مسكو\r\n[ ( 3 - ) 
  ] قسمتى از آية 56 سورهء 33\r\n[ ( 4 - ) 
  ] قسمتى از آيهء 72 سورهء 15\r\n[ ( 5 - ) 
  ] ص 172 احاديث مثنوى اين حديث ، مستند و موثّق نيست . مصحّح\r\n","page_name":" 9 ","page_number":9},
  {"content":"\r\n\r\n( 1 )\r\n توئى شاه و همه آفاق خيل‌اند * توئى اصل و همه عالم طفيل‌اند [ 6 
  ] \r\nو سپاس فراوان خداوند متعال را كه با وجود مقدس او بر ما منت نهاده است\r\n« الحمد لله الذى منّ علينا بمحمّد دون الامم الماضيه و القرون السالفة بقدرته التى لا تعجز عن شيء و ان عظم ، اللّهم فصّل على محمد امينك على وحيك و نجيبك من خلقك و صفيك من عبادك امام الرحمة و قائد الخير و مفتاح البركة [ ( 7 ) 
  ]\r\nو درود فراوان بر اهل بيت او خاصه دختر گران قدرش كه مه برج عصمت است و در درج تمكين ، و بر فرخنده داماد گراميش كه به اخوّت با او سرفراز است و با نفس نفيس او همراز .\r\n خواجهء حق پيشواى راستين * كان علم و بحر حلم و قطب دين\r\nمرتضاى مجتبى جفت بتول * خواجهء معصوم و داماد رسول [ ( 8 ) 
  ] \r\nو بر فرزندان يازده‌گانه‌اش كه با پدر نقيبان دوازده‌گانه اين امتند :\r\nيكى از ويژگىهاى دين مقدس اسلام كه در خور توجه و دقت است ، روشن بودن تاريخ زندگى و مرگ پيامبر بزرگوار است ، كه بدون ترديد در هيچيك از اديان بزرگ عالم چنين نيست ، شرح حال پيامبرانى بزرگ چون ابراهيم و موسى و عيسى و داود كه به اعتقاد ما مسلمانان همه انبياى مرسل بوده‌اند و صاحبان مكاتب بزرگ فكرى چون زرتشت و بودا و مانى در پرده‌اى از مجهولات قرار دارد ، و شايد سند ارزنده زندگى نامه گروه زيادى از ايشان منحصر است به كتاب مقدس قرآن مجيد ، امروز با آنكه دين حضرت مسيح ( ع ) از لحاظ كمّى و كيفى پيروان آن آيين بسيار مهم است و بخاطر داشته باشيم كه تقريبا سراسر غرب خود را پيرو آن حضرت ميدانند و سازمان تبليغى گسترده آن هم قرن‌هاست كه در تلاش است ، با وجود اين مجهولات ما دربارهء پيامبر بزرگوار عيسى ( ع ) و كتاب انجيل بمراتب بيشتر از معلومات آميخته با شك و ترديد است ، هر چند امروز جهان مسيحيت روزهاى معينى از سال را بعنوان ميلاد و عروج و . . . جشن مىگيرند . اما براستى ميتوان گفت كه اين روزها منطبق با\r\n\r\n\r\n","description":"","footnote":"\r\n[ ( 6 - ) 
  ] اسرار نامه عطّار ص 13 چاپ استاد دكتر گوهرين\r\n[ ( 7 - ) 
  ] ص 21 صحيفهء سجاديه چاپ بيروت\r\n[ ( 8 - ) 
  ] منطق الطير عطّار ص 29 چاپ استاد دكتر مشكور .\r\n","page_name":" 10 ","page_number":10},
  {"content":"\r\n\r\n( 1 ) واقع است ؟ اختلاف ميان انجيل‌هاى موجود چطور ؟ چند سال بلكه چند قرن بعد از عيسى عليه السّلام اين كتابها رسميت يافته است ؟ و اگر بخواهيم از اين گونه پرسش‌ها مطرح كنيم بسيار زياد است و از موضوع مقاله و گفتار ما خارج ، اين مسأله درباره حضرت موسى ( ع ) و تورات بشدت بيشترى طرح گرديده است . [ ( 9 ) 
  ] .\r\nبا آنكه ايرانيانى كه به اسلام نگرويده و زرتشتى باقى مانده‌اند دربارهء حفظ مطالب دينى و اعتقادى خود كمال مواظبت را داشتند و در پنجاه شصت سال اخير هم چه در داخل و چه در خارج كشور بجهاتى كه خارج از بحث ماست اين گروه فعاليت شديد تبليغى هم داشته‌اند معذلك اگر به تازه‌ترين منابع مراجعه شود مىبينيم كه قرن زندگى زرتشت مورد اختلاف است و نمىتوانند بطور قطع بگويند در چه قرنى ميزيسته است تا چه رسد به جزئيات زندگى او . [ ( 10 ) 
  ]\r\nو حال آنكه مسلمانان در نگارش و نشر زندگى نامه و ثبت اختصاصات جسمى پيامبر بزرگوار براستى همّت ورزيده‌اند ، آن چنان كه امروز هر كس بخواهد به آسانى مىتواند از جزئيات زندگى آن حضرت آگاه گردد ، اين را هم فراموش نكنيد كه قرآن درباره وقايع زندگى گذشته و دوران پيامبرى حضرت ختمى مرتبت چندان مطلبى بيان نكرده است ، فقط گاه به الطاف ويژهء الهى نسبت به بندهء برگزيده خود اشاراتى دارد كه مزيد شرف اوست و گر نه حتى نام پدر و مادر او در قرآن ذكر نشده است و حال آنكه بخش عمده‌اى از اين كتاب مقدس دربارهء شرح حال و قضاياى زندگى پيامبران گذشته است : معذلك مسلمانان چنان همتى دربارهء تنظيم زندگى نامه پيامبر داشتند كه هنوز قرن اول هجرى بپايان نرسيده بود كه عروة بن زبير كتاب خود را دربارهء سيرهء پيامبر باتمام رسانده بود ، اين عروة بن زبير نوهء عمّهء پيامبر و نوهء دخترى ابو بكر است و احتمالا در سال 92 هجرى در گذشته است ، و از فقها و محدثان بنام قرن اول هم شمرده مىشود و مطالب او در مورد سيرهء رسول خدا مورد استفادهء فراوان ابن اسحق ، واقدى و مورّخان ديگر قرار گرفته است .\r\n\r\n\r\n","description":"","footnote":"\r\n[ ( 9 - ) 
  ] براى اطلاع بيشتر از اين موارد لطفا به مقالات ارزندهء استاد محترم دكتر محمود راميار در نشريات دانشكدهء الهيات و معارف اسلامى مشهد با عنوان ( بحثى از نبوت اسرائيلى و مسيحى ) مراجعه شود\r\n[ ( 10 - ) 
  ] براى نمونه مراجعه شود به فرهنگ معين بخش اعلام ذيل كلمه زرتشت .\r\n","page_name":" 11 ","page_number":11},
  {"content":"\r\n\r\n( 1 ) ابان بن عثمان در گذشته اوائل قرن دوم هجرى ( احتمالا 105 ) و وهب بن منبّه يمنى كه اندكى بعد يعنى در 110 هجرى در گذشته است هر كدام كتابى جداگانه دربارهء شرح حال و سيرهء پيامبر نوشته‌اند [ 11 
  ] : ظاهرا بخشى از كتاب وهب در شهر هايدلبرگ آلمان موجود است ، گروه ديگرى از مورّخان و سيره نويسان در نيمهء اول قرن دوم هجرى ميزيسته‌اند و آثار مرتبى از خود باقى گذاشته‌اند مانند عاصم بن عمر بن قتادة ، در گذشته 120 ، شرحبيل بن سعد در گذشته 123 ، ابن شهاب زهرى در گذشته 124 و سر انجام ابن اسحاق را بايد نام برد كه حدود سال 152 هجرى در گذشته است و به تعبير استاد فقيد مصطفى السقاء ابن اسحق شيخ رجال سيره و تاريخ است ، قرار بر آن نيست كه در اين مقدمه استقصائى دربارهء كتب سيره بشود [ ( 12 ) 
  ] ولى اشاره مىكنم كه محتويات اين كتب در آن حدّ است كه براحتى مىتوان به برخى از جزئيات زندگى پيامبر پى برد ، اين نويسندگان چنان حوصله‌اى بخرج داده‌اند كه بعنوان مثال مىتوان دانست پيامبر [ ( 13 ) 
  ] در هفت ماهگى در حالى كه دست از ديوار مىگرفته گام بر ميداشته است و در پنج ماهگى ياراى ايستادن داشته است ، و يا چه ترانه‌اى مادر و خواهر رضاعى او براى راحت خفتن آن حضرت مىخوانده‌اند : « يا ربّ إذا اعطيته فأبقه » « پروردگارا حال كه او را اعطا كرده‌اى پايدارش بدار » و يا آنكه بعنوان مسابقه با چند نفر كشتى گرفته است [ ( 13 ) 
  ] بنده نمىخواهم مدعى شوم كه اين مطالب همگى كاملا درست و صحيح است بلكه منظورم نشان دادن نمونه‌اى از همت مسلمانان در تنظيم زندگى پيامبر ( ص ) است ، علاوه بر اين كتابها گروهى ديگر از نويسندگان ، شمايل و چهرهء آن حضرت را بدقت با نوشته‌هاى خود ترسيم نموده‌اند و براى اطلاع مىگويم كه بزرگانى مانند ترمذى صاحب كتاب سنن كتابى هم دربارهء شمايل دارد كه چند شرح بر آن نوشته شده است : [ ( 14 ) 
  ] در كتابهاى شمايل آن چنان بدقت موى و روى و اندام پيامبر ( ص )\r\n\r\n\r\n","description":"","footnote":"\r\n[ ( 11 - ) 
  ] براى اطلاع از سال وفات اين عده مراجعه شود به الاعلام زركلى\r\n[ ( 12 - ) 
  ] مراجعه شود به مقدمهء جلد اول سيرهء ابن هشام چاپ مصر 1355 هجرى قمرى و مقدمهء مارسدون جونس بر جلد اول مغازى واقدى چاپ دانشگاه اكسفورد ،\r\n[ ( 13 - ) 
  ] مراجعه شود به ج 1 ص 224 تاريخ الخميس ديار بكرى\r\n[ ( 14 - ) 
  ] كشف الظنون ص 1059 جلد دوّم .\r\n","page_name":" 12 ","page_number":12},
  {"content":"\r\n\r\n( 1 ) توصيف شده است كه براحتى مىتوان جبههء گشاده و موى سياه و قامت موزون و ابروان پر پشت و چشمهاى درشت و سياه آن حضرت را در ذهن تصوير نمود آن چنان كه شاعران ما هم كم و بيش اشاره به اين مطلب دارند :\r\n شفيع مطاع نبى كريم * قسيم جسيم نسيم و سيم\r\nماه فرو ماند از جمال محمد * سرو نباشد به اعتدال محمد\r\nشايد اگر آفتاب و ماه نتابد * پيش دو ابروى چون هلال محمّد [ ( 15 ) 
  ]\r\nو الضحى رمزى زروى همچو ماه مصطفى * معنى و الليل گيسوى سياه مصطفى [ ( 16 ) 
  ] \r\nتوجّه مسلمانان هم به فرا گرفتن سيره و تاريخ پيامبر ( ص ) و حفظ آن در خور دقت است ، براى اينكه جوانان بتوانند به سهولت بيشترى مطالب را فرا گيرند لا اقل سه شاعر بزرگ را مىشناسيم كه تمام سيرهء ابن هشام را به شعر در آورده‌اند : سعد الديرى در گذشته 607 ، ابو الحسن فتح بن موسى القصرى در گذشته 668 و ابن الشهيد در گذشته 793 هجرى قمرى [ ( 17 ) 
  ] . گروهى هم از دانشمندان مسلمان به اين فكر افتادند كه معجزات و آيات « خوارق عاداتى » را كه توسط رسول اكرم ( ص ) ظاهر شده است جمع آورى نمايند و غالبا نام كتاب خود را دلائل النبوه نهاده‌اند ، مانند دلائل النبوه « ابى داود » صاحب كتاب « سنن » و « دلائل النبوه » عبد اللَّه بن مسلم معروف به ابن قتيبه در گذشته 267 هجرى و دلائل النبوه ابو اسحق حربى در گذشته 285 و مستغفرى نسفى حنفى در گذشته 432 و حافظ ابو نعيم اصفهانى در گذشته 430 و كتاب حاضر [ ( 18 ) 
  ] .\r\nو زير نخست اشاره‌اى بشرح حال ابو بكر را احمد بن حسين بيهقى و سپس معرفى كوتاهى از كتاب را خواهيد خواند :\r\n\r\nبيهق و بيهقيان :\r\nاز نواحى آباد قديم خراسان ناحيهء بيهق بوده كه سبزوار كنونى مركز آن شمرده مىشده است ، از اين منطقه تعداد زيادى از دانشمندان بزرگ اسلام برخاسته‌اند كه بقول مرحوم علّامهء محمد قزوينى در مقدمه تاريخ\r\n\r\n\r\n","description":"","footnote":"\r\n[ ( 15 - ) 
  ] مقدمهء گلستان و ص 519 كليات سعدى چاپ مرحوم فروغى\r\n[ ( 16 - ) 
  ] ص 453 ج 10 تفسير روح البيان شيخ اسماعيل حقى\r\n[ ( 17 - ) 
  ] ص ز مقدمهء جلد اول سيرهء ابن هشام بقلم مصطفى السقا و ابراهيم الابيارى و عبد الحفيظ شلبى چاپ 1355 هجرى قمرى مصر\r\n[ ( 18 - ) 
  ] ص 760 ج 1 كشف الظنون حاجى خليفه چاپ تهران 1387 قمرى .\r\n","page_name":" 13 ","page_number":13},
  {"content":"\r\n\r\n( 1 ) بيهق « لا يعد و لا يحصى » .\r\nبراى كسانى كه مايل باشند با نام و آثار گروهى در حدود پنجاه شصت نفر از افرادى كه ملقب به بيهقى بوده‌اند آشنا شوند بدون ترديد تاريخ بيهق ارزنده‌تر كتاب فارسى موجود است [ ( 19 ) 
  ] كه از قرن ششم هجرى بيادگار مانده است :\r\nدر عين حال تنى چند از ايشان شهره‌ترند مانند ابراهيم بن محمد بيهقى نويسندهء تواناى قرن سوم هجرى كه كتاب المحاسن و المساوى را تأليف نموده و كتاب مذكور مكرر بچاپ رسيده است [ ( 20 ) 
  ] و ابو جعفر احمد معروف به بو جعفرك صاحب كتابهاى ارزشمند تاج المصادر و ينابيع اللغه و المحيط بلغة القرآن در گذشته در رمضان 544 [ ( 21 ) 
  ] و ابو الفضل بيهقى دبير معروف غزنويان و مؤلف تاريخ بيهقى كه در حدود سى جلد بوده و بخشى از آن كه باقى مانده است مكرر بچاپ رسيده است و كتاب زينة الكتاب در گذشته حدود 470 [ ( 22 ) 
  ] . و فريد خراسان ابو الحسن على بن زيد بيهقى صاحب كتاب تاريخ بيهق و آثار فراوان ارزندهء ديگر در گذشته 565 [ ( 23 ) 
  ] و بالاخره مؤلف كتاب حاضر ابو بكر احمد بن حسين بيهقى كه شايد از لحاظ كثرت تأليف خاصه در علم حديث از همه نامورتر باشد .\r\n\r\nابو بكر احمد بن الحسين البيهقي ! :\r\nپيش از اشاره به زندگى و آثار او متذكر ميشوم كه شهرت اين دانشمند تا به آن درجه است كه در برخى كتابهاى دائرة المعارف و لغت عربى و فارسى ذيل مادهء بيهق نخست از او نام برده و يا فقط بذكر نام و برخى از كتابهاى او قناعت شده است ، و از ديگر مشاهير بيهقىها نامى نياورده‌اند ، مثلا در بخش اعلام ضميمه المنجد و يا در دائرة المعارف نسبتا پر مطلب و مفصل فريد و جدى پس از ذكر كلمهء بيهق فقط به ذكر نام او قناعت شده است [ ( 24 ) 
  ] .\r\nدر مورد نام و كنيه و نام پدرش اختلافى وجود ندارد ، قديم‌ترين و\r\n\r\n\r\n","description":"","footnote":"\r\n[ ( 19 - ) 
  ] صفحات 107 تا 170 تاريخ بيهق چاپ مرحوم احمد بهمنيار\r\n[ ( 20 - ) 
  ] دائرة المعارف الاسلاميه ص 429 ج 1 چاپ افست تهران بقلم بروكلمان\r\n[ ( 21 - ) 
  ] معجم الادباء و ياقوت حموى ص 415 ج 1 چاپ مارگيليوث\r\n[ ( 22 - ) 
  ] تاريخ ادبيات ايران تاليف دكتر رضا زاده شفق ص 204 چاپ دانشگاه شيراز مرداد 1352\r\n[ ( 23 - ) 
  ] كنوز الاجداد محمد كردعلى ص 289\r\n[ ( 24 - ) 
  ] ص 513 جلد دوم دائرة المعارف القرن الرابع عشر چاپ مصر 1341 قمرى\r\n","page_name":" 14 ","page_number":14},
  {"content":"\r\n\r\n( 1 ) نزديك‌ترين منبع فارسى به زمان او تاريخ بيهق است امّا در آن ذكرى از تاريخ توّلد و وفات او نشده است [ 25 
  ] امّا در بسيارى از منابع ديگر بدون هيچگونه اختلاف تولد او را در 384 و مرگش را در 458 دانسته‌اند ، ابن خلكان تذكره نويس معروف قرن هفتم ماه تولد او را شعبان 384 مطابق سپتامبر 994 ميلادى و روز مرگ او را دهم جمادى الاولى 458 مطابق 9 آوريل 1066 دانسته است [ ( 26 ) 
  ] و دانشمندان ادوار بعد هم لابد از او اين مطلب را نقل كرده‌اند .\r\nبيهقى از آغاز طفوليت شروع به كسب علم كرد . و در چهارده پانزده سالگى بدرجه‌اى رسيد كه براى استماع حديث در حلقهء درس استادان بزرگ آن علم همچون حاكم نيشابورى حاضر مىشد و نخستين تأليف خود را در بيست و يك سالگى عرضه داشت [ ( 27 ) 
  ] . پس از مدتى به عادت پسنديده و معهود براى كسب بيشتر علوم به عراق و حجاز سفر نمود و روايات زيادى را در دلائل النبوه آورده است كه مىگويد در بغداد و مكه و شهرهاى بين راه از راويان شنيده است ، مدتى هم در ناحيهء جبال بسر برده و سپس به زادگاه خود برگشته است و در سال 441 از سوى نيشابوريان دعوت شده و به آن شهر رفته است و تا آخر عمر در همان شهر بوده و پس از مرگ جسدش را براى دفن به خسروجرد برده‌اند [ ( 28 ) 
  ] .\r\nبيهقى مردى سخت وارسته و زاهد و پارسا بوده است با آنكه در آن روزگار از طرف حكومت سلجوقى و مخصوصا نظام الملك براى جلب دانشمندان و علما تلاشى پى گير بوده است در هيچ مأخذى نديدم كه توانسته باشند او را جلب نمايند كه او عهده‌دار منصبى چون قضاوت يا تدريس در نظاميه گردد ، نوشته‌اند سى سال آخر عمر خود را همه روز بجز روزهاى حرام روزه گرفت [ ( 29 ) 
  ] ، تا آنجا كه اين بنده ميداند بيهقى داراى دو پسر بوده است كه يكى از ايشان اهل علم بوده و در راه پدر گام برداشته است ، نامش اسماعيل است و بعدها معروف به شيخ القضاة گرديده و به خوارزم كوچيده و مدّت سى سال عهده‌دار تدريس و\r\n\r\n\r\n","description":"","footnote":"\r\n[ ( 25 - ) 
  ] ص 183 چاپ مرحوم بهمنيار\r\n[ ( 26 - ) 
  ] ص 58 ج 1 وفيات چاپ استاد فقيد محمد محى الدين و ص 430 ج 1 دائرة المعارف الاسلاميّه\r\n[ ( 27 - ) 
  ] طبقات الشافعيّهء اسنوى ج 1 ص 199 چاپ عبد اللَّه الجبورى بغداد 1390\r\n[ ( 28 ، 29 - ) 
  ] السنن الكبرى ج 1 ص 468 چاپ حيدر آباد ، بقلم سيد هاشم ندوى\r\n","page_name":" 15 ","page_number":15},
  {"content":"\r\n\r\n( 1 ) خطابه و سرپرستى قضاى آن شهر بوده است ، تولدش در 428 و مرگش در 506 يا 507 اتفاق افتاده است [ ( 30 ) 
  ] فرزند اين اسماعيل هم عهده‌دار منصب قضاوت در حدود بيهق بوده و در 525 در گذشته است امّا از پسر ديگر بيهقى اطلاعى در خورد نگارش ندارم و على بن زيد بيهقى از او تعبير به « مرد ديگرى » مىنمايد .\r\n\r\nمذهب بيهقى :\r\nاو بدون هيچ ترديد شافعى است ، در راه احياى آثار شافعى و تأليف و تصنيف در آن مذهب و هم از لحاظ دفاع از شافعى تا به آن درجه رسيده است كه امام الحرمين جوينى مىگفته است اگر شافعى را بر گردن هر كس كه پيرو مذهب اوست حقى است بيهقى را بر گردن شافعى حق است [ ( 31 ) 
  ] ، بيهقى كتابى دارد به نام مناقب شافعى كه نميدانم آيا حالا چاپ شده يا هنوز هم چاپ نشده است ، اسماعيل پاشا بغدادى در هداية العارفين خود كتاب ديگرى هم با نام ، بيان خطاء من اخطأ على الشافعى ، ذكر كرده است . از كتاب مناقب شافعى در پاره‌اى از منابع با نام مناقب المطلبى ياد شده است زيرا نسب شافعى به مطلّب برادر هاشم ميرسد [ ( 32 ) 
  ] : از لحاظ مكتب كلامى بيهقى اشعرى است و اين مطلب در بسيارى از منابع تصريح شده است ، امّا بمناسبت عرض ادب و اخلاص نسبى او به امير المؤمنين على عليه السّلام برخى او را شيعه پنداشته‌اند چنانچه ياقوت حموى در معجم البلدان ضمن بيان مذهب اهالى خسرو جرد به اين مطلب اشاره نموده است و مىگويد كه او متهم به رفض است ، و حال آنكه چنين نيست ، خوانسارى در روضات اين موضوع را ردّ نموده است ، اين نكته را فراموش نكنيم كه بيهقى با صراحت اسلام معاويه را انكار نموده است و نويسندهء كتاب كامل بهائى مىگويد بيهقى مىگفته است برخى از مسلمانان را عقيده بر اين است كه معاويه پس از جنگ با على از ايمان خارج شد و حال آنكه معاويه اصلا ايمانى نداشت كه از آن خارج شود بلكه در زمان پيامبر ( ص ) از كفر به حالت نفاق برگشت و منافقى بيش نبود و پس از پيامبر دوباره به كفر اصلى خود برگشت [ ( 33 ) 
  ] و به ياد داشته باشيد كه غزالى حتى از لعن به يزيد خوشش نمىآيد و حال آنكه در\r\n\r\n\r\n","description":"","footnote":"\r\n[ ( 30 - ) 
  ] تاريخ بيهق ص 184 چاپ مرحوم بهمنيار\r\n[ ( 31 - ) 
  ] الوافى بالوفيات صفدى ص 354 جلد ششم چاپ ديدرينگ ، بيروت .\r\n[ ( 32 - ) 
  ] روضات الجنات خوانسارى ص 251 جلد اول چاپ اسماعيليان تهران\r\n[ ( 33 - ) 
  ] الكنى و الالقاب مرحوم محدث قمى ص 102 ج 1 چاپ صيدا 1358 قمرى\r\n","page_name":" 16 ","page_number":16},
  {"content":"\r\n\r\n( 1 ) همان قرن ميزيسته كه بيهقى بوده است ، [ ( 34 ) 
  ] بعلاوه بيهقى در كتاب فضائل الصحابهء خود حديثى دربارهء على ( ع ) آورده است كه البته از لحاظ اهل سنت جاى آن دارد كه او را رافضى بدانند مخصوصا كه ياقوت حموى نسبت به ساحت مقدس على ( ع ) رعايت ادب هم نمىكرده است ، و آن حديث اين است كه هر كس ميخواهد علم آدم و تقواى نوح و حلم ابراهيم و هيبت موسى و عبادت عيسى عليهم السلام را در يك نفر ببيند به على بنگرد . [ ( 35 ) 
  ]\r\n\r\nمرتبهء علمى :\r\nبيهقى را از حفاظ بنام حديث مىدانند و كمتر كسى توفيق داشته است كه اين همه اثر در حديث بوجود آورد ، براى بيان قدرت حفظ او در سلسله اسناد احاديث و روايات مناسب است كه عين گفتار على بن زيد بيهقى در تاريخ بيهق را ملاحظه فرمائيد كه در ص 183 آن كتاب آمده است . « او را در علم حديث ثانى نبود و فقه از امام سهل صعلوكى حاصل كرده بود و در عهد او در خراسان هيچ كس را يارگى آن نبود كه در احاديث مصطفى صلوات الله عليه بنا وجه تصرف كند . . . روزى در مجلس حاكم ابو عبد الله الحافظ علماى بسيار حاضر بودند ، حاكم ابو عبد الله حديثى روايت كرد يك راوى او را ترك افتاد امام احمد گفت يك راوى را ترك كردى حاكم ابو عبد الله از آن خشم گرفت امام احمد گفت اصل حاضر كن حاكم اصل حاضر كرد و چنان بود كه احمد گفته بود ! »\r\n\r\nآثار بيهقى :\r\nبيهقى از دانشمندان پر كار است اينكه نوشته‌اند آثار او به هزار جزء بالغ مىشده است ، اگر جزء را بطور متوسط 16 صفحه بدانيم مبالغه نيست زيرا آثار چاپ شدهء او در حدود هفت هزار صفحه است ، كتبى كه از او چاپ شده و اين بندة از آنها مطّلع گرديده به اين شرح است :\r\n\r\n1 - سنن كبرى :\r\nكه از كتاب‌هاى مفصل اوست و شايد هم مفصل‌ترين آنها باشد ، اين كتاب در ده مجلد بقطع رحلى در پنجاه و پنج سال قبل يعنى سال 1344 قمرى در چاپخانه دائرة المعارف حيدر آباد دكن چاپ شده است ، در ذيل\r\n\r\n\r\n","description":"","footnote":"\r\n[ ( 34 - ) 
  ] كيمياى سعادت ص 487 چاپ 1345 تهران ذيل آفت ششم لعنت كردن\r\n[ ( 35 - ) 
  ] روضات الجنات خوانسارى ص 251 ج 1 .\r\n","page_name":" 17 ","page_number":17},
  {"content":"\r\n\r\n( 1 ) صفحات نقدى كه علاء الدين ماردينى معروف به ابن التركمانى در گذشته 745 نوشته و « الجوهر النقى » ناميده مىشود چاپ شده است . اين كتاب جوهر النقى بنقل بروكلمان در 1316 قمرى جداگانه هم چاپ شده است ، كتاب سنن كبراى بيهقى در واقع يك دورهء كامل فقه است كه طبق معمول از باب طهارت شروع گرديده است ، با توجه باينكه مدت زيادى از چاپ آن مىگذرد ، همين كتاب چاپى هم كمياب است .\r\n\r\n2 - الاسماء و الصفات :\r\nاين كتاب دربارهء اسامى و صفات ذات بارى تعالى تنظيم گرديده است و با استناد به آيات قرآن و احاديث و روايات آنها را معنى نموده و توضيح لازم داده است ، تا آنجا كه اين بنده اطلاع دارم اين كتاب سه مرتبه تا كنون چاپ شده است نخست در سال 1313 هجرى قمرى در هند و سپس در مصر و اخيرا هم در بيروت ، چاپ بيروت كه ظاهرا افست چاپ مصر است در 512 صفحه بقطع وزيرى است و همراه آن رساله فرقان القرآن شيخ سلامه قضاعى هم كه درباره معانى اسماء و صفات الهى نوشته شده چاپ گرديده است ، بيهقى اين كتاب را بنا بتصريح خود قبل از دلائل النبوه نوشته است .\r\n\r\n3 - القراءة خلف الامام ،\r\nكه بنا بنقل استاد مصرى احمد محمد شاكر در حواشى دائرة المعارف الاسلاميّة در سال 1915 ميلادى در هند چاپ شده است و 160 صفحه و لابد همچنان كه از نامش پيداست موضوع آن احكام قرائت نماز و اذكار آن در حال جماعت است و اين بنده متاسفانه به اين كتاب دسترسى نداشت .\r\n\r\n4 - كتاب دلائل النبوه\r\nكه ظاهرا يك مرتبه در هند و مرتبهء ديگر با تحقيق عبد الرحمن محمد عثمان بوسيلهء كتابخانهء سلفيه مدينهء منوره دو جلد آن چاپ شده كه تا آغاز جنگ احد را در بر دارد و جلد سوم آن را هم وعده داده‌اند كه زير چاپ است . در صفحات بعد دربارهء اين كتاب باز صحبت مىشود .\r\n\r\n5 - معرفة السنن و الآثار\r\nكه اين كتاب نفيس بهمت استاد فاضل سيد احمد صقر تحت طبع است و تاكنون يك جزء آن منتشر شده كتب عمدهء ديگر\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n( 1 ) بيهقى كه ظاهرا چاپ نشده و حداقل اين است كه بنده اطلاعى از چاپ آنها ندارم در منابع مختلف به صورت كم و بيش آمده است ، سيد هاشم ندوى در پايان جلد اوّل سنن كبرى كتابهاى ديگر او را چنين نام برده است ، المبسوط در سه جلد ، شعب الايمان در دو جلد ، سنن الصغير در دو جلد ، كتاب الزهد ، كتاب البعث ، كتاب المعتقد ، كتاب الآداب ، كتاب المدخل ، كتاب الدعوات ، كتاب الترغيب و الترهيب ، مناقب شافعى ، مناقب احمد بن حنبل ، كتاب الاسرار ، كتاب الخلافيّات كه مسائل مورد اختلاف ميان فقه شافعى و فقه حنفى را رسيدگى نموده است ، كتاب احكام القرآن للشافعى ، كتاب اربعين ، كتاب فضائل الاوقات ، على بن زيد بيهقى در تاريخ بيهق از كتاب ديگرى هم بنام فضائل الصحابه ياد كرده است ، از منابع ديگرى كه بسيارى از آثار بيهقى را آورده است هداية العارفين اسماعيل پاشا بغدادى است كه با نام كتابهاى ديگرى غير از اين كتابها برخورد مىكنيم از جمله كتاب الرؤيه ، كتاب ما ورد فى حياة الانبيا بعد وفاتهم ، كتاب محيط ، كتاب ينابيع الاصول ، در عين حال اشتباهى هم نموده و كتابى را با نام جامع التواريخ فارسى به او نسبت داده است كه ظاهرا منظور او تاريخ بيهقى ابو الفضل بيهقى است .\r\n\r\nدلائل النبوّة :\r\nاين كتاب كه قبلا هم به آن اشاره‌اى شد سه جلد است و از كتابهاى معتبر و ارزنده در رشتهء خود به حساب مىآيد ، گفتم كه نگارش كتابهائى با نام دلائل النبوه از قرن دوم هجرى معمول بوده است ولى هيچيك از آنها به اهميت و تفصيل اين كتاب نيست .\r\nدرست است كه محتواى كتاب دلائل النبوه و نظاير آن در برخى موارد براى نسل جوان ما غير قابل باور كردن و بهت‌انگيز است ولى نبايد فراموش كرد كه اعتقاد به معجزهء پيامبران از ضروريات اسلام است ، اگر قرار باشد فقط اشاره به معجزاتى كه در قرآن ذكر شده است بشود از قبيل گلستان شدن آتش بر ابراهيم خليل و عصاى موسى و دست او و نرم شدن آهن براى داود و زنده شدن مرغ گلين با دميدن عيسى عليهم السلام سخن را بدرازا مىكشاند ، و معجزه و تأييد پيامبران بوسيله آن و توجه دادن بندگان را بدان وسيله به وظائف عبوديّت از لوازم لطف\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n( 1 ) الهى است ، اعتقاد پاك و نيت صاف مسلمانان مايهء اقبال و توجه به اين كتاب و امثال آن گرديده است ، وانگهى دلائل النبوه بيهقى و كتابهاى نظير آن چنين نيست كه فقط بذكر معجزات و دلائل نبوت پرداخته باشند بلكه در واقع يك دوره از زندگانى حضرت ختمى مرتبت و تاريخ اوليهء اسلام است .\r\nكتاب دلائل النبوّة بيهقى مورد استفادهء مورخان و سيره نويسان بعدى قرار گرفته است و نقل بيهقى را چنان استوار و قابل اعتماد دانسته‌اند كه معمولا سلسله اسناد قبل از او را حذف كرده‌اند و هنگامى كه مىنويسند بيهقى چنين آورده است ديگر لزومى براى نقل نام راويان قبلى نمىبينند زيرا ميدانسته‌اند كه بيهقى از استوانه‌هاى استوار حديث است : اينك اشاره به دو سه كتاب مهّم از مراجع كه از دلائل النبوه استفاده كرده‌اند خالى از فايده نيست .\r\n\r\n1 - شهاب الدين احمد نويرى\r\nدر گذشته 733 مؤلف كتاب نهاية الارب كه در واقع دائرة المعارف بزرگى است در بخش زندگى و معجزات پيامبر گرامى از كتاب دلائل النبوه بسيار استفاده برده است پاره‌اى از موضوعات را بدون هيچگونه تصرف و بطور كامل از آن كتاب گرفته است از قبيل مسألهء اسلام ابو ذر غفارى و پيشگوئىهاى سيف بن ذى يزن امير يمن براى عبد المطلب ، براى نمونه مىتوان به صفحات 137 / 141 / 144 / 165 / 196 / 210 جلد شانزدهم نهايهء چاپ دار الكتب مراجعه نمود :\r\n\r\n2 - عمر بن مظفر معروف به ابن الوردى\r\nدر گذشته 749 كه از ادبا و شعرا و مورخان بنام است در تاليف خود كه به تاريخ ابن الوردى موسوم است مكرر از دلائل النبوه در مباحث مربوط استفاده كرده است بعنوان مثال در مورد بيان نسب رسول خدا ( ص ) سند و گفتار بيهقى را نقل نموده است و هم در باب معجزات ولادت پيامبر از آن كتاب استفاده كرده است ، اين مطلب را هم توجه بايد داشت كه در تاريخ ابن الوردى همواره و در همهء موارد منابع و مآخذ ذكر نشده است و گر نه اگر مطابقه صورت مىگرفت بسيارى از مطالب دلائل النبوه را مىتوان عينا در آن پيدا كرد براى اطلاع از نمونه‌ها مىتوان به صفحات 128 - 130 - 131 جلد اول چاپ دوم نجف 1969 ميلادى مراجعه نمود .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n( 1 )\r\n\r\n3 - در كتاب سيرهء النبويه تأليف اسماعيل بن كثير معروف به ابى الفداء\r\nدر گذشته 774 كه از ادبا و شعرا و مورخان بنام است و كتاب او از كتابهاى مرجع و بيشتر مشهور به سيرهء ابى الفداء است ، از دلائل النبوه بيهقى بطور فراوان استفاده شده است ، براى نمونه مىتوان به صفحات 88 / 108 / 129 / 142 / 150 / 152 / 183 / 190 / 194 و 200 جلد اول كتاب مذكور چاپ مصطفى عبد الواحد بيروت 1396 قمرى مراجعه نمود ، ابو الفداء در غالب موارد تعبيرى كه از بيهقى مىنمايد با عناوين حافظ يا امام آراسته است .\r\nبطورى كه ملاحظه مىفرمائيد در قرن هشتم سه كتاب مهمّ كه دربارهء سيره و تاريخ زندگى رسول خدا در نقاط مختلف عالم اسلام تاليف شده است از دلائل النبوه استفاده نموده‌اند كه دليل بر شهرت و اهميت فراوان كتاب مذكور در جهان اسلام است .\r\n\r\nنكاتى دربارهء ترجمه :\r\nروش اين بنده در ترجمهء اين كتاب اين است كه سلسله اسناد را حذف كند ، چون براى عموم مردم فارسى زبان كه منظورشان استفاده از محتواى اين كتاب است ذكر سلسله اسناد ضرورتى ندارد و غالبا هم به صورت تكرار يك سلسله از راويان است كه طبعا براى خوانندهء غير متخصص ايجاد خستگى و ملال مىكند و آن گروه از علما و دانشمندانى كه بخواهند اسناد حديث را بررسى نمايند بدون ترديد مىتوانند از اصل عربى استفاده كنند ، رواياتى كه از طريق دو يا چند راوى و اسناد مختلف تكرار شده بود و بيهقى به لحاظ ارائه سلسله‌هاى مختلف راويان آنها را آورده بود حتى الامكان به ترجمهء يكى قناعت شد ، مگر اينكه در دو فصل جداگانه ذكر شده باشد مانند موضوع شق صدر و ازدواج پيامبر و خديجه رضى اللّه عنها كه در بخش‌هاى مختلف كتاب تكرار شده است . با اينكه كم و بيش رواياتى در كتاب هست كه مغايرت با موضوعات مسلّم تاريخى دارد ولى چون قرار بر نقد و بررسى آنها نيست فقط در پاورقى اشاره‌اى شد كه ضمن مطالعه ملاحظه خواهيد فرمود ، در كمال خلوص پاورقى و تعليقات انتهاى مجلد اشاره‌اى شد كه ضمن مطالعه ملاحظه خواهيد فرمود ، در كمال خلوص اقرار مىكنم كه خواه ناخواه نارسائىهايى در ترجمه بويژه در موارد لغات « غريب » به چشم خواهد خورد ، البته « جهد المقلّى » در مورد\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n( 1 ) حل آنها شده است ، آيات قرآنى را ضمن ترجمه براى سهولت مشخص ساختم و شمارهء آيه و سوره را استخراج كردم ، مقدمه‌اى كه عبد الرحمن محمد عثمان بر كتاب نوشته است نيز ترجمه گرديد ، از همهء كسانى كه با محبت در اين كار مشوق بوده‌اند سپاسگزارم .\r\nمحمود مهدوى دامغانى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n( 1 )\r\n\r\nپيش گفتار\r\nبسم اللّه الرحمن الرحيم هنگامى كه ما در صدد اقامه دليل براى نبوت پيامبر گرامى محمد ( ص ) بر ميآييم ، در آن نوعى دشوارى و در خود احساس عجز مىكنيم . شايد به اين جهت است كه انسان به هر چيز كه بيشتر علاقه و دلبستگى دارد از اينكه مبادا آن را از دست بدهد بيشتر مىترسد و ترس او از اينكه با همهء علائق نتواند دوباره به آن دست يابد .\r\nپيامبرى حضرت محمد ( ص ) نزد ما مسلمانان حقيقت ثابتى است كه ايمان داشتن به آن مانند ايمان داشتن به زنده بودن خودمان است و در واقع بمنزلهء يكى از حواس ما در آمده است آيا بعنوان مثال كسى مىتواند بگويد ميخواهم ثابت كنم كه حسّ حسّ است و يا نفس كشيدن نفس كشيدن است ، براستى كه دشوار است ، ما چگونه مىتوانيم مطلبى بگوييم كه دلالت بر نبوت آن حضرت داشته باشد و حال آنكه همهء مشاعر و عواطف ما يكسره متوجه اوست و در اين صورت لازم است خود را از اين عشق و دلبستگى جدا سازيم ، در معيارهاى فكرى جديد هم اين مسأله پذيرفته شده است كه براى قضاوت و حكم دربارهء موضوعى چه به صورت نفى و چه به صورت اثبات و چه زشت و چه زيبا بايد از عواطف خود را بيرون كشيد و هوى و هوس را در آن دخالت نداد در آن صورت مىتوان معيارهاى مورد پسند اشخاص با انصاف ارائه داد .\r\nپيش از اينكه بخواهيم دلائلى براى اثبات نبوت پيامبر ( ص ) كه در واقع خيلى بيشتر از آنست كه توان ما باشد ارائه نمائيم لازم است به چند نكته بعنوان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n( 1 ) تذكر و پوزش از قصور احتمالى اشاره نمائيم ، هنگامى كه پيامبر ( ص ) از اين جهان بسوى ابديت پر گشود و رحلت كرد هيچ كس از ساكنان جزيرة العرب در پى اثبات دليل بر نبوت او نبود زيرا پى از آن اين مسأله مورد اتفاق و اجماع ايشان قرار گرفته بود آن روز كه اعراب به اين آيه گوش فرا ميدادند كه « امروز دين شما را كامل كردم و نعمت خود را بر شما تمام كردم و اسلام را بعنوان دين شما پسنديدم » ( آيهء 6 سورهء 5 ) همگى بر پيامبرى محمد ( ص ) هماهنگ بودند و پيش از آن هم چون خداوند متعال اين آيه را نازل فرمود كه « هنگامى كه يارى خدا و فتح مكه بيايد و به‌بينى مردم را كه گروه گروه در دين خدا در مىآيند » آيهء 1 سورهء 110 اعراب نبوت پيامبر را همگان پذيرفته بودند ، در آن روزگار اثبات نبوت براى مردم جزيرة العرب و همچنين براى فرزندان و نوه‌هاى آنها محتاج به دليل نبود حتى در روزگاران بعد هم به اين مسأله در سرزمين عرب احتياجى نبوده است ، امّا براى مردم ديگر بديهى است كه سخت مورد حاجت است .\r\nنكتهء ديگر اين است كه امكان جدائى ميان قرآن بعنوان وحى و محمد ( ص ) بعنوان پيامبر فرستاده شده از جانب خدا نيست ، و براى كسى كه با دليل صحت و درستى يكى را پذيرفت خود به خود صحت و درستى ديگرى ثابت مىشود ، به اين معنى كه اگر در شرق يا غرب با دلائل غير قرآنى صحت نبوت پيامبر ثابت شود آسمانى بودن قرآن ثابت مىشود همچنين اگر براى كسى صرفا و فقط با دلائل قرآنى و بدون توجه به سيرهء پيامبر آسمانى بودن قرآن ثابت شود صحّت نبوت هم ثابت خواهد شد ، گر چه اين مطلب كه گفتيم بسيار بديهى است ولى اين را به آن جهت گفتيم كه بيشتر گفتار ما در مقدمه مبتنى بر آيات قرآن خواهد بود ، چنان كه بيهقى رحمه اللّه در كتاب خود بيشتر به راه و روش و باصطلاح سيرهء پيامبر استدلال نموده است و در واقع اين دو طريقه به يك نتيجه ميرسد ، از خداى بزرگ مسألت مىكنيم كه تا لحظهء مرگ ما را بر اين عقيده استوار بدارد كه او توفيق دهنده است .\r\n\r\nقرآن و نفس :\r\nآنچه كه از آفريده‌هاى خدا به چشم مىآيد يا گوش آن را مىشنود و يا علم به آن رسيده است خواه بر پهنهء زمين يا در دل آسمان و يا زير\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n( 1 ) آب ، چه جاندار و چه بى جان ، چه جامد و چه مايع ، از جنبندگان و پرندگان و جانوران آب زى يا آنها كه در خاك زندگى ميكنند ، همه و همه براى بشر معجزه است ، زيرا آدمى نمىتواند نظير آن بيافريند و نه از آغاز آن را آفريده است ، البته بشر توانسته است كه با الهام و خواست خداوند متعال امورى را انجام دهد ، برخى از اشياء را گرد آورد و برخى را از ميان بردارد و يا خواص چيزى را در استخدام خود بگيرد و يا از نيروهاى نهان بهره‌گيرى كند و اين خداوند متعال است كه بشر را يارى نموده است و اوست كه همه چيز را آفريده و سپس رهنمونى كرده است و اگر راهنمائى او نبود انسان بر هيچ چيز چه كم و چه زياد يارى نداشت نمىتوانست عورت خود را بپوشاند و يا گندم را آرد كند و يا چهار پايان را رام نمايد تا چه رسد به رسيدن به ماه و گردش گرد ستارگان .\r\nاز همهء اينها شگفت‌تر و عجيب‌تر جان آدمى است با آنكه در واقع مركب اصلى آدمى جان اوست و با شدت نزديكى و قرب آن به آدمى معذلك از فهم جان خود و درك حقيقت آن عاجز و ناتوان است ، نمىداند كه كينه و خشم چگونه بوجود ميآيد ، شادى و دوستى چيست خوشى و درد و اندوه و شادكامى چگونه است ، آز و عفت و سخاوت و بخل و سنگدلى و مهربانى چگونه در آن بوجود ميآيد . چگونه گاهى مطلبى در آن شعله مىكشد و فوران مىكند و چگونه گاه جرقه‌اى در آن مىجهد و آن را به آتش مىكشد و چگونه مطالبى و حالاتى در روح خاموش مىشود و آرام ميگردد ، چگونه آدمى در برابر روح و شناخت آن سر گردان است و نادانى و ناتوانى و درماندگى خود را در قبال روح و حقيقت آن احساس مىكند .\r\nبا توجه به پيچيدگى مسأله و اينكه موضوع روح يك قضيهء قديمى است چهارده قرن قبل قرآن به صراحت مىگويد كه آدمى نمىتواند به راز روح پى برد و ميگويد كه روح از « امر » پروردگار است ، امروز كه بشر به ماه رفته و به زودى ستارگان ديگر را هم به تصرف ميآورد باز هم راز نفس و روح را نمىشناسد ، براستى چگونه نفس و روح آدمى مىانديشد ، امورى را به خاطر مىسپرد چگونه گاه مىترسد و گاه آرام ميگيرد گاهى خشنود و زمانى خشمگين و پاره‌اى اوقات\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n( 1 ) اندوهگين و ديگر وقت شاد كام است ، منزه است پروردگارى كه آن را بوجود آورده و « الهام پرهيزگارى و تبه كارى را در آن قرار داده است » : و اين نفس آدمى از مسائلى فطرى و غريزى و پايه‌هاى عقل و توان و جسم و روح تركيب يافته است .\r\nدر عين حال آن چيزى كه از روح و نفس عجيب‌تر است كتابى است كه در واقع به آن احاطه دارد و تا اعماق آن نفوذ كرده و امور پوشيده آن را مورد بررسى قرار داده و اسرار آن را لمس كرده و علاج دردهاى آن و مرهم جراحاتش را فراهم آورده و آن : قرآن است قرآنى كه با گذشت شب و روز و گردش ماه و خورشيد و سپرى شدن روزها و روزگاران ، گيرايى و جوانى خود را تازه مىگرداند ، اين مطلب صحيح و حق است و تصور و خيال نيست ، نشانه‌هاى وجود در زمين و آسمان در فلك خود ميگردند و فضا آنها را بسوى سرنوشت مىكشاند ، و قرآن از روزى كه نازل شده است روحى است كه نابود و سالخورده نمىشود و پرتو الهى است كه درخشش آن نه كاسته مىشود و نه از ميان خواهد رفت ، و عجيب‌تر اين است كه بهر حال آسمانها و زمين و خورشيد و ماه و ستارگان و هر كس و هر چيزى كه در آنهاست روزگار معينى را طى مىكنند و رو به نيستى و نابودى ميروند و سرانجام هم در وادى نيستى از ميان خواهند رفت ولى قرآن تنها چيزى است كه از مرز فاصله‌هاى اين جهانى و آن جهان و مرگ و دوباره زنده شدن و فنا و بقا گذشته است ، اين قرآنى كه هر چه سالها و قرنها بر آن ميگذرد تازه‌تر مىشود و احكام آن ترازوى سنجش هميشگى است ، از روح و نفس عجيب‌تر است ، براى تمام ارواح افراد بشرى كه از زمان پيامبر تا هر زمان كه بعد آن است ، كه خلق شده و مىشود در آيات قرآن كليد رستگارى نهفته است و گويى برخى از آيات فقط به آن منظور نازل شده است ، روزى كه پيچيدگىهاى نفس با آيات قرآن روشن شود آن وقت است كه ذات خود و حقيقت وجود و حكمت آفرينش خود را خواهد شناخت ، آن روز است كه غرور و فريب باطل زندگى برايش آشكار مىشود و پرده‌هاى تاريكى و وسوسه‌هاى شيطانى از جلو چشم بصيرت او كنار ميرود ، آرى روزى كه نفس آدمى به نخستين آيهء راه‌گشاى قرآن دست مىيابد\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n( 1 ) گويى به همهء آيات دست يافته است ، و هر قدر حالات مختلف نفسانى وجود داشته باشد و بين مادّه و روح و واقعيت و خيال گرفتار باشد باز هم در اين آيات كليدهاى رستگارى نهفته است .\r\nآياتى در قرآن هست كه رازهاى نهانى آسمان و فلك را بازگو مىكند ، آياتى ديگر نمودارى از اسرار حكمت و تاريخ و داستانها و علم الاخلاق است و خواص مادّه و حيات را بيان ميدارد آيات ديگرى نمايشگر حقيقت زندگى اين جهان و آن جهان است ، همه كس مجذوب كشش آيه‌اى از آيات قرآن قرار ميگيرد كه اعماق روح و نواى جان را باهتزاز در ميآورد و آرام ميگيرد ، خلاصه قرآن با دلائلى كه در طول زمان باقى خواهد ماند نازل شده است و در عين حال كه متناسب با فطرت و عقل همهء طبقات است انسان را در كمال مهر و بردبارى به راه راست و خير دعوت مىكند و دلايل ديگرى هم براى اقامهء حجّت و حقانيت حساب عرضه ميدارد .\r\nپيش از آنكه دربارهء آسمانى بودن قرآن به اقامهء دلايل علمى و عقلى و تاريخى بپردازيم اشاره به حقيقت ديگرى كه غير قابل انكار است لازم به نظر ميرسد كه نبايد آن را ناديده گرفت و آن اين است كه قرآن بر مردى كه درس نخوانده است نازل شده است و ميان امتى نازل گرديده كه هيچ رابطه‌اى با خواندن و نوشتن نداشته و هيچيك از كتب و بحث‌ها و موضوعات درسى را نمىشناخته است ، مردمى كه در صحرايى دور افتاده كه در آن هيچگونه پيوندى با علوم مادّى و طبيعى وجود نداشته زندگى ميكردند حتى ساده‌ترين مقدمات تمدن و علوم قديم را كه در عراق و ايران و مصر و يونان متداول بوده است نميدانسته‌اند .\r\nميان چنين مردمى كه نسبت به همه چيز نادان بودند نه از مباحث علمى و تجربى و نه از فلك شناسى و كرويت زمين و تأثير وزش بادها و طبقات جوّى اطلاعى داشتند و نه از تاريخ بشرى و نظم اجتماعى ، مردى درس نخوانده كه چوپانى گوسپندان را عهده‌دار بوده است با كتابى محكم ظاهر مىشود كه قرآن است و چنان اصول كلى همه علوم و معارف به صورت مجمل و گاه به صورت مفصل\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n( 1 ) در آن بيان شده است كه پس از چهارده قرن پرتو تمدن جديد و علوم تجربى هم اساس حقيقت آن را ثابت مىنمايد ، در اين جا اين سؤال پيش مىآيد كه براى چنان مردى و در چنان محيطى چگونه ممكن است بدون وحى اصول علمى را به اين روشنى بيان نمايد ؟ جز اين است كه از طرف خدا و با وحى الهى بوده است ؟\r\nپيامبر از دل صحرايى دور افتاده آمده است و چنان اخبار راست و درستى از كيفيت علوم و حوادث تاريخى و مسائل عقلى ارائه داده است كه مردم حتى در جامعه‌هاى متمدن قديم از آن اطلاعى نداشته‌اند با اينكه تا زمان ظهور او از عمر بشر قرنهاى بسيار گذشته بوده است و حتى بسيارى از مسائلى كه در قرآن طرح شده است در روزگاران بعد از اسلام هم مورد شناخت و توجه نبوده است و در عصر حاضر حقيقت آن كشف شده است .\r\nمحمد ( ص ) اخبارى درست از امور پوشيده و غيبى داده است كه بشر اصلا از آن خبر نداشته است ، پاره‌اى از اين اخبار پيش از وفات او تحقق يافت و درستى آن معلوم گرديد و پاره‌اى ديگر پس از مرگ او ، راستى براى مردى كه شغل اساسى او چوپانى و بعد هم چند سالى بازرگانى بوده و درس هم نخوانده بوده است چگونه ممكن است كه تاريخ بشر را به اين خوبى بيان كند ، بدان و نيكان را بشناسد و گاه باختصار و گاه بتفصيل از ايشان صحبت بدارد ، بجز وحى الهى و كمك آسمانى ممكن است ؟\r\nمحمد ( ص ) خير مطلق و شر مطلق را در علائق و روابط انسان با انسان ديگر و انسان با خدا ، انسان و مادّه ، انسان و چهار پايان و بالاخره انسان و جهان و علائق فكرى و معنوى يا عاطفى را كه از روح سر چشمه مىگيرد بيان داشته است چيزهائى كه بشر آن را دوستى يا دشمنى ميداند و امور مربوط به انسان در حالات مختلف فقر و ثروت ، و آرامش و ترس ، غالب يا مغلوب بودن ، ظالم يا مظلوم بودن ، با احكام و فرامين رسا و درخشان عرضه شده است و ما آنها را در قرآن لمس مىكنيم و در دل خويش صحت آن را احساس مىكنيم ، چگونه محمد ( ص ) درس نخوانده بدون كمك پروردگار آسمان توانسته است آن را تصور فرمايد و بيان كند ، براى كسانى كه در زبان عربى واردترند و لطافت آن را بهتر شناخته‌اند\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n( 1 ) اين موضوع شگفت آورتر است .\r\nاز نكات ديگرى كه در مورد قرآن بايد به آن توجه داشت اين است كه واقعيات و موضوعات آن و روح قرآن مىتواند با اساس يك زندگى كاملا مطلوب در هر جامعه‌اى سازگار باشد ، در هر عصر و زمان هر گاه جامعه‌اى متوجه به تمام يا برخى از نكات اخلاقى قرآن بشود و دستورهاى آن را دربارهء روابط اجتماعى ميان خود كار بندد سازگارى آن را احساس مىكند ، و عجيب‌تر آنست كه مفهوم قرآن و معناى دل‌انگيز و معجزهء آن در همهء زمانها مطابق با پيشرفته‌ترين اصول علمى است .\r\nمىبينيم كه قرآن با همهء دگرگونى و تطور زندگى در هر جا و در هر زمان هيچ گاه اختلالى و اضطرابى ايجاد نكرده است ، بلكه همچنان كه در قرن دهم ميلادى به زندگى ملت هند و يا به افريقا حرارت و گرمى بخشيد حال در قرن بيستم بعنوان مثال در فنلاند هم با تطور جامعه سازش دارد و گرمى بخش زندگى است ، با اينكه نصّ قرآن ثابت است و هيچگونه تغييرى در الفاظ آن داده نشده است و حال آنكه روزگار و زندگى در فاصلهء اين ده قرن چه تغييرات شگفتى كه نكرده است .\r\n\r\nدلائل علمى بر نبوّت پيامبر ( ص ) :\r\nدر اين قرن چهاردهم هجرى و بيستم ميلادى كه اصول علمى و تمدن جديد از اسرارى پرده برداشته كه قبلا در توانائى بشر نبوده است هر گاه بدقت در قرآن ملاحظه كنيم بسيار تعجب خواهيم نمود ، براى هر يك از علماى اروپا و امريكا و آسياى شرقى كه در ايشان فطرت سالم بشرى وجود داشته باشد مسائل قرآن تعجب آورتر است زيرا آنها معمولا به تجربه ايمان دارند و امورى را قابل تعقّل مىدانند كه از مقدمات تجربى به نتيجه نهائى رسيده باشد در واقع معادلهء اصولى زندگى و علوم از نظر ايشان حتى در علومى مثل رياضى و شيمى و فيزيك هم مبتنى بر نتيجه‌گيرى از آزمايش‌ها و تجربه‌هاست ، اگر اين علماى غربى و شرقى اندكى در بعضى از آيات قرآن بينديشند و از خود بپرسند كه چگونه براى محمد بن عبد اللّه ( ص ) كه در صحراى شن ز بسته و درسى و كتابى نخوانده است و تحت تأثير هيچيك از تمدن‌هاى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n( 1 ) ملل گذشته نبوده است امكان بيان اين گونه نظريات علمى فراهم بوده است ؟ و با در نظر گرفتن مقايسه ميان آنچه كه قرآن مىگويد و نتايج شگرف تجربى خود سخت دچار حيرت و تعجب خواهند كرد ، در اين باره چند مثل از قرآن ميآوريم ، گفتيم كه محمد ( ص ) درسى نخوانده بود و پيش از چهل سالگى هم ارتباطى ميان او و تاريخ بشريت نبوده است ، پدرش را پيش از آنكه متولد شود از دست داده است و از پدر خود هيچگونه اطلاعى بدست نياورده است ، مادر او هم اندكى پس از تولدش در گذشته است و او يتيم فقيرى بود كه هيچگونه معلوماتى از مادر خود هم فرا نگرفته و نه كتابى خوانده و نه مدرسه‌اى ديده است در عين حال بخش سوم زندگى او نقطهء شروع و آغاز پيوند او با تاريخ بشريت است ، كه فقط بستگى به شخصيت والاى او و كتابش قرآن دارد و او در چهارده قرن نظرياتى اظهار داشته كه كشف آن براى بشر در اين سالهاى اخير صورت گرفته است ، چگونه ممكن است كه قرآن ساخته و پرداختهء بشر باشد و حال آنكه در مورد بسيارى از علوم مانند فلك شناسى و پزشكى و شيمى و طبيعى اصول اساسى را بيان داشته است .\r\nو ميدانيم كه ظاهرا نه محمد ( ص ) و نه امت و پيروان او ماده را بمعنى امروز نمىشناخته‌اند و خواص تحليلى عناصر مركب را نمىدانسته‌اند ، چگونه بدون استمداد الهى و وحى براى محمد ( ص ) امكان داشته است كه در قرآن بگويد  « مِنَ الْماءِ كُلَّ شَيْءٍ حَيٍّ »  « هر چيز زنده از آب است » آيهء 30 سورهء 21 و حال آنكه شيمى دان نبوده و درسى هم نخوانده است و مىدانيم كه در اين روزگار اين معادله را از مهمترين معادلات و بمنزلهء معادلهء مادر براى همهء جانداران جهان ميدانند ، شك نيست كه فقط در پناه الهام و كمك آسمان است .\r\nو باز در نظر بگيريم كه براى كسى كه نه آزمايشگاهى داشته و نه شيمىدان بوده است چگونه بدون يارى خدا و وحى امكان دارد كه عسل را مايه شفاى بيماريها بداند « آيهء 69 سورهء 16 » و امروز پس از اينكه آزمايشگاههاى امريكا و روسيه و اروپا آن را تجزيه نموده‌اند مؤسسات عالى آموزش ارزش مواد غذايى اعلان مىكند كه عسل براى شفاى بيشتر بيماريهاى انسان داروى بسيار\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n( 1 ) خوبى است و كمتر داروى مركبى در جهان مىتوان پيدا كرد كه بپاى آن برسد .\r\nدر قرآن و وسيلهء محمد ( ص ) چنين آمده است  « فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ »  ( هر كس را خدا بخواهد راهنمايى كند سينه‌اش را براى اسلام مىگشايد و هر كه را بخواهد گمراه نمايد سينه و نفس او را بسيار تنگ مىنمايد همچون كسى كه در آسمان بالا ميرود ) آيهء 126 سورهء 6 امروز كسانى كه در علوم فضائى و پرواز مطالعه مىكنند و دانشمندان جهان به اين نتيجه رسيده‌اند كه بالا رفتن در آسمان موجب اختناق و تنگى نفس مىشود و اگر به فاصلهء هفت يا هشت ميلى برسد امكان تنفس نخواهد بود و ميميرد ، قطعى است كه اظهار اين مسأله بدون وحى براى محمد ( ص ) امكان ندارد ، به اين دو آيه توجه فرمائيد  « يُكَوِّرُ اللَّيْلَ عَلَى النَّهارِ وَ يُكَوِّرُ النَّهارَ عَلَى اللَّيْلِ »  ( مىافزايد شب را به روز و مىافزايد روز را بر شب ) آيهء 5 سورهء 39    « وَ الْأَرْضَ بَعْدَ ذلِكَ دَحاها ، أَخْرَجَ مِنْها ماءَها وَ مَرْعاها وَ الْجِبالَ أَرْساها »    « زمين را پس از اين گسترانيد آب و چراگاهش را پديد آورد و كوهها را استوار گردانيد » آيهء 30 سورهء 79 : در آيهء اوّل دليل ادامهء شب بر چيزى كه در عين حال روز هم است و ادامهء روز بر چيزى كه شب هم هست مشهود است كه مهمترين دليل بر كرويت زمين است و از آيهء دوم چنين استنباط مىشود كه زمين بيضى شكل است و خداوند آن را به شكل تخم مرغ آفريده است و در عين حال كروى هم هست اين مطلبى است كه در 1400 سال پيش گفته شده است ، و علم بعدها با تجهيزات كامل و ماه‌هاى مصنوعى و سفينه‌هاى فضائى همين مطلب را ثابت مىكند كه محيط كرهء زمين نزد يك قطب‌ها 24220 ميل است ، و در خط استوا 24900 ميل است و قطرهاى زمين هم متفاوت است قطرى كه از دو قطب مىگذرد 24900 ميل و قطرى كه استوايى است 7927 ميل است ، مگر بدون كمك خدا و وحى الهى براى محمد ( ص ) ممكن است كه بداند زمين شكل شلغمى دارد .\r\nهمچنين در قرآن و به زبان محمد ( ص ) آمده است  ( وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ إِنَّهُ خَبِيرٌ بِما تَفْعَلُونَ )  ( و\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n( 1 ) كوهها را مىبينى و آنها را ساكن مىپندارى و آنها حركت مىكنند همچون مرور كوهها صنع پروردگارى كه همه چيز را درست ساخت و بدرستى كه او آگاه است به آنچه مىكنيد » آيهء 90 سورهء 27 ، هزار سال پس از نزول قرآن علماى فلك كشف كردند كه سيارهء زمين با همهء كوههايى كه بر آن قرار دارد و بسيار سنگين و داراى بيشترين وزن مخصوص هستند در فضا مىچرخد و همچون مرور ابرها مرور مىكند و اگر چشم‌ها حركت خورشيد و ماه را از خاور به باختر مىبينند نتيجهء حركت زمين از باختر به خاور است ، از نخستين افرادى كه اين مطلب را كشف و بر آن اقامهء دليل كرده كپرنيك است كه در قرن شانزدهم ميلادى بوده است و پس از او اكتشاف‌هاى ديگر نظريهء او را تاييد نموده است ، مىبينيد كه قرآن چهارده قرن قبل به چه زيبائى اين نظريه را بيان داشته است ، چگونه محمد ( ص ) اين مطلب را دانسته است و قرآن حاكى از آنست ، آيا مىتوان غير از وحى طريق ديگرى براى آن قائل شد .\r\nدر قرآن كريم چنين آمده است  « أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما وَ جَعَلْنا مِنَ الْماءِ كُلَّ شَيْءٍ حَيٍّ »  ( آيا آنان كه كافرند نمىبينند كه آسمان و زمين پيوسته و بسته بود پس گشاده كرديم آنها را و هر چيز زنده را از آب آفريديم ) آيهء 31 سورهء 21 : پس از هزار سال يا بيشتر كه از نزول اين آيه مىگذرد دانشمندان كشف كرده‌اند كه خورشيد و ستارگان و زمين در آغاز همه پيوسته و به صورت تودهء ضخيم و واحدى بوده است ، كه به صورت گاز يكى يكى جدا شده است و هر يك از اين كرات جدا شده در عين حال كه دور خود با سرعت مىچرخد گرد تودهء اصلى هم ميچرخد و يكى از اين توده‌هاى جدا شده هم زمين است كه با سرعت شگفت آوردى گرد خود و گرد خورشيد ميگردد ، اندك اندك گازهاى سطح زمين سرد شده و به صورت پوستهء زمين در آمده و آب در آن از كيفيت تركيب گازها بوجود آمده است ، اين نظريه كه به نظريهء لاپلاس معروف است مبتنى بر اصول علمى استوارى است در اين نظريه گفته شده است كه داخل زمين همواره گرم است و در حالت گازى شكل است و با وسايل دقيق علمى و ابزارهاى سنجش به اين نتيجه رسيده‌اند كه حرارت داخل زمين در عمق\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n( 1 ) دويست كيلومترى مثل حرارت خورشيد است ، همچنين از طريق تجزيهء طيف‌هاى نورى ثابت شده است كه عناصر تشكيل دهندهء خورشيد همان عناصر تشكيل دهندهء زمين است ، ملاحظه مىكنيد كه اين نظريه چهارده قرن قبل بوسيلهء قرآن اظهار شده است و علم پس از اين مدت آن را ثابت كرده است ، براستى ممكن است كه طريق ديگرى غير از وحى براى آن تصور نمود . در قرآن آمده است كه   « وَ الشَّمْسُ تَجْرِي لِمُسْتَقَرٍّ لَها . ذلِكَ تَقْدِيرُ الْعَزِيزِ الْعَلِيمِ وَ الْقَمَرَ قَدَّرْناهُ مَنازِلَ . . .  \r\nتا آنجا  وَ كُلٌّ فِي فَلَكٍ يَسْبَحُونَ »  ( آفتاب در قرارى كه براى اوست سير مىكند و اين قرار خداى چيره و داناست و براى ماه هم منازلى را مقرر داشتيم . . . و هر يك در گردونى رفت و آمد مىنمايند ، شناورند » آيات 39 تا 41 سورهء 36 يس . اكنون پس از هزار سال يا بيشتر دانشمندان علوم فلك كشف كرده‌اند كه خورشيد هم در حركت دائمى است و با ابزار و مقياس‌هاى جديد حتى معدل سرعت آن را هم بدست آورده‌اند و معتقد شده‌اند كه خورشيد و منظومهء شمسى در مدار خود و در جهت برج نسر با سرعتى معادل يك ميليون و نيم ميل در هر روز حركت مىنمايد و با وجود اين سرعت پس از يك ميليون سال ممكن است به برج اصلى خود برسد ، در اختيار دانشمندانى كه چنين نظريه‌اى را اظهار داشته‌اند همهء وسايل جديد قرار داشته است امواج الكترونى در اين مسأله كمك كرده است و موفق شده‌اند با دوربين‌هاى مجهز بعضى از امور را مشاهده نمايند ، آيا در هزار سال پيش چنين ابزار و وسائلى در اختيار پيامبر ( ص ) بوده است ؟ جز پذيرش مسألهء وحى راه ديگرى وجود دارد .\r\nدر قرآن چنين آمده است كه   « أَ يَحْسَبُ الْإِنْسانُ أَلَّنْ نَجْمَعَ عِظامَهُ بَلى قادِرِينَ عَلى أَنْ نُسَوِّيَ بَنانَهُ »   « آيا انسان مىپندارد كه استخوانهايش را جمع نخواهيم كرد و حال آنكه توانائيم باينكه انگشت‌هايش را راست نمائيم » آيات 4 و 5 سورهء 75 : در اين آيه هم براستى معجزه‌اى است و دليل بر قدرت درخشان الهى است و اشاره است به مسألهء انگشت‌نگارى كه در آن زمان كسى جز خداوند متعال به اين راز اطلاع نداشته است ، امروز بشر به مسألهء سر انگشت و خطوط آن توجه نموده است و فهميده است كه اين خطوط در هيچ انسانى با انسان\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n( 1 ) ديگر يك نواخت نيست معنى آيه هم همين است كه نه تنها جمع آورى استخوانهاى انسان پس از مرگ براى قدرت الهى مهمّ نيست ، بلكه خطوط سر انگشتان او را هم به همان شكل كه بوده است دوباره خواهد آفريد و آن را متشكل خواهد ساخت . ملاحظه مىكنيد كه مسألهء اختلاف خطوط سر انگشتان در 1400 سال پيش مطرح شده است ، براستى مىتوان تصور نمود كه اين آيات از طرف خدا نباشد ؟\r\nلطفا به اين چند آيهء قرآن كه در زير آورده مىشود توجه كنيد   « وَ كُلَّ إِنسانٍ أَلْزَمْناهُ طائِرَهُ فِي عُنُقِهِ وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً ، اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً »   ( كارنامهء هر انسان را همراه گردنش نموده‌ايم و روز قيامت آن كتاب را برايش بيرون خواهيم آورد و آن را گشوده خواهد يافت ، نامه‌ات را بخوان امروز كافى است كه خودت حساب كنندهء خود باشى ) آيات 15 و 16 سورهء 17 :  « وَ وُضِعَ الْكِتابُ فَتَرَى الْمُجْرِمِينَ مُشْفِقِينَ مِمَّا فِيهِ وَ يَقُولُونَ يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً »  « نامهء عمل گذاشته مىشود و مىبينى گناهكاران را كه ترسندگانند از آنچه در آنست و مىگويند اى واى بر ما اين چگونه نامه‌اى است كه در آن هيچ گناه بزرگ و كوچكى از قلم نيفتاده و همه را در شمار آورده است و هر چه كرده‌اند در آن نامه حاضر مىبينند » آيهء 48 سورهء 18 و نظير اين آيه زياد است ، و  « يَوْمَ نَطْوِي السَّماءَ كَطَيِّ السِّجِلِّ لِلْكُتُبِ ، كَما بَدَأْنا أَوَّلَ خَلْقٍ نُعِيدُهُ وَعْداً عَلَيْنا إِنَّا كُنَّا فاعِلِينَ »  روزى كه در مىنورديم آسمان را چون درنورديدن طومار براى نامه‌ها ، همچنان كه خلق را در آغاز آفريده بوديم آنها را باز مىآفرينيم و اين وعده‌اى است بر ما كه آن را انجام دهندگانيم ) آيهء 104 سورهء 21 : در اين روزگار كه تلويزيون اختراع شده است مىبينيم كه جوّ و فضاى زمين مىتواند تصوير هر چيز را از جائى بجاى ديگر منتقل كند ، اگر مقصود از لفظ كتاب كه در آيهء فوق آمده است عبارت از مجموعهء اصوات صوتى و تصويرى باشد كه امروز آدمى به كمك علم مىتواند آنها را ضبط نمايد و بعدها انتشار دهد و تازه مىدانيم كه بشر قدرت آفرينش انسان و روح را ندارد بلكه با ابزار خود تصوير مخلوقات را\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n( 1 ) فراهم مىكند بديهى است كه انجام اين عمل براى حق تعالى چقدر سهل و ساده است ، وانگهى بطور قاطع ثابت شده است كه فضاى زمين مىتواند در ميان خود امواج صوتى و امواج تصويرى را اندوخته نمايد و مىبينيم كه براحتى آن را منتقل مىسازد چنانچه در تلويزيون آن را مشاهده مىكنيم و به چشم‌بندى و شعبده بازى مىماند ، حالا اگر اين قدرت مختصر بشرى را در مقابل قدرت بى انتهاى خدا بگذاريم متوجه مىشويم كه انجام مطالب مندرج در آيه‌هاى فوق كاملا ممكن است ، آيا نميتوان پنداشت كه به سهولت ممكن است نوار داراى امواج صوتى و تصويرى از كردار بشر وسيلهء خداوند متعال در رستاخيز به او عرضه شود كه تمام گفتار و كردار او را برايش منعكس نمايد و در آن صورت خودش براى اينكه حساب خودش را برسد كافى است .\r\nيكى ديگر از دلائل وحى بودن قرآن كه شايد اختصاصا براى مسلمانان عصر فضا نازل شده است اين آيه است  « يا مَعْشَرَ الْجِنِّ وَ الْإِنْسِ ، إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا ، لا تَنْفُذُونَ إِلَّا بِسُلْطانٍ »  ( اى گروه جنّ و انس ، اگر مىتوانيد كه با گريز از اطراف آسمانها و زمين بيرون برويد ، اين كار را انجام دهيد ، نمىتوانيد رفت مگر به تسلط و چيرگى ) آيهء 34 سورهء 55 از خلال اين آيه آشكارا مىشود كه مثلا امكان صعود به ماه فراوان است امّا به كمك سلطان علم كه خداوند آن را به بشر الهام فرموده است ، بشر ماده را پس از اينكه خواص آن را شناسايى كرده است به تصرف خود در آورده و با يارى دانش و علم خود از اقطار آسمان و زمين گذشته است .\r\nآيا ممكن است كه نظير اين آيات بدون وحى الهى به انديشهء مردى از قريش در چهارده قرن قبل برسد . آن هم مردى كه كار اصلى او چوپانى و مدت كمى هم بازرگانى بوده است . همچنين در آيهء ديگر چنين آمده است  « حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا »  ( چون گرفت زمين پيرايه‌اش را و آراسته شد و اهل آن پنداشتند كه بر همه چيز آن قدرت دارند فرمان ما به او رسيد . . . ) آيهء 25 سورهء 10 : با در نظر گرفتن كشف اتم و تسخير الكترون و موشك‌ها و اشعه لايزر و امواج گوناگون و سفينه‌هاى فضائى و\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n( 1 ) اقمار مصنوعى و پايگاههاى فضائى سهولت اين مسأله احساس مىشود امّا در چهارده قرن قبل چطور ؟\r\nنظير اين آيات در قرآن بسيار زياد است كه امكان ندارد يك انسان درس نخوانده بدون كمك خدا و وحى آن را بطور قاطع اظهار داشته باشد و بطور قطع در روزگاران آينده تا روز قيامت اسرار قرآنى پياپى كشف خواهد شد و به اسرار آنها كه بشر از آن خيلى دور افتاده است پى خواهد برد و اكتشافات تازهء علمى و عقلى و تاريخى آن را تأويل خواهد نمود براستى كه قرآن كتاب وجود است ، چه درست گفته است خود قرآن در آنجا كه       ( وَ النَّجْمِ إِذا هَوى ما ضَلَّ صاحِبُكُمْ وَ ما غَوى وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى عَلَّمَهُ شَدِيدُ الْقُوى )       ( سوگند به ستاره چون فرو شود يا برآيد ، گمراه نشد صاحب شما و به راه باطل نرفت و سخن نميگويد از خواهش نفس ، گفتار او نيست مگر وحى كه وحى كرده مىشود و او را سخت قوائى آموخته است ) آيات 1 تا 6 سورهء 53 : ، در آيهء ديگرى ميفرمايد   ( فَلا أُقْسِمُ بِمَواقِعِ النُّجُومِ وَ إِنَّهُ لَقَسَمٌ لَوْ تَعْلَمُونَ عَظِيمٌ )   « پس سوگند نميخورم به منازل ستارگان و بدرستى كه آن سوگندى است بزرگ . اگر ميدانيد » آيات 75 و 76 سورهء 56 .\r\nمعلوم است كه فعل نفى دلالت بر عظمت سوگند مىكند ، و علم اكتشافاتى دربارهء ستارگان كرده است كه اهميت اين مطلب را روشن مىسازد ، مثلا معلوم شده است كه بعضى از كرات چند صد برابر و يا چند هزار برابر خورشيد است مىگويند ستارهء شعراى يمانى پانصد مرتبه از خورشيد بزرگتر و گرمى و نور آن پنجاه برابر خورشيد است امّا فاصلهء بسيار زياد ما از آن ستاره كه معادل با يك ميليون برابر فاصلهء ما تا خورشيد است موجب گرديده است كه آن را اين همه كوچك ببينيم و حال آنكه سرعت گردش آن در هر ثانيه يك هزار ميل است ، و ستارهء سماك رامح نورى معادل هشت هزار برابر خورشيد و حجمى برابر با هشتاد برابر مجموعهء شمسى دارد و با سرعتى معادل سيصد و هفتاد ميل در ثانيه در فضا ميگردد ، همچنين ستارهء سهيل يمانى نورى معادل با دو هزار و پانصد برابر خورشيد دارد و بواسطهء بعد زياد در نظر ما اين چنين كوچك مىآيد ، يا ستارهء سيون كه يكى از هفت ستارهء بنات النعش است حرارتش معادل با حرارت يك هزار منظومه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n( 1 ) شمسى است . و ستارگان ديگرى هم هست كه چند ميليون مرتبه بيشتر از خورشيد حرارت و نور دارد و علم تاكنون نتوانسته است حقيقت آن را كشف نمايد ( نويسندهء محترم اين مقدمه هيچگونه مأخذى براى گفتار و نوشتهء خويش نداده است « مترجم » ) . بنابر اين و با توجه به اينكه هيچيك از وسايل و ابزار مجهز روزگار ما در عصر محمد ( ص ) وجود نداشته است بدون وحى صادق الهى امكان داشته است كه آن حضرت و قرآن مجيد اين طور از عظمت ستارگان سخن بگويند .\r\nگفتار الهى راست است كه به پيامبرش مىفرمايد  ( وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَ هُدىً وَ رَحْمَةً وَ بُشْرى لِلْمُسْلِمِينَ )  « و فرو فرستاديم اين كتاب را بر تو كه بيانى كامل است همه چيز را و هدايت و رحمت و بشارت براى مسلمانان » آيهء 90 سورهء 16\r\n\r\nبرخى از دلائل عقلى نبوت : يهود و قرآن :\r\nبه گواهى تاريخ در رفتار يهود با محمد ( ص ) و مسلمانان همواره دشمنى شديدى احساس شده است و مىشود ، علل اين دشمنى زياد است كه از جمله مىتوان نكات زير را شمرد ، آنها به اصالت نژادى خود هميشه مغرور بوده‌اند و ميخواسته‌اند به همهء مردم خاصه فقرا و ضعفا حكومت نمايند ، تصور باطلى داشته‌اند كه دين آسمانى فقط دين ايشان است و هيچ كس غير از ايشان حقى در رسالت و پيامبرى ندارد ، نسبت به اعراب از اين لحاظ كه بر ايشان هميشه چيره بوده‌اند كينه و عداوت كور كورانه و تقليدى دارند ، شيفتگى ناپسند ايشان به امور مادّى و حرص زشت ايشان بر زندگى و لوازم آن ، مبالغهء آنها در مفاسد و كارهاى زشت ، و احساس آنها به اينكه نبوت مردى از عرب چيرگى و سلطهء آنها را از ميان بر خواهد داشت و به سودهاى كلان آنها از بازرگانى نامشروع و ربا خاتمه خواهد داد ، به علاوه بر اين كه آنها مردمى بودند كه تقوى نداشتند ، سنگدلى و بى رحمى و ارتكاب به گناه در همهء كارهايشان به چشم مىخورد ، به اين دلائل دشمنى آنان نسبت به پيامبر ( ص ) و مسلمانان عرب و عموم بشريت شديد بود . ازين رو شروع به آزار و شكنجهء جسمى و روحى آن حضرت نمودند و چندين مرتبه مقدمات ترور و ناگهانى كشتن او را فراهم آوردند\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n( 1 ) كه موفق نشدند و اقدامات آنها بى نتيجه ماند ، امّا پيامبر ( ص ) بمناسبت فطرت نيك و سرشت پاكيزهء خويش و اخلاق و اصول پسنديدهء دينى با آنها به بهترين وجه رفتار مينمود و در برخورد با آنها هميشه صداقت و صراحت داشت ، هنگامى كه احساس فرمود كه آنها در كفر خود اصرار ميورزند و در صدد توطئه و فريب هستند نسبت به آنها با احتياط و دور انديشى رفتار مىفرمود و چون در كار خود پافشارى نمودند و به مكر خود ادامه دادند شر آنها را با چيزى كه از آن ناچار بود سركوب فرمود و آن چه را كه سعد بن معاذ رحمه اللّه كه سابقا هم پيمان يهوديان بود دربارهء آنها حكم داد اجرا فرمود كه عبارت بود از كشتن مردان و اسير گرفتن زنان ايشان .\r\nبا آنكه يهود نسبت به پيامبر دشمنى سخت و كيد و مكر فراوان اعمال مىداشتند ، و با آنكه به مقصد جان محمد ( ص ) ميزدند و لازمهء اين كار تحقير نمودند و از ميان بردن شأن ايشان بود معذلك مىبينيم كه پيامبر ( ص ) با آنكه خودش بسيار ناراحت و ناراضى بود بسوى قبلهء آنها نماز ميگزارد ، تا اينكه خداوند آرزوى او را بر آورد و خانهء كعبه را قبلهء او قرار داد و به اين مطلب در قرآن تصريح شده است  قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها ، فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  « چه بسا كه گردانيدن رويت را در آسمان مىبينم ، هر آينه قبله‌اى به تو ارزانى ميداريم كه آن را بپسندى ، از اين پس رويت را بجانب مسجد الحرام بگردان و هر كجا كه باشيد چهرهء خود را بجانب آن برگردانيد » آيهء 140 سورهء 2 ، بديهى است كه نماز گزاردن پيامبر بسوى قبلهء يهود آن هم پس از هجرت به مدينه مايهء افتخار ايشان بوده است .\r\nدر قرآن موارد بسيار زيادى دربارهء ستايش از پيامبران و امراء و افراد صالح بنى اسرائيل و فضائل و مناقب ايشان آمده است و قرآن مظاهر مختلف لطف الهى به ايشان و برترى دادن آنان را بر جهانيان مكرر اعلام داشته است ، البته در عين حال قرآن گروه زيادى از ستمگران يهود را سرزنش نموده و ظلم و ستم و كفر ايشان و كشته شدن پيامبران بوسيلهء آنها را بر شمرده است ، از اين دو مطلب چنين بر ميآيد كه اگر آن طور كه برخى از گمراهان ميگويند قرآن ساخته و پرداختهء محمد ( ص ) مىبود بنا باقتضاى طبع بشرى و با در نظر گرفتن ناراحتىهاى پيامبر\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n( 1 ) از يهوديان نمىبايست به سوى قبلهء ايشان نماز ميگزارد امّا چون قرآن فرمان الهى و نازل شده از طرف پروردگار است پيامبر مأمور اجراى احكام آنست و اين خود يكى از دلائل آسمانى بودن قرآن است ، همچنين اگر بعقيدهء برخى از مغرضان قرآن ساختهء خود پيامبر مىبود اين همه ستايش از بنى اسرائيل با شدت دشمنى آنها نمىبايست در آن آمده باشد و اين دليل آنست كه محمد ( ص ) را اختيارى در قرآن نبوده است و قرآن كتابى آسمانى است .\r\nاز مطالب ديگرى كه قابل كمال توجه است اين است كه افراد بشر اگر خودشان مردم را به خود دعوت نمايند تلاش مىكنند كه در سند دعوت خود بيشتر از نيرو و فضيلت و جاه خود صحبت نمايند بويژه اگر اين مطلب در خانوادهء آنها به صورت ارثى باشد و از ذكر نقاط ضعف مخصوصا آنهايى كه مربوط به زمان خيلى گذشته است خوددارى شود ، امّا در قرآن خطاب به پيامبر چنين آمده است    أَ لَمْ يَجِدْكَ يَتِيماً فَآوى وَ وَجَدَكَ ضَالًّا فَهَدى وَ وَجَدَكَ عائِلًا فَأَغْنى    « آيا پروردگارت ترا يتيم نيافت و مأوى داد و گم نيافت و هدايت كرد و عيال مند و بى چيزت نديد و توانگر ساخت » آيات 7 تا 9 سورهء 93 : چطور ممكن است تصور نمود كه اين گفتار پيامبر باشد و حال آنكه بايد ظاهرا و به حكم غرائز بشرى در كتابى كه سند دعوت او براى هميشه است از ذكر نكات ضعف خود بخصوص آنچه مربوط به دورهء طفوليت است خوددارى مينمود مخصوصا كه دشمنان او هميشه در صدد پيدا كردن اين گونه امور بودند ، و اين هم از دلائلى است كه آسمانى بودن قرآن را تأييد مىنمايد ، در آيهء ديگرى در مورد پيامبر چنين آمده است     وَ لَوْ تَقَوَّلَ عَلَيْنا بَعْضَ الْأَقاوِيلِ لَأَخَذْنا مِنْهُ بِالْيَمِينِ ثُمَّ لَقَطَعْنا مِنْهُ الْوَتِينَ فَما مِنْكُمْ مِنْ أَحَدٍ عَنْهُ حاجِزِينَ     « اگر محمد ( ص ) بعضى از سخنان را بر ما ببندد هر آينه قدرتش را مىگيريم و رگ گردنش را قطع مىكنيم و هيچ كس از شما نمىتواند براى او مانع باشد » آيات 45 تا 49 سورهء 69 : كه مفهوم آن اين است كه اگر محمد ( ص ) پاره‌اى از گفتار خود را جزء قرآن به حساب آورد قرآن را از دست او خارج مىسازيم و شاهرگ گردنش را قطع مىكنيم ، و هيچيك از شما نمىتواند او را از حمله و عذاب دردناك ما حمايت نمايد ، آيا عقل انسان مىتواند\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n( 1 ) تصور كند يا غرائز بشرى اين موضوع را مىپذيرد كه اگر قرآن گفتهء خود پيامبر بود دربارهء خودش چنين صحبتى بميان آورد با اينكه او و دعوت او نياز به معنويت عالى و مورد اعتماد و وثوق دارد ، در اين آيه هم آسمانى بودن قرآن مشهود است و عقل بر آن حكم مىكند .\r\nدر آيهء ديگرى چنين آمده است :    وَ إِنْ كادُوا لَيَفْتِنُونَكَ عَنِ الَّذِي أَوْحَيْنا إِلَيْكَ لِتَفْتَرِيَ عَلَيْنا غَيْرَهُ ، وَ إِذاً لَاتَّخَذُوكَ خَلِيلًا وَ لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا إِذاً لَأَذَقْناكَ ضِعْفَ الْحَياةِ وَ ضِعْفَ الْمَماتِ ثُمَّ لا تَجِدُ لَكَ عَلَيْنا نَصِيراً    « بدرستى كه نزديك بود كه به فتنه اندازند ترا از آنچه وحى كرديم بسوى تو تا غير آن را بر ما افترا بندى و در نتيجه ترا دوست خود بگيرند ، و اگر نه اين بود كه ما پا بر جا و استوارت داشتيم نزديك بود اندكى به ايشان ميل كنى در آن صورت ترا دو چندان عذاب زندگى و مرگ مىنموديم و براى خود در دفع عذاب ما ياورى نمىيافتى » آيات 76 و 77 سورهء 17 ، و معناى آن چنين است كه اگر پيامبر بواسطهء شدت علاقه به هدايت قوم خود با بعضى از كافران در امورى مصالحه كند و براى جذب قلوب آنها مطالبى را كه پيشنهاد مىكنند در قرآن اضافه كند تا در نتيجه آنها به تمام قرآن ايمان بياورند و دست دوستى بسوى پيامبر دراز كنند ، در آن صورت عذاب و شكنجهء الهى در اين جهان و آن جهان دو برابر شكنجهء ديگران بر پيامبر خواهد بود و پيامبر ياورى براى دفع اين عذاب نخواهد داشت ، البته كه پيامبر برحمت و فضل الهى از اين مسأله محفوظ مانده است و به گناه نيفتاده است .\r\nدر آيهء ديگرى كه آيهء 89 همان سورهء 17 بنى اسرائيل ، است چنين آمده است   وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ ثُمَّ لا تَجِدُ لَكَ بِهِ عَلَيْنا وَكِيلًا إِلَّا رَحْمَةً مِنْ رَبِّكَ إِنَّ فَضْلَهُ كانَ عَلَيْكَ كَبِيراً   « و اگر بخواهيم آنچه را كه به تو وحى فرستاده‌ايم از ميان ميبريم و تو در آن براى خويش وكيلى بر ما نمىيابى مگر رحمت پروردگارت ، آرى فضل او بر تو بزرگ است » آيا عقل مىپذيرد كه اگر قرآن ساختهء خود پيامبر باشد اين گونه با اين آيات خود را مورد سرزنش و باز خواست شديد قرار دهد ، مىبينيم كه چنين نيست و اين آيه و نظاير آن دلالت بر آسمانى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n( 1 ) بودن قرآن دارد ، و بوسيلهء آنها تكريم و شرف نبوت هم افزوده گرديده است ، نظاير اين آيات در قرآن كم نيست اين يكى را دقت كنيد  قُلْ أَ رَأَيْتُمْ إِنْ أَهْلَكَنِيَ اللَّهُ وَ مَنْ مَعِيَ أَوْ رَحِمَنا فَمَنْ يُجِيرُ الْكافِرِينَ مِنْ عَذابٍ أَلِيمٍ  « بگو آيا مىبينيد كه اگر خدا من و همراهان مرا هلاك گرداند يا رحمت نمايد ، پس چه كسى مىتواند كافران را از شكنجهء دردناك پناه دهد » آيهء 29 سورهء 67 و يا اين آيه  ذلِكَ مِمَّا أَوْحى إِلَيْكَ رَبُّكَ مِنَ الْحِكْمَةِ وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً  « اين از حكمتى است كه پروردگارت به تو وحى فرموده است و با پروردگار خداى ديگرى قرار مده كه در آن صورت در دوزخ افكنده مىشوى و سرزنش شده و رانده » آيه 41 سوره . 17 همچنين در قرآن آمده است كه  قُلْ لا أَمْلِكُ لِنَفْسِي نَفْعاً وَ لا ضَرًّا إِلَّا ما شاءَ اللَّهُ  « بگو من مالك نيستم براى خود سود و زيانى را مگر آنچه كه خدا ميخواهد » آيهء 189 سورهء هفتم : همهء اينها دليل بر صدق نبوت و آسمانى بودن قرآن مجيد است و اينكه قرآن گفتار الهى است ، پروردگار آسمانها و زمين و خداى همهء جهان هستى و وجود .\r\nنكته ديگر در آيه‌اى كه ذيلا ميخوانيد قابل كمال توجه است  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ، ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  « كسى كه پس از آنچه از دانش براى تو آمده است با تو مجادله كند ، بگو بيائيد بخوانيم پسران ما و پسران شما و زنان ما و زنان شما را و خود ما و خودتان را ، پس زارى كنيم و لعنت خدا را بر دروغگويان قرار دهيم » آيهء 61 سورهء 2 : اگر پيامبر در نتيجه اين عمل و لو به نسبت يك ميليونيم شك و ترديد ميداشت يا از آن مىترسيد حاضر مىشد كه خود و خانواده و اصحابش را و اساس اسلام را نابود كند و حال آنكه او بعد از مذاكره و گفتگوى زياد شخصا اين پيشنهاد را نموده است ، دشمنان پيامبر اين مطلب را احساس كردند كه پيامبر ايشان و خود را در معرض خطر جدّى قرار داده است و نتيجهء دشمنى و ستيزه‌گرى آنها تنها بخودشان بر نمىگردد بلكه زنان و فرزندانشان را هم به باد نيستى نابود مىكند اين بود كه بيمناك شدند و ترسيدند و خود را چنان بيچاره ديدند كه حاضر شدند به « نجران » برگردند و\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n( 1 ) جزيه بپردازند و حكم اسلام را گردن نهند .\r\nاين آيه هم از دلائل بزرگ آسمانى بودن قرآن است : در قرآن آمده است كه  أَوْ كَظُلُماتٍ فِي بَحْرٍ لُجِّيٍّ يَغْشاهُ مَوْجٌ مِنْ فَوْقِهِ مَوْجٌ مِنْ فَوْقِهِ سَحابٌ ظُلُماتٌ بَعْضُها فَوْقَ بَعْضٍ إِذا أَخْرَجَ يَدَهُ لَمْ يَكَدْ يَراها وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  « يا چون تاريكىهايى در دريايى ژرف كه فرو پوشد آن را موجى از بالاى موجى و از فراز آن ابرى ، تاريكىهايى برخى بر فراز برخى ديگر ، چون دستش را بيرون ميآورد آن را نخواهد ديد و هر كه را خداى نور ندهد او را هيچ نور نبود » آيهء 41 سورهء 24 ، پيامبر ( ص ) هرگز به دريا سوار نشده است و اين حالات دريا را نديده است در صورتى كه اين توصيف گيرا و رساترين توصيف حالت طوفانى درياست كه موج‌ها همچون كوه‌ها مىشود و ابر هم بر تاريكى دريا مىافزايد و روز را در تاريكى پيچيده و عميقى فرو ميبرد ، پيامبرى كه خود اين حالات را نديده است و در تمام مدارك تاريخ هم سفر دريايى براى او ثبت نشده است چگونه دريا را چنين توصيف مىكند چاره‌اى جز تسليم به اينكه قرآن كتاب آسمانى و نازل شده از جانب خداست باقى نمىماند . در اين نمونه‌ها كه ذكر شد و نظاير آن زياد است بزرگترين دليل بر نبوت پيامبر ( ص ) آمده است .\r\n\r\nبرخى از دلائل تاريخى :\r\nميان ما و اهل كتاب اختلافى در اين مسأله نيست كه خداوند متعال ممكن است گاهى در يك ملّت و در يك عصر بيشتر از يك پيامبر فرستاده باشد و گاه ممكن است عدد ايشان به چهار هم برسد بعنوان مثال پدرى و دو پسرش و برادرزاده‌اش در يك زمان ميزيسته و هر چهار نفر پيامبر هم بوده‌اند كه عبارتند از ابراهيم ، اسماعيل ، اسحاق و لوط عليهم السلام ، غالبا امت‌ها داراى پيامبر بوده‌اند و ايشان پياپى براى رهنمونى خلق مبعوث مىشده‌اند پس از ابراهيم و اسحاق يعقوب و پس از يعقوب يوسف كه پيامبر اسلام او را بزرگوار فرزند بزرگوار فرزند بزرگوار توصيف فرموده است ظهور نموده‌اند ، همچنين پيامبران يكى پس از ديگرى آمده‌اند ، گاه دو برادر با يك ديگر بوده و هر دو نبى بوده‌اند مانند موسى و هارون عليهما السلام و گاه اتفاق مىافتاده است كه افراد يك خانواده به اين افتخار نائل مىشده‌اند مانند زكريا و پسرش يحيى و پسر خالهء\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n( 1 ) او عيسى و مادر عيسى كه مريم صديقه است و همگان از انبياء و صديقان بوده‌اند ، مىبيند كه با توجه به قلت نسبى مردم پيامبران تقريبا با نسبت بيشترى برانگيخته مىشدند و پياپى عهده‌دار نبوت بودند . حضرت محمد ( ص ) هم ظهور نموده و قرآن كريم كه آيت قاطع نبوت اوست همراه او نازل شده است ، و قرآن مىگويد  ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ  « محمد ( ص ) پدر هيچيك از مردان شما نيست ليكن پيامبر خداى و پسين انبيا است » آيهء 40 سورهء 33 چهارده قرن از نزول اين آيه ميگذرد و پيامبر همچنان خاتم پيامبران است با اينكه عدد مردم دنيا به سه ميليارد رسيده است ، آيا در اين مسأله دليل تاريخى قاطعى بر راست گفتارى پيامبر و لو تا زمان ما وجود ندارد ؟\r\nمخصوصا اگر نسبت جمعيت را هم در نظر بگيريم ، نكتهء قابل توجه اين است كه در اين آيه تصريح شده است كه محمد ( ص ) پدر مردى از اين امت نيست آيه نسبتا در جوانى پيامبر نازل شده و پيامبر داراى 9 همسر بوده است كه معروف به عقيم بودن هم نبوده‌اند چگونه قرآن خبر مىدهد كه پيامبر خواهد مرد در حالى كه فرزند ذكور نخواهد داشت ، و اين دليل آنست كه قرآن از جانب خداست ، ممكن است بگويند اين آيه در مورد زيد بن ثابت و بمناسبت ازدواج پيامبر با زينب نازل شده است ، راست است كه شأن نزول آيه آنست ولى لفظ آن عام است و أبوّت پيامبر را از همهء مردان سلب كرده است .\r\nنمونه‌هاى ديگرى از اين آيات را در زير مشاهده مىكنيد  نَحْنُ نَقُصُّ عَلَيْكَ أَحْسَنَ الْقَصَصِ بِما أَوْحَيْنا إِلَيْكَ هذَا الْقُرْآنَ وَ إِنْ كُنْتَ مِنْ قَبْلِهِ لَمِنَ الْغافِلِينَ  : « ما حكايت مىكنيم بر تو نيكوترين حكايت‌ها را به آنچه كه وحى كرديم به تو اين قرآن را و بدرستى كه پيش از آن از بى خبران بودى » آيهء 3 سورهء 12 يوسف : همچنين آمده است كه  ذلِكَ مِنْ أَنْباءِ الْغَيْبِ نُوحِيهِ إِلَيْكَ وَ ما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَ ما كُنْتَ لَدَيْهِمْ إِذْ يَخْتَصِمُونَ  « اين از خبرهاى نهان است كه به تو آن را وحى ميكنيم و نبودى نزد ايشان هنگامى كه قرعه مىزدند كه كداميك از ايشان مريم را كفيل شوند ، و نبودى نزد ايشان هنگامى كه نزاع مىكردند » آيهء 40 سورهء 2 همچنين آمده است  وَ كَذلِكَ أَوْحَيْنا إِلَيْكَ \r\n\r\n","description":"","footnote":"","page_name":" 43 ","page_number":43},
  {"content":"\r\n\r\n ( 1 ) رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا وَ إِنَّكَ لَتَهْدِي إِلى صِراطٍ مُسْتَقِيمٍ  « همچنين وحى به تو فرستاديم روحى از امر خود را ، نميدانستى كه كتاب و ايمان چيست ما آن را نورى قرار داديم كه هدايت مىكنيم با آن هر كه را كه بخواهيم از بندگان خود ، و تو به راه است راهنمائى ميكنى » آيهء 53 از سورهء 42 : از اين قبيل آيات در قرآن زياد است به اسلوب‌هاى مختلف و مناسبات گوناگون و بطور مفصل يا مجمل مطالب مربوط به اديان بشر را بيان داشته و از داستانهاى پيامبران آنها بعنوان پند و عبرت مكرر ياد آورى نموده است و دشمنان و دوستان آنها را شناسانده است ، آيا پيامبر كه بزرگ شدهء صحرا و درس نخوانده است مىتواند بموضع دردهاى ملل گذشته پيش از خود دست بگذارد و پس از هزاران سال وضع آنها را به اين روشنى و خوبى براى مسلمانان بيان كند و گفتار او هم هرگز كهنه نشده و تازگى خود را از دست نداده است ، آيا پيش از خود مىتوانسته است تمام بيماريهاى كفر و سركشى و زشتى و تبهكارى را كه مايه و سبب از ميان رفتن اقوام گذشته بوده است بيان نمايد از قبيل گرفتارى قوم « لوط » به همجنس بازى و گرفتارى قوم « شعيب » به كم فروشى و بخل و مسألهء ستيزه در قوم « ثمود » و سركشى در قوم « عاد » و غرور فرعون و اطرافيان او و تبهكارى و مال‌پرستى در يهود ، با توجه به اينكه اين مسأله از آغاز تاريخ بشر و در اقوام مختلف بطور دقيق ضبط گرديده و عقوبت‌هاى مختلفى را هم كه آن اقوام گرفتارش شده‌اند بيان داشته است مانند طوفان نوح و فرو شدن قوم لوط به زمين و تسلط طوفان ويرانگر به قوم عاد و صداى هولناك آسمانى براى ثمود و غيره . . . آيا صحيح است تصور كنيم كه همهء اينها آن هم با دقتى كه در بيان آنها شده است از طرف پيامبرى درس نخوانده و بزرگ شده و در صحرا بدون وحى الهى اعلام شده است ، بى شك قرآن كتابى آسمانى است : مطالبى در قرآن دربارهء عيسى 4 آمده است از قبيل  ( وَ رَسُولًا إِلى بَنِي إِسْرائِيلَ أَنِّي قَدْ جِئْتُكُمْ بِآيَةٍ مِنْ رَبِّكُمْ أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ )  « و من فرستاده‌ام بسوى بنى اسرائيل ، همانا كه براى شما آيتى از پروردگارتان آورده‌ام ، من براى شما مجسمه‌اى از گل به شكل مرغى مىسازم و سپس در آن\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n( 1 ) ميدمم و بفرمان خدا مرغ پرنده مىشود » آيهء 49 سورهء 3 وهم آمده است كه  وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي  « و هنگامى كه مىساختى از گل چون مرغى با اجازه من » آيهء 110 سورهء 5 براى اين دو واقعه مصدرى غير از قرآن نيست و در هيچيك از مراجع قبل از قرآن حتى در انجيل‌هاى چهارگانه و تفاسيرى كه بر آنها تا پيش از ظهور اسلام نوشته شده است از آن ذكرى به ميان نيامده است اطلّاع بر اين موضوع هم بدون وحى الهى امكان‌پذير نيست .\r\n\r\nمؤلف كتاب :\r\nامام بيهقى در بخش خسروجرد بيهق كه نزديك نيشابور است در سال 384 متولد شد ، در همان جا قرآن را حفظ كرد و قسمتى از علوم لغوى و ادب را آموخت و آنگاه به عراق و حجاز مسافرت كرد مدتها در آن ديار هم دانش آموخت و هم تدريس كرد ، سپس به نيشابور برگشت و به تعليم و وعظ و تصنيف كتابهاى خود و فتوى دادن اشتغال جست و براى مسلمانان كتابهاى بسيار ارزشمند در علوم قرآنى و اسلامى و فقه و سيره پيامبر بيادگار گذاشت بطورى كه برخى گفته‌اند تأليفات او به حدود هزار جزوه ميرسيده است ، از كتابهاى اوست « السنن الكبرى » در ده جلد و « السنن الصغرى » و « المعارف » و « الآداب » كه اين چهار كتاب در حديث است ، و « الترغيب و الترهب » و « المبسوط » كه ده جلد است و « الجامع المصنف » كه دربارهء اخلاق و ايمان نوشته شده است ، « القراءة خلف الامام » و « البعث و النشور » و « الاعتقاد » و « فضائل الصحابه » و « الاسماء و الصفات » و كتابهاى ديگر كه از جمله همين كتاب دلائل النبوه است ، بيهقى از بزرگان علماى اسلامى در دورهء خود و دوره‌هاى بعد است ، گفته شده است بر گردن هر شافعى حقى از امام شافعى است و حال آنكه بر گردن شافعى حق بيهقى است ، و اين بواسطهء فراوانى تأليف او در دفاع از مذهب شافعى است كه آراء شافعى را شرح و از آنها دفاع كرده است . ذهبى مىگويد اگر بيهقى ميخواست براى خود مذهبى بوجود آرد كه خود مجتهد آن باشد بمناسبت وسعت معلومات و شناختى كه از اختلاف آراء داشت مىتوانست انجام دهد :\r\nبيهقى در سال 458 در نيشابور در گذشت رحمت واسعهء الهى بر او باد ، كتاب دلائل النبوه از گزيده‌ترين تصنيفات اوست و در آن كتاب به روايات متقن و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n( 1 ) استوار توجه داشته و مطالب خود را از كتب عمدهء متقدمان بر خود انتخاب كرده است .\r\nنسخهء اساسى ما براى چاپ اين كتاب نسخهء خطى كتابخانه احمديه است ، البته پس از اينكه نقائص آن را با مقابله با نسخهء عثمانيه تكميل نموديم ، مجموع اوراق اين نسخه 138 ورقه كم داشت كه آن قسمت از روى نسخهء عثمانيه تكميل شد و در واقع از اول صفحه 139 نسخهء عثمانيه همان نسخهء احمديه است ، در اين تحقيق به نسخهء خطى دار الكتب المصريه هم مراجعه شد كه شمارهء آن 701 حديث است اين نسخه هم چند صفحه‌اى افتاده داشته است كه بوسيلهء شيخ ابو الفضل محمد المرتضى الحسينى نوشته شده و تاريخ كتابت هم ندارد ، در اين جا لازم است از برادر دانشمند و موفق خود آقاى صبحى البدرى السامرائى كه ساكن بغداد هستند كمال سپاسگزارى را داشته باشيم كه بمناسبت علاقهء خود به احياى آثار علماى بزرگ اسلامى در پيدا كردن و مطابقهء نسخه‌هاى اصلى احمديه و عثمانيه متحمل زحمت زيادى شده‌اند ، همچنين از شيخ محمد عبد المحسن الكتبى مدير كتابخانه سلفيه مدينهء منوره سپاسگزارم كه اين كتاب را منتشر ساخته‌اند .\r\nاشاره به چند نكته در مورد كيفيت تصحيح اين كتاب لازم است ، عبارات و كلماتى كه از اصل نسخه ساقط شده بود تا آنجا كه امكان داشت آن را به صورت صحيح ميان دو پرانتز نوشتيم و در حاشيه مرجع تصحيح را ذكر كرديم ، عبارات و كلماتى كه تصحيف شده ولى ساقط نشده بود بدون اينكه در پرانتز قرار دهيم اصلاح كرديم ، الفاظ و عبارات پيچيده يا ناخوانا را از روى نسخهء مصرى تصحيح نموده و داخل پرانتز نوشتيم و براى پرهيز از اطالهء كلام از شرح و حاشيه نويسى خوددارى شد تا اينكه فهم خواننده را منصرف نسازيم ، بهر حال اگر در اين كار صحتى به چشم خورد از عنايات الهى است و آنچه كه نادرست باشد بر عهدهء خود ما و شيطان است : از پروردگار آمرزش و عافيت مسألت ميكنم خدا ما و ايشان را بيامرزد ، و صلى اللّه على النبى الاكرم و على صحبه و تابعيه باحسان الى يوم الدين و آخر دعوانا ان الحمد للّه رب العالمين ، عبد الرحمن محمد عثمان شعبان 1389 هجرى قمرى 1969 ميلادى\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n( 1 )\r\n\r\nمقدمهء مؤلف\r\nبنام خداوند بخشايندهء مهربان و درود خدا بر سرور ما محمد ( ص ) و خاندان و ياران او باد ، درودى فراوان و پايدار تا روز رستاخيز .\r\nشيخ گرامى و دانشمند پيشوا ، ابو الحسن عبد الله بن محمد بن احمد بيهقى از قول جدّ خود ( مولف اين كتاب ) خطبهء زير را كه بر كتاب خود نوشته است براى ما روايت نمود .\r\nسپاس و نيايش پروردگارى كه نخست بىآغاز و آخر بى انتهاست ، پروردگار قديم ازلى كه وجودش هميشگى و باقى بدون زوال است در يكتائى . و خدايى يكتا و صاحب اسماء حسنى و صفات علياست ، چون او چيزى نيست .\r\nشنواى بينا و داناى توانا و بلند مرتبهء بزرگ و سالار پسنديده خوى و گرانمايهء شريف ، باز آفرينندهء بوجود آورنده كه هر چه خواهد انجام دهد ، آفرينش و فرمان از اوست و سود و زيان و سرنوشت و فرمان راندن و پادشاهى و چاره‌گرى همه از اوست ، در صفات او شريك و مانندى نيست و در الوهيتش انباز و پشتيبان نه\r\n[ ؟ 
  ] را در ملك خود نياز به وزير نيست و در سلطنت خود محتاج به يار و ياور\r\n[ ؟ 
  ] ملك و چيرگى و سلطنت و توانايى يكتاست ، هيچ اعتراضى در پادشاهى او و هيچ سرزنشى در تدبيرش نيست و در تقدير او چون و چرا راه ندارد ، و گواهى ميدهيم كه پروردگارى جز آن خداى يگانهء بى انباز وجود ندارد ، پروردگار يكتاى بى مانند كه نه دوستى و همسرى دارد و نه فرزندى و گواهى ميدهيم كه محمد ( ص ) بندهء او و رسول او و پيامبر اوست ، و برگزيده و برترين خلق او و كسى است كه خدا از او خشنود است و او را امين وحى و بهترين خلق قرار داده است ، خداى او را بر حق براى مژده دادن و ترساندن فرستاده است تا بندگان را با اجازهء خدا بسوى او فرا خواند و به حق كه چراغ تابان است ، درود خدا بر او و خاندان پاكيزه و ياران پاك سرشت و همسرانش كه مادر مؤمنانند باد ، درود فراوان و نيايش پروردگارى را كه آفريده را با قدرت خود آفريده و بخواست خويش جنس آنان را تعيين نموده و ايشان را دليل بر خداوندى خود قرار داده است ، در سرشت همگان گواهى بر يكتايى او نهفته است و هر آفريده دليلى است بر خدايى او .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n( 1 ) جنّ و آدمى را آفريده و بدون اينكه به آنان و هيچكس نيازى داشته باشد ايشان را امر به عبادت فرموده است و در بندگان خود عقل را آفريده است كه بوسيلهء آن دلايل قدمت و وجود و يكتائى و شرف او و همچنين آفرينش ديگران با ايجاد و اختراع و ابداع او آشكار ميگردد ، و ميان بندگان پيامبران فرستاده است آنچنان كه خود مىگويد :  « إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ  . . .  رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ وَ كانَ اللَّهُ عَزِيزاً حَكِيماً »  ( بدرستى كه ما وحى كرديم بر تو ، آنچنان كه وحى كرديم به نوح و پيامبرانى كه پس از او بودند . . . فرستادگانى مژده دهنده و بيم كننده ، تا نباشد براى بندگان بر خدا بهانه‌اى پس از فرستادن پيامبران و خدا غالب و درست كردار است ) بخشى از آيات 161 تا 164 سورهء 4 منظور اين است كه مردم نگويند بر فرض كه با عقل خود دانستيم كه صانعى و آفريننده‌اى داريم از وجوب عبادت او بر خود آگاه نگشتيم و نميدانستيم كه چگونه او را عبادت كنيم و اگر عبادت كنيم چه نفعى براى ما دارد و اگر عبادت نكنيم زيان آن چه خواهد بود ، بدين جهت خدا بهانهء آنها را قطع نمود و ميان ايشان پيامبرانى گسيل داشت كه آنها را به عبادت خدا فرمان دهند و كيفيت عبادت را براى ايشان روشن نمايند و هر كرا كه اطاعت و فرمان بردارى مىكند به بهشت مژده دهند و آنها را كه سرپيچى مىكنند از آتش بترسانند و اين همان چيزى است كه قرآن هم مىگويد  وَ لَوْ أَنَّا أَهْلَكْناهُمْ بِعَذابٍ مِنْ قَبْلِهِ لَقالُوا رَبَّنا لَوْ لا أَرْسَلْتَ إِلَيْنا رَسُولًا فَنَتَّبِعَ آياتِكَ مِنْ قَبْلِ أَنْ نَذِلَّ وَ نَخْزى  « و اگر ما ايشان را با عذاب خود پيش از آن نابود ميكرديم مىگفتند پروردگارا چرا نفرستادى براى ما پيامبرى كه پيش از آنكه خوار و رسوا شويم آيات ترا پيروى كنيم » آيهء 135 سورهء 20 .\r\nخداوند هر يك از پيامبران خود را براى روشن شدن راست گفتارى ايشان با دلائل و معجزاتى تأييد كرده است تا ايشان از ديگران مشخص شوند در عين حال كه در اين تأييد همگان مساويند ، معجزات پيامبران گوناگون بوده است ، خداوند خبر داده است كه به موسى ( ع ) نه معجزه ارزانى داشته است ، عصا و يد بيضا و خون شدن آب و طوفان و ملخ و شپش و قورباغه و نابود ساختن و دريا : عصا حجت و دليل موسى ( ع ) براى جادوگران و ملحدان بود و در آن\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n( 1 ) روزگار سحر و جادوگرى بسيار متداول بود چون عصاى موسى مبدّل به اژدها گرديد و ريسمانهاى جادوگران و عصاهاى ايشان را بلعيد ساحران دانستند كه حركت عصاى موسى سرچشمه از حقيقت مىگيرد و از جنس چشم بندىهاى ايشان نيست كه ريسمانها را ظاهرا تبديل به مار مىكردند و اين معجزه هم دلالت بر خدا داشت و هم دلالت بر نبوت موسى ( ع ) با آيات و معجزات ديگر با ساحران و جادو گران احتجاج نكرد بلكه از آنها در مقابل فرعون و قوم او كه منكر وجود خدا بودند استفاده نمود و خداوند بوسيلهء آن معجزات صحت مطالب موسى را تاييد فرمود كه بدانند ايشان و موسى ( ع ) را خالق و پروردگارى است ، و خداوند متعال آهن را براى داود ( ع ) نرم ساخت و كوهها و پرندگان را در حيطهء تسخير او قرار داد و آنها هر شامگاه و بامداد همراه او تسبيح مىگفتند ، و عيسى بن مريم ( ع ) را در گهواره ياراى سخن گفتن داد كه همچون حكيمان صحبت بدارد و براى او مردگان را زنده مىكرد و با دعا يا دست كشيدن او بيماران مبتلا به برص و كورى مادر زادى بهبود مىيافتند همچنين براى او اين معجزه را هم قرار داده بود كه در مجسمهء گلى مرغ بدمد و بفرمان خدا آن مجسمه مرغ پرنده گردد بعلاوه چون يهود خواستند كه او را به دار بكشند خداوند او را از اين عذاب و شكنجه محفوظ نگهداشت و بآسمانش برد ، در روزگار عيسى علم پزشكى بسيار رايج بود و خداوند با آنچه كه بدست او اجرا شد صحت ادعاى او را ثابت نمود چنانچه پزشكان برجسته و كار آمد نمىتوانستند كارهاى بمراتب كمتر و كوچكتر را انجام دهند ، و به اين ترتيب بطلان اعتماد به طبايع مزاج ثابت گرديد و موفق شد كه وجود خالق و مدبّرى براى عالم را ثابت نمايد و اين معجزات موجب اثبات صدق عيسى گرديد .\r\nامّا پيامبر مصطفى و رسول مجتبى ابو القاسم محمد بن عبد اللّه كه صلوات خدا بر او و خاندان پاك او باد و براى همهء آفريده‌ها چه جن و چه انس برانگيخته شده است از همهء پيامبران ديگر معجزات بيشترى دارد ، برخى از دانشمندان نوشته‌اند كه معجزات او بالغ بر هزار معجزه است ، امّا برجسته‌ترين آنها كه هميشه همراه دعوت او بوده و در تمام مدت زندگى او و پس از او ميان پيروانش باقى مانده است ، قرآن عظيم است ، كه معجزهء آشكار اوست و ريسمان\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n( 1 ) استوار الهى است ، قرآن همچنان است كه نازل كنندهء آن ميگويد   ( وَ إِنَّهُ لَكِتابٌ عَزِيزٌ لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ )   « بدرستى كه كتابى است گرامى ، نبايد آن را باطلى نه از پيش روى و نه از پس پشت ، فرو فرستادنى است از درستكارى ستوده » آيهء 42 سورهء 41 و نيز فرموده است ،     إِنَّهُ لَقُرْآنٌ كَرِيمٌ فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ تَنْزِيلٌ مِنْ رَبِّ الْعالَمِينَ     « همانا كه آن قرآنى است گرامى ، در كتابى نوشته شده ، مسّ نمىكند آن را مگر پاك‌گرديده‌شدگان . فرو فرستادنى است از پروردگار جهانيان » آيات 77 تا 80 سورهء 56 : و فرموده است   ( بَلْ هُوَ قُرْآنٌ مَجِيدٌ فِي لَوْحٍ مَحْفُوظٍ )   « بلكه آن قرآن است شريف در لوحى نگهداشته شده » آيهء 22 سورهء 85 و فرموده است  إِنَّ هذا لَهُوَ الْقَصَصُ الْحَقُّ  « همانا كه اين آن قصه‌هاى راست است » آيهء 62 سورهء 3 و فرموده است  وَ هذا كِتابٌ أَنْزَلْناهُ مُبارَكٌ فَاتَّبِعُوهُ وَ اتَّقُوا لَعَلَّكُمْ تُرْحَمُونَ  « و اين كتابى است كه آن را فرخنده فرو فرستاده‌ايم ، از آن پيروى كنيد شايد رحم كرده شويد » آيهء 155 سورهء 6 و فرموده است       كَلَّا إِنَّها تَذْكِرَةٌ فَمَنْ شاءَ ذَكَرَهُ فِي صُحُفٍ مُكَرَّمَةٍ مَرْفُوعَةٍ مُطَهَّرَةٍ بِأَيْدِي سَفَرَةٍ كِرامٍ بَرَرَةٍ       « نه چنين است بدرستى كه آن پنديست ، پس هر كه خواهد پند گيرد در صحيفه‌هاى گرامى داشته شده برداشته شده و پاكيزه بدستهاى نويسندگان گرامى و نيكوكار » آيات 11 تا 16 سورهء 80 و فرموده است  قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً  « بگوهر آينه اگر آدميان و پريان جمع شوند براى آنكه مانند اين قرآن را بياورند ، مانند آن را نخواهند آورد هر چند برخى از ايشان هم پشت برخى ديگر باشند » آيهء 90 سورهء 17 در اين آيه خداوند اظهار فرموده است كه قرآن را با اوصافى فرستاده است كه مباين گفتارهاى بشرى است ، قرآن اگر چه منظوم به نظر ميرسد ولى نظم آن غير از نظم خطبه‌ها و رساله و اشعار بشرى است ، و مانند كلمات مسجّع كاهنان هم نيست ، خداوند در اين آيه فهمانده است كه هيچ كس نمىتواند مانند آن را بياورد ، سپس به پيامبر وحى فرمود كه در اين مسأله پافشارى فرمايد كه اگر گمان مىكنند مىتوانند مانند آن را بياورند ، اظهار نمايند و فرموده است  قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ  « بگو\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n( 1 ) پس ده سوره از اين بافته شده‌ها بياوريد » بخشى از آيهء 16 سورهء 11 و سپس اين قسمت را به يك دهم تقليل داده و فرموده است  « فَأْتُوا بِسُورَةٍ مِنْ مِثْلِهِ »  « فقط يك سوره مانند آن بياوريد » بخشى از آيهء 23 سورهء 2 : در عين حال خود اين مطلب هم از معجزات و دليل آسمانى بودن قرآنست زيرا پيامبر بگفتهء موافق و مخالف خود در حد كمال فصاحت و متانت و قوت عقل بوده است و در عين حال مردم را به دين خود دعوت مىكرده است ، بدون اطلاع از غيب و اعتماد كامل به وحى الهى امكان ندارد كسى چنين ادعائى بكند كه اگر مىتوانيد مثل قرآن بياوريد و اگر آورديد مرا دروغگو و مفترى بدانيد زيرا مسلما گروهى در صدد معارضه بودند ، يقين پيامبر به عدم استطاعت ايشان به آوردن سوره‌اى از قرآن بدون ترديد از مسائلى است كه خداوند به او وحى فرستاده است و پيامبر به آن وحى و خبر وثوق كامل داشته است . ملاحظه مىكنيد كه پيامبر به كافران مىگويد اگر راست مىگوئيد يك سوره مثل اين بياوريد . آنها تمام مدت زندگى پيامبر را مهلت داشتند كه اگر مىتوانند بياورند ، بين پيامبر و آنها جنگ‌ها صورت گرفت مسلمانان سران كفار را كشتند و گاه زن و فرزند آنها را به اسيرى گرفتند و اموال آنها را تصرف نمودند در عين حال هيچكس نتوانست در مورد قرآن با آن حضرت معارضه كند و اگر مىتوانستند بدون ترديد اين كار را انجام ميدادند زيرا وسيلهء آزادى خود و بستگان ايشان بود ، و كفار اهل زبان عرب و شعر و فصاحت بودند و خطبه‌هاى ايشان معروف بود ، و نتوانستند اين كار را انجام دهند حتّى ادّعاى آن را هم نكردند ، و عجز و ناتوانى ايشان ثابت گرديد ، در عين حال اين نكته را هم نبايد فراموش كرد كه خود پيامبر هم از اين مسأله عاجز بود زيرا بهر حال پيامبر هم از آن جهت آدمى مثل ايشان بود و طبيعت و عادت و زمان او هم با آنها يكى بود ، در عين اينكه قرآن را به آنان عرضه داشت خودش هم از آوردن مثل آن عاجز و ناتوان بود اين هم خود ثابت مىكند كه قرآن از طرف خداوند متعال نازل شده است .\r\nابو عبد اللّه حسين حليمى رحمه الله مىگويد اگر بگويند مطالب مسجّعى كه مسيلمه آورد چه بود ، حقيقت آنست كه آنچه او آورده است بخشى از آن\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n( 1 ) سرقات او از ديگران و بخشى هم مانند رجزهاى عرب و سخنان كاهنان است ، خود پيامبر ( ص ) گفتارش بمراتب فصيح‌تر و نيكوتر و پربارتر از حرف‌هاى مسيلمه بود در عين حال عرب‌ها نگفتند كه گفتار خودت نظير قرآن است و قرآن برتر و بالاتر از گفتار خودت نيست ، بعنوان نمونه پيامبر مىفرمود\r\n( انا النبى لا كذب انا بن عبد المطلب )\r\n« من براستى و بى دروغ پيامبر هستم من پسر عبد المطلبم » و يا\r\n« تاللّه لو لا اللّه ما اهتدينا و لا تصدّقنا و لا صلينا فانزلن سكينة علينا و ثبت الاقدام ان لاقينا »\r\n« سوگند به خدا اگر خدا نبود ما رهنمون نمىشديم نه زكات ميداديم و نه نماز ميگزارديم ، پروردگارا آرامشى بر ما فرو فرست در جنگ‌ها بما پايدارى عنايت فرماى » و يا اين گفتار حضرت\r\n« اللّهم آن العيش عيش الآخرة فارحم الانصار و المهاجرة »\r\nپروردگارا همانا زندگى زندگى آن جهان است ، خدايا بر انصار و مهاجران رحمت آور و اين فرمودهء آن حضرت\r\n( تعس عبد الدينار و الدرهم و عبد الخميصه آن اعطى منها رضى و آن لم يعط سخط تعس و انتكس و آن شيك فلا انتقش ) :\r\n« بندگان دينار و درهم و جامه‌هاى گران قيمت ( يا شكم بارگان ) هلاك شدند اگر به آنها عطا شود خشنود مىشوند و اگر عطا نشود خشمگين مىگردند ، نابود مىشود و برو مىافتد و اگر خارى به پايش رود در آورده نمىشود » در عين حال هيچكس از عرب مدّعى نشده است كه گفتار پيامبر حتى شباهت به قرآن داشته باشد .\r\nاستاد ابو منصور براى من از قول يكى از اصحاب ما نوشته بود كه ممكن است نظم گفتارى مانند نظم قرآن ميان عرب بوده و در عين حال از بيان آن عاجز شده‌اند زيرا اخراج هر چيز عادى از حالت عادى معجزه است همچنانكه وارد شدن هر چيز در مسائل عادى كه امكان ورود آن نباشد خرق عادت است ، بهر حال معجز بودن قرآن به اين وسيله آشكار گرديده است ، و اعراب اقرار كرده‌اند كه نمىتوانند مثل آن را بياورند ، شيخ ابو سليمان خطابى از قول برخى از دانشمندان نقل كرده است ، كه قرآن محمّدى كه وسيله آن حضرت بر عرب عرضه شد و عاجز بودن اعراب از آوردن مانند آن بمراتب از زنده ساختن مردگان و بهبود بخشيدن كور مادر زاد و شخص مبتلا به برص مهمتر است زيرا پيامبر ( ص ) براى\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n( 1 ) مردمى كه خود اهل بلاغت و فصاحت و بيان بودند و در مسألهء زبان عربى و ادب آن پيشرو بودند گفتارى را آورده كه معناى آن براى آنها مفهوم بود در عين حال از آوردن مانند آن ناتوان ماندند وانگهى عيسى ( ع ) معجزه‌اش براى طبقه خاص پزشكان بود و عموم مردم در پزشكى و شفا بخشيدن بيماران هنرى نداشتند و حال آنكه تقريبا همهء افراد قبيلهء قريش در فصاحت و بلاغت سر آمد بودند و اين گويا و روشن‌ترين معجزهء نبوت آن حضرت است .\r\nعلاوه بر اين مسأله قرآن مجيد از دو لحاظ ديگر هم معجزه است ، نخست اينكه قرآن از اخبار غيبى مربوط به زمان خود و زمانهاى بعد خبر داده است از قبيل اين گفتار الهى كه  ( لِيُظْهِرَهُ عَلَى الدِّينِ كُلِّهِ )  « تا دين او را بر همه اديان چيره گرداند » بخشى از آيهء 28 سورهء 48 ، اين موضوع در دو آيهء ديگر هم عينا آمده است . و يا اين گفتار الهى كه  ( لَيَسْتَخْلِفَنَّهُمْ فِي الْأَرْضِ )  « هر آينه خليفه خواهد كردشان بر زمين » آيهء 55 سورهء 24 و يا اين گفتار و پيش گويى   ( وَ هُمْ مِنْ بَعْدِ غَلَبِهِمْ سَيَغْلِبُونَ فِي بِضْعِ سِنِينَ )   « و ايشان پس از مغلوب شدن در چند سالى پيروز مىشوند » بخشى از آيهء 2 سورهء 30 ، و اين اخبار بعدها همانطور كه قرآن گفته است محقق شده است و پيامبر ( ص ) نه ظاهرا علم نجوم ميدانست و نه از كهانت خبرى داشت حتى با آنها همنشينى هم نميكرد . دوّم آنكه اخبار كاملا صحيحى از گذشته‌هاى بسيار دور داده است كه هيچيك از اهل كتاب‌هاى آسمانى آنها را رد نكرده است و در اينكه پيامبر امّى بوده و كتاب نمىخوانده و خط نمىنوشته است هم اختلافى نيست ، و چون برخى از كافران اظهار داشتند كه آن مطالب را كسى به پيامبر آموخته است خداوند متعال اين موضوع را ردّ نموده و مىفرمايد  ( لِسانُ الَّذِي يُلْحِدُونَ إِلَيْهِ أَعْجَمِيٌّ وَ هذا لِسانٌ عَرَبِيٌّ مُبِينٌ )  « زبان كسى كه اين گفتار را به او نسبت مىدهند زبان غير از عربى است و حال آنكه اين زبانيست عربى روشن » بخشى از آيهء 103 سورهء 16 ، مفسران در اين باره گفته‌اند كه ابن حضرمى دو غلام مسيحى داشت كه كتابهاى خود را به زبان رومى يا عبرى ميخوانده‌اند و پيامبر پيش آنها ميرفته و با آنها گفتگو مىكرده و قرآن به آنها تعليم ميداده است و مشركان مىگفتند پيامبر اين مطالب را از آن دو نفر آموخته است ،\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n( 1 ) حليمى مىگويد وقتى كافران به پيامبر چنين اتهامى بزنند معلوم است كه اگر مىتوانستند اتهام بزرگترى در مورد نادرستى اينها بزنند مىزدند و ساكت نمىنشستند .\r\nبعلاوه هر كس توجه كند مىبيند كه قرآن در كمال ايجاز شامل آن قدر مسائل مهم علمى است كه دانشمندان تا كنون بيش از هزار جلد كتاب دربارهء آن نوشته‌اند ( اين گفتار در دههء چهارم قرن پنجم هجرى است . مترجم ) و مىفهمد كه قرآن نمىتواند گفتهء انسان باشد و گفتهء پروردگار گرامى است و اين مطلب براى هر كس كه به راه مستقيم هدايت شده باشد واضح و روشن است .\r\nعلاوه بر قرآن پيامبر معظّم را معجزات و دلايل روشن ديگرى است كه خارج از شمار است ، مثلا يكى از دلائل كه مسيحيان و يهوديان مسلمان شده بر صحّت نبوت پيامبر ( ص ) آورده‌اند اين است كه در تورات و انجيل و كتب ديگر آسمانى ذكر آن حضرت و صفات او و اينكه در سرزمين عرب ظهور خواهد كرد آمده است هر چند بيشتر مطالب مندرج در آن كتابها تحريف شده است . ديگر از دلائل نبوت او امورى است كه در فاصلهء تولد و مبعث صورت گرفت است كه هر يك موجب سستى و از ميان رفتن قدرت كفّار نيرومند بوده و سبب تائيد قرآن گرديده است مانند داستان فيل و بلايى كه خداوند متعال بر سر ايشان آورد ، و خاموش شدن آتشكدهء فارس و فرو ريختن كنگره‌هاى ايوان كسرى و خشك شدن درياچه ساوه و خوابى كه موبد موبدان ديد و امثال و نظاير آن همچنين از آسمان نويد خروج آن حضرت را مىشنيدند و سروشهاى غيبى صفات و مشخصات و بزرگى شأن و مقام پيامبر را اعلام ميداشتند و هم گروهى از كاهنان و پريان اين مسأله را تصديق نموده و به آدميانى كه با آنان مربوط بودند به ايمان آوردن توصيه ميكردند ، ديگر فرو ريختن و برو در افتادن بت‌هاست بدون آنكه كسى آنها را از جاى خود تكان داده باشد و اخبار مشهور ديگرى كه بهنگام ولادت و دورهء شيرخوارى و پس از آن تا مبعث و بعد از مبعث اتفاق افتاده است ، همراه اينها شكافته شدن ماه و ناليدن درخت خرما و روان شدن آب از سر انگشتان حضرت به آن اندازه كه گروه زيادى با آن وضو گرفتند و تسبيح گفتن خوراكىها و پاسخ\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n( 1 ) دادن درخت به آن حضرت و خبر دادن سر دست پخته شده مسموم به اينكه زهر آلوده است و گواهى دادن گرگ و سوسمار و كودك شيرخوار و مرده به پيامبرى او و زياد شدن و بركت خوراكى و آشاميدنى بسيار كم در حدّى كه گروه زيادى را سير و سيراب نمايد و دوشيدن ماده گوسپندى كه اصلا جفت گيرى نكرده بود و اخبار او از آينده و صحت آن در كتابها ثبت و ضبط شده است و ما اين معجزات و دلايل را با ذكر اسناد روايت آنها در كتاب دلائل النبوه آورده‌ايم كه همين كتاب حاضر است . و در يكى از آنها براى اهل خرد كفايت است . منتهى چون خداوند متعال پيامبر ( ص ) را براى جن و انس فرستاده و او را خاتم پيامبران قرار داده است برايش معجزات بيشترى را ظاهر و آشكار ساخته است ، تا اگر گروهى از يك معجزه غافل ماندند متوجه معجزهء ديگر گردند و اگر يكى اثر نكرد ديگرى تأثير بخشد و اگر روزگار يكى را از ميان برد ديگرى باقى بماند و به همه حال حجت تمام باشد ، و سپاس خدا را به اين رحمت و نظرى كه بمردم و خلق داشته است بدون اينكه مستحق آن باشند ، سپاسى كه شايسته و بايستهء اوست .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n( 1 )\r\n\r\nفصل : در قبول كردن اخبار\r\nبراى ما از محمد بن ادريس شافعى رحمه الله نقل شده است كه مىگفت خداوند متعال پيامبر را از لحاظ امور دينى و وجوب اطاعت فرمان و دستور او در موقعيتى خاص قرار داده است و در واقع پيامبر بيان كنندهء همهء معاصى و همهء واجبات است ، خداوند فضيلت و برترى پيامبر را چنان بيان فرموده است كه لازمهء ايمان به خود را ايمان به او داشته است و در قرآن مىفرمايد  فَآمِنُوا بِاللَّهِ وَ رَسُولِهِ  ( ايمان بياوريد به خدا و رسول او ) بخشى از آيهء 158 سورهء هفتم و هم فرموده است  إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ  ( همانا گروندگان و مؤمنان كسانى هستند كه ايمان آورده‌اند به خدا و پيامبرش ) بخشى از آيهء 62 سورهء 24 . و مىبينيد كه كمال ايمان را كه همه چيز تابع آنست در ايمان آوردند به خدا و سپس ايمان آوردن به پيامبر مقرر فرموده است ، شافعى مىگويد از مجاهد دربارهء تفسير آيهء  وَ رَفَعْنا لَكَ ذِكْرَكَ  « نام و ياد ترا بر افراشته گردانيديم » آيهء 5 سورهء 94 نقل شده است كه خداوند فرمود هر گاه من را ياد كنند تو هم ياد كرده مىشوى ، اشهد ان لا إله الا اللّه و اشهد ان محمدا رسول اللّه . و هم شافعى ميگويد خداوند در قرآن پيروى كردن از وحى و سنت رسول را بر مردم واجب كرده و در قرآن چنين مىگويد  لَقَدْ مَنَّ اللَّهُ عَلَى الْمُؤْمِنِينَ إِذْ بَعَثَ فِيهِمْ رَسُولًا مِنْ أَنْفُسِهِمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ  « بحقيقت منت گذاشت خداوند بر گروندگان هنگامى كه بر انگيخت در ايشان رسولى از خودشان كه بخواند بر ايشان آيت‌هاى او را و پاك گرداندشان و به ايشان كتاب و حكمت بياموزد اگر چه پيش از آن در گمراهى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n( 1 ) آشكار بودند » آيهء 159 سورهء 3 همچنين آيات ديگرى هم هست كه در آن كتاب و حكمت ذكر شده است ، منظور از كتاب قرآن و منظور از حكمت سنت رسول خداست ، و نيز در قرآن آمده است كه  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ  « اى كسانى كه گرويده‌ايد ، فرمان بريد خدا را و فرمان بريد رسول را و صاحبان امر را از شما ، و اگر در چيزى خلاف كرديد آن را به خدا و رسول برگردانيد » آيهء 63 سورهء 4 ، بعضى از دانشمندان گفته‌اند كه مقصود از كلمهء اولى الامر فرماندهان جنگى هستند كه در غياب پيامبر در سرّيه‌ها فرمانده بوده‌اند ، مىبينيد كه در اين آيه مىگويد اگر اختلاف نظرى ميان فرماندهان و مردم بروز كرد در عين حال كه اطاعت آن فرماندهان بر مردم واجب است موضوع را به خدا و پيامبر واگذارند و ببينند پيامبر در آن مسأله چه ميگويد .\r\nهمچنين خداوند در قرآن به مسلمانان اعلام فرموده است كه اطاعت و فرمان بردارى از رسول مثل اطاعت و فرمان بردارى از خدا و عين آنست .  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  « نه سوگند به پروردگارت كه ايمان نخواهند داشت تا اينكه حكم قرار دهند ترا در آنچه اختلاف شود ميان ايشان و در خود هيچگونه ناخشنودى از حكم تو نيابند و تسليم شوند تسليم شدنى » آيهء 69 سورهء 4 ، همچنين دربارهء وجوب اطاعت فرمان رسول خدا به اين آيهء استدلال شده است  لا تَجْعَلُوا دُعاءَ الرَّسُولِ بَيْنَكُمْ كَدُعاءِ بَعْضِكُمْ بَعْضاً قَدْ يَعْلَمُ اللَّهُ الَّذِينَ يَتَسَلَّلُونَ مِنْكُمْ لِواذاً فَلْيَحْذَرِ الَّذِينَ يُخالِفُونَ عَنْ أَمْرِهِ أَنْ تُصِيبَهُمْ فِتْنَةٌ أَوْ يُصِيبَهُمْ عَذابٌ أَلِيمٌ  « مگردانيد خواندن رسول را ميان خود چون خواندن برخى از شما برخى را ، بحقيقت خدا ميداند آنان را كه آهسته آهسته ميروند براى پناه گرفتن ، پس بايد بترسند آنان كه مخالفت ميورزند از فرمانش از اينكه برسد ايشان را بلايى يا عذابى دردناك » آيهء 64 سورهء 24 و هم اين آيه را در اين باب دانسته‌اند كه  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  « آنچه را كه رسول فرمان ميدهد آن را بپذيريد و از آنچه كه نهى فرمود شما را از آن پس باز ايستيد » آيهء 7 سورهء 59 .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n( 1 ) شافعى در دنبالهء اين بحث مىگويد مسألهء وجوب اطاعت از رسول خدا براى كسانى كه محضر او را درك كرده‌اند و براى همهء مردم تا روز قيامت مطرح است ، بنابر اين راهى براى وصول اوامر رسول خدا براى كسانى كه او را نديده‌اند غير از اخبار نيست ، و از جهتى مىتوان اخبارى را كه از پيامبر ( ص ) رسيده است به دو دسته تقسيم نمود ، يك دسته اخبار عمومى كه عموم راويان هم آنها را نقل كرده‌اند و غالبا بيان كنندهء چگونگى فرائض است و بندگان بايد امور واجب را آن چنان انجام دهند و يا از گناهان بپرهيزند و بدانند كه بايد اموال و جان خود را در راه او تسليم نمايند دانستن اين قسمت تقريبا براى همه لازم است و اهل علم و ساير مردم در آن برابرند زيرا همه مكلف به انجام آن هستند از قبيل دانستن عدد ركعات نماز و چگونگى روزهء رمضان و حج و حرام بودن « فواحش » كارهاى زشت و ناپسند و اينكه براى خدا حقى در اموال ايشان است و نظاير اينها ، ديگر اخبار خاصّه كه مربوط به پاره‌اى از اختصاصات احكام است كه دانستن آنها براى عموم واجب نيست و براى جامعه هم واجب كفائى است از قبيل بيان وظيفهء نماز گزار در مورد سهو كه براى كدام مورد سجده واجب است و مبطلات حجّ و اينكه در چه مواردى كفاره و فديه واجب است و نظاير اينها ، به اين جهت است كه اخبار راست و صحيح را بايد جست و پذيرفت و چون اطاعت رسول خدا بر همه واجب است نمىتوان آن اخبار را ردّ نمود ، بايد توجه داشت كه اگر حجت با اخبار ثابت نمىشد پيامبر در خطبهء معروف خود كه امور دينى را به حاضران در جلسه آموخت نمىفرمود كه حاضران در اين جلسه مطالب را به غائبان تبليغ كنند و چه بسا تبليغ شده كه از شنوندهء اصلى و اوّلى حديث شنواترست ، و از عبد الله بن مسعود روايت شده است كه رسول خدا فرمود ، خداوند شاد و بشاش نمايد هر كس را كه حديثى از ما بشنود و همانطور كه آن را شنيده است تبليغ نمايد و چه بسا تبليغ كننده كه از شنوندهء پيشين حديث شنواتر و نگهدارنده‌تر است .\r\nشافعى ميگويد چون رسول خدا شنودن اخبار و رساندن آن را به ديگران مستحب مؤكد دانسته است و حكم اين موضوع و امر آن واحد است دليل بر آنست كه تبليغ حديث آن حضرت بهر حال موجب اقامهء دليل و برهان براى كسى است كه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n( 1 ) خبر به او ميرسد ، شافعى از عبيد الله بن ابى رافع روايت مىكند كه پيامبر فرمود مبادا كسى را ببينم كه بر متكاى خود تكيه زده و چون حديثى از من براى او در مواردى كه به آنها امر كرده‌ام يا از آنها نهى كرده‌ام برسد بگويد من نميدانم ، هر چه در كتاب خداست همان را پيروى ميكنيم ، اين خبر بطور مرسل هم از ابن المنكور نقل شده است ، و هم مقدام بن معدى كرب ميگويد كه پيامبر در جنگ خندق بعضى از چيزها مثل خر اهلى را حرام فرمود سپس فرمود ، ممكن است به زودى بعضى از مردان شما روى تشك خود بنشيند و چون حديثى از من برايش نقل كنند بگويد ميان من و شما كتاب خدا كافيست هر چه در آن حلال است آن را حلال مىدانيم و آنچه در آن حرام است حرام ميدانيم ، در حالى كه آنچه را كه رسول خدا حرام فرموده است مثل حرام خداست ، اين خبر نوعى پيش بينى حضرت است از اينكه افرادى پس از او ممكن است احاديثى را ردّ نمايند .\r\nاز شبيب بن ابى فضالهء مالكى روايت مىكنند كه مىگفت چون اين مسجد كه مسجد جامع است ساخته شد عمران بن حصين در آن مىنشست روزى در حضور او صحبت از شفاعت شد مردى از حاضران گفت شماها احاديثى نقل مىكنيد كه براى آنها اصلى در قرآن نمىيابيم ، عمران خشمگين شد و به آن مرد گفت آيا قرآن خوانده‌اى . گفت آرى ، گفت در قرآن يافته‌اى كه نماز عشاء چهار ركعت و نماز مغرب سه ركعت و نماز صبح دو ركعت و نماز ظهر و عصر چهار ركعت است ؟ گفت نه ، عمران گفت از چه كسى آن را گرفته‌ايد مگر نه اين است كه از ما فرا گرفته‌ايد و ما هم از پيامبر خدا فراگرفته‌ايم ، آيا در قرآن يافته‌اى كه در مقابل هر چهل درهم بايد يك درهم زكات داد و در چند گوسپند يك گوسپند و در چند شتر يك شتر ؟ گفت نه ، عمران گفت ما اين احكام را از رسول خدا ياد گرفتيم و شما آنها را از ما آموختيد ، عمران باز پرسيد در قرآن آمده است كه  وَ لْيَطَّوَّفُوا بِالْبَيْتِ الْعَتِيقِ  « و طواف كنند خانهء ديرينه را » بخشى از آيهء 31 سورهء 22 آيا در قرآن اين مطلب هم آمده است كه بايد هفت مرتبه طواف كرد و سپس و ركعت نماز پشت مقام گزارد ؟ مگر اين اخبار را از ما ياد نگرفته‌ايد و ما هم آنها را از پيامبر ( ص ) آموخته‌ايم ، آن مرد گفت همچنين است ، عمران گفت آيا\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n( 1 ) اين قاعده را كه\r\nلا جَلَب و لا جنب و لا شغار فى الاسلام\r\nاست در قرآن يافته‌اى ؟\r\nگفت نه عمران گفت من اين قاعده را از پيامبر شنيده‌ام « اين اصطلاحات در مورد زكات و مسابقه اسب‌دوانى و ازدواج دوره جاهلى است كه در آن زنان مهريهء يك ديگر واقع ميشدند يعنى فى المثل مردى براى ازدواج با زنى خواهر خود را بزنى به برادر آن زن ميداد مترجم » آن مرد گفت قرآن مىگويد  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  آيهء 7 سورهء 59 عمران گفت آرى ما از رسول خدا امورى را فرا گرفته‌ايم كه شما به آن علم نداريد ، آن گاه مسألهء شفاعت را طرح كرد و گفت شنيده‌ايد كه خداوند متعال در قرآن خطاب به گروهى فرموده است   ما سَلَكَكُمْ فِي سَقَرَ ، قالُوا لَمْ نَكُ مِنَ الْمُصَلِّينَ   - الى قوله -    وَ كُنَّا نُكَذِّبُ بِيَوْمِ الدِّينِ حَتَّى أَتانَا الْيَقِينُ فَما تَنْفَعُهُمْ شَفاعَةُ الشَّافِعِينَ    « چه چيز شما را در آتش دوزخ در آورد ، گويند ما از نماز گزاران نبوديم تا آنجا كه مىگويد و ما روز جزا را تكذيب مىكرديم تا مرگ ما فرارسيدمان ، پس در خواست شفاعت كنندگان ايشان را سودى نمىبخشد » آيات 44 تا 50 سورهء 74 . عمران گفت شفاعت بر خلاف آنچه كه شنيده‌ايد سودبخش است .\r\nبيهقى مىگويد : حديثى كه نقل كرده و مىگويند . بايد حديث را به قرآن عرضه كرد و با آن سنجيد باطل است و درست نيست و خود اين حديث دلالت بر بطلان خود دارد . زيرا در قرآن هيچ دلالتى بر عرض حديث به قرآن نيست و در هر حال دليل بر حجّيت خبر واحد زياد است و من آنها را در كتاب‌هاى مفصل خود بيان كرده‌ام شافعى در مورد حجّيت خبر واحد استدلال خوبى دارد و مىگويد مگر نه اين است كه پيامبر ( ص ) حكّام و ولاة و كار گزاران خود را يكى يكى ميفرستاد و آنها را اعزام ميفرمود براى اينكه به مردم شرايع اسلام را بياموزند و اخبار پيامبر را در مورد احكام بيان نمايند و مردم آنچه را كه بر ايشان واجب و لازم است از همان يك نفر فرا گيرند و فرمانروايان هم آنچه كه بمردم تعلق داشت ميدادند و حتى بر ايشان اقامهء حدود مىكرد و احكام را جارى مىساخت و بديهى است كه حجت بر مردم تمام ميشد و اگر خبر واحد كفايت نميكرد و لازم بود كه گروه زيادى از افرادى كه در نظر مردم اهل صدق و\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n( 1 ) راستى هستند در مورد خبرى اعزام شوند ، پيامبر اين چنين رفتار نمىكرد . شافعى بعد مثالهايى مىزند از قبيل اعزام ابو بكر بعنوان امير الحجّ و اعزام على ( ع ) را با آيات اول سورهء براءة و اعزام معاذ به يمن و مىگويد كسى كه حديث و خبر واحد را ردّ مىكند در مورد معاذ و احكام او در جنگ‌هاى يمن چه ميگويد ؟ اگر آن را مىپذيرد كه خبر واحد را پذيرفته است و اگر پذيرفت حجّيت خبر واحد را قبول كرده است ، و اگر تصور كند حجت بر آنها با خبرى كه معاذ آورده است اقامه نشده است كه گفتار او عجيب خواهد بود ، و اگر بگويد اين چنين نبوده است ، منكر خبر عامّه شده و عملا تمام اخبار عامه و خاصه را دور ريخته است .\r\n\r\nفصل : دربارهء كسانى كه اخبار ايشان پذيرفته مىشود\r\nشافعى مىگويد در مورد حجيّت خبر خاصه شرايطى است كه از جمله اين است كه كسى كه حديث را نقل كرده است از لحاظ دينى و اعتقادى مورد اعتماد و ثقه باشد ، معروف به راستى گفتار در حديث خود و عامل به آنچه كه در بارهء آن حديث را نقل مىكند و عالم به الفاظ و تأثير آن در معنى باشد يا لا اقل از كسانى باشد كه بدون ذره‌اى تصرف حديث را با همان الفاظى كه شنيده است نقل نمايد و معنى حديث را بيان نكند ( باصطلاح نقل به معنى و مضمون ننمايد ) ، زيرا اگر كسى كه عالم نيست حديثى را نقل به معنى نمايد ممكن است كار به آنجا كشد كه حلالى را حرام معنى كند ، و حال آنكه اگر حديث را كاملا منطبق با الفاظ اصلى بيان نمايد ديگر راهى براى تحريف معناى آن باقى نمىماند ، شرط ديگر اين است كه اگر حديثى را از حفظ بيان مىكند براستى حافظ باشد ، و اگر از كتابى نقل مىكند حافظ آن كتاب باشد بايد اگر حديثى را اهل حفظ بيان مىكنند همه با يك ديگر در نقل آن موافق باشند ، محدث بايد مدلّس نباشد به اين معنى كه مطالبى را كه نشنيده است اضافه نكند ، يا چنين نباشد كه حديثى از پيامبر نقل كند كه اشخاص مورد اعتماد خلاف آن را نقل كرده باشند اين شرط بايد در همهء افرادى كه حديث را براى محدث نقل كرده‌اند موجود باشد تا سلسله سند به پيامبر برسد و بايد هر يك نفرى را كه حديث را از او\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n( 1 ) روايت مىكند اين شرايط را براى او در نظر داشته باشد ، هر يك از محدّثان كه داراى اشتباه و غلط زيادى باشد و كتاب صحيح هم در دست نداشته باشد حديثى كه نقل مىكند پذيرفته نمىشود ، البته صورت اسامى محدثان واجد شرط و آنهايى كه متهم به كذب و جعل هستند در كتابهاى تاريخ حديث ضبط گرديده و علماى حديث آنها را مىشناسند ، گاهى ممكن است براى محدثان خبير و راست گفتار هم اشتباهى پيش آيد و حديثى كه داراى اسناد ضعيفى است نقل نمايند و ميدانيم كه بهر حال قلم و گوش و حافظه ممكن است اشتباه نمايد و بدون اينكه قصد بدى داشته باشند حديث شاذّى را آورده باشند كه آن را هم كسانى كه كاملا مسلط باشند مىشناسند و خداوند متعال گروهى را مأمور و موكّل به حفظ سنن و احاديث كرده است ، نعيم بن حمّاد ميگويد به عبد الرحمن بن مهدى گفتم چگونه حديث « صحيح » را از ناصحيح تشخيص مىدهى ؟ گفت همانطور كه پزشك ديوانه را تشخيص ميدهد همچنين نقل شده است كه مرد ديگرى از همين عبد الرحمن پرسيد چگونه نسبت به حديثى ميگوئى « صحيح » است و حديث ديگرى را ناصحيح ميدانى ، عبد الرحمن گفت اگر سكه‌هاى درهم خود را پيش سكه شناسى ببرى و او بگويد كه فلان سكه درست است و ديگرى نبهره است و ديگرى مغشوش آيا مىپذيرى يا اينكه دلائل و علت آن را مىپرسى ؟ گفت مىپذيرم ، عبد الرحمن گفت ما هم بواسطهء طول مجالست و ممارست و خبره بودن احاديث را تشخيص ميدهيم ، از يحيى بن معين هم روايت شده است كه مىگفت اگر افراد ماهر و وارد نمىبودند ، بدون ترديد روايات مجعول و بى ارزش در شريعت بسيار مىشد و هر گاه حديثى شنيدى بيا آن را بگو تا صحيح و ناصحيح آن را معين كنم مگر اين گفتار شريح قاضى را نشنيده‌اى كه ميگويد براى حديث هم افراد خبره و جوهر شناسى هستند همانطور كه براى تشخيص سكه‌ها صرافان ناقد و بصير هستند .\r\n\r\nفصل :\r\nاز امورى كه بايد به آن توجه شود اين است كه اخبار خاصه‌اى كه روايت شده است سه نوع است : نوع اوّل حديثى است كه دانشمندان در حديث درباره صحت آن اتفاق دارند و اين خود بر دو نوع است :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n( 1 ) نخست اينكه حديث از طرق مختلف و گروه زيادى روايت شده بطورى كه به حدّ اشتهار رسيده باشد و احتمال خطا در آن و يا همدستى راويان آن بر دروغ دور نمايد و بعيد باشد كه اين گونه احاديث در واقع موجب علم مىگردد البته علم اكتسابى ، از قبيل رواياتى كه دربارهء قضا و قدر و رؤيت و حوض ( كوثر ) و عذاب گور و بعض از معجزات و فضائل و احكام وارد شده است كه بعضى از آنها بطرق مكرر و فراوان نقل شده است .\r\nدوّم احاديثى است كه از طريق آحاد روايت شده و مثلا در مورد ادعيه و زهد و پارسائى و گاه در احكام به چشم مىخورد مثلا شهادت و گواهى دادن دو شاهد در محكمه موجب صدور حكم مىگردد ، ممكن است دربارهء هر يك از اين دو گواه و همچنين خبرى كه نقل مىكنند احتمال خطا داد اما چون نص كلام الهى در قبول شهادت دو نفر شاهد عادل است و سنت هم پذيرش خبر واحد را به شرطى كه راوى عادل و جامع صفات باشد تأييد نموده است ، شهادت موجب صدور حكم و عمل به آن مىشود ، دربارهء اخبار آحادى كه موضوع آن معجزات پيامبر و يا ذكر فضيلتى براى يكى از صحابه باشد بايد توجه داشت كه اين اخبار در يك موضوع همه با هم متفقند كه عبارت است از اثبات معجزه يا فضيلت براى شخص معينى ، و از مجموع آنها علم اكتسابى حاصل مىشود ، بلكه اگر ميان آن احاديث و احاديث مستفيضهء ديگرى كه درباره آيات و معجزات پيامبر آمده است جمع نمائيم موجب علم ضرورى ميگردد و از مجموع آنها ثابت مىشود كه مردى از ميان عرب با نام محمد بن عبد الله بن عبد المطلب بيرون آمده و ادّعاى نبوت و پيامبرى فرموده است و نشانه‌ها و معجزاتى براى مردم آشكار ساخته و اين معجزات بضميمهء قرآن كه در ميان امت او باقى مانده موجب گرويدن مردم به او گرديده است . همچنين علّت اشتهار حاتم به سخاوت در واقع احاديث آحادى است كه همه در يك مسأله اتفاق دارند و آن سخاوت حاتم است در نتيجه اين موضع به حد تواتر رسيده و سخاوت حاتم را اثبات مىنمايد .\r\nنوع دوّم از اخبار خاصه احاديثى است كه دانشمندان حديث براى آن ضعفى قائل هستند و اين هم بر دو نوع است : نخست آنهايى كه بوسيلهء راويانى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n( 1 ) روايت شده است كه معروف به دروغ گويى و جعل حديث هستند كه اين نوع از احاديث در امور دينى مطلقا به كار نمىآيد مگر براى روشن ساختن برخى از امور ، در اين مورد از سمرة بن جندب روايت شده است كه پيامبر فرمود « هر كس حديثى از من نقل كند و خود آن را دروغ بداند خودش هم يكى از دروغ گويان است » نظير همين حديث از مغيره بن شعبه هم روايت شده است .\r\nنوع ديگر حديثى است كه راوى آن متهم به جعل نيست ، اما معروف به كمى حافظه و يا كثرت اشتباه است ، يا اينكه راوى آن شناخته شده نيست و مطلبى دربارهء عدالت و شرايط ديگر او در جائى ثبت نگرديده است اين گونه از احاديث هم در احكام به كار نمىآيد حتى شهادت چنين افرادى در محاكم شرع هم مسموع نيست البته اين گونه احاديث در ادعيه و ابواب زهد و پارسايى و تفسير و مغازى و امورى كه ارتباطى به احكام ندارد به كار مىآيد ، از عبد الرحمن بن مهدى روايت شده است كه مىگفت ما هر گاه روايات ثواب و عقاب و فضائل و اخلاق را مىشنويم در اسانيد آن گذشت مىكنيم و سخت گيرى نمىنمائيم امّا هنگامى كه در مسائل حلال و حرام و احكام براى ما روايت نقل مىكنند در اسانيد آن سخت گيرى ميكنيم و تمام رجال آن را مورد بررسى قرار ميدهيم .\r\nاز يحيى بن سعيد قطّان روايت شده است كه ميگفت در مورد تفسير اگر از اشخاصى كه مورد وثوق نيستند مطلبى مىگويند تساهل كنيد و سخت گير نباشيد و گفت ليث بن ابى سليم و جويبر بن سعيد و ضحاك و محمد بن سايب كلبى از لحاظ حديث افراد مورد ستايشى نبودند امّا در عين حال تفسير را از قول ايشان مىنوشتند ، بيهقى مىگويد علت اينكه در اخذ تفسير از ايشان سخت گيرى نمىكنند در واقع براى اين است كه كار آنها جمع و تقريب اخبار در مورد لغات عرب است . و هم روايت شده است كه از احمد بن حنبل پرسيدند دربارهء موسى بن عبيده و محمد بن اسحاق چه ميگوئى ؟ گفت موسى بن عبيده عيبى ندارد البته برخى از احاديث ناشناخته را از طريق عبد الله بن دينار و ابن عمر از پيامبر نقل كرده است اما محمد بن اسحاق را كه مىبينيد اين همه احاديث سيره را از او نوشته‌اند ، امّا در مورد حلال و حرام و احكام قوم ديگرى را مىپذيريم و از هر\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n( 1 ) دست خود چهار انگشت را اشاره كرد بدون اينكه انگشت ابهام خود را به حساب آورد ، ( ظاهرا مقصود اين است كه به همه نمىتوان اعتماد كرد ) .\r\nنوع سوّم احاديثى است كه اثبات آن مورد اختلاف علماى حديث باشد مثلا ممكن است دربارهء يكى از راويان آن كسى اطلاعى دارد كه ديگرى آن اطلاع را ندارد يا اينكه دربارهء پذيرش آن حديث يك نفر ترديد مىكند در حالى كه ديگرى ترديدى ندارد يا اينكه يك نفر اشكالى به حديث مىگيرد كه ديگرى آن اشكال را وارد نمىداند ، يا در مورد برخى از الفاظ حديث يا داخل شدن اسناد حديث در حديث ديگر اشكالى به نظر كسى ميرسد كه ديگرى آن را وارد نمىبيند يا متوجه آن نشده است ، كه در مورد اين گونه احاديث وظيفهء علماى حديث است كه با دقت كامل و اجتهاد آنها را بررسى نمايند و صحيح‌ترين مطلب آن را برگزينند .\r\n\r\nفصل : در احاديث مرسل\r\nهر حديثى را كه يكى از تابعين و يا اتباع آنها ( نسلى كه پس از اصحاب پيامبر ( ص ) بوده يا خود درك صحبت پيامبر را نكرده باشند در اصطلاح تابعين و افراد بعدى را اتباع مىنامند ) بدون ذكر راويان از پيامبر ( ص ) نقل نمايد دو نوع است .\r\nنخست اينكه كسى كه خبر را به صورت مرسل نقل كرده از بزرگان تابعين باشد بطورى كه گروهى از اشخاص عادل شهادت به موثق بودن او بدهند در مورد اين اشخاص در صورتى كه حديث مرسل ديگرى هم در تأييد آن آمده باشد و يا گفتارى از اصحاب آن را تأييد كند و يا مورد قبول عموم اهل علم باشد ، حديث مرسل او حتى در مورد احكام هم پذيرفته مىشود .\r\nدوّم احاديث مرسلى است كه از متأخران تابعين نقل شده باشد كه معمولا احاديث خود را از قول هر كسى ممكن است گرفته باشند و دانشمندان حديث هم در آن ضعفى احساس نمايند در مورد احكام پذيرفته نمىشود اما در مواردى كه بر آن حكمى مترتب نيست از قبيل دعوات و مكارم اخلاق و يا سيره و مغازى پذيرفته\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n( 1 ) مىشود .\r\n\r\nفصل : در اختلاف احاديث\r\nاز شافعى روايت شده است كه مىگفت اگر امكان اين باشد كه به دو حديث با يك ديگر عمل كرد . بايد هر دو را به كار بست و هيچيك را رها نبايد كرد امّا اگر دو حديث در يك موضوع با يك ديگر اختلاف داشته باشد اين اختلاف ممكن است به دو صورت باشد ، نخست اينكه يكى ناسخ و ديگرى منسوخ باشد كه در اين صورت به حديثى كه ناسخ است عمل مىشود و حديث منسوخ را رها مىكنند ، حالت دوّم اين است كه دو حديث در موضوع واحد با يك ديگر اختلاف داشته باشد و قرينه و دليلى هم بر اينكه يكى ناسخ و ديگرى منسوخ است در دست نباشد كه در اين صورت بدون اقامهء دليل كافى نمىتوان يكى را رها كرد و بايد در صدد يافتن قرائن بود مثلا بايد ديد كداميك از ديگرى ثابت شده‌تر است ، يا بايد ديد كداميك به دستورهاى قرآن و سنت پيامبر ( ص ) شبيه‌تر و نزديك‌تر است يا اينكه علماى حديث يكى را برگزيده‌اند و يا اينكه كداميك در مواردى كه قياس امكان داشته باشد با اصول منطبق‌تر است و يا اينكه كداميك مورد قبول عدهء بيشترى از اصحاب است ، و هر گاه حديثى مجهول باشد يا آنكه راوى آن مقبول نباشد ، آن حديث قابل اعتنا نيست و مثل اين است كه نيامده است ، زيرا چنين حديثى اصلا ثابت نيست .\r\n\r\n« فصل »\r\nاز چيزهاى ديگرى كه بايد دانست ، اين است كه خداوند متعال پيامبر خود را به حق مبعوث فرموده و قرآن كريم را بر او نازل كرده و حفظ و نگهدارى آن را تضمين فرموده است چنان كه ميفرمايد  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « بدرستى كه ما فرو فرستاديم قرآن را و همانا كه خودمان نگهدارندهء اوئيم » آيهء 10 سورهء 15 و پيامبر ( ص ) را روشن كننده و توضيح دهندهء دين و قرآن قرار داده و فرموده است  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَ لَعَلَّهُمْ يَتَفَكَّرُونَ  « و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n( 1 ) فرو فرستاديم به تو ذكر را تا بيان كنى براى مردم آنچه بايشان فرو فرستاده شده است باشد كه ايشان انديشه كنند » آيهء 44 سورهء 16 ، و خداوند متعال پيامبر را تا هنگامى كه آن چه را كه به آن مبعوث شده بود روشن ساخت در ميان امت باقى گذارد و سپس او را بسوى رحمت ابدى خويش گرفت ، پيامبر ( ص ) در حالى از ميان امت رفت كه راه براى آنها كاملا واضح و روشن شده بود ، هر گرفتارى كه بر مسلمانان ميرسيد بطريق كافى در قرآن و سنت پيامبر براى آن نصّ و دليل مىيافتند و هم خداوند متعال در هر دوره و زمان ميان امت پيامبر پيشوايانى قرار داده است كه براى بيان شريعت و حفظ آن و ردّ بدعت از آن به بهترين وجهى اقدام نموده‌اند ، چنانچه ابو سعد احمد بن محمد صوفى با اسناد خود از ابراهيم بن عبد الرحمن عذرى اين خبر را براى ما نقل مىكند كه پيامبر فرمود ( اين علم را فرزندان خلف اين امت به ارث مىبرند و تحريف افرادى را كه غلوّ مىكنند و دعاوى نارواى ياوه گويان و تأويل نادانان را از آن دور خواهند ساخت ) اين خبر را وليد بن مسلم هم از همين راوى و شيوخ مورد اعتماد از پيامبر ( ص ) نقل نموده است .\r\nصحت و درستى اين خبر در دورهء صحابه و در هر عصرى تا روزگار ما ثابت شده است و در هر دوره گروهى در اين مورد اقدام نموده‌اند و در مورد شناساندن راويان اخبار و احاديث و جرح و تعديل ايشان كتابهاى ارزنده تأليف و تدوين كرده‌اند بطورى كه هر كس بخواهد از آن مطلع شود براحتى مىتواند آگاه گردد ، علاوه بر ايشان فقهاى همهء بلاد دربارهء جرح و تعديل گفتگو كرده‌اند ، چنانچه ابو عبد الرحمن محمد بن حسين سلمى براى ما از ابو حنيفه روايت مىكرد كه او مىگفته است من دروغگوتر از جابر جعفى و فاضل‌تر از عطا نديده‌ام و هم روايت مىكنند كه ابو سعد صغانى برخاست و به ابو حنيفه گفت دربارهء عمل كردن به روايات ثورى چه ميگوئى ؟ گفت اخبار او را بنويس زيرا مورد اعتماد و ثقه است بجز احاديثى كه از ابى اسحاق از حارث و يا از جابر جعفى نقل كرده باشد ( قضاوت ابو حنيفه دربارهء جابر جعفى از نظر شيعه بطور كلى مردود و مغرضانه است : مترجم ) .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n( 1 ) ابو الحسين بن الفضل قطان در بغداد با اسناد خود براى ما از شافعى نقل مىكرد كه مىگفته است روايت كردن از حرام بن عثمان حرام است ، و ابو عبد الله حسين بن حسن خضيرى در بغداد از قول يحيى بن سعيد قطان نقل مىكرد كه گفته بود از شعبه و سفيان ثورى و مالك بن انس و سفيان بن عيينه پرسيدم كه تكليف دربارهء اشخاصى كه متهم به جعل حديث هستند چيست ؟ آيا بايد حفظ الغيب نمود ؟ گفتند نه وظيفه آنست كه براى مردم امر او را آشكار سازى ، همچنين ابو على رودبارى از ابو بكر بن خلاد نقل ميكرد كه به يحيى بن سعيد گفتند آيا نمىترسى كه اين كسانى كه حديث آنها را قبول ندارى در نزد خدا با تو مخاصمه كنند ؟ گفت اگر اينها در پيشگاه خدا با من دشمنى كنند بهتر است تا اينكه رسول خدا ( ص ) خصم من باشد و بفرمايد چرا حديثى را كه ميدانستى دروغ است نقل كردى ، ابو عبد الله حافظ از شافعى روايت مىكند كه مىگفته است اگر شعبه نبود حديث در عراق شناخته نشده بود ، شعبه گاهى پيش برخى از محدثان مىآمد و مىگفت حق ندارى حديث نقل كنى ( چون آنها را مىشناخته كه حديث جعل مىكنند . مترجم ) و الا از امير براى خود بر تو يارى مىطلبم ، و به اين طريق حريم سنت پيامبر را نگاه ميداشتند . شواهد در اين باره زياد است به همين اندازه كه نقل شد كفايت مىكنيم .\r\nاين مقدمهء كتاب دلائل النبوّه است كه در آن احوال صاحب شريعت و معجزات پيامبر بزرگوار ( ص ) را آورده‌ام و بايد دانست احاديثى را كه در اين كتاب آورده‌ام تلاش كرده‌ام كه صحيح و مورد اعتماد باشد اگر حديثى مبهم بوده آن را رها كرده‌ام هر چند در مورد كارهايى نظير اين كتاب آنها هم مورد قبول واقع مىشود ، اگر اخبارى را كه ضعيف بوده آورده‌ام به ضعف آن اشاره نموده‌ام و به احاديث ديگر اعتماد كرده‌ام .\r\nگروهى از متأخران در مورد معجزات و احوال پيامبر ( ص ) كتاب‌هايى نوشته‌اند و اخبار زيادى را بدون در نظر گرفتن صحيح و ناصحيح و تشخيص مشهور و غير مشهور يا مجعول و غير مجعول جمع آورى كرده‌اند ، بطورى كه اشخاص داراى حسن نيت غالب آن اخبار را بطور يكسان پذيرفته‌اند و كسانى هم\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n( 1 ) كه حسن نيت نداشته‌اند آن احاديث را يك جا و بطور يكسان ردّ كرده‌اند .\r\nعادت من در كتابهائى كه در اصول و فروع نوشته‌ام بر اين بوده است كه باخبار صحيح قناعت كنم يا آنكه صحيح و ناصحيح را تميز دهم و بيان كنم كه در نتيجه خواننده با بصيرت كامل بر آن اعتماد نمايد و گمراهان از اهل بدعت نقطهء ضعف و آيهء طعن و موجب حمله‌اى بر آنچه اهل سنت و جماعت بر آن اعتماد كرده‌اند نيابند و هر كس در تلاش و كوشش اهل حفظ دقت نمايد متوجه مىشود كه آنها در شناخت اخبار مقبول و مردود كمال امانت را بخرج داده‌اند و از هيچ كوششى فرو گذارى نكرده‌اند ، و در اين راه از شماتت و سرزنش نترسيده‌اند ، تا بدانجا كه پسر در حديث نقل شده از پدر و پدر در حديثى كه پسرش نقل كرده است و برادر به حديث برادر اعتراض نموده و آن را ردّ كرده است ، و مسألهء خويشاوندى و مال و ثروت مانع از اظهار حق نبوده است ، در اين باره شواهد زياد است و من در كتابهائى كه تصنيف كرده‌ام نوشته‌ام ، بهر حال هر كس كه كتابهاى مرا خوانده باشد و قدرت تميز دادن مرا در احاديث درست و نادرست ديده باشد و توفيق يارش باشد ميداند كه راست مىگويم و درست گفتارم و هر كس هم كه دقت نكند و بى توفيق هم باشد هر چه قدر هم شرح دهم و هر قدر توضيح دهم در او اثرى نخواهد داشت و او را سودى نخواهد بخشيد چنان كه خدا مىفرمايد  وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ  « و چه سود كند آيات و بيم كنندگان آن گروههائى را كه نميگروند » آيهء 102 سورهء 10 .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n( 1 )\r\n\r\nبسم الله الرحمن الرحيم و صلى اللّه على سيدنا محمد و آله و صحبه\r\nستايش پروردگار را كه آسمانها و زمين را بيافريد و نور و تاريكى و جواهر و اعراض را پديد آورد و چهره‌ها و پيكره‌ها را ساخت ، مرگ و زندگى را مقرر داشت و زندگى اين جهان و آن جهان را مقدر فرمود و بهر كس كه خواست شنوايى و بينائى و دل عطا فرمود و نيز به هر يك از خلق كه اراده فرمود شناخت و عقل و نظر و استدلال و هدايت و رستگارى ارزانى داشت ، و پيامبران را با فرمانهاى خود ارسال داشت و آنان فرمانبران را به بهشت مژده دهنده بودند و سركشان را از آتش بيم دهنده ، و خدا پيامبران را با دلائل و نشانه‌هاى راست تأييد فرمود تا براى مردم پس از ايشان بهانه‌اى نباشد و ما را به پيامبر امين و رسول مكين سرور پيامبران و خاتم ايشان ابى القاسم محمد بن عبد الله بن عبد المطلب مخصوص گردانيد ، پيامبرى كه از همهء خلق خدا گران‌قدرتر است و خشنودى دين و دنيا را از همگان بيشتر گرد آورده و تبار او بهترين تبار ، و انديشه‌اش برترين انديشه‌ها است .\r\nخداى عزّ و جلّ او را با آيين حق و هدايت براى همهء مكلفان خلق فرستاده و در رحمت خود را با او گشاده گردانيد و پيامبريش را به او ختم نمود . او را براى رسالت و بيان شريعت برگزيده ، و ياد و نام او را همچون نام خويش بلند مرتبه ساخت ، و قرآن گرامى و فرخنده و گران قدر و استوار را كه دليل روشن و ريسمان استوار و پرچم درخشان و معجزهء تابان است برايش نازل فرمود ، قرآن در همهء عمر با او همراه بود و پس از رحلت او در ملتش پايدار و در آن به پيامبر دستور فرمود تا به\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n( 1 ) مخالفان بگويد اگر مىتوانند نظير آن را بياورند با آنكه طبيعت ايشان عرب و سرشت ايشان فصاحت و صنعت آنان نظم كلام و گفتار بود در عين حال عاجز و ناتوان از معارضه شدند و از آن سرباز زدند و به روى اسلام شمشير كشيدند ، خداوند مىفرمايد :\r\n قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً  « بگو اگر آدميان و پريان گرد آيند كه مانند اين قرآن بياورند ، مانند آن را نخواهند آورد هر چند كه بعضى براى بعضى ديگر پشتيبان باشند » آيهء 88 سورهء 17 قرآن همراه با معجزات آشكار و دلايل و آيات روشن ديگرى هم بود كه خداوند به پيامبر عنايت فرموده بود تا دين او را بر همهء اديان ديگر پيروز گرداند هر چند مشركان را ناخوش آيد ، پيامبر ( ص ) رسالت خود را تبليغ فرمود و نصيحت و خير خواهى را اداء كرد و راه را روشن ساخت و طريق مستقيم را نشان داد و خداى را عبادت كرد تا مرگ او را فرا رسيد ، درودهاى خدا بر او و خاندان پاكيزه‌اش باد ، برترين و پاك‌ترين و بيشترين درودها ، هم از سوى آنان كه او را به ياد مىآورند و هم بعدد بىخبرانى كه از ياد او غافل مانده‌اند .\r\nو بعد ، چون به يارى و توفيق پروردگار از تنظيم و استخراج اخبار مربوط به اسماء و صفات خداوند و مباحث رؤيت و ايمان و قدر و عذاب قبر و امور مربوط به قيامت و زنده شدن پس از مرگ و حساب و ميزان و صراط و حوض و شفاعت و بهشت و دوزخ آسوده گشتم و توانستم منبع مفيدى براى متكلمان فراهم آورم و روايات مربوط را بررسى نموده مقبول را از مردود مشخص ساختم ، اراده كردم كه بخواست خداوند متعال كتابى دربارهء برخى از معجزات پيامبرمان ( ص ) و دلائل نبوت او فراهم آورم تا كمكى در راه اثبات رسالت آن حضرت باشد ، در اين كار از خدا طلب خير كردم و از او براى اتمام كار يارى خواستم تا بتوانم اخبارى را كه دربارهء شرف نژاد والاى آن حضرت و پاكيزگى تبار او و نام‌ها و صفات و مدت عمر و تاريخ وفات آن حضرت رسيده است جمع كنم و مانند مصنفات ديگر خود فقط به اخبار صحيح و معروف قناعت كردم مگر در مواردى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n( 1 ) كه براى توضيح ذكر بقيهء اخبار و احاديث هم لازم مينمود كه در آن مورد گاه از اخبار و احاديث غير معروف ، و غريب هم استفاده كردم ، همانطور كه در بخش قبول اخبار در مقدمه ياد آور شدم به اخبار صحيحى كه نزد اهل تاريخ و سيره مورد قبول است اعتماد نمودم ، از خدا يارى و توفيق ميجويم و او در همهء امور براى من كافى و برترين وكيل است .\r\n\r\nمجموعهء ابواب مولد پيامبر ( ص )\r\n\r\nباب روز تولد :\r\nاز ابو قتاده روايت است كه عربى نظريهء پيامبر را در مورد روزهء روز دوشنبه پرسيد ، فرمود روزى است كه متولد شده‌ام و در همان روز قرآن هم بر من نازل شده است . اين روايت به چند طريق با همين الفاظ از ابو قتاده نقل شده و مسلم بن حجاج هم آن را در صحيح خود آورده است . و از ابن عباس هم روايت شده است كه مىگفت پيامبر شما صلى الله عليه و سلّم روز دوشنبه متولد شد . 1\r\n\r\nباب ماهى كه پيامبر ( ص ) متولد شد :\r\nمحمد بن اسحاق روايت مىكند كه پيامبر ( ص ) روز دوشنبه دوازدهم ماه ربيع الاول عام الفيل متولد گرديد .\r\n\r\nسال تولّد :\r\nاز ابن عباس روايت شده است كه پيامبر ( ص ) در عام الفيل متولد شد ، در برخى روايات ديگر تولد را در روز حملهء فيل به مكه دانسته‌اند ، از قيس بن مخرمه هم روايت است كه مىگفت من و پيامبر هر دو در عام الفيل متولد شديم و هم سن و ساليم ، : ابن اسحاق مىگويد بنابر اين پيامبر در سال عكاظ بيست ساله بوده است ، عثمان بن عفان از قباث بن اشيم پرسيد تو بزرگترى يا رسول خدا ( ص ) ؟ قباث گفت رسول خدا از من بزرگتر است ، امّا تولد من زودتر از تولد او اتفاق افتاده است و من پشگل فيل را ديدم كه سبز رنگ‌پريده و دگرگون شده بود . در روايت ديگرى پشگل فيل ، فضلهء مرغ آمده است . و از ابى الحويرث روايت شده است كه گفت شنيدم عبد الملك مروان به قباث بن اشيم مىگفت آيا تو بزرگترى يا رسول خدا ( ص ) ؟ قباث گفت رسول خدا از من بزرگتر است و من از او مسن‌ترم ، پيامبر ( ص ) در عالم الفيل متولد شد و حال آنكه\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n( 1 ) من كودكى بودم و مادرم فضولات فيل را كه كهنه شده بود به من نشان داد و من متوجه اين معنى ميشدم . و پيامبر در آغاز سال چهلم بعد از فيل مبعوث گرديد . از جبير بن مطعم هم روايت شده است كه گفت رسول خدا ( ص ) در سال فيل متولد شد و پانزده سال پس از آن اجتماع بزرگ عكاظ صورت گرفت و بيست و پنج سال پس از سال فيل خانهء كعبه را تجديد ساختمان نمودند و پيامبر در آغاز سال چهلم مبعوث گرديد . از ابن شهاب هم روايت شده است كه خداوند متعال پيامبر ( ص ) را در آغاز سال پانزدهم تجديد ساختمان كعبه به پيامبرى مبعوث فرمود و فاصلهء بين مبعث و اصحاب فيل هفتاد سال بوده است .\r\nابو اسحاق ابراهيم بن منذر مىگويد اين خيال بافى و سهو است چرا كه هيچيك از دانشمندان در اينكه پيامبر ( ص ) در سال فيل متولد شده و در آغاز سال چهلم بعد از فيل مبعوث گرديده است ترديد نمىكنند .\r\nاز ابن ابزى روايت شده است « فاصلهء ميان تولد پيامبر و سال فيل ده سال است » و از سويد بن غفله روايت شده است كه مىگفت « من و پيامبر هم سن و ساليم ، و من در سال فيل متولد شده‌ام » روايت ديگرى هم از همين سويد نقل شده است كه مىگفت من دو سال از پيامبر ( ص ) كوچكترم .\r\n\r\nباب تولد مصطفى ( ص ) و آياتى كه بهنگام تولد و پيش از آن و بعد آن ظاهر شده است :\r\nاز عرباض بن ساريه صحابى رسول خدا روايت است كه شنيدم پيامبر مىفرمود « در آن هنگام كه آدم در گل نهفته بود من بندهء خدا و خاتم پيامبران بودم و شما را خبر مىدهم كه من نتيجهء دعاى پدرم ابراهيم ( ع ) هستم و هم عيسى ( ع ) به من مژده داده است و مادرم نيز خوابى ديد و نيز آيتى مشاهده كرد ، كه مادران همهء پيامبران هم آن را مشاهده كرده‌اند ، و هنگام زايمان پيامبر مادر او پرتوى را ديد كه از آن كاخ‌هاى شام روشن گرديد » اين روايت از سعيد بن سويد هم نقل شده است ، در اين روايت منظور آنست كه در تقدير الهى و قضاى پروردگار پيش از آنكه آدم نخستين بوجود آيد كه اولين پيامبر هم بوده است ، پيامبرى و ختم نبوت محمد ( ص ) تقدير شده بوده است ، و منظور از جمله « نتيجهء دعاى پدرم ابراهيم هستم » اين است كه چون ابراهيم ( ع ) خانهء كعبه را بنا كرد دعا نمود و چند\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n( 1 ) حاجت از خداوند خواست ، از جمله اينكه خدايا اين شهر را در امان قرار بده و دلهاى گروهى از مردم را عاشق اين سرزمين گردان ، ميوه و خوراكهاى پاكيزه به ايشان عنايت فرما ، و سپس عرضه داشت  ( رَبَّنا وَ ابْعَثْ فِيهِمْ رَسُولًا مِنْهُمْ يَتْلُوا عَلَيْهِمْ آياتِكَ وَ يُعَلِّمُهُمُ الْكِتابَ وَ الْحِكْمَةَ وَ يُزَكِّيهِمْ إِنَّكَ أَنْتَ الْعَزِيزُ الْحَكِيمُ )  « پروردگارا بر ايشان پيامبرى از ميان خودشان برانگيز كه بخواند بر ايشان آيات ترا و بياموزد ايشان را كتاب و حكمت و پاك‌سازدشان بدرستى كه تو غالب و درست گفتارى » آيهء 129 سورهء 2 : اين دعاى ابراهيم ( ع ) مستجاب شد و خداوند پيامبر ما را همان پيامبرى قرار داد كه او خواسته بود و در تقدير و قضاى الهى چنان بود كه محمد ( ص ) نبى و خاتم پيامبران باشد و اجراى اين فرمان پس از استدعاى ابراهيم ( ع ) ميان قوم عرب صورت گرفت همچنان كه خداوند نطفهء او را در پشت فرزندان ابراهيم ( ع ) قرار داد ، و منظور از اينكه عيسى ( ع ) به من مژده داد ، اين است كه خداوند متعال به عيسى ( ع ) امر فرمود كه بنى اسرائيل را به وجود محمد ( ص ) پيش از تولد او مژده دهد ، و منظور از آيت و رؤيايى كه مادر آن حضرت مشاهده نموده ظاهرا مطلبى است كه از ابن اسحاق روايت شده است كه چنين است ، آمنه دختر وهب مادر رسول خدا مىگفت چون به محمد ( ص ) باردار شدم فرشته‌اى بر من ظاهر شد و گفت تو به سيّد اين قوم حامله شده‌اى و چون فرزندت بر زمين قرار گرفت ، بگو : « او را در پناه خداى يگانه قرار مىدهم ، از شر حاسدان » [ ميان بندگان متعهد و پسنديده و بردگانى كه خود پيشاهنگ خواهند بود و او بدون اينكه كسى راهنمايش باشد همه را رهنمون است و او بندهء پروردگار ستوده و گرانمايه است ، و در همه مشاهد آشكار خواهد شد 
  ] و فرشته گفت نشانهء آن هم اين است كه پرتوى با او خواهد درخشيد كه كاخهاى شهر بصرى را در شام روشن خواهد ساخت و او را محمد نام بگذارد نام او در تورات و انجيل احمد است و خلق آسمانها و زمين او را ستايش مىكنند و نام او در قرآن محمد است و من او را به همين نام نام گذارى كردم . [ ( 1 ) 
  ] .\r\n\r\n\r\n","description":"","footnote":"\r\n[ ( 1 - ) 
  ] عبارت ميان دو علامت در متن سيرهء ابن هشام نيامده است مراجعه كنيد به صفحهء 166 جلد اول چاپ مصر 1936 ميلادى .\r\n","page_name":" 74 ","page_number":74},
  {"content":"\r\n\r\n( 1 ) از همين عرباض روايت ديگرى نقل شده است كه گفت شنيدم پيامبر چنين مىفرمود ، من نزد خدا و در كتاب سرنوشت هنگامى كه آدم در گل نهفته بود خاتم پيامبران بودم و من نتيجهء دعاى پدرم ابراهيم هستم و همانم كه عيسى ( ع ) مژده داده است و مادرم چنان ديد كه پرتوى از او بيرون آمد كه كاخهاى شام از آن روشن گرديد .\r\nخالد بن معدان از گروهى از اصحاب رسول خدا ( ص ) روايت مىكند كه آنها به پيامبر گفتند دربارهء خود سخنى بگوى ، فرمود من نتيجهء دعاى پدرم ابراهيم هستم و همانم كه عيسى ( ع ) مژده داده است و مادرم هنگامى كه به من حامله شد در خواب ديد كه پرتوى از او خارج شد كه كاخهاى شهر بصرى در شام از آن روشن گرديد .\r\nروايتى ديگر از ابى امامه نقل شده است كه به پيامبر گفته شد آغاز كار تو چگونه بود ؟ فرمود من نتيجهء دعاى پدرم ابراهيم ( ع ) و بشارت عيسى ( ع ) هستم و مادرم نيز در خواب ديد پرتوى از او سرچشمه گرفت كه كاخهاى شام از آن روشن شد .\r\nاز ميسرة فجير روايت شده است كه به پيامبر گفتم از چه زمانى پيامبر بودى ؟\r\nگفت از آن زمان كه آدم ميان روح و جسد بود . 2\r\n\r\nسخن درباره عبد المطلب :\r\nاز زهرى روايت شده است كه نخستين مطلبى كه دربارهء عبد المطلّب جدّ پيامبر ( ص ) نقل مىكنند اين است كه قريش از ترس سپاه ابرهه و اصحاب فيل گريختند و از مكه فرار كردند عبد المطلب با آنكه نسبتا جوان بود گفت به خدا سوگند من از حرم خدا بيرون نمىروم و عزّت را در جاى ديگر جستجو نميكنم و در كنار كعبه نشست و گفت پروردگارا مردم از خانه و كاشانه خود دفاع مىكنند تو هم از سرزمين خود دفاع كن ، و شايد در همين باب مطالب ديگرى هم گفته باشد و بهر حال در مكه پا بر جا ماند تا خداوند فيل و اصحاب آن را هلاك ساخت و قريش به مكه باز گشتند و عبد المطلّب بواسطه پايدارى و شكيبائى و احترامى كه براى حرم مكه قائل شده بود در چشم ايشان بزرگ شد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n( 1 ) در اين هنگام كه پسر او حارث هم كار آمد شده بود ، عبد المطلّب فرشته‌اى را در خواب ديد كه به او ميگويد زمزم را حفر كن كه نهفته و اندوختهء شيخ اعظم است ، عبد المطلّب بيدار شد و چون معناى اين كلمات را درست نفهميده بود گفت پروردگارا موضوع را براى من روشن كن ، بار ديگر در خواب ديد كه به او ميگويند « تكتُم را حفر كن كه ميان چرك و خون و نقطه‌اى كه كلاغ در جستجوى لانهء مورچه بر ميآيد و مقابل بت‌هاى سرخ رنگ است [ ( 2 ) 
  ] » .\r\nعبد المطلب بيدار شد و به راه افتاد و در مسجد الحرام منتظر نشست تا بلكه اين نشانه‌ها برايش معلوم شود ، اتفاقا در محلّه خروره گاوى را مىكشتند و گاو پس از اينكه زخمى شده بود از دست سلّاخ گريخت و با نيمه جانى كه داشت وارد مسجد الحرام شد و نزديك زمزم به زمين خورد و در همانجا سر حيوان را بريدند و گوشتهايش را بردند ، در اين هنگام كلاغى آمد و ميان خون و كثافت در جستجوى لانه مورچگان بر آمد .\r\nعبد المطلّب برخاست و همانجا را شروع به كندن كرد ، قريش پيش او آمدند و گفتند اين چه كارى است ما ترا آدم نادانى نميدانستيم چرا در مسجد ما چاه مىكنى ؟ عبد المطلّب گفت من اين چاه را مىكنم و با هر كسى هم كه ممانعت كند درگير خواهم شد و خود و تنها فرزندش حارث شروع به كندن چاه نمودند .\r\nگروهى از قريش با او به نزاع و جنگ پرداختند ولى گروه ديگرى با توجه به راستى و صداقت عبد المطلب و نسب او و كوششى كه از او در راه دين خود ديده بودند آنها را از اين كار منع كردند و عبد المطلب با زحمت زياد آن كار را انجام ميداد ، و همان وقت نذر كرد كه اگر داراى ده پسر شود يكى را قربان كند .\r\nعبد المطلب همچنان به حفر چاه ادامه داد تا اينكه به شمشيرهايى رسيد كه از سابق در چاه دفن كرده بودند ، قريش هنگامى كه متوجه شدند كه او\r\n\r\n\r\n","description":"","footnote":"\r\n[ ( 2 - ) 
  ] براى اطلاع بيشتر از اين اصطلاحات كه كنايه از حالات مختلف زمزم است مراجعه شود به صفحهء 151 جلد اول سيره چاپ مصطفى سقا 1355 هجرى قمرى مصر و روض الأنف سهيلى .\r\n","page_name":" 76 ","page_number":76},
  {"content":"\r\n\r\n( 1 ) شمشيرهايى يافته است گفتند ما را هم در آنچه يافته‌اى شريك گردان ، گفت اين شمشيرها متعلق به كعبه خواهد بود ، سپس به كندن چاه ادامه داد تا چاه به آب رسيد ، عبد المطلب آب را مهار نمود و دور آن را سنگ چين كرد تا از ميان نرود و نخشكد و بالاى چاه حوضچه‌اى ساخت و خود و پسرش از چاه آب مىكشيدند و حوضچه را پر مىكردند و حاجيان از آن مىآشاميدند .\r\nشبانگاه گروهى از حاسدان قريش حوض را شكستند و فرداى آن عبد المطلب دو مرتبه حوض را ساخت و تعمير كرد امّا شب بعد آن را خراب كردند ، چون اين كار تكرار شد ، عبد المطلّب از خداى خود يارى خواست .\r\nدر خواب به او گفته شد كه به قريش بگو اين آب براى شستشو نيست ، و فقط براى آشاميدن بر همه حلال است و بس ، از شر ايشان آسوده خواهى شد .\r\nعبد المطلب هنگامى كه قريش در مسجد بودند به پا خاست و آنچه را در خواب ديده و شنيده بود به آنان گفت و از مسجد بيرون رفت از آن پس اگر كسى از قريش بفكر خراب كردن حوض مىافتاد گرفتار بيمارى مىگرديد ، و به اين ترتيب حوض و سقايت آن را بعهدهء خود عبد المطلّب گذاشتند ، پس از آن عبد المطلب همسران ديگرى هم گرفت و براى او ده پسر متولد شد .\r\nدر اين هنگام گفت پروردگارا من نذر كرده بودم كه يكى از ايشان را براى تو قربانى كنم و ميان آنها قرعه مىزنم ، تو قرعه را به نام هر يك كه ميخواهى در آر ، ميان فرزندان قرعه كشيد و قرعه بنام عبد اللّه در آمد كه از همهء پسران خود او را بيشتر دوست ميداشت ، عبد المطلب گفت خدايا عبد الله را بيشتر دوست دارى كه قربان شود يا صد شتر را و ميان عبد الله و يكصد شتر قرعه كشيد ، قرعه بنام شتران در آمد و آنها را قربانى كرد .\r\nعبد الله زيباترين كسى بود كه در قريش ديده شده است . روزى وارد يكى از مجالس زنانه قريش شد ، زنى از قريش گفت اى زنان قريش ، كداميك از شما با اين جوان ازدواج خواهد كرد و نورى را كه ميان دو چشم اوست براى خود شكار خواهد نمود ، چه چشمان او را نور و درخشش ويژه‌اى است ، و آمنه دختر وهب به ازدواج او در آمد و به رسول خدا ( ص ) بارور گرديد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n( 1 ) عبد المطلب عبد اللّه را براى ما خرما چيدن به مدينه فرستاد و او همانجا در گذشت . آمنه پيامبر ( ص ) را در خانه عبد المطلّب به دنيا آورد و زنى از قبيلهء بنى سعد دايگى او را به عهده داشت همين مادر شيرى ، پيامبر را با خود به بازار عكاظ برد و در آنجا كاهنى پيامبر را ديد و بانگ برداشت كه اى اهل عكاظ اين پسر بچه را بكشيد زيرا او را پادشاهى خواهد بود . و مادر سخت ترسيد ولى خداوند متعال او را نجات داد .\r\nپيامبر همچنان با مادر شيرى خود زندگى ميكرد تا به راه افتاد و خواهر شيرى از او مواظبت و نگهدارى ميكرد ، روزى همين خواهر دوان دوان پيش مادر آمد و گفت مادرجان من ديدم كه گروهى برادر قريشى مرا گرفتند و شكمش را دريدند . مادر رضاعى او ترسان بسوى پيامبر دويد و متوجه شد كه رنگ او پريده است اما كسى پيش او نيست ، او پيامبر را با خود به مكه آورد و پيش آمنه برد و گفت پسرت را بگير زيرا من بر او مىترسم .\r\nآمنه گفت به خدا قسم چيزى نيست و ترس تو بيهوده است ، هنگامى كه به او حامله بودم در خواب ديدم كه فرزندم در حالى كه دستهاى خود را بسوى آسمان افراشته است به دنيا آمد ، پس از اين مادر اصلى و جدّ پيامبر عهده‌دار نگهداريش شدند و اندكى بعد مادرش مرد و كودك يتيم در دامن جدّ خود عبد المطلب بود ، پيامبر مىآمد و روى تشك پدر بزرگ خود مىنشست كه بزرگ قريش و پير مردى بود ، چون عبد المطلب از تشك بر ميخاست كنيزى كه عهده‌دار كارهاى او بود به پيامبر مىگفت از تشك كنار برو ، عبد المطلب مىگفت پسرم را رها كنيد كه سرا پا خير و نيكى است .\r\nراوى اين روايت مىگويد در حالى كه پيامبر هنوز پسر بچه‌اى بود جدّش عبد المطلب در گذشت ، و ابو طالب عمويش كه برادر پدر و مادرى عبد الله بود ، كفالت او را بر عهده گرفت و چون بحدود بلوغ رسيد ابو طالب كه براى بازرگانى عازم شام بود او را همراه خود برد و در تيماء فرود آمد ، آنجا دانشمندى يهودى به ابو طالب گفت اين پسر با تو چه نسبتى دارد ؟ ابو طالب گفت برادرزادهء من است ، گفت حتما او را دوست ميدارى ، ابو طالب گفت آرى ، مرد يهودى گفت سوگند\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n( 1 ) به خدا اگر او را با خود به شام ببرى ديگر هرگز او را با خود بر نميگردانى زيرا يهوديان او را خواهند كشت و اين دشمن آنان است .\r\nابو طالب برادر زاده را از تيماء [ 3 
  ] به مكه بر گرداند ، چون پيامبر بالغ شد ، زنى از قريش به كعبه عود و مشك ميماليد جرقه‌اى از عود دان و منقل او بر پرده‌هاى كعبه افتاد و آن را به آتش كشيد و تمام كعبه سوخت ، قريش دربارهء خراب كردن و دوباره ساختن آن مشورت كردند و از خراب كردن كعبه مىترسيدند .\r\nوليد بن مغيره گفت منظور شما از خراب كردن اصلاح و آبادى است يا ويرانى ؟ گفتند بدون ترديد آباد ساختن آن مورد نظر است ، وليد گفت خداوند مصلح را نابود نمىسازد ، قريش گفتند چه كسى بالاى كعبه برود و خرابى را شروع كند . او گفت من اين كار را ميكنم و بر پشت بام كعبه رفت و تبر خود را همراه برد و گفت پروردگارا تو ميدانى كه نيت ما آبادى و خير است و شروع به خراب كردن نمود .\r\nقريش چون ديدند عذابى نازل نشد همه با هم كعبه را تا بن خراب كردند و دوباره ساختند ولى وقتى كه ميخواستند حجر الاسود را نصب كنند بين ايشان اختلاف افتاد كه كدام قبيله حجر را نصب نمايد و كار به مشاجره كشيد ، و موافقت كردند اولين كسى كه از كوچهء برابر وارد شود در آن مورد حكم كند ، پيامبر ( ص ) كه جوانى بود و در آن روز جامه‌اى خال خال بر تن داشت وارد مسجد شد و او را حكم قرار دادند .\r\nپيامبر دستور داد تا حجر را در پارچه‌اى قرار دادند و سپس از بزرگان قبائل خواست تا گوشه‌هاى پارچه را بگيرند و آن را بلند كنند و چون سنگ به جايگاه رسيد پيامبر آن را بر داشت و نصب فرمود .\r\nهر چه عمر پيامبر افزوده مىشد قريش از او بيشتر خشنود مىشدند تا آنجا كه سالها پيش از آنكه وحى بر او نازل شود به او لقب امين دادند ، و چنان\r\n\r\n\r\n","description":"","footnote":"\r\n[ ( 3 ) 
  ] . تيماء شهركى از شهرهاى شام است كه از تبوك بزرگتر بوده و دژ معروف « ابلق » آنجا ساخته شده است : ترجمهء تقويم البلدان ص 120 چاپ بنياد فرهنگ .\r\n","page_name":" 79 ","page_number":79},
  {"content":"\r\n\r\n( 1 ) بود كه هر گاه ميخواستند براى معابد خود قربانى كنند از او مىخواستند كه براى پذيرش قربانى دعا فرمايد ، هنگامى كه پيامبر به سن رشد رسيد و كار آمد گرديد چون فقير بود و مالى نداشت ، خديجه دختر خويلد او را اجير ساخت و براى تجارت به بازار حباشه كه در تهامه است گسيل داشت و مرد ديگرى را هم از قريش بعنوان همراه براى او اجير نمود .\r\nپيامبر مىگفت من صاحب كارى بهتر از خديجه نديده‌ام هر گاه من و همراهم براى گزارش كارهاى بازرگانى پيش او مىرفتيم بهترين خوراك را كه براى ما اندوخته بود حاضر مىساخت ، هنگامى كه از حباشه برگشتيم به رفيق خود گفتم بيا پيش خديجه برويم و نتيجهء كار را بگوييم هنگامى كه در خانه خديجه بوديم كنيزى از كنيزان قريش كه كاهنه هم بود آنجا آمد و گفت اين محمد است ؟ و چون پاسخ مثبت شنيد گفت سوگند به كسى كه او به آن سوگند مىخورد كه براى خواستگارى آمده است . پيامبر مىگويد من گفتم هرگز ، امّا وقتى كه با رفيقم از خانه خديجه بيرون آمديم او به من گفت مثل اينكه خجالت كشيدى كه از خديجه خواستگارى كنى ؟ و حال آنكه به خدا سوگند همه زنان قريش در آرزوى همسرى با تو هستند .\r\nمىگويد پس از مدتى كه دوباره به خانهء خديجه رفته بوديم همان كاهنه آمد و گفتار گذشته را تكرار نمود من با شرم و آزرم گفتم آرى ، خديجه و خواهرش كه آنجا بود مخالفتى نكردند و خواهر خديجه پيش پدرشان خويلد بن اسد كه اتفاقا آن روز از شدت آشاميدن شراب سياه مست شده بود رفت و گفت برادرزاده‌ات محمد بن عبد الله از خديجه خواستگارى مىكند و خديجه هم راضى است .\r\nخويلد پيامبر را خواست و از او پرسيد و محمد ( ص ) خديجه را خواستگارى نمود ، خويلد خديجه را به ازدواج او در آورد ، خديجه بر پدر خود بوى خوش و عطر ماليد و جامه‌اى گران بها بر او پوشاند ، چون خويلد به خود آمد پرسيد اين بوى خوش و اين جامه چيست ؟ خواهر خديجه گفت اين جامه‌اى است كه برادرزاده‌ات محمد بن عبد الله بر تو پوشانده است و تو خديجه را بهمسرى او در\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n( 1 ) آوردى و عروسى كردند .\r\nپير مرد تعجب نمود و نخست ميخواست انكار كند بعد با شرمسارى ( از مستى خود ) آن را تأييد نمود .\r\nگروهى از ترانه سرايان و رجزخوانان قريش اين ترانه را مىخواندند ، « اى خديجه درباره محمد زهد بخرج مده او دلاورى است كه چون ستاره فرقد مىدرخشد » پيامبر ( ص ) با خديجه زندگى مشترك خود را آغاز فرمود و دختران آنها متولد شدند ، پسرى هم بنام قاسم داشته‌اند ، برخى از دانشمندان پنداشته‌اند كه خديجه پسر ديگرى هم بنام طاهر زاييده است . گروهى هم ميگويند فقط همان يك پسر را داشته‌اند ، دختران چهارگانه پيامبر ( ص ) زينب و فاطمه و رقيه و ام كلثوم از خديجه‌اند ، پس از تولّد يكى از دختران ، ميل به گوشه‌گيرى و انزوا كه مقدمهء بعثت است در پيامبر پديد آمد .\r\nاين روايت كه نقل شد از زهرى است و جامع احوال پيامبر است ، اما اينكه زهرى تولد حضرت رسول را پيش از عام الفيل ميداند ، ما روايات ديگرى آورديم كه تولد پيامبر را در سال فيل ميدانند ، اكنون هم روايتى را كه از زهرى درباره حفر چاه زمزم روايت شده است مىآوريم 3 .\r\n\r\nآنچه درباره حفر زمزم آمده است باختصار\r\nعبد الله بن زرير مىگويد از على بن ابى طالب ( ع ) داستان حفر زمزم را چنين شنيدم كه عبد المطلّب در حجر اسماعيل خفته بود فرشته‌اى را در خواب ديد كه مىگويد برّه را حفر كن [ ( 4 ) 
  ] . عبد المطّلب پرسيده برّه چيست ؟ فرشته ناپديد شد .\r\nفردا كه عبد المطلب در همانجا خوابيده بود در خواب ديد كه فرشته مىگويد مضنونه را حفر كن ، عبد المطلب پرسيد مضنونه چيست ؟ باز هم فرشته ناپديد گشت .\r\nفرداى آن روز باز عبد المطلب فرشته را در خواب ديد كه مىگويد طيبه\r\n\r\n\r\n","description":"","footnote":"\r\n[ ( 4 - ) 
  ] براى اطلاع بيشتر از اين اصطلاح و اصطلاحات و تعبيرات بعد كه از زمزم شده است به صفحهء 151 جلد اول سيرهء ابن هشام چاپ 1936 ميلادى مصر مراجعه فرمائيد .\r\n","page_name":" 81 ","page_number":81},
  {"content":"\r\n\r\n( 1 ) را حفر كن و عبد المطلب پرسيد طيبه چيست ؟ باز هم فرشته ناپديد شد .\r\nفرداى آن روز هم عبد المطلب آمد و خوابيد و فرشته بر او ظاهر شد و گفت زمزم را حفر كن و چون عبد المطلب پرسيد كه زمزم چيست ؟ گفت چاهى است كه آب آن پايان نمىيابد و كم نمىشود و محل آن را به او نشان داد و عبد المطلب شروع به كندن زمزم كرد .\r\nقريش به او گفتند چه ميكنى ؟ گفت مأمور به حفر زمزم شده‌ام ، چون دو آهوى زرين كشف شد قريش گفتند اين چاه به پدرمان اسماعيل تعلق دارد و بايد ما را در اين آهوها شريك گردانى . عبد المطلب گفت اينها به شما تعلق ندارد و به من اختصاص دارد ، گفتند اين كار را به حكميت وا ميگذاريم ، عبد المطلب پذيرفت و آنها پيشنهاد كردند كه كاهنه بنى سعد هذيم در اين موضوع حكم كند و او در سرزمين‌هاى مرتفع شام زندگى ميكرد .\r\nعبد المطلب همراه گروهى از خويشاوندان خود به راه افتاد و سران قريش هم از خانواده‌هاى بزرگ به راه افتادند ، سرزمين‌هاى ميان شام و حجاز بيابان‌هاى خشك و كوير بود و در يكى از اين بيابانها آب‌هاى عبد المطلب و همراهان او تمام شد و يقين به مرگ كردند ، از ديگران طلب آب كردند ، گفتند ما نمىتوانيم به شما آب بدهيم زيرا از همان چيزى كه بر سر شما آمده است مىترسيم .\r\nعبد المطلب به همراهان خود گفت نظر شما چيست ؟ گفتند ما همگى پيرو نظريه تو هستيم عبد المطلب گفت هنوز تا نيرويى داريم هر كسى براى خود گورى حفر كه چون مرد ديگران او را به خاك بسپرند تا نفر آخر زيرا بهر حال اگر لاشهء يك نفر از ما روى زمين بماند بهتر از اين است كه لاشهء همهء ما .\r\nچون اين كار را كردند ، عبد المطلب گفت اين هم كه همه ما بدون جستجوى آب تن به هلاك دهيم دليل عجز و ناتوانى است ، برخيزيد جستجويى كنيم شايد خداوند بطريق اعجاز هم كه شده است براى ما آبى برساند و دستور حركت داد .\r\nهمراهان او حركت كردند و چون عبد المطلب بر ناقهء خود سوار شد و خواست حركت كند از زير سم ناقهء او چشمهء آبى گوارا جوشيد ، عبد المطلب و\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n( 1 ) يارانش شتران را خواباندند و خود و شتران سيراب شدند ، عبد المطلب خطاب به همهء كاروانيان گفت .\r\n« فرا آييد بسوى آب همانا خداوند متعال به ما آب داد » .\r\nايشان هم همه آمدند و آب برداشتند ، و گفتند پروردگار تو در اين مسأله قضاوت نمود همان كسى كه در اين كوير اين چشمه آب را براى تو آشكار ساخت زمزم را هم به تو ارزانى داشت ، زمزم از آن تست و ما در اين مورد با تو ستيزه‌اى نداريم .\r\nابن اسحاق مىگويد همگى از همانجا به مكه برگشتند و عبد المطلب حفر زمزم را ادامه داد و به دو آهوى زرين دست يافت كه قبيلهء جر هم هنگامى كه از مكه بيرون رفته بودند آنها را در زمزم پنهان كرده بودند و در واقع از متعلقات زمزم بود يعنى چاهى كه خداوند آن را هنگام شيرخوارگى اسماعيل ( ع ) زير پايش آشكار ساخته بود . علاوه بر دو آهوى زرين چند شمشير هم بدست آمد قريش گفتند در اين غنايم ما را حقى است .\r\nعبد المطلب گفت بيائيد قرعه بكشيم گفتند چگونه ؟ گفت دو تير براى كعبه و دو تير براى من و دو تير براى خودتان منظور كنيد و قرعه بكشيد بنام هر كس هر چه بيرون آمد از او خواهد بود ، قريش گفتند انصاف دادى و خوشنوديم ، دو تير زرد را براى كعبه و دو تير سپيد را براى قريش و دو تير سياه را براى عبد المطلب در نظر گرفتند و تيرها را به كسى كه قرعه مىكشيد دادند .\r\nدر اين هنگام عبد المطلب به پا خاست و خدا را ياد كرد و اين اشعار را خواند « بار خدايا تو ملك شايسته و كردگار منى و بوجود آورنده و باز گرداننده‌اى ، كوههاى سنگين را استوار داشته‌اى ، و هر مال و ثروت چه كهنه و چه نو از جانب تست ، پروردگارا خودت در مورد اين زيور و آهن حكم فرما ، و هرطور كه ميخواهى امروز حكم آن را روشن گردان ، من پيمان مىبندم كه از آن سر بر نتابم » مرد قرعه زننده تيرها را گرفت و قرعه كشيد دو تير زرد كه از كعبه بود بنام\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n( 1 ) دو آهوى زرين در آمد و عبد المطلب آن دو را بر در كعبه آويخت و اين نخستين زيور زرين بود كه كعبه را به آن آراستند .\r\nدو تير سياه رنگ كه از عبد المطلب بود بنام شمشيرها و زره‌ها در آمد و آنها را براى خود برداشت .\r\nقريش و اعراب ديگر در جاهليت هر گاه ميخواستند در دعا ابرام نمايند كلمات مسجع را به كار مىبردند و معتقد بودند كه اگر كسى با آن كلمات دعا كند دعاى او ردّ نمىشود .\r\nابن اسحاق مىگويد چون خداوند متعال عبد المطلب را راهنمايى كرد و او زمزم را حفر نمود و چاه مخصوص او گرديده بود موجب مزيد شرف و اهميت او ميان قريش گرديد ، بقيهء مناصب سقايت كه پيش از زمزم بود از ميان رفت و مردم بواسطهء قرب زمزم به كعبه به آن چاه روى آوردند و بركات آن را در نظر گرفتند و مىگفتند كه اين چاه را خداوند به اسماعيل ( ع ) ارزانى داشته بوده است .\r\n\r\n« نذر عبد المطلّب » : 4\r\nاز محمد بن اسحاق بن يسار روايت كرده‌اند كه اعراب چنين مىگفتند كه چون عبد المطلب دشمنى و ستيزه‌جويى قريش را هنگام حفر زمزم ديد نذر كرد كه اگر خداوند به او ده پسر بدهد و آنها بسنّ رشد و بلوغ برسند و از او دفاع نمايند و ياورش باشند يكى را در راه خدا قربانى كند و چون پسران او ده نفر شدند كه نامشان چنين بود حارث ، زبير ، جحل ، ضرار ، مقوم ، ابو لهب ، عباس ، حمزه ، ابو طالب و عبد الله و دانست كه ايشان مىتوانند از او دفاع نمايند ، ايشان را جمع كرد و نذر خود را با آنها در ميان گذاشت ، و از ايشان خواست كه آماده باشند .\r\nگفتند فرمان برداريم امّا چگونه قربانى را تعيين مىكنيم ، عبد المطلب گفت هر يك از شما نام خود را بر تيرى بنويسيد و بياوريد و ايشان اين كار را انجام دادند .\r\nابن اسحاق بقيه داستان را مفصل نقل كرده است كه عبد المطلب همراه فرزندان به كنار هبل كه بت بزرگ بود آمدند ، و عبد الله پدر پيامبر كوچكترين پسران بود و او و دو برادر ديگرش زبير و ابو طالب از يك مادر بودند كه فاطمه دختر عمرو بن عايد بود ، و عبد الله محبوب‌ترين پسران نزد پدر بود .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n( 1 ) چون قرعه زننده تيرها را گرفت و خواست قرعه بكشد عبد المطلب به پا خاست و از هبل تقاضا نمود كه قرعه بنام عبد الله در نيايد ، امّا قرعه بنام عبد الله در آمد ، عبد المطلب دست او را گرفت و كارد تيز خود را بيرون كشيد و او را به كنار اساف و نائله كه دو بتى بودند كه اعراب قربانىهاى خود را آنجا مىكشتند آورد .\r\nقريشيان از جايگاه‌هاى خود برخاستند و گفتند چه كارى ميخواهى بكنى ؟ گفت ميخواهم او را قربانى كنم ، ميگويند عباس عبد الله را از زير پاى پدر بشدّت بيرون كشيد و صورت عبد الله خراشى برداشت كه تا آخر عمر بر چهره‌اش اثر آن باقى بود .\r\nقريش و پسران عبد المطلب گفتند تا ما زنده باشيم نخواهى توانست كه او را بكشى ، بگذار چاره‌اى در اين كار بينديشيم وانگهى اگر تو اين كار را انجام دهى از اين پس هر كسى اين كار را مىكند و ميدانى كه چقدر كشته مىشوند .\r\nمغيرة بن عبد الله مخزومى كه دائى عبد الله بود بانگ برداشت كه به خدا سوگند نمىتوانى او را بكشى ، تا چاره‌اى بينديشيم اگر لازم باشد تمام اموال خود را بجاى فديهء او بپردازيم خواهيم پرداخت .\r\nابن اسحاق اشعار زيادى را كه آنها در اين مورد سروده‌اند آورده است ، و مىگويد سرانجام قريش و فرزندان عبد المطلب پيشنهاد كردند كه بسراغ كاهنى بروند كه نامش سجاح و از زنان كاهنه مشهور بود و تابعه داشت [ ( 5 ) 
  ] و در خيبر زندگى ميكرد و هر چه او گويد رفتار كنند .\r\nبه راه افتادند چون پيش او رسيدند و مطلب را برايش گفتند ، گفت امروز برويد تا همزادم بيايد و از او بپرسم ، عبد المطلب در حالى كه از خدا يارى ميخواست رفت و فردا كه پيش كاهنه برگشتند ، گفت همزادم خبر آورد .\r\nديه در نزد شما چند است گفتند ده شتر ، گفت بر گرديد و عبد الله را با ده شتر قرعه كشى كنيد اگر قرعه بنام او در آمد بر عدد شتران بيفزائيد تا پروردگار\r\n\r\n\r\n","description":"","footnote":"\r\n[ ( 5 - ) 
  ] تابعه بمعنى فرشته‌اى است كه مطالب را به كاهن الهام مىنمايد رودكى شاعر قرن چهارم مىگويد\r\n « گر چه دو صد تابعه فريشته دارى » . \r\n","page_name":" 85 ","page_number":85},
  {"content":"\r\n\r\n( 1 ) راضى شود و هر گاه كه قرعه به نام شتر در آمد دليل بر خشنودى خداست و شتران را قربانى كنيد و دوست خود را نجات دهيد ، آنها به مكه آمدند و همان كار را كردند .\r\nابن اسحاق ادعيهء مسجع عبد المطلب را آورده است و مىگويد عدد شتران را ده ده مىافزودند چون عدد شتران به صد رسيد و عبد المطلب همچنان خدا را ميخواند تا قرعه بنام شتر در آمد ، قريش گفتند كافى است و عبد المطلب گفت نه مگر اينكه سه مرتبه قرعه بكشيم و سه مرتبه قرعه كشيد و قرعه بنام شتر در آمد و شتران كشته شدند و ديه مرد بر صد شتر قرار گرفت و كسى از گوشت آن شتران بر نداشت .\r\n\r\nباب ازدواج آمنه دختر وهب با عبد الله بن عبد المطلّب و باردار شدن او به رسول خدا ( ص ) : 5\r\nابن اسحاق مىگويد كه پس از انجام مراسم قربانى عبد المطلب همراه عبد الله راه افتاد و مىگويند كه عبد الله از كنار زنى از قبيلهء بنى اسد كه كنار كعبه نشسته بود گذشت ، آن زن به چهرهء عبد الله نگاه كرد و پرسيد كجا ميروى ؟\r\nگفت همراه پدرم هستم ، زن گفت اگر امروز مرا بهمسرى برگزينى ، صد شترى را كه برايت قربانى كرده‌اند خواهم پرداخت ، عبد الله گفت من از پدرم نمىتوانم جدا شوم و مخالف ميل او هم كارى نخواهم كرد و از فرمان و دستور او سركشى نميكنم .\r\nعبد المطلب همراه عبد الله به خانهء وهب بن عبد مناف رفتند كه سرور قبيله بنى زهره بود و از آمنه دختر او كه از دوشيزگان قريش شمرده مىشد براى عبد الله خواستگارى كرد ، مادر آمنه هم برّه دختر عبد العزّى بود و مادر مادرش ام حبيب دختر اسد بن عبد العزّى بود و مادر ام حبيب برّه بود كه از نواده‌هاى كعب بن لوى است .\r\nخاندان آمنه با ازدواج او و عبد الله موافقت كردند و همان روز مراسم عروسى بر پا شد و آمنه به پيامبر ( ص ) حامله گرديد ، فرداى آن روز عبد الله پيش زنى رفت كه روز قبل از او تقاضاى ازدواج كرده بود و كنارش نشست و گفت امروز تقاضاى ديروز را تكرار نمىكنى ؟ زن كه خواهر ورقه بن نوفل و نامش ام\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n( 1 ) قتال بود و از برادر خود ورقه كه مسيحى بود مطالبى دربارهء عبد الله شنيده بود و مىدانست فرزندى از اعقاب اسماعيل به پيامبرى خواهد رسيد ، نگاه ديگرى به عبد الله كرد و گفت پرتوى كه ديروز بر چهره داشتى ديگر ندارى و مرا به تو نيازى نيست و اشعارى سرود كه ترجمه‌اش چنين است .\r\n« حالا ، پس از آنكه آنچه را مىتوانستى به من بدهى از دست داده‌اى ، چيزى كه مايهء كشش من به تو بود ، اكنون بسراغ من ميآيى در حالى كه آن را به ديگرى داده‌اى ، نه ، از پى كار خود برو ، امروز ديگر مرا دوست خود ندان اى كاش نطفه‌اى كه حامل آن بودى نصيب من ميشد ، گويى كه قسمت آل زهره بود و خداى بوسيله او همهء پارسايان را يارى خواهد كرد » همچنين ابيات ديگرى سرود كه ترجمهء فارسى آن چنين است .\r\n« به آل زهره پيوند كن در هر كجا كه باشند و آمنه به پسرى باردار شد كه اگر او را ببينى مهدى را خواهى ديد و پرتوى با اوست كه او را پيشوا قرار خواهد داد » .\r\nدر دنبالهء همين ابيات چند بيت ديگر هم دارد كه چنين است .\r\n« همهء مردم آرزومندند كه او پيشوا و رهبر باشد ، خداوند متعال در او نورى قرار داده است كه تاريكىهاى ما را از ميان خواهد برد ، او ساخته و پرداختهء پروردگار است و هر روزى كه به پا خيزد و روان شود خدايش نگهدار باد ، او مردم مكه را پس از گمراهى رهنمونى خواهد كرد و پس از اين روزه را بر شما واجب خواهد ساخت » .\r\nاين پيشگويىها را او از برادر خود ورقه بن نوفل شنيده است .\r\nبعضى از مورخان اين احتمال را هم داده‌اند كه او هم همسر عبد الله بوده است : از اسحاق بن يسار روايت شده است كه مىگفت عبد الله علاوه بر آمنه همسر ديگرى هم داشت ، روزى در حالى كه گرد و خاك آلوده بود از اين همسرش تقاضاى آميزش نمود ، و او اعتنائى نكرد ، عبد الله وارد خانه شد و پس از شستشوى خود بسراغ آمنه رفت ، در اين هنگام همسر اول اظهار آمادگى نمود ، عبد الله كه از بى اعتنايى اول او افسرده شده بود پاسخى نداد و با آمنه بسر برد ، سپس براى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n( 1 ) دلجوئى نزد او برگشت ، همسرش گفت ديگر نيازى ندارم آن وقت بر چهره‌ات نورى بود كه آرزو داشتم به آن نور برسم اكنون كه با آمنه آميخته‌اى آن نور از چهره‌ات رفته است .\r\nابن اسحق مىگويد برايم حديث كرده‌اند كه همين زن مىگفت روزى در چهرهء عبد الله نورى ديدم كه سخت درخشنده بود او را بسوى خود فرا خواندم باميد آنكه آن پرتو را صاحب شوم امّا عبد الله نزد آمنه رفت و او به محمد ( ص ) حامله گرديد .\r\nابن عباس از قول پدرش روايت مىكند كه عبد المطلب مىگفت در يكى از سفرهاى زمستانى خود به يمن در منزل يكى از علماى يهود سكونت كردم ، مردى از اهل زبور به من گفت آيا اجازه ميدهى به بعضى از اندامهاى تو كه ديدن آن حرام نيست نظر كنم ، گفتم آرى ، يكى از سوراخهاى بينى مرا گشود و در آن نگاه كرد و سپس ديگرى را معاينه كرد و گفت گواهى مىدهم كه در يك دست تو پادشاهى و در دست ديگرت پيامبرى است ، و اين مطلب را در بنى زهره هم مىبينم ، اين چگونه است ؟ گفتم من نميدانم ، گفت آيا تو « شاعه » دارى ؟\r\nمعناى آن را نفهميدم ، پرسيدم شاعه چيست ؟ گفت منظورم اين است كه همسر دارى ؟ گفتم هنوز نه گفت چون به سرزمين خود رسيدى از بنى زهره همسر اختيار كن .\r\nعبد المطلب به مكه باز گشت و با هاله دختر وهب بن عبد مناف ازدواج كرد و حمزه و صفيه از او متولد شدند ، بعدها كه عبد الله هم با آمنه دختر وهب ازدواج كرد و پيامبر ( ص ) متولد گرديد قريش مىگفتند عبد الله و عبد المطّلب دو خواهر را بزنى گرفتند ( باجناق شدند ) ، اين روايت از طريق راويان ديگر هم از ابن عباس همينگونه نقل شده است .\r\nو هم از ابن عباس روايت شده است كه زنى بسيار زيبا از قبيله خثعم بهنگام موسم حجّ خود را بر مردم عرضه ميداشت ، و همراه او مردى گندمگون هم بود كه دنبال او روان بود ، زن مذكور بسراغ عبد الله آمد و او را سخت پسنديد به عبد الله گفت اين مرد گندمگون كه همراه من است مرا با او كارى نيست ، و من\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n( 1 ) پاى بند پول هم نيستم من دنبال افراد شايسته مىگردم ، اگر به من احتياجى دارى برخيز .\r\nعبد الله گفت همين جا باش تا بر گردم ، به خانهء خود رفت و از آن كار منصرف گرديد و با همسر خود آمنه آميزش كرد و آمنه به محمد ( ص ) حامله گرديد .\r\nبعدها كه عبد الله او را ديد گفت هنوز اين جا مىبينمت ، زن گفت منظورت چيست ؟ گفت من همانم كه با تو وعده داشتم ، زن گفت نه تو او نيستى ، و اگر هم همان شخص هستى من آن وقت ميان چشمان تو پرتوى ميديدم كه اكنون آن را نمىبينم .\r\nاز عايشه روايت شده است كه گفت مردى يهودى در مكه سكونت داشت 6 و بازرگانى مىكرد ، در شبى كه پيامبر متولد شد در انجمن قريشيان حاضر شد و گفت آيا امشب ميان شما نوزاد پسرى متولد شده است ؟ گفتند نمىدانيم ، گفت عجيب است اگر هم نميدانيد بدانيد كه امشب پيامبر اين امّت متولد گرديده است كه خاتم پيامبران است ، ميان دو شانهء او علامتى است كه بر آن چند تار موى رسته است همچون يال اسب و دو شبانروز هم نمىتواند شير بياشامد زيرا عفريتى از پريان انگشت خود را در دهان او گذاشته و مانع از اين است كه بتواند شير بنوشد .\r\nقريشيان از آن مجلس پراكنده شدند و از گفتار و سخن آن مرد متعجب بودند ، چون به خانه‌هاى خود آمدند و هر كس اين مطلب را به بستگان خود گفت ، گفتند آرى براى عبد الله بن عبد المطلب پسرى متولد شده است كه او را محمّد ناميده‌اند ، قريشيان يك ديگر را ملاقات كردند و گفتند آيا حديث و گفتار مرد يهودى را شنيديد ؟ و آيا خبر تولد اين پسر بشما رسيد ؟ همگان به راه افتادند و پيش همان يهودى رفتند و خبر را براى او گفتند ، او گفت بيائيد برويم تا او را ببينم .\r\nقريشيان همراه او بخانهء آمنه آمدند و از او خواستند كه فرزندش را به ايشان نشان دهد ، آمنه فرزند خود را از گهواره برداشت و ايشان پشت كودك را برهنه كردند و خال مذكور را ديدند ، مرد يهودى بيهوش شد و چون به هوش آمد\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n( 1 ) گفتند ترا چه مىشود ؟ گفت سوگند به خدا كه پيامبرى از يهود خارج شد و شما اى گروه قريش آيا از ديدن او خوشحال شديد ؟ به خدا قسم چنان بر شما پيروز شود كه خبر آن به شرق و غرب جهان برسد .\r\nدر ميان گروهى كه آن روز بخانهء آمنه آمده بودند و گفتار يهودى را شنيده بودند هشام و وليد دو پسر مغيره و مسافرين ابى عمرو و عبيدة بن حارث و عتبه بن ربيعه كه نوجوانى بود و تنى چند از فرزندان عبد مناف و قريشيان هم آمده بودند .\r\nاز حسان بن ثابت هم روايت شده است كه ميگفت من پسر بچه‌اى بودم هفت هشت ساله كه آنچه مىديدم و مىشنيدم و مىفهميدم ، به ياد دارم كه روزى مردى يهودى در مدينه بانگ برداشت و يهوديان را فرا خواند ، يهوديان دور او جمع شدند من هم در جمع آنها ايستاده بودم و به حرفهاى آنها گوش ميدادم ، گفتند چه خبر است و چه كار دارى ؟ گفت امشب ستارهء احمد ظاهر شد و او به دنيا آمد .\r\nمحمد بن اسحاق مىگويد از نوهء حسان پرسيدم هنگامى كه پيامبر وارد مدينه شد حسّان چند سال داشت ؟ گفت شصت سال ، و چون پيامبر در پنجاه و سه سالگى وارد مدينه شده است ، حسان هنگام شنيدن اين خبر هفت ساله بوده است .\r\nعثمان بن ابى العاص روايت مىكند كه مادرم ميگفت شبى كه آمنه محمّد ( ص ) را زائيد من آنجا بودم بهر چيز كه مىنگريستم آن را پرتو و نور مىديدم و ستارگان را چنان نزديك به زمين احساس مىكردم كه مىپنداشتم بر من فرو خواهند افتاد .\r\nابن اسحاق مىگويد آمنه مىگفت چون بوجود محمد ( ص ) حامله شدم فرشته‌اى در خواب من آمد و گفت تو به سرور و سالار اين قوم باردار شدى ، چون فرزندت متولد شد بگو او را از شر حاسدان به خدا مىسپارم و اشعار ديگرى هم خواند كه قبلا گفته شد ، و هم فرشته به آمنه گفت از نشانه‌هاى ديگر او اين است كه با او پرتو و نورى سر خواهد زد كه كاخ‌هاى شهر بصرى را در شام روشن خواهد نمود و پس از تولد او را محمّد نام بگذار ، هر چند نام او در تورات و انجيل احمد است زيرا مردم آسمانها و زمين او را ستايش مىكنند امّا نام او در قرآن محمد\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n( 1 ) خواهد بود .\r\nآمنه پس از تولد همين نام را بر فرزند نهاد ، چون فرزند خود را زائيد خدمتكار خويش را بخانهء عبد المطلب فرستاد تا او را خبر كند ، و پدر محمد ( ص ) هنگامى كه مادرش به او حامله بود مرده بود گرچه بعضىها هم گفته‌اند كه عبد الله در بيست و هشت ماهگى پيامبر در گذشته و خدا داناتر است .\r\nخدمتكار آمنه به عبد المطلب گفت كه خدا امشب به تو پسرى بخشيده است براى ديدارش بيا ، چون عبد المطلب آمد آمنه اخبار را به او گفت 7 ، و اظهار داشت كه سروش غيبى نام نوزاد را محمد ( ص ) تعيين نموده است ، عبد المطلب فرزند را برداشت و داخل كعبه شد و در كنار بت هبل ايستاد و از پروردگار خود سپاسگزارى نمود كه او را مورد عنايت قرار داده است و اشعارى سرود كه ترجمهء آن چنين است .\r\n« سپاس خداى را كه اين فرزند پاكيزه و فرخنده را به من بخشيد ، در گهواره بر همهء كودكان سالار است و او را بخداى نيرومند مىسپارم ، آرزومندم كه او را ببينم در حالى كه جوان برومند و رشيدى شده باشد ، او را از شر همهء حاسدان به خدا پناه مىدهم ، خدايى كه برتر از هر چيز است و چشم ندارد ، آرزومندم كه او را سخن آور ببينم ، تو همانى كه در قرآن و ديگر كتابهاى استوار آسمانى نامت به صورت احمد آمده است » .\r\nابو حكم تنوخى نقل مىكند كه ميان قريش اگر نوزادى در شب متولد مىشد ، او را تا صبح آن شب به زنان ديگر قريش مىسپردند و آنها هم كودك را زير ديگهاى سنگى نگهدارى ميكردند .\r\nچون پيامبر ( ص ) متولد شد عبد المطلب او را براى اجراى اين رسم به بعضى از زنان قريش سپرد . چون صبح شد آنها متوجه شدند كه ديگ سنگى شكسته شده و پيامبر با چشمانى گشوده به آسمان نگاه مىكرد ، عبد المطلب كه صبح به سراغ ايشان رفت ، گفتند ما نوزادى مانند او نديده‌ايم و داستان را گفتند ، عبد المطلب گفت اين مطلب را پوشيده بداريد و من اميدوارم كه اين پسرم همه خير و نيكى باشد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n( 1 ) روز هفتم تولد او را عقيقه كرد و قريش را ميهمان كرد ، پس از پذيرائى ، پرسيدند نام اين پسر را كه سورش را بما دادى چه گذاشته‌اى ؟ گفت محمد ( ص ) ، گفتند چرا از نامهاى معمول خانواده انتخاب نكردى ؟ گفت ميخواهم كه خداوند متعال در آسمان و خلق زمين او را بستايند .\r\nابن عباس از پدر خود عباس روايت مىكند كه پيامبر در حالى كه ختنه شده بود و خوشحال و خندان متولد گرديد و بدين جهت عبد المطلب سخت شيفتهء او شده بود و به او بديدهء احترام مىنگريست و مىگفت اميدوارم اين فرزند داراى مقام خاصى باشد .\r\n\r\nسخن دربارهء اصحاب فيل و قوم تبّع\r\nمحمد بن اسحاق مىگويد كه تبع و قوم او روى به حجاز آوردند و در مدينه به صحراى قبا فرود آمدند و آنجا چاهى كندند كه هنوز هم به نام چاه ملك باقى است . در آن زمان يهوديان و دو قبيلهء اوس و خزرج در مدينه زندگى مىكردند ، به جنگ او بيرون شدند . روزها با آنها جنگ مىكردند و شبها براى تبع و سپاه او غذا مىفرستادند . چون چند شب اين كار را نمودند تبع شرمگين شد و براى صلح روى خوش نشان داد .\r\nمردى از اوس به نام احيحه و مردى از يهوديان به نام بنيامين قرظى پيش او رفتند . احيحه گفت : اى ملك ما خويشان توايم ، و بنيامين گفت : هر چه تلاش كنى نمىتوانى اين شهر را بگشايى . گفت : چرا ؟ بنيامين گفت : زيرا اين سرزمين جايگاه پيامبرى است كه خداوند متعال او را از قريش بر خواهد انگيخت . در اين هنگام نماينده‌اى از يمن رسيد و خبر آورد كه در يمن آتشى آشكار شده و همه چيز را به آتش مىكشد ، تبع شتابان از مدينه بيرون آمد و همراه خود چند نفر از يهوديان را كه بنيامين هم از ايشان بود برد .\r\nدر اين باره شعرى هم نقل شده است كه معنى آن چنين است .\r\nبه خود پند مىدهم كه از دژ استوار شده به محمد ( ص ) بگريزم » تبع چنان با شتاب حركت ميكرد كه در دو شبانه روز به دف كه نزديك\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n( 1 ) مكه است رسيد و در آنجا گروهى از بنى هذيل كه از قبيلهء مدركه‌اند پيش او آمدند و گفتند ، اى امير ، آيا ترا به خانه‌اى راهنمائى كنيم كه انباشته از طلا و ياقوت و زبر جداست ، به شرطى كه بهرهء ما را هم بدهى ؟ گفت آرى . گفتند اين خانه در مكه است .\r\nتبع به راه افتاد و آهنگ خرابى كعبه نمود 8 ، ناگاه حالت يرقان در او ظاهر شد بطورى كه دست و پاى او زرد و پوست بدنش خشك و چروكيده گرديد ، كسى پيش يهوديانى كه همراه او آمده بودند فرستاد و پرسيد كه اين چه بيمارى است كه در من پديد آمده است ، آنها پرسيدند مثل اينكه كار تازه‌اى كرده‌اى ؟\r\nگفت مقصود چيست ؟ گفتند آيا تصميمى گرفته‌اى ؟ گفت آرى در نظر گرفته‌ام كه خانهء كعبه را ويران كنم ، گفتند اين خانهء محترم خداست و هر كس ارادهء ويرانى آن را نمايد هلاك مىشود ، گفت حالا چارهء رهائى از اين بيمارى چيست ؟ گفتند تصميم بگير كه بر گرد آن طواف كنى و جامهء گران بهائى بر آن بپوشانى و چون اين تصميم را گرفت شفا يافت و به راه افتاد تا وارد مكه شد و برگرد خانه طواف كرد و سعى ميان صفا و مروه را انجام داد ، در خواب به او الهام شد كه خانهء كعبه را پرده بپوشاند و اين كار را هم كرد ، بعلاوه در مكه قربانى كرد و مردم را ميهمانى داد و سپس به يمن برگشت و در يمن كشته شد .\r\nپسر او كه نامش دوس بود نزد قيصر روم رفت و از آنچه كه بر سر پدرش آمده بود او را آگاه ساخت ، قيصر نامه‌اى به نجاشى پادشاه حبشه نوشت و پادشاه حبشه شصت هزار سرباز همراه او كرد و مردى به نام روزبه را بر ايشان سالار ساخت .\r\nدوس به يارى ايشان با حميريان جنگ كرد و وارد صنعا شد و در يمن به اميرى رسيد ، ميان فرماندهان لشكر روزبه مردى بود به نام ابرهه و او همان ابو يكسوم است ، او به روزبه گفت من براى فرماندهى از تو شايسته‌ترم ، و با مكر و حيله موفق شد او را بقتل برساند و ضمنا نجاشى را هم قانع كرد كه خود به اميرى يمن برسد ، آنگاه در يمن كعبه‌اى با گنبدهاى زرين ساخت و دستور داد كه اهل يمن هم مراسمى مانند حج انجام دهند ، او ميخواست صنعا 9 را همچون\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n( 1 ) مكه نمايد .\r\nمردى از خاندان ملكان كه از قبيلهء كنانه بود به يمن رفت و در آن معبد به قصد توهين قضاى حاجت نمود ، [ 6 
  ] ابرهه پس از ورود به معبد متوجّه اين اهانت شد و پرسيد چه كسى چنين جسارتى كرده است ، گفتند مردى از اهالى مكه است ، گفت با اين كار خواسته است مرا تحقير كند سوگند به آيين مسيح كه كعبهء آنها را ويران مىكنم و از بن بر ميآورم تا ديگر كسى به حجّ نرود ، دستور بسيج لشكر و فيل‌ها را داد و به راه افتاد و بيشتر سپاهيان او از قبائل عكّ و اشعرى و خثعم بودند و اين شعار را ميخواندند .\r\n« مكه شهرى است كه از ميان خواهد رفت آن را فيل‌ها و اشعرىها از بين خواهند برد » ابرهه از يمن بيرون آمد و ميان راه مردى از قبيلهء بنى سليم را به قبائل اطراف فرستاد تا مردم را تشويق كند كه به زيارت معبدى كه او ساخته است بروند او را هم مردى از قبيلهء كنانه بقتل رساند ، ابرهه كه از اين خبر آگاه شد . بيشتر خشمگين گرديد و سريع‌تر بسوى مكه شتافت چون به طائف رسيد از ايشان راهنما خواست ، آنها هم مردى از قبيلهء هذيل را كه نامش نفيل بود همراه او نمودند و راهنمائى او را عهده‌دار شد تا به منطقهء مغمس كه شش كيلومترى مكه است رسيدند و مقدمهء لشكر خود را به مكه فرستادند .\r\nقريش دسته دسته به بالاى كوهها گريختند و گفتند ما يارا و توان جنگ با ايشان را نداريم ، در شهر مكه عبد المطلب باقى ماند كه منصب سقايت داشت و شيبة بن عثمان بن عبد الدار كه سمت پرده‌دارى كعبه بر عهدهء او بود و ديگران همه گريختند ، عبد المطلب دو دستگيرهء درب كعبه را گرفت و اين اشعار را خواند 10 .\r\n« پروردگارا هر كس خانهء خود را نگهدارى مىكند ، تو هم خانهء خويش را نگهدار ، مبادا كه ايشان با صليب و نيروى خود از روى ستيزه بر نيروى تو پيروز\r\n\r\n\r\n","description":"","footnote":"\r\n[ ( 6 - ) 
  ] براى اطلاع بيشتر مراجعه فرمائيد به جلد هفتم ترجمهء تفسير طبرى ذيل سورهء فيل ، چاپ آقاى حبيب يغمائى .\r\n","page_name":" 94 ","page_number":94},
  {"content":"\r\n\r\n( 1 ) شوند . اگر لازم است كه وارد خانه شوند ، خود دانى » .\r\nمقدمهء لشكر ابرهه مقدار زيادى از دام‌هاى قريش از جمله دويست شتر عبد المطلب را به غارت بردند ، چون اين خبر به عبد المطلب رسيد از مكه بيرون آمد تا به اردوگاه ابرهه رسيد حاجب ابرهه مردى از اشعرىها بود كه عبد المطلب را از سابق مىشناخت چون پيش او آمد پرسيد كه چكار دارى ؟ گفت ميخواهم كه براى من اجازهء ملاقات بگيرى .\r\nحاجب پيش ابرهه رفت و گفت اى امير ، سرور قريش كه در مكه از همگان پذيرائى مىكند و حتى براى جانوران وحشى مكه هم خوراك فراهم مىكند براى ديدارت آمده است ، ابرهه گفت هم اكنون به او بار بده ، عبد المطلب مردى تناور و زيبا بود و چون بر ابرهه وارد شد گراميش داشت ، در عين حال نه مايل بود كه او را در كنار تخت خود بنشاند و نه مايل بود كه او روى زمين بنشيند ، اين بود كه از تخت پايين آمد و با عبد المطلب روى زمين نشست و گفت حاجت تو چيست ؟ گفت من آمده‌ام تا دويست شترى را كه مقدمهء لشكر تو از من بغارت برده‌اند باز گيرم .\r\nابرهه گفت اوّل كه ترا ديدم خيلى خوشم آمد ، حال كه صحبت ميدارى نسبت به تو بى رغبت شدم ، عبد المطلب پرسيد چرا ؟ گفت من براى خراب كردن خانه‌اى آمده‌ام كه مايهء شرف و بنيان دين و پناهگاه شما از شر اعراب است ، در اين ميان دويست شتر از تو غارت شده است ، چگونه در اين باره صحبت ميدارى و در مورد خرابى كعبه صحبتى نميدارى ؟ عبد المطلب گفت من با تو در مورد اموال خودم صحبت مىكنم و اين خانه را پروردگارى است كه آن را حفظ مىنمايد و من در مقابل عظمت او چيزى به حساب نمىآيم .\r\nاين موضوع موجب ترس ابرهه شد و دستور داد كه شتران او را پس بدهند ، عبد المطلب بازگشت ، ابرهه و سپاهش آن شب را در كمال ناراحتى گذرانيد ، گويى ستارگان چنان به زمين نزديك شده بودند كه با آنها صحبت مىكردند ، و سپاه ابرهه احساس كردند كه عذاب الهى نزديك است ، راهنماى ايشان آنها را ترك كرد و به مكه باز گشت ، افراد قبيله‌هاى خثعم و اشعريون به پا خاستند ، تيرها\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n( 1 ) و نيزه‌هاى خود را شكستند و توبه كردند و از شركت در خرابى كعبه منصرف شدند ، سپاه ابرهه شبى را در كمال ناراحتى و وحشت گذراند .\r\nچون سپيده دميد فيل را حركت دادند و آهنگ مكه نمودند فيل گريخت او را گرفتند و زدند ، جانور خود را به خاك انداخت و حركت نكرد ، گروهى دور حيوان جمع شده و گويى او مىفهميد كه ايشان سوگند ميخورند كه ترا به مكه نمىبريم ، گوشهاى خود را حركت ميداد و آنها همچنان سوگند ميخوردند ، پس از مدتى حيوان برخاست و او را بسوى يمن بر گرداندند با سرعت به راه افتاد ، سپاهيان او را بجاى اول برگرداندند حيوان دوباره خود را به زمين انداخت و آنها همچنان او را سوگند ميدادند باز حيوان برخاست و آهنگ يمن كرد براى بار سوم او را گرفتند و بجاى اول آوردند ، باز هم رم كرد و خود را به خاك انداخت و آفتاب سر زد .\r\nبا سر زدن آفتاب پرندگانى آشكار شدند و گروهى ديگر هم از طرف هجر [ ( 7 ) 
  ] آمدند ، اين مرغان سياه رنگ و شبيه چلچله بودند و هر يك سنگ ريزه‌هايى به منقار و چنگال داشتند و سنگ‌ها اگر را بر سپاه ابره فر ميريختند ، و ميرفتند و گروهى ديگر ظاهر مىشدند ، سنگ‌ها اگر به سينه و شكم بر خورد مىكرد آن را مىشكافت و اگر به استخوانها مىخورد آنها را در هم مىشكست .\r\nابرهه ترسان بسوى يمن گريخت و بهر كجا كه ميرسيد اميدش بيشتر قطع مىشد ، چون به يمن رسيد بيشتر همراهانش از بين رفته بودند و خود او هم در حالى كه سينه و شكمش شكافته شد كشته گرديد ، هيچيك از مردم قبيله‌هاى خثعم و اشعريون كشته نشدند ، در اين مورد اشعار زيادى هم نقل كرده‌اند از جمله عبد المطلب در حالى كه به حبشيان نفرين مىكرد اين رجز را ميخواند .\r\n« پروردگارا براى از ميان بردن ايشان جز تو پناهى نمىبينم ، خدايا حمايت و پشتيبانى خودت را از ايشان قطع كن ، هر چند دشمنان كعبه با تو ستيزه دارند امّا هرگز نمىتوانند نيروى ترا مقهور نمايند »\r\n\r\n\r\n","description":"","footnote":"\r\n[ ( 7 - ) 
  ] هجر . از شهرك‌هاى بحرين است و گفته‌اند نامى است كه بر تمام بحرين اطلاق مىشده است :\r\nرجوع كنيد ص 137 ترجمهء تقويم البلدان چاپ بنياد فرهنگ .\r\n","page_name":" 96 ","page_number":96},
  {"content":"\r\n\r\n( 1 ) از ابن عباس هم روايت شده است كه چون ابرهه با فيل و سپاه به مكّه نزديك شد ، عبد المطلب از او استقبال كرد و گفت چرا اين جا آمده‌اى ؟ اگر رسولى ميفرستادى آنچه را كه ميخواستى مىپرداختم ، گفت شنيده‌ام كه معتقديد خانهء كعبه محل امن و زينهارى است ، من آمده‌ام تا شما را بترسانم ، عبد المطلب گفت هر چه ميخواهى مىپردازيم و برگرد ، ابرهه گفت حتما بايد وارد مكه شوم و به راه افتاد ، عبد المطلب از پيش او برگشت و به كوهى پناهنده شد و گفت نمىتوانم نابودى كعبه و مردم را مشاهده كنم ، و در آن حال اين اشعار را مىخواند .\r\n« پروردگارا ، هر خدايى را معبد و كاخى است تو خود معبدت را حفظ فرماى خدايا نيرو و سپاه ايشان بر نيروى تو پيروز نگردد و اگر اين خواستهء تست ، به هر چه ميخواهى فرمان كن » .\r\nدر اين هنگام گروه پرندگان همچون ابرى از روى دريا پديد آمدند و آنها را سنگسار كردند همچنان كه خداى تعالى فرموده است .\r\n تَرْمِيهِمْ بِحِجارَةٍ مِنْ سِجِّيلٍ  « آن گروه را با سنگهائى از سجيل مىزدند » آيهء 4 سورهء 105 فيل غرشى سخت كرد و خداى ايشان را همچون خوراك له شدهء سگ قرار داد .\r\nدربارهء اصحاب فيل داستان مفصل ديگرى هم با اسناد منقطع روايت شده است كه نقل آن ضرورتى ندارد .\r\nاز ابن عباس در تفسير آيه   وَ أَرْسَلَ عَلَيْهِمْ طَيْراً أَبابِيلَ تَرْمِيهِمْ . . .   روايت شده است كه گفت اين پرندگان منقارى مانند پرندگان معمولى و پنجه‌اى چون پنجهء سگ داشتند .\r\nو هم از ابن عباس روايت شده است كه منظور از طيرا ابابيل پرندگانى بودند كه پياپى آشكارا مىشدند و مقصود از  « كَعَصْفٍ مَأْكُولٍ »  اين است كه مانند گل شدند .\r\nاز ابن مسعود هم روايت شده است كه منظور از  طَيْراً أَبابِيلَ  دسته‌هاى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n( 1 ) پرندگان است .\r\nاز عكرمه در اين مورد روايتى آمده است كه  « طَيْراً أَبابِيلَ »  پرندگانى بودند كه از طرف دريا ظاهر شدند ، سر ايشان مثل سر جانوران درنده و گوشتخوار بود ، مثل آنها ديده نشده بود و بعدا هم ديده نشد ، بعد از آشكار شدن مرغان روى پوست بدن اصحاب فيل دانه‌هاى آبله ظاهر شد و اين نخستين بارى بود كه بيمارى آبله ديده شد .\r\nاز عبيد بن عمير ليثى هم روايت شده است كه مىگفت هنگامى كه خداوند اراده فرمود اصحاب فيل را نابود سازد پرندگانى از سوى دريا آمدند كه سياه و سپيده و شبيه خفاش بودند ، با هر پرنده‌اى سه ريگ سياه و سپيد بود كه يكى در منقار و دو تا در چنگال داشت ، آمدند و بالاى سر سپاه صف كشيدند و در حالى كه جيغ مىكشيدند سنگها را بر سر سپاهيان رها كردند و سنگها به هر طرف كه مىخورد از سوى ديگر بيرون مىآمد ، در اين موقع طوفان سهمگينى هم شد كه بر شدت معركه افزود و هيچ كس از آن جمع جان سالم بدر نبرد و نابود شدند .\r\nباز از ابن عباس روايت كرده‌اند كه مىگفت ابرهه و سپاهش وارد مكه شدند و در كنار كوه صفا اردو زدند ، عبد المطلب پيش ايشان رفت و گفت اين خانه از آن خداست و تا كنون كسى بر آن چيره نشده است ، گفتند ما بر نمىگرديم مگر اين كه كعبه را ويران كنيم ، و آهنگ خراب كردن كعبه نمودند اما هر چه فيل را پيش ميراندند حيوان به عقب بر مىگشت ، در اين هنگام گروه پرندگان در حالى كه ريگ‌هاى سياه گل آلوده‌اى در چنگال و منقار داشتند ظاهر شدند و آنها را بر سر و روى سپاهيان ميريختند ، بدن آنها تاول زد و خارش شديد پيدا كرد و چون پوست خود را مىخاراندند گوشت و پوست ايشان فرو ميريخت .\r\nاز عبد الله بن زبير روايت شده است كه پيامبر ( ص ) مىفرمود خداوند نام كعبه را عتيق گذاشته است زيرا آن را از چيرگى و تسلط ستمگران محفوظ و آزاد قرار داده است و هيچ ستمگرى بر آن پيروز نخواهد شد .\r\nاز عايشه همسر پيامبر ( ص ) روايت شده است كه گفت فيلبان و نگهبان فيل را در مكه ديدم كه هر دو كور و زمين گير شده بودند و گدائى ميكردند .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n( 1 )\r\n\r\n« اخبار مربوط به لرزهء ايوان خسرو انوشيروان و فرو ريختن كنگره‌هاى آن و خواب موبد و خاموش شدن آتش آتشكده‌ها و آيات و نشانه‌هاى ديگرى كه در شب تولد پيامبر ( ص ) اتفاق افتاده است » 11 .\r\nاز هانى مخزومى كه يكصد و پنجاه سال عمر كرده است روايت كرده‌اند كه مىگفت در شب ميلاد پيامبر ( ص ) ايوان كسرى بلرزه درآمد و شكست برداشت و چهارده كنگرهء آن فرو ريخت و آتشكدهء فارس كه هزار سال بود كه پيوسته روشن بود خاموش شد و درياچهء ساوه خشكيد و موبد بزرگ در خواب ديد كه شتران تنومند همراه اسبهاى عربى از دجله گذشتند و در سرزمين ايران پراكنده شدند .\r\nانوشيروان سخت بوحشت افتاد و هر چند خواست شكيبائى كند نتوانست ، و مصلحت در اين ديد كه موضوع را با وزيران و فرماندهان نظامى و مرزبانان در ميان نهد ، ايشان را فرا خواند و در حالى كه تاج بر سر نهاده و بر تخت نشسته بود به ايشان گفت ميدانيد براى چه شما را خواسته‌ام گفتند نه ، در همين هنگام از فارس خبر خاموشى آتشكده هم رسيد و مايهء افزونى غم و اندوه نوشيروان گشت ، او موضوع را به اطلاع حضار رساند ، موبد بزرگ هم خواب خود را اظهار داشت .\r\nخسرو از او پرسيد نظر تو در اين باره چيست ؟ گفت خيال ميكنم بين اعراب حادثهء مهمى اتفاق افتاده است ، و يا براى ما از طرف ايشان پيش آمدى خواهد كرد ، خسرو نامه‌اى به نعمان بن منذر نوشت و از او خواست عالمى از خواب گزاران پيش او بفرستد تا از او پرسش‌هايى انجام دهد .\r\nنعمان مردى بنام عبد المسيح را كه از قبيلهء غسان بود بدربار فرستاد ، خسرو به او گفت آيا تو ميدانى كه چه ميخواهم از تو بپرسم ؟ عبد المسيح گفت :\r\nپرسش‌هاى خود را طرح كن و به من بگو ، اگر چيزى دانستم مىگويم و اگر ندانستم مىتوانم ترا به شخصى راهنمائى كنم كه خواهد دانست ، خسرو پرسش‌هاى خود و موضوع خواب موبد بزرگ را طرح كرد ، عبد المسيح گفت دائى من در بلنديهاى شام زندگى مىكند و او نامش سطيح است و خواهد توانست كه پاسخ لازم بدهد ، انو شيروان گفت پيش او برو و از معنى اين امور بپرس و باز گرد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n( 1 ) عبد المسيح با شتاب به راه افتاد اتفاقا هنگامى نزد سطيح رسيد كه او در حال مرگ بود ، عبد المسيح به دائى خود سلام داد و درود فرستاد و چون پاسخى نشنيد اشعارى به اين مضمون خواند .\r\n« آيا مرد بزرگ يمن كر شده است يا گفتار مرا مىشنود ؟ يا مرگ او فرا رسيده و نشانهء نيستى شده است ، اى كسى كه دشوارى را مىفهمى و غم و اندوه را از چهرهء غمگين ميزدائى ، همگان در مورد پيش آمد روزگار عاجز و ناتوان شده‌اند و بدين جهت پير مردى كه از طرف پدر از قبيلهء و سن و از سوى مادر از قبيلهء حجن است پيش تو آمده است ، او داراى چشمان آبى و دندانهاى بزرگ و گوش پهن است و سپيده چهره است و زره درخشان بر تن دارد ، از غرش رعد و مكر زمانه نمىترسد و فرستادهء خسرو پادشاه ايران است ، شتر تناور او پست و بلند زمين را درنورديده است و او در اثر وزش باد با گرد و خاك و ريگهاى بيابان در هم پيچيده است » [ ( 8 ) 
  ] .\r\nسطيح چون اين را شنيد چشم گشود و گفت ، عبد المسيح تو هستى كه بر شترى تيز پا سوارى و پيش سطيح آمدى اما هنگام مرگ او رسيدى ، پادشاه ساسانى ترا فرستاده است براى لرزهء ايوان و خاموش شدن آتش‌ها و خواب موبد بزرگ كه خواب ديده شتران تنومند اسبان تازى را با خود مىكشند و از دجله عبور كردند و در همهء شهرهاى او پراكنده شدند ، اى عبد المسيح هنگامى كه تلاوت بسيار شود و صاحب عصا ظاهر گردد و رودخانهء سماوه جارى گردد و درياچهء ساوه فروخشكد و آتش پارسيان خاموش گردد ، ديگر شام ، شام سطيح نباشد .\r\nهمانا از ساسانيان چند زن و مرد بعدد كنگره‌هائى كه فرو ريخته است پادشاهى مىكنند و هر چه آمدنى باشد خواهد آمد ، : اين بگفت و هماندم مرد .\r\nعبد المسيح بر شتر خويش پريد و اين اشعار را خواند .\r\n« چالاك باش و شتاب كن كه مرد بلند همتى و از حوادث بيم ندارى ، اگر پادشاهى ساسانيان از ميان برود روزگار همواره دگرگون مىشود ، بسا\r\n\r\n\r\n","description":"","footnote":"\r\n[ ( 8 - ) 
  ] براى اطلاع بيشتر مراجعه شود به ترجمهء تاريخ طبرى آقاى ابو القاسم پاينده ص 718 چاپ بنياد فرهنگ و ناسخ التواريخ سپهر كاشانى ص 375 ج عيسى چاپ سنگى .\r\n","page_name":" 100 ","page_number":100},
  {"content":"\r\n\r\n( 1 ) روزگارا كه چنان بودند ، شيران دلير از ايشان بيمناك بودند ، بهرام صاحب قصر خورنق و برادران او و هرمزان و شاپورها از ايشان بودند . مردم دوستدار بزرگىاند ، و هر كس به نشيب افتد حقير و متروك مىماند ، خير و شر از پى يك ديگر است اما مردم خير را خواهانند و از شر پرهيز مىكنند » چون عبد المسيح پيش كسرى آمد و سخن سطيح را گفت ، گفت تا چهارده نفر از ما پادشاهى كنند بسيار اتفاق‌ها خواهد افتاد .\r\nاما نميدانست كه پادشاهى ده نفر از ايشان فقط چهار سال خواهد بود و بقيه هم فقط تا روزگار عثمان بن عفان پادشاهى كردند .\r\nدربارهء اين سطيح داستان ديگرى هم هست كه به مكه آمد و گروهى از قريشيان از جمله عبد مناف با او ملاقات كردند و او پيشگويىهائى دربارهء پيامبر و جانشينان او كرد و خواب ربيعه بن نصر لخمى را هم تعبير نمود .\r\n\r\nدر شيرخوارگى و دايه و پرستار رسول خدا ( ص ) 12\r\nابن اسحاق مىگويد كه عبد المطلب پيامبر را به مادر سپرد و در جستجوى دايه برايش بر آمدند و حليمه دختر ابو ذؤيب را براى دايگى و شيردادن او انتخاب كردند ، كه از قبيله هوازن بود ، نام شوهر حليمه حارث است و او هم از همان قبيلهء هوازن است ، برادر رضاعى حضرت رسول نامش عبد الله بوده است و دو خواهر رضاعى هم بنام‌هاى انيسه و حذاقه داشته است كه اين حذاقه بيشتر به شيما معروف است . اين شيما همراه مادر خود از محمد ( ص ) مواظبت و نگهدارى مىكرد .\r\nعبد الله بن جعفر بن ابى طالب مىگفت از قول حليمه سعديه مادر شيرى پيامبر ( ص ) براى من چنين نقل كردند كه مىگفت همراه زنان قبيله بنى سعد براى گرفتن بچه‌هاى شيرخوار و دايگى به مكه آمدم . اتفاقا سالى سخت بود ، من سوار ماده الاغى ناتوان و سبز رنگ بودم ( رنگ او به سبزى ميزد ) كه غالبا از كاروان عقب مىماند ، كودكى شيرخوار و ماده بزى هم همراه ما بود ، يك قطره شير از پستان حيوان بيرون نمىآمد .\r\nشبها نمىتوانستيم بخوابيم چون كودكم بى آرامى مىكرد و نه يك قطره\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n( 1 ) شير خودم داشتم و نه ماده بزم كه لا اقل آن طفلك را سير نمايد ، به همين حال وارد مكه شديم ، پيش از ورود من محمد ( ص ) را بهر يك از دايگان كه پيشنهاد كرده بودند از پذيرفتن او به بهانهء اينكه يتيم است خوددارى كرده بودند ، ما هم مىگفتيم كودكى كه يتيم است مادرش براى دايه چه كارى ميخواهد بكند و ما معمولا از پدر طفل انتظار نيكى و پاداش داريم ، همهء همراهان من كودكى انتخاب كرده بودند غير از من ، من هم چون كودك ديگرى غير از محمد ( ص ) نيافته بودم به همسرم حارث گفتم دوست ندارم كه دست خالى بر گردم اجازه بده همين كودك يتيم را بر دارم ، او مخالفت نكرد من چون طفل ديگرى باقى نمانده بود همو را انتخاب كردم و گرفتم .\r\nبمحض اينكه او را در آغوش گرفتم پستانهايم چنان پر شير شد كه او آشاميد و سير گرديد و برادر رضاعى او هم خورد و سير شد ، شوهرم برخاست كه شير بز را بدوشد ، پستانهاى او را پر شير يافت و آن را دوشيد چندان شير داده بود كه او و مرا سير كرد و شبى را در كمال آسايش گذرانيدم ، شوهرم گفت حليمه مىبينم كه نوزاد فرخنده‌اى را برگزيده‌اى مگر متوجه نشدى كه آثار خير و بركت او چگونه ظاهر شده است .\r\nبركات وجود او همچنان مرتب بما ميرسيد ، در برگشتن ماده الاغ من كه از همه عقب‌تر ميماند چنان چابك شده بود كه همه را پشت سر مىگذاشت ، همسفران مىپرسيدند حليمه آيا اين همان ماده الاغ است ؟ مىگفتم آرى ، مىگفتند خيلى عجيب است ، چون به سرزمين خويش رسيديم كه من براى خدا سرزمينى خشك تر از آن سراغ ندارم ، گوسپندهاى ما از صحرا در حالى كه سير شده و خوب چريده بودند و پستانهاى پر شير داشتند بر مىگشتند و آنها را مىدوشيديم در حالى كه گوسپندان همسايه‌هاى ما از صحرا گرسنه بر مىگشتند و قطره‌اى شير نداشتند .\r\nمردم به چوپانهاى خود مىگفتند شما هم گوسپندها را همان جا ببريد كه گوسپندان حليمه را مىبرند و همين كار را هم ميكردند در عين حال فايده‌اى نداشت ، هر روز بركات او بر ما بيشتر ظاهر مىشد ، چون محمد به دو سالگى\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n( 1 ) رسيد رشدش از بچه‌هاى هم سن و سال زيادتر بود و پسر بچهء چابك و فرزى بود .\r\nچون دو سالگى او تمام شد نزد مادرش بردم امّا چون بركت بسيارى از او ديده بودم نميخواستم از ما جدا شود اين بود كه مسألهء بدى هواى شهر و احتمال و با را مطرح كرديم و آن قدر اصرار نموديم تا مادرش موافقت كرد او را دوباره به صحرا برگردانيم و محمد ( ص ) را با خود بر گردانديم .\r\nدو يا سه ماه از اين مطلب گذشته بود ، روزى كه او همراه برادر شيرى خود پشت خيمه‌ها بازى ميكرد ، برادرش ترسان پيش ما آمد و گفت برادر قريشى مرا دو مرد سپيد پوش گرفتند و درازش كردند و شكمش را پاره ساختند ، من و پدرش شتابان به آن طرف دويديم ، محمد ( ص ) را در حالى كه رنگش دگرگون شده بود ديديم كه ايستاده است ، پدرش او را در آغوش گرفت و پرسيد پسرك عزيزم چه شده است ؟ گفت : دو مرد سپيد پوش آمدند و مرا خوابانيدند و سينه‌ام را شكافتند و چيزى را از آن در آوردند و بيرون انداختند و بعد مرا به حال خود گذاشتند . [ 9 
  ]\r\nكودك را با خود به خيمه آورديم ، شوهرم گفت حليمه مىترسم براى اين پسرم گرفتارى پيش بيايد و بلائى به سرش برسد بيا پيش از آنكه اتفاقى رخ دهد او را به مادرش رد كنيم .\r\nبه راه افتاديم و محمد ( ص ) را به مادرش سپرديم ، آمنه پرسيد چطور شما كه در نگهدارى اين پافشارى داشتيد حالا چرا او را بر گردانده‌ايد ؟ گفتيم از بركت اين طفل ما همهء وامهاى خود را پرداخت كرديم فقط از اينكه پيش آمدى براى او بكند نگران هستيم ، گفت نبايد اين چنين باشد راست بگوييد و دست از سر ما بر نداشت تا داستان را گفتيم ، گفت مثل اينكه ترسيده شده‌ايد كه اين كودك جن زده شده باشد ؟ نه سوگند به خدا كه شيطان را بر او راهى نيست و اين پسرم داراى منزلت مخصوصى است ، آيا ميخواهيد خبرى را به اطلاع شما برسانم ، گفتيم آرى ، گفت در تمام مدت بار دارى بسيار آسوده و راحت بودم ، هنگام بار دارى شبى در خواب ديدم كه پرتوى از من سر زد كه كاخهاى شام را روشن\r\n\r\n\r\n","description":"","footnote":"\r\n[ ( 9 - ) 
  ] مسألهء شق صدر و شكافتن سينهء حضرت ختمى مرتبت به اين صورت مورد قبول علماى شيعه نيست و حتى در تفسيرهاى مهمّى چون مجمع البيان طبرسى و گازر هيچ اشاره هم نشده است .\r\n","page_name":" 103 ","page_number":103},
  {"content":"\r\n\r\n( 1 ) ساخت ، هنگام زايمان هم او بر خلاف ديگران در حالى كه بدستهاى خود تكيه زده بود و سر بسوى آسمان افراشته بود متولد شد ، حالا هم او را همين جا بگذاريد .\r\nمحمد بن زكرياى غلابى هم با اسناد خود اين روايت را با اضافاتى از ابن عباس نقل نموده است ، من هم آن را شنيده‌ام و هر چند محمد بن زكريا متهم به جعل حديث است و قناعت به روايات مشهور بهتر است در عين حال چون روايت او هم ميان سيره نويسان مشهور است آن را هم مىآوريم .\r\nمحمد بن زكرياى غلابى از ابن عباس نقل مىكند كه حليمه مادر رضاعى پيامبر ( ص ) مىگفت محمد ( ص ) را هنگامى كه از شير گرفتم صحبت ميكرد و گفته‌هايش عجيب و غريب بود مىگفت :\r\nاللّه اكبر كبيرا و الحمد لله كثيرا و سبحان الله بكرة و اصيلا\r\n( خداى بزرگ بزرگ است ، و سپاس فراوان خداى را و پروردگار همواره چه بامداد و چه شامگاه ستوده است ) .\r\nچون به راه افتاد و از خيمه بيرون آمد به بچه‌هاى ديگر نگاه مىكرد اما از بازى كردن خوددارى مىنمود ، روزى گفت مادر جان چرا روزها برادران خود را نمىبينيم ؟ گفتم فدايت شوم آنها گوسپندهايمان را بچرا مىبرند و گاه شبها هم بصحرا ميروند ، چشمانش با شك نشست و گريست و گفت مادرجان من با اين تنهائى چكنم ؟ من را هم با آنها روانه كن ، گفتم مگر دوست دارى كه همراه آنها به روى ، گفت آرى ، فردا چشمانش را سرمه كشيدم و بدنش را روغن زدم و پيراهنى بلند بر تنش كردم مهره‌اى يمنى براى چشم زخم بگردنش آويختم ، چوبدستى برداشت و همراه ايشان بيرون رفت ، خوش و خندان ميرفت و مىآمد ، روزى كه آنها براى چرا به اطراف خيمه‌ها رفته بودند نزديك ظهر پسرم ضمره در حالى كه مىدويد و عرق از پيشانى او ميريخت و با صداى بلند گريه ميكرد خود را به خيمه رساند و داد ميزد كه بابا ، مادر زود خودتان را به برادرم محمد برسانيد و خيال نميكنم او را زنده ببينيد .\r\nگفتيم قصه چيست ؟ گفت همانطور كه ما مشغول تمرين تير اندازى و بازى بوديم مردى آمد و او را از ميان ما ربود و به بالاى كوه برد و ما از دور نگاه\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n( 1 ) مىكرديم سينه‌اش را از زير گلو تا ناف دريد و ديگر نفهميدم چه كرد زود باشيد خيال نميكنم ديگر او را زنده ببيند .\r\nمن و پدرش با عجله دويديم و او را ديديم كه فراز كوه نشسته با چشم به آسمان مات شده است و تبسم بر لب دارد ، خود را روى او انداختم ميان چشمانش را بوسيدم و گفتم مادر فدايت شوم چه پيش آمده بود ؟ گفت خير و نيكى ، حالا كه من با برادرانم ايستاده بودم سه نفر پيش من آمدند ، يكى از ايشان ابريقى از نقره داشت و ديگرى طشتى از زمرد سبز كه پر از برف بود ، مرا با خود به بالاى كوه آوردند و با مهربانى و آهسته دراز كردند ، و از زير گلو تا زير شكم مرا شكافتند ، من به كسى كه مىشكافت نگاه ميكردم و احساس هيچ دردى نداشتم او دستش را وارد سينه‌ام كرد و احشاء و امعاء مرا بيرون آورد و با برف شست و در جاى خود قرار داد .\r\nبعد ديگرى آمد و به او گفت تو وظيفهء خودت را انجام دادى كنار برو ، و خودش دست در شكاف سينه‌ام كرد و قلبم را بيرون آورد آن را شكافت و نقطهء سياهى را كه پر از خون بود از آن جدا كرد و دور انداخت و گفت اى حبيب خدا اين سهم شيطان بود و قلبم را با چيزى پر ساخت و با مهرى از نور آن را ممهور ساخت و سر جايش گذارد ، من هنوز سردى و گوارائى آن مهر را در رگ و پوست و مفاصل خود احساس مىكنم .\r\nسومى جلو آمد و به آن دو نفر گفت شما وظيفهء خود را انجام داديد كنار برويد و با دست خود به محلى كه شكافته بودند كشيد و آنگاه گفت او را با ده نفر از امتش وزن كنيد من سنگين تر بودم ، گفت رهايش كنيد كه اگر او را در يك كفهء و همهء امتش را در كفهء ديگر بگذاريد باز هم سنگين‌تر خواهد بود .\r\nسپس دستم را گرفت و با مهربانى نشاند و هر سه نفر ميان چشم و سرم را بوسيدند و گفتند اى حبيب خدا از اين پس هرگز نخواهى ترسيد و اگر بدانى چه چيزى براى تو در نظر گرفته شده است ، چشمانت روشن خواهد شد و مرا همين جا رها كردند و بپرواز در آمدند و وارد آسمان شدند و من به آنها نگاه مىكردم ، اگر ميخواهى نقطه‌اى را كه وارد آسمان شدند به تو نشان دهم .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n( 1 ) من او را با خود به خيمه آوردم گروهى از بنى سعد گفتند او را پيش كاهنى ببر تا معالجه‌اش كند ، محمد ( ص ) گفت اين حرفهايى كه ميزنيد درست نيست ، خدا را شكر من در كمال سلامتم دل و روحم سالم است .\r\nحليمه مىگويد در عين حال مردم مىگفتند ممكن است جن زده شده باشد و سر انجام مرا وا داشتند تا او را به پيش كاهن ببرم ، چون شروع به گفتن داستان نمودم ، كاهن گفت بگذاريد از خودش بشنوم كه او به حال خود واردتر است ، و خطاب به او گفت پسر جان قصه را بگو و محمد ( ص ) از اول تا آخر موضوع را بيان كرد ، كاهن بر پا جست و نخست محمد را بر سينه چسبانيد و سپس بانگ برداشت كه اى اعراب واى بر شما از شرى كه نزديك شده است ، اين پسر بچه را بكشيد و مرا هم با او بكشيد ، اگر او را رها كنيد و به مردى و بزرگى برسد همهء پندارها و عقايد دينى شما را مسخره خواهد كرد و شما را به دين و پروردگارى دعوت خواهد كرد كه آن را نمىشناسيد .\r\nحليمه مىگويد ، چون اين حرف كاهن را شنيدم فرزندم را از آغوشش بيرون كشيدم و گفتم تو از اين كودك بيمارترى و اگر ميدانستم اين چنينى هرگز پيش تو نمىآمدم ، حالا هم كسى را پيدا كن تا ترا بكشد ، ما محمد را نمىكشيم ، فرزندم را برداشتم و به منزل خود برگشتم خدا ميداند كه هميشه از او بوى مشك تازه مىشنيدم و هر روز دو مرد سپيدپوش بر او ظاهر ميشدند و ميان جامه‌هاى او پنهان مىگرديدند و ديگر بيرون هم نمىآمدند .\r\nمردم مىگفتند زودتر اين پسر را به عبد المطلب تسليم كن و امانت را از گردن خود بيرون آر و من تصميم گرفتم كه او را به مكه برگردانم .\r\nسروشى مىگفت اى زمين مكه خوشا به حال تو كه امروز پرتو دين و ارج و كمال بسوى تو مىآيد و از اين پس هرگز خوار نخواهى شد و اندوهى به تو نخواهد رسيد .\r\nبهر حال ماده الاغى را آماده كردم و سوار شدم و محمد را در كمال مواظبت و دقت در آغوش گرفتم ، چون به دروازهء مكه رسيدم گروهى از مردم آنجا جمع بودند ، نخست محمد ( ص ) را به زمين گذاشتم و خواستم پياده شوم كه بانگ\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n( 1 ) شديدى شنيدم و متوجه شدم فرزندم نيست ، فرياد كشيدم كه اى مردم اين پسر بچه چه شد ؟ گفتند كدام پسر ، گفتم محمد بن عبد الله بن عبد المطلب كه خداوند وسيلهء او چهره‌ام را درخشان كرد و گرفتارىهايم را بر طرف ساخت و گرسنگى مرا از ميان برد من او را پروراندم تا به آرزوهاى خود برسم و اكنون خواستم از عهدهء امانت خود بيرون آيم و به خانواده‌اش بسپرم ، پيش از آنكه پياده شود و به زمين برسد ربودندش و سوگند به لات و عزى كه اگر پيدايش نكنم خود را از بالاى كوه به زمين خواهم انداخت تا پاره پاره شوم .\r\nمردم گفتند ما محمد را همراه تو نديديم ، گفتم هم اكنون اينجا و ميان شما بود ، گفتند كه چيزى نديديم ، چون از ايشان نا اميد شدم دست بر سر نهاده و شيون كنان فرياد كشيدم كه اى واى فرزندم ، اى واى محمدم ، اطرافيان از شدت گريهء من مىگريستند و مردم از سوز دل با من هم صدا شده بودند .\r\nپير مردى سالخورده كه به عصاى خود تكيه داده بود گفت چرا اين همه شيون و گريه ميكنى ؟ گفتم پسرم گم شده است ، گفت ترا به كسى راهنمائى مىكنم كه مىداند فرزندت كجاست و اگر بخواهد او را به تو باز ميگرداند ، گفتم او كيست ؟ گفت بت بزرگ ، گفتم مادر به عزاى تو بنشيند گويا نميدانى در شب تولد محمد به بتان بزرگ چه گذشته است ، پير مرد گفت تو هذيان ميگوئى و نمىدانى كه چه ميخواهى ، من پيش بت ميروم و از او تقاضا ميكنم تا فرزندت را بر گرداند .\r\nحليمه مىگويد او وارد كعبه شد و هفت مرتبه گرد هبل گرديد و سر او را بوسيد و با صداى بلند گفت اى سرور من كه هميشه بر قريش نعمت بخشيده‌اى ، پسر اين زن كه از قبيلهء سعد است گم شده است ، ناگاه هبل و همه بت‌هاى كعبه برو در افتادند و آوايى شنيده شد كه مىگفت اى پير مرد دست از سر ما بردار نابودى همهء ما بدست محمد است ، پير مرد در حالى كه عصايش از دستش افتاده بود و دندانها و زانوانش مىلرزيد و مىگريست ، مىگفت اى حليمه گريه مكن و غم مخور ، پسرت را پروردگارى است كه او را رها نخواهد كرد از روى فرصت و\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n( 1 ) رفتم ، تا چشم عبد المطلب به من افتاد پرسيد خوشبختى است يا بدبختى ؟ گفتم بدبختى بزرگ ، مقصودم را فهميد و گفت شايد پسرت گم شده است ؟ گفتم آرى و خيال ميكنم بعضى از قريشيان او را ربوده باشند و مىترسم كه او را كشته باشند ، عبد المطلب سخت خشمگين شد و شمشير خود را از نيام بيرون آورد و هنگامى كه او خشمگين ميشد هيچكس را ياراى پايدارى با او نبود ، او بانگ برداشت « يا يسيل » و اين شعارى بود كه براى طلب يارى داده ميشد ، همهء قريشيان حاضر شدند و پرسيدند موضوع چيست ؟ عبد المطلب گفت فرزندم محمد گم شده است ، قريش گفتند سوار شو تا ما هم سوار شويم ، اگر با اسب بتازى خواهيم تاخت و اگر در دريا فرو شوى با تو فرو مىشويم .\r\nميگويد عبد المطلب و قريشيان سوار شدند و از بالا تا پايين مكه را گشتند و چون فرزند خود را نيافت مردم را رها كرد جامه‌اى بپوشيد و ردائى بر دوش افكند و متوجه كعبه شد ، هفت مرتبه طواف كرد و مىگفت « پروردگارا اگر محمد پيدا نشود تمام قوم من از هم پاشيده مىشوند » 13 از دل آسمان نوايى شنيديم كه مىگفت اى مردم آرام باشيد و زارى نكنيد همانا محمد ( ص ) را پروردگارى است كه هرگز او را خوار و گم نمىكند . عبد المطلب گفت اى سروش غيبى چه كسى ما را به او رهنمونى مىكند ؟ سروش گفت محمد ( ص ) در صحراى تهامه زير درخت‌هاى دست راست نشسته است .\r\nعبد المطلب متوجه شد بين راه ورقه بن نوفل هم همراه او گرديد و دو نفرى روان شدند و پيامبر را ديدند كه مشغول بازى كردن با شاخ و برگ آن درخت است ، عبد المطلب پرسيد پسر جان تو كيستى ؟ گفت محمد بن عبد الله بن عبد المطلب ، گفت فدايت شوم من هم عبد المطلبم ، و او را در آغوش گرفت و دهانش را بوسيد و بسينهء خود فشردش و از شوق گريست ، و او را جلو زين خود نشاند و به شهر آمد ، و قريشيان و ديگر مردم آسوده خاطر شدند ، عبد المطلب بيست گوساله و گوسپند و گاو قربان كرد و همهء اهل مكه را اطعام نمود .\r\nحليمه مىگويد كه عبد المطلب پاداش خوبى به من داد و مرا روانه ساخت خدا را شكر كه به چنان خير و بركتى رسيدم كه بيرون از اندازه است ، من تمام داستان‌هاى محمد ( ص ) را به عبد المطلب گفتم ، گفت اى حليمه اين\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n( 1 ) فرزندم داراى منزلت خاصى است ، و در حالى كه محمد را مىبوسيد و ميگريست گفت دوست ميدارم تا آن زمان زنده بمانم .\r\nابو عبد الله حافظ ، از اصحاب پيامبر ( ص ) روايت مىكند كه آنها به حضرت گفتند از قضاياى كودكى خود چيزى بگوى ، فرمود ، دوران شيرخوارگى خود را ميان قبيلهء بنى سعد گذراندم روزى كه همراه يكى از برادران رضاعى خود بودم دو مرد سپيد پوش آمدند كه همراه خود طشتى زرين پر از برف داشتند و مرا خواباندند و سينه‌ام را شكافتند و دل مرا بيرون آوردند و بسته خون سياه رنگى را از آن برون آورده و دور انداختند سپس قلب و سينه‌ام را با آن برف شستند و آن را بجاى خود گذاشتند ، آنگاه يكى از ايشان به ديگرى گفت او را با ده نفر از پيروانش وزن كن ، من سنگين‌تر بودم ، گفت با صد نفر او را وزن كن باز من سنگين‌تر بودم ، گفت با هزار نفر او را وزن كن باز از همه سنگين تر بودم ، گفت رهايش كن كه اگر او را با همه پيروانش وزن كنى او از همه سنگين تر خواهد بود .\r\nاز يحيى بن جعده روايت شده است كه رسول خدا مىگفت دو فرشته به صورت دو كركى ( درنا ) پيش من آمدند كه همراه آنها برف و يخ و آب سرد بود ، يكى از آن دو سينه‌ام را شكافت و ديگرى با منقار خود آن را شستشو داد .\r\nاين حديث كه نقل شد مرسل بود ولى احاديث مربوط به شكافتن سينه بطريق مسند و با اسناد صحيح هم روايت شده است . از جمله محمد بن عبد الله الحافظ با اسناد موصول خود از انس بن مالك روايت مىكند كه روزى پيامبر با كودكان هم سن و سال خود مشغول بازى بود جبرئيل پيش او آمد و او را به زمين انداخت و قلب او را شكافت و لخته خون سياهى را از قلب او بيرون آورد و دور انداخت و گفت اين سهم و بهرهء شيطان بود آنگاه قلب را در طشتى با آب زمزم شست و آن را بملايمت فشرد و سر جاى خود گذاشت ، پسر بچه‌هاى ديگر خود را با شتاب نزد حليمه رساندند و گفتند محمد را كشتند ، حليمه و بستگانش بسراغ پيامبر رفتند و او را رنگ‌پريده ديدند . انس بن مالك مىگويد من خود اثر شكاف را روى سينهء پيامبر ديدم .\r\nمسلم هم همين حديث را در صحيح خود آورده است و نزد تاريخ نويسان هم معروف است .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n( 1 ) همچنين على بن احمد بن عبدان با اسناد خود از انس روايت مىكند كه پيامبر مىگفت :\r\n« من در خانه و كنار افراد خانواده‌ام بودم كه فرشته‌اى پيش من آمد و مرا كنار چاه زمزم برد و سينه‌ام را شكافت آنگاه با آب زمزم اندرون سينه‌ام را شست و طشتى زرين كه از ايمان و حكمت انباشته بود آوردند و سينهء مرا از آن پر كردند ، انس مىگويد پيامبر ( ص ) جاى آن را بما نشان داد و فرمود فرشته مرا به آسمان برد » .\r\nانس در دنبالهء اين حديث موضوع معراج را آورده است . اين حديث را هم مسلم در صحيح نقل كرده است ، و حديثى هم به همين معنى و با تفاوت لفظ از طريق ابو ذر و صعصعه از پيامبر نقل شده است ، احتمال دارد كه مسألهء شق صدر دو مرتبه صورت گرفته باشد ، يك مرتبه در دوران طفوليت و نزد حليمه و مرتبهء ديگر در مكه پس از بعثت در شب معراج ، و خدا داناتر است .\r\nعلاوه بر حليمه سعديّه ، ثويبه كنيز ابو لهب نيز مدتى پيامبر ( ص ) و ابو سلمهء مخزومى را شير داده است ، از ام حبيبه دختر ابو سفيان روايت شده است كه به رسول خدا گفتم چقدر خوب است كه خواهر مرا هم بگيرى ، فرمود مگر اين مسأله مورد علاقهء تست ؟ گفتم آرى من كه براى تو چيزى نيستم بعلاوه دوست ميدارم كه خواهرم هم به اين خير و افتخار شريك باشد ، پيامبر فرمود خواهر تو بر من حلال نيست ، من گفتم خوب شنيده بودم كه ميخواهى با درة دختر ابو سلمهء مخزومى ازدواج كنى فرمود او هم بر من حرام است زيرا دختر برادر رضاعى من است ، ثويبه من و ابو سلمه را با هم شير داده است ، و توجه داشته باش كه از اين پس خواهران و دختران خود را كه از شوهرهاى ديگر داشته باشيد به من عرضه نكنيد .\r\nمىگويند پس از مرگ ابو لهب او را در خواب به حالت بسيار بدى ديدند ، و به او گفتند چه بر سرت آمده است ، گفت پس از جدائى از شما ديگر روى آسايش را نديده‌ام فقط اين قسمت از انگشت ابهام و وسط من كه قلم را گرفت و آزادى ثويبه را نوشت از عذاب و شكنجه در امان است .\r\nام ايمن هم عهده‌دار پرستارى رسول خدا بود . انس بن مالك مىگويد\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n( 1 ) هنگامى كه مهاجران از مكه به مدينه آمدند ، ام سليم چند گوسالهء درشت موى به پيامبر تقديم كرد و حضرت آنها را به ام ايمن بخشيد ، اين ام ايمن كنيز ام اسامة است .\r\nابن شهاب مىگويد كه ام ايمن كنيزكى بود خردسال كه اصلا حبشى بود و به عبد الله بن عبد المطلب تعلق داشت . پس از مرگ عبد الله كه پيامبر متولد شد پرستارى آن حضرت را تا بزرگى بر عهده داشت ، پيامبر او را آزاد ساخت و به ازدواج زيد بن حارثه در آورد و پنج ماه پس از رحلت پيامبر در گذشت .\r\n\r\nنام‌هاى رسول خدا ( ص )\r\nخداوند متعال فرموده است  « مُحَمَّدٌ رَسُولُ اللَّهِ »  قسمتى از آيهء 28 سورهء 48 و هم فرموده است  « وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ »  « و مژده دهنده‌ام به پيامبرى كه پس از من ميآيد و نامش احمد است » قسمتى از آيهء 6 سورهء 61 .\r\nكندير بن سعيد از قول پدر خود روايت مىكند كه مىگفت در جاهليت براى مراسم حج رفتم ناگاه ديدم مردى طواف مىكند و چنين ميخواند :\r\n« پروردگارا سوار من محمد را باز گردان خدايا بر گردانش و نعمت خود را بر من تمام گردان » .\r\nگفتم اين كيست ؟ گفتند عبد المطلب بن هاشم است ، نوهء خود محمد را در جستجوى شترى كه گم شده فرستاده است و او را پى هر كارى كه مىفرستاده است موفق برمىگشته و حال دير كرده است ، چيزى نگذشت كه محمد ( ص ) همراه شتر گم شده آمد ، عبد المطلب او را در آغوش كشيد و گفت پسركم دربارهء تأخير تو چنان بى تاب شدم كه در هيچ موردى اين قدر بىتاب نشده بودم از اين پس ترا پى كارى روانه نخواهم كرد و تو از من جدا مشو .\r\nابو هريره روايت مىكند كه پيامبر مىفرمود آيا تعجب نمىكنيد از اينكه خداوند متعال به لطف خود سرزنش و دشنام قريش را از من دور نگهداشت آنها هر ناستوده را لعن و دشنام ميدهند و خدا نام مرا محمد ( ستوده ) گذاشت . اين حديث را بخارى هم در صحيح خود آورده است .\r\nاز محمد بن جبير بن مطعم روايت شده است 14 كه پيامبر مىفرمود براى من\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n( 1 ) چند نام است ، محمدم و احمدم و ماحى هستم يعنى خداوند وسيلهء من كفر را محو مىنمايد و حاشرم يعنى مردم بر گردم جمع مىشوند عاقب هستم يعنى پس از من كسى به پيامبرى نميرسد .\r\nاين حديث را هم بخارى و هم مسلم در كتابهاى صحيح خود آورده‌اند .\r\nدر برخى از روايات ديگر شش نام براى رسول خدا آورده‌اند از جمله جبير بن مطعم روايت مىكند كه پيامبر فرمود اسامى من چنين است : محمد ، احمد ، حاشر ، ماحى ، عاقب و خاتم ، و روايت كرده‌اند كه نافع بن جبير پيش عبد الملك مروان رفت ، عبد الملك گفت آيا نامهاى پيغمبر را كه پدرت مىدانسته است ميدانى ؟ گفت آرى شش نام است ، محمد ، احمد ، حاشر ، عاقب ، ماحى و خاتم ، منظور از حاشر اين است كه در رستاخيز حشر مردم با اوست و او از عذاب و شكنجهء شديد بيم داده است ، و منظور از عاقب اين است كه او آخرين پيمبران است و مقصود از ماحى آنست كه خداوند وسيلهء او گناهان كسى را كه از او پيروى نمايد محو مىفرمايد .\r\nاز ابو موسى هم روايت شده است كه ميگفت پيامبر اسامى خود را براى ما چنين شمرد ، احمد ، محمد ، حاشر ، مقفى ، نبّى التوبه و الملحمة .\r\nمسعودى در مقدمهء همين روايت مىگويد اسامى ديگرى هم فرمود كه حفظ نيستم ، مسلم اين حديث را در صحيح خود آورده است .\r\nابى صالح روايت مىكند كه پيامبر ( ص ) مىفرمود مردم من رحمة الله هستم و مهداة ( وسيله راهنمونى ) از ابو هريره هم روايت است كه پيامبر فرمود ( من رحمت و مهداة هستم ) از ابن عباس در تفسير آيهء    « طه ما أَنْزَلْنا عَلَيْكَ الْقُرْآنَ لِتَشْقى »    آيهء 1 سورهء 20 نقل شده است كه معنى طه اينست كه شبها پيامبر همه شب را ايستاده نماز مىكرد . و طه معادل است با لغت لعلك با اين تفاوت كه در آن اخطار شديدترى است .\r\nاز خليل بن احمد روايت شده است كه گفت پنج نفر از پيامبران داراى دو نام هستند ، پيامبر ما محمد و احمد است ، و عيسى و مسيح ، اسرائيل و يعقوب ، يونس و ذو النون ، الياس و ذو الكفل .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n( 1 ) ابو زكريا مىگويد پيامبر ما ( ص ) را در قرآن پنج نام است محمد ، احمد ، عبد الله ، طه ، يس در اين آيات  ( مُحَمَّدٌ رَسُولُ اللَّهِ )  بخشى از آيهء 29 سورهء 48  وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ  قسمتى از آيهء 6 سورهء 61  وَ أَنَّهُ لَمَّا قامَ عَبْدُ اللَّهِ يَدْعُوهُ كادُوا يَكُونُونَ عَلَيْهِ لِبَداً  « و چون برخاست عبد الله كه بخواند او را نزديك بود كه براى او بر سر هم ريخته شوند » آيهء 19 سورهء 72    طه ما أَنْزَلْنا عَلَيْكَ الْقُرْآنَ لِتَشْقى    « طه ، قرآن را به تو فرو نفرستاده‌ايم كه سختى كشى » آيهء 1 سورهء 20 .\r\nو بديهى است كه قرآن به محمد نازل شده است نه بكس ديگرى و   يس   . . .  إِنَّكَ لَمِنَ الْمُرْسَلِينَ    « يس   « محمد » همانا كه تو از فرستادگانى » آيهء 1 سورهء 36 .\r\nبعضى از دانشمندان گفته‌اند نامهاى ديگرى هم در قرآن براى پيامبر آمده است مانند ، رسول ، نبى ، امّى ، شاهد ، مبشّر ، نذير ، داعى الى الله ، سراج منير ، رؤف ، رحيم ، مذكّر ، رحمت ، نعمت ، هادى و عبد ، صلى اللّه عليه و على آله و سلم كثيرا .\r\nو از كعب روايت شده است كه خداوند در حديث قدسى محمد ( ص ) را با عنوان\r\nعبدى المتوكل المختار\r\nسر افراز فرموده است .\r\nاز على بن زيد روايت است كه مىگفت در انجمنى گفتگو مىكرديم كه بهترين تك بيتى كه دربارهء پيامبر ( ص ) سروده شده است چيست ؟ همگان گفتند شعرى كه ابو طالب سروده و اين است .\r\n و شق له من اسمه كى يجلّه * فذو العرش محمود و هذا محمد \r\nخداوند متعال براى اثبات جلال پيامبر نام او را از نام خود مشتق ساخت ، صاحب عرش محمود و اين محمد است : صلوات الله عليه و على آله و سلّم .\r\n\r\nكنيهء پيامبر ( ص )\r\nمحمد بن سيرين مىگويد از ابو هريره شنيدم كه مىگفت « ابو القاسم ( ص ) فرمود با نام من نام بگذاريد ولى كنيهء مرا بر كسى مگذاريد » بخارى و\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n( 1 ) مسلم هر دو اين حديث را در صحيح‌هاى خود آورده‌اند .\r\nدر روايت ديگرى در دنباله آن آمده است ، كه خداوند عطا كننده و من تقسيم كننده‌ام .\r\nانس بن مالك مىگويد هنگامى كه ابراهيم فرزند رسول خدا از ماريه متولد شد پيامبر بسيار مايل بود كه كنيهء خود را با نام او به كار ببرد جبرئيل پيش او آمد و گفت سلام بر تو اى ابا ابراهيم .\r\n\r\nشرف تبار نژاد و نسب رسول خدا\r\nواثله بن اسقع روايت مىكند كه پيامبر ( ص ) فرمود پروردگار عزّ و جل بنى كنانه را از ميان فرزندان اسماعيل برگزيد ، و از كنانه قريش را انتخاب كرد و از قريش بنى هاشم را و مرا از بنى هاشم برگزيد .\r\nاين حديث با اسناد ديگرى هم نقل شده و مسلم هم در صحيح خود آن را آورده است .\r\nاز امام محمد بن على باقر ( ع ) هم روايت شده است كه پيامبر ( ص ) فرمود خداوند از خلق خود عرب و از ايشان قبيلهء كنانه يا نضر بن كنانه و از ايشان قريش و از قريش بنى هاشم و از بنى هاشم مرا برگزيد .\r\nاز عباس عموى پيامبر روايت است كه گفت به پيامبر گفتم قريشيان هنگام برخورد با يك ديگر خوشرو هستند و چون با ما برخوردى مىكنند چهره خشمگين دارند بطورى كه گاه آنها را نمىشناسيم ، پيامبر سخت ناراحت شد گفت سوگند به كسى كه جان من در اختيار اوست ، ايمان در دل كسى وارد نمىشود مگر اينكه شما را در راه خدا و رسول دوست بدارد ، گفتم قريشيان مىنشينند و نسب خود را ميشمرند و مثل ترا همچون درخت خرمائى مىدانند كه در شوره‌زار رسته است ، پيامبر گفت خداوند روزى كه خلق را آفريد مرا در بهترين ايشان قرار داد و هنگامى كه آنها را به دو گروه تقسيم نمود مرا در گروه بهتر جاى داد و چون قبائل و خانواده‌ها را پديد آورد مرا در بهترين قبيله و خاندان قرار داد و من از همهء مردم قبيله و خاندان بهترى دارم .\r\nنظير اين روايت از ربيعه بن حارث بن عبد المطلب هم نقل شده است كه مىگفت به پيامبر خبر رسيد كه قريش به نسب او طعنه مىزنند و مىگويند\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n( 1 ) پيامبر همچو درخت خرمائى است كه در گلخن رسته باشد پيامبر ناراحت شد و فرمود اى مردم خداوند روزى كه خلق را آفريد و ايشان را به دو گروه تقسيم نمود مرا در گروه بهتر جاى داد . . . تا آخر .\r\nاز عبد المطلب بن ابى وداعه نقل شده است كه چون پاره‌اى از سخنان مردم به گوش پيامبر رسيد به منبر رفت پس از ستايش و نيايش گفت من كيستم ؟\r\nمردم گفتند رسول خدايى ، پيامبر فرمود من محمد فرزند عبد الله فرزند عبد المطلبم ، خداوند چون مردم را آفريد مرا در بهترين ايشان قرار داد و چون آنها را به دو دسته تقسيم كرد مرا در دستهء برگزيدهء خود قرار داد و چون مردم را به قبائل و خانواده‌ها تقسيم كرد مرا در بهترين قبيله و بهترين خانواده‌ها قرار داد من از همهء شما بهتر و خانواده‌دارتر هستم .\r\nاز ابن عباس روايت شده است كه پيامبر فرمود 15 خداوند نخست مردم را به دو گروه تقسيم كرد و مرا در گروه بر گزيده قرار داد و در قرآن كه اصحاب يمين و اصحاب شمال ذكر شده است من بهترين اصحاب يمين هستم سپس آنها را به سه گروه تقسيم فرمود و مرا در بهترين آنها قرار داد و گفتار الهى كه مىفرمايد  فَأَصْحابُ الْمَيْمَنَةِ   وَ السَّابِقُونَ السَّابِقُونَ  « اصحاب سمت راست ، و پيش گرفتگان پيشروانند » آيات 9 و 11 سورهء 56 و من از سابقين بلكه برگزيدهء ايشانم ، آنگاه آنها را به قبائل تقسيم كرد و مرا در بهترين قبيله قرار داد و اين آيه كه مىفرمايد  وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ إِنَّ اللَّهَ عَلِيمٌ خَبِيرٌ  « و شما را به صورت شعبه‌ها و قبيله‌ها قرار داديم تا يك ديگر را بشناسيد همانا كه گرامىترين شما نزد خدا پرهيزگارترين شماست بدرستى كه خدا داناى آگاه است » آيهء 14 سورهء 49 اشاره به اين مطلب است و من پرهيزكارتر و گرامىتر فرزندان آدم هستم بدون اينكه بخواهم فخرى بفروشم ، آنگاه قبيله‌ها را به صورت خانواده‌ها در آورد و مرا در بهترين خانواده قرار داد و اين آيه اشاره به اين مطلب است كه  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « جز اين نيست كه خدا ميخواهد بدى را از شما اهل بيت ببرد و پاك گرداند شما را پاك‌گردانيدنى » آيهء 34 سورهء 33 و من و اهل بيتم از گناهان پاكيم .\r\nعبد الله بن عمر روايت مىكند كه روزى كنار خانهء پيامبر نشسته بوديم ،\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n( 1 ) بانوئى از آنجا گذشت و يكى از ما گفت اين دختر پيامبر است ، ابو سفيان گفت مثل محمد ( ص ) مثل گل خوشبوئى است كه ميان گلخن روئيده باشد ، بانوى مذكور رفت و اين مطلب را به پيامبر گفت ، پيامبر در حالى كه آثار خشم از چهره‌اش ديده مىشد آمد فرمود اين حرفها كه از قول بعضى ميگويند چيست ؟\r\nخداوند متعال چون آسمانهاى هفت‌گانه را آفريد بلندترين آن را مخصوص سكوت برخى از بندگان خود قرار داد ، آنگاه مردم را آفريد و آدميان را برگزيد و از فرزندان آدم عرب را انتخاب كرد و از عرب قبيلهء بزرگ مصر را و از مضر قريش و از قريش بنى هاشم را برگزيد و مرا از ميان بنى هاشم انتخاب كرد . من از ميان برگزيدگان برگزيده شده‌ام هر كس عرب را دوست ميدارد بايد بخاطر دوستى من آنها را دوست بدارد و هر كس از ايشان خوشش نيايد چنان است كه مرا خوش نداشته است .\r\nاين روايت بطرق و اسناد ديگر هم نقل شده است .\r\nاز قول زينب ربيبه رسول خدا ( ص ) روايت شده است كه مىگفت پيامبر ( ص ) از فخر كردن به نسب و لاف زدن نهى فرموده بود ، و چون از زينب سؤال شد كه پيامبر از كدام گروه مضر هستند گفت از گروه بنى نضر بن كنانه ، اين حديث را بخارى هم در صحيح خود آورده است .\r\nاز اشعث بن قيس روايت شده است كه گفت به پيامبر گفتم تصور ما اين است كه ما از شمائيم و شما از مائيد پيامبر فرمود ما فرزندان بنو نضر بن كنانه هستيم خود را از پدران خويش نفى نميكنيم و دنباله رو مادرمان نيستيم اشعث مىگويد از آن پس هر كس را كه مىديدم نسب قريش را به كنانه نفى مىكند او را ميخواستم حدّ بزنم .\r\nانس بن مالك و ابو بكر بن عبد الرحمن بن الحارث بن هشام روايت مىكنند كه به پيامبر خبر رسيد كه گروهى از قبيلهء كنده تصور مىكنند كه پيامبر از قبيلهء ايشان است پيغمبر فرمود وقتى كه عباس و ابو سفيان هم بمدينه آمدند براى اينكه در امان بمانند اين سخن را مىگفتند ، ما پدران خود را نفى نميكنيم ، ما فرزندان نضر بن كنانه هستيم و پيغمبر ( ص ) خطبه‌اى ايراد كرد و ضمن آن فرمود من محمد پسر عبد الله ، پسر عبد المطلب ، پسر هاشم ، پسر عبد مناف ، پسر قصى ،\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n( 1 ) پسر كلاب ، پسر مره ، پسر كعب ، پسر لوّى ، پسر غالب ، پسر فهو ، پسر مالك ، پسر نضر ، پسر كنانه ، پسر خزيمه ، پسر مدركه ، پسر الياس ، پسر نضر ، پسر نزارم و هر گاه خداوند مردم را به گروهها تقسيم كرده است ، من در بهترين گروه قرار داشته‌ام من از طريق زناشوئى صحيح از نسلى به نسل ديگر انتقال يافته‌ام و هيچيك از سنن جاهليت از زمان آدم ( ع ) تا زمان پدرم مرا آلوده نكرده است من خود و پدرانم از همهء شما و پدرانتان بهتريم .\r\nاز ابو هريره هم روايت شده است كه پيامبر ( ص ) مىفرمود من از ميان بهترين گروههاى فرزندان آدم يكى پس از ديگرى برانگيخته شدم تا آنجا كه از ميان مردمى كه از ايشان بودم برگزيده شدم .\r\nاين حديث را بخارى هم استخراج كرده است .\r\nاز عايشه روايت شده است كه پيامبر ( ص ) مىگفت جبرئيل گفت همهء زمين از خاور تا باختر را جستجو كردم مردى برتر از محمد نيافتم و فرزندانى بهتر از فرزندان هاشم نديدم .\r\nبيهقى مىگويد ممكن است ميان راويان اين احاديث برخى افرادى باشند كه نقل حديث از ايشان درست نباشد ولى مضمون آنها همه يكى است و برخى برخى ديگر را تاييد مىكنند ، در واقع همان حديث واثله بن اسقع و ابو هريره مورد تأييد قرار ميگيرد و خدا داناتر است .\r\nشخصى نزد براء عازب آمد و گفت اى ابو عماره آيا در جنگ حنين تو هم پشت كردى و فرار نمودى ؟ گفت نه من شاهد بودم كه رسول خدا همچنان پا بر جا ايستاده بود مردم شتاب زده بودند ، قبيله هوازن مردم مسلمان را تير باران مىكردند ، ابو سفيان بن حارث لگام استر سپيد رنگ پيامبر را در دست داشت و پيامبر مىفرمود من پيامبرى هستم كه دروغ نمىگويد من فرزند عبد المطلب هستم . اين حديث را بخارى هم در صحيح خود نقل مىكند .\r\nابراهيم بن منذر مىگويد به عبد العزيز عمران گفتم لطفا نسب رسول خدا را از پدرش عبد الله تا آدم برايم املا كن ، و او اين چنين املاء نمود « محمد ( ص ) ، عبد الله ، عبد المطلب ، هاشم ، عبد مناف ، قصى ، كلاب ، مرة ، كعب ،\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n( 1 ) لؤى ، غالب ، فهر ، مالك ، نضر ، كنانه ، خزيمه ، مدركه ، الياس ، مضر ، نزار ، معدّ » عبد العزيز عمران بقيهء اين نسب را از قول ام سلمه همسر گرامى پيامبر چنين نقل مىكند كه شنيدم پيامبر مىفرمودند « معد ، عدنان ، ادد ، زيد ، يراء ، اعراق الثرى » ام سلمه توضيح داد كه نام ديگر زيد ، همسع و نام ديگر يراء ، نبت است و منظور از اعراق الثرى حضرت اسماعيل است .\r\nدر روايت ديگرى كه آن را ابو عبد الله حافظ از ام سلمه نقل مىكند اجداد پيامبر پس از نزار چنين است ، معد ، عدنان ، ادد ، زيد ، يرى ، اعراق الثرى .\r\nام سلمه مىگويد پيامبر سپس اين آيه را تلاوت فرمود 16 اهلك  عاداً وَ ثَمُودَ وَ أَصْحابَ الرَّسِّ وَ قُرُوناً بَيْنَ ذلِكَ كَثِيراً  ( خداوند متعال اقوام عاد و ثمود و اصحاب رس را نابود ساخت و قرنهاى ميان آنها بسيار است ) : آيهء 41 سورهء 25 .\r\n( در آيهء مباركه كلمهء اهلك نيامده است و ظاهرا بيهقى بدون توجه يا براى توجه دادن خواننده به معنى كلمه اهلك را آورده است مترجم ) .\r\nآنگاه پيامبر فرمود ايشان را كسى جز خدا نمىداند . ام سلمه در اين روايت هم توضيح مىدهد كه نام ديگر زيد همسع و نام ديگر ، يراء نبت و نام ديگر اعراق الثرى اسماعيل است .\r\nابن اسحق نسب حضرت محمد را چنين نقل كرده است محمد ( ص ) ، عبد الله ، عبد المطلب ، هاشم ، عبد مناف ، قصى ، نضر ، كلاب ، مرّه ، كعب ، لؤى ، غالب ، فهر ، مالك ، نضر ، كنانه ، خزيمه ، مدركه ، الياس ، مضر ، نزار ، معد ، عدنان ، ادد ، مقدم ، ناحور ، يارح ، يعرب ، يشجب ، ثابت ، اسماعيل ، ابراهيم ، آزر ، و بقيه نسب آزر در تورات چنين آمده است ، يارح ، ناحور ، ارغو ، ارغرى ، سارح ، فالخ ، عابر ، شالخ ، ارفخشد ، سام ، نوح ، لمك ، متوشلخ ، اخنوخ ، يرد ، مهليل ، قينان ، موسى ( قونش ) ، شيث پسر آدم ابو البشر ( ص ) .\r\nاين روايت را از يونس بن بكير با اختلافاتى نقل كرده‌اند ، و اختلافات ديگرى هم آورده‌اند كه در ذكر آن فايده‌اى نيست . و بهر حال استاد و شيخ ما ابو عبد الله حافظ مىگفت نسب رسول خدا ( ص ) تا عدنان درست است و پس از آن قابل اعتماد نيست .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n( 1 ) روايت شده است كه معاويه از ابن عباس پرسيد چرا قبيلهء قريش را قريش ناميده‌اند ، گفت بمناسبت جانور بسيار بزرگ دريائى كه به هر چه بگذرد خواه با ارزش و خواه بى ارزش آن را مىخورد ، معاويه گفت در اين باره شعرى بخوان ابن عباس اين اشعار را از جمحى خواند .\r\n« قريش در اصل نام ماهى بزرگى است كه در دريا هر چيزى با ارزش و بى ارزش را ميخورده و هيچ چيز از آن باقى نمىگذاشته است ، قبيلهء قريش هم منسوب به آن است ، قبيله قريش هم همينطورند همهء شهرها را خواهند خورد ، خوردن عجيبى و آخر الزمان پيامبرى ميان ايشان آشكار مىشود كه كشتار و خون ريزى زياد خواهد شد » ( ظاهرا در مجعول بودن اين اشعار و مخصوصا شعر آخر ترديدى نيست ) .\r\nاز شافعى نقل شده است كه مىگفت « نام عبد المطلب شيبه و نام هاشم عمرو و نام عبد مناف مغيره و اسم قصى زيد است و ديگر اجداد پيامبر را چنين مىنويسد ، كلاب ، مره ، كعب ، لوّى ، غالب ، فهر ، مالك ، نضر ، كنانه ، خزيمه ، مدركه ، الياس ، از شافعى نقل است كه مىگفت اولين دسته‌اى كه در نسب با پيامبر ( ص ) شريك هستند فرزندان عبد المطلب هستند و نامهاى ايشان را بر شمرد و ميان فرزندان هاشم عبد المطلب و اسد پدر مادر على ( ع ) و نضله و ابا صيفى را نام برده است آنگاه بنى عبد شمس و بنى نوفل و بنى اسد بن عبد العزى و بنى عبد الدار و بنى زهره را نقل كرده است و مادر پيامبر آمنه هم از اين گروه است و نسب آن حضرت از لحاظ مادر چنين است :\r\nآمنه دختر وهب ، پسر عبد مناف بن زهره ، سپس بنى تيم و بنى مخزوم و بنى عدى و بنى جمح و فرزندان عمرو بن هصيص و كعب بن لوى و بنى حارث را نام برده است ، همچنين گروهى از معاريف صحابه و تابعين را كه نسب آنها به اين گروهها ميرسد بيان داشته است كه اگر توفيقى بود در كتاب فضائل صحابه آنها را بيان خواهم كرد .\r\nمىگويند ابو كبشه نخستين كسى است كه از آيين قوم خود برگشت و ستارهء شعرى را پرستيد و به همين مناسبت بود كه پس از ظهور حضرت پيامبر ، چون\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n( 1 ) با آيين قريش مخالفت فرمود او را به ابو كبشه تشبيه نموده و مىگفتند نسب پيامبر به او مىرسد ، و به او « ابن ابى كبشه » مىگفتند . ابن ابى كبشه سرور و سالار قوم خود در قبيلهء خزاعه بوده است و نام ديگر او وجز است . اين وجز دخترى بنام عمره داشته كه مادر بزرگ پدرى آمنه است و اين افرادى كه پيامبر را به ابو كبشه تشبيه مىكردند به همين جهت بود كه از اجداد مادرى او به حساب مىآمد .\r\nنام برخى از نياكان آمنه مادر پيامبر چنين است ، وهب ، عبد مناف ، زهرة كلاب .\r\nمادر آمنه برّه است و نام برخى از نياكان او چنين است عبد العزّى ، عثمان ، عبد الدار ، قصى ، كلاب ، مره .\r\nمادر بزرگ مادرى آمنه هم ام سفيان دختر اسد بن عبد العزّى است ، و مادر او نامش برّه دختر عوف بن عبيد از قبيلهء عدّى بن كعب است ، ضمنا نسب حليمه سعديه كه پيامبر را شير داده است چنين است : حليمه دختر حارث فرزند شجنه از قبيلهء بنى سعد بن بكر و شوهر او حارث پسر عبد العزّى است ، پيامبر صلوات الله عليه ميان چنين خانواده‌اى پرورش يافته است . زهرى مىگويد علاوه بر حليمه سعديه ، ثويبه كنيز ابو لهب هم پيامبر را شير داده است .\r\nنام مادر عبد الله پدر پيامبر ( ص ) فاطمه دختر عمرو بن عائذ است و نام چند تن از نياكان او چنين است ، عائذ ، عمران ، مخزوم ، و نام مادر فاطمه صخره دختر عبد بن عمران است ، و نام مادر صخره تخمر است و او دختر عبد بن قصى بن كلاب است و مادر تخمر سلمى دختر عامر بن عمير است .\r\nابن عباس در تفسير اين آيه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  « بگو از شما مزدى براى آن نميخواهم مگر دوستى در قرابت » قسمتى از آيهء 22 سورهء 42 مىگويد تمام خانواده‌هاى بزرگ قريش در واقع با پيامبر قرابت دارند و مقصود اين است كه مرا در ارحام و خويشاوندانم آزار ندهيد . گر چه مىگويند اين آيه با آيهء  قُلْ ما سَأَلْتُكُمْ مِنْ أَجْرٍ فَهُوَ لَكُمْ  « بگو آنچه از شما مزد خواستم از خود شما باشد » قسمتى از آيهء 47 سورهء 34 نسخ شده است . اين حديث را بخارى و مسلم هر دو در صحيح روايت كرده‌اند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n( 1 ) شعبى مىگويد مردم دربارهء آيهء  قُلْ لا أَسْئَلُكُمْ عَلَيْهِ أَجْراً  از ما زياد سؤال مىكردند ، به ابن عباس نامه نوشتيم و از او پرسيديم ابن عباس در پاسخ نوشت پيامبر ( ص ) در نسب با همه قريش پيوستگى دارد هيچ خانوادهء بزرگى از خانواده‌هاى قريش نيست مگر اينكه پيامبر ( ص ) در حقيقت فرزند آنها به حساب مىآيد و منظور از آيه اين است كه من پاداشى مطالبه نميكنم ، مگر اينكه بستگان مرا آزار ندهيد و حرمت مرا در مورد ايشان نگهداريد .\r\nدر فصلهاى گذشته در مورد عموهاى پيامبر ( ص ) صحبت شد و نام‌هاى ايشان را نوشتم اما عمه‌هاى پيامبر آنچنانكه ابن عينيه نقل مىكند اسامى دختران عبد المطلب 17 به اين شرح است ، عاتكه ، ام حكيم ، بيضاء كه با عبد الله توأم بوده است ، صفيه مادر زبير ، برّه ، و اميمه .\r\nابن اسحق روايت مىكند كه چون مرگ عبد المطلب فرا رسيد به دختران خود گفت بر من بگرييد تا صداى گريهء شما را بشنوم و آنها شش نفر بودند اميمه ، ام حكيم ، برّه ، عاتكه ، صفيه ، اروى .\r\n\r\n« مرگ عبد الله و آمنه و عبد المطلّب پدر و مادر و پدر بزرگ پيامبر ( ص ) » 18\r\nاز ابن شهاب روايت است كه گفت عبد المطلب فرزند خود عبد الله را براى چيدن محصول خرما به يثرب فرستاد ، عبد الله در آنجا درگذشت و آمنه بعدا پيامبر ( ص ) را زائيد و او در دامن پدر بزرگش عبد المطلب زندگى ميكرد .\r\nاز محمد بن اسحاق بن يسار روايت شده است كه گفت عبد الله هنگامى كه آمنه باردار بود در گذشت ، و گفته‌اند كه هنگام مرگ عبد الله پيامبر بيست و هشت ماهه بود و خدا داناتر است و من ميگويم كه بعضى از مورخان گفته‌اند عبد الله در هفت ماهگى پيامبر در گذشت .\r\nابن اسحاق از عبد الله بن ابى بكر بن حزم روايت مىكند كه آمنه براى ديدار دائىهاى شوهر خود عبد الله ، كه از قبيلهء عدى بن النجّار بودند به مدينه آمد و در بازگشت در ابواء در گذشت در حالى كه پيامبر شش ساله بود . ميگويم هاشم بن عبد مناف با سلمى دختر عمرو از بنى النجار ازدواج كرد و عبد المطلب متولد گرديد بدين جهت بنى النجار دائىهاى عبد المطلب بودند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n( 1 ) ابن اسحاق روايت مىكند كه عبد المطلب در هشت سالگى پيامبر در گذشت مردم بر هيچكس چنان نگريسته بودند كه بر مرگ او ، توليت چاه زمزم و سقايت حاج پس از او بعهدهء عباس واگذار شد و همچنان تا ظهور اسلام در آن شغل بود و پيامبر ( ص ) هم او را تثبيت و تأييد فرمود .\r\nاز بريده روايت است كه گفت پيامبر به نشان گورى رسيدند و كنار آن نشستند و گروه زيادى از مردم هم گرد پيامبر نشستند ، پيامبر مانند كسى كه مورد سؤال واقع شود سر خويش را تكان ميداد و سپس بگريه در آمد . عمر خود را مقابل حضرت رساند و گفت چه چيز شما را بگريه وا داشته است ؟ پيامبر فرمود اين گور مادرم آمنه است از پروردگار اجازه گرفتم تا به زيارت او آيم اجازه فرمود آنگاه اجازه گرفتم تا برايش طلب آمرزش و استغفار كنم مورد موافقت قرار نگرفت من به حال او دلم سوخت و گريه‌ام گرفته است .\r\nبريده مىگويد من هيچگاه پيامبر را نديده بودم كه به اين شدت بگريد .\r\nعبد الله بن مسعود روايت مىكند كه پيامبر بيرون آمد و بر گورها نگاه ميكرد ما هم همراهش بوديم بما دستور داد نشستيم و خود ميان گورها راه ميرفت تا كنار گورى رسيد و مدت زيادى در كنار آن گور راز و نياز فرمود سپس بانگ گريهء آن حضرت برخاست ما هم بواسطهء گريهء او بگريه افتاديم ، آنگاه پيامبر برگشت و عمر با او برخورد كرد و گفت چه چيز ترا بگريه وا داشت كه ما را بگريه انداخت و ترساندمان ، پيامبر ( ص ) در كنار ما نشست و گفت گريهء من شما را ناراحت كرد ؟ گفتيم آرى ، گفت اين گورى كه با آن راز و نياز مىكردم گور مادرم آمنه دختر وهب بود من از خداى خود اجازه گرفتم كه به زيارت او بروم اجازه فرمود بعد تقاضا نمودم كه براى او استغفار نمايم اجازه نفرمود و اين آيه بر من نازل شد .\r\n ( ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ )  « پيامبر و كسانى كه گرويده‌اند حق ندارند براى مشركان آمرزش بخواهند » و اين آيه :\r\n وَ ما كانَ اسْتِغْفارُ إِبْراهِيمَ لِأَبِيهِ إِلَّا عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ  « و نبود آمرزش خواستن ابراهيم براى پدرش مگر از وعده‌يى كه\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n( 1 ) وعده داده بود آن را به او و چون بر او ظاهر شد كه او دشمن است خداى را ، از او بيزارى جست » قسمتهايى از آيه‌هاى 115 و 116 سورهء 9 . اين بود كه دلم براى مادرم سوخت و بگريه افتادم .\r\nاز ابو هريره هم روايت شده است كه گفت پيامبر ( ص ) قبر آمنه را زيارت كرد و گريست و كسانى هم كه همراهش بودند گريستند سپس فرمود از خداى خود براى زيارت قبر مادرم اجازه گرفتم ، اجازه فرمود و براى آمرزش خواهى اجازه خواستم اجازه نداد ، آنگاه فرمود گورها را زيارت كنيد كه مرگ را بيادتان آورد . اين حديث را مسلم در صحيح خود آورده است . [ ( 10 ) 
  ]\r\nاز انس روايت است كه مردى از پيامبر پرسيد پدر من كجاست ؟ فرمود در آتش و چون آن مرد پشت كرد كه راه بيفتد حضرت صدايش زد و گفت پدر من و پدر تو هر دو در آتشند . اين حديث را هم مسلم آورده است .\r\nاز عامر بن سعد هم روايت شده است كه عربى پيش پيامبر آمد و گفت پدرم صلهء رحم ميكرد و كارهاى نيك ديگر حالا او كجاست ؟ فرمود در آتش ، مثل اينكه عرب ناراحت شد پرسيد اى رسول خدا پدر تو كجاست ؟ پيامبر فرمود بگور هر كافرى كه گذشتى او را به آتش مژده بده ، اين عرب بعد مسلمان شد و مىگفت پيامبر ( ص ) تكليف دشوارى به من فرموده است كه بگور هر كافرى كه ميگذرم او را به آتش مژده دهم .\r\nعبد الله بن عمر مىگويد كه همراه پيامبر ( ص ) مرده‌اى را به خاك سپرديم چون برگشتيم و برابر خانهء او رسيديم بانويى از پيش رو مىآمد كه فكر نميكردم پيامبر او را مىشناسد ، چون نزديك آمد پيامبر فرمود فاطمه كجا بودى ؟ و از كجا ميائى ؟ گفت از نزد بازماندگان اين مرده مىآيم ، براى تعزيه و طلب رحمت پيش آنها رفته بودم ، پيامبر فرمود نكند كه با آنها به گورستان رفته باشى ؟ و چهره خراشيده باشى ؟ فاطمه گفت پناه به خدا مىبرم اگر چهره خراشيده باشم زيرا تذكرهاى شما را در اين باره شنيده‌ام پيامبر فرمود اگر چهره خراشيده\r\n\r\n\r\n","description":"","footnote":"\r\n[ ( 10 - ) 
  ] اين روايات و مطالبى كه دربارهء عدم ايمان پدر و ابو طالب عموى پيامبر آمده است مورد قبول علماى مذهب شيعه نيست و از مباحث اختصاصى كلام شيعه است .\r\n","page_name":" 123 ","page_number":123},
  {"content":"\r\n\r\n( 1 ) بودى بهشت را نمىديدى تا وقتى كه جدّ پدرت بهشت را ببيند . جدّ پيامبر عبد المطلب بن هاشم است و معلوم است كه پدر و مادر و جدّ پيامبر در قيامت در آتش خواهند بود زيرا بت‌پرست بودند و آيين عيسى ( ع ) را هم نپذيرفته بودند ، البته ازدواج‌هاى آنها صحيح بوده و اسلام هم بر آن صحه نهاده بوده است ، از اين روى در نسب پاك پيامبر خدشه‌اى وارد نميشود ، مگر نمىبينيد هر كس از كفار كه مسلمان مىشده است تجديد عقد زناشوئى لازم نبوده است .\r\n( قبلا هم متذكر شدم كه اين روايات از نظر اعتقاد شيعه پذيرفته نيست مترجم ) .\r\n\r\nمجموعهء ابواب صفات پيامبر ( ص ) 19\r\n\r\nصفت چهرهء رسول خدا ( ص ) :\r\nابو اسحق مىگويد شنيدم براء مىگفت پيامبر ( ص ) زيباترين مردم بود و اندام او هم از همه بهتر بود ، نه بلند بالا بود نه كوتاه . اين حديث را مسلم و بخارى در صحيح خود آورده‌اند .\r\nابو الحسن على بن محمد بندار قزوينى كه در مكه مجاور است روايت مىكرد كه مردى از براء پرسيد آيا چهرهء رسول خدا مانند شمشير كشيده و برّاق بود ؟ گفت نه چهره‌اش ماهگون بود . بطرق ديگر هم اين سخن از براء نقل شده است و بخارى هم آن را در صحيح خود آورده است .\r\nسمّاك مىگويد شنيدم كسى از جابر بن سمره مىپرسيد كه آيا چهرهء رسول خدا كشيده و مانند شمشير بود ؟ جابر مىگفت نه چهرهء او گرد و به شكل ماه و خورشيد بود .\r\nابو طاهر فقيه هم از جابر بن سمره روايت مىكند كه مىگفت شبى مهتابى پيامبر ( ص ) را ديدم كه جامهء سرخ پوشيده بود گاهى به او و گاهى به ماه نگاه ميكردم چهرهء او در نظرم رخشنده‌تر از ماه بود . و همين جابر مىگفت شبى مهتابى پيامبر را ديدم كه جامه و برد سرخ پوشيده بود و او را با ماه مىسنجيدم .\r\nكعب بن مالك مىگفت هر گاه براى عرض سلام بحضور پيامبر مىرسيديم چهره‌اش ميدرخشيد و پيامبر هر وقت خوشحال مىشد چهره‌اش چون تكه‌اى از ماه مىتابيد و ما اين حالت را از چهره‌اش مىفهميديم . بخارى هم اين\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n( 1 ) حديث را در صحيح خود آورده است .\r\nعايشه روايت مىكند كه روزى پيامبر در حالى كه خوشحال بود آمد خطوط چهره‌اش مىدرخشيد ، به من گفت آيا مطلبى را كه مجزر مدلجى گفته است ميدانى ؟ در اين هنگام پيامبر متوجه زيد و اسامه شد كه سرهاى خود را پوشانده و خوابيده بودند و پاهايشان ظاهر بود فرمود گويى اين پاها برخى از آن ديگرى است و همه از يك پيكرند . اين حديث را هم بخارى و مسلم هر دو آورده‌اند .\r\nابو اسحق همدانى از قول زنى از همدان روايت مىكند كه مىگفت من در خدمت رسول خدا حج گزاردم پيامبر را ديدم كه سوار بر شتر گرد كعبه طواف مىكرد چوگانى بر دست داشت دو برد سرخ رنگ بر تن كه تا حدود شانه‌هاى او را پوشيده بود ، هر گاه در طواف مقابل حجر ميرسيد چوگان را به حجر ميماليد و آن را بلند ميكرد و مىبوسيد .\r\nابو اسحق مىگويد به او گفتم چهرهء پيامبر را به چيزى تشبيه كن ، گفت مانند ماه شب چهاردهم بود كه نه پيش از آن و نه بعد از آن چنان چهره‌اى نديده‌ام .\r\nابو عبيدة بن محمد بن عمّار ياسر مىگويد به ربيّع دختر معوذ گفتم چهرهء پيامبر ( ص ) را براى من توصيف كن گفت پسركم اگر ميديدى مىگفتى خورشيد ظاهر شد .\r\n\r\nرنگ چهره و بدن پيامبر ( ص )\r\nاز انس بن مالك روايت شده است كه پيامبر ( ص ) ميانه بالا بود ، نه بلند قد و نه كوتاه قامت ، رنگ چهره‌اش گلگون بود ، نه سپيد بىنمك بود و نه گندمگون موهايش نه كاملا صاف بود و نه پيچيده و مجعدّ ، چهل ساله بود كه وحى بر او نازل شد ده سال در مكه اقامت فرمود و ده سال در مدينه و در شصت سالگى رحلت فرمود در حالى كه در سر و ريش او بيست موى سپيد هم وجود نداشت .\r\nربيعه يكى از راويان اين حديث است مىگويد تار مويى از آن حضرت\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n( 1 ) ديدم كه قرمز بود پرسيدم چرا قرمز است گفتند از عطر و بوى خوش قرمز شده است . اين حديث را بخارى هم در صحيح خود آورده است .\r\nربيعه هم از انس بن مالك روايت مىكند كه مىگفت موهاى پيامبر ( ص ) صاف بود و آويخته نه پيچيده و مجعّد ، چهره‌اش گلگون بود نه سپيد بى نمك و نه گندمگون ، ميانه بالا بود نه بلند قد و نه كوتاه قامت در آغاز چهلمين سال زندگى به پيامبرى مبعوث شد در مكه ده سال و در مدينه هم ده سال اقامت داشت و در شصت سالگى رحلت كرد در حالى كه در سرو ريش او بيست تار موى سپيد نبود .\r\nاين حديث را مسلم و بخارى هر دو آورده‌اند ، در روايت ديگرى از انس بن مالك آمده است كه چهرهء پيامبر گندمگون بود . و يا سپيدى بود كه به گندمگونى ميزد .\r\nاز ابو الطفيل روايت شده است كه مىگفت از كسانى كه پيامبر را ديده‌اند كسى جز من باقى نمانده است و به او گفتند تو پيامبر را ديده‌اى ؟ گفت آرى گفتند او را توصيف كن گفت سپيد نمكين و خوشرو بود . اين حديث را مسلم در صحيح از سعيد بن منصور روايت كرده است .\r\nاز ابى جحيفه هم روايت شده است كه مىگفت رسول خدا را ديدم سپيد چهره بود و برخى از موهايش سپيد شده بود و حسن بن على ( ع ) بسيار شبيه او بود . اين حديث را مسلم و بخارى هر دو آورده‌اند .\r\nمحمد بن الحنفيه از قول پدرش على ( ع ) روايت ميكرد كه پيامبر گلگون بودند و هم نافع بن جبير از على ( ع ) روايت مىكند كه چهرهء رسول خدا رنگى مايل بسرخى داشت . اين گفتار على ( ع ) به اين صورت هم نقل شده است كه سپيدى بود كه مايل به سرخى مينمود . گفته شده است قسمتى از پوست بدن پيامبر كه در معرض تابش خورشيد و باد و هوا بود رنگ مايل به سرخى داشت و قسمتهايى كه زير جامه بود سپيد درخشان بود .\r\nسراقه بن جعشم مىگفت وقتى به حضور پيامبر رسيدم و نزديك او رفتم ، حضرت بر ناقه‌اى سوار بود و ساق پايش به سپيدى تنهء پوست كنده درخت خرما\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n( 1 ) بود .\r\nمخرش كعبى مىگويد شبى پيامبر ( ص ) از جعرانه به عمره ميرفت به پشت او نگاه كردم گويى از نقره تراشيده شده بود . در عين حال از ابو هريره روايت شده است كه رنگ بدن پيامبر كاملا سپيد بود .\r\nابو عبد الرحمن سلمى هم از ابو هريره روايت مىكند كه مىگفت هيچ كس را زيباتر از پيامبر نديده‌ام گوئى خورشيد بر چهره‌اش مىگرديد و كسى را هم نديدم كه در پياده روى به تندى او حركت نمايد گويى زمين برايش در نور ديده مىشد . ما خسته و به تلاش مىافتاديم و آن حضرت خسته نمىشد .\r\n\r\nصفت چشم و پلك و دهان پيامبر ( ص )\r\nجابر بن سمره روايت مىكند كه پيامبر ( ص ) داراى دهانى بزرگ ، چشمانى كشيده و پاشنه‌هاى ستبر بود . اين حديث را مسلم هم آورده است ، اين حديث بطريق ديگرى هم نقل شده است و راوى حديث مىگويد به جابر بن سمره گفتم دربارهء چشمهاى پيامبر گفتى « اشكل » است منظور از اشكل چيست جابر گفت « بادام چشم » [ ( 11 ) 
  ] در برخى از عبارات ديگر در وصف چشم پيامبر ( ص ) لغت « اشهل » را به كار برده‌اند . چشمى را كه در سپيدى آن رگه‌هاى سرخ وجود داشته باشد اشكل مىگويند و چشمى را كه در سياهى آن رگه‌هاى سرخى باشد اشهل مىگويند ( در فارسى بيشتر شهلا مىگوئيم ) .\r\nباز از همين جابر بن سمره روايت است كه مىگفت هر گاه به پيامبر نگاه ميكردم مىگفتم چشمانش مشكى و سياه است و حال آنكه چنان نبود ، ساقهاى پايش ظرافت خاصى داشت و خنده‌اش هيچگاه از حدّ تبسم نمىگذشت .\r\nمحمد بن الحنفية از قول پدرش على ( ع ) روايت ميكرد كه پيامبر داراى چشمان درشت با پلكهاى پرمژه بود و در آنها رگه‌هاى سرخ ديده ميشد .\r\nعمر اطرف فرزند على ( ع ) مىگفت به پدرم گفتند پيامبر را وصف كن\r\n\r\n\r\n","description":"","footnote":"\r\n[ ( 11 - ) 
  ] اين دو كلمه در متن روايت عربى به همين صورت بدون نقطه آمده است ، مصحح متن عربى متوجه نشده و توضيحات ديگرى داده‌اند .\r\n","page_name":" 127 ","page_number":127},
  {"content":"\r\n\r\n( 1 ) گفت چهرهء پيامبر سپيد مايل به سرخى بود چشمانى سياه همراه با پلكهاى پرمژه داشت . باز هم از على ( ع ) نقل شده است كه پيامبر را چنين توصيف مىفرمود كه چهره‌اش مدوّر و سپيد آميخته بسرخى بود و چشمهاى سياه و درشت و پلكهاى پرمژه و كشيده داشت .\r\nاز ابو هريره هم روايت است كه پلكهاى چشم پيامبر كشيده و پر مژه بود .\r\n\r\nصفت پيشانى و ابرو و بينى و دهان و دندان پيامبر ( ص ) :\r\nسعيد بن مسيب مىگويد از ابو هريره شنيدم كه پيامبر را چنين وصف ميكرد ، كه داراى پيشانى گشاده و پلكهاى پر مژه بود .\r\nامام حسن بن على ( ع ) از قول دائى خود هند ابن ابى هاله تميمى پيامبر را چنين وصف كرده است : « پيامبر داراى پيشانى گشاده ، ابروان پر پشت و كشيده بود ، ابروانش پيوسته نبود و ميان آنها رگى وجود داشت كه در حال خشم بر آمده مىشد بينى او عقابى بود پرتوى از آن بر ميآمد كه اگر كسى دقت نميكرد بينى او را بدون برآمدگى مىپنداشت گونه‌هايش صاف و دهانش نسبتا بزرگ و دندانهايش سپيد براق بود و از يك ديگر كمى فاصله داشتند .\r\nاز ابن عباس هم روايت شده است كه مىگفت دندانهاى پيشين پيامبر كمى از هم فاصله داشت و هنگامى كه صحبت ميكرد دندانهايش چون شكوفه مىدرخشيد .\r\n\r\nصفت سر پيامبر ( ص ) :\r\nابو بكر بن فورك و محمد بن حسين قطان هر دو از على ( ع ) آورده‌اند كه پيامبر ( ص ) داراى سر بزرگ و ريش انبوه بود . يوسف بن مازن راسبى هم مىگويد مردى به على ( ع ) گفت پيامبر را براى ما توصيف كن ، فرمود رنگ چهره‌اش سپيد آميخته با سرخى بود ، سرش درشت ، پيشانيش سپيد و روشن و پلكهاى چشمش پر مژه بود .\r\nمحمد بن حنفيه هم از قول پدر خود على ( ع ) نقل مىكند كه پيامبر داراى ريش پر پشت و انبوه بود . سعيد بن مسيب مىگويد از ابو هريره شنيدم كه پيامبر را چنين توصيف مىكرد كه داراى محاسن سياه رنگ و دندانهاى بسيار\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n( 1 ) زيبا بود .\r\nابى ضمضم مىگويد در رجيح فرود آمدم ، گفتند اينجا مردى است كه پيامبر ( ص ) را ديده است پيش او رفتم و گفتم پيامبر را ديده‌اى ؟ گفت آرى مردى ميانه بالا و داراى ريش و سبيل زيبا بود ، و خدا عالمتر است .\r\n\r\nصفت موى رسول خدا :\r\nاز انس بن مالك روايت شده است كه موى پيامبر آويخته و صاف بود و پيچيده و مجعّد نبود . اين حديث را مسلم هم در صحيح خود آورده است ، قتاده هم مىگويد كه از انس بن مالك دربارهء چگونگى موى پيامبر پرسيدند گفت موى او نه صاف بود و نه پيچيده و اندازهء موهاى او بين گوشها و شانه‌هايش بود . اين حديث را بخارى در صحيح خود آورده است .\r\nو هم از قتاده روايت است كه انس بن مالك مىگفت موهاى پيامبر تا سر شانه‌اش بود . و اين حديث را مسلم و بخارى هر دو آورده‌اند .\r\nدر روايت ديگرى انس مىگويد موهاى پيامبر تا لالهء گوشش بود و يا نصف گوشهايش را پوشيده بود .\r\nابو اسحاق مىگويد كه از براء بن عازب شنيدم كه مىگفت پيامبر مردى چهار شانه و متوسط القامه بود موهايش تا لالهء گوشش ميرسيد ، گاه جامهء سرخ مىپوشيد هرگز كسى را زيباتر از او نديده‌ام . اين حديث را بخارى و مسلم در صحيح خود آورده‌اند . و همو روايت مىكند كه شنيدم براء مىگفت هرگز هيچكس از خلق خدا را در جامهء سرخ به زيبائى پيامبر نديده‌ام گيسوهايش نزديك شانه‌هايش بود .\r\nابو اسحاق مىگويد براء مكرر اين مطلب را اظهار ميداشت و مىخنديد . و هم از براء بن عازب روايت مىكنند كه مىگفت هرگز كسى را كه زلف داشته باشد و جامهء سرخ پوشيده باشد زيباتر از پيامبر ( ع ) نديده‌ام زلف آن حضرت تا دوشش ميرسيد ، شانه‌هايش فراخ بود نه بلند بالا بود و نه كوتاه .\r\nنافع بن جبير بن مطعم مىگويد على ( ع ) پيامبر را براى ما توصيف كرد و مىگفت داراى موهاى زياد و صاف بود .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n( 1 ) از عايشه روايت است كه مىگفت موهاى رسول خدا نه كم پشت بود و نه پر پشت .\r\nاز ام هانى روايت است كه گفت پيامبر ( ص ) وارد مكه شد در حالى كه موى سرش به چهار طرّه بخش شده بود .\r\nاز ابن عباس هم روايت شده است كه پيامبر در مواردى كه هنوز امرى دريافت نكرده بود با اهل كتاب موافقت مىفرمود ، اهل كتاب موهاى خود را مىآويختند و مشركان موهاى خود را جمع مىكردند ( فرق باز مىكردند ) پيامبر در آغاز موى جلوى سر خود را آويخته مىداشت و بعدها آن را جمع مىكرد . اين حديث را بخارى هم روايت كرده است .\r\nزهرى هم از انس روايت مىكند كه پيامبر مدتى موى پيشانى خود را آويخته مىداشت و سپس آنها را جمع كرد .\r\nعروة بن زبير از عايشه نقل مىكند كه مىگفت گاهى موهاى پيامبر را مىآراستم قسمتى از موهاى سر را جمع ميكردم و بخشى از موهاى او را بر پيشانى او آويخته مىگذاشتم .\r\nابن اسحاق مىگويد معلوم نيست كه اين طرز آرايش بواسطهء اين بود كه پيامبر از جمع كردن مو و جامه به طرف بالا نهى فرموده است و يا شيوهء مخصوصى بوده است ، امام محمد بن جعفر كه فقيه بزرگوارى است مىگفت اين شيوه ، شيوهء پيامبران است و مسيحيان هم آن را رعايت مىكردند .\r\nاز انس بن مالك روايت شده است كه گفت چون پيامبر رمى جمره فرمود و قربان انجام داد ، سلمانى بخش راست سرش را تراشيد و همه موهاى آن بخش را ابو طلحه برداشت آنگاه سمت چپ سرش را تراشيدند و دستور فرمود كه ميان مردم تقسيم نمايند . اين حديث را مسلم هم در صحيح خود آورده است .\r\n\r\nصفت موى سپيد حضرت پيامبر و رواياتى كه دربارهء خضاب كردن او آمده است . 20\r\nانس بن مالك مىگويد هنگامى كه رسول خدا رحلت فرمود در سر و ريش او فقط بيست تار موى سپيد بود . ربيعه كه يكى از راويان اين حديث است .\r\nمىگويد من تار مويى از پيامبر ديدم كه سرخ بود گفتند از اثر بوى خوش و عطر\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n( 1 ) است . اين حديث را مسلم و بخارى هر دو آورده‌اند .\r\nو از زهرى هم روايت شده است :\r\nاز محمد بن سيرين روايت است كه گفت از انس بن مالك پرسيدم آيا پيامبر ( ص ) خضاب مىكرد ؟ گفت پيامبر صلوات الله عليه فقط چند موى سپيد داشت . مسلم و بخارى هم اين حديث را نقل نموده‌اند .\r\nاز ثابت هم روايت شده است كه گفت از انس پرسيدم آيا پيامبر خضاب مىكرد ؟ گفت پيامبر هرگز آن قدر موى سپيد نداشت كه محتاج به خضاب باشد ، و اگر ميخواستى مىتوانستى موهاى سپيد او را بشمرى ، اما ابو بكر با حنا خضاب مىكرد . بطريق ديگر هم اين روايت را از انس نقل شده است با اين تفاوت كه اگر ميخواستى موهاى سپيد سر او را بشمرى مىتوانستى و ابو بكر با حنا و سرمه و عمر فقط با حنا خضاب ميكرد . مسلم اين حديث را در صحيح خود آورده است .\r\nباز از انس پرسيدند كه آيا موى پيامبر سپيد شده بود ؟ گفت نه خداوند متعال موى پيامبر را سپيد نكرد در تمام سر او هفده تا هيجده تار موى سپيد شده بود .\r\nقتاده هم از انس روايت مىكند كه پيامبر ( ص ) خضاب نفرموده زيرا كمى از موهاى چانه و كمى هم كنار شقيقه‌ها و كمى هم از سر او سپيد شده بود .\r\nزهير از ابى جحيفه روايت مىكند كه مىگفت پيامبر ( ص ) را ديدم كه موى چانه‌اش سپيد است به او گفته شد تو در آن موقع چند ساله بودى و مثل چه كسى بودى ؟ گفت من تير مىتراشيدم و به آن پر ميزدم .\r\nاز عبد الله بن بسر سلمى هم روايت است كه مىگفت پيامبر را ديدم گفتند آيا پيرو داراى موى سپيد بود ؟ گفت فقط در چانهء او چند تار موى سپيد ديده مىشد .\r\nاز جابر بن سمره هم روايتى دربارهء موى سپيد پيامبر رسيده است كه مىگفت اگر پيامبر روغن ميزد ديده نميشد و هر وقت روغن نزده بود موهاى سپيد ديده مىشد ، روايت ديگرى هم از همين جابر نقل شده است كه گفت در سر و\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n( 1 ) ريش پيامبر فقط در فرق سرش چند تار موى سپيد بود كه هر گاه روغن ميزد ، آنها را مىپوشاند : همچنين از جابر بن سمره نقل شده است كه مىگفت موهاى جلو سر و ريش پيامبر كمى خاكسترى شده بود هر گاه كه روغن ميزد و شانه مىكرد آشكار نبود .\r\nابو نعيم كه از راويان اين حديث است افزوده است كه پيامبر داراى موى انبوه بود و هر گاه موهاى او نامرتب بود تارهاى سپيد آشكار مىشد سپس كسى از جابر پرسيد چهرهء پيامبر كشيده بود ؟ گفت نه گرد بود همچون خورشيد و ماه . و من مهر نبوت را در شانهء او ديدم كه به اندازه تخم كبوتر و برنگ بدنش بود .\r\nعثمان بن عبد الله بن موهب قرشى مىگويد بر ام سلمه زوجهء گرامى پيامبر وارد شديم او قسمتى از موهاى پيامبر را كه پيش او بود بما نشان داد كه با حنا و برگ نيل خضاب شده و قرمز رنگ بود . اين روايت بطرق ديگر هم نقل شده است : و از همين عثمان روايت شده است كه نزد ام سلمه زنگ كوچكى از نقرهء ضخيم بود و در آن چند تار موى پيامبر وجود داشت هر كس تب مىكرد بسراغ ام سلمه ميرفت و او آن زنگ را وارد ظرف آبى ميكرد و بيمار آن آب را بر چهره خود مىپاشيد ، يك مرتبه خانواده‌ام مرا پى اين كار فرستادند ام سلمه آن را بيرون آورد سه تار موى قرمز در آن وجود داشت .\r\nابو رمثه مىگويد حضور پيامبر ( ص ) رسيدم دو برد سبز پوشيده بود و موى بالاى سرش سپيد بود كه با حنا رنگ قرمز به خود گرفته بود . پسر ابو رمثه مىگويد با پدرم پيش پيامبر رفتيم چون او را ديدم پدرم گفت ميدانى اين كيست ؟ گفتم نه گفت اين پيامبر ( ص ) است چون پدرم اين را گفت بر خود لرزيدم زيرا تصور مىكردم پيامبر از جنس بشر نيست و حال آنكه او انسانى بود داراى گيسوهاى خضاب شده از حنا و دو جامهء سبز بر تن داشت . از ابو رمثه هم روايت است كه پيامبر با حنا و سرمه خضاب مىكرد .\r\nابن عمر هم روايت مىكند كه پيامبر ( ص ) كفشهاى پوست دباغى شده مىپوشيد و گاه ريش خود را با زعفران و ورس ( دانه‌اى است زرد ) زرد مىكرد و ابن عمر هم اين كار را مىكرد . از همو روايت شده است كه مجموعهء موهاى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n( 1 ) سپيد پيامبر 20 تار مو بود .\r\nعبد الله بن محمد بن عقيل مىگويد انس بن مالك در زمان حكومت عمر بن عبد العزيز بر مدينه به مدينه آمد ، عمر بن عبد العزيز كسى نزد او فرستاد تا از او بپرسد كه آيا پيامبر خضاب مىفرموده است ؟ زيرا من چند تار مو از آن حضرت ديده‌ام كه رنگ شده بود ، انس گفت پيامبر صلوات الله عليه داراى موهاى سياه بود اگر موهاى سپيد سرو ريش او را ميشمرديم بيش از يازده تار مو نبود اين رنگى كه در تارهاى موى رسول الله مىبينى بواسطهء عطر مخصوصى است كه به كار مىبرد و موجب تغيير رنگ مو مىشد .\r\n\r\nصفت شانه‌ها و فاصلهء ميان آنها .\r\nابو بكر بن فورك از ابو اسحق روايت مىكند كه مىگفت شنيدم براء بن عازب مىگفت ، پيامبر ( ص ) متوسط القامه و فراخ شانه بود و از همهء مردم زيباتر و بزرگتر بود ، گيسوانش تا گوشهايش بود و چون جامهء سرخ مىپوشيد هرگز هيچ كس را به آن زيبائى نديده‌ام اين حديث را بخارى و مسلم هر دو آورده‌اند .\r\nسعيد بن مسيب مىگويد از ابو هريره شنيدم كه مىگفت پيامبر ( ص ) شانهء فراخ داشت . و ابو سلمه از ابو هريره روايت مىكند كه پيامبر چنان سيم تن بود كه گوئى پيكرش را از نقره تراشيده بودند . موهايش صاف بود . سينه و شكمش در يك سطح و هموار بود و شانه‌اش فراخ ، چون راه ميرفت تمام كف پاى خود را به زمين مىگذاشت چون روى مينمود با تمام بدن رو مينمود و چون پشت مىنمود يك دفعه پشت ميكرد .\r\n\r\nصفت دو كف دست و دو كف پا و بغل‌ها و بازوان و ساقها و سينهء پيامبر\r\nقتاده از انس روايت مىكند كه پيامبر ( ص ) داراى دستهاى ستبر بود و پس از او دستى به آن گونه نديده‌ام و موى آن حضرت نسبتا صاف بود نه مجعّد :\r\nاين حديث را بخارى هم آورده است . همو از انس روايت مىكند كه پيامبر داراى دست و پاى ستبر بود و عرق او از بدنش فرو ميريخت : بخارى هم اين حديث را به اين صورت آورده است كه پيامبر داراى سر بزرگ و قدمهاى ستبر و دست‌هاى بزرگ بود و صحبتى از سيلان عرق نكرده است .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n( 1 ) قتاده از انس بن مالك و يا ابو هريره روايت مىكند كه پيامبر داراى پاهاى ستبر و چهره‌اى زيبا بود پس از او هيچكس را چون او نديده‌ام .\r\nجابر بن عبد الله از ابو سلمه روايت مىكند كه پيامبر ( ص ) داراى دست و پاى ستبر بود و پس از او هيچكس را شبيه او نديدم .\r\nاز ابو هريره روايت است كه پيامبر ( ص ) داراى بازوان كشيده و شانه‌هاى فراخ و داراى پلكهاى پرمژه بودند .\r\nنافع بن جبير از على عليه السّلام نقل مىكند كه پيامبر ( ص ) داراى دست و پاى ستبر و مفاصل بر جسته و موهاى بلند در سينه بود .\r\nجابر بن سمره مىگويد پيامبر صلوات الله عليه داراى دهان بزرگ چشمانى بادامى كشيده و پاشنه‌هاى پاى كم گوشت بودند .\r\nاز ابو هريره روايت است كه پيامبر تمام كف پاى خود را به زمين مينهاد و چنان نبود كه بخشى از كف پاى او به زمين قرار نگيرد .\r\nاز ميمونه دختر كردم روايت است كه مىگفت : رسول خدا را در مكه سوار بر ناقه‌اى ديدم ، من همراه پدرم بودم در دست رسول خدا تازيانه‌اى مانند تازيانهء مكتب داران بود ، پدرم جلو رفت و پاى او را در دست گرفت ، پيامبر براى او ايستادند ، فراموش نميكنم كه انگشت شست پاى آن حضرت از انگشتهاى ديگر خيلى بلندتر بود .\r\nعون بن ابى جحيفه از پدرش نقل مىكند كه مىگفت روزى در شدت گرماى ظهر در ابطح كنار خيمه پيامبر بودم ، بلال بيرون آمد و اذان گفت سپس وارد خيمه شد و زيادى آب وضوى پيامبر را بيرون آورد مردم هجوم آوردند و آب را گرفتند بلال دو مرتبه وارد خيمه شد و چوبى را كه براى تشخيص ظهر از طريق سايه به كار ميرفت بيرون آورد ، سپس پيامبر بيرون آمد من به سپيدى ساقهاى پايش نگاه ميكردم ، پيامبر چوب را به زمين فرو كرد و نماز ظهر را دو ركعت انجام داد در حالى كه زنان و حيوانات از برابر او عبور مىكردند . بخارى و مسلم هر دو اين روايت را نقل كرده‌اند .\r\nثابت از انس روايت مىكند كه در نماز طلب ياران پيامبر چنان دستهاى\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n( 1 ) خود را به آسمان بر افراشته بود كه سپيدى زير بغلش را مىديدم : سماك بن حرب از جابر بن سمره روايت مىكند كه مىگفت پيامبر خنده‌اش به صورت تبسم بود ساقهاى پايش ظرافتى خاصى داشت ، وقتى كه به چشمهايش نگاه ميكردم خيال مىنمودم سرمه كشيده است و حال آنكه چنان نبود . و در روايت ديگرى آمده است كه انگشت‌هاى كوچك پاهاى آن حضرت همواره آشكار و بيرون بود .\r\nابو عبد الرحمن سلمى از مردى از قبيلهء بلعدويه روايت مىكند كه پيامبر را ديده بود و چنين وصف ميكرد ناگاه متوجه مردى شدم ، خوش اندام ، و گشاده پيشانى ، و داراى بينى و ابروهاى ظريف از بيخ گلو تا تهىگاهش يك رشته مو رسته بود ، من او را در حالى ديدم كه دو برد كهنه پوشيده بود و به من نزديك شد و فرمود سلام بر تو :\r\n\r\nصفت قامت پيامبر ( ص ) .\r\nانس بن مالك پيامبر را چنين توصيف مىكرد مردى ميانه بالا بود نه بلند و نه كوتاه . بخارى هم اين حديث را آورده است . ابو اسحاق از براء بن عازب نقل مىكند كه مىگفت پيامبر ( ص ) زيباترين و خوش اخلاق‌ترين مردم بود قامتش نه بلند و نه كوتاه بود . على ( ع ) ميفرمود پيامبر نه بالا بلند بود و نه كوتاه هنگامى كه راه ميرفت اندامش متمايل بجلو مىشد همچون كسى كه از سرازيرى فرود آيد ، نه پيش از او و نه بعد از او كسى را به آن زيبائى نديده‌ام .\r\nو از عمر اطرف فرزند على عليه السّلام روايت است كه مىگفت به پدرم گفتند پيامبر را براى ما توصيف كن گفت نه كوتاه بود نه بلند بلكه به بلندى قامت نزديك‌تر بود ، دستها و پاهايش ستبر بود در سينه‌اش يك رشته موى رسته بود عرق او چون مرواريد بود چون راه ميرفت بجلو خم مىشد گويى در سر بالائى راه ميرود .\r\nيوسف بن مازن راسبى هم ميگويد كه به على عليه السّلام گفتند پيامبر را براى ما توصيف كن گفت از افراد متوسط القامه كمى بلندتر بود ، هنگامى كه همراه مردم ميآيد از همه بلندتر به نظر ميرسيد ، دست و پاى ستبر داشت و چون راه ميرفت به جلو خم ميشد مانند كسى كه در سرازيرى حركت نمايد ، عرق چهره‌اش\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n( 1 ) همچون مرواريد بود .\r\nسعيد بن مسيب هم مىگويد ابو هريره پيامبر را چنين توصيف ميكرد مردى متوسط القامه و در عين حال به بلند بالائى نزديك تر بود با تمام بدن رو مينمود و پشت ميكرد نه پيش از او و نه بعد از او مانندش نديدم .\r\n\r\nصفت بوى خوش آن حضرت و خنكى دست و ملايمت آن و صفت عرق او ( ص ) .\r\nانس بن مالك مىگويد هرگز ديبا و حريرى كه ملايمتر از دست پيامبر و لطيفتر از آن باشد بدستم نخورده است و هرگز بوئى خوشتر از بوى محمد ( ص ) نبوئيده‌ام . بخارى هم اين حديث را آورده است . روايتى ديگر در اين مورد از انس آمده است كه مىگفت هرگز مشك و عنبرى نبوئيدم كه از بوى رسول خدا خوشتر باشد و هرگز حرير و ديبائى را مسّ نكردم كه لطيف‌تر از دست پيامبر بوده باشد .\r\nاين حديث را مسلم در صحيح خود آورده است ، همچنين روايتى ديگر از همو آمده است كه مىگفت رنگ چهرهء پيامبر گلگون بود و عرق او همچون مرواريد مىدرخشيد چون راه ميرفت به جلو خم مىشود و من ديبا و حريرى را بملايمت كف دست پيامبر لمس نكرده‌ام و هرگز مشك و عنبرى نبوئيده‌ام كه خوشبوتر از بوى پيامبر باشد . مسلم اين حديث را آورده است .\r\nجابر بن سمره مىگفت نماز ظهر را با پيامبر خواندم ، حضرت به طرف خانهء خود به راه افتاد من هم همراه او رفتم دو كودك به استقبال پيامبر آمدند حضرت گونه‌هاى آنها را نوازش كرد سپس متوجه من شد و يك گونهء مرا نوازش فرمود در دست آن حضرت احساس برودت و خنكى مطبوع كردم و بوى خوشى از آن شنيدم كه گويى همان دم از چنتهء عطار بيرون آورده بود .\r\nجابر بن يزيد بن اسود از پدرش روايت مىكند كه گفت در منى حضور پيامبر رسيدم گفتم اى رسول خدا دستت را به من بده و دستش را به من لطف كرد خنك‌تر از برف و يخ بود و خوشبوتر از مشك .\r\nعبد الجبار بن وائل از قول پدر خود روايت مىكند كه مىگفت سطل آبى حضور پيامبر آوردند از آب آن نوشيد و سپس اضافه آب دهان خود را در سطل ريخت و آن آب را در چاه ريختند و يا اينكه گفت از آب نوشيد و بقيهء آب سطل\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n( 1 ) را در چاه ريخت بوى خوشى همچون بوى مشك از چاه برخاست .\r\nميمونه دختر كردم مىگويد پشت سر پدرم سوار بودم پدرم با پيغمبر ملاقات كرد من ساق پاى پيامبر را در دست گرفتم چيزى خنك‌تر از آن نديده‌ام ، ميمونه مىگويد من پاى پيامبر را بجاى پاى پدرم گرفتم .\r\nانس بن مالك مىگويد روزى پيامبر بخانهء ما آمد و خواب قيلوله نمود و عرق كرده بود مادرم شيشه‌اى آورده بود و عرق پيغمبر را در آن جمع مىكرد ، پيامبر ( ص ) بيدار شدند و پرسيد اين ام سليم چه ميكنى ؟ مادرم گفت ما اين عرق را در عطر خود مىريزيم و آن خوشبوترين عطرهاست . همچنين انس از ام سليم روايت مىكند كه پيامبر ( ص ) به خانه او براى خواب قيلوله مىآمد و او براى حضرت فرشى مىگسترده است كه پيامبر روى آن مىخوابيد و پيامبر زياد عرق مىكرد ، ام سليم عرق بدن پيامبر را جمع مىكرد و در شيشه‌ها قرار ميداد و بجاى عطر به كار مىبرد پيامبر پرسيدند اين چيست ؟ ام سليم گفت عرق بدن شماست كه با عطر خودم آن را مخلوط مىكنم .\r\n\r\nباب صفت مهر نبوّت 21\r\nسائب بن يزيد مىگويد خاله‌ام مرا بحضور حضرت ختمى مرتبت برد و گفت اين خواهرزاده‌ام بيمار و دردمند است پيامبر دست به سرم كشيدند و دعا فرمودند ، سپس حضرت وضو گرفت من از آب وضوى آن حضرت آشاميدم سپس پشت سر او ايستادم و خاتم نبوت را ميان دو شانه‌اش ديدم كه چون منگوله و تكمه‌هاى پرده بود : مسلم و بخارى هر دو اين حديث را آورده‌اند .\r\nجابر بن سمره مىگويد چهرهء پيامبر گرد درخشان همچون خورشيد و ماه بود و مهر نبوت را ميان دو شانهء آن حضرت ديدم كه مانند تخم كبوتر بود . در بعضى از طرق ديگر اين روايت اضافه شده است كه برنگ بدن پيامبر بود . مسلم در صحيح خود اين حديث را آورده است .\r\nعبد الله بن سرخس مىگويد من پيامبر ( ص ) را ديدم و با او غذا خوردم ، نان و گوشت يا تريد ، و عرض كردم اى رسول گرامى ، خدا ترا بيامرزد ، فرمود و ترا ، به او گفتند آيا پيامبر براى تو طلب آمرزش كرد ؟ گفت آرى براى شما هم\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n( 1 ) طلب آمرزش فرمود ، و اين آيه را خواند :\r\n وَ اسْتَغْفِرْ لِذَنْبِكَ وَ لِلْمُؤْمِنِينَ وَ الْمُؤْمِناتِ  « از گناه خود و مردان و زنان گرونده طلب آمرزش كن » قسمتى از آيهء 19 سورهء 47 .\r\nعبد الله مىگويد سپس پشت سر پيامبر رفتم و به مهر نبوت كه ميان دو كتف او نزديك غضروف كتف چپ قرار داشت نگاه كردم كه بر جسته بود مانند خالهاى گوشتى ، مسلم اين روايت را در صحيح خود آورده است .\r\nمعاوية بن قروه از پدرش روايت مىكند كه گفت پيش پيامبر رفتم و گفتم لطفا مهر نبوت را نشانم بده ، پيامبر فرموده دستت را بياور ، دستم را زير پيراهن او بردم و در عين حال كه مهر نبوت را لمس مىكردم نگاه كردم كه باندازهء تخم مرغى نزديك غضروف شانه‌اش بود ، در همانحال كه دست من داخل پيراهن پيامبر بود براى من دعا ميفرمود .\r\nاين روايت را بطريق ديگر هم براى من نقل كرده‌اند با تفاوت مختصرى و آن اين است كه مهر نبوت برجسته بود همچون تاول .\r\nابو رمثه هم مىگويد همراه پدرم حضور پيامبر رسيدم پدرم به برجستگى شبيه تاول كه ميان كتف‌هاى پيامبر بود نگريست گفت من بيماران را معالجه مىكنم ، اجازه مىدهيد اين را معالجه كنم ؟ پيامبر فرمود نه آن كس كه آن را آفريده است طبيب آنست .\r\nثورى كه اين حديث را نقل مىكند مىگويد مهر نبوت باندازهء سيبى بود يا نه باندازهء تخم كبوترى . [ ( 12 ) 
  ] .\r\nابو سعيد مىگفت مهر نبوتى كه ميان دو شانهء پيامبر بود مانند گوشت روئيده بود .\r\nسلمان فارسى مىگويد حضور پيامبر رسيدم ، رداى خود را كنار زد و فرمود به آنچه كه مأمورى نگاه كن و من مهر نبوت را ميان دو شانهء او ديدم كه همچون تخم كبوتر بود .\r\n\r\n\r\n","description":"","footnote":"\r\n[ ( 12 - ) 
  ] در عبارت حديث پس از اين آمده است كه شايد هم به اندازهء پشكل شترى بود ، كه نشان دهندهء بى ذوقى فراوان است .\r\n","page_name":" 138 ","page_number":138},
  {"content":"\r\n\r\n( 1 ) سعيد بن ابى راشد مىگويد تنوخى را كه فرستادهء هرقل به حضور پيامبر بود ديدم او همسايهء من بود و پيرى فرتوت شده بود ، گفتم خبرى برايم نقل نميكنى ، گفت چرا ، پيامبر ( ص ) به تبوك آمده بودند و من نامه هرقل را به تبوك بردم ، هنگامى كه آنجا رسيدم پيامبر با ياران خود كنار جوى آبى نشسته بود ، فرمود اى برادر تنوخى من جلو رفتم و برابر او ايستادم پيامبر جامه از دوش افكند و گفت بيا و به آنچه كه مأمورى نگاه كن من به پشت حضرت نگريستم مهر نبوت در محل غضروف شانه‌اش همچون كف دستى مينمود .\r\nابو عبد الرحمن سلمى با اسناد خود را از مسور بن مخرمه نقل مىكند كه مىگفت روزى در حالى كه پيامبر مشغول وضو گرفتن بودند پشت سرش ايستاده بودم ، مردى يهودى عبور مىنمود به من گفت جامهء پيامبر را از پشت او كنار بزن تا شانه‌اش را ببينم ، من اين كار را كردم ، پيامبر با محبت از آب وضو به چهره‌ام پاشيدند .\r\nيهوديان چون در كتابهاى خود صفت مهر نبوت را خوانده بودند در جستجوى آن و طالب ديدنش بودند .\r\n\r\nمجموعهء صفات پيامبر و شمائل او :\r\nگروه زيادى از راويان با اسناد خود از على بن ابى طالب ( ع ) چنين آورده‌اند كه در وصف پيامبر مىگفت : « نه بلند بالا بود و نه كوتاه قد ، سرش بزرگ ريش او انبوه و دست و پايش ستبر بود چهره‌اش گلگون و كمى سرخ رنگ و مفاصلش درشت و موهاى سينه‌اش بلند بود ، هنگام راه رفتن پيكرش به جلو متمايل مىشد گويى از سرازيرى فرو مىآمد ، پيش از او و پس از او كسى را به زيبائى او نديده‌ام » .\r\nگروهى ديگر از على ( ع ) دربارهء پيامبر چنين روايت كرده‌اند « نه بلند بالاى بى تركيب و نه كوتاه بود ، بلكه ميانه بالا بود ، موهايش نه صاف بود و نه مجعّد و پيچيده بود ، بلكه در حالتى ميان اين دو حالت بود ، چهره‌اش درشت و گوشت آلود نبود و گرد و سپيد مايل بسرخى بود ، چشمانش درشت و بادامى و پلكهايش پرمژه و شانه‌ها و مفاصل او درشت و ورزيده بود ، از بيخ گلو تا\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n( 1 ) تهىگاهش موى رسته بود دست و پايش ستبر بود و هنگام راه رفتن بجلو خم ميشد گويى در سر بالائى يا سرازيرى راه ميرود ، چون بر مىگشت با تمام اندام بر مىگشت . ميان دو شانه‌اش مهر نبوت بود ، از همه مردم بخشنده‌تر و با حوصله‌تر و راستگو تر و نسبت به پيمان وفادارتر و مهربان‌تر و خوش محضرتر بود ، هر كس نخست او را مىديد از او هيبت مىداشت و هر كس با او معاشرت داشت و مىشناختش براستى او را دوست ميداشت ، كسى كه او را توصيف ميكرد مىگفت هرگز پيش از او و پس از او چون او نديده‌ام .\r\nابو عبد الرحمن سلمى هم روايت ديگرى از على ( ع ) در توصيف پيامبر دارد كه چنين است « نه بيش از حد معمول بلند بود و نه كوتاه ، چهره و اندامش گوشت آلود نبود ، چهره‌اش سپيد آميخته به سرخى بود ، چشمانى درشت و پلكهائى پرمژه و استخوان بندى درشت و مفاصل برجسته و دست و پائى ستبر داشت ، بر سينه‌اش موى رسته بود هنگام راه رفتن به جلو خم مىشد گويى در سرازيرى يا سر بالائى راه ميرود ، هر گاه روى ميكرد با تمام اندام روى ميكرد ، موى او نه كاملا صاف بود و نه مجعّد و پيچيده » .\r\nدر روايت ديگرى از على ( ع ) نقل است كه پيامبر سپيد بى نمك نبود و چشمانش شهلا بود و بازوانش پهن . [ ( 13 ) 
  ]\r\nمردى از انصار هم مىگويد كه از على ( ع ) خواستم كه رسول خدا را توصيف نمايد ، گفت « پيامبر ( ص ) سپيد چهره بود كه رنگ آن بسرخى ميزد ، چشمانش سياه و درشت و موهايش نسبتا صاف بود ، زلف داشت و موهاى سينه‌اش كم پشت و نرم بود ، گويى گردن او چون كوزه‌اى سيمين بود ، از بيخ گلو تا زير نافش يك رشته موى نرم به شكل نى باريك رسته بود و شكمش موى ديگرى نداشت ، دست و پايش ستبر بود ، چون راه ميرفت گويى در فراز و نشيب حركت مىكند و پيكرش بجلو خميده مىشد ، هنگامى كه رو مينمود با تمام بدن رو مىكرد ، عرق بدنش چون مرواريد سپيد بود و از مشك تازه خوشبوتر ،\r\n\r\n\r\n","description":"","footnote":"\r\n[ ( 13 - ) 
  ] در اين جا در كتاب دو صفحه به توضيح لغات اختصاص يافته كه چون در ترجمه از آن استفاده كرده‌ام نقل آن ضرورى نيست .\r\n","page_name":" 140 ","page_number":140},
  {"content":"\r\n\r\n( 1 ) متوسط القامه بود ، نه پست بود و نه ناتوان ، نه پيش از او نه پس از او همچون او نديده‌ام ، درود و سلام خدا بر او باد . »\r\nاز انس بن مالك روايت شده است كه مىگفت پيامبر ( ص ) نه سيه‌چرده بود و نه سپيد بى نمك قامتش از معمول كمى بلندتر مىنمود در عين حال بلند قد هم به نظر نميرسيد ، از زيباترين مردمى بود كه من ديده‌ام ، خوشبو و داراى كف دست بسيار ملايم بود ، موهايش پيچيده و مجعد نبود ، موهايش تا نيمهء گوشش آويخته بود و هر گاه راه ميرفت بجلو متمايل مىشد » از ابو هريره خواستند پيامبر را توصيف نمايد گفت « پيامبر زيباترين مردم بود ، متوسط القامه بود در عين حال به بلندى نزديكتر بود ، فراخ شانه و نرم گونه بود موهايش كاملا سياه و چشمانش سياه و پلكهايش پر مژه بود ، هنگام راه رفتن تمام پاى خود را به زمين مىنهاد و چنين نبود كه بخشى از آن بر زمين قرار نگيرد ، هر گاه جامه از دوش بر ميداشت پيكرش چون سيم زده بود و چون مىخنديد چهره‌اش مىدرخشيد ، چون او هرگز نديده‌ام .\r\n\r\nحديث ام معبد در صفت رسول خدا ( ص ) 22 :\r\nگروهى از جملهء ابو نصر عمر بن عبد العزيز بن عمر قتاده ، و ابو عبد الرحمن سلمى از حبيش بن خالد كه از شهداى فتح مكه است روايت مىكنند كه مىگفت ، چون پيامبر ( ص ) همراه ابو بكر و خدمتكار او عامر بن فهيره و راهنمايشان عبد الله بن اريقط از مكه بسوى مدينه هجرت فرمود از كنار خيمهء ام معبد خزاعى گذشتند ، او بانويى چابك و پاك طينت بود كه در كنار خيمهء خود مىنشست و مسافران را آب ميداد ، گاهى هم خوراكى به آنها ارزانى ميداشت ، پيامبر و همراهان از او گوشت و خرما خواستند كه بخرند ، امّا چيزى نداشت چه ايشان قومى درمانده و فقيرند ، ام معبد گفت به خدا قسم اگر حيوان قابل كشتنى ميداشتم براى شما مىكشتم ، پيامبر ( ص ) به ميشى كه كنار خيمه بود نگاه كردند و پرسيدند ام معبد اين ميش چيست ؟ گفت اين حيوان از فرط لاغرى نتوانسته است با گوسپندان ديگر بصحرا برود ، پيامبر فرمود آيا شير ندارد ؟\r\nگفت درمانده‌تر از اين است كه شير داشته باشد ، پيامبر فرمود اجازه ميدهى\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n( 1 ) بدوشمش ، گفت پدر و مادرم فداى تو باد اگر شيرى در او مىبينى بدوش ، پيامبر ميش را جلو آوردند و نام خدا بر زبان آورد و به پستان حيوان دست كشيد و براى حيوان دعا فرمود ، پستانهاى حيوان پر شير شد . پيامبر ظرف بزرگى خواستند كه همه را سير كند و مرتب شير دوشيد بطورى كه ظرف پر شد ، پيامبر نخست به ام معبد و سپس به همراهان داد بطورى كه همه سير شدند و بعد خود از آن نوشيد و دو مرتبه ظرف را از شير حيوان پر كرد و براى ام معبد گذاشتند تا بفروشد ، و به راه افتادند و رفتند .\r\nپس از اندكى كه شوهر ام معبد در حالى كه چند بز لاغر را كه حتى استخوانهاى آنها هم پوك شده بود همراه خود مىآورد آمد ، و چون چشم او به شير افتاد تعجب كرد پرسيد ام معبد اين شيرها از كجا ؟ پستانهاى ميش كه خشك بود و حيوان ديگرى هم كه اين جا نبود ؟ گفت و الله ، مردى بسيار فرخنده بر ما گذشت كه وجودش سرا پا بركت بود ، ابو معبد گفت او را توصيف كن و او چنين گفت :\r\n« مردى ديدم با ظاهرى سخت آراسته ، چهره‌يى درخشان و اخلاقى بسيار پسنديده نه بيمارى داشت و نه اندامش بى تناسب بود ، چهره‌اش سخت گيرا و زيبا بود ، چشمانى سياه همراه با مژه‌هاى بلند داشت ، صدايش رسا ، گردنش افراخته و ريشش انبوه و نسبتا بلند و ابروانش پيوسته بود ، هر گاه سكوت مىكرد و قارى خاص داشت و چون لب به سخن مىگشود بزرگ منشى و علو مرتبه‌اش آشكار مىگرديد از دور سخت با مهابت و شكوهمند مىنمود و از نزديك خوش محضر و شيرين گفتار ، كلامش مختصر و پسنديده بود نه كم و نه بيش ، گويى سخن او چون رشته‌هاى گهر بود كه پراكنده شود ، متوسط القامه بود نه بلند بود و نه كوتاه به چشم مىآمد شاخه‌اى بود كه اگر ميان دو شاخه ديگر قرار ميگرفت از هر سه برازنده‌تر مىنمود ، دوستانى داشت كه سخت شيفته‌اش بودند . چون او سخن مىگفت آنها سكوت مىكردند و گوش فرا ميدادند و چون فرمان ميداد به اجراى آن مبادرت مىكردند ، فرمانش روان بود و بجان آن را ميخريدند ، نه اخمو بود و نه ستمگر درود خدا بر او باد » ابو معبد گفت سوگند به خدا كه او همان پيامبر قريش است و همان كسى\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n( 1 ) بوده كه در مكه درباره‌اش صحبت‌هاست . تلاش مىكنم به حضورش برسم و اين كار را حتما خواهم كرد .\r\nدر اين هنگام در شهر مكه آوايى شنيده مىشد بدون اينكه گوينده‌اش را ببينند چنين مىگفت :\r\n« پروردگار مردم ، بهترين پاداش را دهد به دو دوستى كه آهنگ خيمه ام معبد كردند ، آن دو با هدايت كنار آن خيمه فرو آمدند و آن زن به آن وسيله هدايت شد آرى هر آن كس كه همراه و رفيق محمد باشد رستگار است ، خوشا به حال فرزندان قصى ، خداوند بوسيلهء او كردارهاى زشت را از ميان مىبرد و سرورى و سالارى مىآورد ، بر فرزندان كعب مقام والاى جوانشان مبارك باشد و او پناهگاه مؤمنان است ، از خواهر خود دربارهء ميش و ظرف بپرسيد اگر از خود گوسپند هم بپرسيد شهادت خواهد داد ، پيامبر از او ميش بدون شير ( غير باردار ) را خواست و در اثر بركت وجود او پستانهاى حيوان پر از شير گرديد و پيامبر آن شير ( ميش دوشا ) را براى او واگذاشت كه در آغاز و انجام برايش شير دهد . » [ ( 14 ) 
  ]\r\nچون حسان بن ثابت انصارى شاعر پيامبر اين مطلب را دانست در پاسخ هاتف غيبى چنين سرود :\r\n« مردمى كه پيامبرشان از ايشان كناره گرفت بد بخت شدند و گروهى كه پيامبر بجانب ايشان كوچيد شاد و نيكبخت گرديدند ، پيامبر از ميان قومى كوچيد و عقل‌هاى ايشان گمراه شد و با پرتوى حيات بخش به قوم ديگرى وارد شد ، پروردگار ايشان را پس از گمراهى بنور محمد راهنمايى كرد و هر كس از حق پيروى كند رستگار مىشود ، آيا گمراهان و سفلگانى كه از راهنمائى كه همه بوسيلهء او راهنمائى مىشوند خود را بكورى زدند با اينان برابرند ؟ پيامبر كه به مدينه آمد گوئى سوار كار هدايت و نيكبختى بايشان روى آورد ، پيامبرى كه چيزهائى را كه مردم نمىبينند مىبيند و كتاب خدا را در هر مسجدى ميخواند ،\r\n\r\n\r\n","description":"","footnote":"\r\n[ ( 14 - ) 
  ] داستان ام معبد به اين تفصيل در طبرى و سيرهء ابن هشام نيامده است امّا به صورت پاورقى و هم نقل بعضى از اشعار مراجعه كنيد به ص 132 جلد دوّم سيره چاپ 1355 قمرى مصر و صفحه 917 جلد سوّم ترجمهء تاريخ طبرى بقلم آقاى پاينده انتشارات بنياد فرهنگ .\r\n","page_name":" 143 ","page_number":143},
  {"content":"\r\n\r\n( 1 ) اگر روزى سخنى گويد كه هنوز صورت نگرفته باشد تصديق سخن او در همان روز يا تا فردا صورت خواهد گرفت ، گوارا باد بر ابو بكر اين خوشبختى كه به همراهى و صحبت او مفتخر است ، آرى هر كرا خدا خوشبخت كرده باشد خوشبخت است ، براى بنى كعب مقام جوانشان گرامى باد كه مقام او پناهگاه همهء مؤمنان است » .\r\nاين مطلب بجز دو بيت آخر اشعار حسان از حزام بن هشام و مكرم بن محرز نيز روايت شده است .\r\n\r\nحديث هند بن ابى هالة در وصف پيامبر ( ص ) 23 :\r\nابو عبد الله الحافظ با اسناد خود از امام محمد بن على باقر روايت مىكند كه امام حسن مجتبى ( ع ) مىگفت از دائى خود هند بن ابى هاله كه مردى وصف كننده بود خواستم كه پيامبر ( ص ) را براى من وصف كند تا به آن لذت ببرم ، و بطرق ديگر هم اين مطلب را از امام حسن نقل كرده‌اند كه به اين موضوع اظهار اشتياق فرموده و هند چنين اظهار داشته است :\r\n« پيامبر خدا كه درود بر او باد بزرگ و بزرگوار بود ، چهره‌اش چون ماه تمام ميدرخشيد از معمول قامتش كمى بلندتر بود و از كسانى كه بلند قامت هستند كوتاه‌تر ، سرش بزرگ و موهايش صاف بود معمولا موهايش را جمع ميكرد و در غير آن صورت هم هرگز از لالهء گوشش فروتر نبود رنگش گلگون ، پيشانيش گشاده ، ابروانش پر پشت و كشيده بود بدون اينكه پيوسته باشد ، ميان ابروانش رگى بود كه در حال خشم برجسته مىشد ، بينى او قلمى و پرتوى بالاى آن مشاهده مىشد بطورى كه مىپنداشتى اصلا برآمدگى ندارد ، ريشش انبوه و پر پشت بود و گونه‌هايش ملايم و نرم ، سيه چشم و بزرگ دهان بود دندانهايش بسيار زيبا و در يك سطح قرار داشت رشتهء باريكى موى از بيخ گلو تا زير ناف داشت ، گردنش چنان سپيد بود كه گوئى از نقره خام است ، در عين حال كه پيكرش ورزيده بود سينه و شكمش در يك سطح قرار داشت ، سينه‌اش پهن ، شانه‌اش فراخ و مفاصل و استخوان بنديش درشت بود ، قسمتهائى از بدنش كه از زير لباس بيرون بود مىدرخشيد ، به بازوها و شانه‌ها و بالاى سينه‌اش كمى موى نرم رسته بود شكم او خالى از موى بود ، دستهايش از آرنج تا مچ نسبتا كشيده و\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n( 1 ) كف دستش وسيع و پشتش راست بود ، انگشتانش كشيده و ظريف مىنمود و كف پايش كاملا گود بود پشت پاهايش به سمت جلو شيب داشت بطورى كه آب از روى آن بسرعت فرو ميريخت ، راه رفتن او در عين حال كه با تواضع بود تند انجام مىگرفت و در آن حال بدنش به جلو خم مىشد ، گويى در نشيب و فراز حركت مىكند ، چون روى مينمود با تمام بدن رو ميكرد ، نگاهش غالبا به زمين بود و به زمين بيشتر نگاه ميكرد تا به آسمان ، بسيار شكوهمند بود و نميشد مستقيم در چشمش نگاه كنى ، بچهره‌اش كه مىنگريستى ماه را بخاطر ميآوردى ، همواره تقدم در اسلام داشت .\r\nامام حسن مىگويد نگفتم گفتارش را توصيف كن ، گفت همواره انديشمند و ناراحت به نظر ميرسيد بجز در مورد حاجت صحبت نميكرد ، سكوتى عميق و طولانى داشت ، سخن را به بهترين وجه آغاز و با فصاحت كامل بانجام ميرسانيد ، جملات او جامع همهء معنى بود ، نسبت به هيچ كس در گفتار خود ستم روا نميداشت هرگز كسى را خوار نميفرمود ، نعمت را هر چه هم كم بود بزرگ ميشمرد و هيچ خوراكى را مكروه نميداشت ، اگر چيزى با حق معارضه مىكرد از پاى نمىنشست تا حق را يارى نمايد ، دنيا و امور وابسته به آن او را خشمگين نمىساخت ، اگر چيزى به كسى عنايت ميكرد كسى متوجه نميشد هيچگاه براى خود خشم نمىگرفت و براى خود از كسى يارى نميخواست ، چون به چيزى اشاره ميكرد با تمام كف دست اشاره مىكرد ، و بهنگام تعجب و شگفتى پشت دستش را ظاهر ميكرد و در آن حال انگشت شست دست چپ خود را با دست راست مىگرفت ، و يا با شست راست به كف دست چپ فشار ميداد ، اگر هم خشمگين ميشد گذشت مينمود ، در حالت خشنودى پلكهايش را فرو مىبست ، خنده‌اش هيچگاه از حدّ تبسم نمىگذشت ، و در اين هنگام دندانهايش چون تگرگ برّاق بود .\r\nامام حسن مىگويد اين مطالب را مدتى از برادرم امام حسين پوشيده داشتم وقتى با او در اين باره صحبت كردم معلوم شد او هم از دائى همين سؤال‌ها را كرده و چيزى فرو گذار ننموده است ، و معلوم شد كه سؤالاتى هم از على ( ع )\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n( 1 ) در مورد كيفيت مجلس و ورود و خروج پيامبر ( ص ) در مجالس نموده است .\r\nحسين ( ع ) مىگفت از پدرم على ( ع ) دربارهء خلوت پيامبر و حالات او در منزل سؤال كردم ، گفت پيامبر هر گاه به خانه مىآمد وقت خود را در خانه سه بخش ميفرمود يك بخش را براى عبادت و بخشى براى خانواده‌اش و يك بخش هم اختصاص به خودش داشت ، از آنچه مخصوص خود قرار داده بود يك بخش آن اختصاص به خواص اصحاب داشت كه حضورش مىآمدند و در عين حال وسيلهء همين خواص مطالبى هم براى عوام بيان مىفرمود ، اهل فضل و تقوى را گرامىتر ميداشت و نيازهاى ايشان را بر مىآورد و مرتبهء آنها را در دين و دانش در نظر ميگرفت ، برخى يك حاجت داشتند ، برخى دو حاجت و بيشتر ، و حضرت حوائج آنها را تا آنجا كه مىتوانست بر ميآورد ، گاه آنها را به مسائلى كه لازم بود آگاه مينمود ، و گاه از ايشان دربارهء مسائل مختلف سؤال مىكرد و برخى از مطالب را به اطلاع آنها مىرساند و مىگفت كسانى كه حاضرند ، اين مطالب را به كسانى كه غايب هستند ابلاغ نمايند و مكرر ميفرمود نيازهاى افرادى را كه نمىتوانند به من بگويند ، شما بگوييد ، همانا هر كس كه حاجت حاجتمندى را به صاحب قدرتى بيان كند و در ابلاغ آن كوشا باشد خداوند در قيامت او را پايدار و ثابت قدم مىنمايد ، اصحاب گروه گروه براى كسب فيض به حضورش ميرسيدند و در حالى كه بهرهء فراوان گرفته بودند بيرون مىرفتند و هر يك راهنماى گروهى ميشدند .\r\nحسن بن على ( ع ) ميگويد از پدرم پرسيدم برنامهء بيرون از منزل رسول خدا چگونه بود ؟ فرمود پيامبر فقط در مواردى كه قلوب مسلمانها را به يكديگر نزديك نمايد و ايشان را يارى نمايد و موجب پراكندگى نشود صحبت مىفرمود ، معمولا بزرگ هر قوم را گرامى ميداشت و حتى الامكان همو را بر آن قوم رئيس قرار ميداد ، بدون اينكه از كسى روى گردان باشد در عين حال انزوا را دوست مىداشت ، نسبت به اصحاب و ياران خود همواره تفقد مىكرد ، مسائل و گرفتارىهاى مردم را از مردم مىپرسيد ، كارهاى نيك را همواره تقويت مىكرد و نيك مىشمرد ، و كار زشت را هميشه خوار و زشت مىشمرد در همهء كارها راست\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n( 1 ) و ميانه رو بود ، هيچگاه از اين مسأله كه مردم دچار غفلت و يا از كارى خسته نشوند غافل نبود ، در هر حال براى كار آمادگى داشت ، هرگز پا را از حق فراتر نميگذاشت و در عين حال در مورد حق فرو گذار هم نبود ، كسانى از مردم كه خيرخواه‌تر بودند در نظر او برگزيده‌تر بودند و كسانى كه مساوات و برابرى را بيشتر رعايت مىكردند پيش او گرامىتر بودند ، هيچگاه بدون ذكر نام خدا نه در جائى مىنشست و نه از جائى بر ميخاست ، در مجالس جايگاه معينى نداشت و از اين كار منع مىفرمود ، چون به گروهى ميرسيد همانجا كه رسيده بود مىنشست و به اين كار ديگران را هم دستور فرموده بود ، در مجالس رعايت حال همه را مىكرد و حق همگان را ملحوظ مىداشت ، هرگز طورى رفتار نميكرد كه كسى تصور كند ديگرى بر او مقدم است ، هر كس براى بيان حاجتى پيش پيامبر مىآمد ، تا هنگامى كه نميرفت حوصله و شكيبائى مىفرمود ، تلاش مىفرمود حوائج و خواسته‌هاى مشروع را بر آورد و اگر نمىتوانست با گرفتارى كوتاه و پسنديده معذرت خواهى مىكرد ، اخلاق خوش و گشاده‌رويى او چنان بود كه همهء اصحاب او را چون پدر خويش مىدانستند ، همهء اصحاب در برابر حق در نظر رسول خدا يكسان بودند ، مجلس او سرا پا حكمت و بردبارى و صبر و شكيبائى بود ، صداها در حضورش بلند نمىشد و هيچكس مطلبى را رد يا تصديق نميكرد ، هيچگاه در سخن پيامبر زلّت و لغزشى ديده نشد برترى اصحاب حتى در مجلس پيامبر هم فقط به تقواى ايشان بستگى داشت ، همه در محضر او فروتن بودند ، سالخوردگان را محترم مىداشتند و به خردسالان مهر ميورزيدند ، و نسبت به نيازمندان ايثار مىكردند و در حفظ يك ديگر كوشا بودند .\r\nگفتم رسول خدا با همنشينان خود چگونه بود ؟ گفت :\r\nهميشه خنده رو ، خوش خلق و ملايم بود نه ترشرو و سخت گير ، هيچگاه فرياد نمىزد و دشنام نمىداد ، عيب كسى را آشكار نمىساخت و بيهوده از كسى ستايش نمىفرمود ، از آنچه كه به آن ميل نداشت ياد نميكرد هرگز تأسف و اندوهى براى امور عادى اظهار نميفرمود ، از سه چيز بشدت پرهيز مىفرمود ، كبر و پر حرفى و كارهاى بى معنى ، سه چيز را در حق مردم بسيار رعايت مىفرمود ،\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n( 1 ) هيچكس را سرزنش نميكرد و بر كسى خرده نميگرفت و در جستجوى معايب كسى نبود ، فقط در مواردى كه اميد ثواب و اجر بود تذكر مىداد و صحبت مىكرد . و چون پيامبر صحبت مىكرد همنشينان او چنان سكوت مىكردند كه گوئى مرغ بر سر ايشان نشسته است ، چون سكوت مىفرمود اصحاب صحبت مىداشتند و هرگز در حضور پيامبر ستيزه و نزاع در بحث نداشتند ، اگر اصحاب مىخنديدند او نيز تبسم مىفرمود و اگر از چيزى تعجب مىكردند او هم اظهار تعجب مىكرد ، افراد غريب و بيگانه را خوب تحمل مىكرد و سخن ايشان را به تمام مىشنيد و به خواسته‌هاى آنها گوش فرا ميداد گاهى اصحاب آن اشخاص را متوجه طول گفتارشان مىكردند ، پيامبر به اصحاب مىگفت هر گاه نيازمندى را مىبينيد نياز او را بر آوريد ، هرگز از كسى ستايش نمىخواست مگر اينكه كار نيك را با نيك جبران كنند ، سخن هيچ كس را بدون ضرورت قطع نميكرد و در آن صورت معمولا بر ميخاست و يا او را از سخن گفتن نهى ميفرمود ( مثلا اگر كسى در حضورش غيبت مىكرد ) .\r\nامام حسين ميگويد از پدرم على ( ع ) دربارهء سكوت پيامبر پرسيدم فرمود در حالت سكوت بسيار بردبار بود و مىانديشيد و بفكر پرهيز از گناهان بود سكوت خود را هم در ميان جمع بطور يكسان به همه اختصاص ميداد بدين معنى كه مثلا در حالت سكوت به گفتار همه توجه مىفرمود ، بردبارى و شكيبائى در او جمع بود ، چيزى او را بخشم نميآورد و دلگيرش نمىكرد ، در چهار مورد سخت پاى بند بود ، انجام كارهاى پسنديده تا سر مشق ديگران باشد دورى از همهء كارهاى زشت تا با عمل خود مردم را نهى از ارتكاب ناشايست فرمايد ، انديشه دربارهء كارهايى كه بصلاح امت اسلامى باشد ، و قيام به آنچه كه موجب خير اين جهان و آن جهان مسلمانان باشد ، صلوات الله و سلامه عليه .\r\nابو عبد الله حافظ مىگفت كه راويان او اين حديث را در سال 209 از على بن جعفر بن محمد هم شنيده‌اند و اين على بن جعفر در سال 210 هجرى در گذشته است :\r\nاز عايشه و همچنين از امام جعفر بن محمد ( ع ) روايتى دربارهء پيامبر به\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n( 1 ) اين صورت نقل شده است : پيامبر داراى قامتى متوسط بود ، نه بى اندازه بلند و نه كوتاه سنگين وزن هم نبود ، عقيدهء عمومى اين بود كه متوسط القامه است ، چون تنها راه ميرفت به كسى شبيه نبود ولى اگر ميان كسانى كه بلند قامت بودند حركت مىكرد بلندقامت‌تر از آنها به نظر ميرسيد و چون از آنها جدا مىشد همچنان داراى قامت معتدل به نظر ميرسيد ، رنگ چهره‌اش نه سپيد بى نمك بود و نه سيه‌چرده و گندمگون بلكه گلگون به نظر ميرسيد در عين حال چنان نبود كه سرخى بر رنگ او غلبه داشته باشد . [ ( 15 ) 
  ]\r\nابن عمر در مسجد رسول خدا ( ص ) غالبا دربارهء پيامبر اين شعر ابو طالب را كه در وصف پيامبر سروده است ميخواند .\r\nسپيده چهره‌اى كه بحرمت او از ابر طلب باران مىشد ، پناهگاه يتيمان و پشتوانهء بيوه زنان است .\r\nهر كس كه اين شعر را مىشنيد مىگفت آرى اين چنين بود . بعضى از كسانى كه پيامبر را توصيف كرده‌اند ، گفته‌اند رنگ چهره‌اش سرخ بوده است .\r\nاينها هم تا حدودى درست مىگويند البته آن قسمت از پوست پيامبر كه در معرض تابش آفتاب و جريان باد قرار داشت گلگون مينمود امّا آنچه كه زير جامه بود سپيد بوده است و البته پوستهاى سپيد در اثر تابش آفتاب و وزش بادهاى گرم سرخ رنگ مىشود ، عرق چهره و بدنش همچون مرواريد و بسيار خوشبو بود مويش صاف بود هنگامى كه آنها را شانه ميزد موجى همچون موج ريگزارهاى نرم و يا موج آبگير بر موهاى او ديده مىشد ، بهنگام شانه كردن گاهى موهايش به يكديگر متصل مىشد در اوائل موهاى جلو پيشانى خود را تا نزديك چشم آويخته مىداشت ، جبرئيل او را از اين كار منع نمود و در اواخر سر خود را مىتراشيد بلندى موى سرش تا حدود ابروهايش بود ، بعضىها هم گفته‌اند كه موى او تا دوشش ميرسيده است ولى عقيدهء بيشتر اين است كه موهايش تا لالهء گوشش بوده\r\n\r\n\r\n","description":"","footnote":"\r\n[ ( 15 - ) 
  ] در متن عربى كتاب ، يكى دو صفحه به توضيح لغات اختصاص يافته است كه چون در ترجمه از آن استفاده شد از نقل آن خوددارى گرديد در عين حال با كمال فروتنى از اينكه ممكن است اين ترجمه چندان هم درست صورت نگرفته باشد معذرت مىخواهم .\r\n","page_name":" 149 ","page_number":149},
  {"content":"\r\n\r\n( 1 ) است ، گاهى پيامبر براى خود چهار طرّه بافته مىگذاشت كه روى گوشهاى او را مىگرفت و گوشهاى او ميان سياهى مويش چون دو ستاره مىدرخشيد ، بيشتر موهاى سپيدش در دو طرف سر قرار داشت و موهاى سپيد ريشش بالاى چانه‌اش بود ، موهاى سپيد در سياهى موهاى ديگر چون تارهاى نقره مينمود و هر گاه كه با رنگ زرد خضاب مىبست همچون تارهاى طلا ديده مىشد چهره‌اش از همه زيباتر و خوشرنگ‌تر بود هر كس او را وصف و يا تشبيه كرده است به ماه كامل تشبيه نموده است و بسيارى مىگويند در شب‌هاى نيمهء ماه به او و به ماه نگاه مىكرديم و او بسيار زيباتر بود ، چهره‌اش براستى مىدرخشيد خشم و شادى او را در چهره‌اش به خوبى مىديدند ، آنگاه كه شاد و خشنود بود چهره‌اش چون آينه بود كه بر آن مرواريد پاشيده باشند ، و چون خشمگين بود چهره‌اش دگرگون و چشمانش قرمز مىشد .\r\nگروه زيادى مىگفتند كه پيامبر همچنانست كه ابو بكر او را توصيف كرده است :\r\n« برگزيده و امينى كه به نيكى دعوت مىكند همچون پرتو ماه است كه تاريكىها آن را تأييد مىكند و آشكارتر مىسازد » عمر بن الخطاب در مورد چهرهء رسول خدا غالبا اين شعر زهير بن ابى سلمى را كه براى هرم بن سنان سروده است مىخواند :\r\n« اگر تو چيزى ديگرى غير از انسان باشى چيزى مىبودى كه ماه شب چهاردهم را بر افروخته است » عمر و ديگران كه اين شعر را مىشنيدند مىگفتند آرى اين چنين بود .\r\nعاتكه دختر عبد المطلّب و عمهء پيامبر پس از اينكه پيامبر از مكه به مدينه هجرت كرد و عموم بنى هاشم بى تابى ميكردند اين اشعار را سروده است :\r\n« اى دو چشم من اشكهاى ريزان را در فراق برگزيدهء بنى هاشم بريزيد ، كه چون ماه كامل بود ، و در نيكى و دادگرى و پرهيزگارى سرآمد بود ، و كسى كه آمرزش‌هاى او مايهء رستگارى در دين و دنياست ، بگرييد از فراق راست گوى فرخندهء خردمند و دانا و بزرگوارى كه مردم را به نيكى و مهر ورزى فرا\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n( 1 ) ميخواند » اين اشعار عاتكه در دل و جان مردم جا گرفت ، عاتكه هنوز مسلمان هم نشده بود كه اين ابيات را سرود ، البته خداوند دوستى محمد ( ص ) را در سينه‌ها افكنده بود ، چهرهء پيامبر تابان بود ، از ميان موهاى سياهش و در شب و سپيده دمان مردم چهرهء او را همچون چراغى تابان مىديدند بسيارى مىگفتند چهرهء پيامبر براستى همان گونه است كه شاعرش حسان بن ثابت وصف كرده است ، در آنجا كه مىگويد :\r\n« هر گاه در تاريكى شديد چهره‌اش آشكارا مىگردد همچون چراغى تابان مىدرخشد ، چه كسى همچون احمد بوده و هست ؟ او نظام دهندهء حق و كوبندهء كافر است » .\r\nپيشانى پيامبر گشاده و باز ، ابروانش پر پشت و كشيده و موهاى آنها در يك سطح بود ، ميان دو ابرويش صاف و چنان سپيد بود كه گويى نقرهء خام است ، ميان آن رگى بود كه در حال خشم بر جسته مىشد ، چشمان فراخ و كاملا سياه داشت كه در آن رگه‌هاى سرخ ديده مىشد پلكهايش پرمژه و برگشته بود ، بينى قلمى و كشيده و دندانهاى سپيد هم سطح همچون دانه‌هاى شانه داشت كه بهنگام لبخند همچون تگرگ مينمود ، چون ميخنديد پرتو سپيد دندانهايش همچو برق آشكار مىشد ، لب‌ها و دهانش بسيار زيبا بود ، گونه‌هاى صاف داشت ، چهره‌اش مدوّر بود ، ريش او انبوه بود و كناره‌هاى لبش كه مو نداشت بسيار سپيد ، در قسمت پائين زنخدانش موى بسيار مرتب و پاكيزه رسته بود ، كه به موهاى ريش پيوسته بود . گردنش نه كشيده و نه كوتاه و بسيار خوش تراش به نظر ميرسيد قسمتى از پوست گردنش كه آفتاب خورده و سرخ رنگ شده بود به طلاى سرخ ميمانست كه بر نقره نشانده باشند . قسمتهايى كه زير جامه بود از سپيدى مىدرخشيد ، سينه‌اش صاف و پهن بود و گوشت زياد نداشت از بيخ گلو تا ناف او رشته‌اى باريك موى نرم رسته بود و در سينه و شكمش موى ديگرى نداشت روى شكمش سه خم بود كه يكى زير شلوار پنهان بود و دو تاى ديگر آشكارا بود ، برخى گفته‌اند دو خم را جامهء او مىپوشاند و يكى بيرون ميماند كه از كتان‌هاى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n( 1 ) مصرى سپيدتر مينمود ، دوش‌هاى پيامبر ستبر و بر آن كمى موى رسته بود دو مفصل زانو و اصولا استخوان بندى او درشت بود شانهء آن حضرت فراخ پشتش صاف و كشيده بود ، ميان دو شانه‌اش مهر نبوت در طرف راست قرار داشت كه بر آن خالى درشت و زرد و بر گرد آن مويهايى چون موى يال اسب رسته بود برخى هم گفته‌اند كه خال و مهر نبوت سبز رنگ و كمى پائين تر از كتف در گوشت فرو رفته بود ، در پشت حضرت و روى مهره‌هاى ستون فقرات كمى موى رسته بود ، بازو و ساعد و كف دست و پايش ستبر و استخوانهاى زندش كشيده و تمام اندامش برازنده و ماهيچه‌هايش پيچيده بود ، در عين حال انگشتانى كشيده و ظريف داشت كه مانند نىهاى نقره‌اى مينمود ، كف دستش از خز ملايم‌تر و چنان معطر بود كه مىپنداشتى همان دم عطر زده است ، هر كه با او دست مىداد همهء روز دستش خوشبو ميماند و اگر كودكى را با دست نوازش فرموده بود بوى خوش از او به مشام ميرسيد . و ميان ديگر كودكان مشخص بود ، رانها و ساق‌هاى پايش ورزيده بود كف پايش صاف بود و همهء آن را به زمين مينهاد اگر چه برخى گفته‌اند كه كف پاى حضرت گود بوده است ، با تمام بدن روى مينمود و يا بر مىگشت ، هنگامى كه او را نگاه ميكردى تصور مينمودى كه او جائى را نگاه مىكند ، هنگام راه رفتن مىپنداشتى كه در فراز و نشيب حركت مينمايد ، بدون حالت كبر و غرور سريع راه ميرفت و قدمهايش را بلند بر نمىداشت مكرر ميفرمود كه من شبيه‌ترين انسانها به پدرم آدم ( ع ) هستم و در اجدادم ابراهيم ( ع ) از همه بيشتر شبيه من بوده است ، درود خدا بر او و همهء پيامبران باد .\r\nعقبه بن حارث مىگويد نماز عصر را با ابو بكر خوانديم او همراه على ( ع ) به راه افتاد من هم پى ايشان بودم در راه به حسين بن على ( ع ) برخورديم كه با بچه‌ها بازى مىكرد ابو بكر حسين عليه السّلام را بر دوش گرفت و گفت پدرم فداى اين گردد كه شبيه پيامبر است و به على ( ع ) شبيه نيست و على ( ع ) تبسم مينمود و يا ميخنديد .\r\nابو على رودبارى با اسناد خود از حضرت على ( ع ) روايت مىنمايد كه مىگفت حسن ( ع ) از سر تا سينه شبيه به پيامبر و حسين ( ع ) از سينه تا قدم به آن\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n( 1 ) حضرت شبيه است .\r\n\r\nذكر اخبار مربوط به شمايل و اخلاق پيامبر ( ص ) 24\r\nخداوند متعال خطاب به پيامبر فرموده است  ( وَ إِنَّكَ لَعَلى خُلُقٍ عَظِيمٍ )  :\r\n« بدرستى كه تويى در خلق عظيم » آيهء 4 سورهء 68 .\r\nسعيد بن هشام مىگويد به عايشه گفتم اى امّ المؤمنين ، لطفا دربارهء اخلاق پيامبر برايم صحبت بدار ، گفت مگر قرآن نخوانده‌اى ، گفتم چرا ، گفت اخلاق پيامبر همانست يعنى تمام اخلاق پسنديدهء قرآنى را عمل ميفرمود ، اين حديث را مسلم در صحيح خود آورده است .\r\nيزيد بن بابنوس مىگويد به عايشه گفتيم اخلاق رسول خدا چگونه بود ؟\r\nگفت اخلاق پيامبر همان اخلاق قرآن بود سپس ده آيهء اوّل سورهء مؤمنون را خواند و گفت اخلاق پيامبر ( ص ) اين چنين بود .\r\nابو درداء هم مىگويد از عايشه دربارهء اخلاق پيامبر ( ص ) پرسيدم گفت اخلاق او همان اخلاق قرآن بود از آنچه قرآن را خشنود سازد راضى بود و از آنچه قرآن را خشمگين سازد خشمگين مىشد .\r\nعطيهء عوفى در تفسير آيهء  « وَ إِنَّكَ لَعَلى خُلُقٍ عَظِيمٍ »  آيهء 4 سورهء 68 مىگويد منظور ادب قرآنى است ، يعنى پيامبر ( ص ) مودب به آداب قرآنست .\r\nعبد الله بن زبير در تفسير آيهء  ( خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ )  « بگير عفو را و امر كن به كار خوب و از جاهلان روى برگردان » آيهء 199 سورهء 7 مىگفت منظور اين است كه پيامبر از اخلاق بد مردم در گذرد و ايشان را عفو فرمايد ، اين مطلب را بخارى هم در صحيح خود آورده است .\r\nو باز از عايشه روايت شده است كه مىگفت ميان دو كار مباح پيغمبر هميشه آن را كه آسان‌تر بود بر ميگزيد ، و دورترين مردم از گناه بود ، پيامبر هيچگاه براى خود از كسى انتقام نگرفت مگر آنكه اگر انتقام نميگرفت حرمت الهى از ميان ميرفت .\r\nعروه هم از عايشه روايت مىكند كه پيامبر هرگز كسى را نه زنى و نه خادمى را كتك نزد و فقط در جهاد و هنگام پيكار در راه خدا اهل مبارزه بود ، و\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n( 1 ) هر ستمى كه به او مىشد تا آنجا كه مربوط به خود آن حضرت بود انتقام نمىگرفت مگر اينكه حرمت الهى از ميان مىرفت كه در آن صورت براى پاس حرمت الهى انتقام مىگرفت . مسلم هم اين حديث را در صحيح آورده است .\r\nبطرق ديگر هم اين روايت از عايشه نقل شده است و در دنبالهء آن افزوده شده است كه هر گاه كارهاى مختلف كه گناه نباشد بر او عرضه مىشد ، آسانترين را برمىگزيد ، مگر اينكه گناه باشد كه در آن صورت از همهء مردم از گناه بيشتر پرهيز مىنمود .\r\nاز ثابت ، از انس روايت است كه گفت ده سال افتخار خدمتگزارى رسول خدا را داشتم هرگز اف نگفت و هيچ باز خواست نفرمود كه چرا چنين كردى يا چنان كردى .\r\nاز انس روايت است كه گفت پيامبر ( ص ) خوش خلق‌ترين مردم بود من برادر كوچكى داشتم كه تازه او را از شير گرفته بودند و او را مواظبت ميكردم كنيه‌اش ابو عمير بود ، پيامبر چون او را مىديدند مىگفتند از شير گرفتن چه بر سرت آورده است ؟ و با او بازى ميفرمود . اين روايت را هم مسلم در صحيح خود آورده است .\r\nاز ثابت ، از انس روايت است كه مىگفت پيامبر ( ص ) زيباتر و بخشنده‌تر و شجاع‌تر مردم بود . مسلم و بخارى هر دو نفر اين حديث را نقل كرده‌اند .\r\nعلى بن احمد بن عبدان از انس روايت مىكند كه مىگفت پيامبر ( ص ) هرگز دشنام نميداد ، ناسزا نمىگفت و لعن و نفرين نمىفرمود ، به هنگام باز خواست حداكثر بطور شوخى مىگفت فلانى را چه مىشود چرا كوتاهى مىكند . اين حديث را هم بخارى در صحيح خود آورده است .\r\nعبد الله بن عمر هم مىگفت پيامبر هرگز ناسزا نمىگفت و دشنام نميداد ، همواره مىگفت گزيده‌ترين شما آنهايى هستند كه خوش خلق‌ترند .\r\nابو عبد الله جدلى مىگويد از عايشه دربارهء اخلاق پيامبر ( ص ) پرسيدم گفت هرگز دشنام و ناسزا نمىگفت در كوچه و بازار بلند صحبت نميكرد ، بدى\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n( 1 ) را با بدى پاداش نمىداد بلكه همواره عفو و گذشت مىفرمود .\r\nابو هريره هم پيامبر ( ص ) را چنين توصيف مىكند : با تمام بدن رو مينمود و با تمام بدن پشت مينمود پدر و مادرم فداى او باد ناسزاگوى و دشنام دهنده نبود و هرگز در كوچه و بازار بلند صحبت نميكرد او مايهء شرف آدم گرديد پيش از او چنان نديدم و بعد از او هرگز چنو نخواهم ديد .\r\nابو سعيد خدرى مىگفت پيامبر ( ص ) را چنان پردهء شرم و آزرمى بود كه بمراتب از دوشيزگان شرمگن‌تر مينمود ، و اگر چيزى را مكروه مىداشت در چهره‌اش مىديدم .\r\nانس مىگويد مردى حضور پيامبر آمد كه بر چهره‌اش آثارى از خضاب زرد رنگ باقى مانده بود و پيامبر كمتر با افرادى روبرو مىشدند كه بدون توجه به نظافت و پاكيزگى به حضورش آمده باشند ، پس از اينكه او بيرون رفت ، فرمود اى كاش به اين مرد مىگفتند كه چهره‌اش را مىشست .\r\nاز عايشه روايت است كه مىگفت هر گاه مطلب ناپسندى از كسى مىشنيد نمىگفت او چرا چنين مىگويد بلكه مىگفت مردم را چه مىشود چرا چنين مىگويند . منظور اين است كه نام شخص معينى را نمىبردند ، اين حديث به اين صورت هم نقل شده است كه هر گاه خبر و سخن ناخوشايندى از كسى مىشنيد به او نمىگفت كه چرا چنين گفته‌اى ميفرمود مردم چرا چنين مىگويند .\r\nاز انس روايت است كه گفت همراه پيامبر راه ميرفتم بردى بر دوش پيامبر بود كه پارچه‌اش خشن و حاشيه‌اش سيم دوزى بود عربى پيش آمد و برد پيامبر را چنان بشدت كشيد كه حاشيهء آن بر دوش و پشت حضرت خط افكند و با تندى گفت دستور بده از اموال خدا كه نزدت هست چيزى به من بدهند پيامبر بسوى او برگشتند و لبخند زدند و دستور دادند چيزى به او بدهند ، اين حديث را بخارى و مسلم هر دو آورده‌اند .\r\nزيد بن ارقم مىگويد مردى از انصار پيش پيامبر رفت و آمد داشت ، طلسمى درست كرده بود و در چاهى افكنده بود كه در نتيجه پيامبر بيمار و گرفتار\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n( 1 ) بىخوابى شد ، دو فرشته كه بديدار پيامبر آمده بودند خبر دادند كه فلان كس طلسمى ساخته و در چاهى افكنده كه آب چاه از شدّت سحر زرد شده است ، پيامبر كسى فرستاد و طلسم را از چاه بيرون آوردند و آن را باطل كردند آب چاه كاملا زرد شده بود ، پس از اين جريان كسالت پيامبر ( ص ) رفع شد و براحتى مىخوابيد پس از آن هم ميديدم كه آن مرد همچنان پيش پيامبر مىآيد و من هيچگونه ترشروئى در چهرهء پيامبر نسبت به او نديدم .\r\nو هم از انس بن مالك روايت شده است كه پيامبر بهر كس كه دست ميداد يا اگر كسى به او دست ميداد ، او هرگز دست خود را بيرون نمىكشيد و منتظر ميماند تا طرف مقابل دست خود را بكشد و اگر روبروى پيامبر مىايستاد پيامبر شتاب نمىكرد و از او جدا نمىشد تا وقتى كه خودش بر گردد و هرگز ديده نشد كه اگر پيامبر با كسى نشسته است زانوى او جلوتر از زانوى همنشين باشد .\r\nو همو روايت مىكند كه هرگز نديدم كسى با پيامبر درگوشى نمايد و مطلبى بگويد و حضرت سر خود را كنار بكشد و نديدم كه پيامبر با كسى دست بدهد و دست او را رها نمايد بلكه منتظر ميماند تا طرف مقابل دستش را رها كند .\r\nعبد الله بن سلام از پدر خود روايت مىكند كه پيامبر در مجالس براى حضار صحبت مىفرمود در حالى كه با گوشهء چشم به آسمان مىنگريست .\r\nابو هريره مىگويد پيامبر هرگز از طعامى خرده گيرى نمىفرمود اگر اشتها داشت و آن را دوست مىداشت مىخورد و گر نه آن را كنار مىگذاشت . اين حديث را بخارى و مسلم آورده‌اند .\r\nاز قول عايشه روايت شده است كه هرگز نديدم پيامبر بلند خنده نمايد ، بلكه در مواردى هم كه خوشنود مىشدند لبخند مىزدند . در روايت ديگرى بدنبال اين روايت آمده است كه هر گاه پيامبر ابر و طوفان مىديد چهره‌اش در هم ميشد ، من گفتم اى رسول خدا ، مردم هنگامى كه ابرها را مىبينند باميد باران خيلى خوشحال مىشوند و حال آنكه در چهرهء شما ناخوشايندى مشاهده مىشود ، پيامبر فرمود اى عايشه از كجا در امان باشم كه آن ابر مانند ابرى نباشد كه حامل عذاب و شكنجهء الهى بوده است ، خداوند برخى از اقوام را با طوفان عذاب فرموده است ،\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n( 1 ) و اين آيه را تلاوت فرمود  فَلَمَّا رَأَوْهُ عارِضاً مُسْتَقْبِلَ أَوْدِيَتِهِمْ قالُوا هذا عارِضٌ مُمْطِرُنا  : « و چون آن ابر را ديدند كه به دشتهاى آنها رو مىآورد گفتند اين ابرى است كه براى ما باران مىبارد « آيهء 24 سورهء 46 . تا آخر آيه كه مربوط به عذاب قوم احقاف است . بخارى و مسلم هر دو اين حديث را در صحيح خود آورده‌اند .\r\nسمّاك بن حرب مىگويد به جابر بن سمره گفتم آيا با پيامبر همنشين بوده‌اى ؟ گفت آرى بسيار ، سحر گاه پس از اينكه نماز صبح را مىخواند از روى جا نماز خود تا هنگام طلوع آفتاب بر نمىخاست ، پس از آن حركت ميفرمود ، مردم دربارهء روزگار جاهلى صحبت ميكردند و مىخنديدند و پيامبر هم لبخند ميزد .\r\nاين روايت به اين طريق هم نقل شده است كه پيامبر بسيار سكوت مىفرمود و كمتر مىخنديد ، و چه بسا كه اصحاب شعر ميخواندند و يا دربارهء روزگار جاهلى صحبت مىكردند و مىخنديدند و گاهى پيامبر هم لبخند ميزدند .\r\nاز گروهى روايت شده است كه گفتند به زيد بن ثابت گفتيم بعضى از اخلاق پيامبر را بگو ، گفت من همسايهء پيامبر بودم . گاهى هنگام نزول وحى كسى را پى من ميفرستاد و من حضورش مىرفتم و وحى را مىنوشتم ، هر گاه ما در مطالب مربوط به دنيا صحبت مىكرديم با ما هماهنگى ميفرمود و اگر دربارهء آخرت صحبت ميكرديم حضرت هم در آن باره صحبت مىفرمود و چون از خوراكى صحبت مىشد پيامبر هم بفكر آن مىافتادند ، و همهء امور را ما از او حديث مىكنيم . ( هر چه داريم از او مىگوئيم ) .\r\nعلى ( ع ) روايت مىكند كه روز جنگ بدر از مشركان به رسول خدا پناه مىبرديم زيرا آن حضرت از همه شجاع‌تر بود .\r\nانس بن مالك مىگويد ، پيامبر ( ص ) زيباروتر و بخشنده‌تر و شجاع‌تر مردم بود ، شبى مردم مدينه از صداى هولناكى سخت ترسيدند ، و از خانه‌ها بيرون ريختند ، پيامبر پيش از همهء آنها سوار بر اسب برهنهء ابى طلحه شده و به سمت صدا تاخته بود و چگونگى را تحقيق فرموده بودند و مىگفتند نترسيد چيزى نيست ، ضمنا پيامبر فرمود اين اسب مثل درياست ، با وجودى كه آن اسب كندرو بود ولى پس از اين كه پيامبر بر آن سوار شدند ، چنان شد كه در هيچ مسابقه‌اى عقب\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n( 1 ) نمىماند و هميشه پيش تاز بود . اين حديث را مسلم و بخارى هر دو نقل كرده‌اند .\r\nمحمد بن منكدر مىگويد جابر مىگفت هرگز از پيامبر ( ص ) خواهشى نشد و كسى چيزى از او نخواست كه بگويد نه .\r\nابن عباس مىگويد پيامبر ( ص ) از همهء مردم بخشنده‌تر بود در ماه رمضان كه جبرئيل همه شب براى ابلاغ وحى و قرآن بحضور پيامبر ميرسيد بخشش آن حضرت به نقطهء اوج خود ميرسيد ، او از بادهاى باران‌زا بخشنده‌تر بود . بخارى و مسلم هر دو اين حديث را آورده‌اند .\r\nموسى بن انس از پدرش روايت مىكند كه آنچه از پيامبر در راه اسلام مىخواستند مىبخشيد ، مردى از آن حضرت مالى مطالبه كرد پيامبر دستور فرمود گوسپندان او را كه ميان دو كوه بودند به او بخشيدند ، مرد مذكور به قبيلهء خود برگشت و مىگفت مسلمان شويد زيرا پيامبر چندان مىبخشد كه گوئى اصلا از تنگدستى نمىترسد . اين حديث را مسلم هم در صحيح خود آورده است .\r\nاسود مىگويد كه از عايشه پرسيدم كه رسول خدا در خانه چگونه است ؟\r\nگفت در خدمت خانوادهء خود كوشاست و هنگام نماز از خانه بيرون مىرود ، همچنين عمره مىگفت از عايشه پرسيديم پيامبر ( ص ) در خانه چه مىكند ؟\r\nگفت او هم مانند انسانهاى ديگر جامهء خود را مىشويد ، گوسپندانش را مىدوشد و كارهاى خودش را خود انجام ميدهد .\r\nعروة هم مىگويد ، كسى از عايشه پرسيد كه آيا رسول خدا در خانه كار مىكند ؟ گفت آرى كفش‌هايش را تعمير مىكند ، جامه‌اش را مىدوزد و همانطور كه شما كارهاى خود را در خانه‌هايتان انجام ميدهيد او هم كارهاى خود را انجام ميدهد .\r\nعبد الله بن ابى اوفى مىگويد پيامبر بسيار ذكر مىگفت و به ياد خدا بود ، كارهاى غير ضرورى را كمتر انجام ميداد ، نماز را طولانى و خطبه‌ها را كوتاه مىخواند ، همراه بندگان و بيوه زنان براى بر آوردن نيازهاى ايشان به راه مىافتاد و از اين كار ابا و امتناعى نداشت .\r\nابو موسى مىگويد پيامبر ( ص ) سوار خر مىشد و جامهء پشمى مىپوشيد و\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n( 1 ) گوسپند مىدوشيد و همواره احترام ميهمان را رعايت مىفرمود .\r\nاز انس هم روايتى چنين نقل شده است كه پيامبر ( ص ) سوار خر مىشد و جامهء پشمى مىپوشيد و دعوت بردگان را اجابت مىفرمود . روز جنگ خيبر او را سوار بر خرى ديدم كه جل آن از ليف خرما بود ، . و از همو نقل شده است كه ميگفت كسى را بر زير دستان خود مهربان‌تر از پيامبر ( ص ) نديده‌ام ، مسلم هم در صحيح خود اين خبر را آورده است .\r\nثابت بنانى مىگويد همراه انس بن مالك بودم بگروهى از بچه‌ها گذشت و به آنها سلام داد و سپس گفت رسول خدا ( ص ) هر گاه از كنار بچه‌ها مىگذشت به آنها سلام ميداد ، بخارى و مسلم هر دو اين حديث را نقل نموده‌اند ، و از همو روايت شده است كه پيامبر با كودكان از همه خوشدل‌تر بود .\r\nباز هم انس بن مالك مىگويد كه پيامبر ( ص ) در مدينه بعد از نماز صبح در ظرف‌هاى آبى كه خدمتكاران مدينه مىآوردند دست خود را فرو ميبرد ( به منظور تبرك و تيمن ) چه بسا كه در روزهاى سرد هم اين كار صورت مىگرفت و پيامبر ( ص ) با خوشروئى دست خود را در تمام ظرف‌ها فرو مىبرد . اين حديث را مسلم در صحيح خود آورده است .\r\nباز از همين انس بن مالك روايت شده است كه زنى كم عقل و ديوانه به پيامبر گفت من حاجتى با تو دارم پيامبر فرمود نگاه كن كدام راه را دوست دارى برخيز راه بيفت و برو من هم مىآيم پيامبر ( ص ) در گوشه‌اى با او تنها ايستاد و مدتها مطالب او را آهسته گوش داد و نياز او را بر آورد . و همو روايت مىكند كه پيامبر ( ص ) با كودكان بسيار بى تكلف بودند .\r\n\r\nذكر اخبارى كه دربارهء زهد و پارسايى پيامبر ( ص ) و شكيبائى او در گرسنگى و برگزيدن آخرت و امورى كه حق تعالى براى آن حضرت در آن جهان فراهم آورده است ، وارد شده است .\r\nدر اين مورد خداوند متعال به پيامبر فرمان داده بود در آن آيه كه مىفرمايد :\r\n وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا لِنَفْتِنَهُمْ فِيهِ \r\n\r\n","description":"","footnote":"","page_name":" 159 ","page_number":159},
  {"content":"\r\n\r\n ( 1 ) وَ رِزْقُ رَبِّكَ خَيْرٌ وَ أَبْقى  « دو چشم خود را مگشاى بسوى آنچه كامياب كرديم به آن اضافى از ايشان را به خوشى دنيا تا مفتون سازيمشان در آن ، و روزى پروردگار تو بهتر و پاينده‌تر است » آيهء 132 سورهء 20 .\r\nو روايت شده است كه پيامبر ( ص ) مخير گرديد ميان آنكه پادشاه و پيمبر باشد يا بندهء عادى خدا و پيامبر . و با جبرئيل مشورت كرد او اشاره به تواضع و فروتنى نمود و پيامبر ( ص ) استدعا نمود تا بنده و پيامبر باشد .\r\nاز ابن عباس روايت شده است كه خداوند متعال فرشته‌اى را بحضور پيامبر ( ص ) همراه جبرئيل فرستاد ، فرشته به پيامبر گفت خداوند ترا مختار قرار داده است كه بنده و پيامبر باشى يا پادشاه و پيامبر ، حضرت مانند كسى كه بخواهد مشورت نمايد به جبرئيل نظر كرد و جبرئيل اشاره كرد تا پيامبر فروتن باشد و پيامبر گفت ميل دارم بنده و پيامبر باشم ، و پس از آن هرگز تا زنده بود غذايى را در حال تكيه دادن نخورد ، تا پروردگار خود را ملاقات كرد .\r\nدر مسجد خريبهء بغداد برايم روايت كردند كه ابن عباس مىگفته است روزى با عمر بن خطاب صحبت ميداشتم گفتگو دربارهء كناره‌گيرى رسول خدا از زنهايش بميان آمد ، عمر گفت من در آن وقت وارد اطاق پيامبر شدم ديدم حضرت بر بوريا خفته است ، پيامبر ازار خود را بست و نشست متوجه شدم كه بوريا بر پهلوى او ردّ انداخته است ، اندوختهء خوراك پيامبر هم چيزى جز دو مشت جو و يك مشت تره نبود كه حداكثر براى دو مرتبه غذا كافى بود ، من گريه‌ام گرفت پيامبر فرمود اى پسر خطاب چه چيزى ترا بگريه انداخته است گفتم چرا گريه نكنم ، تو برگزيدهء خدا و رسول او و بهترين خلق هستى و اين اندوختهء غذايى تست ، در حالى كه خسرو و قيصر غرق در ميوه ، و نعمت‌هاى فراوانند ، فرمود اى عمر خشنود نيستى كه دنيا از آن ايشان و آخرت از آن ما باشد گفتم چرا فرمود بنابر اين سپاس و نيايش خداى كن . اين حديث را مسلم در صحيح خود آورده است .\r\nاين روايت چنين هم آمده است كه عمر گفت در اطاق پيامبر ( ص ) دقت كردم و اطراف را نگريستم به خدا قسم چيزى كه چشم گير باشد در آن اطاق نبود مگر سه پوست گوسپند كه دباغى هم نشده بود ، گفتم اى رسول خدا دعا كن\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n( 1 ) تا خداوند متعال بر امت تو گشايش مالى عنايت فرمايد چنانچه براى ايرانيان و روميان فراهم فرموده است و حال آنكه ايشان خدا را نمىپرستند ، پيامبر نشستند و گفتند اى پسر خطاب آيا تو در شك و ترديدى ؟ آنها قومى هستند كه نيكىها و خوبىها براى ايشان در اين جهانست ، گفتم اى رسول خدا از اين گفتهء خود استغفار مىكنم ، پيامبر سوگند خورده بود كه يك ماه از زنهاى خود كناره بگيرد و خداوند متعال به او امر فرمود كه گذشت نمايد .\r\nزهرى در دنبالهء اين حديث از قول عروه نقل مىكند كه عايشه مىگفت چون بيست و نه شب تمام گذشت پيامبر بخانهء من آمد ، گفتم مگر سوگند نخورده بودى كه يك ماه از ما كناره بگيرى ؟ و حال آنكه بيست و نه روز گذشته است پيامبر فرمود اين ماه بيست و نه روزه بوده ، سپس فرمود عايشه مطلبى به تو مىگويم البته در آن عجله مكن و از پدر و مادرت هم اجازه بگير و آنگاه اين آيه را خواندند :\r\n  يا أَيُّهَا النَّبِيُّ قُلْ لِأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَ زِينَتَها فَتَعالَيْنَ أُمَتِّعْكُنَّ وَ أُسَرِّحْكُنَّ سَراحاً جَمِيلًا وَ إِنْ كُنْتُنَّ تُرِدْنَ اللَّهَ وَ رَسُولَهُ وَ الدَّارَ الْآخِرَةَ فَإِنَّ اللَّهَ أَعَدَّ لِلْمُحْسِناتِ مِنْكُنَّ أَجْراً عَظِيماً   « اى پيامبر به همسرانت بگو كه اگر زندگى و زر و زيور اين جهانى را ميخواهيد بيائيد تا حقوق شما را بپردازم و از شما به طرز پسنديده جدا شوم و اگر آن جهان و خدا و رسول را اراده كرده‌ايد همانا خداوند براى نيكوكاران شما پاداش بزرگى فراهم آورده است » آيهء 28 سورهء 33 .\r\nعايشه مىگفت پيامبر مىدانستند كه پدر و مادرم هرگز به من اجازه نمىدهند كه از او جدا شوم ، اين بود كه به پيامبر گفتم آيا در اين مسأله از پدر و مادر خود اجازه بگيرم ؟ نه من خدا و رسول خدا و آن جهان را ميخواهم . اين حديث را بخارى و مسلم هر دو آورده‌اند .\r\nاز انس بن مالك روايت است كه گفت نزد پيامبر رفتم ديدم حضرت بر تختى كه رويهء آن برگ خرما بود خفته است و زير سرش هم بالشى انباشته از ليف خرما بود ، در اين هنگام عمر و گروه ديگرى هم پيش پيامبر آمدند ، حضرت از اين پهلو به آن پهلو گشت ، عمر متوجه ردّ برگهاى خشك خرما روى پهلوى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n( 1 ) پيامبر شد و گريست ، فرمود اى عمر چه چيز ترا مىگرياند ، عمر گفت چرا نگريم و حال آنكه خسرو و قيصر در آن همه ناز و نعمت زندگى مىكنند و زندگى شما اين چنين است . پيامبر فرمود اى عمر خشنود نمىشوى به اينكه نعمتهاى اين جهان براى آنان و نعمت‌هاى آن جهان براى ما باشد ؟ گفت چرا ، پيامبر فرمود حتما اين چنين است .\r\nعبد الله روايت مىكند كه پيامبر ( ص ) روى بوريا مىخوابيد و بوريا بر پوست او ردّ مىافكند . من به آن دست مىكشيدم و مىگفتم پدر و مادرم فداى تو باد ، اى كاش اجازه مىفرمودى تشكى فراهم آوريم كه بدنت را از تأثير بوريا حفظ كند ، فرمود مرا با دنيا چكار ! مثل من و دنيا مثل رهگذرى است كه زير سايهء درختى فرو ميآيد و سپس مىكوچد و آن درخت را ترك مىنمايد .\r\nگروهى از راويان از ابو هريره روايت مىكنند كه پيامبر مىفرمود اگر به اندازهء كوه أحد طلا داشته باشم خشنود نخواهم بود و اگر هر سه شب چيزى از دنيا به اندازهء روزى برسد فرق نمىكند فقط امورى كه براى دينم اندوخته شود خشنودم مىسازد .\r\nهم از ابو هريره روايت است كه گفت در تمام مدت اقامت در مدينه خاندان پيامبر سه شب پياپى از نان گندم سير نشدند تا آنكه رسول خدا رحلت فرمود .\r\nو هم از عايشه نقل است كه گفت پيامبر ( ص ) هيچگاه سه شب متوالى سير غذا نخورد تا رحلت فرمود .\r\nعابس بن ربيعه از قول پدرش و از عايشه روايت مىكند كه مىگفت گاه پاچه گوسپندى را پانزده روز نگاه ميداشتيم و بعد ميخورديم ، گفتم چرا ؟\r\nخنديد و گفت خاندان پيامبر هرگز از نانى كه با خورش همراه باشد سير نشدند تا آنكه آن حضرت به خدا پيوست .\r\nاز عايشه روايت است كه مىگفت گاه بر خانوادهء پيامبر سه ماه متوالى مىگذشت و آتشى براى پختن غذا روشن نميكرديم زيرا بيشتر خوراك ما آب و خرما بود گاه همسايه‌هاى ما از انصار زيادى شير گوسپندان خود را براى پيامبر\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n( 1 ) مىفرستادند و ما هم از آن شير مىنوشيديم .\r\nقتاده مىگويد پيش انس بن مالك رفتيم نانواى او ايستاده بود ، گفت از اين نان تازه بخوريد به خدا قسم به ياد ندارم كه پيامبر هرگز نان ملايم ديده باشد و يا گوسپندان بريان ، تا هنگامى كه به خدا ملحق شد .\r\nانس بن مالك مىگويد پيامبر هرگز بر سفره و يا داخل سينى غذا نخورد و نان ملايم و از آرد بيخته تناول نفرمود ، راوى اين روايت مىگويد به انس گفتم پيامبر غذاى خود را بر روى چه چيز مىگذاشت و مىخورد گفت بر پوست‌هاى دباغى شده و يا روى كيسه و جوال ، بخارى هم اين حديث را نقل نموده است .\r\nاسود از عايشه نقل مىكند كه مىگفت پيامبر ( ص ) حتى دو روز پياپى از نان جو هم سير نشد .\r\nنعمان بن بشير انصارى مىگويد عمر ضمن خطبه‌اى كه فتوحات خود را بر ميشمرد گفت مكرر ميديدم كه رسول خدا تمام روز را از گرسنگى به خود مىپيچيد حتى خرماى پست هم پيدا نميكرد كه شكم خود را سير نمايد . اين حديث را مسلم هم آورده است .\r\nقتاده از انس بن مالك روايت مىكند كه روزى چند دانه نان جو و مقدارى دنبهء سرخ شده بخانهء پيامبر بردم معلوم شد آن حضرت زره خود را پيش مردى يهودى گرو گذاشته و براى خانوادهء خود كمى جو تهيه فرموده است ، و انس مىگويد هيچگاه در خانهء پيامبر ( ص ) يك كيلو خرما يا يك كيلو مواد غذائى اندوخته نبود . بخارى اين حديث را آورده و اضافه مىنمايد كه در آن هنگام خاندان پيامبر شامل نه خانه بود ( اشاره به تعداد همسران آن حضرت است ) .\r\nاز عايشه روايت است كه مىگفت تشك پيامبر از پوست دباغى شده‌اى بود كه داخل آن را با ليف خرما انباشته بودند و هم عايشه مىگويد زنى از انصار به خانهء من آمد و متوجه تشك پيامبر شد كه دو لايه عباى كهنه را بر هم دوخته بودم ، رفت و تشكى براى ما فرستاد كه از پشم انباشته شده بود ، پيامبر آمدند و پرسيدند اين چيست ؟ گفتم فلان بانوى انصار آمده است و بعد اين تشك را براى شما فرستاده است . پيامبر فرمود اين را بر گردان ، عايشه مىگفت من از آن تشك\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n( 1 ) خوشم آمده بود و دلم ميخواست در خانه‌ام باقى بماند ، پيامبر سه مرتبه امر خود را تكرار فرمودند و گفتند اى عايشه سوگند به خدا اگر بخواهم خداوند كوههاى نقره و طلا در اختيارم مىگذارد .\r\nام سلمه همسر پيامبر مىگويد : روزى حضرت رسول به خانه‌ام آمد در حالى كه چهره‌اش در هم بود ، فكر كردم كه دردى دارد ، گفتم چرا چهرهء شما گرفته است ؟ فرمود چون ديروز هفت دينار رسيده بود ولى زير تشك مانده و فراموش كرده‌ام كه آن را انفاق كنم .\r\nابو امامه پسر سهل بن حنيف مىگويد همراه عروه پسر زبير پيش عايشه رفتيم گفت اى كاش پيامبر ( ص ) را در بيمارى او مىديديد ، شش دينار يا هفت دينار پيش من بود حضرت امر فرمود آن را به فقرا برسانم ، شدت بيمارى و درد پيامبر موجب شد كه فراموش كنم ، خوشبختانه حال حضرت خوب شد ، پرسيدند آن شش هفت دينار را تقسيم كردى ؟ گفتم نه بيمارى شما خاطرم را مشغول داشت ، عايشه مىگويد پيامبر آنها را خواست و در كف دست خود گذاشت ، و با تأثر گفت پيامبر گمان نميكرد كه اگر بديدار خداى خود برود ( بميرد ) اين پول از او باقى مانده باشد .\r\nانس بن مالك مىگويد پيامبر ( ص ) هيچگاه چيزى براى فردا اندوخته نفرمود :\r\nعايشه مىگويد هنگام مرگ پيامبر عموم فقرا از جهت آب و خرما سير مىشدند . يعنى امكان فراهم كردن آن دو براى ايشان بود .\r\nابو هريره روايت مىكند كه پيامبر ( ص ) در خانهء بلال مشتى خرما ديد ، فرمود اين چيست ؟ بلال گفت اندكى خرما است كه اندوخته‌ام ، فرمود واى بر تو نمىترسى كه براى تو در آتش مخاصمه و ستيزه باشد ، آن را در راه خدا ببخش و از پروردگارى كه صاحب عرش است از تنگدستى و فقر مترس .\r\n\r\nهزينهء رسول خدا و كفايت الهى و تلاش آن حضرت در راه گشايش براى بينوايان و درراه‌ماندگان :\r\nابو عامر هوزى مىگويد در شهر حلب بلال مؤذن پيامبر را ديدم ، گفتم\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n( 1 ) بلال لطفا دربارهء در آمد و هزينهء زندگى پيامبر ( ص ) برايم چيزى بگو ، گفت پيامبر چيزى نداشت و از هنگام بعثت تا گاه مرگ هر گاه برهنه و گرسنه‌اى بسراغ آن حضرت مىآمد به من دستور مىفرمود و من معمولا قرض ميكردم و جامه و خوراك براى آنها تهيه مىكردم ، مردى از مشركان به من گفت كه امكانات مالى خوبى دارد و از كس ديگرى غير از او قرض نكنم من هم اين كار را كردم ، روزى وضو گرفتم و براى اذان برخاستم ، مرد مشرك كه همراه گروهى از بازرگانان بود همين كه مرا ديد با حالت تحقير گفت اى حبشى ، گفتم چه ميگوئى ؟ گفت ميدانى چقدر از يك ماه باقى مانده كه بايد قرض خود را پس بدهى ؟ گفتم نزديك به اتمام است ، گفت فقط چهار شب ديگر باقى مانده است و من ترا در قبال طلب خود باز داشت مىكنم ، اين را هم بدان كه من محض خاطر تو يا باحترام پيامبرت پول نداده‌ام بلكه به اين منظور بود كه تو برده و غلام من بشوى و ترا براى چوپانى گوسپندانم به كار بگيرم ، همان كارى كه قبلا هم به آن مشغول بوده‌اى ، من هم مثل همهء مردم ناراحت شدم ، بهر حال اذان نماز را گفتم و پس از نماز عشاء كه پيامبر به خانهء خود برگشتند ، اجازه خواستم كه حضورش برسم و اجازه فرمود .\r\nگفتم اى رسول خدا پدر و مادرم فداى تو باد ، آن مرد مشركى كه گفته بودم كه از او وام گرفته‌ام چنين و چنان گفت ، شما كه چيزى ندارى كه وام مرا بپردازى خود هم كه چيزى ندارم اجازه ميخواهم پيش از اينكه او مرا رسوا سازد به بعضى از قبائلى كه مسلمان شده‌اند مطلب را بگويم و آنجا بروم شايد خداوند متعال به پيامبرش چيزى روزى كند كه وام من پرداخته شود ، من از خدمات پيامبر بيرون آمدم و بخانهء خود رفتم و نيزه و شمشير و خورجين و كفشهاى خودم را بالا سرم گذاشتم و روى بافق نشستم كه پس از سپيده به راه افتم ، خوابم برد و وقتى بيدار شدم معلوم شد تمام شب را خفته‌ام و صبح كاذب دميده است .\r\nتصميم گرفتم راه بيفتم كه ديدم كسى به طرف خانه‌ام ميدود و صدا مىزند بلال پيامبر ترا خواسته‌اند ، من به حضور آن حضرت رسيدم ، نزديك خانه چهار شتر ديدم كه بر آنها بار بود ، چون پيش پيامبر رفتم فرمود مژده بده كه حاجت تو بر آورده\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n( 1 ) شد ، خداى را ستايش كردم . پيامبر فرمود اين چهار شتر خفته را ديدى ، گفتم آرى فرمود آنها و بارشان از آن توست ، معلوم شد بار شتران خوراك و پوشاك است كه سالار فدك براى پيامبر فرستاده است ، برخاستم بارهاى شتران را گشودم و پاهاى آنها را بستم . سپس اذان صبح گفتم و پيامبر نماز صبح را گزاردند . بعد من كنار بقيع آمدم و بانگ برداشتم كه هر كس از پيامبر طلب دارد بيايد ، و كالا را مىفروختم و وام‌ها را مىپرداختم يا آنكه از كالا به طلب كاران ميدادم بطورى كه هيچ وامى بر پيامبر باقى نماند .\r\nاز پول كالاها دو دينار يا دو دينار و نيم پيش من باقى ماند ، موقعى كه به مسجد برگشتم بيشتر روز گذشته بود و پيامبر را ديدم كه تنها در مسجد نشسته‌اند ، سلام دادم فرمود چكار كردى ؟ گفتم همهء قرض‌ها را پرداختم و هيچ وامى باقى نماند ، پيامبر پرسيد چيزى از پول باقى مانده است ؟ گفتم دو دينار ، فرمود آن را هم زودتر به مصرف فقرا برسان و خلاصم كن كه تا اين كار انجام نشود به خانه بر نميگردم ، اتفاقا در آن روز كسى را نيافتم و پيامبر آن شب را در مسجد خوابيدند و روز دوّم هم از مسجد بيرون نرفت در آخر آن روز دو سوار آمدند و من بقيهء پول را به مصرف ايشان رساندم چون پيامبر نماز عشا را گزارد از من پرسيد چه كردى ؟\r\nگفتم خداوند شما را راحت كرد ، پيامبر تكبير گفت و خدا را شكر نمود زيرا مىترسيد مرگ او فرا رسد و از بيت المال دو دينار باقى مانده باشد ، پيامبر به طرف خانه‌اش به راه افتاد و من هم از پى او روان شدم تا به خانه‌اش رسيد و به همسران خود سلام داد و سپس به حجرهء خود رفت ، و اين مختصرى بود دربارهء آنچه كه پرسيدى .\r\n\r\nباب رواياتى كه دربارهء همنشينى پيامبر با فقرا و بينوايان و اهل صفه وارد شده است .\r\nپروردگار عزّ و جلّ مىفرمايد :\r\n وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ  « با آنها كه پروردگار خود را بامدادان و شامگاهان مىخوانند و رضاى او را مىطلبند شكيبا باش » آيهء 28 سورهء 18 و فرموده است :\r\n وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ ، يُرِيدُونَ وَجْهَهُ  « كسانى را\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n( 1 ) كه پروردگار خود را بامدادان و شامگاهان مىخوانند و طالب رضاى او هستند از خود مران » آيهء 52 سورهء 6 .\r\nابو سعيد خدرى مىگويد همراه گروهى از مهاجران فقير نشسته بودم ، برخى از ايشان بواسطهء برهنگى به ديگرى پناه مىبرد ، مردى هم براى ما قرآن مىخواند و ما به كتاب خدا گوش مىداديم ، پيامبر آمد و فرمود خدا را سپاسگزارم كه گروهى را از پيروان من قرار داده و دستور فرموده است كه با آنها شكيبا باشم ، آنگاه براى اظهار محبت و مساوات ميان ما نشست و با دست خود اشاره كرد كه دايره بنشينيم همگى به صورت دايره و روبروى او نشستيم ، ظاهرا پيامبر از ايشان كسى غير از مرا نمىشناخت . آن گاه خطاب به ما گفت اى بينوايان مهاجران ، شما را در روز قيامت به نور كامل مژده مىدهم ، شما نصف روز كه پانصد سال است زودتر از ثروتمندان وارد بهشت خواهيد شد .\r\nخباب بن ارتّ دربارهء شأن نزول آيات فوق ( آيهء 28 سورهء 18 و 52 سورهء 6 ) مىگويد ما گروهى از بينوايان و ضعفاى مهاجران بوديم كه با رسول خدا مىنشستيم و هر بامداد و شامگاه پيامبر ( ص ) قرآن بما مىآموخت ، گاه مژدهء بهشت مىداد و گاه از آتش مىترساند و دربارهء كارهايى كه پس از مرگ براى ما سود بخش است گفتگويى داشت ، روزى اقرع بن حابس تميمى و عينيه بن حصن فزارى بحضور پيامبر آمدند و گفتند ما از اشراف قوم خود هستيم و دوست نداريم كه مردم ما را با اين بينوايان با هم ببينند ، ايشان را از خود بران ، در اين هنگام اين آيات نازل شد .\r\nسعد بن ابى وقاص هم مىگويد ما شش نفر بوديم كه همواره در خدمت پيامبر بسر مىبرديم ، من و عبد الله بن مسعود و مردى از هذيل و نام ديگران را فراموش كرده‌ام ، قريش گفتند اين اشخاص را از خود دور گردان و بران تا بر ما جرأت پيدا نكنند پيامبر در اين مورد ناراحت شد و به انديشه فرو رفت و مدتى در اين مورد متردد بود تا اين آيات نازل شد . دنبالهء آيهء 52 سورهء 6 چنين است :  ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ ،  « نيست بر تو از حساب ايشان هيچ چيز و نيست از\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n( 1 ) حساب تو بر ايشان هيچ چيز ، پس ايشان را طرد مىكنى ، و در آن صورت از ستمكاران خواهى شد » . اين حديث را مسلم در صحيح خود آورده است .\r\n\r\nباب رواياتى كه دربارهء حق شناسى و شكيبائى پيامبر ( ص ) در گرسنگى وارد شده است و بركتى كه در اثر دعاى آن حضرت در خوراكىها ظاهر مىشده است . 25\r\nمحمد بن جبير از قول پدرش روايت مىكند كه پيامبر مىفرمود اگر مطعم زنده مىبود و در دربارهء اسيران جنگ بدر صحبت مىكرد همه را آزاد مىكردم . سفيان كه يكى از راويان اين حديث است مىگويد اين به آن جهت بود كه مطعم حق نعمتى بر پيامبر داشت و آن حضرت حق شناس‌ترين مردم بود .\r\nابو الهيثم بن تيهان روايت مىكند كه ابو بكر صديق از خانه بيرون آمد و ديد كه عمر هم در مسجد نشسته است ، پيش او رفت و سلام داد ، عمر جواب او را داد ، ابو بكر پرسيد چه چيز باعث شده است كه در اين ساعت از خانه بيرون آيى ؟\r\nعمر گفت خودت چرا در اين ساعت بيرون آمده‌اى ، ابو بكر گفت اوّل من پرسيده‌ام ؟ عمر گفت گرسنگى مرا از خانه بيرون آورده است ، ابو بكر گفت مرا هم همان علّت از خانه بيرون آورده است . آن دو كنار يك ديگر نشستند . در اين موقع پيامبر هم وارد مسجد شده و بسوى آن دو آمد ، و سلام داد و فرمود بچه علّت در اين ساعت روز از خانه بيرون آمده‌ايد ، آنها يك ديگر نگاه كردند و هر كدام منتظر ماند تا ديگرى صحبت كند ، سرانجام ابو بكر گفت عمر پيش از من آمده بود و من از او پرسيدم بچه علتى آمده است گفت بواسطهء گرسنگى ، من هم به همان علت از خانه بيرون آمده‌ام ، پيامبر فرمود من هم به همين سبب از خانه بيرون آمده‌ام ، آنگاه پيامبر گفت آيا كسى را مىشناسيد كه امروز ميهمانش شويم ، گفتند ابو الهيثم بن تيهان داراى خرماهاى رسيده است اگر پيش او برويم ممكن است خرماى زيادتر از خودش داشته باشد ، پيامبر و همراهانش راه افتادند تا وارد نخلستان ابو الهيثم شدند ، پيامبر با صداى بلند سلام داد ، امّ هيثم چون صداى پيامبر را شنيد در حالى كه مىگفت پدر و مادرم فداى تو باد ، فرشى از مو پهن كرد و حضرت و همراهانش روى آن فرش نشستند ، پيامبر پرسيد ابو الهيثم كجاست ؟ گفت رفته است آب بياورد . در اين هنگام ابو الهيثم هم در حالى كه\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n( 1 ) مشك آب را بدوش داشت پيدا شد و چون متوجه پيامبر گرديد كه ميان نخلستان نشسته‌اند ، مشك آب را به شاخه‌اى آويخت و در حالى كه مىگفت پدر و مادرم فداى رسول خدا گردند جلو آمد و همين كه ايشان را ديد متوجه قضيه شد و به ام هيثم گفت آيا خوراكى براى پيامبر و دوستانش آورده‌اى ؟ گفت ايشان هم اكنون از را رسيده‌اند ، ابو الهيثم گفت در خانه چه چيز داريم گفت مقدارى جو ، ابو الهيثم گفت زودتر آن را دستاس و خمير كن و بپز ، خودش هم كارد بزرگى برداشت و به راه افتاد ، پيامبر متوجه شد و صدا زد كه مواظب باشى حيوان شير دهى را نكشى ، گفت نه برّه نرى را خواهم كشت ، و پس از اندكى گوسپند را كشت و با شتاب آماده شد و آن را حضور پيامبر آورد و همراهانش از آن غذا خوردند و سير شدند ، مدتها بود كه چنان خوراكى نخورده بودند ، چندى بعد اسيرى از يمن آوردند ، فاطمه ( ع ) دختر پيامبر هم پيش پدر بود ، و در عين حال كه دستهاى خود را به پدر نشان مىداد از زيادى كار شكايت داشت و تقاضا نمود كه آن اسير را به او اختصاص دهند ، پيامبر گفت اين خادم را به ابو الهيثم مىدهم زيرا او و جوانمردى او را روزى كه ميهمانش بودم بهتر شناختم و خادم را به ابو الهيثم بخشيد و فرمود تا او را در نخلستان با محبت به كار بگمارد و دربارهء او خيرانديش باشد ، راوى اين حديث مىگويد خادم مذكور مدتى پيش ابو الهيثم بود ، ابو الهيثم به او گفت تو آزادى و فقط بندهء خداى بزرگ هستى من و همسرم از عهدهء كارهاى نخلستان بر ميآئيم ، او هم روانهء شام شد و در آنجا زندگى مىكرد .\r\nاين روايت از ابن عباس بطريق زير نقل شده است كه پيامبر در شدت گرماى بعد از ظهر از خانه بيرون آمد و با ابو بكر برخورد ، در روايتى كه از ابن عباس نقل شده است چنين آمده است كه چون ابو الهيثم برگشت بسيار خوشحال شد و گفت چشم من بديدار پيامبر روشن باد ، و بر درخت خرمائى بالا رفت و خرماى چند شاخه را چيد پيامبر فرمود كافيست ، او گفت نه ، و اضافه كرد كه از خرماهاى رنگ گرفته و رسيده و از شيره‌هاى بيخ شاخه بخوريد ، بعد هم براى آنها آب آورد پيامبر خطاب به همراهان خود فرمود اينها از نعمت‌هاى الهى است كه مسألت ميكرديد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n( 1 ) در روايت ابن عباس داستان خادم يمنى نيامده است .\r\nابن خزيمه هم با اسناد ديگرى اين روايت را از ابن عمر نقل نموده است .\r\nگروهى از محدثان از انس بن مالك روايت مىكنند كه گفت روزى نزد پيامبر آمدم ديدم با ياران خود نشسته و براى ايشان صحبت ميدارد ولى شكم خود را با دستمالى بسته است ، اسامه كه يكى از راويان اين حديث است مىگويد درست بخاطر ندارم كه انس گفت پيامبر سنگ به شكم خود بسته بودند يا دستمال ، انس مىگويد ، به يكى از صحابه گفتم چرا پيامبر شكم خود را بسته‌اند ، گفت بواسطه گرسنگى ، من به سراغ ابو طلحه كه همسر مادرم بود رفتم و گفتم پيامبر ( ص ) را ديدم كه دستمال به شكم خود بسته‌اند و از اصحاب پرسيدم گفتند بواسطه گرسنگى است ، ابو طلحه پيش مادرم آمد و گفت چيزى در خانه داريم ؟ گفت آرى يك تكه نان و چند دانه خرما ، اگر پيامبر تنها بيايد سير مىشود ولى اگر يك نفر ديگر هم بيايد غذا كافى نخواهد بود .\r\nابو طلحه به من گفت ، انس بر خيز پيش پيامبر برو وقتى كه پيامبر برخاستند و اصحاب ايشان پراكنده شدند همراه ايشان برو چون خواستند به خانه بروند ، بگو كه پدرخوانده‌ام شما را دعوت كرده است ، من هم همانطور رفتار كردم ولى همين كه به پيامبر گفتم آن حضرت با صداى بلند به اصحاب خود گفت بيائيد ، دست مرا هم در دست خود گرفت و نگهداشت ، و با همهء ياران خود راه افتاد ، وقتى نزديك خانه رسيديم دست مرا رها كرد ، من وارد خانه شدم و از عدهء زيادى كه همراه پيامبر بودند شرمسار و اندوهگين شدم و گفتم بابا جان من همانطور كه تو گفته بودى گفتم امّا حضرت پيامبر ياران خود را هم دعوت فرمود و با آنها آمدند ، ابو طلحه پيش پيامبر رفت و گفت من انس را فرستاده بودم تا شما را تنها دعوت كند و غذاى ما اين گروه را سير نخواهد كرد ، پيامبر فرمودند ، برو انشاء الله خداوند متعال بركت خواهد داد ، پيامبر وارد خانه شدند و فرمود هر چه داريد بياوريد ، همراهان حضرت در كوچه بودند ، ما آن تكه نان و چند خرمائى كه داشتيم آورديم و روى بوريايى گذاشتيم پيامبر دعا فرمود كه خداوند بركت\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n( 1 ) دهد ، و فرمود هشت نفر هشت نفر در آيند ، كف دست خود را بالاى خوراك گذاشته بود و فرمود نام خدا را به زبان آوريد و بخوريد ، ايشان از ميان انگشتان پيامبر خوردند و سير شدند سپس پيامبر من و مادرم و ابو طلحه را فرا خواند و گفت بخوريد خورديم تا سير شديم ، آنگاه حضرت دست خود را از روى غذا برداشتند و گفتند اى ام سليم از غذايى كه آوردى چقدر كم شد ؟ گفت پدر و مادرم فداى تو باد ، اگر خودم نديده بودم كه آنها از اين غذا خوردند مىگفتم كه خوراك ما دست نخورده است . اين حديث را مسلم در صحيح خود آورده است .\r\n\r\nذكر كوشش رسول خدا در فرمان برى از دستورهاى خدا و ترس آن حضرت از پروردگار\r\nابو نصر بزاز در طابران از مغيرة بن شعبه برايم روايت كرد كه پيامبر ( ص ) آن قدر براى عبادت بر پاى ايستاده بود كه پاهايش ورم كرده بود ، گفتند مگر خداوند گناهان گذشته و آينده ترا نبخشيده است ؟ فرمود آيا بندهء سپاسگزارى نباشم ، مسلم و بخارى هر دو اين حديث را آورده‌اند .\r\nعلقمه مىگويد از عايشه پرسيدم عبادت پيامبر چگونه بود ؟ آيا اين عبادت اختصاص به ايام مخصوصى داشت ؟ گفت نه عبادت پيامبر پيوسته و هميشگى بود و كداميك از شما مىتواند چون او عبادت كند اين حديث را هم مسلم و بخارى هر دو آورده‌اند .\r\nابو هريره مىگويد پيامبر ( ص ) مسلمانان را از روزهء وصال و پيوسته منع مىفرمود گفتند ، شما خود روزهء پيوسته مىگيرى . فرمود من در اين مورد مثل شما نيستم خداى من مرا خوراك و آشاميدنى لطف مىكند ، شما به آنچه كه طاقت نداريد خود را مكلف نسازيد . مسلم و بخارى اين حديث را از ابن عمر و انس و عايشه آورده‌اند .\r\nابو هريره روايت مىكند كه پيامبر ( ص ) مىفرمود من در هر روز صد مرتبه توبه مىكنم و از خداى آمرزش ميخواهم .\r\nعبد الله ( منظور عبد الله بن مسعود است ) مىگويد ، پيامبر فرمودند براى من قرآن بخوان ، گفتم من براى شما قرآن بخوانم و حال آنكه قرآن بر شما وحى مىشود ؟ فرمود آرى ، بخوان ، شروع به قرآن خواندن كردم و سورهء نساء را خواندم\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n( 1 ) چون به اين آيه رسيدم .\r\n فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  « پس چگونه باشد وقتى كه بياوريم از هر امتى شاهدى را و ترا بر ايشان شاهد آورديم » آيهء 41 سورهء 4 .\r\nفرمود كافى است و چشمان آن حضرت را ديدم كه اشك فرو ميريزند .\r\nاين حديث را بخارى در صحيح خود آورده . [ ( 1 ) 
  ] عبد الله بن شخير از پدرش روايت مىكند كه مىگفت مكرر به حضور پيامبر مىرسيدم كه مشغول نماز بود و چنان مىگريست كه گوئى ديگى در حال جوشش و غليان است . و همو روايت مىكند كه پيامبر را در حال نماز مىديدم كه صداى گريهء او همچون صداى آسيا بود .\r\nابن عباس روايت مىكند كه ابو بكر مىگفت به پيامبر گفتم چرا موهاى شما سپيد شده است ؟ 26 فرمود آرى سوره‌هاى هود ، واقعه و مرسلات و عمّ و اذا الشمس كورت مرا پير ساخت .\r\nو هم از عمر نقل است كه گفت به رسول خدا گفتم پيرى زود بسراغ شما آمد فرمود آرى سورهء هود و نظاير آن مانند واقعه و عمّ و اذا الشمس كورت مرا پير ساخت .\r\n\r\nمثل پيامبر ( ص ) ما و پيامبران ديگر كه پيش از او بوده‌اند و اخبار آن حضرت از اينكه خاتم پيامبران است .\r\nگروه زيادى از محدثان از جابر بن عبد الله روايت مىكنند كه مىگفت پيامبر مىفرمود مثل من و پيامبران گذشته كه پيش از من بوده‌اند مثل آنست كه مردى خانه‌اى بسيار خوب و پاكيزه ساخته باشد و آن را كامل نموده باشد بجز يك آجر ، مردم وارد خانه مىشوند و مىگويند جاى تعجب است ، اى كاش اين يك آجر هم فرش شده بود ! من بجاى آن تك آجرم كه آمدم و نبوت به من ختم گرديد . اين روايت را بخارى و مسلم هر دو استخراج كرده‌اند . و با الفاظى نزديك\r\n\r\n\r\n","description":"","footnote":"\r\n[ ( 1 - ) 
  ] راوى روايت فوق عبد الله بن مسعود است ، براى اطلاع بيشتر مراجعه فرمائيد به ص 49 ج 3 تفسير مجمع البيان طبرسى چاپ بيروت 1379 قمرى .\r\n","page_name":" 172 ","page_number":172},
  {"content":"\r\n\r\n( 1 ) به همين الفاظ از ابو هريره هم روايت شده است كه آن را هم بخارى و مسلم هر دو از قتيبه آورده‌اند :\r\n\r\n« در مثل پيامبر و مثل امت او و نشانه‌هاى هدايت آن حضرت و اينكه اگر چشمان او بخواب ميرفت قلبش بيدار بود » .\r\nجابر بن عبد الله روايت مىكند كه پيامبر مىفرمود ، مثل من و شما چون مردى است كه آتشى بر افروخته و آتش به فرش و اثاث او افتد و او آنها را از آتش بيرون كشد ، من يقه‌هاى شما را گرفته و از آتش بيرون مىكشم امّا شما از دست من مىگريزيد . مسلم و بخارى اين حديث را از ابو هريره نقل كرده‌اند .\r\nابو موسى مىگويد پيامبر مىفرمود مثل من و آنچه كه خداوند از دانش و رهنمود با من برانگيخته است ، همچون بارانى است كه به سرزمينى فرو ريزد قسمتهايى از آن زمين كه قابل باشد آب را مىپذيرد و در آن سبزه و گياه فراوان مىرويد ، بعضى از اين زمين گود است كه آب در آن جمع مىشود و خداوند بوسيلهء آن به مردم بهره مىرساند ، از آن آب مىآشامند و سير آب مىشوند و كشاورزى مىكنند برخى از آن زمين كه شوره‌زار باشد نه آب نگه ميدارد و نه گياهى در آن مىرويد ، گروهى در دين مىانديشند و خداوند متعال ايشان را بهره‌مند مىسازد دانش فرا مىگيرند و آن را تعليم مىدهند گروهى ديگر سركشى مىكنند و راهنمائى خدا را كه وسيلهء من آمده است نمىپذيرند .\r\nهمو روايت مىكند كه پيامبر مىفرمود مثل من و كسانى كه بر ايشان مبعوث شده‌ام به آن ميماند كه مردى نزد قوم خويش آيد و بگويد من به چشم خويش لشكر دشمن را ديدم و بدون پرده پوشى شما را مىترسانم بفكر رستگارى باشيد ، گروهى حرف او را مىپذيرند و شبانه به راه مىافتند و در حالى كه مهلت دارند رهائى مىيابند ، گروهى ديگر او را تكذيب مىكنند و در جاى خود مىمانند و لشكر دشمن فرا ميرسد و ايشان را نيست و نابود مىكند ، همچنين است مثل افرادى كه از من پيروى كنند و آنچه را كه من آورده‌ام و حق است بپذيرند و فرمان بردارى كنند و مثل افرادى كه سركشى كنند و حق و حقيقتى را كه من آورده‌ام تكذيب نمايند ، هر دو حديث را هم مسلم و هم بخارى آورده‌اند .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n( 1 ) امام ابو جعفر محمد بن على باقر ( ع ) ضمن اينكه اين آيه را قرائت مىفرمود .\r\n وَ اللَّهُ يَدْعُوا إِلى دارِ السَّلامِ وَ يَهْدِي مَنْ يَشاءُ إِلى صِراطٍ مُسْتَقِيمٍ \r\n« و خداوند بسوى خانه سلامت فرا ميخواند و هر كرا بخواهد به راه راست رهنمونى مىفرمايد » آيهء 25 سورهء 10 .\r\nگفت جابر بن عبد الله برايم حديث كرد كه روزى رسول خدا ( ص ) پيش مردم آمدند ، و فرمودند در خواب چنان ديدم كه جبرئيل بالاى سرم و ميكائيل پايين پايم ايستاده‌اند ، يكى از ايشان به ديگرى گفت براى پيامبر مثلى بزن او به من گفت درست گوش بده و با دل بينديش همانا مثل تو و امت تو چون اميرى است كه كاخى بسازد و در آن اطاق پذيرايى مخصوصى بسازد كه سفرهء نيكو در آن انداخته باشد و رسولى نزد مردم گسيل دارد و ايشان را به ميهمانى و صرف غذا دعوت كند ، گروهى دعوت او را مىپذيرند و گروهى دعوت او را نمىپذيرند ، پروردگار آن امير است و اسلام آن خانه است و بهشت آن اطاق و تو فرستاده و رسول هر كس ترا اجابت كند وارد اسلام شده و هر كس مسلمان شود وارد بهشت مىشود و هر كس به بهشت رود از آن سفره بهره‌مند مىشود و مىخورد .\r\nاز جابر بن عبد الله روايت است كه گفت گروهى از فرشتگان در حالى كه پيامبر خواب بود به كنار آن حضرت آمدند و گفتند اگر چه چشم او خواب است امّا دلش روشن و بيدار است ، و گفتند مثل آن همچون مردى است كه خانه‌اى بنا كند و در آن سفره بگسترد و رسولى گسيل دارد و هر كس دعوت رسول را پذيرفت وارد خانه خواهد شد و از غذاى سفره خواهد خورد و هر كس دعوت رسول را نپذيرد وارد آن خانه نخواهد شد و از آن سفره بهره‌مند نخواهد شد يكى از فرشتگان گفت اين موضوع و مثل را براى پيامبر شرح دهيد ، ديگرى گفت مگر نمىبينيد كه او خفته است ، فرشتگان ديگرى گفتند اگر چشم او بر هم است و خفته است ولى دلش بيدار است و توضيح دادند كه خانه مذكور بهشت است و محمد ( ص ) رسول ، هر كس از او فرمان بردارى كند از خداى فرمان برده است و هر كس از او سر پيچى كند از خدا سر بر تافته است و محمد ( ص ) ترازوى سنجش مردم است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n( 1 ) بخارى اين حديث را آورده است .\r\nاز عايشه روايت است كه به پيامبر گفتم پيش از آنكه نماز و تر را بخوانى ميخوابى ؟ فرمود اى عايشه اگر چشم من بر هم مىافتد دلم نميخوابد .\r\n\r\nصفت پيامبر ( ص ) در تورات و انجيل و زبور و كتابهاى ديگر آسمانى و صفت امت او 27\r\nخداوند متعال در مكالمه با موسى ( ع ) چنين مىفرمايد ( آيات 156 و 157 سورهء 7 ) .\r\nبخشش من همه چيز را فرا گرفته است ، و به زودى آن را خواهم نوشت براى آنان كه پرهيزكارند و زكات خود را مىپردازند و آنان كه به آيات ما مىگروند .\r\nآنان كه پيروى كنند از پيامبر امّى كه نامش را نزد خود در تورات و انجيل نبشته يافته‌اند او ايشان را به كار نيك فرمان ميدهد و از كار ناپسند باز مىدارد ، چيزهاى پاكيزه را براى آنها روا مىدارد و چيزهاى پليد را بر آنان حرام مىسازد ، بار گران ايشان و تكاليف دشوارى را كه بر عهده داشتند فرو مىنهد كسانى كه از ايشان به او بگروند و گرامى دارندش و ياريش دهند و از پرتوى كه با او فرمود آمده است پيروى كنند ايشان رستگارانند » و هم در آيهء 6 از سورهء 61 ميفرمايد .\r\n« و هنگامى كه عيسى بن مريم ( ع ) گفت اى بنى اسرائيل من فرستادهء خدايم بسوى شما كه آنچه از تورات را كه نزد من است تصديق مىكنم و مژده دهنده‌ام به پيامبرى كه پس از من ميآيد و نامش احمد است » .\r\nعطاء بن يسار مىگويد عبد الله بن عمرو بن عاص را ديدم و به او گفتم صفت پيامبر را در تورات براى من بيان كن گفت بسيار خوب ، به خدا سوگند صفات محمد در تورات همانهاست كه برخى از آنها در قرآن هم آمده است ، و چنين است : اى پيامبر ما ترا شاهد و بيم دهنده و پناه امت‌ها قرار داديم ، تو بنده و پيامبر مايى ، ترا متوكل نام نهاده‌ام نه تند خو و خشنى و نه در كوچه و بازار بانگ بر ميدارى و نه بدى را به بدى پاداش ميدهى ، بلكه مىبخشى و مىآمرزى ، او را قبض روح نمىكنم تا آنكه امت كژ و گمراه را وسيلهء او راست و رهنمون شده گردانم تا بگويند كه خدايى جز پروردگار يكتا نيست و بوسيلهء او چشمهاى نابينا را بينا مىسازم و گوشهاى كر را شنوا مىنمايم و دلهاى بسته را مىگشايم .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n( 1 ) عطاء بن يسار مىگويد ، پس از اين كعب الاحبار را هم ديدم از او هم پرسيدم همچنين گفت . جز اينكه در برخى از الفاظ اندك تفاوتى داشت : اين حديث را بخارى در صحيح خود نقل مىكند .\r\nعبد الله بن عمرو مىگويد اين آيهء قرآن .\r\n إِنَّا أَرْسَلْناكَ شاهِداً وَ مُبَشِّراً وَ نَذِيراً  « اى پيامبر ما ترا شاهد و مژده دهنده و بيم دهنده فرستاديم » آيهء 45 سورهء 33 .\r\nدر تورات چنين است . اى پيامبر ما ترا شاهد و مژده دهنده و پناه ملت‌ها فرستاديم ، تو بنده و پيامبر منى ، ترا متوكل ناميده‌ام ، تندخو و خشن نيستى و در كوچه و بازار فرياد بر نمىآرى ، بدى را با بدى دفع نميكنى ، بلكه عفو و گذشت دارى ، ترا قبض روح نمىكنم تا آنكه ملت كژ و گمراه به تو راست گردد و بگويند لا إله الا اللّه ، بوسيلهء تو چشمهاى نابينا را بينا مىگردانم ، و گوش‌هاى ناشنوا را شنوا مىسازم و دلهاى غافل گشوده خواهد شد » اين حديث را هم بخارى در صحيح آورده است .\r\nنظير همين روايت از ابن سلام هم نقل شده است .\r\nام درداء روايت مىكند كه از كعب الاحبار پرسيدم كه صفات پيامبر ( ص ) در تورات چگونه آمده است گفت اين چنين :\r\n« محمد رسول خداست ، نامش متوكل است ، تند خو و خشن نيست و در كوچه و بازار بانگ بر نمىدارد كليدهايى به او عنايت شده است كه چشمهاى كور را بينا و گوشهاى كر را شنوا و زبانهاى نابكار را راست مىگرداند و گواهى ميدهد كه خدايى جز پروردگار يگانه نيست و او را شريك و انبازى نيست محمد ( ص ) مظلومان را يارى ميدهد و ستم را از ايشان دفع مىنمايد .\r\nاز مسيب بن رافع هم روايت شده است كه كعب الاحبار مىگفت در تورات صفات پيامبر چنين آمده است : خداوند به محمد ( ص ) گفته است كه بندهء برگزيده و متوكل اوست ، تندخو و خشن نيست ، در كوى و برزن بانگ بر نمىدارد بدى را با بدى پاداش نميدهد ، بلكه مىبخشد و گذشت مىنمايد .\r\nاز عايشه روايت است كه صفات پيامبر در انجيل چنين آمده است .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n( 1 ) درشت خو و خشن نيست ، در كوى و برزن غوغا و هياهو نمىكند ، بدى را با بدى پاداش نمىدهد بلكه مىبخشد و گذشت مىنمايد ، مقاتل بن حيان مىگويد كه خداوند متعال به عيسى بن مريم ( ع ) چنين وحى فرستاد .\r\nدر كار من كوشا باش و كوتاهى مكن گوش فرا ده و فرمان بردار باش ، من ترا بدون پدر آفريدم و ترا نشانه و آيتى براى جهانيان قرار دادم ، مرا عبادت كن و بر من توكل نماى ، براى سريانيان به زبان خودشان تبليغ كن ، و به كسانى كه پيش تو هستند بگو كه من پروردگار زندهء پا بر جايم و همواره انتظار دارم كه تصديق كنند ، پيامبر امّى عربى را كه بر شتر سوار مىشود و زره مىپوشد و بر سر عمامه مىپيچد كه از هر تاج برازنده‌تر است و نعلين مىپوشد و عصا بدست مىگيرد ، پيشانى و چهره‌اش درخشان و ابروهايش پيوسته و چشمهايش سياه و درشت و پلكهايش پر مژه است ، بينى او قلمى ، گونه‌هايش صاف و ريشش انبوه و عرق چهره‌اش همچون مرواريد است و از آن بوى مشك بر ميآيد ، گردن او مانند تنگ بلور است ( تنگ سيمين است ) : استخوانهاى ترقوه‌اش زرين به نظر ميرسد . از بيخ گلو تا بالاى ناف او رشتهء باريك مويى همچو نى ، رسته است و بر سينه و شكم او مويى ديگر نرسته است ، دست و پايش ستبر است چون همراه مردم باشد از همه برتر و زيباتر به نظر ميرسد و هنگامى كه راه ميرود گويى از سر بالائى فرو ميآيد يا بالا ميرود ( كنايه از اينكه بدنش اندكى به جلو متمايل مىگردد ) ، و اولاد او اندك است ، كه ظاهرا منظور فرزندان ذكور بلا فصل است .\r\nوهب بن منبه مىگويد ، كه چون خداوند متعال موسى را براى مناجات اجازه فرمود و شرف قرب به او ارزانى داشت ، موسى گفت پروردگارا در تورات خوانده‌ام كه امتى بهترين گروهى هستند كه براى مردم آمده‌اند به كار نيك فرمان مىدهند و از كار ناپسند منع مىنمايند و به خدا ايمان مىآورند ، پروردگارا ايشان را امت من قرار بده ، فرمود ايشان پيروان و امت احمدند .\r\nموسى گفت در تورات چنين يافته‌ام كه گروهى و امتى امت آخرند و در قيامت از ديگران پيش‌ترند ، خدايا ايشان را امت من قرار ده ، فرمود ايشان هم پيروان و امت محمدند ( ص ) .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n( 1 ) موسى گفت : در تورات خوانده‌ام كه امتى خواهند بود كه كتاب آسمانى خود را در سينه حفظ دارند و ميخوانند و حال آنكه ديگران بايد از رو بخوانند چه مىشود كه ايشان را امت من قرار دهى ؟ فرمود ايشان امت احمدند .\r\nموسى گفت ، شنيده‌ام و در تورات خوانده‌ام كه امتى خواهند بود كه به كتاب اوّل و آخر ايمان دارند و با سران كفار و گمراهان پيكار مىكنند و موفق ميشوند كه با يك چشم دروغگو هم مبارزه نمايند ( ظاهرا منظور دجال است ، مترجم ) امت مرا از ايشان قرار بده همچنان فرمود ايشان امت احمدند ، گفت خدايا در تورات خوانده‌ام كه امتى خواهند بود كه مىتوانند از قربانى و صدقات خود مصرف نمايند و حال آنكه ملل گذشته اگر براى صدقه از مال خود چيزى بيرون مىكردند آتشى از آسمان مىآمد و آن را مىسوزاند و اگر صدقه پذيرفته نمىشد آتش به آن نمىافتاد ، ايشان را امت من قرار ده ، فرمود آنها امت محمدند ( ص ) .\r\nگفت پروردگارا در تورات ديده‌ام كه امتى خواهند بود كه اگر قصد گناه نمايند گناه بر ايشان نوشته نمىشود و اگر آن را انجام دادند فقط يك جريمه براى آنها منظور مىشود و اگر كسى از ايشان آهنگ كار پسنديده نمايد براى او ثواب نوشته مىشود و اگر عمل كرد ده بار بيشتر و حتى هفتصد برابر ثواب داده مىشود آنها را امت من قرار بده فرمود ايشان امّت محمدند .\r\nگفت در تورات ديده‌ام كه ملتى مىآيند كه دعاى آنها مستجاب مىشود و خواسته‌هاى ديگران را بر مىآورند ، امت مرا از ايشان قرار بده ، فرمود ايشان امّت محمدند .\r\nوهب بن منبه در پى گفتار خود ضمن بيان داستان داود گفته است كه در زبور به داود ( ع ) چنين وحى شده است :\r\nاى داود ، پس از تو پيامبرى مىآيد كه نامش احمد است و محمّد ، پيامبرى است براستى كه هرگز بر او خشم نخواهم گرفت و او هرگز گناهى انجام نمىدهد ، و پيش از آنكه ترك اولائى از او سر زده باشد من همهء گناهان او را بخشيده‌ام ، امت او امتى است كه مورد رحمت و مهر من است ، همچنان كه\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n( 1 ) براى پيامبران كارهاى مستحبى تعيين نموده‌ام براى ايشان هم تعيين كرده‌ام ، و امورى را بر آنها واجب كرده‌ام كه بر پيامبران واجب ساخته بودم ، ايشان در روز قيامت پيش من مىآيند در حالى كه چهره‌شان چون چهرهء پيامبران نورانى است ، من بر آنها واجب كرده‌ام كه براى هر نماز خود را به خاطر من طاهر و پاكيزه سازند همچنان كه براى پيامبران پيش تعيين كرده بودم و آنها را به غسل از جنابت و انجام حجّ و جهاد فرمان داده‌ام همچنان كه پيامبران را .\r\nاى داود من محمد ( ص ) و امت او را بر همهء امم تفضيل داده‌ام و شش خصلت براى آنها داده‌ام كه به ديگران نداده‌ام ، ايشان را به خطا و فراموشى نميگيرم و هر گناهى را كه از روى عمد مرتكب نشده باشند در صورتى كه آمرزش بخواهند ايشان را مىبخشم ، و اگر كار نيكى براى آخرت خود انجام دهند چند برابر آن را به ايشان در اين جهان مىدهم و در قيامت هم چند برابر آن را براى ايشان منظور مىنمايم ، و اگر در سختىها و مصيبت‌ها شكيبائى نمايند و انا لله و انّا اليه راجعون بگويند من به آنها درود مىفرستم و مهر مىورزم و آنها را به بهشت رهنمائى مىكنم ، و هنگامى كه آنان مرا ميخوانند و دعا مىكنند ايشان را اجابت مىكنم نتيجهء آن يا فورى است كه آن را مىبينند ، يا اينكه بلائى را از ايشان بر ميگردانم يا براى آخرت ايشان آن را اندوخته مىكنم . اى داود هر كس از امت محمد ( ص ) كه بديدار من آيد ( بميرد ) و براستى گواهى دهد كه خدايى جز من نيست خداى يگانه بىنياز ، او در بهشت با من است و بزرگداشت مرا خواهد ديد و هر كس بميرد و بر محمد ( ص ) تكذيب نمايد و آنچه را كه او آورده است مسخره كند و كتاب مرا تكذيب نمايد ، بر گور او شكنجه و عذاب فرو ميفرستم و چون از گور بيرون آيد فرشتگان بر روى و پشت ايشان مىزنند و در پست‌ترين درجهء آتش مىافكنندش .\r\nابو هريره در تفسير آيه .\r\n وَ ما كُنْتَ بِجانِبِ الطُّورِ إِذْ نادَيْنا  « و نبودى در كنار طور آنگاه كه ندا داديم » آيهء 46 سورهء 28 .\r\nمىگفت كه چنين ندا دادند كه اى پيروان محمد ( ص ) پيش از آنكه شما مرا\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n( 1 ) بخوانيد استجابت كردم و پيش از آنكه از من چيزى بخواهيد به شما عطا كردم .\r\nخالد بن يسار مىگويد ، ابو العاليه براى ما نقل كرد كه چون شوشتر را فتح كرديم در خزانهء هرمزان تختى بود كه روى آن مرده‌اى قرار داشت و بر بالاى سر او كتابى بود ، كتاب را برداشتيم و پيش عمر بن الخطاب برديم ، او كعب را فرا خواند و آن را به عربى ترجمه كرد ، و من كه ابو العاليه‌ام نخستين كسى بودم كه ترجمه را خواندم ، همانطور كه قرآن ميخواندم . به او گفتم در آن كتاب چه نوشته بود ؟\r\nگفت سيره و روش شما و كارهاى مربوط به دين شما و گفتار شما و برخى پيشگوئىهائى كه مربوط به آينده است ، گفتم با آن جسد چه كرديد ، گفت در روز ، سيزده گور پراكنده حفر كرديم ، و شبانگاه او را در يكى از گورها دفن نموديم و همهء آنها را با زمين مساوى ساختيم تا نشناسند و نبش نكنند گفتم چه استفاده‌اى ميكردند ؟ گفت در خشكسالىها تابوت او را مىآوردند و بوسيلهء او طلب باران مىكردند ، گفتم جسد چه كسى بود ؟ گفت مىگفتند كه جسد دانيال پيامبر است ، گفتم فكر ميكنى كه چند سال از مرگ او گذشته بود و آيا چيزى از بدنش تغيير كرده بود ؟ گفت حدود سيصد سال از مرگش گذشته بود و فقط مقدارى از موهاى پشت سرش ريخته بود زيرا گوشت بدن پيامبران را زمين نمىپوساند و جانوران درنده هم آن را نميخورند .\r\nاز عمر بن حكم بن رافع كه عموى عبد الحميد بن جعفر است روايت شده است كه مىگفت عموها و اجدادم روايت مىكردند كه در جاهليت ورقه‌اى نزد ايشان بوده كه در ميان آنها به صورت ارث نگهدارى مىشده است و تا زمان ظهور اسلام آن را داشته‌اند ، چون پيامبر ( ص ) به مدينه هجرت فرمود داستان آن نامه را بعرض پيامبر رساندند و نامه را آوردند در آن چنين نوشته شده بود .\r\nنام و گفتار الهى بر حق است و گفتار ستمگران مايهء زيان و بدبختى است ، اين نامه يادآور امتى است كه در آخر الزمان مىآيند كه جامه‌هاى ايشان از دو طرف شانه آويخته است و بر كمر خود لنگ مىبندند و براى پيروزى بر دشمن دريانوردىها مىكنند و ميان ايشان نمازى معمول است كه اگر ميان قوم نوح معمول مىبود طوفان آنها را نابود نمىساخت و اگر قوم عاد و ثمود آن را مىداشتند\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n( 1 ) هلاك و نابود نمىشدند و بادهاى شديد و صداى سهمگين رعد به ايشان زيانى نمىرساند ، بنام خدا و گفتار او بر حق است و گفتار ستمگران مايهء بدبختى است : و ظاهرا پس از اين جمله مطلب ديگرى را بيان مينمود ، چون مضمون نامه را براى پيامبر ( ص ) خوانديم ، حضرت تعجب نمود .\r\n\r\nدربارهء آنچه كه از عكس و تصوير پيامبر ( ص ) ضميمهء صورت پيامبران گذشته در شام ديده شده است 28 :\r\nجبير بن مطعم مىگويد : چون خداوند متعال پيامبر را مبعوث فرمود و موضوع در مكه معروف و آشكار شد . من بشام رفتم چون به شهر بصرى رسيدم گروهى از مسيحيان پيش من آمدند و گفتند تو از مكه‌اى ؟ گفتم آرى ، گفتند اين كسى را كه مدعى پيامبرى شده است مىشناسى ؟ گفتم آرى ، دستم را گرفتند و با خود وارد معبدى كردند كه در آن عكس‌ها و مجسمه‌هاى زيادى بود ، گفتند نگاه كن ببين چهرهء او را ميان اين چهره‌ها و مجسمه‌ها مىبينى ، نگاه كردم تصوير پيامبر را نديدم گفتم نه ، سپس مرا وارد معبد بزرگ‌ترى نمودند كه مجسمه و تصوير بيشترى در آن بود ، گفتند اين جا نگاه كن ببين چهرهء او را مىبينى ، ناگاه من عكس رسول خدا را ديدم كه ابو بكر هم از پى او روان بود ، گفتند تصوير او را ديدى ؟ گفتم آرى به خدا سوگند آرى ، گفتند اين مرد را كه از پى او روانست مىشناسى ؟ گفتم آرى ، گفتند گواهى ميدهيم كه اين پيامبر شماست و او هم خليفهء اوست . بخارى اين مطلب را در تاريخ خود آورده است .\r\nاز جبير چنين نقل مىكند كه گفت براى بازرگانى عازم سوريه شدم با مردى از اهل كتاب برخورد نمودم گفت آيا در ديار شما مردى ادعاى پيامبرى نموده است ؟ گفتم آرى مرد ديگر از اهل كتاب آمد و گفت وضع شما چطور است ؟ سپس مرا به خانه‌اى برد كه در آن جا عكسهايى بود ، من عكس پيامبر را ديدم ، گفت پيامبر شما همين است ؟ گفتم آرى ، گفت پس از هر پيامبر پيامبر ديگرى بوده است غير از اين كه پس از او پيامبرى نيست .\r\nهشام بن عاص اموى مىگويد من و مردى ديگر از قريش براى ملاقات و دعوت هرقل به اسلام به رم اعزام شديم چون به غوطهء دمشق رسيديم بر جبله بن\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n( 1 ) الايهم غسانى وارد شديم و او بر تخت شاهى خود نشسته بود ، رسولى پيش ما فرستاد كه صحبت بداريم ، گفتيم ما با رسول صحبتى نداريم ، مأمور مذاكره با خود او هستيم ، اگر ما را بپذيرد با او مذاكره مىكنيم و گر نه با نماينده‌اش صحبتى نداريم ، نمايندهء او برگشت و اين خبر را داد و او ما را پذيرفت و گفت صحبت بداريد ، هشام بن العاص مىگويد ، من صحبت را آغاز كردم و او را به اسلام دعوت نمودم و چون جامهء سياه پوشيده بود پرسيدم چرا جامهء سياه پوشيده‌اى ؟ با ناراحتى گفت . اين جامه را پوشيده‌ام و سوگند خورده‌ام كه آن را از تن بيرون نياورم تا هنگامى كه شما را از شام بيرون نمايم ، گفتم انشاء الله تعالى همين كاخ را از دست تو بيرون مىآوريم و پادشاهى بزرگ ترا تصرف خواهيم كرد ، پيامبر ما اين مطلب را خبر داده است ، گفت شما آن گروه نيستيد آنها كسانى هستند كه روز روزه مىگيرند و شب افطار مىكنند ، روزهء شما چگونه است ؟ وقتى به او گفتيم چهره‌اش سياه شد و گفت برخيزيد و فرستاده‌اى همراه ما كرد تا ما را پيش هرقل ببرد .\r\nچون نزديك پاى تخت هرقل رسيديم كسى كه همراه بود گفت شما حق نداريد كه با چهار پايان خود وارد كاخ قيصر شويد اگر بخواهيد مىتوانيم شما را بر ماديان‌ها و استرهاى مخصوص سوار كنيم ، گفتيم امكان ندارد كه با چهار پاى ديگرى غير از وسيلهء خودمان وارد شويم . كسى نزد قيصر فرستادند و موضوع را گفتند او اجازه داده بود كه ما سوار بر مركب خود وارد كاخ شويم ، ما در حالى كه شمشيرهاى خود را كشيده بوديم تا كنار تالار پذيرائى پيش رفتيم شتران خود را كنار ديوار بستيم و قيصر به ما نگاه ميكرد ، ما با صداى بلند گفتيم « لا إله الا اللّه و اللّه اكبر » خدا شاهد است كه تالار چنان بلرزه در آمد كه گوئى شاخهء خرمائى است كه با وزش باد شديد بلرزه در آيد ، قيصر كسى را فرستاد كه شما حق نداريد با شعار دادن و صداى بلند دين خود را آشكار نمائيد ، و اجازه دادند كه وارد تالار شويم ، هرقل روى تشكى نشسته بود و روحانيون و بطريق‌هاى روم گرد او بودند ، و همه چيز در كاخ او برنگ قرمز بود ، خودش هم جامهء قرمز پوشيده بود ، نزديك او رفتيم لبخند زد و گفت چه مىشد اگر همانطور كه ميان خود سلام ميدهيد به من\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n( 1 ) هم سلام ميداديد . مردى هم پيش او بود كه زبان عربى را به فصاحت صحبت ميكرد و پرگو هم بود گفتيم درود و سلامى كه ميان ما معمول است نمىتوانيم به تو بگوييم و تحيت و درود شما هم بر ما حرام است ، پرسيد شما ميان خود چگونه سلام ميدهيد ؟ گفتيم مىگوئيم السلام عليك ، گفت پادشاه خود را چگونه سلام مىكنيد گفتيم با همين كلمه ، گفت او چگونه جواب ميدهد ، گفتيم با همين كلمه ، گفت مهمترين شعار شما چيست ؟ گفتيم « لا إله الا اللّه و الله اكبر » بمحض اينكه اين كلمه را گفتيم باز تالار بلرزه در آمد ، بطوريكه متوحش شد ، پرسيد آيا در خانه‌هاى خودتان هم وقتى اين كلمات را مىگوئيد خانه‌ها بلرزه در ميآيد ؟ گفتيم نه هرگز اين حال را نديده‌ايم ، گفت خيلى دوست مىداشتم كه هر وقت اين كلمه را به زبان ميآوريد همه جا بلرزه در ميآيد و در آن صورت حاضر بودم نيمى از ثروت و پادشاهى خود را ببخشم ، گفتيم چرا ؟ گفت در آن صورت كار آسان‌تر بود و احتمال اينكه مربوط به نبوت باشد كمتر مىشد و اين احتمال هم داده ميشد كه نوعى حيله و جادوگرى باشد ، سپس پرسش‌هاى ديگرى كرد كه پاسخ داديم ، بعد پرسيد نماز و روزه شما چگونه است پاسخ لازم داديم ، گفت برخيزيد و برخاستيم دستور داد ما را در كاخى پسنديده فرود آورند و وسايل پذيرائى فراوانى هم فراهم ساختند ، سه شبانه روز در آن كاخ بوديم ، شبى بسراغ ما فرستاد ، پيش او رفتيم دوباره پرسشهائى كرد كه جوابش را داديم آنگاه جعبه‌اى مكعب و بزرگ كه زرين بود و داراى خانه‌هائى بود كه هر يك داراى درب و قفل چداگانه بود پيش او آوردند .\r\nاو قفل يك خانه را باز كرد و حريرى سياه رنگ از آن بيرون آورد و پهن كرد ، در آن عكس سرخ رنگى بود از مردى داراى چشمهاى درشت و دستهاى پهن و گردنى كشيده و ريش انبوه ، گيسوانش زيباترين گيسوانى بود كه خدا آفريده است ، گفت اين عكس را مىشناسيد ؟ گفتيم نه ، گفت اين تصوير آدم ( ع ) است .\r\nسپس خانهء ديگرى را گشود و حرير سياه ديگرى بيرون آورد كه در آن تصوير مردى سپيد روى بود با موهاى مجعد و چشمان سرخ رنگ و سر درشت و\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n( 1 ) ريش بسيار زيبا ، گفت اين را مىشناسيد ؟ گفتيم نه ، گفت اين تصوير نوح ( ع ) است .\r\nبعد خانهء ديگرى را گشود و حرير سياه ديگرى بيرون آورد و در آن چهرهء مردى بود سپيد روى و خوش چشم و زيبا چهره كه گونه‌هايش دراز و ريشش سپيد بود ، گوئى لبخندى بر لب داشت ، گفت اين را مىشناسيد گفتيم نه ، گفت اين تصوير ابراهيم ( ع ) است .\r\nسپس خانهء ديگرى را گشود و حرير سياهى از آن بيرون آورد كه در آن چهرهء سپيدى كشيده شده بود و آن چهرهء رسول خدا ( ص ) بود گفت اين را مىشناسيد ؟ گفتيم آرى و گريستيم ، هرقل هم باحترام به پا خاست و دوباره نشست ، گفت اين هموست ؟ گفتيم آرى چنين به نظر ميرسيد كه عكس پيامبر ( ص ) هرقل را نگاه مىكند ، او هم ساعتى تصوير را در دست نگهداشت و به آن نگاه مىكرد ، سپس گفت اين آخرين خانه بود و من عجله كردم و خانه‌هاى ديگر را به شما نشان ندادم .\r\nبعد در ديگرى را گشود ، و حرير سياه ديگرى بيرون آورد كه در آن چهرهء مردى گندمگون متمايل به سياهى بود موهايش مجعد چشمانش فرو رفته و در عين حال تيز نظر بود ، دندانهاى مرتبى داشت لبهايش حالت انقباض به خود گرفته تا اندازه‌اى ترشرو و خشمگين به نظر ميرسد ، گفت اين را مىشناسيد گفتيم نه ، گفت اين موسى ( ع ) است و در كنار آن چهرهء ديگرى بود شبيه به او ، امّا سرش را روغن زده بود و چهره‌اش پهن بود و چشمانش پائين را نگاه مىكرد ، گفت اين را مىشناسيد ؟ گفتيم نه ، گفت اين هارون است .\r\nبعد خانهء ديگرى را باز كرد و حرير سياه ديگرى بيرون آورد مردى بود سيه‌چرده ، داراى موهاى صاف آويخته و چهارشانه ، گفت اين را مىشناسيد ، اين تصوير لوط است .\r\nآنگاه در ديگرى گشود و پردهء ديگرى در آورد كه در آن چهرهء مردى بود سپيد گلگون و داراى بينى قلمى و گونه‌هاى ظريف و بسيار زيبا ، گفت اين را مىشناسيد ؟ گفتيم نه ، گفت اين اسحق است . پردهء ديگرى نشان داد كه شبيه\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n( 1 ) اسحق بود و فقط در لب پائين او خالى بود ، گفت اين يعقوب است .\r\nبعد خانهء ديگرى را گشود و پرده‌اى را نشان داد كه در آن چهرهء مردى سپيد روى زيبا و داراى بينى قلمى و قامت معتدل بود . بر چهره‌اش پرتوى مىدرخشيد و چهره‌اش به سرخى ميزد و فروتنى و تواضع در آن نمودار بود ، گفت اين را هم نمىشناسيد ؟ گفتيم نه گفت اين پدر بزرگ پيامبر شما اسماعيل است .\r\nآنگاه در ديگرى گشود و حريرى سپيد بيرون آورد و در آن چهره‌اى بود بسيار شبيه چهرهء آدم و صورتش همچو خورشيد مىدرخشيد ، گفت اين يوسف است .\r\nدر ديگرى را باز كرد و تصويرى را نشان داد از مردى كه چهره‌اش به سرخى ميزد داراى ساقهاى ظريف و شكم بزرگ و چشمان نسبتا ريز و چهار شانه بود كه شمشير حمايل نموده بود گفت اين كيست ؟ گفتيم نمىدانيم ، گفت اين داود ( ع ) است .\r\nبعد در ديگرى گشود و پردهء سپيدى بيرون آورد كه در آن عكس مردى بود ستبر دست و داراى پاهاى بلند در حالى كه سوار بر اسبى بود گفت اين سليمان است .\r\nسپس در ديگرى گشود و پرده‌اى سياه رنگ بيرون آورد كه در آن عكس مرد جوانى بود داراى موهاى مشكى و سر و ريش انبوه ، چشمها و چهره‌اش بسيار زيبا مىنمود ، گفت اين را مىشناسيد ، گفتيم نه گفت اين عيسى ( ع ) است . به او گفتيم اين عكس‌ها و تصاوير را از كجا آورده‌اى ؟ ما چهرهء پيامبران ديگر را كه نديده‌ايم امّا چهرهء پيامبر خودمان را ديده و مىشناسيم و عين خودش بود ، گفت آدم عليه السّلام از خداوند متعال مسألت نموده بود تا چهرهء برخى از فرزندانش را كه به پيامبرى ميرسند به او بنماياند . چهره‌هاى ايشان بر او نازل شد و اينها در خزانهء آدم بوده است و ذو القرنين در جاى غروب كردن خورشيد آن را استخراج كرده است و به دانيال نبى داده است ، آنگاه گفت به خدا قسم دلم ميخواست كه نفس من از پادشاهى دست بردارد . امّا چنان بردهء آن هستم كه تا\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n( 1 ) بميرم نمىتوانم دست از آن بردارم ، آنگاه جوايز شايسته‌اى بما داد و ما را با محبت و مهربانى روانه نمود .\r\nچون پيش ابو بكر آمديم و داستان را گفتيم و آنچه ديده بوديم و گفته‌هاى او را براى ابو بكر شرح داديم ، ابو بكر گريست و گفت بدبخت هرقل ! اگر خداوند ارادهء خير برايش فرموده بود دعوت شما را مىپذيرفت و از پادشاهى دست بر ميداشت ، سپس گفت پيامبر ( ص ) خبر داده بود كه مسيحيان و يهوديان مشخصات او را مىدانند .\r\nمطرف بن ملك مىگويد كه من با اشعرى شاهد فتح شوش بوديم و آنجا به قبر دانيال نبى برخورديم و معمولا در خشك سالى مردم براى طلب باران آن جا مىآمدند . مردى بنام نعيم كه مسيحى بود و بعد مسلمان شد نامه‌اى را كه در صندوقچه‌اى يافته بود به من بخشيد و آن را براى من به عربى ترجمه كرد كه مضمون آن مطابق با آيه‌اى از آيات قرآنى و چنين بود .\r\nهر كس دينى غير از اسلام بخواهد از او پذيرفته نمىشود و در قيامت از زيان كاران است ( آيهء 85 سورهء 3 ) .\r\nمىگويد آن روز چهل و دو نفر از علماى يهودى مسلمان شدند و معاويه كه حكمران شام بود آنها را نزد خود پذيرفت و هدايائى به ايشان داد .\r\nهمام كه يكى از راويان اين خبر است مىگويد عمر به اشعرى نوشت كه بدن دانيال عليه السّلام را با سدر و ريحان غسل دهد و بر آن نماز گزارد و نوشت دانيال پيامبرى است كه خداوند اراده فرموده است تا غسل و دفن او بدست مسلمانان انجام شود .\r\nهمام مىگويد دربارهء اين نامه بعدها صحبت مىداشتيم شهر بن حوشب را ديديم از او پرسيديم گفت بهتر از من كسى نمىيابيد كه از آن اطلاع داشته باشد ، اصل اين كتاب پيش كعب بود ، چون مرگ او فرا رسيد ، گفت آيا كسى هست كه بتوانم امانتى به او بسپارم ، ابن عمر گفت من اين كار را انجام مىدهم كعب كتابى را به او داد و گفت آن را در دريا بيفكن ، گرچه ابن عمر كوتاهى كرده و يكى دو مرتبه اين تقاضا را انجام نداده بود ولى سر انجام آن را در دريا\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n( 1 ) افكنده و به كعب گفته بود ، كعب پس از اينكه اطمينان يافت كه راست مىگويد ، گفت آن كتاب تورات كامل بود به همان صورتى كه خداوند نازل فرموده بود .\r\n\r\nمجموعهء ابواب معجزاتى كه در فاصلهء ولادت تا مبعث پيامبر ( ص ) رخ داده است .\r\n\r\nشق صدر پيامبر ( ص ) و بيرون آوردن سهم شيطان از دل آن حضرت 29\r\nخداوند متعال ميفرمايد .\r\n  أَ لَمْ نَشْرَحْ لَكَ صَدْرَكَ   « آيا سينهء ترا برايت نگشوديم » آيهء 1 سورهء 94 .\r\nانس بن مالك مىگويد روزى كه پيامبر با كودكان مشغول بازى بود جبرئيل آمد و او را گرفت و به زمين خواباند و قلب او را شكافت و بستهء خون سياهى از آن بيرون كشيد و گفت اين سهم شيطان است ، آنگاه قلب را در طشتى زرين با آب زمزم شست و آن را بجاى خود گذاشت ، پسر بچه‌هاى ديگر خود را دوان دوان به حليمه رساندند و گفتند محمد كشته شد ، آنها خود را به پيامبر ( ص ) رساندند و ديدند كه رنگش پريده است .\r\nانس مىگويد من اثر شكاف و بخيه‌ها را در سينهء پيامبر ديدم . اين حديث را مسلم در صحيح خود از حمّاد روايت كرده است .\r\nابراهيم بن طهمان مىگويد از سعيد دربارهء تفسير آيهء   أَ لَمْ نَشْرَحْ لَكَ صَدْرَكَ   پرسيدم ، گفت براى من از انس بن مالك روايت شده است كه مىگفت شكم پيامبر ( ص ) را از بالاى سينه تا پائين ناف شكافتند و دل او را بيرون آوردند و در طشتى زرين شستند و با حكمت و ايمان انباشتند و بجاى خود بر گرداندند .\r\nعتبه بن ابو عبيد مىگويد ، مردى از پيامبر ( ص ) پرسيد كه نخستين واقعهء زندگى شما چه بود ؟ پيامبر فرمود دايهء من از قبيلهء سعد بن بكر بود روزى همراه يكى از پسرانش در پى چهار پايان بيرون رفتيم اتفاقا توشه‌اى همراه بر نداشته بوديم ، من به برادر رضاعى خود گفتم برو و غذايى بياور ، او رفت و من تنها ماندم ، ناگاه دو پرندهء سپيد كه به شكل عقاب بودند به سمت من آمدند ، يكى از آن دو به ديگرى گفت هموست ؟ او گفت آرى ، آنها مرا گرفتند و به پشت روى زمين خواباندند و شكمم را دريدند و قلبم را بيرون آوردند و آن را شكافتند و دو لخته خون\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n( 1 ) سياه را از آن بيرون آوردند ، يكى به ديگرى گفت آب برف بياور و اندرون مرا با آن شستند سپس گفت آب سرد بياور و قلبم را با آن آب شستند ، آنگاه يكى به ديگرى گفت آرامش و وقار را بياور و آن را بر قلب من پاشيدند و آن را دوختند و با مهر نبوت ممهور ساختند ، سپس يكى از ايشان گفت او را با هزار نفر از پيروانش وزن كن ، او مرا در كفه‌اى از ترازو قرار داد و هزار نفر را در كفهء ديگر كفهء من سنگين‌تر بود و مىترسيدم كه آن هزار نفر بر روى هم بريزند ، گفت اگر او را با همهء پيروانش وزن كنى او سنگين‌تر خواهد بود ، و بعد رفتند .\r\nمن بسيار ترسيدم و پيش مادر رضاعى خود رفتم و موضوع را به او گفتم او ترسيد كه من جن زده شده باشم و گفت ترا به خدا مىسپارم و شتر خود را آماده ساخت و مرا سوار كرد و خودش هم پشت سرم نشست تا پيش مادرم آمنه رسيديم ، حليمه به مادرم گفت اين امانت كه به من سپرده بودى بسلامت پس مىدهم و داستان را براى مادرم نقل كرد .\r\nمادرم اصلا وحشتى نكرد و نترسيد و گفت هنگام تولد او پرتوى ديدم كه كاخ‌هاى شام را روشن ساخت .\r\n\r\nپيشگوئى سيف بن ذى يزن دربارهء آينده پيامبر ( ص ) براى عبد المطلب 30 :\r\nابو سهل مروزى در نيشابور با اسناد خود از ابو زرعه پسر سيف بن ذى يزن روايت ميكرد كه چون سيف در سال دوّم تولد حضرت پيامبر ( ص ) در حبشه بحكومت رسيد و فود عرب و اشراف و شعرا براى شاد باش و ياد آورى از مبارزات و خونخواهى او بحضورش مىآمدند از جمله هيأت اعزامى قريش هم مركب از عبد المطلب بن هاشم و امية بن عبد شمس و عبد الله بن جدعان و اسد بن عبد العزّى و وهب بن عبد مناف و قصى بن عبد الدار براى ملاقات او آمدند ، و او در طبقهء بالاى كاخ معروف خود كه غمدان ناميده مىشد پذيرائى مىكرد ، دربارهء همين كاخ اميه بن ابى الصلت ثقفى شاعر معروف اين اشعار را سروده است .\r\n« بيا شام ، گوارا بادت ، بر سرت تاج است ، و بر فراز كاخ غمدان كه خانهء بر افراشتهء تست . بيا شام گوارا بادت ، دشمنان تو نابود شدند و امروز جامه‌هاى خود را با فخر و كبر بر زمين بكش ، مكارم و خوبىها اين است نه آنچه كه قعبان\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n( 1 ) دربارهء اندكى شير آميخته با آب و ادرار شتر به آن فخر مىكند » [ ( 17 ) 
  ] .\r\nو ملك به خود عبير ماليده بود و مشك تازه بر سر خود بيخته و دو برد سبز رنگ پوشيده بود يكى را بر دوش افكنده و ديگرى را به كمر بسته بود ، شمشيرش در برابر او بود و اميران بر گردش ايستاده بودند ، به او اطلاع دادند كه وفد قريش آمده‌اند ، بار داد و ايشان وارد شدند ، و عبد المطلب پيش او رفت و اجازه صحبت خواست ، سيف گفت اگر از كسانى هستى كه مىتوانى در حضور پادشاهان صحبت بدارى اجازه داديم ، عبد المطلب چنين گفت :\r\nاين ملك خداوند متعال به تو محل رفيع و استوار و برازنده لطف كرده است ، ترا در خاندانى پرورانيده است كه ريشهء آن عميق و پاكيزه و تنهء آن بزرگ و بن آن پايدار و شاخه‌هايش در حال رشد است در بهترين و گرامىترين مكانها ، و تو كه از هر سرزنشى بدورى ، پادشاه عربى كه فرمانت همه جا اطاعت مىشود و چون ستون اصلى خيمه‌اى و پناهگاه بندگانى ، كسى كه پيش از تو بود بهترين بود ، و تو بهترين فرزندى از ايشان هستى ، ياد كسى كه تو باقى ماندهء او باشى از ميان نميرود ، و ياد آن كس كه تو پدر او هم باشى از ميان نخواهد رفت .\r\nما نيز ساكنان حرم الهى و پرده داران خانه اوئيم ، چيزى كه ما را بحضور تو آورده است اهتمام تو به از ميان بردن گرفتاريهائى است كه بر ما سنگينى مىكند و همان مايهء شادى ماست ، و ما پيك شادى و سروريم نه سوك و غم .\r\nسيف به او گفت تو كيستى ؟ گفت عبد المطلب پسر هاشم ملك گفت خواهرزادهء ما هم هستى ( معلوم مىشود مادر عبد المطلب از قبيلهء سيف بوده است ، مترجم ) ، و دستور داد او را نزديك‌تر بياورند آنگاه گفت مرحبا و اهلا ( و اين جمله از آن زمان به صورت مثل و درود حاكى از صميميت در آمد ) . ناقه و كوچ و محل فرود آمدن شما همه خوش باد ، عطاى فراوان بشما داده خواهد شد پادشاه گفتار شما را شنيد و خويشاوندى و نزديكى شما را شناخت و مهرورزى شما را\r\n\r\n\r\n","description":"","footnote":"\r\n[ ( 17 - ) 
  ] براى اطلاع بيشتر مراجعه شود به ص 427 جلد عيسى ناسخ التواريخ ، كاخ غمدان بضم اول در اشعار فارسى هم مكرر آمده است و مراجعه شود به صفحه 3 ديوان ناصر خسرو چاپ حاج سيد نصر الله تقوى .\r\n","page_name":" 189 ","page_number":189},
  {"content":"\r\n\r\n( 1 ) مىپذيرد ، شما مردان شب و روز هستيد ، اگر اين جا بمانيد بزرگداشت خواهيد ديد و اگر بديار خود برويد از حمايت و پشتيبانى ما برخوردار خواهيد بود » .\r\nسپس وفد قريش را به مهمان سرا بردند و عهده‌دار پذيرائى ايشان شدند و يك ماه در آنجا اقامت كردند و اجازهء بازگشت به آنها نداده بودند ، سيف كسى را پيش عبد المطلب فرستاد و او را احضار نمود و ضمن گفتگو ، گفت ميخواهم از علوم نهانى و اسرار خود مطلبى را براى تو بازگويم . و اگر كس ديگرى غير از تو بود نمىگفتم امّا ترا شايسته مىبينم و اين راز را به تو مىگويم و بايد پوشيده بماند تا هر گاه خداوند اراده فرمود آشكار گردد ، من در كتاب مخصوصى كه براى خود آن را اندوخته نموده و از ديگران پنهان مىدارم متوجه خيرى بزرگ و در عين حال خطر مهمّى شده‌ام كه در آن براى عموم مردم و براى خويشاوندان تو و مخصوصا براى خودت شرف خوب زيستن و خوب مردن است .\r\nعبد المطلب گفت اى پادشاه گويا راز تو راز همه اهل صحراست ، و اهل صحرا گروه گروه فداى تو باد ، آن چيست ؟\r\nسيف گفت چون در سرزمين تهامه پسرى متولد شود كه ميان دو شانهء او علامت و خالى باشد پيشوائى امت براى او و فرماندهى و امارت براى شما تا روز رستاخيز خواهد بود ، عبد المطلب گفت خير و محبت كردى و اين لازمهء سالارى است ، اگر هيبت و شكوه و بزرگداشت سلطان نمىبود از اين راز و سر بيشتر مىپرسيدم تا شادى من افزون گردد .\r\nسيف گفت همين روزها بايد آن پسر متولد شود شايد هم متولد شده باشد ، نام او محمد است پدرش زود ميميرد و مادرش هم پس از پدر خواهد مرد و جدّ و عمويش عهده‌دار او خواهند بود ، و خداوند متعال آشكارا او را به پيامبرى بر مىانگيزد و از ميان ما يارانى براى او تعيين خواهد فرمود كه به كمك ايشان دوستان خدا را گرامى ميدارد و دشمنان خدا را خوار مىنمايد و آبروى مردم را پاسدارى مىكند و سرزمين‌هاى ارزشمند را مىگشايد ، خداى را عبادت مىكند و شيطان را مىراند . آتش‌ها را خاموش مىكند و بت‌ها را درهم مىشكند گفتارش قاطع و فرمانش رواست ، به نيكى فرمان ميدهد و خود از همه نيكوكارتر\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n( 1 ) است و از ناشايست باز مىدارد و آن را باطل مىنمايد .\r\nعبد المطلب گفت شكوه تو گرامى و پادشاهيت جاودان و شرفت پايدار و بلند مرتبه باد ، آيا ممكن است اين راز را روشن‌تر بيان كنى هر چند تا اندازهء زيادى آن را روشن ساختى ، سيف گفت سوگند به خدا و خانهء كعبه كه پرده‌داران دارد و سوگند به نشانه‌هاى الهى كه تو جدّ اويى ، و اين موضوع دروغ نيست .\r\nعبد المطلب به خاك افتاد و سجده نمود ، سيف گفت سر از خاك بردار كه سينه‌ات همواره خنك و شرفت پايدار باد آيا از آنچه گفتم متوجه موضوعى شدى ؟ گفت آرى مرا پسرى بود كه سخت دوستش ميداشتم و دوشيزهء محترمى از دوشيزگان قوم خود را كه آمنه دختر وهب بود به همسرى او برگزيدم ، پسرك محبوبى متولد شد كه نامش را محمد گذاشتيم ، پدر و مادرش مردند و من و عمويش عهده‌دار نگهدارى او هستيم .\r\nسيف گفت مطالبى كه به تو گفتم همچنان خواهد بود ، پسر خود را خوب نگهدارى كن و از يهود بر او بترس كه ايشان دشمنان اويند و البته خداوند راهى براى آنها باقى نمىگذارد ، آنچه را كه به تو گفتم از همراهان خود پوشيده بدار ميترسم ميان ايشان تنگ‌نظرانى باشند كه رياست را در خانوادهء تو نتوانند ببينند و براى او دامها بگسترانند و غائله‌ها به پا دارند ، و ايشان يا فرزندانشان اين كار را خواهند كرد و اگر نه اين است كه ميدانم پيش از بعثت او خواهم مرد سواران و پيادگان خود را به راه مىانداختم و يثرب را پاى تخت خود قرار ميدادم زيرا من از همان كتاب و منبع ميدانم كه كار او در يثرب استوار مىشود و ياوران او از آن شهر خواهند بود و او در آن شهر مدفون خواهد شد ، اگر نه اين است كه از گرفتار شدن و آفت بر او مىترسم اين مطلب را با همه كودكى او اعلام ميكردم و نيزهء او را به دهان و دندانهاى اعراب مىكوفتم ولى اين كار را به تو وا مىگذارم و نسبت به همراهان تو كوتاهى نخواهم كرد . آنگاه همهء افراد گروه قريش را فرا خواند و بهر يك از ايشان ده غلام و ده كنيز و پنج رطل طلا و ده رطل نقره ، و دو جامهء گران بها و صد شتر و يك كيسه چرمى پر از عنبر داد و براى عبد المطلب ده برابر بخشيد و به\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n( 1 ) او گفت پس از يك سال ديگر بر گرد و اخبار محمد ( ص ) را بياور .\r\nسيف پيش از اينكه سال تمام شود در گذشت .\r\nعبد المطلب مىگفت اى مردم كسى از زيادى بخشش سيف بر من رشك نبرد زيرا مال رو به نيستى و نابودى است بلكه رشك شما بر آن چيزى باشد كه فخر و شرف آن براى من و قوم من پايدار خواهد بود و چون از او مىپرسيدند منظورت چيست ؟ مىگفت به زودى معلوم مىشود .\r\nاميه بن عبد شمس هم براى سيف اشعارى سروده است كه بعضى آن را نقل كرده‌اند ، اين حديث با اسناد ديگرى از كلبى از ابن عباس هم نقل شده است [ ( 18 ) 
  ] .\r\n\r\nاستسقاء عبد المطلب بوجود آن حضرت و آياتى كه آشكار گرديد 31 :\r\nرقيقه دختر صيفى كه مادر مخرمه بن نوفل است و هم سن و سال عبد المطلب است مىگويد چند سال پياپى در مكه چنان قحط سالى و خشكى پيش آمد كه پوست بر استخوان چسبيد و استخوانها پوك گرديده روزى من با خواهرم كه از من كوچكتر بود با هم بوديم و نميدانم آيا خواب ديدم يا در بيدارى شنيدم سروشى به آواى درشت و خشن بانگ برداشته و مىگويد اى گروه قريش اين پيامبر ميان شما برانگيخته مىشود و ظهور او نزديك است ، منتظر خير و بركت و فراوانى نعمت باشيد ، بنگريد به مردى از خودتان كه بلند بالا و سپيد چهره و استخوانى و داراى بينى برجسته و در عين حال زيباست . و داراى شرف و فخرى است كه او را از انجام كار زشت باز ميدارد و روش او مايهء راهنمائى است .\r\nبهر حال او فرزندش آماده شوند . و از هر قبيله مردى با فروتنى پيش او رود پس از اينكه خود را شستند و بوى خوش به كار بردند ، حجر الاسود را استلام كنند و هفت مرتبه گرد كعبه طواف كنند ، آنگاه به ابو قبيس بالا روند و آن مرد از خداى طلب باران كند و ديگران آمين گويند ، ميان ايشان كسى است كه پاك و پاكيزه است ، اگر مىخواهيد بهره‌مند گرديد و به آب و سبزه برسيد اين كار را انجام\r\n\r\n\r\n","description":"","footnote":"\r\n[ ( 18 - ) 
  ] در اين روايت سيف را امير حبشه دانسته است كه ظاهرا اشتباه است و سيف از ملوك يمن است و در دو سالگى پيامبر آمنه را نيز زنده بوده است .\r\n","page_name":" 192 ","page_number":192},
  {"content":"\r\n\r\n( 1 ) رقيقه مىگويد ، من به خود آمدم در حالى كه شيدا شده بودم و ترسيده بودم و رؤياى خود را براى ديگران بازگو مىكردم و همچنان در كوههاى اطراف مكّه بودم ، سوگند به كعبه و حرمت آن كه چيزى نگذشت شنيدم مردم مىگويند اين شيبة الحمد است و گرد عبد المطلب جمع شده‌اند ، و از هر قبيله كسى پيش او رفت و خود را شستند و بوى خوش به كار بردند و حجر الاسود لا لمس كرده و هفت مرتبه طواف نمودند و به كوه ابو قبيس بالا رفتند ، مردم گرد عبد المطلب به حالت دو روان شدند تا به قله كوه رسيدند ، و از دو طرف او ايستادند و پيامبر ( ص ) هم كه پسر بچهء در حال رشدى بود همراهشان بود ، عبد المطلب به پا خاست و در دنيايش خداى خود چنين گفت :\r\nپروردگارا ، اى سرور و سالار همه ، اى بر طرف كنندهء گرفتارىها ، تو عالمى هستى كه از كسى چيزى نياموخته‌اى و هر چه از تو بخواهند بر ميآورى ، اين مردان و زنان بندگان تواند ، و امناى حرم تو هستند ، خشك سالى خود را كه همه چيز را خشكانده است به تو شكايت مىكنند ، پروردگارا سخن ايشان را بشنو و باران سود بخش زندگى زاى خود را بر ايشان فرو فرست ، هنوز به كنار كعبه نرسيده بودند كه باران شروع به بارش نمود و رودخانه‌ها و صحراها انباشته شد .\r\nشنيدم كه دو پير مرد قرشى به عبد المطلب مىگويند ، اين موهبت بر تو گوارا باد ، مردم مكه از بركت تو دوباره زنده شدند ، رقيقه در اين مورد اشعارى سروده است كه مضمون آن چنين است .\r\n« خدا به بركت عبد المطلب سرزمين ما را سيراب ساخت . باران بيش از اندازه تأخير كرده بود و ما شرم را از دست داده بوديم ، ابرى سياه رنگ آبى فراوان بر ما فرو ريخت كه راه‌ها را انباشته كرد و شهرها و درختان را زنده ساخت ، سيلى بود كه خداوند به فرخندگى مردى كه بهترين فرزند مضر است عنايت كرد ، فرخنده فرمانى كه از ابر بوسيله او طلب باران مىشود در ميان همه مردم نظير و مانند ندارد » . [ ( 20 ) 
  ]\r\n\r\n\r\n","description":"","footnote":"\r\n[ ( 20 - ) 
  ] براى اطلاع بيشتر مراجعه شود به پاورقى ص 300 جلد اوّل سيرهء ابن هشام چاپ مصطفى السقا مصر 1355 هجرى قمرى و ص 431 ناسخ التواريخ جلد عيسى ( ع ) چاپ سنگى .\r\n","page_name":" 193 ","page_number":193},
  {"content":"\r\n\r\n( 1 )\r\n\r\n« آنچه دربارهء مهربانى عبد المطلب به پيامبر آمده است و وصيت او هنگام وفات به ابو طالب » 32 :\r\nاز سعيد روايت شده است كه گفت در جاهليت حجّ گزاردم مردى را ديدم كه گرد خانه طواف مىكند و اين شعر را ميخواند :\r\nپروردگارا سوار كار من محمد ( ص ) را به من برگردان ، خدايا او را برگردان و يار و مددكار من قرارش ده » .\r\nگفتم اين كيست ؟ گفتند عبد المطلب بن هشام است فرزندزاده‌اش را در جستجوى شترى فرستاده است و او را پى هر كارى كه فرستاده است موفق بوده و اين دفعه تأخير كرده است ، در اين هنگام پيامبر در حالى كه شتر را پى خود مىكشيد آمد . عبد المطلب او را در آغوش كشيد و گفت پسركم بسيار بىتاب شده بودم بطورى كه هرگز اين چنين نگران نشده بودم ، به خدا سوگند از اين پس نه ترا پى كارى ميفرستم و نه از من جدا بشو . نظير اين روايت از حيده هم نقل شده است .\r\nمحمد بن اسحق بن يسار مىگويد كه پيامبر بيشتر اوقات با عبد المطلب همراه بود ، در سايه كعبه تشكى براى عبد المطلب مىگستردند و هيچيك از فرزندان او باحترام پدر هرگز بر آن نمىنشستند ، پيامبر مىآمد و روى آن تشك مىنشست برخى از عموهايش او را از اين كار منع ميكردند ، عبد المطلب مىگفت پسرم را آزاد بگذاريد او را شأن مخصوصى است .\r\nهنگام مرگ عبد المطلب پيامبر هشت ساله بود يعنى از واقعهء فيل هشت سال گذشته بود . ابن اسحق مىگويد چنين آورده‌اند كه عبد المطلب به ابو طالب كه برادر پدر و مادرى عبد الله و نام اصلى او عبد مناف بود چنين وصيت كرد .\r\nاى عبد مناف ترا وصيت مىكنم كه پس از من مواظب يكدانه‌اى باشى كه پس از پدرش تنها مانده است ، او در گهواره بود كه پدرش از او جدا شد و من براى او همچون مادر هم بودم .\r\nاشعار ديگرى هم سروده است كه مضمون آن چنين است :\r\nمن آرزومندم كه احمد سرا پا هدايت و رهنمونى باشد و كسانى كه اهل\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n( 1 ) عهد هستند مىدانند كه او چنانست . اين جوانمرد سرور نجديان خواهد بود و بر همهء نيرومندان پيروزى و برترى مىيابد .\r\nهمچنين مىگويند عبد المطلب اين ابيات را هم بعنوان وصيت به ابو طالب سروده است :\r\nمن كسى را كه كنيه‌اش ابو طالب و نامش عبد مناف است و تجربه‌ها دارد وصيت مىكنم در مورد فرزند كسى كه به سفر رفت و برنگشت ، من نا اميد نيستم و آرزومندم كه خداوند گفتار راهب را در مورد او راست قرار دهد و آل غالب را برترى بخشد ، من از دانشمندان يهود مسائل شگفتى درباره‌اش شنيده‌ام و اين كسى است كه همگان از او فرمان بردارى خواهند نمود ، كسانى كه در ابطح يا زمين‌هاى كوهستانى هستند و هر كس كه در كنار چاهها زندگى مىكند خواه آنها كه ساكن مكه‌اند يا آنها كه همسايه‌اند .\r\n\r\nآن چه دربارهء سفر پيامبر با عموى خود ابى طالب بسوى شام و ديدار با بحيراى راهب و آيات و معجزاتى كه صورت گرفته است وارد شده است 33 .\r\nابو القاسم طلحة بن على بغدادى در بغداد با اسناد خود از ابو موسى براى ما روايت كرد كه ابو طالب به شام رفت و پيامبر هم با او بود ، و همراه آن كاروان گروهى از بزرگان قريش هم بودند ، چون نزديك دير راهب رسيدند فرود آمدند و بارهاى خود را پياده كردند ، پيش از اين سفر هر گاه كاروان به آنجا ميرسيد راهب توجهى به ايشان نداشت و از دير خود بيرون نمىآمد . امّا اين دفعه ميان ايشان آمد و جستجو ميكرد تا اينكه آمد و دست پيامبر را گرفت و گفت اين سرور جهانيان است و فرستادهء پروردگار و خداوند او را براى همهء جهانيان رحمت قرار داده است .\r\nبعضى از سالخوردگان قريش به او گفتند از كجا ميدانى ؟ گفت شما هنگامى كه از آن گردنه گذشته‌ايد به هر سنگ و درختى كه گذشته‌ايد براى اين پسر به خاك افتاده و سجده نمودند و آنها براى هيچكس جز پيامبر سجده نمىكنند . بعلاوه من او را از مهر نبوت كه در انتهاى غضروف شانهء او و به شكل سيب است مىشناسم ، سپس راهب برگشت و براى ايشان غذايى تهيه كرد و\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n( 1 ) آورد و در آن هنگام پيامبر ( ص ) مواظب شتران بود ، راهب گفت بفرستيد تا او بيايد ، پيامبر آمد در حالى كه ابرى بر سرش سايه افكنده بود راهب گفت بنگريد كه ابرى بر او سايه افكنده است ، چون پيامبر نزديك جمع آمد آنها قبلا زير سايهء درختى نشسته بودند و چون پيامبر نشست سايهء درخت روى او آمد راهب گفت بنگريد كه سايهء درخت جانب او آمد ، در همان حال كه راهب ايستاده بود و آنها را سوگند مىداد كه پيامبر را با خود به روم و شام نبرند چون آنها او را از صفاتى كه مىدانند مىشناسند و خواهند كشت .\r\nو هفت يا نه نفر از طرف روم آمدند ، راهب از ايشان استقبال كرد و گفت براى چه آمده‌ايد ؟ گفتند آمده‌ايم تا اين پيامبر را خارج از شهر ببينيم و بگوييم كه در همه راهها كسانى را براى ديده بانى فرستاده‌اند ، راهب گفت آيا شما بهتر از خودتان كسى را در شهر باقى گذاشته‌ايد ؟ گفتند نه ما چون مطلع شديم كه كاروان از اين راه ميآيد آمديم تا خبر دهيم راهب گفت آيا اگر خداوند كارى را اراده و تقدير فرمايد كه انجام شود كسى مىتواند از آن جلوگيرى نمايد ؟\r\nگفتند نه ، گفت پس فعلا همراه او باشيد و چند ساعتى ايشان با پيامبر بودند ، در عين حال خود راهب آمد و گفت شما را به خدا سوگند مىدهم كه سرپرست محمد ( ص ) را به من معرفى نمائيد ، گفتند ابو طالب است ، راهب آن قدر ابو طالب را سوگند داد تا اينكه ابو طالب پيامبر ( ص ) را روانهء مكه كرد .\r\nراهب مقدارى زيتون و كلوچه بعنوان توشه همراه پيامبر نمود و ابو بكر بلال را همراه پيامبر ساخت . مىگويند سلسلهء اسناد اين روايت فقط به يك نفر كه نامش قراد است ختم مىشود . ولى بهر حال بين نويسندگان مغازى معروف است . [ ( 21 ) 
  ] .\r\nمحمد بن اسحق هم روايت مىكند كه پس از مرگ پدر بزرگ ، ابو طالب عهده‌دار سرپرستى پيامبر گرديد ، ابو طالب همراه كاروانى آهنگ شام\r\n\r\n\r\n","description":"","footnote":"\r\n[ ( 21 - ) 
  ] با توجه به اينكه ابو بكر سه سال بعد از رحلت پيامبر در گذشته و هنگام مرگ 63 ساله بوده است ظاهرا موضوع كمك او در برگرداندن پيامبر در اين روايت صحيح نيست .\r\n","page_name":" 196 ","page_number":196},
  {"content":"\r\n\r\n( 1 ) كرد چون آمادهء حركت شد و مىخواست به راه افتد ، پيامبر پيش او آمد و گفت عمو جان چه كسى عهده‌دار كارهاى من خواهد بود ؟ و ميدانى كه من نه پدر دارم و نه مادر ابو طالب براى او ناراحت شد و گفت سوگند به خدا كه او را با خود مىبرم نه از او جدا ميشوم و نه او از من جدا خواهد شد . و پيامبر ( ص ) را با خود همراه برد .\r\nچون اين كاروان در شهر بصرى كه در سرزمين شام است فرود آمد و در آنجا راهبى بنام بحيرا در صومعه‌اى زندگى ميكرد و داناترين مردم بود ، و مىگويند همواره در اين صومعه راهبى ميزيسته كه علوم مختلف را از كتابى كه به ارث ميبرده‌اند مىدانسته است .\r\nدر سال‌هاى پيش كه كاروان به آنجا ميرسد راهب با ايشان كارى نداشت و صحبت نمىنمود و بسراغ ايشان مىآمد ، امّا اين دفعه از دور كه كاروان را ديده بود متوجه ابرى شده بود كه بر سر پيامبر سايه افكنده است و هم متوجه شاخه‌هاى درختان گرديد كه جمع شد و بر آن حضرت سايه افكند ، اين بود كه از دير خود به زير آمد و غذاى فراوانى تهيه كرد و خطاب به كاروان قريش گفت من براى شما غذايى تهيه كرده‌ام و دلم ميخواهد كه همه از بزرگ و كوچك و بنده و آزاد براى خوردن آن حضور بهمرسانيد .\r\nيكى از كاروانيان پرسيد اين دفعه تو وضع ويژه‌اى دارى ما از اين جا بسيار گذشته‌ايم امروز چه خبر است ؟ بحيرا گفت راست مىگوئى ولى بهر حال ميهمان هستيد و خواستم شما را گرامى بدارم و غذايى فراهم آوردم تا همه شما از آن بخوريد ، كاروان همه پيش راهب گرد آمدند بجز پيامبر كه بواسطهء كمى سنّ حضور نيافت و كنار بارها باقى ماند و همچنان زير سايهء درخت نشسته بود .\r\nچون بحيرا در ايشان نگريست و پيامبر را كه صفات او را مىدانست نديد پرسيد اى قريشيان آيا كسى از شما هست كه حاضر نشده باشد ؟ گفتند كسى باقى نمانده بجز پسر بچه‌اى كه كنار بارها باقى مانده است ، گفت او را فراخوانيد تا بر سر سفره حاضر شود ، يكى از قريشيان گفت سوگند به لات و عزّى\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n( 1 ) كه اين نوعى سرزنش و زشتى است كه يتيم عبد الله بر سر سفره حاضر نباشد و خود از جاى برخاست و او را با خود آورد و كنار ديگران نشاند ، چون بحيرا او را ديد بدقت نگاهش كرد تا صفاتى را كه ميدانست در حضرت ببيند ، چون كاروانيان غذا خوردند و پراكنده شدند ، بحيرا به پا خاست و گفت اى پسر ترا به لات و عزّى سوگند مىدهم كه هر چه مىپرسم به من جواب دهى ، بحيرا پيامبر را به نام آن دو بت سوگند داد كه مىشنيد قرشيان به آنها سوگند مىخورند .\r\nپيامبر با ناراحتى فرمود نام اين دو بت را مياور ، سوگند به خدا كه هيچ چيز را به اندازهء آن دو دشمن نميدارم ، بحيرا گفت ترا به خدا سوگند مىدهم كه از آن چه مىپرسم مرا خبر دهى . پيامبر فرمود هر چه ميخواهى بپرس ، بحيرا پرسش‌هائى كه در مورد خصوصيات جسمى و كيفيت خواب آن حضرت داشت پرسيد و متوجه شد كه مطابق با آنچه كه ميدانست مىباشد ، سپس به پشت پيامبر نگريست و مهر نبوت را ميان دو شانهء او ديد ، آنگاه به ابو طالب گفت نسبت تو با اين پسر چيست ؟ ابو طالب گفت پسر من است ، راهب گفت اين پسر تو نيست و نبايد پدرش زنده باشد ، ابو طالب گفت برادرزادهء من است ، گفت پدرش در چه حال است ؟ ابو طالب گفت پدرش هنگامى كه او هنوز متولد نشده بود در گذشته است ، راهب گفت راست ميگوئى ، آنگاه گفت برادرزاده‌ات را به شهر خودش برگردان و از يهوديان درباره‌اش بترس زيرا اگر او را بشناسند حتما به او صدمه خواهند زد و اين برادر زاده تو در آينده داراى شأن و منزلت مهمّى خواهد بود . باز هم توصيه كرد كه او را زودتر به مكه برگرداند .\r\nابو طالب كارهاى بازرگانى خود را بسرعت انجام داد و بجانب مكه روان گرديد .\r\nمىگويند سه نفر از اهل كتاب به نامهاى زعبير ، ثمام ، و دريس در اين سفر آثار و نشانه‌هاى پيامبر را ديدند و قصد جان او نمودند ، راهب گفت حال كه نشانه‌هاى او را مطابق يافتيد اگر همه با هم جمع شويد به او پيروز نخواهيد شد و خدا را به ياد ايشان آورد و آنها را منصرف ساخت . آنها گفتار بحيرا را تصديق كردند و باز گشتند ، ابو طالب دربارهء اين سفر و مسير خود و قضيهء راهب و قصد اين\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n( 1 ) سه نفر اشعارى سروده است كه ابن اسحق سه قصيده از سروده‌هاى او را آورده است .\r\n\r\nحفظ الهى از پيامبر ( ص ) در طفوليت و جوانى و پاك داشتن آن حضرت از پليديهاى جاهليّت 34\r\nابن اسحق مىگويد پيامبر ( ص ) رشد مىنمود و خداوند او را از پليديهاى دورهء جاهلى حفظ فرمود و در امان نگهداشت ، زيرا ارادهء الهى بر گرامى داشت او بود و او را به پيامبرى برگزيده بود و او تا هنگامى كه به حد بلوغ رسيد اگر چه ظاهرا به آيين قوم خود بود امّا از لحاظ رعايت اصول اخلاقى و آداب معاشرت و رعايت حقوق مردم و مخصوصا حق همسايگى از همه برتر و خوشخوىتر و راستگوتر و امانت دارتر بود و از همهء اخلاق نكوهيده و ناروا و بويژه ناسزا گوئى پاك و بدور بود ، آنچنان كه بواسطه جمع شدن همه كارهاى نيك در وجود عزيزش او را امين لقب داده بودند ، پيامبر ( ص ) گاه حديثى در مورد كيفيت نگهدارى خداوند او را در كودكى از انجام كارهاى خلاف ادب بيان مىداشته است ، چنانچه پدرم اسحق بن يسار با اسناد خود از رسول خدا روايت مىكرد كه مىفرمود با گروهى از بچه‌هاى هم سنّ و سال خودم بودم و لنگ‌هاى خود را بر گردن انداخته و سنگ به اين سو و آن سو مىبرديم ( عورت من پوشيده نبود ) ناگاه شخصى ظاهرا شد و سيلى محكمى به من زد و گفت لنگ و جامه خود را محكم ببند .\r\nابو نصر محمد بن على فقيه شيرازى با اسناد خود از جابر بن عبد الله روايت مىكند كه پيامبر هم همراه ساير مردم براى ساختمان كعبه سنگ حمل مىفرمود ، و پارچه به كمر بسته بود ، عباس عموى او گفت برادرزادهء عزيزم خوب است لنگ خود را بازكنى و به دوشت ببندى تا از سنگ صدمه نبيند . پيامبر لنگ خود را باز كرد تا بدوش افكند كه ناگاه بيهوش شد و به زمين افتاد و ديگر هرگز كسى آن حضرت را برهنه نديد .\r\nابو عبد الله حافظ هم از جابر بن عبد الله روايت مىكند كه چون كعبه را باز سازى مىكردند پيامبر و عمويش عباس سنگ مىآوردند ، عباس گفت لنگ\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n( 1 ) خود را بر دوش بيفكن تا از سنگ محفوظ بماند و پيامبر اين كار را كرد ، ناگاه به زمين افتاد و چشمانش به آسمان برگشت و سپس برخاست و گفت لنگ من كو ؟\r\nو آن را محكم و استوار بست . اين هر دو روايت را بخارى و مسلم هم در صحيح خود آورده‌اند .\r\nو هم از عباس روايت است كه مىگفت هنگام باز سازى كعبه قريش مردان را دو نفر دو نفر مأمور آوردن سنگ نموده بودند و خانمها گل و گچ حمل ميكردند من و برادرزاده‌ام محمد ( ص ) با هم بوديم و سنگ مىبرديم و لنگ‌هاى خود را باز كرده و زير سنگ‌ها روى دوشمان گذاشته بوديم و چون مردم مىآمدند لنگ‌هاى خود را مىبستيم ، همانطور كه پيامبر جلو ميرفت و من از پشت سرش مىآمدم ناگاه به زمين افتاد من دويدم و سنگهاى خود را به زمين ريختم و ديدم پيامبر به آسمان نگاه مىكند ، گفتم چه شد ؟ برخاست و لنگ خود را محكم بست و گفت مرا نهى كردند كه برهنه راه روم و من اين داستان را از مردم پوشيده ميداشتم از ترس اينكه نگويند كه او ديوانه است .\r\nاز على بن ابى طالب عليه السّلام روايت است كه مىفرمود از پيامبر شنيدم كه ميفرمود هرگز در مجالس شبانهء جاهليت كه در آن زن و مرد شركت داشتند حاضر نشدم مگر دو مرتبه كه هر دو بار هم خداوند مرا حفظ فرمود ، شبى به يكى از جوانان مكه كه با هم دنبال گوسپندان بوديم ، گفتم امشب تو از گوسپندان من هم مواظبت كن تا من هم در يكى از مجالس شبانهء مكه كه در آن افسانه مىگويند شركت كنم ، گفت انجام مىدهم ، من وارد مكه شدم به اولين خانه مكه كه رسيدم صداى ساز و آواز شنيدم ، گفتم چه خبر است ، گفتند فلان كس ازدواج كرده است و جشن عروسى است . نشستم كه تماشا كنم چنان فورى خوابم برد كه متوجه هيچ چيز نشدم و با تابش آفتاب بيدار شدم .\r\nپيش دوست خود برگشتم گفت چه كردى گفتم به يك عروسى رفتم و خوابم برد . سپس شبى ديگر هم از دوستم همين تقاضا را كردم و او هم پذيرفت ، آن شب هم چون وارد مكه شدم مثل همان شب از خانه‌اى صداى موسيقى شنيدم و پرسيدم چه خبر است ؟ گفتند مراسم زفاف فلانى است . نشستم كه تماشا كنم\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n( 1 ) باز هم فورى خواب مرا در ربود و با تابش آفتاب بيدار شدم و پيش دوستم برگشتم ، گفت چه كردى ؟ گفتم به عروسى رفتم و خوابم برد ، و به خدا قسم كه ديگر نه به اين كار رغبتى داشتم و نه تكرار كردم تا آنكه خداوند مرا به پيامبرى گرامى داشت .\r\nزيد بن حارثه مىگويد : بتى از مس ساخته بودند كه نامش اساف يا نائله بود مشركان حين طواف بر آن دست مىكشيدند وقتى پيامبر طواف مىكرد من هم با او طواف مىكردم چون از كنار آن بت گذشتم آن را دست كشيدم پيامبر فرمود به اين دست مكش ، زيد مىگويد به طواف خود ادامه دادم و با خود گفتم باز هم به آن دست مىكشم تا ببينم چه مىشود و دوباره دست كشيدم پيامبر فرمود مگر از اين كار نهى نشدى ، زيد مىگويد سوگند بخدائى كه او را گرامى داشت و قرآن را بر او فرستاد كه هيچگاه به بتى دست نكشيد تا اينكه خداوند او را به پيامبرى مبعوث فرمود . در داستان بحيرا هم گفتيم كه پيامبر فرمود كه هيچ چيز را به اندازه لات و عزّى مغضوب نمىدارد .\r\nجابر بن عبد الله مىگويد پيامبر ( ص ) همراه مشركان در معابدشان حاضر مىشد يك مرتبه پيامبر صداى دو فرشته را شنيد كه با يك ديگر صحبت مىداشتند يكى از ايشان به ديگرى مىگفت بيا برويم پشت سر پيامبر بايستيم ، او گفت چگونه مىتوانيم اين كار را انجام دهيم و حال آنكه او بتازگى بت‌ها را دست كشيده است . اوّلى گفت پيامبر از اين پس با مشركان در معابد حاضر نخواهد شد ، منظور اين است كه پيامبر در شركت در معابد با آنها همراه بوده است نه اينكه بت‌ها را استلام كرده باشد و اين داستان پيش از بعثت بوده است .\r\nعايشه مىگويد ، قريش و كسانى كه آيين قرشيان را داشتند شب عرفه در مزدلفه ( مشعر الحرام ) مىماندند و مىگفتند ما تار و پود كعبه‌ايم و بقيهء اعراب و مردم ديگر در عرفات وقوف ميكردند تا اين آيه نازل شد .\r\n ثُمَّ أَفِيضُوا مِنْ حَيْثُ أَفاضَ النَّاسُ  « پس باز گرديد از آنجا كه باز گشتند مردم » قسمتى از آيه 199 سوره 2 .\r\nاز آن پس قرشيان هم همراه ديگران در عرفات وقوف مىكردند . اين\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n( 1 ) حديث را مسلم و بخارى هر دو آورده‌اند .\r\nجبير بن مطعم مىگويد هنگامى كه پيامبر هنوز بآيين قوم خويش بود او را ديدم كه سوار بر شترى در عرفات وقوف كرده است و همراه ايشان به مشعر بازگشت ، و بعدها با توفيق الهى سنت‌هاى وقوف را تغيير داد . در اين روايت مقصود از اينكه پيامبر به آيين قوم خود بود شركت آن حضرت در سنت‌هايى از قبيل خريد و فروش و حجّ و آداب ازدواج است و مقصود شرك و كفر نيست زيرا آن حضرت هرگز مشرك نبوده است و قبلا هم ذكر شد كه پيامبر ( ص ) بت‌هاى مشركان را بشدت دشمن ميداشت .\r\nاز عبد الرحمن بن عوف روايت است كه پيامبر مىفرمود همراه عموها و خويشاوندان خود در پيمان حلف المطيبين شركت كردم و شكستن آن را دوست نمىداشتم اگر چه شتران سرخ موى به من ميدادند .\r\nاز ابو هريره هم روايت است كه پيامبر ميفرمود در هيچ پيمانى بجز حلف المطيبين شركت نكردم و اگر در مقابل آن شتران سرخ موى از من مىبود دوست نميداشتم كه آن را نقض كنم .\r\nمىگويد مقصود از حلف المطيبين پيمانى است كه خاندانهاى بنى هاشم و بنى اميه و بنى زهره و بنى مخزوم با يك ديگر بسته بودند .\r\nبعضى از سيره نويسان مىگويند مقصود پيمان حلف الفضول است ، چه پيمان حلف المطيبين پيش از عمر حضرت پيامبر بوده است ، و حلف الفضول نام پيمانى است كه براى يارى كردن يك ديگر و حق مظلوم را از ظالم گرفتن ميان خانواده‌هاى بنى هاشم و بنى مطلب و بنى اسد و بنى زهره و بنى تيم بسته شده است و ما اين موضوع را بطور مفصل در كتاب سنن آورده‌ايم .\r\nعباس بن عبد المطلب مىگويد به پيامبر گفتم آنچه موجب شد كه مسلمان شوم و به آئين تو در آيم معجزه‌يى بود كه در طفوليت از تو ديدم و آن اين است كه ميديدم تو با ماه در گهواره كه بودى راز و نياز مىكردى و با انگشت خود به آن اشاره مىكردى و بهر طرف كه اراده مىكردى ماه به آن طرف ميرفت پيامبر فرمود آرى من با ماه گفتگو داشتم و آن با من گفتگو مىداشت و مرا از گريه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n( 1 ) كردن وا ميداشت و ذكر سجدهء او را كه زير عرش سجده مىكرد مىشنيدم .\r\nحلبى تنها كسى است كه در كتاب خود اسناد اين روايت را آورده است و رويهمرفته حديث مجهولى است .\r\n\r\nآنچه در تجديد ساختمان كعبه نقل شده است و معجزات و آثار پيامبر ( ص ) در آن 35 .\r\nخداوند متعال ميفرمايد  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ  : « نخستين خانه‌هايى كه براى عبادت مردم تعيين شده است خانه‌اى است در مكه كه فرخنده و مايهء رهنمونى جهانيان است » آيهء 96 سوره 3 .\r\nابو على رودبارى با اسناد خود از ابو ذر روايت مىكند كه گفت از پيامبر ( ص ) پرسيدم نخستين مسجدى كه در زمين تعيين شد كدامست ؟ فرمود مسجد الحرام ، گفتم پس از آن كدام مسجد ؟ فرمود مسجد اقصى ، گفتم فاصله ميان آن دو چند سال است ؟ فرمود چهل سال در عين حال هر جا كه بودى و وقت نماز فرا رسيد نماز بگزار كه همانجا مسجد است . مسلم و بخارى هم هر دو نفر اين حديث را آورده‌اند .\r\nعبد الله بن عمرو مىگويد خانه كعبهء دو هزار سال پيش از اصل زمين وجود داشته و خشكىهاى جهان از زير آن گسترده شده است .\r\nو از همين عبد الله بن عمرو بن العاص روايت است كه پيامبر فرمود خداوند جبرئيل را بسوى آدم و حوا فرستاد و فرمان داد كه براى من معبدى بسازيد . جبرئيل نقشه آن را خط كشى نمود و آدم شروع به كندن زمين نمود و حوا خاك را مىبرد تا به آب رسيدند و به آدم وحى شد كه سهم تو همين مقدارى است و اكنون گرد آن طواف كنيد و به او گفته شد كه تو نخستين انسان و اين نخستين معبد است ، سپس روزگارى گذشت تا اينكه نوح ( ع ) حج گزارد .\r\nروزگارى ديگر گذشت تا ابراهيم موفق شد پايه‌هاى خانهء كعبه را بسازد و برفرازد .\r\nاز محمد بن كعب قرظى يا شخصى ديگرى روايت شده است كه چون آدم عليه السّلام حجّ گزارد فرشتگان بديدارش آمدند و گفتند مراسم حجّ تو پسنديده و\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n( 1 ) خوب است و ما دو هزار سال پيش از تو حجّ گزارده‌ايم .\r\nعروة بن زبير مىگويد پيامبران بجز هود و صالح حج گزارده‌اند ، نوح حج گزارد و سپس طوفان پيش آمد و به خانه كعبه هم آسيب فراوان رسيد و محل كعبه زمين سرخ رنگ صافى بود . چون خداوند متعال هود را بر انگيخت سرگرم كارهاى قوم خود بود تا خداوند او را بسوى خود فرا خواند و در گذشت و موفق به گزاردن حج نشد . سپس خداوند صالح را بر انگيخت او هم سر گرم كارهاى قوم خود بود تا در گذشت و موفق به انجام حج نشد و چون خداوند آن نقطه را براى ابراهيم ( ع ) روشن ساخت و ابراهيم حج گزارد ، هيچ پيامبرى بعد از ابراهيم نيامده است مگر اينكه حج گزارده است .\r\nروايت شده است كه سعيد بن جبير مىگفت اى جوانان اگر سؤالى داريد بپرسيد كه من هم به زودى از ميان شما رخت بر مىبندم و مردم پرسشهائى از او مىپرسيدند ، مردى به او گفت خداوند سلامتت بدارد آيا در مورد مقام ابراهيم ( ع ) با ما هم عقيده‌اى ؟ سعيد گفت شما در اين باره چه مىگوئيد ؟ گفت عقيده داريم كه چون ابراهيم ( ع ) بديدن اسماعيل ( ع ) آمد ، همسر اسماعيل از او خواست كه فرود آيد ، ابراهيم ( ع ) خوددارى كرد و همسر اسماعيل اين سنگ را آورد و زير پاى ابراهيم نهاد ، سعيد گفت اين چنين نيست . ابن عباس اين مطلب را چنين مىگفت : اولين زنى كه منطقهء خاصى براى سكونت او برگزيده شد هاجر مادر اسماعيل بود كه ميخواستند از بروز سوء تفاهم ميان او و ساره جلوگيرى شود ، و به همين جهت ابراهيم ( ع ) اسماعيل ( ع ) و مادرش را با خود آورد و آن دو را كنار كعبه گذاشت و اسماعيل كودكى شيرخواره بود و در آن روزگار نه مكه آبى داشت و نه ساكنى ، ابراهيم ( ع ) آن دو را در آنجا گذاشت و جوالى خرما و مشكى آب براى آنها گذاشت و به راه افتاد ، مادر اسماعيل پى او رفت و پرسيد كجا ميروى و ما را در اين صحرا كه نه انيسى در آن است و نه آبادى رها ميكنى ؟ و اين مطلب را سه بار تكرار كرد و ابراهيم ( ع ) به او توجهى نكرد سرانجام مادر اسماعيل گفت آيا پروردگار ترا مأمور به اين كار كرده است ؟ ابراهيم گفت آرى ، گفت در اين صورت خداوند ما را نابود نخواهد كرد و برگشت .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n( 1 ) ابراهيم ( ع ) هم به راه افتاد امّا چون به نقطهء ثنيه رسيد كه ديگر مادر و فرزند او را نمىديدند روى به كعبه آورد و دستهاى خود را بر افراشت و چنين خواند .\r\n رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ . . . )  ، « پروردگارا من يكى از فرزندان و اهل خود را در صحرايى خشك و بى سبزه ساكن ساختم . » آيه 37 سوره 14 .\r\nمادر اسماعيل هم شروع كرد به شير دادن فرزند و از همان آب مشك مىآشاميد تا تمام شد و خود و كودكش سخت تشنه و گرسنه شدند و مادر متوجه شد كه كودك از تشنگى به خود مىپيچد براى اينكه اين منظره را نبيند به راه افتاد و بر كوه صفا كه نزديك‌ترين كوهها بود بر آمد و اطراف را نگريست تا شايد كسى را ببيند و چون هيچ چيز نديد از كوه صفا پايين آمد و چون به درّه رسيد با ترس اطراف را نگاه كرد و با تلاش شروع به دويدن نمود تا بكوه مروه رسيد و از آن بالا رفت كه شايد كسى را ببيند باز هم كسى نديد و بجانب صفا برگشت و اين كار را هفت مرتبه انجام داد .\r\nابن عباس مىگويد پيامبر مىفرمود بدين جهت است كه مردم هفت مرتبه سعى مىكنند ، در دفعهء آخرى كه مادر بكوه مروه بالا رفت صدائى شنيد گفت خاموش ، چه مىپنداشت كه چيزى قصد جان او را دارد ، دوباره گوش فرا داد و صدا را شنيد ، گفت اگر مقصود كمك به من است من صداى ترا مىشنوم و در اين هنگام متوجه فرشته‌اى شد كه در محل زمزم پاى به زمين مىكوبد و يا بال خود را به زمين مىكشد و آب آشكار شد مادر اسماعيل دور آن را سنگ چين نمود و آب به مقدار مشك برداشت و هر قدر آب از آن چشمه بر ميداشت دوباره مىجوشيد .\r\nمىگويد پيامبر مىفرمود خداوند مادر اسماعيل را رحمت كناد اگر جلو زمزم را نمىگرفت چشمه‌اى سخت جوشنده بود ، مادر اسماعيل از آن آب بكودك خود آشاماند و خود نيز بياشاميد و فرشته به دو گفت از تنگدستى و تباهى مترس اين\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n( 1 ) جا خانهء خداست كه اين پسر و پدرش آن را خواهند ساخت و خداوند اهل آن را تباه نخواهد ساخت . و كعبه بر تپه‌اى مرتفع قرار داشت و چون پاره كوهى بر افراشته مىنمود كه سيلاب‌ها از چپ و راست آن مىگذشت . اسماعيل و مادرش همچنان در آنجا زندگى مىكردند تا اينكه گروهى از قبيلهء جرهم از آنجا گذشتند و در پايين مكه فرود آمدند و متوجهء پرندگانى شدند كه در آنجا در حال پروازند ، گفتند تا آنجا كه به ياد داريم در اين درّه آب نبود و يكى دو نفر را براى تحقيق فرستادند ، آنها باز آمدند و خبر آوردند كه در آن جا آب هست ، ايشان بسوى آب آمدند و از مادر اسماعيل اجازه خواستند تا در آن جا فرو آيند و ساكن شوند ، او اجازه داد به شرط آنكه حقى بر آب نداشته باشند ، مادر اسماعيل هم كه معاشرت را دوست ميداشت خوشحال شد و جرهميان در آن سرزمين ساكن شدند و خانواده‌هايى بوجود آمد .\r\nاسماعيل هم ميان ايشان رشد كرد و زبان عربى را از ايشان آموخت و آنها را شيفتهء خود ساخت و چون بزرگ شد زنى از ايشان را به همسرى برگزيد و مادرش هم پس از مدتى مرد .\r\nمعمّر كه يكى از راويان اين روايت است مىگويد عمر بن خطاب به قريش مىگفت پيش از شما فرماندهان مكه گروهى بودند كه طسم ناميده مىشدند ، سستى كردند و حرمت كعبه را نگاه نداشتند و خداى ايشان را نابود ساخت ، پس از ايشان جرهميان عهده دار كار شدند و سستى كردند و حرمت كعبه را چنان كه شايد نداشتند و خدا ايشان را هم نيست و نابود كرد ، پس از ايشان مردمى كه بودند كوتاهى نكردند و حرمت خانه را نگهداشتند .\r\nسعيد بن جبير در پى داستان اضافه نمود كه پس از ازدواج اسماعيل ( ع ) ، ابراهيم ( ع ) براى خبرگيرى و اطلاع از احوال او به حجاز آمد . اسماعيل را نديد از همسرش پرسيد كجا رفته است ؟ گفت به شكار ، ابراهيم ( ع ) از آن زن دربارهء زندگى و كار و بارشان پرسيد . گفت وضع ما بد است در تنگدستى و سختى هستيم و شكايت بسيار نمود . ابراهيم ( ع ) گفت چون شويت برگشت به او سلام برسان و بگو چهار چوب خانه‌ات را عوض كن ، چون اسماعيل برگشت گويى\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n( 1 ) چيزى فهميده باشد . پرسيد كه آيا كسى آمده است ؟ همسرش گفت آرى پير مردى آمد نخست از تو پرسيد و سپس از وضع زندگى ما و من گفتم كه در سختى و ناراحتى هستيم ، اسماعيل پرسيد كه پيامى نداد ؟ گفت چرا ، به من گفت كه سلام او را به تو ابلاغ كنم و بگويم كه چهار چوب خانه‌ات را عوض كنى . اسماعيل گفت او پدرم بوده است و مقصود از چهار چوب خانه تو هستى و او به من دستور جدائى از تو داده است و تو بخانواده‌ات بر گرد و او را طلاق داد و با بانوى ديگرى ازدواج كرد .\r\nمدتها گذشت ، « ابراهيم ( ع ) دوباره براى احوال‌پرسى اسماعيل آمد ، اتفاقا باز هم اسماعيل نبود ، از همسرش پرسيد كه كجا رفته است ؟ گفت بيرون از خانه رفته تا چيزى فراهم كند . ابراهيم ( ع ) پرسيد شما در چه حالى هستيد ؟ كار و بار شما چگونه است ؟ زن خدا را ستايش كرد و گفت در خير و فراوانى هستيم ، پرسيد خوراك شما چيست ؟ گفت گوشت و آب ابراهيم عرضه داشت پروردگارا در گوشت و اب ايشان بركت بده ابن عباس مىگويد پيامبر فرمود در ان هنگام دانه‌هاى كشاورزى هنوز در مكه نبود و گر نه ابراهيم عليه السّلام براى بركت آنها هم دعا مىكرد و براى گوشت و آب در مكه هيچ كسى درمانده نمىشود ، ابراهيم گفت چون همسرت برگشت به او سلام برسان و بگو چهار چوب خانه‌ات را استوار كن . چون اسماعيل آمد پرسيد كه آيا كسى اين جا آمده است ، گفت آرى پير مدرى آراسته و شريف آمد و دربارهء تو از من پرسيد و گفت چگونه زندگى مىكنيد ، گفتم در كمال خوبى ، اسماعيل پرسيد كه سفارشى نكرد ؟ گفت چرا نخست به تو سلام رسانيد و سپس گفت به اسماعيل بگو چهار چوب خانه را استوار بدارد ، اسماعيل گفت او پدرم بوده و منظور از چهار چوب خان توئى كه به من دستور داده است ترا نگهدارى كنم .\r\nمدتها گذشت و ابراهيم ( ع ) براى ديدن اسماعيل به مكه آمد و مىگويند كه ابراهيم با براق رفت و آمد مىكرد .\r\nسعيد بن جبير دنبالهء اين مطلب را چنين بيان مىكند كه چون دفعهء اخير ابراهيم ( ع ) آمد ، اسماعيل كنار چاه زمزم زير سايهء درختى نشسته بود و تير\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n( 1 ) مىتراشيد ، چون اسماعيل پدر را ديد برخاست و يك ديگر را در آغوش كشيدند و گريستند چنانچه مرغان هوا را دل به حال آن دو سوخت ، آنگاه ابراهيم عليه السّلام گفت خداوند به من فرمانى داده است ، اسماعيل گفت فرمان را اجرا كن ، ابراهيم گفت آيا مرا يارى ميكنى ؟ گفت آرى ، ابراهيم گفت خداوند فرمان داده است كه در اين جا خانه‌اى بسازم و شروع به ساختن و بر آوردن پايه‌هاى كعبه نمود اسماعيل سنگ مىآورد و ابراهيم مىچيد چون ساختمان بر آمد ابراهيم اين سنگ را ( مقام ) آورد و زير پاى خود نهاد و روى آن مىايستاد و كعبه را مىساخت ، و مىگفتند :\r\n رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ  « پروردگارا از ما بپذير كه تو شنواى دانائى » قسمتى از آيهء 127 سورهء 2 .\r\nو همچنان كه كعبه را مىساختند طواف هم مىكردند و همان دعا را ميخواندند ، اين روايت را بخارى در صحيح خود آورده است .\r\nباز هم همين عبد الله بن عمرو عاص روايت مىكند كه پيامبر مىفرمود ركن و مقام از ياقوت‌هاى بهشتى است و اگر گناهان آدميان نبود و گناهكاران آن دو را دست نمىكشيدند فروغ آن دو از خاور تا باختر را روشن مىكرد و هيچ دردمند و بيمارى به آنها دست نمىكشيد مگر اينكه بهبود مىيافت .\r\nاسماعيل بن عبد الرحمن سدّى روايت مىكند كه آدم از بهشت بيرون آمد در حالى كه برگ درختى و سنگى در دست داشت . برگ مذكور در هند افتاد و اين همه گياهان معطّر و خوشبو نتيجه آنست ، سنگ مذكور هم ياقوت سپيد بهشتى بود كه مىدرخشيد ، هنگامى كه ابراهيم كعبه را مىساخت چون بموضع حجر رسيد به اسماعيل گفت سنگى بياور تا در اين جا بگذارم ، اسماعيل سنگى از كوه آورد كه ابراهيم آن را نپسنديد و گفت اين را تغيير بده و چند بار آن را عوض كرد ، آخرين بار كه اسماعيل براى پيدا كردن سنگ ديگرى رفته بود جبرئيل همان سنگى را كه آدم از بهشت آورده بود آورد و ابراهيم ( ع ) آن را كار گذاشت ، چون اسماعيل آمد گفت اين سنگ را چه كسى آورد ، ابراهيم گفت كسى كه از تو بانشاطتر و چابك‌تر است .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n( 1 ) همين سعيد بن جبير از ابن عباس در تفسير آيهء  « وَ أَذِّنْ فِي النَّاسِ بِالْحَجِّ  ميان مردم فرمان حج بده » آيهء 27 سورهء 22 .\r\nروايت مىكند كه چون خداوند متعال به ابراهيم فرمان داد تا مردم را براى انجام مراسم حجّ فرا خواند ابراهيم ( ع ) بانگ برداشت كه اى مردم پروردگار شما خانه‌اى را مخصوص خود گردانيده و امر فرموده است كه حج بگزاريد . هر كس و هر چيز از درخت و سنگ و بيشه و خاك كه صداى ابراهيم ( ع ) و فرمان خدا را شنيد بانگ برداشت كه گوش بفرمانم ، پروردگارا گوش بفرمانم .\r\nابن خيثم مىگويد به دائى خود ابو الطفيل گفتم ، دربارهء كعبه پيش از آنكه قريش آن را بسازند توضيحى بده ، گفت ساختمان كعبه از سنگ‌هاى بزرگى بود كه بدون ملاط و گل و گچ و غير آن بر روى هم چيده شده بود و اندازهء آن به قدر قامت يك انسان بود ، پرده را نخست مىآويختند و سپس آن را با طناب مىبستند ، تا اينكه كشتىيى از روميان در شعيبه شكست و قريشيان رفتند و چوبهاى آن را آوردند و درودگرى رومى كه نامش بلعوم بود همراه ايشان آمد ، چون به مكه آمدند تصميم به تجديد ساختمان كعبه گرفتند و براى اين كار گرد آمدند و سنگ‌ها را از مناطق مختلف مىآوردند . و پيامبر ( ص ) هم مانند ديگران سنگ مىآورد و يك مرتبه لنگ او كه راه راه بود باز شد ، بانگى شديد شنيد كه اى محمد ( ص ) خود را بپوش و اين نخستين ندايى بود كه شنيد و هرگز او را پس از آن برهنه نديدند و پيش از آن هم كسى او را برهنه نديده بود .\r\nخالد بن عرعره مىگويد مردى از على عليه السّلام پرسيد آيا مقصود از اينكه مىگويند نخستين خانه‌اى كه براى مردم بنا شده كعبه است اين است كه اولين خانهء معمولى است ؟ على ( ع ) فرمودند ، نه ، منظور اين است كه نخستين معبد و پرستشگاه است كه بركت و راهنمائى در آن نهاده شده است و مقام ابراهيم ( ع ) هم آنجاست و هر كس آنجا در آيد آمن است و اگر بخواهى خبر مىدهم كه چگونه ساخته شده است .\r\nخداوند متعال به ابراهيم وحى فرمود كه براى من معبدى در زمين بساز و\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n( 1 ) اين كار براى او سخت بود زيرا جاى خانه را نميدانست ، خداوند متعال سكينه و آرامش را بسوى او گسيل داشت و آن به صورت گردبادى بود خاك برانگيزنده ، ابراهيم ( ع ) پى آن گردباد روان شد و چون بجاى كعبه رسيدند گردباد همچو مارى كه بر گرد خود حلقه زند ، حلقه وار باقى ماند و ابراهيم ( ع ) خانه را در آنجا بنا نهاد و در هر روز به اندازه يك ساق ساختمان را بالا ميآورد چون به حدّ حجر الاسود رسيد به اسماعيل فرمود سنگى بياور ، اسماعيل پى سنگ رفت چون باز آمد ديد كه پدر حجر الاسود را به كار گذاشته است ، پرسيد اين سنگ را كه آورد ؟ گفت كسى آورد كه به تو و ساختمان تو متّكى نيست . آن را جبرئيل از آسمان آورد و من كار گذاشتم .\r\nابو نصر بن قتاده هم اين روايت را از خالد بن عرعره نقل مىكند و در آن از قول على عليه السّلام افزوده است كه گفت در روزگاران گذشته آن خانه ويران شد عمالقه آن را ساختند و پس از روزگارى باز هم ويران گرديد و جرهميان آن را بنا نمودند و باز گذشت روزگار ويران شد تا اينكه قريش آن را ساختند و در آن زمان رسول خدا جوان بود و چون قريش خواستند حجر الاسود را نصب كنند ميان ايشان اختلاف افتاد گفتند اولين كسى كه از اين كوچه بيايد و حكم كند فرمانش را مىپذيريم و پيامبر نخستين كس بود كه در آمد و دستور فرمود تا حجر را در پارچه‌اى بگذارند و همه رؤساى قبائل آن را بلند نمايند .\r\nمحمد بن الحسن فورك هم با اسناد خود از خالد بن عرعره نقل مىكند كه على عليه السّلام ميفرمود ، پس از اينكه كعبه بعد از ساختمان جرهميان ويران شد قريش آن را دوباره ساختند و چون خواستند حجر را نصب كنند ميان ايشان ستيزه و مشاجره شد كه چه كسى آن را نصب نمايد و اتفاق كردند كه هر كس از در وارد شود سنگ را نصب نمايد اتفاقا پيامبر ( ص ) از در بنى شيبه وارد مسجد شد و دستور داد جامه‌اى بگسترانند و حجر را ميان آن نهند و رؤساى قبائل هر يك گوشه‌اى از آن را بگيرند و بلند نمايند آنگاه پيامبر خود حجر را نصب فرمود .\r\nابن شهاب روايت مىكند كه چون پيامبر ( ص ) به حد بلوغ رسيده بود ، زنى در حالى كه آتشدان در دست داشت براى عودسوزى كنار كعبه آمد ، شراره‌اى\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n( 1 ) از آتشدان جهيد و بر پردهء كعبه گرفت و آن را به آتش كشيد و كعبه هم سوخت ، * قريشيان آن را ويران كردند و دوباره ساختند و چون به جاى حجر الاسود رسيدند ميان قبائل درباره اينكه چه كسى حجر را بردارد و نصب كند اختلاف افتاد ، گفتند اولين شخصى كه بيايد حكم خواهد بود پيامبر كه نوجوانى بود ظاهر شد و در آن روز جامهء راه راه بر تن داشت و همو را به حكميت پذيرفتند ، پيامبر دستور فرمود تا حجر را در پارچه‌اى قرار دادند و بزرگ هر قبيله را فرا خواند و گوشه‌اى از آن پارچه را به او داد ، و خود بر روى كرسيچه‌اى رفت آنها سنگ را بلند كردند و پيامبر آن را نصب فرمود ، و هر چه از سنّ پيامبر بيشتر مىگذشت مردم از او خشنودتر مىشدند تا آنجا كه او را ملقب به امين ساختند و پيش از آنكه وحى بر آن حضرت نازل شود هر گاه ميخواستند قربانىهاى فربهء خود را قربانى كنند از او ميخواستند تا براى پذيرش آن دعا فرمايد . موسى بن عقبه روايت مىكند كه فاصلهء بين جنگ فجار و ساختمان كعبه وسيلهء قريش پانزده سال بود ، بين قبيلهء قريش و قبيلهء قيس بن عيلان پيمان نامه‌اى در بازار عكاظ بسته شده بود ولى ميان ايشان جنگ در گرفت و بسيارى از كارهاى ناروا و حرام را انجام دادند و سخت زشت نامى بر آوردند و بدين جهت اين جنگ را فجار ناميدند ، علّت تخريب كعبه اين بود كه سيل از ديوارى كه ساخته بودند مىگذشت و ترسيدند كه كعبه را صدمه بزند و آب وارد آن شود ، مردى هم كه نامش مليح بود اندوخته مشك و ساير مواد معطّر كعبه را دزديد و تصميم گرفتند كه كعبه را به صورت استوار و محكم بسازند و درب آن را بالاتر بگذارند تا كسى نتواند داخل كعبه شود ، مگر افرادى كه قريش بخواهند ، به اين منظور هزينه‌اى فراهم ساختند و كارگران را آماده نمودند و با ترس و ناراحتى تصميم به خراب كردن كعبه گرفتند چون مىپنداشتند كه خداوند مانع از تخريب آن خواهد شد .\r\nوليد بن مغيره نخستين كس بود كه بالاى كعبه رفت و شروع به خراب نمودن كرد ، ديگران هم از او تقليد نمودند و تمام كعبه را خراب كردند ، چون خواستند ساختمان آن را شروع كنند و كارگران را آمادهء كار ساختند هيچكس نتوانست از جائى كه ايستاده يك قدم به جلو برود و چنين آورده‌اند كه مار بسيار\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n( 1 ) بزرگى را ديدند كه به اندازهء تمام خانهء كعبه چنبر زده است و سر خود را خشمگين بر روى دم خود نهاده است ، اين مسأله موجب ترس بيشتر شد و تصور كردند بواسطه خراب كردن كعبه نابود و هلاك خواهند شد و كعبه پناهگاه و مايهء شرف و سنگر ايشان در مقابل مردم جهان بود . مغيرة بن عبد الله بن عمر بن مخزوم آنها را به موضوعى كه در زير مىآوريم راهنمائى كرد و اژدهاى مذكور از نظرها ناپديد شد برخى گويند كه به آسمان رفت و هم گفته‌اند كه پرندهء بزرگى آن مار را شكار كرد و در كوههاى جياد به زمين افكند .\r\nچون كعبه را خراب كردند و در كار خود سرگردان ماندند ، مغيره بن عبد الله برخاست و گفت مگر شما خشنودى و رضاى پروردگار و صاحب اين خانه را نميخواهيد ، شما كه كوشش خود را كرده‌ايد ، حال اگر خدا بخواهد كه موفق شويد مطلوب شماست و اگر هم مانع اين كار شد باز هم تلاش خود را كرده‌ايد ، فعلا آنچه مىگويم انجام دهيد ، اولا پولى كه براى ساختمان كعبه جمع كرديد خودتان ميدانيد چطور پولى است ! بعلاوه در خراب كردن خانه هم نسبت به يك ديگر حسد ورزيديد ، حالا هم خيال مىكنم بهتر آنست كه هر يك از ديوارهاى كعبه را به دو بخش قسمت كنيد و هر بخشى را يكى از قبائل با اخلاص كامل بسازد . و براى مخارج آن هم از پولهاى غصب و پول‌هايى كه از راه ارتكاب جرم و غارت و قطع رحم فراهم شده است مصرف نكنيد ، براى خراب كردن پايه‌هايى هم كه باقى مانده است قرعه بكشيد و ستيزه و دشمنى نكنيد ، و هر گروه متوجه ساختمان بخش خود باشد با اين نيست كارگران خود را احضار كنيد ، شايد اگر چنين كنيد موفق شويد ، اهالى مكّه اين مطالب را پذيرفتند و همچنان انجام دادند بخشى كه درب كعبه و حجر الاسود در آن قرار دارد سهم بنى عبد مناف شد ، در عين حال هنگامى كه ساختمان نزديك حجر الاسود رسيد دربارهء بلند ساختن و نصب آن ستيزه و دشمنى كردند و سرانجام راضى شدند كه دستور اولين مردى را كه ظاهر شد بپذيرند و چنان كه مىگويند پيامبر ( ص ) اولين مردى بود كه آمد و همگى به او كمك كردند تا سنگ را نصب فرمود .\r\nگروهى هم روايت كرده‌اند كه پيامبر ( ص ) سنگ را وسط پارچه‌اى\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n( 1 ) نهاد و امر فرمود كه گوشه‌هاى آن را بگيرند و بلند كنند و پيامبر شخصا سنگ را برداشتند و در جاى خود نهادند ، و اين موضوع پانزده سال پيش از مبعث بوده است .\r\nعبد الله بن عباس در دنبالهء اين داستان اضافه نمود كه برخى از سالخوردگان قريش روايت مىكردند كه گروهى از قريش گفتند مناسب است آن قدر زمين را حفر كنيم تا به پى ساختمان اصلى كه وسيلهء ابراهيم و اسماعيل عليهما السلام ريخته شده است برسيم ، مردى به سنگى از پايه‌هاى اصلى رسيد و آن را برداشت مردم متوجه برقى شدند كه از سنگ جهيد كه نزديك بود از شدت فروغ آن چشمها كور شود ، سنگ از دست آن مرد به زمين افتاد و او و همهء بنّاها بيهوش شدند ، پس از اينكه آن سنگ در جاى خود قرار گرفت براى ساختمان شروع به كار كردند و گفتند اين سنگ و سنگهاى ديگرى را كه در رديف آنست تكان ندهيد .\r\nو ميگويند كه در پى كعبه زير مقام ابراهيم يا سنگ ديگرى نامه‌يى يافتند كه نتوانستند آن را بخوانند تا اينكه دانشمندى يهودى از يمن آوردند و او نامه را خواند و سوگندش دادند كه در كمال راستى مطلب نامه را بيان كند گفت در اين نامه چنين آمده است « من پروردگار صاحب كعبه‌ام از آن روز كه آسمانها و زمين و ماه و خورشيد را آفريدم اين خانه را گرامى داشتم و آنگاه اين دو كوه را قرار دادم و هفت قبيلهء آزاده را بر گرد آن ساكن ساختم » .\r\nخلف بن عبد يغوث مىگويد زير مقام ابراهيم نامه‌اى پيدا شد قريش مردى از قبيلهء حمير را براى خواندن آن آوردند او گفت در اين نامه مطلبى است كه اگر بگويم مرا خواهيد كشت و ما خيال كرديم كه در آن نامه ذكر پيامبر ( ص ) آمده باشد و آن را پوشيده مىداشتيم .\r\nاز محمد بن اسحق بن يسار هم داستان بنيان كعبه روايت شده است كه تفاوتهاى اندكى با اين روايت دارد ، بعضى پنداشته‌اند كه بنيان كعبه پانزده سال بعد از جنگ فجار بوده و در آن هنگام پيامبر سى و پنج ساله بوده‌اند . ابن اسحق هم معتقد به همين نظر است .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n( 1 ) و گروهى ديگر مىگويند بنيان كعبه پانزده سال پيش از بعثت و در بيست و پنج سالگى پيامبر اتفاق افتاده است .\r\nاز مجاهد و عروة بن زبير و محمد بن جبير بن مطعم و افراد ديگرى نيز روايت شده است كه تجديد ساختمان كعبه پانزده سال پيش از بعثت صورت گرفته است .\r\nاز عايشه روايت است كه مقام ابراهيم در زمان پيامبر ( ص ) و ابو بكر متصل به كعبه بوده و عمر بن الخطاب آن را دور تر برد .\r\nابن عباس روايت مىكند كه جبرئيل عليه السّلام پايه‌هاى اصلى حرم كعبه را به ابراهيم ( ع ) نشان داد و سپس وسيلهء اسماعيل و قصى بن كلاب و در عهد پيامبر ( ص ) تجديد ساختمان گرديد .\r\nعبيد الله بن عباس هم مىگويد كه چون عمر بن الخطاب به خلافت رسيد چهار نفر از قريش را برگزيد تا علامت‌هاى حرم را در موضع خود نصب كنند ، اين چهار نفر مخرمة بن نوفل ، از هر بن عبد عوف ، سعيد بن يربوع و حويطب بن عبد العزّى بودند .\r\nاز عايشه نقل شده است كه مىگفت ما مكرر شنيده‌ايم كه اساف و نائله زن و مردى از قبيلهء جرهم بودند كه در داخل كعبه زنا كردند و به صورت سنگ در آمدند .\r\n\r\nاشتغال پيامبر قبل از ازدواج با خديجه براى معاش خود و آيات و نشانه‌هائى كه آشكار شد . 36\r\nابو هريره مىگويد ، پيامبر ( ص ) مىفرمود خداوند هيچ پيامبر را مبعوث نكرده است مگر اينكه چوپان گوسپند بوده است ، يكى از اصحاب گفت آيا شما هم چوپان گوسپند بوده‌ايد ؟ پيامبر فرمود آرى من در مقابل اجرت نيم دانگ براى اهل مكه چوپانى مىكردم . اين حديث را بخارى هم نقل نموده است .\r\nجابر بن عبد الله مىگويد پيامبر مىگفت دو سفر براى خديجه انجام دادم كه اجرت هر يك ماده شترى بود .\r\nابن اسحق مىگويد خديجه دختر خويلد بانوئى شريف و ثروتمند و بازرگان بود كه مردان را اجير مىكرد كه براى او بطريق مضاربه كار كنند و\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n( 1 ) براى آنها سهمى هم معين مىكرد ، قريش هم كه اصلا قبيله‌اى بازرگان بودند ، چون موضوع راستى و امانت و اخلاق پاك پيامبر ( ص ) را شنيد كسى پيش او فرستاد و پيشنهاد نمود كه به منظور بازرگانى با سرمايهء خديجه مسافرتى به شام نمايد و تعهد نمود كه حق الزحمه بيشترى به آن حضرت خواهد پرداخت و خدمتكار خود ميسره را هم همراه او خواهد نمود ، پيامبر ( ص ) اين پيشنهاد را پذيرفت و همراه كالاهاى بازرگانى خديجه و ميسره به شام رفت ، حدود شام نزديك صومعه راهبى پيامبر زير سايهء درختى فرود آمد ، راهب از ميسره پرسيد اين كيست ؟ گفت مردى از اهل مكه و از قبيلهء قريش است ، راهب گفت زير سايه اين درخت كسى جز پيامبران نمىنشيند ، پيامبر ( ص ) كالاى خديجه را فروخت و آنچه لازم بود خريد و با كاروان به مكه روان گرديد ، ميسره كه همراه او بود مىگويد هنگام ظهر و گرما دو فرشته با بالهاى خود بر پيامبر سايه مىافكندند و او همچنان بر شتر خود سوار بود و راه را قطع مىنمود .\r\nچون به مكه رسيدند پيامبر كالائى را كه از شام آورده بود فروخت و سود اين سفر دو برابر يا نزديك به دو برابر سفرهاى ديگر بود . ميسره هم گفتار راهب و موضوع سايه گستردن دو فرشته را براى خديجه گفت ، خديجه بانوئى خردمند و دورانديش و شريف بود ، خداوند هم خواست كه او را گرامى بدارد ، اين بود كه پس از نقل مطالب ، كسى بسراغ پيامبر فرستاد و پيغام داد كه اى پسر عمو من بواسطهء خويشاوندى و شرف و بزرگوارى تو و ارزش تو در ميان قوم و امانت و راستى و حسن خلق تو ، مايل به ازدواج با تو هستم . خديجه هم ميان زنان قريش از همه محترم‌تر و شريف‌تر و مالدارتر بود . آنچنان كه همه مردان قريش خواستار و آرزومند ازدواج با او بوده‌اند .\r\nخديجه دختر خويلد است ، خويلد پسر اسد و او پسر عبد العزى و او پسر قصىّ و قصىّ پسر كلاب است .\r\n\r\n« آنچه دربارهء ازدواج پيامبر و خديجه آمده است » :\r\nابن شهاب مىگويد ، چون پيامبر ( ص ) به حد بلوغ و رشد رسيد و سرمايه‌اى هم نداشت ، خديجه آن حضرت را اجير ساخت كه به بازار حباشه برود\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n( 1 ) و چون برگشت با يك ديگر ازدواج نمودند و پيامبر با خديجه زندگى مىكرد ، پسرى بنام قاسم از خديجه متولد شد ، برخى از تاريخ نويسان پنداشته‌اند كه پسر ديگرى هم بنام طاهر متولد شده است و برخى ديگر گفته‌اند كه پيامبر از خديجه پسر ديگرى غير از قاسم نداشته است . چهار دختر به نام زينب و ام كلثوم و رقيه و فاطمه هم از خديجه متولد شدند و پس از تولد يكى از پسرها حالت انزواطلبى و گوشه‌گيرى در پيامبر ( ص ) ظاهر گرديد .\r\nو هم از زهرى روايت است كه گفت نخستين زنى كه پيامبر با او ازدواج كرد ، خديجه دختر خويلد بود اين ازدواج در جاهليت صورت گرفت و پدر خويلد دختر خود را بآيين بهمسرى پيامبر ( ص ) درآورده بود خديجه براى پيامبر قاسم را آورد كه كنيهء رسول خدا از اوست و پسر ديگرى بنام طاهر و چهار دختر بنامهاى زينب ، ام كلثوم ، رقيه ، و فاطمه ( ع ) .\r\nاز ابن اسحق روايت شده است كه مىگفت پيامبر ( ص ) پيش از بعثت با خديجه ازدواج فرمود و فرزندان آن حضرت هم همگى پيش از بعثت متولد شدند كه چهار دختر بنامهاى زينب ، ام كلثوم ، رقيه ، و فاطمه ، بودند و سه پسر بنامهاى قاسم ، طاهر و طيب كه اين هر سه پسر قبل از مبعث مردند و پيامبر كنيهء خود را از فرزندش قاسم گرفته بود ولى دختران آن حضرت اسلام را درك كرده و ايمان آوردند و با پدر به مدينه هجرت كردند .\r\nاز محمد بن على ( ع ) روايت است كه قاسم فرزند پيامبر به آن حدّ از عمر رسيد كه تنها سوار چار پايان مىشد و اسب سوارى مىكرد و چون خداوند او را بسوى خود گرفت عمرو عاص گفت دنباله و عقب پيامبر از لحاظ پسر قطع گرديد و سورهء كوثر در اين موقع نازل شد   « إِنَّا أَعْطَيْناكَ الْكَوْثَرَ »   يعنى « عوض قاسم كوثر را به تو عنايت كرده‌ايم براى پروردگار خود نماز بگزار و قربانى كن ، همانا كسى كه ترا سرزنش مىكند بى عقب است » ظاهرا در اين روايت از جهتى ضعفى وجود دارد زيرا مشهور آنست كه اين روايت دربارهء پدر عمرو بن عاص است يعنى عاص بن وائل .\r\nاز مجاهد هم روايت شده است كه اين روايت دربارهء عاص بن وائل\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n( 1 ) است و او بود كه پيامبر ( ص ) را سرزنش نمود و خداوند آيه را نازل فرمود كه هر كس محمد را سرزنش كند خود بى عقب و ابتر است .\r\nابن عباس مىگويد خديجه براى پيامبر دو پسر و چهار دختر آورد قاسم و عبد الله ام كلثوم زينب و فاطمه و رقيّه . از مصعب بن عبد الله زبيرى روايت است كه بزرگترين فرزند رسول خدا قاسم بود و پس از او به ترتيب زينب ، عبد الله ، ام كلثوم ، فاطمه و رقيه رضوان الله عليهم بوده‌اند ، قاسم نخستين فرزندى بود كه در مكه در گذشت بعد عبد الله مرد و خديجه شصت و پنج سال عمر كرد يا پنجاه و پنج سال كه اين صحيح‌تر است .\r\nهمچنين جعفر هاشمى روايت مىكند كه فاطمه ( ع ) در چهل و يك سالگى پيامبر متولد شده است .\r\nعبد الله بن حارث روايت مىكند كه مردم دربارهء ازدواج پيامبر ( ص ) و خديجه مختلف صحبت مىكردند عمار ياسر گفت مردم در اين باره گوناگون و زياد صحبت مىدارند و هيچكس به اندازهء من اين مطلب را نمىداند من هم سن و سال پيامبر و دوست صميمى آن حضرت بودم روزى همراه پيامبر بيرون رفته بوديم در محله خروره به خواهر خديجه برخورديم كه بر روى تشك پوستى كه خريده بود نشسته بود ، او مرا صدا زد من پيش او رفتم پيامبر ( ص ) هم منتظر ايستاد .\r\nخواهر خديجه به من گفت اين دوست تو دلش نميخواهد كه با خديجه ازدواج كند ؟ من برگشتم و اين موضوع را با پيامبر در بين گذاشتم ، حضرت فرمود چرا قسم بجان خودم ، من دوباره پيش خواهر خديجه رفتم و پاسخ پيامبر را به او گفتم ، گفت فردا صبح به خانهء ما بيائيد ، فرداى آن روز صبح زود به خانه آنها رفتيم ديديم گاوى كشته‌اند و پدر خديجه جامهء زيبائى پوشيده و بوى خوشى به كار برده است ، خديجه با برادر خود صحبت داشته بود و او هم با پدر صحبت كرده بود خويلد شراب خورده و مست بود و فرزندش دربارهء پيامبر و ارزش و اهميت آن حضرت صحبت داشت و خواهش كرد كه خديجه را بهمسرى پيامبر در آورد و او هم موافقت نمود و از گوشت گاو خوراك فراوان تهيه كرده بودند و زن و شوهر هم از همان غذا خوردند ، پدر خديجه چون از مستى هوشيار گرديد گفت اين جامه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n( 1 ) زيبا چيست ؟ و اين همه خوراك و بوى خوش براى چه ؟ خواهر خديجه كه با عمار صحبت كرده بود گفت اين جامه را محمد ( ص ) دامادت برايت آورده است و مادهء گاوى هم هديه آورده بود و چون خديجه را به همسرى او در آورده گاو را كشتيم .\r\nخويلد انكار كرد و گفت من خديجه را بهمسرى محمد ( ص ) در نياورده‌ام و در حالى كه داد و بيداد مىكرد خود را به حجر اسماعيل رسانيد بنى هاشم هم بيرون آمدند و همراه پيامبر نزد او رفتند و با او صحبت كردند ، خويلد گفت حالا آن كسى كه مىگوئيد من خديجه را بهمسرى او داده‌ام كجاست ؟ پيامبر ( ص ) پيش آمد همين كه خويلد او را ديد گفت بسيار خوب اگر قبلا موافقت كرده‌ام كه مبارك و فرخنده باشد و اگر هم آن وقت موافقت نكرده‌ام حالا با جان و دل موافقم .\r\nمؤمّلى مىگويد عمرو بن اسد عموى خديجه عهده دار تزويج خديجه به پيامبر بوده است .\r\nابو عبد الله حافظ مىگويد پيامبر در بيست و پنج سالگى و پانزده سال قبل از بعثت با خديجه ازدواج فرمود ، عمر بن ابى بكير معروف به مؤمّلى روايت مىكند كه عمرو بن اسد عموى خديجه او را بهمسرى پيامبر در آورد و پيامبر بيست و پنج ساله بودند و همان سالى بود كه قريش كعبه را تجديد ساختمان نمودند .\r\nابن عباس روايت مىكند كه خويلد پدر خديجه او را بهمسرى پيامبر ( ص ) در آورد و خيال ميكنم در آن حال مست بود !\r\n\r\nدربارهء آنچه كه از علماى يهودى و مسيحى و كتاب‌هاى ايشان در مورد صحت نبوت پيامبر ( ص ) نقل شده است . 37\r\nابن اسحق مىگويد كه دانشمندان مسيحى و يهودى كه اهل كتاب‌هاى تورات و انجيل بودند پيش از مبعث رسول خدا از آن موضوع و زمان آن آگاه بودند و از اعراب بيشتر اطلاع داشتند زيرا در كتابهاى خود نام آن حضرت و صفات او را خوانده بودند و مىدانستند كه از ايشان عهد و پيمان گرفته شده است كه از آن حضرت اطاعت و پيروى نمايند و به مشركان و بت‌پرستان اين خبر را نقل\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n( 1 ) مىكردند و گاه فال نيك ميزدند و مىگفتند پيامبرى بر آيين ابراهيم ( ع ) از ميان عرب مبعوث خواهد شد كه نامش احمد است و اين نام را از قول پيامبران خود و در كتابهاى آسمانى خود ديده بودند ، خداوند متعال هم در آيه 156 سوره 7 مىفرمايد :\r\n الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ  « كسانى كه پيروى مىكنند از پيامبرى امّى كه او را در تورات و انجيل ياد شده يافته‌اند » .\r\nو هم خداوند متعال در آيهء 6 سورهء 61 مىفرمايد : « هنگامى كه عيسى بن مريم گفت اى بنى اسرائيل من فرستادهء خدايم براى شما و آنچه را كه از تورات نزد من است تصديق مىكنم و مژده مىدهم به پيامبرى كه پس از من مىآيد و نامش احمد است » و خداوند متعال مىفرمايد « محمد فرستادهء الهى است و كسانى كه همراه اويند بر كافران سخت گيرند » آيهء 30 سورهء 48 و هم در آيهء 84 سورهء 2 مىفرمايد « آنان قبلا وسيلهء پيامبر آرزوى پيروزى بر كافران مىكردند ، تا آنجا كه مىگويد : پس گرفتار خشمى پس از خشمى شدند و براى كافران شكنجه‌اى خوار كننده است » .\r\nابن اسحق مىگويد اعراب بىسواد بودند نه كتابى خوانده بودند و نه عهد و پيمانى با پيامبرى بسته بودند و نه از بهشت و دوزخ و برانگيخته شدن پس از مرگ اطلاعى داشتند ، البته مطالبى جسته و گريخته از اهل كتاب مىشنيدند كه آن هم در دل ايشان ثابت نبود ، در عين حال اخبار مربوط به ظهور حضرت پيامبر پيش از بعثت كم و بيش وسيلهء دانشمندان مسيحى و يهودى منتشر مىشد .\r\nچنان كه از عاصم بن عمر بن قتاده نقل است كه مىگفت هيچيك از اعراب به اندازه ما در مورد ظهور پيامبر اطلاع قبلى نداشت ، علت آن هم اين بود كه ما با گروهى از يهوديان ميزيستيم و ما بت‌پرست بوديم ، هر گاه كارى ميكرديم كه ناراحت مىشدند ، مىگفتند زمان آن نزديك است كه پيامبرى مبعوث شود و ما از او پيروى خواهيم نمود و همهء شما را خواهيم كشت ، همچنان كه قوم عاد و ارم كشته شدند ، و چون خداوند پيامبر را بر انگيخت ما به آن حضرت گرويديم و آنها\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n( 1 ) كافر شدند و آيهء 156 سورهء 7 دربارهء ما و ايشان نازل شده است :\r\n « وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا »  « پيش از ظهور او اهل كتاب وسيلهء او طلب پيروزى مىكردند بر كسانى كه كافر شده‌اند » .\r\nابو عبد الله حافظ با اسناد خود از على ازدى روايت مىكند كه يهوديان مىگفتند پروردگارا اين پيامبر را زودتر برانگيز تا ميان ما و مردم حكم نمايد و بدين وسيله آرزوى پيروزى بر مردم مىكردند .\r\nسعيد بن جبير از ابن عباس روايت مىكند كه يهوديان خيبر با قبيلهء غطفان جنگ داشتند ، در آغاز جنگ يهوديان منهزم شدند ولى دوباره به جنگ برگشتند در حالى كه اين دعا را ميخواندند . پروردگارا ترا سوگند ميدهيم به حق پيامبر امى كه وعده داده‌اى در آخر الزمان او را براى ما برانگيزى ، ما را بر دشمن پيروز گردان و در طول جنگ همچنين اين دعا را ميخواندند تا اينكه غطفان گريختند امّا چون پيامبر برانگيخته شد كفر ورزيدند و خداوند متعال آيهء 156 سورهء 7 را نازل فرمود . راويان ديگرى هم همين شأن نزول را براى اين آيه از ابن عباس روايت كرده‌اند .\r\nابو عبد الله حافظ با اسناد خود از عكرمه روايت مىكند كه گروهى از اهل كتاب به رسولان خود ايمان آوردند و گفتار ايشان را تصديق نمودند و به محمد ( ص ) پيش از بعثت ايمان آوردند ولى هنگامى كه آن حضرت مبعوث شد همچنان كفر ورزيدند و اين است معنى اين آيه .\r\n فَأَمَّا الَّذِينَ اسْوَدَّتْ وُجُوهُهُمْ أَ كَفَرْتُمْ بَعْدَ إِيمانِكُمْ  « امّا كسانى كه چهره ايشان سياه مىشود به آنها مىگويند آيا شما پس از اينكه ايمان آوريد كافر شديد » بخشى از آيهء 106 سورهء 3 .\r\nگروهى هم از اهل كتاب به پيامبران خود و به پيامبرى محمد ( ص ) قبل از بعثت ايمان داشتند و پس از بعثت هم به آن حضرت گرويدند و اين آيه در مورد ايشان نازل شده است .\r\n وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ  « كسانى كه رهنمون شدند راهنمائى ايشان بيشتر شده و پرهيزگارى ايشان نتيجه‌اش بخودشان ميرسد » آيهء\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n( 1 ) 17 سورهء 47 »\r\n\r\n« ذكر خبر مردى يهودى از قبيله بنى عبد الاشهل » :\r\nابو عبد الله حافظ و ابو بكر قاضى از سلمّه بن سلامه نقل مىكنند كه مىگفت در محلّهء ما شخصى يهودى بود ، روزى در مجلس بنى عبد الاشهل حاضر شد و براى مردم دربارهء برانگيخته شدن پس از مرگ و قيامت و بهشت و دوزخ و حساب و ميزان صحبت مىكرد و پافشارى در مورد زنده شدن پس از مرگ داشت و اين موضوع اندكى پيش از مبعث پيامبر بود ، مردم مىگفتند فلانى مگر ممكن است كه انسانها پس از مرگ دوباره زنده شوند و به جهانى ديگر بروند و پاداش جهنم و بهشت ببينند ؟ گفت آرى و به خدا سوگند دوست ميداشتم كه بهرهء من از آتش جهنم همين قدر باشد كه تنور بزرگى را تافته و روشن كنيد و مرا در آن افكنيد و درب آن را گل بگيريد به شرطى كه فرداى قيامت از آتش رها گردم ، گفتند علامت آن چيست ، ؟ در حالى كه با دست اشاره به مكه مىكرد گفت پيامبرى از اين سرزمين برانگيخته مىشود ، مردم گفتند او را چه وقتى خواهيم ديد ؟ او با گوشهء چشم خود نگاهى به اطراف كرد اتفاقا من روى تشكچه‌اى لميده بودم و از همهء حاضران كوچكتر بودم گفت ظاهرا اگر اين پسرك نميرد و بزرگ شود او را درك خواهد كرد ، روزگار گذشت و خداوند پيامبر را مبعوث كرد و همه به اسلام و محمد ( ص ) گرويديم و همان يهودى زنده بود از روى حسد و كينه همچنان كفر ورزيد به او مىگفتيم مگر تو همان نيستى كه دربارهء اين پيامبر صحبت ميداشتى ؟ گفت اين او نيست .\r\n\r\nدر سب اسلام دو پسر سعيه : 38\r\nقتاده مىگويد پير مردى از يهود بنى قريظه به من گفت آيا ميدانى كه چرا اسيد و ثعلبه دو پسر سعيه و اسد بن عبيد و چند نفر ديگر از قبيلهء هذل كه از زمره بنى نضير و بنى قريظه نبودند ايمان آوردند و اسلام را پذيرفتند ؟ گفتم نه ، گفت مردى از يهود شام كه نامش ابن هيّبان بود پيش ما آمد و ماند و به خدا قسم هرگز پيش از مبعث پيامبر مردى نديده بودم كه به آن خوبى نمازهاى پنجگانه را بگزارد ، اتفاقا چند سالى پيش از مبعث به قبيلهء ما آمده بود ، ما هر گاه گرفتار خشك سالى\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n( 1 ) مىشديم مىگفتيم ابن هيبان بيا براى ما طلب باران كن او مىگفت پيش از اينكه به صحرا برويم بايد صدقه‌اى بدهيد مىگفتيم چقدر ؟ مىگفت يك كيلو خرما يا دو كيلو جو ، ما هم آن صدقه را مىداديم آنگاه معمولا به كنار مزارع مىآمديم و طلب باران مىكرد و به خدا قسم از جاى خود بر نمىخواست كه ابرهاى بارنده آشكار مىشد و اين كار را مرتب و مكرر انجام داده بود نه يك مرتبه و دو مرتبه و سه مرتبه ، هنگام مرگ او گردش جمع شده بوديم گفت اى يهوديان فكر مىكنيد چه چيز انگيزهء من شد كه سرزمين نان و شراب را رها كنم و به اين سرزمين تنگدستى و گرسنگى بيايم ، گفتند خودت داناترى گفت من منتظر خروج پيامبرى هستم كه روزگار او نزديك است و اين سرزمين جاى هجرت اوست ، اى يهوديان مبادا كسى زودتر از شما مسلمان شود ، هر چند كه او دربارهء دشمنان خود به ريختن خون و اسير گرفتن مأمور است ولى اين مطلب موجب ترس نگردد و مانع ايمان آوردن شما به او نشود ، و در گذشت .\r\nچون شب فتح قريظه پيش آمد اين سه نفر كه از همه جوان‌تر بودند به يهودىهاى ديگر گفتند اين همان پيامبرى است كه ابن هيّبان مىگفت ، گفتند نه اين او نيست ، آن سه گفتند به خدا سوگند كه اين هموست و از قلعه فرود آمدند و اسلام آوردند و اموال و فرزندان و همسران خود را در قلعه رها نمودند .\r\nابن اسحق مىگويد اموال ايشان همچنان در قلعه بود پس از اينكه قلعه را مسلمانان گشودند اموال ايشان را پس دادند .\r\n\r\n« چگونگى و سبب اسلام سلمان فارسى رضى الله عنه » 39\r\nابو عبد الله حافظ با اسناد خود از زيد بن صوحان روايت مىكند كه دو نفر از اهل كوفه كه از دوستانش بوده‌اند پيش او آمده و تقاضا كرده‌اند به سلمان بگويد تا داستان اسلام آوردن خود را براى آنها بيان كند .\r\nزيد مىگويد همراه آن دو بديدار سلمان كه استاندار مدائن بود رفتيم ، سلمان بر كرسيچه‌اى نشسته و مشغول شكافتن برگهاى درخت خرما براى حصير بافى بود ، سلام داديم و نشستيم من گفتم اى ابو عبد الله اين دو نفر از دوستان صميمى هستند و حق برادرى دارند ، دوست دارند داستان گرايش تو به اسلام را از\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n( 1 ) زبان خودت بشنوند كه چگونه بوده است .\r\nسلمان گفت من يتيمى از رام هرمز بودم ، پسر دهقان بزرگ رام هرمز نزد معلّمى رفت و آمد داشت ، من همراه او ميرفتم تا در پناه او باشم ، من برادر بزرگترى هم داشتم كه بىنياز بود امّا من پسركى بىنوا و تنگدست بودم ، دهقان زاده هنگامى كه از مجلس درس بيرون مىآمد و نگهبانان او پراكنده مىشدند ، لباس وصله دار مىپوشيد و بالاى كوهى ميرفت . چند بار اين كار را پوشيده انجام داد تا اينكه به او گفتم تو كه جامه وصله‌دار مىپوشى و به كوه ميروى چرا مرا با خود نمىبرى ؟ گفت تو هنوز نوجوانى و مىترسم كه راز دار نباشى ، گفتم نترس ، گفت در اين كوه گروهى روى سنگى هموار زندگى مىكنند و همه خداپرست و نيكوكارند و همواره به ياد خدا و آخرتند ، و مىپندارند كه ما آتش‌پرستان همچون بت‌پرستانيم و آيين ما دين الهى نيست ، گفتم مرا هم با خود ببر گفت تا از آنها اجازه نگيرم نمىتوانم ، بعلاوه مىترسم كه تو مطلبى فاش كنى و پدرم متوجه شود كه در آن صورت ايشان را خواهد كشت و من نميخواهم به هيچ وجه دستم به خون ايشان آلوده شود .\r\nگفتم از من چيزى درز نخواهد كرد و تو از ايشان اجازه بگير ، او به آنها گفته بود كه پسرك يتيمى همراه من است و دوست ميدارد كه پيش شما بيايد و گفتار شما را بشنود آنها گفته بودند اگر خودت به او اعتماد دارى بياورش ، دهقان زاده گفته بود كه اميدوارم از او بجز آنچه دوست دارم سر نزند ، و به من گفت اجازه گرفتم و مىتوانى با من بيائى ، وقتى ديدى من بكوه رفتم تو هم بيا و لطفا دقت كن كه هيچكس متوجه نشود زيرا همانطور كه گفتم اگر پدرم متوجه شود ايشان را خواهد كشت .\r\nچون ساعت رفتن او بكوه فرا رسيد من هم دنبال او رفتم و از كوه بالا رفتيم به قطعهء بزرگ و صافى از كوه رسيديم و ايشان آنجا بودند خيال مىكنم عدهء ايشان شش يا هفت نفر بود از شدت عبادت گويى روح از بدنشان بيرون رفته بود ، معلوم شد همه روز روزه مىگيرند و شب به پا ايستاده و دعا مىكنند و عبادت مىنمايند ، و از برگ درختان و گياهان غذاى خود را فراهم مىسازند ، دهقان زاده\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n( 1 ) ضمن معرفى من مرا ستود و از من به نيكى ياد كرد آنها شروع به گفتار كردند نخست خدا را ستايش نمودند و پيامبران گذشته را تا عيسى ( ع ) ياد نمودند و گفتند خداوند عيسى ( ع ) را به پيامبرى برانگيخته و بدون دخالت جنس نر او را آفريده است . زنده ساختن مردگان و آفرينش پرنده از گل و شفا دادن كوران مادر زاد و مبتلايان به برص را در اختيار او گذاشته است ، گروهى از او پيروى نمودند و گروهى بر او كافر شدند ، او بنده و فرستادهء خدا بود و خداوند مردم را بوسيلهء او مىآزمايد .\r\nپيش از اين صحبت‌ها با محبت به من گفتند اى جوان بدان كه ترا پروردگارى است و بازگشت تو بجهان ديگر است و بهشت و دوزخ برابر تو خواهد بود كه بسوى يكى از آنها ميروى ، و اين قوم كه آتش مىپرستند كافر و گمراهند و خداى از كار ايشان خشنود نيست و آنها بر دين و آيين الهى نيستند ، چون ساعت بازگشت دوستم فرا رسيد با هم برگشتيم .\r\nفرداى آن روز هم پيش آنها رفتيم ، سخنان و مطالب بهتر عنوان كردند و من همانجا ماندم ، گفتند تو نوجوانى و نمىتوانى آنچه ما انجام ميدهيم انجام دهى ، تو فقط نماز بگزار و خواب و خوراك و آشاميدنى خود را رعايت كن ، متأسفانه دهقان كه در واقع فرمانرواى منطقه بود متوجه رفتار فرزندش شده بود و با گروهى از سواران خود بكوه آمد و گفت شما آمديد و همسايهء من شديد و من حق همسايگى شما را خوب رعايت كردم و شما از من هيچ بدى نديديد ولى در فرزندم نفوذ كرديد و عقيده‌اش را تباه ساختيد . حال به شما سه شبانروز مهلت مىدهم اگر پس از سه شبانروز ديگر بشما دست يابم خودتان و جايگاه شما را به آتش خواهم كشيد بسرزمين خود باز گرديد زيرا نميخواهم از جانب من بشما بد برسد .\r\nگفتند بسيار خوب ولى ما هرگز نسبت به تو قصد سوئى نداشته‌ايم بلكه همواره خير ترا خواسته‌ايم ، دهقان فرزند خود را از آمدن پيش ايشان منع نمود ، من به آن پسر گفتم از خدا بترس زيرا حالا تو ميدانى كه اين گروه بر حقند و اين دين دين الهى است و پدرت و ما بر آيين حق نيستيم و ايشان آتش‌پرستند و خدا را چنان كه شايد و بايد نمىشناسند آخرت خود را به دنيا مفروش ، گفت همچنين است\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n( 1 ) كه تو مىگوئى امّا من ناچارم كه با ايشان نروم زيرا مىترسم پدرم گروهى از سواران خود را به تعقيب من بفرستد و ديدى كه از آمدن من در اين جا چقدر ناراحت شد تا آنجا كه ايشان را از اين سرزمين بيرون راند ، ولى من ميدانم كه حق در دست ايشان است ، گفتم بهر حال خود دانى .\r\nسپس من بديدار برادرم رفتم و موضوع را به او گفتم ، گفت من گرفتارم و پى زندگى خويشم ، روزى كه ميخواستند از آن جا بكوچند تنها پيش آنها رفتم ، گفتند اى سلمان ما ناچار از فرار هستيم ، دين و آيين چنان بود كه ديدى و همان بود كه ما به تو سفارش كرديم و اين قوم آتش‌پرستند نه خدا را مىشناسند و نه او را به ياد مىآورند ، تو از خدا بترس و كسى ترا نفريبد ، گفتم من از شما جدا نخواهم شد ، گفتند تو نمىتوانى با ما باشى ما روزها روزه مىگيريم و شبها نماز ميگزاريم و برگ درخت مىخوريم و بهر چه كه پيش آيد شكيبا و بردباريم و تو نمىتوانى اين چنين باشى .\r\nگفتم بهر حال من از شما جدا نخواهم شد گفتند ما مطلب را گفتيم حالا خودت بهتر ميدانى ولى اگر ميخواهى بيائى لا اقل كفشى براى خودت تهيه كن و توشه‌اى بردار ، زيرا تو به آنچه كه ما توانا هستيم طاقت ندارى .\r\nمن دوباره بديدار برادر خود رفتم و خواهش خود را بر او عرضه كردم و او نپذيرفت ، من پيش آنها برگشتم و به راه افتاديم ، همگى پياده بوديم و خدا سلامت روزى فرمود و به موصل رسيديم و وارد كليسائى شديم چون وارد كليسا شديم مسيحيان گرد ما جمع شدند و پرسيدند تا به حال كجا بوديد ؟ گفتند در سرزمينى بوديم كه خدا را ياد نمىكردند و آتش‌پرست بودند و ما را از ديار خود بيرون راندند و بدين جهت پيش شما آمده‌ايم ، اندكى كه گذشت به من گفتند در اين كوههاى اطراف مردمى متدين هستند كه ما ميخواهيم بديدارشان برويم ، تو در همين كليسا و با اين قوم زندگى كن اينها اهل دين و شرفند و « آنچه خواهد دلت همان بينى » گفتم من از شما جدا نمىشوم .\r\nسلمان مىگويد اهل كليسا هم اصرار كردند كه همانجا بمانم و گفتند عبادات ما آسان‌تر است و ترا ناتوان و خسته نخواهد كرد ، گفتم نه از ايشان جدا\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n( 1 ) نمىشوم و همراه ايشان بيرون رفتم و ميان كوهها راه افتاديم ، بر روى صخره بزرگى كه اطراف آن آب گوارا و مقدار زيادى نان بود نشستيم ، چون آفتاب بر آمد گروهى يك يك از ميان كوهها بيرون آمدند كه از لاغرى مىگفتى روح از بدن ايشان جدا شده است ، چون جمع شدند به ما خوشامد گفتند و پرسيدند كه شما كجا بوديد كه مدتهاست شما را نديده‌ايم ؟ گفتند در سرزمينى بوديم كه آتش‌پرست بودند و ما را بيرون كردند ، پرسيدند كه اين نوجوان كيست ؟ دوستان من مرا بسيار ستودند و گفتند كه اين از آن سرزمين همراه ما شده است و ما از او تا كنون بجز خير و نيكى نديده‌ايم ، در اين گفتگو بودند كه مردى كشيده اندام از غارى بيرون آمد و بر جمع سلام داد و نشست ، همگان بر او احترام گذاشتند و چشمان خود را بر او دوختند ، پرسيد شما كجا بوديد ؟ موضوع را برايش گفتند ، گفت اين نوجوان كيست ؟ همه مرا ستودند و گفتند از ايشان پيروى مىكنم ، من نديده بودم كه دوستانم كسى را به اندازهء او احترام بگذارند ، او نخست خداى را ستايش كرد و سپس پيامبران را با احترام ياد كرد و كارهاى ايشان را بيان داشت تا به عيسى بن مريم ( ع ) رسيد و متذكر شد كه بدون پدر متولد شده است و خداوند او را به پيامبرى برانگيخته و بدست او معجزاتى همچون زنده كردن مردگان و شفا دادن كور مادرزاد و مبروص صورت گرفته است و مجسمه‌اى از گل به صورت مرغ مىساخته و بفرمان الهى در آن مىدميده و زنده مىشده است و خداوند انجيل را به او وحى فرموده و تورات را به او آموخته است و او را بسوى يهود گسيل داشته است گروهى به او گرويده‌اند و گروه ديگر كافر شده‌اند .\r\nآنگاه پاره‌اى از گرفتاريها و آنچه بر سر عيسى ( ع ) آمده بود بيان داشت و گفت كه او بندهء سپاسگزار خداوند بود و خداى متعال هم از او راضى بود ، تا آن گاه كه او را بسوى خود گرفت .\r\nسپس شروع به نصيحت و اندرز گويى كرد و گفت از خدا بترسيد و به آنچه كه عيسى ( ع ) دستور داده است پاى بند باشيد و بر شما باد كه پراكنده دل نشويد و نسبت به اين نوجوان هم همواره نيكى كنيد .\r\nآنگاه چند كلمه‌يى با من صحبت كرد و گفت آنچه من مىگويم آيين\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n( 1 ) خدايى است و جز آن هر چه هست كفر است .\r\nسلمان مىگويد من به او گفتم حالا از تو جدا نخواهم شد گفت تو نمىتوانى با من باشى من از اين غار بيرون نمىآيم مگر روزهاى يكشنبه ، ياران او هم رو به من كرده و گفتند اى پسر تو نمىتوانى با او همراهى كنى ، گفتم من از او جدا نمىشوم ، پير مرد گفتار خود را تكرار كرد و گفت من حالا كه وارد اين غار شوم تا يكشنبه آينده بيرون نمىآيم تو خود دانى ، ديگران به او گفتند اين هنوز بچه است آيا تو بر او نمىترسى ؟ او گفت من كه به او گفتم ، گروهى كه با ايشان آمده بودم هنگام وداع گريستند ، پير مرد گفت حالا مقدارى آب و نان كه تا يكشنبه آينده برايت كافى باشد با خود بردار ، من آن كار را كردم ، اصحاب او متفرق شدند و هر يك به جايگاه خود رفت من هم همراه آن پيرمرد وارد غارى در دل كوه شديم .\r\nگفت آنچه همراه دارى كنارى بگذار و كم كم بخور و بياشام و خود به نماز ايستاد من هم پشت سرش به نماز ايستادم ، او به من گفت تو طاقت اين همه عبادت ندارى نمازت را بخوان چيزى بخور و بخواب ، من دستور او را اجرا كردم و نديدم كه او چيزى بخورد يا بخوابد بل كه همواره در حال نماز بود .\r\nيكشنبهء بعد فرا رسيد به من گفت مشك آب خود را بردار و راه بيفت من از پى او راه افتادم تا به همان سنگ بزرگ صاف رسيديم ، ياران او از اطراف جمع شده و منتظر او بودند او همچنان براى ايشان صحبت كرد و اندرزشان داد كه از تفرقه بپرهيزيد و بدانيد كه عيسى ( ع ) از بندگان خدا بود كه خدا نعمت‌هاى فراوان بر او ارزانى داشت ، اصحاب او پرسيدند كه اين جوان چگونه بود ؟ گفت بسيار خوب و مرا ستود ، آنها خدا را شكر كردند ، مانند دفعهء قبل آنجا آب و نان باندازهء كافى بود هر كس به ميزان نياز خود برداشت ، من هم برداشتم آنها متفرق شدند و من هم همراه پيرمرد به غار برگشتم .\r\nمدتى به اين طريق گذشت و فقط روزهاى يكشنبه اجتماع ما صورت مىگرفت و او همچنان همگان را نصيحت مىكرد .\r\nدر يكى از يكشنبه‌ها پيرمرد پس از نصيحت گفت من سالخورده شده‌ام\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n( 1 ) احساس مىكنم كه استخوانهايم پوك و مرگم نزديك شده است و مدتهاست كه به زيارت بيت المقدس نرفته‌ام و ميخواهم آنجا بروم شما نسبت به اين جوان خير خواه باشيد ، ياران او چنان جزع و بىتابى مىكردند كه اندازه نداشت و گفتند تو سالخورده و پير مردى و ميخواهى تنها به روى اولا ما به تو نيازمنديم بعلاوه مىترسيم كه براى تو اتفاقى رخ دهد ، گفت مرا از اين سفر باز مداريد چاره ندارم و بايد بروم فقط خواهشم اين است كه نسبت به اين نوجوان كاملا خير خواه و مهربان باشيد ، من گفتم از تو جدا نمىشوم گفت ، تو كه وضع مرا ميدانى كه روزها روزه مىگيرم و همه شب به پا ايستاده‌ام وانگهى با خود زاد و توشه‌اى بر نميدارم و تو نمىتوانى همراه من باشى ، گفتم بهر حال از تو جدا نخواهم شد ، گفت خود دانى .\r\nياران گفتند ما براى هر دو نفر ترس داريم و گريستند ، پيرمرد دوباره ايشان را نصيحت كرد و گفت همچنان كه شما را آموخته‌ام زندگى كنيد اگر من زنده ماندم شايد دوباره برگردم و اگر مردم بدانيد كه خدا زندهء جاويد است ، و بر ايشان بدرود گفت و بيرون رفت .\r\nمن هم همراه او به راه افتادم ، به من گفت با خود نانى بردار كه بخورى ، در حالى كه ذكر مىگفت به راه افتاد و به هيچ چيز توجهى نداشت و هيچ جا توقف نمىكرد ، چون شب فرا رسيد گفت نمازت را بخوان و چيزى بخور و بخواب ، و او همچنان شبها در حال نماز بود ، ما به راه خود ادامه داديم تا به مسجد اقصى رسيديم .\r\nكنار درب مسجد مردى زمين گير نشسته بود گفت اى بندهء خدا حال مرا مىبينى ، چيزى به من تصديق كن ، پيرمرد توجهى به او نكرد و داخل مسجد اقصى شد و در جاهاى مختلف نماز گزارد ، بعد به من گفت سالهاست نخوابيده‌ام ، اگر تو مواظب باشى كه سايه به فلان جا كه رسيد مرا بيدار كنى ميخوابم ، زيرا دلم ميخواهد كه در اين جا بخوابم ، گفتم مواظب خواهم بود ، باز تكرار كرد كه چون سايه به آنجا رسيد اگر خواب بودم بيدارم كنى و خوابيد .\r\nمن با خود گفتم چه خوب است كه راحت بخوابد .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n( 1 ) بين راه كه مىآمديم او همچنان مرا نصيحت مىكرد كه پروردگارى دارى و بايد در پيشگاه او حساب پس بدهى و بهشت و جهنم وجود دارد و همان نصايح را كه به ياران خود مىگفت تكرار مىكرد ، يك دفعه به من گفت كه خداوند به زودى پيامبرى در سرزمين تهامه مبعوث مىفرمايد كه نامش احمد است ، البته چون عرب نبود الفاظ را درست تلفظ نميكرد مثلا تهمه مىگفت بجاى تهامه و تلفظ محمد ( ص ) هم برايش دشوار بود ، و گفت از علائم او اين است كه هديه را مىپذيرد و اگر خوراك باشد مىخورد در حالى كه صدقه را نمىپذيرد و نميخورد و ميان شانهء او مهر نبوت است ، زمان ظهور او نزديك شده است من سخت سالخورده‌ام و گمان نميكنم تا آن وقت زنده بمانم و او را درك كنم اگر او را ديدى تصديقش كن و از او پيروى نما .\r\nگفتم هر چند مرا به ترك اين آيين كه تو بر آن هستى فرمان دهد ، گفت آرى آرى كه حق با اوست و خشنودى خدا در پيروى از اوست ، چون بخواب رفت چيزى نگذشت كه بيدار شد و با خوف بذكر خدا مشغول شد و گفت اى سلمان حواست كجاست ؟ سايه از آن جا گذشته است و من از ذكر خدا غافل مانده‌ام گفتم چون سالهاست كه نخوابيده‌اى دوست ميداشتم كه استراحت بيشترى كرده باشى ، خداى را سپاس گفت و برخاست .\r\nمن هم پى او روان شدم ، چون كنار آن مرد زمين گير رسيد او گفت اى مرد وارد مسجد شدى و از تو تقاضا كردم چيزى به من دهى ندادى . حالا باز تقاضا مىكنم ، پير مرد اطراف را نگريست و چون كسى نبود نزديك زمين گير آمد و دستش را گرفت و گفت بنام خدا برخيز و او برخاست همچون كسى كه از پايش بند را برداشته باشند ، و در كمال سلامت بود .\r\nپير مرد دست خود را از دست مرد زمين گير بيرون كشيد و به راه افتاد و او به هيچكس و به هيچ چيز توجهى نداشت و جائى نمىايستاد ، مرد زمين گير به من گفت اى جوان لطفا جامه‌هاى مرا بردار و به من بپوشان تا بروم و به خانوادهء خود مژده دهم .\r\nمن جامه به او پوشاندم او هم بدون توجه به من به راه افتاد ، من در جستجوى\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n( 1 ) پير مرد بر آمدم و از هر كس مىپرسيدم مىگفت جلوتر رفت ، تا اين كه به كاروانى از بنى كلاب برخوردم و از ايشان پرسيدم بمحض اينكه فهميدند غريب هستم مردى از ايشان شترى را خواباند و مرا پشت سر خود سوار كرد و به زمين خود آوردند و مرا بعنوان برده فروختند .\r\nبانوئى از انصار مرا خريد و در نخلستان او كار مىكردم ، در اين هنگام پيامبر ( ص ) از مكه به مدينه آمدند و من مطلع شدم مقدارى از خرماى نخلستان چيدم و در ظرفى گذاشتم و پيش پيامبر آمدم ، گروهى از جمله ابو بكر در حضور او بودند ، من ظرف خرما را حضور پيامبر نهادم فرمود چيست ؟ گفتم صدقه‌اى است ، به اصحاب خود فرمود بخوريد و خود نخورد .\r\nاندكى نشستم و دوباره به نخلستان برگشتم و خرمائى چيدم و بردم ، همچنان اصحابش پيش او بودند و ابو بكر از همه نزديك‌تر نشسته بود . چون ظرف خرما را نهادم پيامبر فرمود چيست ؟ گفتم هديه‌اى است كه بحضورت آورده‌ام ، نام خدا بر زبان آورد و خود و اصحابش از آن خرما خوردند .\r\nبا خود گفتم اين يك نشانه از نشانه‌هائى كه پير مرد داده بود ، سپس رفتم و پشت سر پيامبر ايستادم آن حضرت متوجه شد و جامه را از دوش خود كنار زد و من مهر نبوت را در كتف چپ آن حضرت ديدم ، روبروى او به زمين نشستم و شهادتين گفتم ، پيامبر پرسيد تو كيستى ؟ گفتم برده‌اى هستم ، و داستان خود و افرادى را كه همراه ايشان بودم و پير مرد و نصايح و دستورهايى كه داده بود بيان داشتم .\r\nپيامبر پرسيد تو بردهء كيستى ؟ گفتم زنى از انصار و حالا هم در نخلستان او كار مىكنم ، پيامبر به ابو بكر فرمود اين را بجز ابو بكر مرا خريد و آزاد كرد .\r\nمدتى گذشت ، دوباره بحضور پيامبر رسيدم ، سلام كردم و برابرش نشستم و پرسيدم دربارهء دين مسيحيان چه مىگوئى ؟ فرمود نه خيرى در ايشان است و نه خيرى در آيين ايشان ، اين مطلب براى من گران آمد و با خود گفتم آيا شخصى كه من با او بودم و عبادت او را ديدم و دست مرد زمين گير را گرفت و شفايش داد در خودش و در دين او خيرى نيست !\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n( 1 ) از حضور پيامبر برگشتم در حالى كه ناراحت بودم ، در اين هنگام آيهء 82 سورهء 5 بر پيامبر ( ص ) نازل شده بود .\r\n ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ  « اين بدان جهت است كه ميان ايشان كشيشان و راهبانند و ايشان مستكبر نيستند » .\r\nپيامبر فرموده بود سلمان را نزد من آوريد ، فرستادهء پيامبر آمد ، و مرا فرا خواند . من ترسان آمدم و مقابل پيامبر نشستم ، حضرت آيه را خواند و فرمود اى سلمان دوستان تو و پير مردى كه با او بوده‌اى در واقع مسيحى نبوده و مسلمان بوده‌اند گفتم سوگند به كسى كه ترا به حق مبعوث كرده است آن پير مرد به من دستور داده بود كه از تو پيروى كنم و به او گفتم اگر چه پيامبر مرا به ترك آيين تو فرمان دهد باز هم آيين او را بپذيرم گفت آرى زيرا حق و آنچه خدا دوست ميدارد در اوامر اوست .\r\nابو عبد الله حافظ و ابو بكر احمد بن حسن قاضى با اسناد خود از ابن عباس موضوع اسلام آوردن سلمان را چنين روايت مىكنند .\r\nسلمان مىگفت من مردى ايرانى و از اصفهان و دهكده‌اى كه جى ناميده ميشد بودم ، پدرم دهقان دهكده بود و مرا از همهء فرزندان خود بيشتر دوست ميداشت ، در عين حال او مرا در خانه‌اى تقريبا زندانى كرده بود همانطور كه زنان جوان و زيبا را نگهميدارند .\r\nمن در آيين مجوس بحدّ اجتهاد رسيده بودم و جزء آتشبانان بودم آتشى كه همواره روشن است و حتى لحظه‌اى هم نميگذارند خاموش شود ، من از آيين‌هاى ديگر مردم اطلاعى نداشتم و علوم دينى من محدود بود به همان اطلاعات مربوط به آيين مجوس ، تا اينكه پدرم مشغول ساختمانى شد و مزرعه‌اى هم داشت كه كارگران او در آن كار ميكردند روزى مرا خواست و گفت مىبينى كه اين ساختمان مرا سخت گرفتار كرده است و نميرسم از مزرعه سركشى كنم ، تو آنجا برو و به ديگران دستور بده چه كارهائى را انجام دهند و زودتر بر گردى كه نگران نشوم .\r\nمن به قصد مزرعهء پدر بيرون آمدم از كنار كليساى مسيحيان گذشتم و\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n( 1 ) صداى سرود و دعاى ايشان را شنيدم پرسيدم اين چيست ؟ گفتند مسيحيان در حال عبادتند وارد شدم كه ببينم ، چنان شيفته شدم كه تا غروب آفتاب همانجا نشستم .\r\nپدرم بجستجوى من بر آمده بود ، شب كه برگشتم گفت كجا بودى ، مگر نگفتم به مزرعه بر وى ، گفتم پدر جان به گروهى بر خوردم كه به ايشان نصارى مىگفتند ، نماز و دعاى ايشان مرا شيفته كرد و همانجا نشستم تا ببينم چگونه رفتار مىكنند ، گفت پسركم دين تو و دين پدرانت از دين ايشان بهتر است ، گفتم نه چنين نيست ، ايشان مردمى هستند كه ، خدا را مىپرستند و او را ميخوانند و براى او نماز ميگزارند در حالى كه ما آتشى را مىپرستيم كه خود بر افروخته‌ايم و اگر آن را رها كنيم خاموش مىشود . او نخست مرا بيم داد و ترساند و سپس مرا زندانى نمود و پاى مرا در زنجير كشيدند .\r\nمن كسى پنهانى پيش مسيحيان فرستادم و از ايشان پرسيدم اصل اين دين در كجاست ؟ گفتند در شام ، گفتم اگر از آنجا گروهى آمدند مرا هم خبر كنيد ، مدتى گذشت پيام دادند كه كاروانى از شام آمده است ، پيامبر دادم كه هر گاه كارهايشان را انجام دادند و آهنگ بازگشت كردند به من خبر دهيد ، چون آنها آماده شدند من زنجير از پاى گسستم و به آنان پيوستم و به شام رسيدم در آنجا از عالم بزرگ سراغ گرفتم گفتند فلان كشيش است كه در كليسا زندگى مىكند .\r\nپيش او رفتم و گفتم دوست ميدارم كه در كليساى تو باشم و خداى را عبادت كنم ، و از تو كارهاى نيك را بياموزم ، موافقت كرد و من همراه او بودم ، متاسفانه او مرد بدى بود به مسيحيان دستور مىداد كه صدقه پرداخت كنند و آن را براى خود اندوخته مىكرد و به بينوايان و نيازمندان نميرسانيد ، بدين جهت از او بشدّت متنفر بودم چيزى نگذشت كه او مرد .\r\nچون آمدند او را به خاك بسپرند طاقت نياوردم و گفتم كه اين مرد بدى بود ، به شما دستور پرداخت صدقه مىداد در حالى كه آنها را براى خود مىاندوخت و به مصرف نيازمندان نميرسانيد ، گفتند از كجا معلوم است ؟ گفتم من گنجينه‌هاى او را بيرون مىآورم و هفت كوزهء انباشته از سكه‌هاى زرين را بيرون\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n( 1 ) آوردم چون آنها را ديدند گفتند به خدا سوگند او را به خاك نمىسپريم و جسدش را بر تيرى دار كشيدند و سنگسار كردند و كشيشى ديگر آوردند و بجاى او به اسقفى كليسا منصوب ساختند .\r\nاى ابن عباس ، به خدا سوگند من نديده‌ام كسى بهتر از او نماز بگزارد و بسيار پارسا بود ، و از دنيا سخت روى بر گردانده بود و شب و روز مشغول عبادت بود ، من هيچكس را باندازهء او دوست نداشتم و همواره با او بودم تا مرگش فرا رسيد ، هنگام مرگ او گفتم فرمان الهى رسيده است و من هيچكس را باندازهء تو دوست نمىداشتم اكنون چه فرمان ميدهى و مرا بچه كسى وصيت ميكنى ؟\r\nگفت پسركم كسى را سراغ ندارم مگر مردى در موصل كه اميدوارم او را مانند من بيابى ، چون او مرد من به موصل آمدم و نزد كسى رفتم كه گفته بود ، او را هم در زهد و كوشش مانند همو ديدم و گفتم كه به من وصيت شده است كه پيش تو بيايم ، گفت همين جا باش با او بودم تا مرگ او هم فرا رسيد .\r\nپيش از مرگ او به او گفتم فلانى مرا به تو وصيت كرد اكنون كه مرگ تو فرا ميرسد مرا به چه كسى ارشاد مىكنى ، گفت مردى در نصيبين زندگى مىكند كه او هم مانند ماست اگر خواستى مىتوانى به او بپيوندى ، چون او مرد و بخاكش سپرديم به نصيبين آمدم و مردى را كه گفته بود پيدا كردم و داستان خود را به او گفتم موافقت كرد كه پيش او بمانم ، و ماندم تا مرگ او هم فرا رسيد از او خواستم كه مرا به شخص ديگرى راهنمائى كند .\r\nگفت مردى در عموريهء شام است كه با ما هم عقيده است . پس از مرگ عالم نصيبين به عموريه رفتم ، و عالمى را كه نشان داده بودند پيدا كردم و همانجا ماندم ، ضمنا بكسب و كار هم مشغول شدم و توانستم چند گاو و گوسپند براى خود تهيه كنم ، چون مرگ او فرا رسيد به او گفتم فلان مرا به فلان و او به ديگرى و او به تو ارجاع داد ، حال كه متاسفانه مرگ تو هم فرا رسيده است مرا بچه كسى راهنمائى مىكنى ؟ گفت پسرم من ديگر كسى را سراغ ندارم كه از ما باقى مانده باشد تا به تو بگويم پيش او به روى .\r\nاما روزگار ظهور پيامبرى كه از مكه است نزديك شده است و او به\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n( 1 ) سر زمينى هجرت مىكند كه داراى نخلستان و كشتزار است در عين حال كه بخشى از زمين‌هاى آن شوره‌زار مىباشد و آن پيامبر نشانه‌هائى دارد كه ظاهر است ، از جمله اينكه ميان شانه‌هاى او مهر نبوت قرار دارد و اگر چيزى به او هديه دهند مىپذيرد و مىخورد و اگر صدقه دهند مىپذيرد امّا خود از آن نميخورد ، اگر بتوانى به آن سرزمين به روى ، برو كه روزگارش نزديك شده است .\r\nچون او در گذشت و بخاكش سپرديم مدتى در شام ماندم تا كاروانى از بنى كلاب آمد ، گفتم مرا با خود به سرزمين عرب ببريد . و گاوها و گوسپندان من از شما باشد . پذيرفتند و مرا با خود آوردند امّا نزديك مكه بر من ستم كردند و مرا بعنوان برده و غلام به يك نفر يهودى از اهالى مكه فروختند ، هنگامى كه درختان خرما را ديدم خوشحال و اميدوار شدم و فكر مىكردم مكه همان جاى هجرت پيامبر است ، ولى چنين نبود . يهودى ديگرى مرا خريد و به مدينه آورد و سوگند به خدا بمحض آنكه مدينه را ديدم شناختم .\r\nمن همچنان در بردگى بودم كه خداوند متعال پيامبر را در مكه مبعوث فرمود و صاحب من از اين موضوع چيزى به من نمىگفت تا اينكه پيامبر ( ص ) هجرت فرمود و به قبا آمده بود ، در آن موقع روزى بالاى درخت خرما مشغول كار بودم كه پسر عموى صاحب من آمد و گفت خدا قبيله اوس و خزرج را بكشد كه گرد مردى كه از مكه آمده است جمع شده‌اند و عقيده دارند كه او پيامبر است .\r\nبه خدا سوگند چون اين سخن را شنيدم چنان التهاب و هيجانى سراپايم را فرو گرفت كه مىترسيدم از بالاى درخت روى آن دو نفر سقوط كنم ، از نخل پايين آمدم و پرسيدم چه گفتى ؟ و اين خبر چيست ؟ صاحب من سيلى محكمى به من زد و گفت ترا با اين كارها چكار است ، بر گرد و به كار خود مشغول باش ، گفتم مهمّ نيست مطلبى شنيدم ميخواستم بدانم كه چيست .\r\nچون شب فرا رسيد مقدارى خوراكى كه داشتم در ظرفى گذاشتم و در قبا بحضور پيامبر رسيدم ، سلام دادم و گفتم به من خبر داده‌اند كه تو مرد صالحى هستى و اصحاب تو در اين شهر غريب هستند ، غذايى داشتم كه صدقه بود و در اين شهر هيچكس را از شما مستحق‌تر نمىشناسم ، و ظرف غذا را برابر آن\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n( 1 ) حضرت نهادم ، پيامبر خود از آن نخورد امّا به ياران خود گفت بخوريد .\r\nبا خود گفتم اين نشانهء نخستين ، آنگاه به نخلستان برگشتم و پيامبر ( ص ) هم به شهر مدينه رفتند ، خوراك ديگرى تهيه كردم و دوباره حضور پيامبر آمدم و گفتم متوجه شدم كه شما از غذاى صدقه نميخوريد ، اين هديه است ، پيامبر خود و يارانش از آن خوردند ، با خود گفتم اين نشانهء دوم .\r\nپس از مدتى بار ديگر خدمت پيامبر رسيدم در حالى كه دو برد بزرگ پوشيده بودم ، و پيامبر هم با اصحاب خود جنازه‌اى را تشييع مىفرمود ، پشت سرش راه افتادم و منظورم اين بود كه مهر نبوت را ببينم ، چون حضرت متوجه شدند پشت بر من نمود و دوش خود را برهنه ساخت چون مهر نبوت را ميان شانه‌هاى او نگريستم و همچنان بود كه برايم توصيف كرده بودند شروع به بوسيدن آن و گريستن نمودم .\r\nپيامبر فرمود سلمان بيا ، برگشتم و مقابل آن حضرت نشستم ، اظهار علاقه فرمود كه داستان مرا بشنود من براى حضرت و يارانش همينگونه كه براى تو ( يعنى ابن عباس ) تعريف كردم داستان خود را از اوّل تا آخر اظهار داشتم ، چون گفتارم تمام شد پيامبر فرمود اى سلمان با اربابت قرار دادى بنويس كه آزاد گردى ، من با او پيمانى نوشتم كه سيصد اصله خرما به عمل آورم و چهل وقيه طلا پرداخت نمايم و آزاد گردم ، اصحاب رسول خدا در مورد نهال‌هاى خرما هر يك باندازهء توانائى خويش مرا يارى كردند ، بعضى سى نهال برخى بيست نهال و بعضى ديگر ده نهال دادند .\r\nپيامبر فرمود گودال‌هاى نهال‌ها را حفر كن و چون تمام شد خبر بده تا نهال‌ها را من شخصا بنشانم ، من بهمراهى دوستانم گودال‌ها را كنديم و چون تمام شد خبر دادم ، پيامبر حاضر شدند ما نهال‌ها را مىآورديم و حضرت آنها را مىنشاند و خاك ميريخت ، سوگند بخدائى كه او را بر حق برانگيخته است حتى يك نهال هم خشك نشد ، امّا پرداخت طلا همچنان بر عهده‌ام باقى بود تا اينكه مردى كه در معادن كار مىكرد قطعه طلائى به اندازه تخم مرغ براى حضرت پيامبر آورد ، پيامبر فرموده بود اين سلمان ايرانى كه براى آزادى خود پيمان نوشته\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n( 1 ) است كجاست ؟ حضورش رفتم ، فرمود اين را بگير و تعهد خود را پرداخت كن ، گفتم گمان نميكنم كه اين به ميزان تعهد من باشد و آن را جواب دهد ، فرمود خداوند متعال با همين آن را جبران خواهد فرمود .\r\nسوگند به كسى كه جان در اختيار اوست ، چون آن را وزن كرديم درست چهل وقيه بود ، و آن را به ارباب خود پرداختم و آزاد گشتم .\r\nبردگى من مانع از آن بود كه بتوانم مرتب خدمت پيامبر برسم حتى سعادت شركت در جنگ بدر و احد را نداشتم ، پس از آزادى در جنگ خندق و ديگر جنگها شركت كردم و افتخار حضور در هيچ جنگى از آن پس از من سلب نگرديد .\r\nابو عبد الله حافظ با اسناد خود از سلمان روايت مىكند كه مىگفت براى پيامبر صدقه آوردم آن را ردّ كرد و سپس هديه آوردم آن را پذيرفت .\r\nهمچنين از سلمان روايت مىكند كه پيامبر اين اندازه طلا به من لطف كردند و انگشت اشاره و شست خود را به صورت حلقه‌اى در آورد ، و گفت اگر هم وزن كوه احد طلا در كفه‌اى بگذارند و آن طلا در كفهء ديگر من آن را ترجيح مىدهم زيرا به آن وسيله از بردگى آزاد شدم .\r\nو همو از سلمان روايت مىكند كه چون پيامبر آن طلا را به من دادند و فرمودند وام خود را بپرداز ، گفتم اين كجا جوابگوى آنست پيامبر ( ص ) آن طلا را روى زبان خود گذاشتند و سپس به طرف من انداختند و گفتند برو انشاء الله با همين تعهد خود را پرداخت مىكنى و چون آن را وزن كردم چهل وقيه بود و توانستم وام خود را بپردازم .\r\nو همين ابو عبد الله از سلمان روايت مىكند كه مىگفت در عموريه آخرين كشيشى كه با او بوده به او گفته است كه در شام دو بيشه وجود دارد كه مردى در هر سال فقط يك شب از يك بيشه بيرون مىآيد و به بيشهء ديگر ميرود و بيماران گرد او را مىگيرند و او براى هر كس كه دعا كند بهبود مىيابد ، برو دربارهء دين حنيف ابراهيم از او سؤال كن ، سلمان مىگويد من به آن ناحيه رفتم و يك سال ماندم تا آن شب فرا رسيد كه آن مرد از يك بيشه بيرون مىآمد و\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n( 1 ) به ديگرى ميرفت ، معمولا اين كار را پوشيده انجام ميداد در عين حال آن شب ازدحام فراوان مردم مانع من شد بطورى كه او وارد بيشه شد دويدم و دوش او را گرفتم و گفتم خدا ترا رحمت كناد دين حنيف ابراهيمى چيست ؟ گفت تو از چيزى مىپرسى كه امروز مردم در آن باره چيزى نمىپرسند ، همانا به زودى پيامبرى در مكه با آن آيين برانگيخته مىشود ، چون سلمان اين موضوع را گفت پيامبر فرمود اگر راست بگويى عيسى بن مريم ( ع ) را ديده‌اى .\r\nهمين ابو عبد الله حافظ روايت مىكند كه سلمان مىگفت در دست سيزده چهارده ارباب دست بدست گشته است . اين روايت اخير را بخارى هم آورده است .\r\n\r\nذكر حديث قسّ بن ساعدهء ايادى 40\r\nابو سعيد محمد بن احمد شعيثى با اسناد خود از انس بن مالك روايت مىكند كه گروه اعزامى قبيلهء اياد به حضور پيامبر ( ص ) آمدند ، پيامبر فرمود قس بن ساعده ايادى در چه حال است ؟ گفتند مرده است ، پيامبر فرمود سخنى از او شنيده‌ام و خيال نميكنم در خاطر داشته باشم يكى از ايشان گفت ما سخن او را حفظ داريم ، گفت بگوييد ، سخن گوى ايشان گفت :\r\nقس بن ساعده در بازار عكاظ به پا خاست و گفت ، اى مردم گوش فرا دهيد و بشنويد و بجان و دل بينديشيد ، هر كس كه زندگى مىكند خواهد مرد و آن كس كه ميميرد به ظاهر نيست مىشود و هر چه آمدنى است خواهد آمد ، به شب دير پا و آسمان دارندهء برج‌ها و ستارگان درخشان و درياهاى خروشان و كوههاى استوار و رودخانه‌هاى روان سوگند كه در آسمان خبر است و در زمين عبرت‌ها ، مىبينم كه مردم ميميرند و باز نميگردند ، آيا به اقامت راضى بودند و آيا ميشد كه هميشگى باشند ؟ بلكه همه خفتند ، سپس گفت ، قس بن ساعده به خدا سوگند مىخورد ، سوگندى كه گناهى در آن نخواهد بود ، كه براى خداوند دين و آيينى بهتر و پسنديده‌تر از دين شما وجود دارد ، آنگاه اين اشعار را سرود .\r\n« در كسانى كه از قرنهاى اوليه تاكنون مرده‌اند بايد براى ما بينش و\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n( 1 ) عبرت باشد ، چون مىبينم كه مرگ همه را فرو ميگيرد و كسى را رها نمىكند و مىبينم كه بستگانم ، بزرگ و كوچك همه بكام مرگ ميروند ، يقين مىكنم كه من هم ناچار همان جا ميروم كه آنها ميروند » .\r\nابو محمد اصفهانى با اسناد خود از عبد الله بن عباس روايت مىكند كه گروه اعزامى قبيلهء اياد نزد پيامبر آمدند دربارهء قس بن ساعده از ايشان پرسيد ، گفتند مرده است ، پيامبر فرمود سالى در عكاظ بودم و او در حالى كه بر شترى سرخ موى سوار بود ميان مردم چنين ندا ميداد كه :\r\nاى مردم گرد آييد و گوش دهيد و بجان و دل بينديشيد و پند گيريد تا بهره‌مند شويد . هر كس كه زنده است خواهد مرد و هر چه آمدنى است خواهد آمد ، همانا در آسمان خبرها و در زمين عبرت‌هاست ، سوگند به ستارگانى كه غروب خواهند كرد و ديگر ظاهر نميشوند و به درياها كه به جوش خواهند آمد و آرام نخواهند گرفت و به آسمان برافراشته و زمين گسترده و رودهاى خروشان ، و قس بن ساعده سوگند مىخورد به خدا كه كارى در پيش است كه با خشنودى يا با ناراحتى بايد از آن پيروى نمود و اين شوخى نيست و از پى آن شگفتىها خواهد بود ، و سوگند مىخورم كه خدا را دين و آيينى بهتر از اين كه ما در آن هستيم وجود دارد ، چگونه است كه مردم ميميرند و باز نميگردند ، آيا ماندگار مانديد يا اينكه خفتند و فراموش شدند .\r\nپيامبر فرمود سپس قس اشعارى خواند كه بخاطر نسپرده‌ام . بو بكر صديق گفت من هم آنجا بودم و اشعار او را حفظ دارم ، پيامبر فرمود چه بود ؟ بو بكر اشعار گذشته را خواند ، با اين تفاوت كه يك مصراع بيشتر خواند كه معنى آن چنين است « نه گذشتگان بسوى من باز ميگردند و نه از اينها كه هستند كسى باقى خواهد ماند » .\r\nابن عباس ميگويد ، آنگاه پيامبر پرسيد آيا قس وصيتى هم باقى گذاشته است ؟ گفتند آرى پس از مرگش صفحه‌يى زير سرش يافتند كه در آن اين اشعار نوشته بود ، « اى خبر دهندهء مرگ ، ميدانى كه مردگان در گورها هستند و پاره جامهء\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n( 1 ) كهنه‌اى بر ايشان باقى مانده است ، آن را رها كن كه روزى صيحه‌اى بر ايشان زده خواهد شد و چون خفتگان بيدار خواهند شد ، برخى از ايشان برهنه و برخى در كفن برانگيخته مىشوند ، پاره‌اى از ايشان تازه مرده‌اند و پاره‌اى چون برگ خاك شده‌اند » .\r\nپيامبر فرمود سوگند به او كه مرا به حق مبعوث كرده است ، قس به قيامت ايمان داشته است .\r\nابو سعد مالينى هم اين مطلب را از ابن عباس روايت مىكند با اين تفاوت كه در روايت او سخنى از ابو بكر و وصيت قس نرفته است ، اين مطلب با روايات ديگر و افزونىهايى هم آورده شده است .\r\nابو عبد الرحمن سلمى با اسناد خود از ابن عباس روايت مىكند 41 كه جارود بن عبد الله كه سرور و فرمانروا و بزرگ قوم خويش بود و منزلتى رفيع و نژادى و الا و ظاهرى آراسته و ادبى مشهور داشت و ثروتمند و نيك رفتار بود همراه گروهى از بزرگان قبيلهء عبد القيس كه هر يك داراى منزلت ويژه و زبان آور بودند به مدينه آمدند ، آنها مردانى بلند بالا بودند چون درختان خرماى سر كشيده ، و بر شتران گران مايهء پر توان سوار بودند ، از پستى روى گردان بودند و براى سختىها آماده ، در راهنوردى پايدار و در كار خود دورانديش بودند ، راه را به آرامى و منزل به منزل پيمودند تا اينكه شتران خود را كنار مسجد پيامبر خواباندند .\r\nجارود به قوم خود و پسر عموها و سالخوردگان قبيله گفت ، اين جا پيشگاه محمّد سپيد چهره است كه سالار همهء اعراب و گزيده‌تر فرزندان عبد المطلب اوست . چون بر او وارد شديد و در برابرش ايستاديد درودى شايسته بر او فرستيد و گفتگو را كم كنيد ، آنان همگى گفتند اى امير فرخنده واى شير سپه‌شكن جائى كه تو باشى ما صحبتى نخواهيم كرد و بكارى كه فرمان دهى از آن سر پيچى نميكنيم ، هر چه تو ميخواهى بگو ما گوش فرا ميدهيم و هر چه ميخواهى بكن ما پيرو تو خواهيم بود .\r\nجارود همراه افراد شجاع و سرشناس در حالى كه عمامه‌هاى خود را مرتب پيچيده و شمشيرها را حمايل ساخته بودند و دامن‌هاى خود را به حالت جنگ جمع\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n( 1 ) كرده بودند سرود گويان به راه افتاد ، آنان گفتارى بر شمرده داشتند و سكوت ايشان هم گوياى نظم و ادبشان بود ، اگر جارود فرمانى ميداد فورا آن را اجرا ميكردند و اگر از كارى بازشان ميداشت باز مىايستادند گويى شيرهاى بيشه بودند كه همراه سر دستهء خود راه افتاده بودند ، بدين ترتيب وارد مسجد شدند و در برابر پيامبر ايستادند ، و چشمهاى حاضران بايشان دوخته شد .\r\nدر اين هنگام جارود با گامهاى كوتاه برابر پيامبر آمد و پارچه‌اى را كه بر دهان و بينى خود بسته بود گشود و درودى شايسته به پيامبر فرستاد و اين اشعار را خواند :\r\n« اى پيامبر هدايت و رهنمونى ، مردانى نزد تو آمده‌اند كه فلات‌ها و صحراهاى سوزان را پشت سر گذاشته‌اند ، و براى تو دشت‌ها را پيموده و سختى را در راه تو سختى نميدانند ، هر سپاهى كه چشم از ديدن او فرو ماند در برابر گروه ما نيست و نابود خواهد شد ، اسبان نجيب آنها را همراه شجاعان ما كه چون ستارگان هستند زير پا خواهند گذاشت ، اكنون ميتوانى دشمنان ترشروى خود را كه دل از آنها ميترسد و سرگشته مىشود وسيلهء ما از ميان بردارى .\r\nچون پيامبر اين سرود را شنيد سخت خوشحال شد و جارود را نزد خود فرا خواند ، گراميش داشت و خوشامد گفتش و فرمود تو و قوم تو تأخير كرديد و آرزوى شما طول كشيد ، گفت سوگند به خدا هر كس در مورد تو خطا كند دليل بر خطاى او و عدم رشد است ، و بپروردگار سوگند كه نگرويدن به تو بزرگترين بدبختى و گرفتارى است ، پيشرو به اهل خود دروغ نميگويد و به خود خيانت نميورزد ، من به راه حق آمده‌ام و سخن راست ميگويم و سوگند به آن كس كه ترا به حق به پيامبرى برانگيخته و پيشواى گروندگان قرار داده است كه من اوصاف ترا در انجيل ديده و خوانده‌ام . فرزند مريم باكره به تو مژده داد و بر تو درود فراوان فرستاد و از آن كس كه ترا گرامى داشته و برسالت مبعوث فرموده است سپاس داريم ، ما دربارهء تو يقين داريم و شكى نخواهد بود دست دراز كن تا بيعت كنم و آنگاه جارود شهادتين گفت و او و همهء بزرگان قومش ايمان آوردند و پيامبر از ايمان ايشان سخت خشنود و شاد گرديد ، آن وقت به جارود گفت آيا ميان شما كه از قبيلهء\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n( 1 ) عبد القيس هستيد كسى هست كه قسّ را بشناسد ، گفت همه او را مىشناسيم و من از ميان قوم دنباله رو او بودم و در جستجوى اخبار او .\r\nقسّ از قبيله‌اى بود كه در صحّت نسبت آنها ترديدى نبود ، چون خطبه ايراد ميكرد سخن آور و فصيح بود . مويهاى سرش سپيد زيبا و عمرش به هفتصد سال رسيد ( ظاهرا كنايه از عمر طولانى است ) . در مناطق دور افتاده زندگى ميكرد نه خانه‌يى داشت و نه در جائى قرار ميگرفت ، در گوشه گيرى در بيابانها از تخم شتر مرغ بهره ميگرفت ، با جانوران وحشى و حشرات و گزندگان انس داشت ، جامهء مخصوص مسيحيان مىپوشيد و بر سنت عيسى ( ع ) همواره در حركت و سياحت بود ، در وظايف رهبانيت سستى نميكرد ، بخداى يگانه اقرار داشت به دانش او مثل زده ميشد و و گرفتاريها بوسيلهء او بر طرف ميگرديد ، و نيكان از او پيروى ميكردند ، او بزرگ حواريون را كه شمعون است درك كرده بود ، نخستين كسى است كه خداپرستى ميكرد و عابدترين عابدان سالخورده بود ، او به زنده شدن پس از مرگ و به حساب يقين داشت و از بدى فرجام مىترسيد همواره با ياد كردن مرگ موعظه ميكرد ، و دستور ميداد كه پيش از مرگ عمل كنند ، الفاظ او سخت پسنديده بود و در بازار عكاظ خطبه ميخواند ، به خاور و باختر و تر و خشك و تلخ و شيرين علم داشت ، گويى هم اكنون برابر او ايستاده‌ام و او را مىبينم كه اعراب را پند مىداد و مىگفت نامهء عمل نوشته مىشود و هر كس به نتيجهء عمل خود ميرسد ، و سپس اين اشعار را خواند ، « در دل از ياد عشق او هيجان پديدار ميگردد و چه بسيار شبها كه روزها فداى آن شده است ، و چه بسيار ستارگانى كه ماه آنها را بر ميانگيزاند و خورشيد همه روز در گردش است تا آنگاه كه نور آن چشمها را خيره سازد و لرزه شديد بر همهء جهان افتد ، كامل مرد و نوجوان و كودك شيرخوار ، همه را روزى در دل خاك زيارت مىكنند ، بسا كاخ كه هنوز خير و نيكى در بر دارد و چه كاخها كه متروك و ويرانه شده‌اند ، بسيار چيزهائى است كه چشم تيز بين هم متوجه آنها نيست در عين حال دلهايى كه شايسته رهنمونى و پند گرفتن باشد خداى را به ياد ميآورند »\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n( 1 ) پيامبر ( ص ) فرمود جارود مهلت بده كه مطلبى بگويم ، فراموش نميكنم كه قسّ در بازار عكاظ سوار بر شترى خاكسترى بود و گفتار پسنديده و خوبى ايراد ميكرد كه من در حفظ ندارم آيا كسى از مهاجران يا انصار آن را از حفظ است ؟\r\nابو بكر برخاست و گفت من هم آن روز در بازار عكاظ بودم كه او خطبه خواند و ضمن گفتارى طولانى مردم را ترساند و به كار نيك ترغيب كرد و پند گفت او در خطبه‌اش گفت .\r\nاى مردم بشنويد و بجان دل بپذيريد و اگر پذيرفتيد بهره‌مند خواهيد شد هر كس زنده است خواهد مرد و هر كس ميميرد از ميان رفته است و آنچه آمدنى باشد خواهد آمد باران و گياه و خوراكىها و روزها ، گرد هم يا پراكنده و نشانه‌هايى از پى نشانه‌ها ، همانا در آسمان خبرهايى است و در زمين عبرت‌ها ، سوگند به شب دير پاى ، و آسمان دارنده برج و درياهاى موّاج كه مىبينم مردم ميميرند و باز نميگردند آنها كه ميخواستند جاودانه باشند امّا خفتند و فراموش شدند ، قس سوگند مىخورد ، سوگندى كه در آن گناه و ناروايى نيست كه خداى را دين و آيينى است كه آن را از دين و آيين شما بيشتر دوست ميدارد ، پيامبرى ظهور خواهد كرد كه زمان او نزديك است ، و هم اكنون بر شما سايه خواهد افكند ، خوشا به حال هر كس كه به او بگرود و هدايت شود و بدا به حال هر كس كه با او مخالفت و سركشى كند ، سپس گفت خاك بر سر غافلان باد از امم گذشته و زمانهاى سپرى شده ، اى قبيلهء اياد پدران و نياكان ما كجايند ؟ بيمار و عيادت كننده كجايند ؟ فراعنهء سخت گير و ستمگر چه شدند ؟ آنها كه بناهاى استوار ساختند كجايند ؟ آنها كه به زر و مال و فرزند فريفته گرديدند و آنان كه ستم‌گرى و سركشى نمودند و مال اندوختند و آن را حفظ كردند و ادعا داشتند كه پروردگار بلند مرتبه انسانهايند كجا رفتند ؟ ايشان از شما ثروتمندتر و داراى آرزوهاى دور و درازتر و عمر بيشتر نبودند ؟ زمين با آسيا سنگ خود آنان را آرد كرد و با دست اندازى خويش نابودشان ساخت ، اين استخوانهاى خاك شده ايشان و خانه‌هاى خالى ماندهء آنهاست كه محل سكونت گرگان زوزه كش است ، نه چنين است ؟ پروردگار يگانه تنها معبود جهان است كه نه زاييده شده و\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n( 1 ) نه ميزايد و سپس اين ابيات را خواند .\r\n« در آنها كه در روزگاران گذشته رفته‌اند براى ما عبرت‌هاست ، چون مىبينم كه همگان به كام مرگ فرو ميروند و از آن بيرون نميآيند و چون مىبينم كه بزرگها و كوچكهاى قوم من بسوى مرگ روانند ، و كسى از ايشان كه رفته است بر نميگردد ، و باقىماندگان هم در خاك ميروند يقين كردم كه بناچار من هم همانجا ميروم كه ايشان ميروند » .\r\nميگويد در اين هنگام ابو بكر به زمين نشست و مردى از انصار برخاست كه گويى همچون پاره‌يى از كوه بود سرى بزرگ و قامتى رسا داشت عمامهء خود را خوب پيچيده بود و دو زلف او آويخته بودند . بزرگ‌منشى و عزت نفس داشت ، زبان آور و داراى صداى بلند بود ، گفت :\r\nاى برگزيدهء پروردگار واى سرور پيامبران ، من در جاهليت ، از قس موضوع شگفت آورى ديدم كه سخت به او راغب گشتم ، پيامبر فرمود چه ديدى ؟\r\nگفت شترى از من گم شده بود كه در جستجوى او بودم و ميان ريگزارهاى خطرناك كه در آنجا كسى بداد كاروان و سواره نميرسد و فقط جن و ديو در آنها راه دارد ناگاه به ساختمان بزرگ ويرانه‌يى كه فقط جغد در آن ساكن بود برخوردم و چون شب فرا رسيده بود با ترس به آن پناه بردم نه از مرگ خود در امان بودم و نه بجز شمشير تكيه‌گاهى داشتم شبى طولانى را گذراندم گويى دامنهء آن هم به شب پيوسته بود ، ستارگان را بدقت مىنگريستم تا از وحشت ظلمت‌ها كاسته شود ، چون دامن شب چيده و سپيده دم نزديك شد سروشى بر من چنين آواز داد :\r\n« اى كسى كه در شب بسيار تاريك خفته‌اى ، خداوند پيامبرى را در مكه برانگيخته است كه از فرزندان هاشم و اهل وفا و بزرگوارى است و تاريكىهاى شب‌هاى تار با او از ميان ميرود » .\r\nمن هم پاسخ او را اين چنين دادم « اى سروشى كه در دل تاريكىها بانگ برداشته‌اى . خوشا به تو و سلام انديشهء دردناك من بر تو باد ، خدا ترا هدايت كند گفتارت را روشن بگو او بسوى چه چيز دعوت مىكند تا غنيمت دانسته\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n( 1 ) شود » .\r\nدر اين هنگام صدايى شبيه سرفه شنيدم و گوينده‌اى ميگفت نور آشكارا شد و دروغ از ميان رفت و خداوند متعال محمد ( ص ) را با همه نيكىها مبعوث فرمود ، پيامبرى كه شتر سرخ موى دارد ، داراى تاج و خود بر سر و چهره‌يى درخشنده و ابروى تابان و چشم سياه است ، صاحب گفتارى است كه گواهى دادن بر يكتايى خداست . اين محمد است كه براى سپيد و سياه مبعوث شده است و اهل شهر و صحرا .\r\nو دوباره اشعارى خواند به اين مضمون « سپاس خدايى را كه خلق را بيهوده نيافريده است ، از پس عيسى ( ع ) ما را سر گردان نكرده است و احمد را كه برگزيده‌تر پيامبران است مبعوث فرمود درود پروردگار و همهء سواران و حاجيان بر او باد » .\r\nدر اين موقع داستان شتر گم شده‌ام را فراموش كردم و شادى سراپايم را گرفت ، صبح دميد و روشنى دامنه يافت من از آن ساختمان ويرانه بيرون آمدم و بسوى كوه روان شدم ناگاه به شتر نر خويش بر خوردم كه ايستاده و گويى شتران ماده را بو مىكشيد ، مهارش را گرفتم و سوارش شدم همچنان فرمان بردار بود و ساعتى او را راندم تا خسته شد ، او سختىها را آسان كرده بود ، فرشى گستردم و به نان خود آب زدم ، او را هم گرسنگى بستوه آورده بود رهايش كردم ، به چمن‌زارى سرسبز و تازه و خوشبو رسيده بوديم كه در آن انواع گياهان و گل‌ها و نهال‌هاى تازه غرس شده خرما بود ، گل‌هاى لاله و جويبارها داشت هوايش چنان لطيف بود كه گويى همه شب و صبح در آن باران باريده و از ابر آب گوارا فرو چكيده است ، همه جاى آن درخت و جوىهاى آب بود ، شتر مشغول چراى چمن و گياه شد ، چون خود و شترم سير و سير آب شديم و چند مرتبه آب نوشيدم بند از پايش گشودم و جهاز بر او نهادم و افسار او را رها كردم بسرعت حركت ميكرد چنان كه از باد پيشى ميگرفت و آن سرزمين را مىپيمود تا به صحرايى رسيديم كه درخت فراوانى داشت ، درختان بلند پر برگ كه شاخه‌هاى آن درهم فرو رفته بود و گويى بر زمين آن دانهء فلفل پاشيده بودند ( كنايه از شدّت سبزى ) .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n( 1 ) همچنان كه پيش ميرفتم ناگاه به قس بن ساعده بر خوردم كه در زير درختى نشسته بود و با چوبدستى خود كه از چوب اراك بود به زمين خط مىكشيد و اين اشعار را زمزمه ميكرد .\r\n« اى كسى كه خبر مرگ ميدهى مردگان همه در گورند و بر تن ايشان از كفن‌هايشان كهنه‌يى باقى مانده است . آنها را واگذار زيرا روزى بر آنان چنان صيحه زده خواهد شد كه از خواب گران بر ميخيزند و هشيار مىشوند ، و به حالت ديگرى غير از آن حال بر ميگردند ، آفرينش جديدى همچنان كه قبلا آفريده شده بودند ، برخى از ايشان برهنه و برخى در كفن هستند پاره‌يى از ايشان تازه و پاره‌يى فرسوده و كهنه‌اند » ، من به او نزديك شدم و سلام دادم پاسخ گفت ، در حالى كه كنار چشمهء جوشانى در زمين بزرگى بود و مسجدى كه ميان دو قبر قرار داشت و دو شير بزرگ خود را بجامه‌هاى او ميماليدند و به او پناه مىجستند ، يكى از شيران قبل از ديگرى رفت كه آب بخورد دوّمى هم از پى او روان شد ، قس با چوبدستى خود دوّمى را زد و در حالى كه به او دشنام ميداد گفت برگرد تا آن كه پيش از تو رفته است آب بياشامد آن شير برگشت و پس از بازگشت اوّلى بسراغ آبشخور رفت ، من به قس گفتم اين گورها از كيست ؟ گفت دو برادر دينى من كه در اين جا با من خداى يگانه را عبادت مىكردند و به او شرك نمىورزيدند ، در اين جا مردند و من آنها را به خاك سپردم و اكنون ميان گورهاى ايشان هستم تا چه وقت به آنها ملحق شوم ، آنگاه با اندوه به گورها نگريست و چشمانش پر اشك شد و خود را روى گور افكند و شروع كرد به خواندن اين اشعار .\r\n« دوستان من به پا خيزيد ، روزگارى است كه خفته‌ايد و خيال ميكنم كه هنوز از خواب سير نشده‌ايد ، آيا نمىبينيد كه من در سمعان تنهايم و در آنجا دوستى جز شما دو نفر ندارم ، در كنار گورتان مسكن گزيده‌ام و چه بسيار شبها كه از اين جا تكان نخورده‌ام كه شايد آواى شما را پاسخ گويم همه عمر بر شما خواهم گريست و اگر عاشق بر شما نگريد چه كند ؟ آيا از بس خفته‌ايد پاسخى به خوانندهء خود نميدهيد گويى آن كس كه شراب مىنوشاند شما را باده داده است ، گويى شما و مرگ از جان من بدوريد آرزومندم روح من هم به شما\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n( 1 ) پيوندند ، اگر امكان داشت كه با دادن جان كسى را حفظ نمود بى شك جان خود را مىبخشيدم كه فداى شما گردد » .\r\nپيامبر فرمود « خدا قيس را بيامرزد و رحمت فرمايد اميدوارم خداوند او را در گروه يكتاپرستان برانگيزاند كه او خود ، امتى بود » .\r\nمجموع اين روايت از حسن بصرى و نيز بطور ديگر از سعد بن ابى وقاص و ابو هريره هم نقل شده است و حديثى كه به چند صورت روايت مىشود هر چند كه در بعضى از اسناد آن ضعفى باشد دليل آنست كه اصلى خواهد داشت و خدا داناتر است .\r\n\r\n« حديث مرد ديرنشين كه به اعراب خبر بعثت پيامبر را داد و گفت نام او محمد است و تشويق به پيروى از او نمود . » 42\r\nشيخ ما ، ابو عبد الله حافظ با اسناد خود از خليفه بن عبده روايت مىكند كه گفت از محمد بن عدىّ بن ربيعه پرسيدم ، چرا پدرت در جاهليت نام ترا محمّد گذاشته است ؟ گفت من خود از پدرم همين پرسش ترا پرسيدم ، گفت من با سه نفر ديگر از بنى تميم كه سفيان بن مجاشع و يزيد بن عمرو و اسامه بن مالك بودند و من از همه جوان‌تر بودم براى ديدار ابن جفنه غسّانى به شام رفتم ، چون به شام رسيديم در كنار استخر آبى كه چند درختى هم داشت فرود آمديم و نزديك آن ديرى بود و مردى ديرنشين ايستاده بود ، با خود گفتيم بهتر است كه در اين آب شستشو كنيم و جامهء پاكيزه بپوشيم و روغن بزنيم آنگاه نزد دوست خود برويم ، مرد ديرنشين ( راهب ) نزد ما آمد و گفت لهجهء شما لهجهء مردم اين سرزمين نيست ، گفتيم آرى ما از قبيله مضريم گفت از كدام رستهء آن ؟ گفتيم از خندف ، گفت به زودى ميان شما پيامبرى برانگيخته خواهد شد بر شما باد كه سوى او بشتابيد و مقيم درگاهش شويد تا رهنمون گرديد چه او خاتم پيامبران است ، گفتيم نام او چيست ؟ گفت محمد ( ص ) .\r\nچون از نزد ابن جفنه برگشتيم و به خانوادهء خود پيوستيم خداوند بهر يك از ما پسرى لطف كرد كه او را محمّد نام گذاشتيم . ظاهرا از اسناد ابو عبد الله حافظ چيزى ساقط شده است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n( 1 )\r\n\r\n« حديث نصرانى ديگرى كه بعثت پيامبر ( ص ) را براى امية بن ابى الصلت پيش گويى كرده بود » .\r\nقاضى ابو بكر احمد بن حسن حيرى با اسناد خود از معاويه بن ابى سفيان روايت مىكند كه گفت پدرم ابو سفيان نقل ميكرد كه باتفاق امية بن ابى الصلت ثقفى به شام رفتم و به دهكده‌يى از دهكده‌هاى مسيحىنشين رسيديم ، آنها اميّه را گرامى داشتند و احترام مىگذاشتند و از او خواستند كه همراه ايشان برود ، اميه به من گفت تو هم با من بيا زيرا نزد كسى خواهى رفت كه همهء علم نصرانيت به او ختم مىشود ، گفتم من با تو نميآيم پرسيد چرا ؟ گفتم مىترسم مطالبى بگويد كه مذهب مرا فاسد كند ، او همراه آنان رفت بعد برگشت و جامهء خود را بيرون آورد و دو جامهء سياه پوشيد و رفت و تا پاسى از شب گذشته نيامد ، وقتى هم كه آمد در رختخواب خود نشست و نخوابيد ، چون صبح شد ، گفت آيا نميرويم ؟\r\nگفتم تو آهنگ حركت و كوچيدن دارى ؟ گفت آرى خوب است كاروانها از ما جلو نيفتند گفتم آرى هر چند برخى از سواران از ما جلو افتادند ، چون به راه افتاديم گفت اى ابو سفيان كداميك از اهل مكه شريف‌تر ايشان است ؟ گفتم عتبه بن ربيعه گفت كداميك از ايشان ثروتمندتر و سالخورده‌تر است ؟ گفتم همو ، گفت شرف و مال او مايهء ننگ است ، گفتم هرگز بلكه مايهء زيادى شرف اوست .\r\nگفت اگر چيزى به تو بگويم آن را پوشيده ميدارى ؟ گفتم آرى ؟ گفت اين دانشمند بزرگ مسيحى كه عالم به كتب است مىگفت به زودى پيامبرى مبعوث خواهد شد ، من پنداشتم شايد كه من باشم ، او گفت نه از شما و خانوادهء شما نيست اما اهل مكه است ، گفتم نسب او چيست ؟ گفت بهترين نسب را دارد ، اميه گفت چنان انديشناك شده‌ام كه از خاطرم محو نميشود . دانشمند مسيحى گفت نشانهء آن هم اين است ، كه از زمان عيسى ( ع ) تاكنون هشتاد زلزله در شام آمده است و زلزلهء ديگرى باقى مانده كه براى شام مصيبت و زيان زياد ببار مىآورد ، چون نزديك به مكه رسيديم سوارى را ديديم گفتيم از كجا مىآيى ؟\r\nگفت از شما پرسيديم خبر تازه‌يى هم بود ؟ گفت آرى در شام چنان زلزله‌يى آمده است كه مصيبت و زيان فراوان بر اهل شام وارد ساخته است . »\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n( 1 )\r\n\r\n« حديث مردى از قبيلهء جهن كه در حالت اغما به او الهام شده بود كه بهبود مىيابد و بايد خداى را شكر كند و به پيامبر ( ص ) ايمان بياورد و آئين شرك را ترك گويد . »\r\nابو الحسين بن بشران عدل در بغداد با اسناد خود از عامر روايت مىكند كه گفت وقتى به سرزمين‌هاى قبيله جهن رسيديم پير مردى در كنار چادرى نشسته بود من كنارش نشستم او برايم اين داستان را گفت كه در جاهليت مردى از قبيلهء ما بيمار شد و بيهوش گرديد او را در خانه نگهدارى مىكرديم و بعد پنداشتيم كه مرده است دستور داديم گورى برايش بكنند در همان حال كه كنار او بوديم نشست و گفت وقتى كه مرا ديديد كه بيهوش شدم ، فرشته‌يى نزد من آمد و به من گفته شد كه تو ، هبل هستى ، مىبينى گورت را دارند مىكنند و به زودى مادرت به عزاى تو گريه خواهد كرد . حالا اگر مرگ را از تو دور كنيم و در گور تو گوساله‌ات را كه گريخته است بيندازيم ، حاضرى كه سپاس پروردگار را بجاى آورى و نماز بگزارى و آئين مشركان گمراه را رها كنى ؟ گفتم آرى و به هوش آمدم و بهبود يافتم ، حالا ببينيد گوساله ( يا كره شتر ) كجاست ؟ مثل اينكه هم اكنون فرار كرده و رميده است ، بجستجوى او رفتند و او را مرده يافتند و در گودالى كه براى گور كنده بودند چالش كردند ، آن مرد هم زنده ماند تا اسلام را درك كرد .\r\nابو الحسين با اسناد ديگرى از شعبى نقل مىكند كه اين موضوع را روايت مينموده و گفته است كه من آن مرد جهنى را ديدم كه نماز ميگزارد و به بت‌ها ناسزا مىگفت .\r\nو همو با اسناد ديگرى از شعبى روايت مىكند كه ميگفت مقارن ظهور اسلام مردى از قبيله جهن بيمار شد و خانواده‌اش به خيال اينكه مرده است گور او را كندند و بقيه داستان را همچنان نقل ميكرد جز اينكه چند كلمه‌يى اضافه داشت كه سروش غيبى پس از اين كه گفته بود گوساله يا كره شتر را در گور مىنهيم اضافه كرده بود سنگى گران بر او مىنهيم و او مىپندارد كه كارى انجام نگرفته ولى بايد به پيامبر مبعوث ايمان بياورد .\r\n\r\n« حديث زيد بن عمرو و ورقة بن نوفل و آنچه در گفتار ايشان از آثار پيامبر ( ص ) ( 1 ) آمده است » . 43\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nابو الحسين على بن احمد عبدان با اسناد خود از ابن عمر روايت مىكند كه پيامبر ( ص ) زيد بن عمرو را در منطقهء پايين شهر ديد و اين موضوع پيش از آن بود كه وحى بر پيغمبر نازل شده باشد ، در اين حال سفره‌يى براى زيد آوردند كه از غذاى آن بخورد ، زيد به كسى كه سفره را آورده بود گفت ما از غذايى كه گوشت آن را با بردن نام بت‌ها كشته‌ايد نميخوريم و فقط از گوشتى ميخوريم كه با بردن نام خدا كشته باشند .\r\nزيد بن عمرو هميشه به قريش در اين باره عيب مىگرفت و ميگفت چهار پايان ( گوسفند ) را خداوند متعال آفريده است ، آب از آسمان فرو ميآيد و از زمين گياه براى آنها ميرويد آن وقت شما آنها را با بردن نامى غير از نام خدا مىكشيد ، و اين سخنان را براى بزرگداشت پروردگار و ناپسند شمردن كار قريش اظهار ميداشت ، اين حديث را بخارى در صحيح خود آورده است .\r\nروايت ديگرى هم از سالم بن عبد الله آمده است كه چنين است .\r\n« زيد بن عمرو به شام رفت كه از دين واقعى آگاه گردد و از آن پيروى نمايد ، او با يكى از دانشمندان يهود برخورد و از آيين يهود پرسيد و گفت شايد بخواهم بآيين شما در آيم دربارهء دين خود براى من توضيح بده ، دانشمند يهودى گفت تو نمىتوانى بدين ما در آيى مگر اينكه تا حدودى مورد خشم و غضب الهى قرار بگيرى ! زيد گفت من از خشم الهى ميگريزم و هرگز حاضر نيستم كه حامل غضب و خشم خدا باشم ، آيا مىتوانى مرا به آيينى راهنمايى كنى كه اين موضوع در آن نباشد گفت من آيينى بجز آيين ابراهيم ( ع ) سراغ ندارم و چه بهتر كه حنيف باشى .\r\nزيد ، پس از اين ملاقات نه يهودى بود و نه مسيحى و چيزى جز خداى يگانه را هم نمىپرستيد ، آنگاه با دانشمندى مسيحى ملاقات كرد و گفت من شايد بخواهم مسيحى شوم ، مطالب مربوط به دين و آيين خود را به من بگوييد او گفت تو نمىتوانى مسيحى شوى مگر اينكه بهرهء خود را از لعنت الهى بگيرى .\r\nزيد گفت من نمىتوانم چنين كارى انجام دهم آيا ممكن است مرا به آيينى .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n( 1 ) ديگر كه اين موضوع در آن نباشد راهنمايى كنى ؟ گفت مگر اينكه حنيف شوى و آن نه آيين يهود است و نه آيين مسيحيان بلكه آيين ابراهيم است كه حنيف و مسلم بوده است .\r\nزيد متوجه شد كه بهر حال ابراهيم ( ع ) مورد اتفاق و احترام هر دو گروه است و چون از آن ديار بيرون آمد دست‌هاى خود را بر افراخت و گفت خدايا ترا گواه ميگيرم كه من به دين و آيين ابراهيم هستم .\r\nابو بكر محمد بن الحسن فورك با اسناد خود از نفيل بن هشام كه از فرزندزادگان زيد بن عمرو است روايت مىكند كه زيد بن عمرو و ورقه بن نوفل در جستجوى دين از مكه بيرون رفتند و در موصل با راهبى ملاقات نمودند ، راهب به زيد گفت از كجا ميآيى و چه ميجويى ؟ گفت از خانه ابراهيم ( مكه ) هستم و آيين حق را ميجويم ، راهب گفت برگرد كه به زودى آنچه را ميجوئى در سرزمين خودت آشكار خواهى يافت ، اما ورقه بن نوفل مسيحى شد و زيد نتوانست با آيين مسيح موافق شود ، و به مكه بازگشت در حالى كه ميگفت پروردگارا از راه حق و در كمال بندگى و عبادت تو گوش بفرمانم در جستجوى نيكى واقعى هستم نه پندار بيهوده . آيا ممكن است اين هجرت من همچنان باشد كه او گفت و بهر حال ايمان آوردم به آنچه كه ابراهيم ( ع ) ايمان آورده است و شعرى ميخواند كه معناى آن چنين است .\r\n« پروردگارا در قبال تو فرو افتاده‌ام و بينى من به خاك ماليده شده است ، هر چند سركشى داشته باشم » و به خاك افتاده سجده كرد ، ميگويند فرزند زيد به حضور پيامبر ( ص ) آمد و گفت پدرم به همان آيين كه ديدى و شنيدى در گذشته است ، براى او آمرزش بخواه ، فرمود آرى او روز قيامت در صف يكتاپرستان مبعوث خواهد شد .\r\nابو عبد الله حافظ با اسناد خود از زيد بن حارثه روايت مىكند كه پيامبر صلوات الله عليه در حالى كه با گروهى از سواران به قصد رفتن كنار يكى از پرچم‌هاى نصب شده در مراسم موسم بيرون آمد گوسپندى هم كشتيم و در تنور بريان كرديم و در سفرهء خود گذاشتيم زيرا آن روزها روز قربانى است ، همچنان\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n( 1 ) كه پيامبر راه مىپيمود در بالاى درّه با زيد بن عمرو برخورد كرد آنها سلام جاهلى نمودند ، پيامبر از زيد پرسيد چرا قبيلهء تو بر تو خشمگين‌اند و ترا دشمن ميدارند .\r\nزيد گفت به خدا قسم من آتش خشم و كينه نيفروخته‌ام اما ديدم كه ايشان گمراهند ، در جستجوى آيين و دينى بر آمدم ، بسراغ يهوديان مدينه رفتم ديدم در عين حال كه ظاهرا خدا را مىپرستند مشركند ، گفتم اين آيين آيينى كه من ميجويم نيست ، بسراغ يهوديان و دانشمندان ابلّه شام رفتم ديدم آنها هم همان طورند ، دانشمندى از يهوديان شام به من گفت تو از دين و آيينى سؤال ميكنى كه فقط پيرمردى در جزيره چنان دينى دارد ، بسراغ او رفتم و گفتم بچه منظورى از شهر خود بيرون آمده‌ام ، گفت اينها كه ديده‌اى همه گمراهند ، ظاهرا تو در جستجوى دينى هستى كه دين خدا و فرشتگان خاص خداست در سرزمين خودت پيامبرى ظاهر شده يا به زودى ظاهر مىشود كه مردم را به آن دين فرا ميخواند اكنون هم برگرد و به او ايمان بياور و او را تصديق و پيروى كن .\r\nمن برگشتم و هنوز كه از ظهور آن پيامبر خبرى ندارم ، در اين موقع پيامبر شتر را خواباند و سفره انداختيم ، گفت غذاى شما چيست ؟ گفتيم گوسپندى است كه آن را بنام فلان بت كشته‌ايم ، گفت من از گوشت حيوانى كه بدون بردن نام خدا كشته باشند نميخورم ، در اين هنگام هنوز پيامبر مبعوث نشده بود و زيد بن عمرو هم پيش از مبعث در گذشت ، اما پيامبر ميفرمود كه روز قيامت زيد در زمره يكتاپرستان مبعوث خواهد شد .\r\nابو الحسن على بن محمد مقرى هم با اسناد خود از زيد بن حارثه روايت مىكند كه پيامبر ( ص ) از مكه بيرون رفت و در بالاى يكى از درّه‌ها زيد بن عمرو را ملاقات كرد پيامبر فرمود ، عمو جان چرا قوم تو از تو غضبناك و خشمگينند ، زيد گفت به خدا قسم من در اين مورد آتش نمىافروزم ولى ديدم همه گمراهند و در جستجوى آيين كنونى خود بر آمده ، و به حضور پير مردى در جزيره رسيدم و به او گفتم بچه منظورى بيرون آمده‌ام ، گفت تو از كجائى ؟ گفتم از اهالى خانهء خدا و سرزمين بوته و خار ، گفت در سرزمين تو پيامبرى ظاهر شده و يا خواهد شد كه ستاره‌اش نزديك به طلوع است برگرد او را تصديق كن و به او\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n( 1 ) ايمان بياور ، اما زيد بن عمرو پيش از مبعث در گذشت و پيامبر دربارهء او ميفرمود كه روز قيامت در زمرهء يكتاپرستان مبعوث خواهد شد .\r\nابو عبد الله الحافظ با اسناد خود از محمد بن اسحق بن يسار روايت مىكند كه خديجه به ورقه بن نوفل اسدى پسر عموى خود كه مسيحى بود و مردى دانشمند و آگاه به كتابهاى اهل كتاب به حساب ميآمد مطالبى را كه راهب شام در مورد پيامبر به ميسره غلام او اظهار داشته بود و موضوع سايه افكندن دو فرشته بر سر پيامبر را خبر داد .\r\nورقه بن نوفل گفت اى خديجه اگر اين مطالب درست باشد بىترديد محمد پيامبر اين امت خواهد بود ، من ميدانم كه براى اين ملت پيامبرى خواهد بود كه ظاهرا همين اوقات بايد مبعوث گردد ، برخى هم روايت كرده‌اند كه ورقه گفت نميدانم چه وقت ظاهر خواهد شد و گفت معلوم نيست اين كار به اين زودى صورت گيرد و در اين باره اشعارى هم سروده است كه ضمن آن در اخبارى كه خديجه داده است ترديد مىكند موضوع را به آن زودى عملى نمىبيند . اشعار چنين است :\r\nآيا امشب يا فردا صبح زود ميروى ؟ بهر حال از دورى تو اندوهى بزرگ در سينه‌ام خواهد بود ، از دورى كسانى كه دورى و فراق آنان را دوست نمىدارم ، تو هم كه يكى دو روز ديگر از ايشان جدا خواهى شد ، چه بسيار اخبار صحيحى كه در آن از محمد ( ص ) گفتگو شده است و آنگاه كه نصيحت كننده غايب است بايد از آن اخبار دلخوش بود ، اى بهترين زنان آزاده ، اين است آنچه در درّه‌هاى گود و زمين‌هاى مرتفع و راههاى دشوار و بازار شهر بصرى و ميان كاروانيانى كه نسيم صحرا آنها را بدرقه مىكند جستجو ميكنم ، او از همهء اخبار با علم خود ما را آگاه مىكند و حق را درهايى است كه داراى كليد است ، گويى پسر عبد الله همان احمد مرسل است كه براى مردم حجاز مبعوث مىشود . گمان من اين است كه به زودى با صداقت مبعوث مىشود همچنان كه بندگان خدا هود و صالح و موسى و ابراهيم مبعوث شده‌اند همانا براى او پرتو و منشورى واضح و آشكار خواهد بود ، فرزندان لوّى با محبت و صميميت چه جوانان و چه پيران\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n( 1 ) خردمند از او پيروى خواهند كرد ، اگر من زنده بمانم تا هنگامى كه مردم روزگار او را درك كنند از ديدارش سخت خشنود و مژده دهنده خواهم بود ، و اگر نبودم ، اى خديجه بدان كه من از سرزمين تو دور شده و در سرزمين قيامت شناورم » .\r\n\r\nمجموعه مطالب بعثت\r\n\r\nباب ، زمانى كه پيامبرى پيامبر در تقدير الهى معين شده است\r\nابو بكر احمد بن حسن قاضى و ابو سعيد محمد بن موسى بن الفضل و ابو عبد الله حافظ با اسناد خود از ميسره روايت مىكند كه گفت از پيامبر پرسيدم از چه هنگام پيامبر شدى ؟ فرمود آنگاه كه آدم ميان روح و جسد بود .\r\nمعاذ هم ميگويد پيامبر فرمود تقدير الهى آن وقت كه آدم ميان روح و جسد بود پيامبرى مرا نگاشت .\r\nعلى بن احمد بن عبدان از ابو هريره روايت مىكند كه از پيامبر پرسيدند پيامبرى چه وقت بر تو واجب گرديد ، فرمود در فاصله آفرينش پيكر آدم و دميدن روح در او .\r\nابو عبد الله حافظ با اسناد خود از عرباض بن ساريه كه از اصحاب است روايت مىكند كه گفت شنيدم پيامبر مىگفت من بندهء خدا و خاتم پيامبران بودم در حالى كه پدرم در طينت خود خفته بود و دليل آن اين است كه پدرم ابراهيم ( ع ) با دعا مرا مىخواست و عيسى ( ع ) مژدهء مرا ميداد و مادرم و مادر همهء پيامبران آيتى ميديدند همچنان كه چون من متولد شدم مادرم پرتوى ديد كه كاخهاى شام را روشن ساخت ، آنگاه اين آيه را خواند « اى پيامبر ما ترا گواه و مژده دهنده و ترساننده و دعوت كننده بسوى خدا بفرمان او و چراغ تابان ، فرستاده‌ايم » ( آيهء 46 سورهء 33 ) .\r\n\r\nباب ، عمر پيامبر ( ص ) هنگام بعثت 44\r\nابو عبد الله حافظ با اسناد خود از ابن عباس روايت مىكند كه پيامبر\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n( 1 ) ( ص ) در چهل سالگى مبعوث شد سيزده سال در مكه وحى به او ميشد و سپس مأمور به هجرت گرديد و ده سال هم در هجرت بسر برد و هنگام مرگ شصت و سه ساله بود . اين حديث را بخارى هم در صحيح خود آورده است .\r\nابو الحسين بن فضل قطّان از ابى الحويرث نقل مىكند كه عبد الملك بن مروان به قباث ليثى گفت آيا تو بزرگترى يا پيامبر ؟ قباث گفت پيامبر از من بزرگتر بودند اما سن من از ايشان بيشتر بود ، پيامبر در سال فيل متولد شد و حال آنكه من در آن هنگام بچه‌اى بودم كه مادرم در كنارم مىايستاد و پشكل فيل را كه رنگش تغيير كرده بود جمع ميكرد ، و پيامبر در آغاز سال چهلم فيل مبعوث گرديد .\r\nابو الحسين على بن محمد بن عبد الله بشران در بغداد با اسناد خود از سعيد بن مسيب روايت ميكرد كه در چهل و سه سالگى پيامبر وحى بر او نازل شد ده سال در مكه و ده سال در مدينه اقامت فرمود و در شصت و سه سالگى رحلت كرد » .\r\nهمو با اسناد خود از عامر روايت مىكند كه ميگفت پيامبر در چهل سالگى مبعوث گرديد سه سال اول را اسرافيل با او بود و كلماتى به او ميآموخت و قرآن نازل نشده بود پس از سه سال جبرئيل قرين او شد و قرآن در بيست سال نازل شد ده سال در مكه و ده سال در مدينه و هنگام مرگ شصت و سه ساله بود .\r\n\r\n« باب ماه و روزى كه وحى بر پيامبر نازل شد » . 45\r\nابو الحسين بن فضل بن اسناد خود از ابو قتاده انصارى روايت مىكند كه از پيامبر دربارهء روزهء روز دوشنبه پرسيدند فرمود من دوشنبه متولد شدم و قرآن هم دوشنبه بر من نازل شد . اين حديث را مسلم در صحيح خود آورده است .\r\nابو عبد الله الحافظ با اسناد خود از ابن اسحق روايت مىكند كه ميگفت آغاز وحى و نزول قرآن در ماه رمضان بود و قرآن هم مىگويد « ماه رمضان ماهى است كه قرآن در آن فرود آمده است » ( آيهء 185 سورهء 2 ) و ميگويد « ما قرآن را در شب قدر فرو فرستاديم » « آيهء 1 سورهء 97 » و ميگويد   « حم   ، سوگند به كتاب آشكار كننده ، ما آن را در شبى فرخنده فرو فرستاديم » « آيهء 2 سورهء 44 » و ميگويد\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n( 1 ) « اگر ايمان آورده‌ايد به خدا ، و آنچه كه بر بندهء خود در روز فرقان و روز بر خورد دو گروه فرستاده‌ايم » « آيهء 41 سورهء 8 » و منظور از برخورد دو گروه بر خورد پيامبر و مسلمانان با مشركان در جنگ بدر است .\r\nابن اسحق از ابو جعفر محمد بن على بن الحسين ( ع ) روايت مىكند كه فرمود برخورد مسلمانان و مشركان در جنگ بدر سپيده‌دم جمعه هفدهم رمضان بوده است .\r\nابو بكر بن فورك از بشر بن حزن نصرى روايت مىكند كه شتر داران و گوسپند داران در حضور پيامبر افتخار ميكردند ، حضرت فرمود داود به پيامبرى برگزيده شد و موسى به نبوت مبعوث گرديد در حالى كه هر دو چوپان بودند من هم به پيامبرى برانگيخته شدم در حالى كه گوسپندان خانوادهء خود را در جياد بچرا ميبردم و چوپانى ميكردم .\r\n\r\n« باب آغاز بعثت و نزول وحى و آياتى كه در آن هنگام از قبيل سلام كردن سنگ و درخت اتفاق افتاد و تصديق ورقه بن نوفل » 46\r\nابو عبد الله الحافظ از عروة از عايشه نقل مىكند كه ميگفت نخستين علامت وحى كه بر پيامبر ظاهر شد اين بود كه در خواب فرشتگان نكوكار در سپيده‌دم بر او ظاهر ميشدند ، پس از اين تا مدتى عزلت و گوشه‌نشينى را دوست ميداشت و به غار حرا ميرفت و چند شبانه روز در خلوت و ستايش و پرستش مىگذراند زاد و توشه اندكى با خود بر ميداشت و هر گاه نزد خديجه ميآمد دوباره زاد و توشه‌اى بر ميگرفت ، تا اينكه نا گاه حق بر او ظاهر شد ، و آن چنان بود كه فرشته پيش او آمد و گفت بخوان پيامبر مىگويد گفتم نمىتوانم بخوانم ، او مرا گرفت و در آغوش فشرد من به تلاش افتادم رهايم كرد و بار دوم گفت بخوان گفتم سواد خواندن ندارم همچنان مرا فشرد و رها ساخت و بار سوم گفت بخوان همان پاسخ را گفتم و او همچنان مرا در بر گرفت و سپس رهايم ساخت و گفت « بخوان بنام پروردگارت كه آفريده است . . . » آيهء 1 سورهء 96 .\r\nپيامبر برگشت در حالى كه شانه‌هايش ميلرزيد و چون پيش خديجه آمد گفت مرا بپوشانيد ، او را پوشاندند تا ترس و حالت لرزه مرتفع شد آنگاه از خديجه\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n( 1 ) پرسيد چه شده است و خديجه موضوع را گفت ، پيامبر فرمود بر خود ترسيدم ، خديجه گفت نبايد بترسى بلكه بر تو مژده و بشارت باد سوگند به خدا كه خدا ترا هرگز خوار نمىنمايد زيرا تو پيوند خويشاوندى را رعايت ميكنى و راست گفتارى و دشوارى را تحمّل ميكنى و ميهمان را پذيرائى و خلق را در سختىها يارى ميكنى ، آنگاه خديجه پيامبر را با خود نزد ورقه بن نوفل پسر عموى خويش كه مسيحى بود برد .\r\nورقه از كسانى بود كه كتاب مىخواند و مىنوشت و انجيل را به عربى ترجمه كرده و نوشته بود و در آن هنگام سالخورده و پيرو نابينا شده بود . خديجه به او گفت اى پسر عمو بشنو كه برادرزاده‌ات چه مىگويد ، ورقه به پيامبر گفت اى برادرزاده گرامى چه ديدى ؟ و چون پيامبر مطلب را گفت ، ورقه گفت اين ناموس الهى است كه بر موسى ( ع ) هم نازل شده است ، اى كاش مرا هم از آن بهره‌يى مىبود ، دلم ميخواست زنده ميماندم تا آن وقت كه قوم تو ترا بيرون مىنمايند ، من كمر بسته در نصرت و يارى تو بكوشم .\r\nپيامبر پرسيد آيا قوم من مرا بيرون مىكنند ؟ ورقه گفت آرى زيرا هرگز كسى چيزهايى را كه تو ميآورى براى ايشان نياورده است ، اندكى بعد ورقه مرد .\r\nاين حديث را بخارى و مسلم هر دو در صحيح خود استخراج كرده‌اند .\r\nابو عبد الله الحافظ با اسناد ديگرى هم اين حديث را از عايشه نقل مىكرد كه در آخر آن اين مطلب افزوده شده بود وحى از پيامبر قطع شد بطورى كه اندوهگين گرديد و اندوه او بجايى رسيد كه گاه بر فراز كوه در جستجوى بلندترين نقطه بر ميآمد تا خود را از آنجا به زمين پرت كند و جبرئيل مىآمد و مىگفت تو پيامبر خدايى و نگرانى او آرام مىشد و دلش قرار ميگرفت و باز چون انقطاع وحى طول كشيد آهنگ همان كار را كرد و باز جبرئيل بر او ظاهر ميشد و همان سخن را تكرار مىنمود .\r\nابو عبد الله الحافظ با اسناد خود از جابر بن عبد الله روايت ميكرد كه شنيدم پيامبر از تعطيل و انقطاع موقت وحى صحبت ميفرمود و در بين آن گفت نخستين مرتبه همچنان كه در كوه حرا راه ميرفتم از آسمان بانگى شنيدم سر خود را بلند كردم و فرشته‌يى را ديدم كه ميان زمين و آسمان بر روى صندلى نشسته\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n( 1 ) است ، سخت ترسيدم و به خانه برگشتم و گفتم مرا بپوشانيد بر روى من پارچه‌اى انداختند و خداوند عزّ و جلّ اين آيه را نازل فرمود .\r\n« اى جامه به خود پيچيده ! برخيز و بيم بده و پروردگارت را به بزرگى ياد كن ، جامه‌ات را پاكيزه گردان و از پليدى بپرهيز » آيات 1 تا 6 سورهء 74 . و هنوز نماز واجب نشده بود . اين حديث را بخارى و مسلم هر دو در صحيح خود آورده‌اند .\r\nابو الحسن على بن احمد عبدان از قول محمد بن نعمان بن بشير انصارى كه ساكن دمشق بوده است روايت مىنمود كه چون فرشته نزد پيامبر آمد و گفت بخوان پيامبر فرمود من نمىتوانم بخوانم و فرشته دو مرتبه آن را تكرار كرد و مرا تكان داد گفتم من چيزى نمىخوانم دفعه سوم گفت :\r\n« بخوان بنام پروردگارت كه آفريده است ، آدمى را از خون بسته ( علق ) بوجود آورده است » آيهء 1 سورهء 96 .\r\nمحمد بن نعمان در دنبال سخن خود گفت پيامبر به خانه بازگشت و ابن شهاب از عايشه نقل مىكند كه پيامبر به خانه برگشت در حالى كه دلش مىطپيد و ميلرزيد و گفت مرا بپوشانيد ، رو پوش رويم بيفكنيد ، چون حال او خوب شد به خديجه گفت بر خود مىترسم ، خديجه گفت خشنود باش خداوند ترا خوار نميگرداند او ميداند كه تو راست گفتارى و صله رحم انجام ميدهى ، بيا با هم برويم و نزد ورقه بن نوفل رفتند ورقه پير مردى بود كه مسيحى شده و انجيل را به عربى ميخواند ، خديجه به او گفت اى پسر عمو گوش به گفتار برادرزاده‌ات بده .\r\nورقه به پيامبر گفت چه ديده‌اى پيامبر موضوع را با ورقه در بين گذاشت ، ورقه گفت اين ناموس الهى است كه بر موسى هم نازل شده است ، اى كاش آن زمان كه قوم تو ترا بيرون مىكنند زنده باشم ، پيامبر فرمود آيا قوم من مرا بيرون مىنمايند ؟ ورقه گفت آرى هر كس كه به پيامبرى آمده است رانده شده است ، اگر زنده بمانم كمر بسته ترا يارى خواهم كرد .\r\nابن شهاب مىگويد جابر بن عبد الله انصارى در دنباله گفتار خود گفت از پيامبر شنيدم كه ميفرمود آنگاه وحى از من قطع شد روزى همچنان كه ميرفتم\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n( 1 ) صدايى شنيدم و سرم را بلند كردم همان فرشته را ميان آسمان و زمين ديدم از او ترسيدم بطورى كه به زمين افتادم و به خانه برگشتم و گفتم مرا بپوشانيد بر روى من جامه بيفكنيد و در اين هنگام اين آيات نازل شد .\r\n« اى جامه به خود پيچيده ، به پا خيز و اندرز ده و پروردگارت را به بزرگى ياد كن جامه‌ات را پاكيزه گردان و از پليديها ( بت‌ها ) پرهيز كن » آيات 1 تا 6 سورهء 74 .\r\nپس از اين وحى بطور پيوسته نازل ميشد . بخارى هم اين حديث را آورده است و از طريق ديگر هم با اختلافى اندك نقل شده است .\r\nابو الحسين بن فضل قطّان در بغداد با اسناد خود از موسى بن عقبه روايت مىكرد كه خداوند پيامبر ( ص ) را پانزده سال پس از تجديد ساختمان كعبه مبعوث كرد .\r\nابن شهاب از عايشه نقل مىكند كه مرگ پيامبر هم در شصت و سه سالگى اتفاق افتاد ، ( خوانندگان ارجمند ملاحظه مىفرمايند كه در اين بخش گاه رواياتى كه با عنوان فصل ارتباطى ندارد آمده است ، شرط امانت در ترجمه و نقل آنها به همين صورت بود . مترجم ) .\r\nابن شهاب از سعيد بن مسيب نقل مىكند كه گفت آنچه كه بما رسيده است كه پيامبر نخستين مرتبه در خواب فرشتهء وحى را ديد و اين مطلب بر او دشوار آمد و آن را با همسر خود خديجه در ميان نهاد خداوند متعال خديجه را از تكذيب پيامبر حفظ نمود و سينهء او را گشاده داشت تا پيامبر را تصديق نمايد و به شوهر معظّم خود گفت مژده باد و خداوند متعال جز خير و نيكى بر تو روا نخواهد داشت . پيامبر از پيش خديجه بيرون رفت ، دوباره كه آمد گفت در خواب ديده است كه شكم او را دريده و آن را شستشو داده‌اند و به حال خود برگشته است ، خديجه گفت به خدا سوگند اين هم خير است و شاد باش ، پس از اين يك مرتبه كه پيامبر در منطقهء بالاى مكه بود جبرئيل بر او ظاهر شد و او را بر فرشى عجيب نشانيد . پيامبر ميگفت جبرئيل مرا روى فرشى كه همچون قالى بود نشاند و روى آن ياقوت و مرواريد گسترده بودند آنگاه مژده به پيامبرى برگزيده شدن مرا داد و\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n( 1 ) چون مطمئن شدم گفت بخوان ، گفتم چگونه بخوانم گفت « بخوان بنام پروردگارت كه آفريده است ، آدمى را از علق آفريد ، بخوان پروردگار تو گرامىترين است ، پروردگارى كه با قلم آموزش داد و به آدمى آنچه را كه نميدانست آموخت ، ( آيات 1 تا 6 سورهء 96 ) بعضى از مردم مىپندارند كه نخستين سوره   يا أَيُّهَا الْمُدَّثِّرُ   است و خدا داناتر است .\r\nابن شهاب ميگويد خديجه نخستين كس بود كه به خدا ايمان آورد و پيامبر را تصديق نمود پيش از آنكه نماز واجب شود ، و پيامبر رسالت را پذيرفت و از آنچه جبرئيل مىگفت پيروى مىنمود چون به اين شرف رسيد و به طرف خانه خويش برگشت بهر درخت و سنگى كه ميگذشت بر او سلام ميدادند ، او شادمان به خانه برگشت و يقين داشت كه كار بسيار بزرگى در پيش است ، چون خديجه را ديد گفت آن كس كه در خواب مىديدم و به تو مىگفتم جبرئيل بود كه امروز خود را بر من آشكار ساخت ، خداى من او را پيش من فرستاده بود آنگاه تمام مطلب را براى خديجه نقل كرد ، خديجه گفت مژده باد ترا ، خداوند متعال جز خير و نيكى اراده ديگرى نسبت به تو ندارد هر چه از سوى خدايت ميآيد بپذير و يقين داشته باش كه پيامبر بر حق هستى .\r\nخديجه بيرون آمد و بسراغ غلام عتبه بن ربيعه رفت كه نامش عداس و از مسيحيان نينوى بود و از او پرسيد ترا به خدا سوگند مىدهم كه اگر چيزى از جبرئيل ميدانى به من بگو ، عداس گفت ، پروردگار منزه و پاكيزه است جبرئيل شايسته‌تر از اين است كه نامش در اين سرزمين كه همه مردم آن بت‌پرستند برده شود ، خديجه گفت از تو خواستم آنچه دربارهء او ميدانى بگويى عداس گفت جبرئيل ، امين خدا ميان خدا و پيامبران است و هموست كه با موسى ( ع ) و عيسى ( ع ) هم همدم بود ، خديجه نزد ورقه بن نوفل هم رفت ، ورقه هم از كسانى بود كه پرستش بت‌ها را مكروه ميداشت ، زيد بن عمرو بن نفيل هم با او هماهنگ بود حتى زيد برخى از چيزهاى حرام مانند خون و كشتارى كه براى بت‌ها صورت مىگرفت و ظلم و ستم جاهلى را حرام ميدانست ، او و ورقه بن نوفل در جستجوى دانش بودند و در\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n( 1 ) شام رفتند و يهوديان دين خود را بر آنها عرضه داشتند هر دو نفر از آن دين خوششان نيامد ، و از علماى مسيحى دربارهء مسيحيت سؤال كردند ورقه مسيحى شد اما زيد مسيحيت را هم نپسنديد ، يكى از راهبان به او گفت تو در جستجوى دينى هستى كه امروز روى زمين نيست ، زيد گفت چه دينى بوده است ، راهب گفت دين قيم يعنى دين ابراهيم كه حنيف و مسلمان بود چون دين ابراهيم ( ع ) را براى زيد وصف كردند زيد گفت من آيين ابراهيم را مىپذيرم و بجانب كعبه كه آن را ابراهيم ساخته است سجده ميكنم و در جاهليت به طرف كعبه سجده ميكرد و چون اين هدايت و رهنمونى براى او آشكار شد اين شعر را سرود .\r\n« تسليم كسى ميشوم و روى بجانب كسى ميآورم كه ابرها براى او آب گوارا مىبرند » .\r\nزيد مرد و ورقه چنان كه برخى گفته‌اند دو سال پس از او زنده بود . ورقه اين اشعار را در مرثيه زيد بن عمرو سروده است .\r\n« اى پسر عمرو رهنمون و كامياب شدى و از تنور بسيار گرم آتش دور گرديدى ، آيين پروردگارى برگزيدى كه پروردگارى چون او نيست و باغ‌هاى كوهستان را همچنان كه بود رها كردى ، هر گاه كه در شب و يا روز از سر زمين‌هاى مخوف ميگذشتى فقط نام خدا را مىگفتى و در هر مسجدى نماز ميگزاردى از خدا ميخواستى كه برحمت خود دشمن را بر تو پيروز نگرداند » .\r\nچون خديجه براى ورقه بن نوفل موضوع آمدن جبرئيل را نزد پيامبر ( ص ) بيان كرد و دستوراتى را كه از جانب خدا ابلاغ كرده بود براى او شرح داد ، ورقه گفت اى دخترك برادرم من نميدانم امّا اين چنين كه ميگويى ظاهرا همسر تو بايد همان پيامبرى باشد كه اهل كتاب نام او را در تورات و انجيل نوشته يافته‌اند و به خدا سوگند ميخورم كه اگر همو باشد و دعوت خود را آشكار نمايد من براى رضاى خدا از فرمان بردارى كوتاهى نميكنم و در يارى و معاضدت او هر گونه زحمتى را عهده‌دار ميشوم ، امّا ورقه پيش از اظهار دعوت پيامبر در گذشت .\r\nابن لهيعه هم از عروة بن زبير اين روايت را آورده و ميافزايد كه جبرئيل چشمهء آبى آشكار ساخت و وضو گرفت و پيامبر نگاه ميكرد جبرئيل صورت و\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n( 1 ) دستهاى خود را تا آرنج شست و بر سر و پاهاى خود تا پاشنه مسح كشيد و بر اندام جنسى خود آب پاشيد و در برابر كعبه دو بار سجده كرد و محمد ( ص ) هم همچنان رفتار نمود .\r\nابو الحسين بن فضل قطان و ابو عبد الله حافظ هم اين روايت را آورده‌اند ، جز اينكه در آنجا فقط دو بيت از شعر ورقه نقل شده است و در مورد اسلام خديجه هم صحبتى نشده است ، و اينكه در اين روايت هم مسأله شكافته شدن شكم پيامبر مطرح شده است شايد بطريق نقل قول از دورهء طفوليت بوده و شايد هم اين كار دو يا سه مرتبه صورت گرفته باشد . و خدا داناتر است .\r\nابو عبد الله حافظ با اسناد خود از عبد الملك بن عبد الله ثقفى نقل مىكند كه او از دانشمندى شنيده بوده است كه چون خداوند متعال اراده فرمود كه محمد ( ص ) را گرامى بدارد و به پيامبرى برگزيند به هيچ درخت و سنگى عبور نميكرد مگر اينكه به او تهنيت و شادباش و درود مىگفتند ، پيامبر چون اين درود را مىشنيد به چپ و راست و جلو و پشت سر نگاه ميكرد و چيزى جز سنگ‌ها و بوته‌ها و درخت‌ها نميديد و اين درود كه درود گزينش او به پيامبرى بود به صورت « السلام عليك يا رسول الله » ادا مىشد .\r\nپيامبر در هر سال يك ماه براى عبادت به كوه حرا ميرفت و ميان قريش رسم بود كه هر كس به عبادت مىنشست از خوراك فقرا مىخورد و پس از اتمام دورهء عبادت ، نخست گرد كعبه طواف ميكرد و آنگاه بخانهء خود بر مىگشت ، در سالى كه خداوند پيامبر را مبعوث كرد ، آن حضرت ماه رمضان را براى انجام مراسم عبادت انتخاب كرده بود ، پيامبر مانند سالهاى گذشته بيرون رفت و بعضى از افراد خانواده را هم همراه برده بود .\r\nچون شبى كه خدا او را برسالت برگزيد و بدين وسيله بر بندگان رحمت فرمود فرا رسيد جبرئيل بر پيامبر ظاهر شد ، رسول خدا خود ميفرمايد كه من خواب بودم جبرئيل آمد و بانگ برداشت كه بخوان گفتم چه بخوانم ؟ گلويم را فشرد بطورى كه فكر ميكردم ميميرم آنگاه دست خود را از گلويم برداشت و گفت بخوان گفتم چه بخوانم ؟ و مىترسيدم كه دوباره گلوى مرا فشار دهد ، جبرئيل\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n( 1 ) گفت :\r\n« بخوان بنام پروردگارت كه آفريده است ، آدمى را از خون بسته آفريد ، بخوان و پروردگارت گرامى ترين است ، آن كسى كه با قلم آموزش داد و به آدمى آنچه را نميدانست آموخت » آيات 1 تا 6 سورهء 96 .\r\nجبرئيل باز گشت و من از خواب پريدم گويى در دل من كتابى نقش بسته بود ، و از خلق خدا هيچ گروه را به اندازهء شاعران و جن‌زدگان مبغوض نميداشتم و نمىتوانستم حتى به آن دو گروه نگاه كنم و با خود گفتم سرانجام خودم شاعر و جن زده شدم ، و گفتم نبايد قريش مرا بعنوان شاعر بدانند ، و تصميم گرفتم خود را به بلندترين قله كوه برسانم و از آنجا به زمين پرتاب كنم و خود را بكشم و آسوده شوم .\r\nبه همين قصد بيرون آمدم در همين هنگام كه تصميم گرفته بودم ناگاه صدايى از آسمان شنيدم كه ميگفت اى محمد ( ص ) تو فرستاده و رسول خدايى و من جبرئيلم سر بسوى آسمان بلند كردم تا ببينم ، جبرئيل را به صورت مردى ديدم كه گامهاى خود را در افق آسمان نهاده و ميگويد تو فرستاده و رسول خدايى و من جبرئيلم اين مسأله مرا از قصدم بازداشت و ايستادم نه يارا داشتم كه قدمى بجلو بردارم و نمىتوانستم كه بر گردم حتى صورتم را نمىتوانستم برگردانم و بهر طرف هم كه مىنگريستم همو را مىديدم همانطور در يك نقطه ايستاده بودم ، اتفاقا خديجه هم نگران شده و گروهى را بجستجوى من فرستاده بود آنها تا مكه رفته و برگشته بودند چون روز نزديك به غروب شد جبرئيل رفت و من هم بسوى اهل خود راه افتادم و چون نزد خديجه آمدم در كنارش همچو ميهمانى نشستم ، خديجه گفت كجا بودى ؟ گروهى را در جستجوى تو گسيل داشتم تا مكه رفتند و برگشتند ، من به خديجه گفتم گويا من شاعر يا ديو زده شده‌ام خديجه گفت ترا به خدا مىسپارم هرگز چنين نيست و خداوند با علمى كه به صداقت و امانت و حسن خلق و مواظبت تو بر صله رحم دارد با تو چنين نخواهد كرد حالا بگو ببينم چه ديده‌اى ؟ و چون موضوع را با او در بين گذاشتم گفت مژده باد سوگند به خدايى كه به او سوگند ميخورند آرزومندم كه تو پيامبر اين امت باشى .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n( 1 ) آنگاه خديجه برخاست جامه به خود پيچيد و بسراغ ورقه بن نوفل پسر عموى خود رفت كه كتابهاى فراوان خوانده و مسيحى بود و تورات و انجيل را شنيده بود و مطلب را به او گفت و آنچه ديده و شنيده بودم به او گزارش داد ، ورقه گفت منزه است پروردگار سوگند به كسى كه جان ورقه در دست اوست اگر راست بگويى او پيامبر اين امت است و ناموس بزرگ الهى پيش او ميآيد همچنان كه پيش موسى ميرفت ، و به او بگو پايدارى نمايد ، خديجه بازگشت و آنچه را كه ورقه گفته بود گفت و اندوه و غم پيامبر از اين جهت از بين رفت .\r\nچون پيامبر مدت عبادت خود را سپرى ساخت مانند ديگران بطواف كعبه رفت ، ورقه بن نوفل هم مشغول طواف بود و به پيامبر گفت آنچه كه ديده و شنيده‌اى برايم بگو . پيامبر ( ص ) آنچه ديده و شنيده بود بيان كرد ورقه گفت سوگند به خداى بزرگ ، فرشته مقرب الهى كه نزد موسى ميرفت پيش تو آمده است و تو پيامبر اين امتى و آزار فراوان خواهى ديد و ترا تكذيب خواهند نمود و جنگ‌ها با تو مىكنند و البته كه تو سر انجام پيروز ميشوى و اگر من زنده باشم ترا يارى چشم گيرى خواهم كرد آنگاه سر حضرت را در بر گرفت و بالاى پيشانى او را بوسيد .\r\nپيامبر به خانهء خود برگشت و خداوند با گفتار ورقه ثبات و پايدارى او را افزود و اندوه او آرام گرفت .\r\nابو عبد الله با اسناد خود از ابن اسحق برايم روايت كرد كه چون خديجه موضوع را براى ورقه بيان كرد او اين ابيات را سرود :\r\n« اى خديجه ، اگر اينها كه براى من گفتى راست و درست باشد بدان كه او احمد مرسل است ، جبرئيل و ميكائيل و وحى الهى كه موجب گشايش سينه است با او همراه خواهند بود . آنها كه رستگار باشند بوسيلهء او توبه مىكنند و بدبختان و گمراهان و گمراه كنندگان در شقاوت باقى ميمانند ، از اين دو گروه گروهى در بهشت خدايند و گروهى ديگرى با هم‌فكران خويش در آتش جهنم .\r\nاين گروه هر گاه فريادى هم مىكشند بر سرشان گرزهايى فرود ميآيد كه آنها را بيشتر در آتش مىكشد ، منزه است پروردگارى كه نسيم بفرمان او مىوزد و او در\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n( 1 ) روزگار هر چه ميخواهد انجام ميدهد خدايى كه عرش او بر فراز آسمانهاست و مشيت او براى بندگانش دگرگون نمىشود » .\r\nهمچنين ميگويند اشعار زير را هم ورقه بن نوفل سروده است :\r\n« واى بر مردم از دگرگونى روزگار و سرنوشت و آنچه كه خدا آن را تقدير كرده باشد دگرگونى ندارد ، خديجه كه از غيب و امور پوشيده چيزى نميداند از من خواست كه او را خبر دهم ، خديجه آمد از من سؤال كرد تا او را از كارى كه براى مردم در آخر الزمان اتفاق مىافتد آگاه سازم . او خبرى به من داد كه من آن را از روزگاران گذشته و قرنهاى سپرى شده شنيده بودم و ميدانستم كه جبرئيل نزد احمد ( ص ) خواهد آمد و به او خواهد گفت كه تو براى انسان‌ها مبعوث شده‌اى ، به خديجه ، گفتم اميد است كه خداوند متعال آرزوى ترا بر آوردم ، اميد خير داشته باش و منتظر بمان ، و از خديجه خواستم تا محمد ( ص ) را پيش من بفرستد تا از آنچه كه در خواب و بيدارى ديده است از او بپرسم ، او چون پيش من آمد گفتار عجيبى داشت كه از آن پوست و موى بر بدن راست مىشود ، محمد ( ص ) گفت كه امين خدا را در چهره‌يى كه بسيار مهيب بوده روياروى ديده است و آن چهره همچنان در برابرش بوده آنچنان كه نزديك بوده از ترس از پا بيفتد و سپس هر چيز كه بر گرد او بوده و درختان به او درود ميفرستاده‌اند گفتم گمان من چنين است كه تو به زودى مبعوث مىشوى و سوره‌هاى قرآن را كه بر تو نازل مىشود خواهى خواند و اميدوارم كه اين حرف مرا تصديق نمايى در آن حال كه دعوت را آشكار كنى من بدون هيچ ناراحتى و ترس در جهاد همرزم تو خواهم بود » .\r\nابو عبد الله حافظ با اسناد خود از اسماعيل بن ابو حكيم خدمتگزار زبير از قول خديجه روايت مىكند كه خديجه براى اينكه پيامبر را پايدارتر بسازد خواهش كرد كه هر گاه جبرئيل آمد او را آگاه فرمايد .\r\nپيامبر اين موضوع را پذيرفت اتفاقا وقتى خديجه حضور پيامبر بود جبرئيل آمد پيامبر به خديجه گفت اين جبرئيل است ، خديجه گفت او را مىبينى گفت آرى ، خديجه گفت بر خيز و در كنار من سمت راست بنشين پيامبر چنان كرد خديجه گفت هنوز او را مىبينى ، گفت آرى ، خديجه گفت اكنون در دامن من\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n( 1 ) بنشين و پيامبر چنان كرد ، و گفت همچنان جبرئيل را مىبيند ، خديجه سر خود را برهنه ساخت و روسرى خود را برداشت و پرسيد كه آيا حالا هم جبرئيل را مىبينى ، پيامبر فرمود نه خديجه گفت اين فرشته الهى است و شيطان نيست ، مژده باد و پايدار باش و سپس به پيامبر ايمان آورد و بر حق بردن او را تصديق نمود .\r\nابن اسحق مىگويد اين مطلب را با عبد الله بن حسن گفتم . گفت آرى فاطمه دختر امام حسين اين حديث را نقل مىكرده است با اين تفاوت كه او ميگفت پيامبر را خديجه در آغوش گرفت و در آن حال جبرئيل از نظر پنهان شد .\r\nبديهى است اين كارها را خديجه براى اطمينان خاطر خود و ثابت شدن مطلب از لحاظ خود انجام ميداد و گر نه پيامبر ( ص ) به آنچه كه به او گفته شده بود اطمينان كامل داشت و نشانه‌ها و معجزاتى كه صورت ميگرفت از قبيل درود فرستادن سنگ و درخت بر آن حضرت و يا حركت درخت بدستور او هنگامى كه قوم قريش او را تكذيب ميكردند مؤيد اين موضوع است .\r\nابو محمد عبد الله اصفهانى با اسناد خود از جابر بن سمره روايت مىكند كه پيامبر ميفرمود من در مكه سنگى را سراغ دارم كه پيش از آنكه مبعوث شوم بر من درود ميفرستاد هم اكنون هم آن را مىشناسم . اين حديث را مسلم در صحيح آورده است .\r\nابو الحسين بن بشران و ابو بكر محمد بن حسين فورك هم با اسناد خود از همين جابر بن سمره روايت مىكنند كه پيامبر فرمود در مكه سنگى است كه شبهايى كه به پيامبرى مبعوث شدم بر من سلام ميكرد هم اكنون هر گاه از كنار آن ميگذرم آن را مىشناسم .\r\nابو عبد الله حافظ با اسناد خود از على ( ع ) روايت مىكند كه ميگفت در مكه همراه پيامبر بوديم ، به جانبى از شهر بيرون رفت هيچ درخت و سنگى نبود كه به آن روى ميآورد مگر اينكه بانگ بر ميخاست كه درود بر تو باد اى رسول خدا .\r\nابو الحسين بشران هم با اسناد خود از عباد روايت مىكند كه ميگفت شنيدم على ( ع ) ميفرمود با پيامبر ( ص ) وارد اين درّه شدم بر هيچ سنگ و درختى نميگذشت مگر اينكه بانگ برميخاست كه سلام بر تو باد اى رسول خدا و من هم\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n( 1 ) آن را مىشنيدم .\r\nابو الحسن مقرى اسفراينى در اسفراين با اسناد خود از انس بن مالك روايت ميكرد كه جبرئيل خارج از مكه پيش پيامبر آمد و اهالى مكه او را مضروب و خون آلود كرده بودند جبرئيل پرسيد چه شده است ؟ پيامبر فرمود كه مرا زده و خون آلود كرده‌اند و كارهاى ديگر آنها را هم بر شمرد ، جبرئيل گفت ميخواهى آيتى به تو نشان دهم فرمود آرى ، گفت اين درخت ، را بخوان ، پيامبر درخت را فرا خواند درخت در حالى كه زمين را مىشكافت پيش آمد و در برابر او ايستاد ، جبرئيل گفت فرمان بده تا باز گردد ، پيامبر چنان كرد و درخت بجاى خود برگشت و پيامبر فرمود مرا كافى است .\r\n\r\n« باب : اولين سوره كه از قرآن نازل شده است » 47\r\nابو الحسن محمد بن حسين علوى با اسناد خود از عايشه نقل مىكند كه ميگفت اولين سوره كه از قرآن نازل شده است « اقرأ » بوده است . اسناد اين روايت صحيح است و عينا از زهرى هم روايت شده است .\r\nابو عبد الله حافظ و ابو عبد الله سوسى با اسناد خود از يحيى بن كثير روايت مىكنند كه مىگفت از ابو سلمه بن عبد الرحمن پرسيدم كدام سورهء قرآن اول نازل شد ، گفت   « يا أَيُّهَا الْمُدَّثِّرُ »   گفتم « اقرأ » نبود ؟ گفت از جابر بن عبد الله پرسيدم گفت يا   أَيُّهَا الْمُدَّثِّرُ   اتفاقا من هم به او گفتم اقرأ نبود ؟ گفت پيامبر فرمود كه يك ماه براى عبادت در كوه حرا بودم چون آن مدت سپرى شد از درّه سرازير شدم ناگاه مرا ندا دادند براست و چپ و روبرو و پشت سرم نگريستم چيزى نديدم آنگاه به آسمان نگريستم فرشته‌اى را بر فراز آسمان نزديك عرش خدا ديدم ، وحشت مرا فرو گرفت و نزد خديجه آمدم و دستور دادم بر روى من پوشاك بيندازد آنها مرا در جامه پيچيدند خداوند اين سوره\r\n  « يا أَيُّهَا الْمُدَّثِّرُ »  \r\nرا نازل فرمود .\r\nمسلم هم اين حديث را در صحيح خود از اوزاعى آورده است و بخارى و مسلم از يحيى بن كثير هم اين حديث را نقل كرده‌اند ، ولى قبلا از قول جابر نقل كرديم كه سورهء   يا أَيُّهَا الْمُدَّثِّرُ   پس از انقطاع موقت وحى نازل شده است ، و اين دليل آنست كه اولين سوره اقرأ بوده و مدثر پس از آن نازل شده است .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n( 1 ) ابو عبد الله حافظ با اسناد خود از جابر بن عبد الله روايت مىكند كه پيامبر مىگفت براى مدتى وحى قطع شد ، روزى همچنان كه راه ميرفتم از آسمان صدايى شنيدم ، چشم به آسمان دوختم همان فرشته‌اى را كه در كوه حرا ديده بودم ديدم كه بر روى صندلى نشسته بود ترسيدم و به زمين افتادم بعد نزد خانوادهء خود آمدم و گفتم مرا بپوشانيد ، مرا بپوشانيد و آنها بالا پوش روى من انداختند و خداوند متعال اين آيات سوره مدثر را نازل فرمود .\r\n« اى جامه به خود پيچيده برخيز و مردم را بيم بده و پروردگارت را تكبير گوى ، و جامه‌ات را پاكيزه كن و از بت‌ها پرهيز كن » آيات 1 تا 6 سورهء 74 .\r\nبخارى و مسلم و ابن شهاب زهرى هم اين روايت را نقل نموده‌اند و اين روايت هم مؤيد آنست كه سورهء مدثر پس از اقرء نازل شده است .\r\nاز ابو موسى اشعرى و عبيد بن عمير روايت شده است كه نخستين سوره كه نازل شد اقرأ بود ، ابو الحسين بن الفضل قطان در بغداد با اسناد خود از محمد بن مخزومى و او از يكى از علماى قوم خود روايت مىكند كه نخستين سوره كه بر پيامبر نازل شد شش آيهء اول سورهء اقرء بود كه در غار حرا صورت گرفت و بقيهء اين سوره بعد نازل گرديد .\r\nابو عبد الله حافظ هم در اين مورد روايتى از عمرو بن شرحبيل نقل مىكند كه پيامبر به خديجه گفت كه من هر وقت تنها هستم صدايى مىشنوم و ميترسم كه گرفتارى و بلايى باشد خديجه گفت پناه بر خدا ، ممكن نيست با امانت تو و راست گفتاريت و تلاشى كه در پيوند خويشاوندى و صله رحم دارى خداوند ترا گرفتار نمايد ، اتفاقا در آن روز پس از اينكه پيامبر از خانه بيرون رفت ابو بكر آمد خديجه به او گفت با پيامبر نزد ورقه بروند ، هنگامى كه پيامبر برگشت ابو بكر گفت با هم نزد ورقه برويم ، پيامبر فرمود چه كسى به تو گفته است ؟ گفت خديجه ، بهر حال پيامبر و ابو بكر پيش ورقه رفتند و رسول خدا به ورقه گفت هنگامى كه تنها هستم كسى مرا صدا مىزند و ميترسم و ميگريزم ، ورقه گفت اين دفعه كه صدا را شنيدى بايست و ببين چه ميگويد و بعد خبرش را بياور .\r\nاندكى بعد كه پيامبر تنها بود صدايى شنيد كه ميگويد اى محمد بگو\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n( 1 )   « بِسْمِ اللَّهِ الرَّحْمنِ الرَّحِيمِ ، الْحَمْدُ لِلَّهِ رَبِّ الْعالَمِينَ . . .   تا آخر سوره . . . » و بعد اضافه كرد كه بگو « لا إله الا الله » ، پيامبر پيش ورقه برگشت و موضوع را بيان كرد ورقه گفت مژده باد گواهى مىدهم كه تو همانى كه عيسى بن مريم بشارت داده است و همچون موسى و پيامبر مرسل هستى و به زودى فرمان جهاد به اين قوم خواهى داد اگر من زنده بمانم همراه تو جهاد خواهم كرد هنگامى كه ورقه مرد پيامبر فرمود او را در بهشت ديدم در حالى كه جامه‌هاى حرير بر تن داشت زيرا او به من ايمان آورده و مرا تصديق كرده بود .\r\nاسناد اين روايت منقطع است اگر هم خبر محفوظ و صحيحى باشد ممكن است منظور نزول سورهء الحمد پس از اقرء و مدثر باشد و خدا داناتر است .\r\n\r\n« باب ، كسانى كه از صحابه اسلام آوردند و علم دين آموختند و آياتى كه بر ابو بكر ظاهر شد و آنچه طلحه از راهب شنيد و آنچه ابن مسعود ديد و خوابى كه خالد بن سعيد ديد و غير آنها . . . » 48\r\nابو عبد الله حافظ با اسناد خود از محمد بن اسحق روايت مىكند كه خديجه نخستين كسى بود كه به خدا و پيامبر ايمان آورد و اسلام را تصديق نمود ، اندكى بعد جبرئيل نزد پيامبر آمد و اشاره كرد كه به كنار يكى از پيچ‌هاى دره بروند و ميخواست كه وجوب نماز را بيان كند . جبرئيل چشمه‌اى از آب گوارا آشكار ساخت و وضو گرفت و پيامبر هم وضو را آموخت سپس دو ركعت نماز با چهار سجده خواندند و پيامبر در حالى كه بسيار خوشحال و از اين فرمان خدا شاد كام بود به خانه برگشت و همراه خديجه كنار چشمه آمدند و هر دو همانطور كه جبرئيل وضو گرفته بود وضو گرفتند و دو ركعت نماز گزاردند و از آن پس پيامبر و خديجه پنهانى نماز ميخواندند .\r\nروز بعد على ( ع ) متوجه نماز خواندن ايشان شد و پرسيد كه اين چه عبادتى است پيامبر فرمود اين دين و آيينى است كه خداوند برگزيده و پيامبران را بدين منظور ارسال داشته است و من ترا دعوت مىكنم كه پروردگار يكتائى را كه شريك ندارد بپرستى و به لات و عزّى و بت‌هاى ديگر كافر شوى ، على گفت اين مطلبى است كه تا امروز نشنيده‌ام و من هيچ كارى را بدون مشورت با پدرم\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n( 1 ) ابو طالب انجام نميدهم ، پيامبر چون دوست نميداشت كه آن مطلب قبل از وقت فاش شود به على فرمود اگر اسلام نمىآورى اين موضوع را حتما پوشيده بدار .\r\nهمان شب على ( ع ) دوباره پيش پيامبر آمد و گفت شما چه چيز را بر من عرضه داشتى ؟ پيامبر فرمود بايد گواهى دهى كه خداوند يگانه است و شريك ندارد و به لات و عزّى كافر شوى و از بت‌هاى ديگر بيزارى بجويى على همچنين كرد و اسلام آورد ، على ( ع ) اسلام خود را پوشيده مىداشت و با ترس از ابو طالب مرتب در عبادت با پيامبر همراهى ميكرد و سپس پسر حارثه اسلام آورد و حدود يك ماه همان دو نفر بودند و على ( ع ) مرتب نزد پيامبر رفت و آمد داشت و از نعمتهاى بزرگ خدا بر على اين بود كه او پيش از اسلام هم در خانه پيامبر زندگى ميكرد .\r\nابو الحسين بن الفضل با اسناد خود از ابى الحجاج روايت مىكند كه ميگفت از نعمت‌هاى بزرگ خدا بر على و لطف خاص خدا بر او اين بود كه قريش گرفتار تنگدستى و فقر شدند و ابو طالب مردى معيل بود ، پيامبر ( ص ) به عموى ديگر خود ، عباس كه از مردان توانگر قريش بود گفت مىبينى كه برادرت ابو طالب در زحمت است و قحط سالى است بيا با هم برويم و بار او را سبك‌تر كنيم . پيامبر ( ص ) على ( ع ) را از ابو طالب گرفت و بخانهء خود برد و على ( ع ) تا زمان بعثت با پيامبر زندگى ميكرد و چون پيامبر مبعوث شد ، على ( ع ) به او ايمان آورد و او را تصديق كرد .\r\nدربارهء سنّ على ( ع ) در آن هنگام اختلاف است و من در بخش لقيط از كتاب سنن روايات مختلف را آورده‌ام .\r\nابو عبد الله الحافظ با اسناد خود از عفيف روايت مىكند كه ميگفت من بازرگان بودم هنگام موسم حج به منى رفتم عباس بن عبد المطلب هم تاجر بود ، پيش او رفتم تا با او كالا مبادله كنم در اين بين مردى از خيمه‌يى بيرون آمد كه رو بكعبه نماز ميگزارد سپس زنى و پس از او نوجوانى بيرون آمدند و با او به نماز ايستادند ، گفتم عباس اين چه آيينى است ؟ ما كه اين دين را نمىشناسيم ، گفت اين محمد بن عبد الله است ميگويد كه خدا او را فرستاده است و گنجهاى\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n( 1 ) خسروان و قيصرها براى او گشوده خواهد شد ، اين هم همسرش خديجه دختر خويلد است و آن يكى هم على پسر ابى طالب و پسر عموى اوست كه به او گرويده‌اند .\r\nعفيف هنگام نقل اين مطلب مىگفت اى كاش من نفر چهارم مىبودم كه به او ايمان آورده بود . اين حديث را با اندك اختلافى از ابن اسحق هم نقل كرده‌اند .\r\nابو الحسين بن الفضل با اسناد خود از محمد بن كعب قرظى روايت مىكند كه نخستين شخصى كه از اين امت به رسول خدا ايمان آورد خديجه است و دو مرد هم نخستين مردانند كه ابو بكر و على باشند ، ابو بكر نخستين مردى بود كه اسلام خود را آشكار ساخت و على ( ع ) از ترس ابو طالب اسلام خود را پوشيده ميداشت تا اينكه ابو طالب او را در حال نماز ديد و پرسيد كه مسلمان شده‌اى ؟ على گفت آرى گفت پسر عموى خود را يارى و همراهى كن ، و على پيش از ابو بكر مسلمان شده بود .\r\nابو عبد الله حافظ از ابن اسحق روايت مىكند كه ابو بكر پس از وحى و مبعث رسول خدا را ديد و گفت آيا اينكه قريش مىگويند تو خدايان ما را رها كرده‌اى و ما را بى عقل و خرد ميدانى و پدران ما را تكفير ميكنى درست است ؟\r\nپيامبر فرمود آرى ، من رسول خدايم و خدا مرا براى تبليغ فرستاده است و ترا دعوت مىكنم كه خداى را قبول كنى كه بر حق است ، ترا بسوى خداى يكتا كه شريكى ندارد و كسى جز او نبايد پرستش شود و به اطاعت از او دعوت مىكنم ، پيامبر آنگاه براى ابو بكر قرآن خواند ، ابو بكر نه اقرار كرد و نه انكار و مسلمان شد و با صنام كافر شد و حقانيت اسلام را گردن نهاد و در حالى كه مؤمن و تصديق كنندهء پيامبر بود بازگشت .\r\nابن اسحق روايت مىكند كه پيامبر ميفرمود هر كس را كه باسلام دعوت ميكردم در آغاز ترديد و شك و دو دلى داشت بجز ابو بكر كه چون او را به اسلام فرا خواندم هيچ شك و ترديدى نكرد .\r\nابن اسحق ميگويد اين مسأله بدان جهت بود كه ابو بكر دلائل نبوت\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n( 1 ) پيامبر را پيش از اسلام ديده و شنيده بود و قبلا در اين باره انديشيده بود و لذا فورا دعوت او را پذيرفت و اسلام آورد . ابو الحسين بن الفضل از ابى ميسره روايت مىكند در آن هنگام كه پيامبر مىشنيد كه فرشته او را صدا مىزند و در حالى كه ميترسيد ميگريخت اين موضوع را با ابو بكر كه در دورهء جاهلى همنشين او بود در بين مىگذاشت .\r\nابو عبد الله الحافظ با اسناد خود از ابن اسحق روايت مىكند كه نخستين شخصى كه از رسول خدا پيروى كرد . خديجه بود و اوّلين مردى كه ايمان آورد على بن ابى طالب بود كه در آن هنگام ده سال داشت پس از او زيد بن حارثه و سپس ابو بكر مسلمان شدند ، ابو بكر همين كه مسلمان شد اسلام خود را آشكار ساخت و شروع به دعوت نمود . ابو بكر مردى بود كه با قوم خود دوست و صميمى بود و از همه نسب مردم را بهتر ميدانست و همه بدىها و خوبىهاى قريش را وارد بود و مردى بازرگان و خوش خلق بود و سرشناس شده بود و عموم مردم براى كارهاى مختلف بمناسبت علم او اطلاعش از امور بازرگانى و حسن خلقش نزد او ميآمدند و او هم به كسانى كه اطمينان داشت آيين اسلام را اظهار ميداشت و آنها را دعوت ميكرد و آن طور كه من ميدانم زبير بن عوام و عثمان بن عفان و طلحة بن عبيد الله و سعد و عبد الرحمن بن عوف بدست او مسلمان شدند و به راه افتادند و حضور پيامبر رسيدند و ابو بكر همراه ايشان بود . پيامبر ( ص ) اسلام را بر آنها عرضه فرمود و قرآن براى ايشان خواند و حقيقت اسلام را به آنها خبر داد و كرامت الهى را كه به مؤمنان وعده داده شده است تشريح كرد آنها ايمان آوردند و مقر به اسلام شدند و اين هشت نفر مسلمانان اوليه‌اند كه از همه پيشتر مسلمان شدند و نماز ميگزاردند و آنچه را كه از جانب خدا به پيامبر ميرسيد تصديق ميكردند .\r\nابو عبد الله حافظ با اسناد خود از طلحة بن عبد الله روايت مىكند كه ميگفت در بازار شهر بصرى در شام بودم راهبى در صومعه‌اش مىگفت آيا ميان اين مردم كسى از اهل مكه هست ؟ گفتم من اهل مكه‌ام . پرسيد آيا احمد ظاهر شده است ؟ گفتم احمد كيست ؟ گفت پسر عبد الله و نوه عبد المطلب ، بايد در اين\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n( 1 ) ماه ظاهر شود او خاتم پيامبران است از مكه خروج مىكند و بعد به سرزمينى كه داراى نخلستان و در عين حال شوره‌زار است مهاجرت مىنمايد ، بر تو باد كه سبقت گيرى و آيين او را بپذيرى .\r\nطلحه مىگويد اين مطلب در دلم نشست و زود به مكه برگشتم پرسيدم خبر تازه‌اى است ؟ گفتند آرى محمد امين ادعاى پيامبرى كرده و ابو بكر هم به او گرويده است ، من بسراغ ابو بكر رفتم و گفتم تو از اين مرد پيروى ميكنى ؟ گفت آرى تو هم پيش او برو و از او پيروى كن زيرا به راه حق دعوت مىكند ، طلحه آنچه را كه راهب گفته بود به ابو بكر گفت ، و همراه او حضور پيامبر رسيد و خبر راهب را با پيامبر هم در بين گذاشت و رسول خدا خوشحال شد ، چون ابو بكر و طلحه مسلمان شدند نوفل بن خويلد عدويه كه به شير قريش مشهور بود آن دو را گرفت و بيك ريسمان بست و قبيله بنى تيم هم مانع نشدند ، بدين جهت ابو بكر و طلحه را هم بند مىگويند .\r\nابو نصر عمر بن عبد العزيز بن قتاده با اسناد خود از محمد بن عمر واقدى هم اين روايت را نقل ميكرد كه چند جمله اضافه داشت و آن دعاى پيامبر بود كه ميگفت پروردگارا خودت شر نوفل را كفايت كن .\r\nاز عيسى بن طلحه هم روايت شده است كه ميگفت عثمان بن عبيد الله دائى طلحه ، طلحه ، و ابو بكر را با يك ريسمان بسته بود كه آنها نتوانند نماز بگزارند و شايد از دين برگردند ، چون طلحه و ابو بكر غالبا با يك ديگر نماز ميگزاردند .\r\nابو عبد الله الحافظ و ابو عمرو محمد بن عبد الله اديب از قول عمّار بن ياسر روايت ميكردند كه گفته است من رسول خدا را ديدم در حالى كه فقط پنج برده و دو زن و ابو بكر به او گرويده بودند ، اين حديث را بخارى هم نقل مىكند .\r\nابو بكر بن فورك با اسناد خود از عبد الله روايت مىكرد ( ظاهرا بايد عبد الله بن مسعود باشد ) كه ميگفت نوجوانى بودم و گوسپندان عقبه بن ابى معيط را در مكه به چرا مىبردم روزى پيامبر و ابو بكر در حالى كه از كفار مكه گريخته بودند بسراغ من آمدند و گفتند آيا شير دارى كه بياشاميم ؟ گفتم من مالك نيستم و نمىتوانم\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n( 1 ) به شما شير بدهم گفتند آيا ماده بزى يا ميشى در گله هست كه جفت گيرى نكرده باشد گفتم آرى ، و چنان گوسپندى را پيش آنها بردم ، ابو بكر پاى حيوان را باز كرد و پيامبر دست به پستانهاى خشك حيوان كشيد و دعا كرد ، هماندم پستان حيوان پر شير شد ابو بكر سنگ گودى آورد و حيوان را در آن دوشيدند ، خود پيامبر و ابو بكر و من از آن شير آشاميديم آنگاه به پستان حيوان اشاره فرمود كه خشك شود و خشك شد و ديگر شير نداد ، بعدا من نزد پيامبر آمدم و گفتم مرا از اين كلام شيرين بياموز پيامبر فرمود تو نوجوان آموخته شده‌اى هستى و از دهان او هفتاد سوره آموختم و هيچكس در اين مورد با من نزاعى ندارد .\r\nابو الحسين بن الفضل قطان با اسناد خود از عمرو بن عبسه روايت مىكند كه ميگفت در آغاز اسلام در مكه خدمت پيامبر آمدم و در آن هنگام كسى به او نگرويده بود ، گفتم تو كيستى ؟ گفت من پيامبرم . گفتم منظور چيست ؟ فرمود من فرستادهء خدايم ، گفتم يعنى خدا ترا فرستاده است ؟ فرمود آرى گفتم براى چه كارى ؟ گفت براى اينكه خدا را بپرستيم و بت‌ها را درهم شكنيم و صله رحم را مراعات كنيم ، گفتم چقدر خوب است اينها كه مأمور انجام آن هستى ، چه كسى از تو پيروى كرده است ؟ گفت آزاده‌اى و برده‌اى كه مقصود ابو بكر و بلال بودند ، عمرو مىگفت من چهارمين نفر بودم كه بسراغ اسلام رفتم و گفتم اى رسول خدا آيا از تو پيروى كنم فرمود نه بر گرد و پيش خويشان خود برو هر وقت شنيدى كه من آشكارا دعوت خويش را اظهار كردم از من پيروى كن اين حديث را جماعتى نقل كرده‌اند و مسلم هم آن را اخراج كرده است .\r\n( ظاهرا حديث عجيبى است زيرا پيامبر ( ص ) چگونه كسى را از ايمان آوردن منع ميفرمايد بعلاوه در روايات قبل ديديم كه خديجه و على ( ع ) و زيد بن حارثه حتى قبل از ابو بكر مسلمان شده بودند . مترجم ) .\r\nابو عمر بسطامى از سعد بن مسيب روايت مىكند كه ميگفت از سعد بن ابى وقاص شنيدم كه ميگفت هيچ كس مسلمان نشده بود تا روزى كه من اسلام آوردم و من پس از بعثت فقط هفت روز توقف كردم و مسلمان شدم و سومين مسلمان بودم . اين حديث را بخارى در صحيح از ابى اسامه روايت كرده است .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n( 1 ) ابو على رود بارى با اسناد خود از عبد الله بن مسعود روايت مىكند كه گفت نخستين كسانى كه اسلام خود را آشكار ساختند پيامبر و ابو بكر بودند در دنبال همين روايت اضافه شده است كه عمار و مادرش سميه و صهيب و بلال و مقداد هم بوده‌اند كه با پيامبر هفت نفر ميشوند .\r\nابو عبد الله الحافظ با اسناد خود از قيس روايت مىكند كه ميگفت در مسجد كوفه از سعيد بن زيد بن عمرو بن نفيل شنيدم كه ميگفت عمر مرا توثيق ميكرد و خواهرش پيش از او اسلام آورد و اگر كسى اين كارى را كه نسبت به عثمان انجام داديد دور مىانداخت و از آن كناره ميگرفت عمر بود ! ابو على رودبارى و ابو عبد الله غزّال و ابو الحسين قطان و ابو محمد سكرى همگى از عبد الله بن مسعود روايت مىكنند كه مىگفت من گوسپندان عقبه بن ابى معيط را چوپانى ميكردم روزى پيامبر و ابو بكر بر من گذشتند ، پيامبر فرمودند پسر جان شير دارى گفتم آرى امّا من امين هستم و مالك نيستم فرمود آيا ميشى در گله هست كه جفت گيرى نكرده باشد ، من چنان ميشى را كه بود حضورش بردم پيامبر دست به پستان حيوان كشيد و شير جارى شد در ظرفى دوشيد و خود و ابو بكر آشاميدند سپس خطاب به پستان حيوان گفت خشك شو و پستان او خشكيد ، عبد الله ميگويد من بعدا خدمت پيامبر آمدم و گفتم به من قرآن بياموز ، پيامبر دست بر سر من كشيدند و گفتند خداوند بر تو رحمت فرمايد كه دانا و آموخته شده‌اى .\r\nابو عبد الله حافظ با اسناد خود از محمد بن عبد الله بن عمرو بن عثمان روايت مىكند كه ميگفت خالد بن سعيد بن العاص از كسانى بود كه خيلى زود مسلمان شده بود و از همهء برادران خود زودتر اسلام را پذيرفته بود و آغاز اسلام او چنين بود كه در خواب ديد كنار گودال پر آتشى ايستاده است و آن آتش را كرانه نبود و پدرش او را ميان آن گودال پرتاب كرد امّا پيامبر ( ص ) كمر بند او را گرفت و مانع از سقوط او در آتش گرديد ، خالد هراسان از خواب پريد و گفت به خدا قسم كه اين خواب حق و صحيح است و بديدار ابو بكر رفت و موضوع را براى او گفت ، ابو بكر گفت خير براى تو اراده شده است برو و از پيامبر اسلام پيروى كن و تو\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n( 1 ) مسلمان خواهى شد و بدين ترتيب از افتادن تو در آتش جلوگيرى مىشود و حال آنكه پدرت در آتش خواهد بود .\r\nخالد بسراغ پيامبر آمد و آن حضرت در جياد بود گفت اى محمد ( ص ) به چه چيز دعوت ميكنى پيامبر فرمود من به سوى خداوند يكتا كه شريك ندارد دعوت ميكنم و اينكه محمد ( ص ) بنده و فرستادهء اوست و اينكه عبادت و پرستش بت‌هاى سنگى را كه نمىشنوند و نمىبينند و نه سودى و زيانى مىرساند و نمىفهمد چه كسى او را پرستيده يا نپرستيده دور افكنى ، خالد گفت من گواهى مىدهم به يگانگى خداى يكتا و اينكه تو فرستاده و رسول اويى ، پيامبر خوشحال شد و خالد رفت چون پدر خالد متوجه اسلام او شد بدنبالش فرستاد و چون آمد با چوبدستى خود او را بشدت مضروب ساخت چنان كه آن را به سر خالد شكست و گفت من به تو خوراك هم نخواهم داد . خالد گفت اگر تو به من روزيم را ندهى خداوند روزى مرا خواهد رساند و به خدمت پيامبر برگشت و همراه او بود .\r\nابو عبد الله الحافظ با اسناد خود از ابن اسحق روايت مىكند كه سپس عبيدهء بن حارث و ابو سلمه بن عبد الاسد و عبد الله بن ابى الارقم مخزومى و ابو عبيده جراح و عثمان بن مظعون جمحى به حضور پيامبر رفتند و مسلمان شدند و مردمى ديگر از قبائل عرب كه نام برخى از ايشان چنين ثبت شده نيز مسلمان شدند ، سعيد بن زيد بن عمرو بن نفيل و همسرش فاطمه كه خواهر زاده عمر بود و اسماء دختر ابو بكر و عايشه دختر ديگر او كه خرد سال بود ، قدامة بن مظعون و برادرش عبد الله ، خباب بن ارت هم پيمان بنى زهره و عمير بن ابى وقاص زهرى ، عبد الله بن مسعود ، مسعود بن القارى ، سليط بن عمرو ، عياش بن ابى ربيعه مخزومى و همسرش اسماء دختر سلامه تميمى ، خنيس بن حذافه سهمى ، عامر بن ربيعه ، عبد الله بن جحش اسدى و برادرش ابو احمد ، جعفر بن ابى طالب و همسرش اسماء بنت عميس ، حاطب بن حارث جمحى و همسرش اسماء دختر مجلل ، خطاب بن حارث و همسرش فكيهه دختر يسار ، معمّر بن الحارث جمحى ، سائب بن عثمان بن مظعون ، مطلب بن ازهر و همسرش رمله دختر ابى عوف و نحّام خدمتگزار ابو بكر و خالد بن سعيد بن العاص و همسرش امينه دختر خلف بن اسعد و حاطب بن\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n( 1 ) عمرو بن عبد شمس و ابو حذيفه بن عتبه و واقد بن عبد اللّه تميمى و اياس بن بكير و عمّار بن ياسر هم پيمان بنى مخزوم و صهيب بن سنان .\r\nابن اسحق مىگويد پس از اين عده گروه گروه مردان و زنان مسلمان مىشدند چنان كه ذكر اسلام در شهر مكه آشكارا گرديد و مردم درباره اسلام گفتگو مىكردند چون اين گروهها مسلمان شدند و اسلام خود را آشكار ساختند اين كار بر قريش گران آمد و خشم و حسد خويش را آشكار ساختند و نسبت به آن حضرت ستم روا داشتند و گروهى را معين نمودند كه دشمنى نسبت به آن حضرت و يارانش مىكردند كه از جملهء آنها ابو جهل بن هشام و ابو لهب را مىتوان نام برد ابن اسحق نامهاى ايشان را ثبت كرده و آورده است .\r\n\r\n« باب ابتداى وجوب تبليغ اسلام بر پيامبر ( ص ) و ساير مردم و جمع كردن پيامبر قريش را و اطعام ايشان و بركتى كه در غذا ظاهر شد » 49\r\nخداوند عزّ و جلّ ميفرمايد « بترسان خويشاوندان نزديك‌تر خود را » آيهء 215 سورهء 26 : الشعراء .\r\nابو نصر محمد بن على فقيه و ابو سعيد محمد بن موسى بن الفضل با اسناد خود از ابو هريره روايت مىكنند كه چون اين آيه بر پيامبر نازل شد به پا خاست و فرمود اى قريش جانهاى خود را از پروردگار خريدارى كنيد ، من در برابر خدا نمىتوانم براى شما كارى انجام دهم و شما را از خداوند بىنياز سازم ، اى فرزندان عبد مناف من نمىتوانم شما را از خدا بىنياز سازم ، اى عبّاس پسر عبد المطلب واى صفيه دختر عبد المطلب اگر چه عمو و عمّه من هستيد ولى من نمىتوانم كارى براى شما انجام دهم ، اى فاطمه اى دخترم هر چه ميخواهى بپرس من نمىتوانم در برابر خدا براى شما كارى انجام دهم .\r\nاين حديث را بخارى و مسلم هم نقل كرده‌اند .\r\nابو عبد الله حافظ با اسناد خود از ابو هريره روايت مىكند كه چون آيهء مذكور بر پيامبر نازل شد ، قريش را دعوت فرمود و بطور عمومى و خصوصى به ايشان فرمود ، اى فرزندان كعب بن لوى جانهاى خود را از آتش برهانيد ، اى فرزندان مرة بن كعب جان‌هاى خود را از آتش برهانيد ، اى فرزندان عبد شمس\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n( 1 ) جان‌هاى خود را از آتش برهانيد ، اى فرزندان عبد مناف و اى فرزندان هاشم و اى فرزندان عبد المطلب جانهاى خود را از آتش برهانيد ، اى فاطمه ، جان خود را از آتش رها كن من نمىتوانم در مقابل خدا كارى براى شما انجام دهم جز اينكه شما بستگان و خويشاوندان من هستيد و به اندازه وظيفهء خود اقدام در پيوستن رحم مينمايم .\r\nاين حديث را مسلم در صحيح خود آورده است .\r\n( با توجه باينكه طبق بيشتر روايات اسلامى فاطمه زهرا سلام الله عليها بهنگام اظهار دعوت كودكى خرد سال بوده است و حداكثر عمر او پنج سال بوده ، ذكر آن حضرت در اين دو حديث خالى از اشكال نيست مگر اينكه بگوييم از باب اياك اعنى و اسمعى يا جاره « به در ميگويم كه ديوار بشنود » بوده باشد . مترجم ) .\r\nابو عبد الله الحافظ با اسناد خود از قبيصه بن مخارق و زهير بن عمرو روايت مىكنند كه چون آيهء فوق نازل شد پيامبر صلوات الله عليه بر روى يكى از قله‌هاى كوه رفت و روى بلندترين سنگ قله ايستاد و بانگ برداشت كه اى فرزندان عبد مناف مثل من و مثل شما همچون مردى است كه دشمن را مىبيند و دوان دوان از ترس اينكه دشمن جلو نيفتد خود را به قوم خويش مىرساند و بانگ بر ميدارد خود را نجات دهيد . اين حديث را مسلم در صحيح خود از ابى كامل روايت مىكند .\r\nمحمد بن عبد الله الحافظ با اسناد خود از على ( ع ) روايت مىكند كه چون اين آيات بر رسول خدا نازل شد كه خويشاوندان نزديك‌تر خود را بترسان و براى مؤمنانى كه از تو پيروى مىكنند فروتن باش » آيات 215 و 216 سورهء 26 الشعرا .\r\nپيامبر فرمودند ميدانم كه اگر از خويشاوندان خود شروع كنم از ايشان جز مكروه چيزى نخواهم ديد بدين جهت در اين مورد سكوت فرمود ، جبرئيل نزد او آمد و گفت اگر آنچه را كه پروردگارت فرمان ميدهد انجام ندهى پروردگار ترا عذاب خواهد كرد ، على ( ع ) مىگويد پيامبر مرا خواست و فرمود كه خداوند فرمان داد تا خويشاوندان نزديك خود را بيم دهم و ميدانستم كه اگر اين كار را از ايشان شروع\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n( 1 ) كنم چيزى جز مكروه و ناخوش از ايشان نخواهم ديد ، به اين جهت سكوت كردم ، جبرئيل آمد و گفت اگر فرمان خدا را انجام ندهى خدا ترا عذاب مىنمايد و به من فرمود يا على ران گوسپندى و يك كيلو آرد بپزيد و كاسه شيرى هم آماده نمائيد و تمام فرزندان عبد المطلب را دعوت كن ، من اين كار را كردم و ايشان نزد پيامبر جمع شدند و تا آن روز مردان خانواده عبد المطلب حدود چهل نفر يا يكى دو تا كمتر و بيشتر بودند كه از جمله عموهاى پيامبر ابو طالب عباس حمزه و ابو لهب كافر خبيث حضور داشتند ، من ديگ غذا را بحضور پيامبر آوردم ، پيامبر قطعه‌اى گوشت برداشتند و آن را با دست و دندان به چند قسمت كرد و در گوشه‌هاى ظرف نهاد و فرمود با نام خدا شروع كنيد به خوردن غذا آنها شروع به خوردن غذا كردند تا اينكه همه سير شدند و فقط اثر انگشتان آنها در ظرف ديده ميشد و حال آنكه هر يك از ايشان به تنهايى همان قدر غذا مىخورد ، سپس پيامبر فرمود يا على آشاميدنى بياور و من آن كاسه شير را آوردم و همه نوشيدند و سيراب شدند در حالى كه هر كدامشان آن قدر شير مىنوشيدند .\r\nهمين كه پيامبر ( ص ) ميخواست گفتار خود را آغاز نمايد ابو لهب گفت اين شما را جادو كرده است آنها هم بدون اينكه پيامبر صحبتى بفرمايد پراكنده شدند .\r\nفرداى آن روز پيامبر فرمود يا على همانطور كه ديروز انجام دادى امروز هم خوراكى و آشاميدنى فراهم كن ديدى كه ديروز آن مرد پيش از اينكه من صحبتى كنم چه كرد ! ، من دوباره مثل روز قبل ايشان را دعوت كردم و پيامبر هم همانطور رفتار كرد چون ايشان سير شدند و شير نوشيدند پيامبر فرمود اى فرزندان عبد المطلب به خدا قسم هرگز نديده‌ام كه جوانمردى براى عرب آيينى بهتر از اين كه من آورده‌ام آورده باشد . من خير دنيا و آخرت را براى شما آورده‌ام .\r\nابن اسحق ميگويد پيامبر ( ص ) سه سال مسأله اسلام را آشكار نفرمود و دعوت همچنان سرّى صورت ميگرفت .\r\nشريك قاضى هم از على ( ع ) در مورد اطعام قريش اين روايت را مختصر تر نقل نموده است .\r\n\r\n« باب ، آنچه كه ابو لهب هنگام دعوت پيامبر قريش را به اسلام گفت و آنچه كه خداوند در ( 1 ) قرآن دربارهء او نازل فرمود و بطور قطع گفت كه او در آتش خواهد بود و همسرش هم هيزم كش آتش و بر گردنش ريسمان ليف خرما خواهد بود و هيچيك از آن دو ايمان نياوردند و خبر اسلام قاطعيت پيدا كرد و بشر براى اين گونه پيش بينىهاى قاطع راهى جز وحى ندارد » : 50\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nابو عبد الله الحافظ با اسناد خود از ابن عباس روايت مىكند كه چون آيهء « خويشاوندان نزديك‌تر خود را بيم بده » نازل شد ، پيامبر ( ص ) از خانه بيرون آمد و بر كوه صفا بالا رفت و فرياد بركشيد ، گفتند چه كسى فرياد مىكشد ؟ گفتند محمد ( ص ) است ، قريش گرد او جمع شدند ، پيامبر فرمود اگر من به شما خبر بدهم كه لشكر سواره‌يى از پى اين كوه بيرون آمده‌اند آيا مرا تصديق مىكنيد ؟\r\nگفتند ما هرگز از تو دروغى نشنيده‌ايم ، پيامبر فرمود من شما را از عذابى سخت و دشوار بيم مىدهم .\r\nابو لهب گفت مرگ و بدبختى بر تو باد براى اين كار ما را جمع كرده‌اى ! و برخاست و اين سوره نازل شد كه   « تَبَّتْ يَدا أَبِي لَهَبٍ وَ تَبَّ »   تا آخر سوره . اين حديث را مسلم در صحيح خود از ابى كريب و بخارى از ابى اسامه نقل نموده‌اند .\r\nابو عمرو اديب هم با اسناد خود از ابن عباس روايت مىكند كه پيامبر روزى بر روى كوه صفا رفت و بانگ برداشت ، قريش گرد او جمع شدند و گفتند چه كار دارى ! پيامبر فرمود اگر به شما خبر بدهم كه دشمن امروز صبح يا امشب بسراغ شما مىآيد مرا تصديق مىكنيد ؟ گفتند آرى ، پيامبر فرمود من شما را از عذاب شديد مىترسانم ، ابو لهب گفت مرگ و بدبختى بر تو باد آيا براى اين كار ما را جمع كرده‌اى ، و خداوند اين سوره را نازل فرمود   « تَبَّتْ يَدا أَبِي لَهَبٍ وَ تَبَّ   . تا آخره سوره » اين حديث را هم بخارى در صحيح از ابى معاويه و مسلم از ابو بكر بن ابى شيبه آورده‌اند .\r\nابو عبد الله الحافظ از عروة بن زبير نقل مىكند كه صحبت دربارهء رضاع بود و ابو لهب كنيزى بنام ثويبه داشت كه او را آزاد كرده بود و او مدتى پيامبر ( ص ) را در طفوليت كنيزى بنام ثويبه داشت كه او را آزاد كرده بود و او مدتى پيامبر ( ص ) را در طفوليت شير داده بود عروه گفت پس از مرگ ابو لهب كسى از بستگانش او را در خواب ديد و پرسيد چه بر سرت آمد ؟ ابو لهب گفت پس از جدايى از شما\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n( 1 ) هيچ خيرى نديدم و اشاره به فاصلهء ميان انگشت شست و اشارهء خود كرد و گفت به همين اندازه كه سند آزادى ثويبه را نوشتم گاهى سيراب مىشوم ، اين حديث را بخارى از ابى اليمان نقل كرده است و اين خود يكى از دلائل و آيات بزرگ پيامبر ( ص ) است .\r\nابو عبد الله الحافظ با اسناد خود از قول ابن عباس در تفسير آيه  « وَ امْرَأَتُهُ حَمَّالَةَ الْحَطَبِ »  « زن ابو لهب كه بردارندهء هيمه است » روايت مىكند كه او خار و خاشاك جمع ميكرد و آنها را در راه پيامبر ميريخت تا مانع رفتن پيامبر و ياران او شود ، همچنين گفته شده است كه يكى از معانى  حَمَّالَةَ الْحَطَبِ  نقل كنندهء اخبار دروغ است ، دربارهء  « حَبْلٌ مِنْ مَسَدٍ »  گفته شده است منظور ريسمانهايى است كه در مكه فراوان بوده است و يا آنكه مسد عصائى است كه داراى چنبر است و يا آنكه مسد گلو بندهاى صدفى بدلى و بى ارزش است .\r\n\r\n« باب گفتار الهى »\r\n يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  آيهء 67 سورهء 5 ، و آنچه دربارهء نگهدارى خداوند از پيامبر ( ص ) براى تبليغ رسالت و اداى امانت الهى و خير خواهى امت روايت شده است . » 51\r\nابو محمد عبد الله بن يوسف اصفهانى با اسناد خود از عايشه روايت مىكند كه مسلمانان از پيامبر نگهبانى مىكردند چون آيه نازل شد كه خدا ترا از مردم حفظ و نگهدارى ميفرمايد ، پيامبر سر خود را از دريچه بيرون آورد و گفت اى مردم پراكنده شويد كه خدا مرا در پناه خود خواهد داشت .\r\nابو سعيد بن ابى عمرو روايت مىكند كه شافعى ميگفت خداوند متعال هنگامى كه پيامبر را مبعوث فرمود احكام و فرائض را همچنان كه ميخواست بر او نازل كرد و هيچ كس فرمان الهى را باز نميدارد ، سپس دربارهء هر يك از فرائض دستورات ديگرى هم ميرسيد كه گاه مدتى بعد ابلاغ ميگرديد ، شافعى ميگفت آنچنان كه ميگويند نخستين آياتى كه بر پيامبر نازل شد   « اقْرَأْ بِاسْمِ رَبِّكَ الَّذِي خَلَقَ »   بوده است ، سپس آيات ديگرى نازل شد كه هيچيك فرمان دعوت مشركان را در بر نداشت .\r\nمدتى گذشت جبرئيل نزد پيامبر آمد و گفت واجب است كه نزول وحى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n( 1 ) را بآگاهى مشركان برساند و آنها را به ايمان آوردن فرا خواند اين مسأله در نظر پيامبر بزرگ آمد و مىترسيد كه كافران او را تكذيب نمايند و هم از ايشان صدمه ببيند اين آيه نازل شد  يا أَيُّهَا الرَّسُولُ بَلِّغْ ما أُنْزِلَ إِلَيْكَ . . . .  تا آخر آيه » كه منظور اين است خداوند ترا محافظت مىكند و مانع آنست كه ايشان ترا بكشند تا اينكه رسالت خود را تبليغ كنى و آن حضرت موفق شد تا آن چه را كه به آن مأمور است انجام دهد .\r\nابو طاهر محمد فقيه با اسناد خود از ربيعه دؤلى روايت مىكند كه در محله ذى المجاز مكه پيامبر را ديدم كه به خانه‌هاى مردم ميرفت و آنها را به اسلام دعوت ميكرد مردى لوچ از پى او روان بود و مىگفت اى مردم اين مرد شما را از دين خود و دين پدرانتان نفريبد ، گفتم اين كيست ؟ گفتند ابو لهب است .\r\nابو الحسن على بن احمد مقرّى در بغداد با اسناد خود از ربيعه بن عباد روايت مىكرد كه ميگفت پيامبر ( ص ) را در بازار و محله ذى المجاز ميان مردم ديده است كه ميفرمود اى مردم بگوييد\r\n لا إِلهَ إِلَّا اللَّهُ \r\nتا رستگار شويد و پشت سر او هم مردى لوچ كه داراى گيسو بوده است حركت ميكرد و ميگفت اين ستاره‌پرست دروغگويى است ربيعه مىگفت پرسيدم اين مرد كيست ؟ گفتند ابو لهب عموى پيامبر ، تعجب كردم چون خود من نسبت به خويشانم رعايت فراوان داشتم .\r\nابو الحسن مقرى اسفراينى در اسفراين از اشعث بن سليم و او از مردى از قبيلهء كنانه روايت مىكرد كه گفت پيامبر ( ص ) را در بازار ذى المجاز ديدم كه ميفرمود اى مردم بگوييد\r\n لا إِلهَ إِلَّا اللَّهُ \r\nتا رستگار شويد مردى پشت سر پيامبر حركت ميكرد و خاك بر او مىپاشيد دقت كردم ديدم ابو جهل است و او فرياد ميزد اى مردم اين شما را از دين نفريبد او ميخواهد كه شما پرستش لات و عزّى را رها كنيد .\r\nابو عبد الله الحافظ با اسناد خود از عقيل بن ابى طالب روايت ميكرد كه « قريش پيش ابو طالب آمدند و گفتند برادرزاده‌ات در انجمن و معبد ما ما را آزار ميدهد او را از ما دور گردان ، پدرم به من گفت عقيل برو با محمد اين جا بيا ، من رفتم و او را از خانهء كوچكش بيرون آوردم و با او هنگام ظهر و شدت گرما نزد\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n( 1 ) ابو طالب آمديم ، ابو طالب گفت اين پسر عموهايت مىپندارند كه تو در انجمن و مسجدشان موجب آزارشان هستى ، از آزار ايشان دست بردار ، پيامبر با چشمان خود به آسمان نگريست و گفت اين خورشيد را مىبينيد گفتند آرى ، گفت اگر شعله‌اى از آن بر جان من بزنيد من نمىتوانم دعوت خود را انجام ندهم و شما را به حال خود رها كنم ابو طالب گفت سوگند به خدا هرگز برادرزاده‌ام را تكذيب نميكنم ، برگرديد . اين روايت را بخارى در تاريخ خود از يونس آورده است .\r\nابو عبد الله از يعقوب بن عقبه روايت مىكند كه چون قريش به ابو طالب گفتار خود را گفتند ، كسى بسراغ پيامبر فرستاد و چون آمد گفت اى برادر زاده خويشان تو پيش من آمده‌اند و چنين و چنان مىگويند ، جان من و خودت را حفظ كن و مرا و خودت را در كارى كه ياراى مقاومت نداريم مينداز ، از گفت مطالبى كه دوست نمىدارند خوددارى كن پيامبر ( ص ) تصور كرد كه ابو طالب دربارهء او عقيده‌اش فرق كرده و او را يارى نخواهد كرد و به ايشان تسليم خواهد نمود و ديگر نمىتواند با او همكارى كند ، فرمود عمو جان اگر خورشيد را در كف دست راست و ماه را در كف دست چپ من بگذارند من اين كار را رها نخواهم كرد تا خداوند آن را آشكارا نمايد يا من نابود گردم و پيامبر بگريه در آمد و گريست و برخاست ، همين كه راه افتاد و ابو طالب متوجه افسردگى او شد فرياد برداشت كه اى برادر زاده دنبال كار خود باش و هر كارى كه دوست دارى انجام بده سوگند به خدا كه هرگز ترا تسليم نخواهم كرد .\r\nابن اسحق مىگويد چون قريش نزد ابو طالب آمدند و او تصميم گرفت كه از يارى رسول خدا دست بر ندارد با وجود دشمنى آنها در دفاع از پيامبر اين اشعار را سرود : 52 سوگند به خدا كه تا زير خاك جاى نگيرم ايشان با همه جمعيتى كه دارند به تو دست رسى نخواهند يافت ، پى كار خويش باش كه شكست براى تو نيست و مژده باد ترا و چشمهايى از اين كار روشن خواهد بود ، تو مرا دعوت ميكنى و خود را خيرخواه من ميدانى ، همچنين است و راست ميگوئى و همواره امين بوده‌اى ، دينى بر من عرضه داشتى كه ميدانم از بهترين اديان جهان است ، اگر\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n( 1 ) سرزنش و پرهيز از دشنام دادن نبود مرا در راه اين دين بخشندهء آشكارا مىيافتى » .\r\nاشعار ديگرى هم در اين باره از ابو طالب رسيده است و همه دليل بر آنست كه با وجود آنكه دين ابو طالب مخالف دين پيامبر بوده است خداوند بوسيلهء او حضرت را محفوظ داشته است و پس از مرگ ابو طالب هم او را محفوظ داشت و فرمان الهى را دگرگون كننده‌يى نيست . اين روايت و اشعار را ديگران از جمله ابو الحسين بن بشران العدل در بغداد و ابو عبد الله الحافظ بطريق ديگر هم آورده‌اند .\r\nابو عبد الله با اسناد خود از ابو هريره روايت مىكند كه ابو جهل به مردم گفت آيا محمد ( ص ) پيش شما هم چهره بر خاك مىنهد ؟ ( نماز ميخواند و به سجده ميرود ) گفتند آرى ، گفت سوگند به لات و عزّى اگر او را در اين حال ببينم گردنش را چنان لگد خواهم كرد كه چهره‌اش به خاك ماليده شود ، و در حالى كه پيامبر نماز ميخواند ابو جهل براى انجام گفته خود به طرف او رفت ناگاه مردم ديدند كه به عقب بر ميگردد و محكم بر روى دستهاى خود به زمين افتاد ، گفتند چه شد ؟ گفت ميان من و او خندقى پر از آتش است و در برخى از روايت‌ها آمده است كه گفت بالهاى زياد و خوف و ترس را احساس كردم ، پيامبر ميفرمود اگر ابو جهل به من نزديك ميشد فرشتگان او را پاره پاره ميكردند ، همچنين در برخى از روايات افزوده شده است كه اين آيات سورهء اقرء در اين مورد نازل شده است كه  كَلَّا إِنَّ الْإِنْسانَ لَيَطْغى . . . .  تا آنجا كه . .  إِنْ كَذَّبَ وَ تَوَلَّى . . . »  « آياتى از سورهء 96 » « بدرستى كه آدمى چون خود را بىنياز ديد سركش مىشود همانا باز گشت بسوى پروردگار تست آيا ديدى آن كس را كه مانع نماز بنده‌اى ميشد . . . او بايد بخواند اهل مجلس خود را و ما ميخوانيم زبانيه را » كه گفته‌اند مقصود از زبانيه فرشتگان است . اين حديث را مسلم در صحيح خود آورده است .\r\nابو عبد الله الحافظ با اسناد خود از ابن اسحق چنين روايت مىكند كه ميگفت چهل و چند سال قبل مردى از اهالى مصر قديم از قول ابن عباس ضمن داستان طولانى اختلافات ميان اهل مكه و كافران آن شهر و پيامبر ( ص ) را برايم روايت نمود كه چون ابو طالب از مجلس برخاست ابو جهل بن هشام گفت اى\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n( 1 ) گروه قريش مىبينيد كه محمد ( ص ) همچنان از قبول پيشنهاد ما سر باز زد آيا نمىبينيد كه بر دين ما عيب ميگيرد و پدران ما را ناسزا ميگويد و عقل‌هاى ما را سبك مايه ميشمرد و پروردگارهاى ما را دشنام ميدهد ، من با خدا پيمان بسته‌ام كه فردا با سنگى در كمين او بنشينم و چون در نماز سر به سجده گذارد سرش را با سنگ بكوبم پس از آن فرزندان عبد مناف هر كارى كه دلشان ميخواهد بكنند ، فردا صبح ابو جهل سنگى برداشت و منتظر پيامبر نشست پيامبر هم مانند هميشه براى نماز صبح بيرون آمد و چون در آن هنگام قبله مسجد اقصى و شام بود پيامبر ميان ركن حجر و يمانى به نماز مىايستاد و كعبه در برابرش قرار ميگرفت پيامبر به نماز برخاست و قريش هم در انجمن‌هاى خود نشسته و نگاه ميكردند ، چون پيامبر ( ص ) سر به سجده نهاد ابو جهل سنگ را برداشت و به طرف پيامبر راه افتاد همين كه نزديك رسيد در حالى كه رنگش پريده و بسيار ترسيده بود و دستهايش بىحركت به سنگ چسبيده بود عقب برگشت و سنگ را انداخت ، قريش گرد او جمع شدند و گفتند چه شد ؟ گفت براى انجام آنچه ديشب گفته بودم برخاستم همين كه نزديك او رسيدم شتر نرى كه داراى سر بزرگ و اندام ورزيده و دندانهاى تيزى بود و من چنان شترى نديده‌ام ظاهر شد و قصد جان من كرد .\r\nمحمد بن اسحق ميگويد پيامبر فرموده است كه آن جبرئيل بوده و اگر ابو جهل به من نزديك ميشد او را ميگرفت .\r\nابو عبد الله الحافظ با اسناد خود از عباس بن عبد المطلب روايت مىكند كه ميگفت روزى در مسجد بودم ابو جهل آمد و گفت اگر محمد ( ص ) را در حال سجده ببينم گردنش را لگد خواهم كرد 53 ، من نزد پيامبر ( ص ) رفتم و موضوع را به او اطلاع دادم پيامبر خشمگين بيرون آمد تا به مسجد بيايد و عجله كرد و به ديوار بر خورد نمود ، گفتم امروز روز شرّى است . من هم جامه پوشيدم و در پى او به مسجد آمدم پيامبر در حالى كه سورهء اقرء را ميخواند چون به آن آيه رسيد كه در شأن ابو جهل و سرزنش اوست   « كَلَّا إِنَّ الْإِنْسانَ لَيَطْغى أَنْ رَآهُ اسْتَغْنى »   كسى به ابو جهل گفت اين محمد است ! ( كنايه از اينكه كارى را كه ميگفتى انجام بده ) ابو جهل گفت آنچه كه من مىبينم مگر شما نمىبينيد گويى افق آسمان بر من\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n( 1 ) بسته شده است و چون پيامبر به آخر سوره رسيد سجده كرد .\r\nمحمد بن عبد الله الحافظ از ابن عباس روايت مىكند كه چون ابو جهل گفت اگر محمد ( ص ) را در حال نماز ببينم گردنش را لگد خواهم كرد . و اين مطلب به پيامبر گفته شد فرمود اگر اين كار را انجام دهد فرشتگان خدا آشكارا او را خواهند گرفت بخارى هم اين حديث را در صحيح خود آورده است .\r\nابو عبد الله حافظ از ابن عباس روايت مىكند كه ابو جهل از كنار پيامبر گذشت و او در حال نماز بود ، ابو جهل گفت مگر ترا از اينكه نماز بخوانى منع نكرده بودم تو كه ميدانى در مكه هيچ كس باندازهء من يار و ياور ندارد ، پيامبر ( ص ) پاسخى درشت به او گفت و جبرئيل بخشى از آيات سورهء اقرء را خواند كه او ياران خود را بخواند تا ما فرشتگان عذاب را فراخوانيم و به خدا قسم اگر ابو جهل ياران خود را فرا خوانده بود فرشتگان عذاب او را گرفته بودند .\r\nابو عبد الله الحافظ از ابى سهير ثقفى روايت مىكند كه مردى از قبيله اراش 54 شترى براى فروش به مكه آورد ابو جهل آن را از او خريد امّا در پرداخت بها امروز و فردا ميكرد ، مرد اراشى آمد و كنار انجمن قريش ايستاد و پيامبر ( ص ) هم در كنار مسجد نشسته بود ، و گفت چه كسى مرا يارى ميدهد و حق مرا از ابو جهل ميگيرد من مردى غريب و در راه مانده‌ام و ابو جهل حق مرا گرفته است ، اهل مسجد چون از دشمنى ميان محمد ( ص ) و ابو جهل خبر داشتند آن مرد را به سراغ پيامبر فرستادند و گفتند نزد او برو او حق ترا از ابو جهل ميگيرد و ترا پيش او خواهد برد ، مرد اراشى كنار پيامبر آمد و مطلب را گفت حضرت برخاست و با او به راه افتاد ، قريشيان چون اين را ديدند به مردى گفتند از پى پيامبر روان شو و ببين چه مىكند ، پيامبر ( ص ) از مسجد بيرون آمد و به در خانهء ابو جهل رفت ، درب زد ، ابو جهل گفت كيست ؟ پيامبر فرمود محمد ، بيرون بيا ، ابو جهل بيرون آمد در حالى كه رنگ از رويش پريده بود ، پيامبر فرمود ، حق اين مرد را بده ، ابو جهل گفت همين جا باش تا الآن بياورم داخل خانه شد و بهاى شتر را آورد و به آن مرد پرداخت ، پيامبر برگشت و به مرد اراشى هم گفت پى كارت برو ، اراشى آمد و كنار انجمن قريش ايستاد و گفت خداوند به اين مرد جزاى خير دهد حق مرا\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n( 1 ) گرفت ، مردى كه از پى آنها رفته بود آمد گفتند چه شد و چه ديدى ؟ گفت چيز عجيبى از عجايب ديگر ، به خدا هنگامى كه محمد ( ص ) در خانهء او را زد بيرون آمد و ميگفتى اصلا روح در بدن ندارد ، محمد ( ص ) فرمود حق اين مرد را بده گفت چشم ، همينجا باش تا بياورم ، و رفت و حق او را آورد و به او پرداخت ، اندكى بعد ابو جهل آمد گفتند واى بر تو ترا چه مىشود ؟ هرگز نديده بوديم چنين رفتار كنى گفت چه ميگوئيد به خدا قسم همين كه در خانهء مرا كوفت و صدايش را شنيدم سراپاى مرا خوف گرفت و نزدش آمدم در حالى كه شتر نرى كه داراى سر بزرگ و تنه كوه پيكر و دندانهاى خطرناك بود بالا سرم ايستاده بود و به خدا اگر از اجراى دستور محمد ( ص ) خوددارى ميكردم مرا خورده بود .\r\n\r\n« باب گفتار الهى\r\n وَ إِذا قَرَأْتَ الْقُرْآنَ جَعَلْنا بَيْنَكَ وَ بَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً  آيهء 48 سورهء 17 و تحقيق در اين مورد » . 55\r\nابو عبد الله الحافظ با اسناد خود از اسماء دختر ابى بكر روايت مىكند كه گفت چون سورهء تبت يدا ابى لهب نازل شد زنگ لوچ چشم ام جميل دختر حرب كه همسر ابو لهب بودهاى و هوى كنان و در حالى كه سنگ دستاس را بدست گرفته بود و شعار ميداد كه كجاست آنكه پدران ما را دشنام ميدهد و آيين او ما را خشمگين ساخته و از ما سرپيچى مينمايد ؟ بيرون آمد پيامبر ( ص ) باتفاق ابو بكر در مسجد نشسته بودند ، همين كه ابو بكر ام جميل را ديد گفت اى رسول خدا اين زن آمد و ميترسم كه ترا ببيند ، پيامبر فرمود او مرا نخواهد ديد و آيه‌اى از قرآن خواند و در پناه آن قرار گرفت « و چون قرآن بخوانى ميان تو و آنان كه به آخرت ايمان نياورده‌اند پرده‌اى پوشيده قرار ميدهيم » ( آيهء 48 سورهء 17 ) ، زن ابو لهب آمد و بالاى سر ابو بكر ايستاد ولى پيامبر ( ص ) را نمىديد و گفت اى ابو بكر شنيده‌ام رفيقت مرا هجا گفته است ؟ ابو بكر گفت نه سوگند به پروردگار اين خانه كه ترا هجا نگفته است ، او برگشت و مىگفت قريش مىداند كه من دختر سرور اويم .\r\nابو الحسين على بن احمد عبدان هم با اسناد خود از اسماء دختر ابو بكر روايت مىكند كه امّ جميل همسر ابى لهب نزد ابو بكر آمد در حالى كه پيامبر هم\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n( 1 ) آنجا بود ، ام جميل گفت اى پسر ابى قحافه كار دوست تو به جائى رسيده است كه شعر مىگويد ؟ ابو بكر گفت سوگند به خدا دوست من شاعر نيست و نميداند شعر چيست ؟ گفت مگر نگفته است « در گردن زن ابو لهب ريسمانى از كنف خواهد بود » ؟ از كجا فهميده است كه چه بر گردن من هست ، در اين هنگام پيامبر به ابو بكر گفت از او بپرس كه نزد تو كسى را نمىبيند و چون ابو بكر پرسيد گفت مرا مسخره ميكنى به خدا قسم هيچكس نزد تو نمىبينم ، ابو عبد الله الحافظ هم اين روايت را عينا آورده است .\r\nابو عبد الرحمن دهقان از ابن عباس در تفسير آيه  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا  آيهء 9 سورهء 36 يس . 56 روايت مىكند كه مقصود اين است كه پرده بر جلو چشم كفار كشيده مىشود و آنها پيامبر را نمىبينند كه آزارى به او برسانند و اين از آن جهت است كه گروهى از بنى مخزوم به يكديگر توصيه ميكردند كه پيامبر را بكشند از جمله ابو جهل و وليد بن مغيره و چند نفر ديگر بودند ، چون پيامبر ( ص ) به نماز ايستاد و صداى قرائت او را شنيدند وليد را روانه كردند تا آن حضرت را بكشد وليد به راه افتاد و نزديك پيامبر آمد در عين حال كه صداى او را مىشنيد خودش را نمىديد ، برگشت و به آنها گفت ، پس از او ابو جهل و چند نفر ديگر همراه وليد برگشتند و به جائى رسيدند كه پيامبر در آنجا نماز ميگزارد صداى او را مىشنيدند و چون جلو ميرفتند صدا را از پشت سر مىشنيدند به طرف صدا بر مىگشتند باز صدا را از پشت سر خود مىشنيدند و بدون اينكه به پيامبر دست رسى پيدا كنند برگشتند و اين است تفسير آيهء مذكور « و قرار داديم در برابر ايشان سدّى و در پشت سرشان سدّى و پرده بر چشمهايشان فرو افكنديم و ايشان نمىديدند » از عكرمه هم در اين مورد روايتى رسيده است كه اين مطلب را تأييد مىكند .\r\n\r\n« باب اعتراف مشركان قريش به اعجاز قرآن و اينكه قرآن شبيه چيزى از لغات آنها نيست با اينكه خود از اهل لغت و زبان بوده‌اند » 57\r\nمحمد بن عبد الله الحافظ از ابن عباس روايت مىكند كه وليد بن مغيره نزد پيامبر آمد ، پيامبر بر او قرآن خواند چنان كه دل وليد نرم‌تر شد و چون اين خبر به\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n( 1 ) ابو جهل رسيد پيش وليد آمد و گفت مردم تصميم دارند براى تو مالى جمع كنند ، وليد گفت براى چه ؟ بو جهل گفت براى اينكه به تو پرداخت كنند تا بتوانى با گفتار محمد ( ص ) معارضه كنى ، وليد گفت قريش ميداند كه من از ثروتمندان هستم ، بو جهل گفت پس در مورد محمد ( ص ) مطلبى بگو كه معلوم شود منكر گفتار اويى يا لا اقل از گفتار او بدت مىآيد ، وليد گفت من چه بگويم ميان شما مردى چون من وارد به اشعار نيست ، من انواع قصيده و رجز و حتى اشعار منسوب به جنيان و پريان را ميدانم به خدا قسم گفتار او به هيچيك از اشعار شبيه نيست ، گفتارى كه ميگويد سخت شيرين است گويى آن را با سحر پوشيده‌اند بالا و پايين سخنش پر بار است و بر همه چيز برترى ميجويد و هيچ سخنى بر آن برترى نمىيابد و همه چيز را فرو مىشكند .\r\nابو جهل گفت مردم از تو خشنود نخواهند شد تا اينكه دربارهء او معارضه كنى و چيزى بگويى گفت راحتم بگذار تا بعد در اين باره بينديشم و چون انديشيد گفت اين سحرى است كه سخت آموخته مىشود و از ديگرى مىآموزد ، و در اين مورد اين آيه قرآن نازل شد كه  ذَرْنِي وَ مَنْ خَلَقْتُ وَحِيداً  آيهء 12 سورهء 74 مدثر .\r\nهمچنين از عكرمه روايت شده است كه مىگفت وليد بن مغيره خدمت پيامبر ( ص ) آمد و گفت براى من قرآن بخوان پيامبر اين آيه را خواند\r\n إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ . \r\n( آيهء 90 سورهء 16 ) « پروردگار فرمان ميدهد به دادگرى و نيكو كارى و بخشيدن به خويشاوندان و باز ميدارد از كار زشت و ناپسند و ستم ، شما را پند مىدهد شايد پند گيريد » .\r\nوليد گفت تكرار كن پيامبر ( ص ) آيه را دو مرتبه خواند وليد گفت به خدا قسم كه اين سخن را شيرينى خاصى است و گويى گيرايى آن سحر آميز است بالا و پائين آن پربار است ، و بشر نمىتواند چنين بگويد .\r\nگروه ديگرى هم اين روايت را بطور مرسل از عكرمه و حمّاد نقل نموده‌اند كه هر يك موجب تأكيد يك ديگر است .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n( 1 ) ابو عبد الله حافظ از ابن عباس روايت مىكند كه گروهى از قريش نزد وليد بن مغيره كه مردى صاحب فهم و سالخورده بود جمع شدند و نزديك فصل حجّ بود ، گفتند گروههاى مختلف اعراب به زودى براى حج بر شما وارد خواهند شد آنها دربارهء محمد ( ص ) مطالبى شنيده‌اند تصميم بگيريد كه همه دربارهء پيامبر يك نواخت صحبت كنيد و اختلافى نداشته باشيد و يكى گفتهء ديگرى را تكذيب نكند و ديگرى گفتهء او را رد ننمايد ، بعد خطاب به وليد گفتند مطلبى بگو و رأيى بده او گفت شما پيشنهاد نمائيد ، گفتند پس گوش كن ما ميگوئيم محمد ( ص ) كاهن است ، وليد گفت او كاهن نيست ، من كاهنان را ديده‌ام سخن او چون زمزمه‌هاى كاهنان و سحر ايشان نيست ، گفتند پس بگوييم كه جن زده است ، وليد گفت جن زده هم نيست ما جن‌زدگى را ديده‌ايم و علامات آن را مىشناسيم در او وسوسه جن‌زدگى و اندوه و نگرانى آن حالت ديده نمىشود ، گفتند پس بايد بگوييم شاعر است ، وليد گفت شاعر هم نيست زيرا من انواع شعر را از رجز و هزج و بسيط و مقبوض و مقطع آن را مىشناسم و گفتارى كه او دارد به شعر نمىماند ، گفتند ناچار بايد بگوييم ساحر و جادوگر است وليد گفت ساحر هم نيست زيرا ما ساحران را ديده‌ايم نه مطالب شيطانى و نه كبر و نخوت ساحران را دارد ، گفتند تو خودت چه ميگوئى گفت به خدا قسم گفتار او داراى شيرينى خاصى است ريشه و شاخهء آن همه‌اش پر بار است و بهر حال هر چه كه شما بگوييد معلوم مىشود كه بيهوده و باطل است ، ظاهرا نزديك تر از همه همان كلمه ساحر است بگوييد محمد ( ص ) ساحرى است كه ميان انسان و پدرش و برادرش و ميان انسان و همسرش و خويشاوندانش جدائى مىافكند ، قريش با اين تصميم پراكنده شدند و هنگامى كه مردم براى حج آمدند آنها را از تماس با محمد ( ص ) بر حذر مىداشتند و مىگفتند ساحر است .\r\nخداوند متعال دربارهء وليد بن مغيره اين آيات را نازل فرمود  « ذَرْنِي وَ مَنْ خَلَقْتُ وَحِيداً  ، تا آيهء  سَأُصْلِيهِ سَقَرَ  » ( آيات 12 تا 27 سورهء 74 مدثر ) همچنين دربارهء افرادى كه با او جمع شده و گفتار الهى را ميخواستند منطبق بر يكى از آن مطالب نمايند اين آيات را نازل فرمود ،   الَّذِينَ جَعَلُوا الْقُرْآنَ عِضِينَ فَوَ رَبِّكَ  \r\n\r\n","description":"","footnote":"","page_name":" 289 ","page_number":289},
  {"content":"\r\n\r\n  ( 1 ) لَنَسْئَلَنَّهُمْ أَجْمَعِينَ   « آيات 91 و 92 سورهء 15 حجر » ( كسانى كه قرآن را پاره‌هاى سحر و دروغ مىپنداشتند و سوگند به پروردگارت كه در اين باره از همه شان خواهيم پرسيد » با همهء اين كارها مردم در مراسم حج آن سال متوجّه پيامبر ( ص ) شدند و موضوع در سراسر شهرهاى عربستان منتشر گرديد .\r\nابو عبد الله الحافظ از ابن عباس روايت مىكند كه نضر بن حارث بن كلده كه از شياطين قريش بود و آشكارا با پيامبر ( ص ) دشمنى مىورزيد و او را آزار مىرساند ميان قريش به پا خاست و گفت براى شما گرفتارى و بلايى پيش آمده است كه نظير و مانندى نداشته است ، محمد در حالى كه نوجوانى بود از همه شما راست‌گفتارتر و امين‌تر بود و همه از او و رفتارش خشنود بوديد اكنون كه مويهاى شقيقه‌اش كم و بيش سپيد شده و آيين و دينى براى شما آورده است مىگوئيد ساحر است و حال آنكه به خدا سوگند كه ساحر نيست ما جادوگران و كارهاى شيطانى و غرور ايشان را ديده‌ايم ، بعد گفتيد كاهن است و حال آنكه ما كاهنان و حال ايشان را مىشناسيم و گفتارهاى مسجع آنها را شنيده‌ايم و به خدا قسم محمد كاهن نيست ، گفتيد شاعر است شاعر هم نيست ما انواع شعر را شنيده‌ايم . گفتيد مجنون و جنّ زده و ديوانه است و حال آنكه هيچيك از حالات جن‌زدگان از قبيل وسوسه و اندوه و نگرانى در او نيست و بهر حال اين كارى بس بزرگ است بفكر خود باشيد و چاره‌يى براى آن بينديشيد .\r\nابو عبد الرحمن سلمى و ابو عبد الله الحافظ از جابر بن عبد الله روايت مىكند كه ابو جهل در مجلس بزرگان قريش گفت ، كار محمد ( ص ) همه جا منتشر شده است ، خوب است مردى كه عالم به سحر و كهانت و شعر باشد پيدا كنيد كه با او صحبتى كند و نتيجه را براى ما روشن كند . عقبه گفت من گفتار ساحران و كاهنان و شاعران را شنيده‌ام و به آن علم‌ها واردم و اگر محمد ( ص ) چنين باشد بر من پوشيده نمىماند و نزد محمد ( ص ) آمد و گفت آيا تو بهترى يا هاشم ؟ آيا تو بهترى يا عبد المطلب ؟ آيا تو بهترى يا عبد الله ؟ محمد ( ص ) جواب او را نداد ، عقبه گفت چرا پروردگارهاى ما را دشنام ميدهى و پدران ما را گمراه ميدانى ، اگر رياست ميخواهى ما همه پرچم فرماندهى را به تو مىسپاريم و براى\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n( 1 ) تمام عمر رياست ما را به عهده بگير ، اگر در جستجوى زن هستى ما ده دختر از خانواده‌هاى اصيل قريش را به همسرى تو ميدهيم ، اگر نيازمند مال هستى براى تو آن قدر مال گرد مىآوريم كه خود و بازماندگانت بىنياز گرديد ، پيامبر ( ص ) همچنان ساكت بود و پاسخى نميداد ، چون گفتار عقبه تمام شد پيامبر ( ص ) اين آيات را خواند .\r\n    « بِسْمِ اللَّهِ الرَّحْمنِ الرَّحِيمِ ، حم ، تَنْزِيلٌ مِنَ الرَّحْمنِ الرَّحِيمِ ، كِتابٌ فُصِّلَتْ آياتُهُ قُرْآناً عَرَبِيًّا لِقَوْمٍ يَعْلَمُونَ     ، تا اين كه به اين آيه رسيد  فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ »  ( بنام خداوند بخشاينده مهربان ، حم ، فرو فرستادنى است از خداى بخشندهء مهربان ، كتابى است كه آيات آن تفصيل داده شده است ، قرآنى عربى براى گروهى كه ميدانند ، . . . و اگر روى گردانيدند ، بگو شما را بيم مىدهم از صاعقه‌يى كه چون صاعقه عاد و ثمود است ) آيات 1 و 13 سورهء 41 .\r\nدر اين هنگام عقبه بعلامت سكوت دست بر دهان خود گذاشت و پيامبر را به حق رحمان سوگند داد كه ديگر قرآن نخواند ، و بسراغ قوم خود هم نرفت و از ايشان كناره گرفت ابو جهل به قريشيان گفت به خدا قسم عقبه شيفتهء محمد ( ص ) شده است و خوراكى كه محمد ( ص ) به او داده او را خوش آمده است و اين بواسطهء نياز و حاجت عقبه به مال و دارائى است . بيائيد با هم آنجا برويم و نزد او آمدند .\r\nابو جهل گفت مىبينم كه شيفتهء محمد ( ص ) شده‌اى و از كار او خوشت آمده است اگر نيازى دارى برايت مال جمع كنيم تا از غذاى محمد ( ص ) بىنياز گردى ؟ عقبه خشمگين شد و سوگند خورد كه با محمد ( ص ) اصلا صحبتى نكرده است ، آنگاه گفت شما ميدانيد كه من از زمرهء ثروتمندان قريش هستم ، من پيش او رفتم و داستان ملاقات خود را براى ايشان گفت و اضافه كرد كه محمد ( ص ) پاسخ مرا به مطلبى داد كه به خدا نه سحر است و نه شعر و نه كهانت و آيات را براى ايشان خواند و گفت كه محمد را به رحمن سوگند دادم كه ديگر نخواند و شما ميدانيد كه او اگر سخنى بگويد دروغ نميگويد و ميترسم كه عذاب\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n( 1 ) الهى بر شما نازل شود .\r\nابو عبد الله الحافظ از محمد بن كعب روايت مىكند كه عتبة بن ربيعه از بزرگان قريش و مردى بردبار بود ، روزى كه در انجمن قريش نشسته بود و پيامبر هم تنهايى در گوشه‌اى از مسجد بود ، به قريش گفت آيا مناسب است كه بر خيزم و پيش او بروم و با او صحبت كنم و كارهايى پيشنهاد نمايم كه شايد بپذيرد و دست از سرما بردارد ؟ گفتند آرى .\r\nعتبه برخاست و كنار پيامبر رفت و نشست و دربارهء تقديم مال و ملك و چيزهاى ديگر صحبت كرد چون گفتارش تمام شد پيامبر فرمود حالا گوش كن ، گفت گوش مىكنم و پيامبر ( ص ) سورهء حم فصلت را خواندند و عتبه چون آن را شنيد سكوت كرد دستهايش را به پشت خود نهاد و در حالى كه تكيه داده بود همچنان گوش ميداد تا پيامبر به آيه سجده رسيد و سجده نمود ، آنگاه به عتبه فرمود شنيدى ؟ گفت آرى ، پيامبر گفت خودت ميدانى و اين ، عتبه برخاست و نزد دوستان خويش رفت يكى از ايشان گفت به خدا قسم چهرهء عتبه غير از آن وقتى است كه رفت ، چون نشست گفتند چه خبر ؟ گفت و الله من گفتارى شنيدم كه هرگز مانند آن نشنيده‌ام نه شعر است نه سحر است و نه كهانت ، اى گروه قريش اين كه ميگويم بشنويد و اطاعت كنيد اين مرد را با كار خودش واگذاريد و از او كناره گيرى كنيد به خدا قسم در اين گفتارى كه از او شنيدم خبرى بزرگ است ، اگر عربها او را از ميان بردند كه وسيلهء غير خودتان از او خلاص مىشويد امّا اگر او بر عرب چيره شود در آن صورت فرمان روايى او فرمان روايى شما و عزّت او عزّت شماست و شما بوسيلهء او كامياب خواهيد شد ، گفتند او با زبان خود ترا جادو كرده است عتبه گفت نظر من اين است شما هر چه ميخواهيد انجام دهيد و سپس شعرى از ابو طالب در مدح عتبه آورده‌اند .\r\nابو عبد الله بن يوسف اصفهانى از ابن عمر روايت مىكند كه چون پيامبر ( ص ) سورهء فصلت را براى عتبه بن ربيعه قرائت فرمود نزد دوستانش آمد و گفت امروز از من اطاعت كنيد بعدا اگر ميخواهيد سركشى نمائيد خود دانيد ، به خدا سوگند من از اين مرد امروز گفتارى شنيدم كه دو گوش من هرگز چنان گفتارى\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n( 1 ) نشنيده است و نفهميدم كه در چه حالى هستم .\r\nابو عبد الله الحافظ از زهرى روايت مىكند كه گفت ابو جهل و ابو سفيان و اخنس بن شريق شبى براى اينكه به قرآن خواندن پيامبر گوش دهند پنهان از يك ديگر پشت ديوارهاى خانهء پيامبر رفته بودند ، زيرا آن حضرت شبها در خانه نماز شب ميخواند ، آنها شب را تا سحر همانجا ماندند چون سپيده دميد هر يك پى كار خود ميرفت كه در راه به يكديگر برخوردند و هر يك ديگرى را شماتت كرد كه اگر بعضى از افراد كم عقل ترا ببينند خيال مىكنند محمد ( ص ) بر حق است ، و قرار گذاشتند كه اين كار تكرار نشود اما شب بعد هم هر يك از ايشان براى شنيدن آمده بود و سپيده دم اتفاقا به يكديگر برخوردند و مطالب قبل را تكرار نمودند ، شب سوم هم همچنان از نيمه شب تا سپيده دم براى گوش دادن به قرآن شب زنده دارى كرده بودند ، بالاخره گفتند چاره‌اى نداريم نذر ميكنيم كه اين كار را انجام ندهيم و نذر و پيمان بستند ، صبح اخنس بن شريق عصاى خود را بدست گرفت و روانهء خانهء ابو سفيان شد و از او پرسيد نظرت دربارهء مطالبى كه از محمد ( ص ) شنيدى چيست ؟ گفت اين آيات را مىشناسم كه الهى است و ميدانم كه مقصود از آن چيست ؟ اخنس گفت من هم همينطور مىانديشم ، بعد به خانهء ابو جهل رفت و به او گفت نظرت دربارهء مطالبى كه از محمد ( ص ) شنيدى چيست ؟ گفت چه شنيده‌ام ! عجيب است ما و فرزندان عبد مناف در شرف منازعه مىكرديم ، اگر آنها مردم را اطعام ميكردند ما هم اطعام مينموديم اگر از مردم بارى بر ميداشتند ما هم بر مىداشتيم اگر به مردم چيزى مىبخشيدند ما هم مىبخشيديم اگر بر اسب سوار مىشديم همچون دو اسب مسابقه بوديم ( برابر و مساوى بوديم ) حالا آنها ميخواهند مدعى شوند كه پيامبرى دارند و به او وحى مىشود ما كجا مىتوانيم اين مطلب را جبران كنيم به خدا سوگند هرگز به او ايمان نمىآوريم و هرگز او را تصديق نخواهيم كرد ، و اخنس از پيش او برخاست .\r\nابو عبد الله الحافظ از مغيره بن شعبه روايت مىكند كه گفت نخستين بار كه پيامبر ( ص ) را شناختم چنين بود كه من و ابو جهل در يكى از كوچه‌هاى مكه ميرفتيم كه رسول خدا را ديديم ، پيامبر ( ص ) به ابو جهل فرمود : اى ابو حكم\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n( 1 ) بشتاب بسوى خدا و رسول خدا من ترا بسوى خدا دعوت مىكنم ، ابو جهل گفت آيا تو از سرزنش خدايان ما دست بر ميدارى ؟ غير اين است كه تو ميخواهى ما شهادت بدهيم كه رسالت را تبليغ كردى ، من گواهى مىدهم كه رسالت خود را تبليغ كردى به خدا قسم اگر علم داشته باشم كه آنچه تو ميگويى حق است باز هم به تو نخواهم گرويد . پيامبر ( ص ) رفت و ابو جهل رو به من كرد و گفت و الله من ميدانم كه آنچه او مىگويد حق است امّا فرزندان قصّى را چه كنيم ؟ گفتند پرده دارى از ماست گفتيم باشد گفتند رياست انجمن قريش از ما باشد گفتيم باشد ، گفتند پرچم اصلى قريش بايد دست ما باشد گفتيم باشد ، گفتند سقايت از آن ماست گفتيم باشد در عين حال اگر آنها به مردم اطعام كردند ما هم كرديم اكنون كه سواران ممكن است به يكديگر برخورند ( كنايه از اينكه بهر حال تقريبا مساوى هستيم ) آنها ميگويند نبوت و نبى از ماست ، نه ، به خدا قسم اين كار را ديگر نميكنيم .\r\n\r\n« باب : ذكر اسلام ابى ذر غفارى و آنچه در داستان اوست از تنزيه برادرش كه شاعر رسول خدا بوده از آنچه درباره‌اش گفته‌اند و اعتراف او به اعجاز قرآن و اينكه ابو ذر يك ماه فقط آب زمزم مىخورد و مىآشاميد تا سر حال شد » : 58\r\nابو عبد الله حافظ از ابو ذر روايت مىكند كه ميگفت از ميان قبيلهء خود غفار بيرون آمديم چون آنها جنگ در ماه‌هاى حرام را حلال مىدانستند ، من و برادرم انيس و مادرم با هم راه افتاديم و پيش دائى خود رفتيم كه مردى ثروتمند و محترم بود ، دائى ما بما نيكى كرد و گرامى داشتمان ، امّا قوم او بما رشك بردند و به دائى ما گفتند وقتى كه از خانه بيرون ميروى انيس آهنگ بد در سر مىپروراند ، دائى ما آنچه كه گفته بودند بما گفت و شروع به بد رفتارى كرد من گفتم دائى جان با اين كار خود خوبىهاى گذشته‌ات را از بين بردى و از اين پس ما اين جا نمىمانيم ، شتران خود را آماده ساختيم و بار بر آنها گذاشتيم در اين حال دائى ما جامه بر خود پوشيده بود و ميگريست ، ما به راه افتاديم و نزديك مكه فرود آمديم ، انيس شتران را در قمار باخت ناچار نزد كاهنى آمديم و او حق به انيس داد و شتران ما را پس دادند . ابو ذر گفت من سه سال پيش از اينكه با رسول خدا ديدار كنم نماز ميخواندم گفتم براى چه كسى نماز ميخواندى ؟ گفت براى\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n( 1 ) خدا گفتم بكدام سمت نماز ميخواندى ؟ گفت هر طرف كه مىشد و شبها تا دير وقت عبادت ميكردم و بعد هم مانند جامه‌اى به زمين مىافتادم و آفتاب كه بر من ميافتاد دوباره برميخاستم ، انيس روزى گفت من در مكه كارى دارم تو دست از من بدار و همين جا باش تا برگردم ، انيس به مكه رفت و دير آمد گفتم چه چيز ترا اين همه معطل كرد ؟ گفت در مكه مردى را ديدم كه ميگويد خداوند او را با دين مخصوصى فرستاده است ، گفتم مردم در اين باره چه مىگويند ؟ گفت ميگويند يا شاعر است يا ساحر و يا كاهن . انيس گفت من گفتار كاهنان را شنيده‌ام ، و گفتار اين مرد مثل گفتهء كاهنان نيست ، گفتار او را با گفته‌ها و سروده‌هاى شعراى بزرگ هم سنجيدم و به خدا قسم هيچكس نمىتواند بگويد كه كلام او شعر است و بهر حال او مردى است كه راست مىگويد و مردم دروغ ميگويند ، گفتم حالا تو به من كارى ندارى كه بروم او را ببينم ، گفت برو ولى از اهل مكه بر حذر باش زيرا بر او خشمگين هستند و همه برايش چهرهء عبوس گرفته‌اند ، من به راه افتادم تا به مكه رسيدم مردى از اهالى مكه را ديدم گفتم اين كسى كه ميگوئيد صائبى است كجاست ؟ او اشاره‌يى كرد ، و اهل درّه با هر چه كه بدستشان ميرسيد از قبيل تكه استخوان يا تازيانه بجان من افتادند بطورى كه از هوش رفتم و وقتى برخاستم مثل مجسمه‌يى خون آلود و سرخ بودم ، خود را به مسجد رساندم و در زمزم رفتم تا هم آب بياشامم و هم خون‌هاى بدن خود را بشويم بعد كنار كعبه رفتم و ميان پرده‌هاى آن پناه بردم ، مجموعا سى شبانه روز در مسجد بودم و هيچ خوراكى بجز آب زمزم نداشتم و نخوردم ، من چاق و سرحال شدم بطورى كه شكمم پى گرفته و چربى دار شده بود و با وجود گرسنگى اصلا لاغر هم نشده بودم ، در همان ايام شبى مهتابى و روشن كه اهل مكه همه در خواب بودند فقط دو نفر زن در حالى كه اساف و نائله ( نام دو بت است كه يكى مرد و ديگر زن بوده است ) را ميخواندند مشغول طواف بودند و بين طواف از كنار من گذشتند ، من گفتم چرا نام اين بت‌ها را ميبريد و حال آنكه يكى از آن دو با ديگرى تماس جنسى نا مشروع گرفته است ، و آن دو زن از گفتار خود دست بر نداشتند ، من گفتم آنها مثل چوب هستند و من به آنها كنيه و لقبى نميدهم ، آن\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n( 1 ) دو شروع به داد و بيداد كردند و فرار نمودند و مىگفتند اى كاش كسى از مردان ما اين جا مىبود ، در همين حال پيامبر ( ص ) و ابو بكر در حالى كه از كوه پايين مىآمدند با آنها بر خوردند پيامبر از آنها پرسيد چه شده است ، چرا اين قدر ترسان هستيد ؟ گفتند مردى از دين برگشته ميان كعبه و پرده‌هاى آن پنهان شده است ، پيامبر فرمود چيزى هم گفت ؟ گفتند كلمه‌يى ميگويد كه دهان پر كن است ، پيامبر و ابو بكر هم آمدند و به حجر الاسود دست كشيدند و بعد هم طواف كردند و نماز خواندند چون نماز پيامبر تمام شد نزد او رفتم و نخستين كسى بودم كه بروش اسلامى سلام دادم و پيامبر در پاسخ فرمود\r\n« السلام عليك و رحمة الله »\r\nسپس فرمود از كدام قبيله‌اى ؟ گفتم از غفار ، پيامبر دست خود را اوّل دراز كرد ولى بعد دست خود را روى چهرهء خويش نهاد ، با خود گفتم لابد از اينكه از قبيلهء غفار هستم خوشش نيامد ، من دست خود را دراز كردم تا دست پيامبر را بگيرم دوستش ( ابو بكر ) دست مرا كنار زد و بهر حال او به حالات پيامبر از من آشناتر بود ، سپس پيامبر سر خود را بلند كرد و فرمود چند وقت است كه اينجا هستى ؟ گفتم حدود سى شبانه روز است فرمود چه ميخوردى و كسى برايت خوراكى ميآورد ؟ گفتم خوراكى غير از آب زمزم نداشتم و بقدرى هم چاق شدم كه شكم من چربى گرفته است و با وجود نخوردن غذا احساس گرسنگى هم نميكنم ، پيامبر ( ص ) فرمود آب زمزم مبارك و فرخنده است ، اين آب سير كننده و داروى بيماريهاست ، ابو بكر گفت اى رسول خدا اجازه بده امشب براى خوراك و غذا پيش من باشد و هر دو به راه افتادند من هم همراه ان دو رفتم ، ابو بكر در خانه‌اى را گشود و داخل شديم و براى من كشمش و انجير خشك طائف آورد و اين نخستين غذايى بود كه در مكه خوردم ، بعد از گرسنگى بسيار ، سپس خدمت پيامبر ( ص ) رسيدم فرمودند من به سرزمين پر نخلستانى كه خيال ميكنم يثرب است هجرت خواهم كرد و تو بعنوان مبلغ بسوى قوم خود برو شايد خداوند بوسيلهء تو سودى به آنها برساند و ترا هم پاداش عنايت كند ، من به راه افتادم و پيش برادرم انيس رفتم ، به من گفت چه كردى ؟ گفتم پيامبر را تصديق كردم و مسلمان شدم گفت من هم نمىتوانم از دين تو بگذرم و من هم مسلمان شدم و به اسلام تصديق كردم سپس\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n( 1 ) پيش مادرمان رفتيم او هم گفت از دين شما نمىگذرم و اسلام آورد آنگاه راه افتاديم تا به قبيلهء خود غفار رسيديم پيش از آنكه پيامبر ( ص ) وارد مدينه شوند نيمى از قبيلهء ما مسلمان شدند و خفاف بن ايما بن رخصة غفارى بر آنها امامت ميكرد ، سرپرست قبيله گفت هنگامى كه پيامبر ( ص ) به مدينه بيايند همه ما اسلام خواهيم آورد ، و چون پيامبر به مدينه آمدند همه قبيله اسلام آوردند و گفتند اى پيامبر خدا ما همانگونه كه برادران قبيله اسلم اسلام آوردند اسلام ميآوريم پيامبر فرمود خداوند قبيلهء غفار را مشمول غفران خود فرمايد و قبيلهء اسلم را سلامتشان بدارد .\r\nاين حديث را مسلم در صحيح خود روايت كرده است ، ابو عبد الله الحافظ با اسناد خود از ابو ذر روايت مىكند كه گفت من چهارمين نفرى بودم كه مسلمان شدم پيش از من سه نفر ديگر مسلمان شده بودند من خدمت پيامبر رسيدم و گفتم سلام بر تو باد اى رسول خدا ، گواهى مىدهم كه خدايى جز خداى يكتا نيست و محمد ( ص ) بنده و فرستادهء اوست ، در چهرهء پيامبر ( ص ) خوشنودى و شادى را ديدم .\r\n\r\n« باب اسلام حمزة بن عبد المطلب و موعظه و اندرز پيامبر ( ص ) به او كه به آن وسيله خداوند ايمان را در دل او افكند » 59\r\nابو عبد الله الحافظ از محمد بن اسحق روايت ميكرد كه مردى از قبيلهء اسلم برايش چنين گفته بوده است كه روزى ابو جهل در كنار كوه صفا بر پيامبر ( ص ) اعتراض كرد و به آن حضرت دشنام داد و او را سخت بيازرد و نسبت به دين پيامبر معايبى بر شمرد كه او را ناخوش آمد ، پيامبر موضوع را با حمزه در بين گذاشت ، حمزه بسراغ ابو جهل رفت و بالاى سر او ايستاد و ناگاه كمان خود را بلند كرد و چنان محكم بر سر او كوبيد كه زخمى گران برداشت ، گروهى از قريشيان بنى مخزوم به يارى ابو جهل برخاستند و به حمزه گفتند چه شده است مثل اينكه تو هم آيين محمد ( ص ) را پذيرفته‌اى ، حمزه گفت اگر چنين هم باشد چه كسى جرأت دارد و مىتواند كه مرا منع كند ؟ و حال آنكه بر حق بودن او براى من روشن شده است ، گواهى مىدهم كه او فرستادهء خداست و آنچه مىگويد حق است ، من از\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n( 1 ) آن دست بر نميدارم اگر راست مىگوئيد و زورتان ميرسد مرا از اين كار باز داريد .\r\nابو جهل دخالت كرد و گفت حمزه را آزاد بگذاريد من مقصرم زيرا به برادرزاده‌اش دشنام‌هاى زشت دادم ، و چون حمزه اسلام آورد قريش دانست كه پيامبر ( ص ) گرامىتر و نيرومندتر گرديد و از پاره‌يى از آزارها دست برداشتند ، حمزه هم در اين باره اشعارى سروده است .\r\nابن اسحق مىگويد چون حمزه به خانه خود برگشت شيطان بر او ظاهر شد و گفت تو كه از سروران قريش هستى اين مرد از دين برگشته ( كنايه از محمد ( ص ) را پيروى كردى و از دين پدران خود برگشتى ؟ مرگ براى و بهتر از اين كارى است كه كردى ، و همچنان حمزه را بر مىآغاليد ، حمزه با خود گفت چكنم ، آنگاه متوجه خدا گرديد و عرض كرد پروردگارا اگر آيين محمدى رهنمود است دلم را به تصديق آن وادار و گر نه براى من راه بيرون شد از آن چه را كه در آن افتاده‌ام فراهم كن ، و آن شب را با وسوسه‌هاى شيطان صبح كرد و چنان شبى بر او نگذشته بود ، در اوّل بامداد به حضور پيامبر آمد و گفت اى برادر زاده در كارى افتاده‌ام كه راه بيرون شدن آن را نمىدانم و براى كسى مثل من سرگردانى در حالتى كه نميدانم گمراهى يا رستگارى است دشوار است ؟ لطفا سخنى با من بگو كه سخت مايل به شنيدن سخنان تو هستم .\r\nپيامبر ( ص ) متوجه حمزه شد و او را پند و اندرز داد گاه او را مىترساند و گاه به او مژده ميداد در اثر گفتار پيامبر ، خداوند ايمان را در دل حمزه افكند و گفت گواهى مىدهم براستى كه تو راست گويى ، آيين خود را آشكار ساز به خدا قسم اگر آنچه كه زير آسمان است از من باشد ديگر دوست ندارم كه به آيين قبلى خود باشم و حمزه رضى الله عنه از آنانى بود كه خداوند دين خود را به آنان عزيز و استوار فرمود . پايان جلد اوّل\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n( 1 ) بسم الله الرحمن الرحيم\r\n\r\nتعليقات و حواشى\r\n1 صفحه 72 « پيامبر شما ( ص ) روز دوشنبه متولد شد » يعقوبى مورخ شهير قرن سوم هجرى از قول حضرت صادق ( ع ) نقل مىكند كه تولد حضرت پيامبر ( ص ) سپيده دم جمعه بوده است . ص 7 ج 2 چاپ بيروت 1960 .\r\nكلينى محدث بزرگ شيعه مىگويد ، « پيامبر ( ص ) جمعه دوازدهم ربيع الاول عام الفيل هنگام ظهر و به روايتى سپيده دم متولد شد » ص 323 ج 2 چاپ علميه اسلاميه تهران .\r\nطبرسى متوفى 548 در اعلام الورى مىگويد « حضرت رسول ( ص ) روز جمعه هفدهم ربيع الاول عام الفيل هنگام طلوع آفتاب متولد شد » ص 3 ترجمه اعلام الورى به قلم استاد دانشمند آقاى عزيز الله عطاردى چاپ اسلاميه 1390 .\r\nعلامه مجلسى در بحار مىگويد « شيعيان تقريبا همگى اتفاق دارند كه تولد پيامبر ( ص ) روز جمعه 17 ربيع الاول بوده است . » صفحات 248 تا 252 ج 15 بحار چاپ آقاى آخوندى .\r\n2 صفحه 75 « گفت از آن زمان كه آدم ميان روح و جسد بود » براى اطلاع از اين روايت و نظاير آن در كتب شيعه مراجعه شود به ص 2 ج 15 بحار ، و در بسيارى از روايات شيعه امير المؤمنين على ( ع ) و حضرت زهرا و امامين همامين حسنين ( ع ) هم ذكر شده‌اند .\r\n3 صفحه 81 « آنچه دربارهء حفر زمزم آمده است » در منابع شيعى مراجعه شود به صفحات 225 و 226 ج اول فروع كافى ، و توضيحاتى كه علامه مجلسى در صفحه 167 ج 15 بحار داده است و به ص 465 ج 3 شرح نهج البلاغه ابن ابى الحديد چاپ بيروت .\r\n4 ص 84 « نذر عبد المطلّب » شايد بدون مبالغه بهتر و ارزنده‌تر مأخذ شيعه كه مسأله نذر جناب عبد المطلب در آن نقل شده است . كتاب ارزشمند عيون اخبار الرضا ( ع ) تأليف شيخ صدوق متوفى 381 قمرى باشد ، شيخ\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n( 1 ) صدوق از حضرت امام على بن موسى الرضا صلوات الله عليه روايت نسبتا مشروحى در اين مورد نقل مىكند ، در اين روايت هيچگونه اشاره‌يى به رفتن كنار هبل و استمداد از سجاع كاهنه نيست ، بلكه عاتكه دختر عبد المطلب پيشنهاد مىكند كه ميان عبد الله و شتران قرعه كشى شود .\r\nبراى مقايسه و اطلاع از آن مراجعه شود به صفحات 210 تا 212 ج 1 عيون اخبار الرضا چاپ 1377 قمرى دار العلم قم .\r\n5 ص 86 « باب ازدواج آمنه دختر وهب با عبد الله بن عبد المطلب » در اين مورد مفصل و مبسوطتر روايتى كه اين بنده در منابع شيعى ديده‌ام روايت ابو الحسن بكرى است كه در صفحات 99 تا 104 جلد پانزدهم بحار چاپ آخوندى آمده است .\r\nدر مورد برخورد عبد الله و زنى كه از او خواست با او ازدواج كند مراجعه كنيد به ص 19 جلد اول مناقب ابن شهر آشوب چاپ نجف .\r\n6 ص 89 « كه گفت مردى يهودى در مكه سكونت داشت » به نقل از امالى شيخ طوسى در ص 261 ج 15 بحار الانوار آمده است و اندك تفاوتى دارد از جمله اينكه در روايت شيخ طوسى مردى از اهل كتاب ذكر شده است نه يهودى .\r\nو براى اطلاع بيشتر مراجع شود به ص 90 امالى شيخ طوسى . و به ص 91 فروع كافى .\r\n7 صفحه 91 « چون عبد المطلب آمد آمنه اخبار را به او گفت » . . .\r\nشبيه و نظير اين روايت در بحار از خرايج نقل شده است ولى در آن صحبتى از بردن عبد المطلب نوزاد را به داخل كعبه و ايستادن كنار هبل نيامده است و مراجعه كنيد به ص 271 تا 272 بحار ج 15 چاپ آخوندى .\r\n8 صفحه 93 ( تبع به راه افتاد و آهنگ خرابى كعبه . . . )\r\nدر اين مورد در روايات شيعى ، در مناقب ابن شهر آشوب صفحات 11 و 12 ج 1 و به نقل از مناقب و عدد در ص 223 ج 15 بحار روايتى شبيه اين روايت آمده است ، با اين تفاوت كه بيمارى تبع را چركين شدن چشم و گوش و بينى دانسته است .\r\n9 صفحه 93 صنعا :\r\nشهر بزرگ و مركز يمن ، امروز هم پايتخت جمهورى عربى يمن شمالى است ، براى اطلاع از منازل ميان مكه و صنعا مراجعه كنيد به ص 96 - 97 ترجمه البلدان يعقوبى به قلم مرحوم دكتر محمد ابراهيم آيتى و ص 129 ترجمه تقويم البلدان ابو الفداء به قلم آقاى عبد المحمد آيتى و به صفحات 387 تا 394 جلد پنجم معجم البلدان چاپ محمد امين خانجى مصر 1906 ميلادى .\r\n10 صفحه 94 « عبد المطلب دو دستگيره در كعبه را گرفت . . . »\r\nاين موضوع و اشعار عبد المطلب و رفتن او براى مطالبه دويست شترش به طور مشروح و مفصل در صفحات 133 تا 139 از ج 15 بحار از قول شيخ طبرسى نقل شده است و هم مراجعه كنيد به\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n( 1 ) صفحات 540 تا 542 جلد دهم تفسير مجمع البيان چاپ استاد سيد هاشم رسولى محلاتى ، بيروت 1379 ه . ق و به ص 176 علل الشرائع كه در آن به آبله اشاره شده است .\r\n11 صفحه 99 : « اخبار مربوط به لرزه ايوان انو شيروان و . . . »\r\nاين مسأله و موضوع عبد المسيح و سطيح در اعلام الورى به علام الهدى اثر ارزنده شيخ طبرسى نسبتا مفصل آمده است مراجعه شود به صفحات 10 تا 12 ترجمه كتاب مذكور به نام زندگانى چهارده معصوم به قلم دانشمند محترم آقاى عزيز الله عطاردى چاپ اسلاميه 1390 ق .\r\nو مختصرتر در صفحات 8 و 9 جلد دوم تاريخ يعقوبى چاپ بيروت 1960 ميلادى ، و هم در صفحات 112 و 113 كمال الدين كه مرحوم علامه مجلسى هم در صفحات 263 تا 267 ج 15 بحار ضمن شرح و توضيح آن را آورده است .\r\n12 صفحه 101 « در شيرخوارگى و دايه و پرستار رسول خدا ( ص ) » در منابع شيعى از جمله در كتاب فضايل به نقل از واقدى نام پسران حليمه كه برادران شيرى پيامبر ( ص ) بوده‌اند ضمرهء و قرّهء ذكر شده است ، هر چند مرحوم علامه مجلسى در ص 357 بحار ( ج 15 چاپ آخوندى ) مىگويد به اصل خبر كتاب فضايل چندان اعتمادى ندارد . درباره چگونگى آمدن حليمه سعديه به مكه و آثار خير و بركت وجود مقدس حضرت ختمى مرتبت ( ص ) در منابع شيعى مراجعه شود به صفحات 330 تا 379 همان جلد بحار كه مجموعه رواياتى از كتب عمدهء شيعه جمع آورى شده است .\r\nدربارهء بى اعتبارى داستان شكافتن سينه و شكم رسول خدا ( ص ) و وزن كردن آن حضرت نيز مراجعه شود به ص 353 همان جلد بحار و پاورقى حضرت آقاى ربانى شيرازى .\r\n13 صفحه 108 « پروردگارا اگر محمد ( ص ) پيدا نشود تمام قوم من . . . »\r\nاين اشعار و مطالب قبل و بعد آن و گفتار حليمه با پير مرد عرب و گفتگوى او با عبد المطلّب ، از كتاب المنتقى فى مولود المصطفى تأليف كازرونى در بحار ص 394 همان جلد آمده است .\r\n14 صفحه 111 « از محمد بن جبير بن مطعم روايت شده است كه پيامبر ( ص ) مىفرمود براى من چند نام است . . . »\r\nاز همين راوى در اعلام الورى ، اثر نفيس طبرسى هم آمده است ( ص 6 ترجمه آن ) و هم در كتاب المنتقى آمده است به نقل مجلسى در ص 129 ج 16 بحار چاپ آخوندى . همچنين براى اطلاع از اسامى و القاب رسول خدا كه در قرآن مجيد آمده است به ص 5 ترجمه اعلام الورى مراجعه شود .\r\n15 صفحه 115 : « از ابن عباس روايت شده است . . . خداوند مردم را به دو گروه تقسيم كرد . . . »\r\nدر كشف الغمّه اربلى صفحات 4 تا 6 به نقل از دلائل النبوة بيهقى آمده است ( اين نكته نشان دهنده ارزش دلائل النبوهء هم هست ) و به نقل از آن كتاب در ص 120 ج 16 بحار آمده است .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n( 1 ) 16 صفحه 118 : ام سلمه مىگويد پيامبر ( ص ) سپس اين آيه را تلاوت فرمود . . . :\r\nبراى اطلاع از روايات نسب حضرت ختمى مرتبت ( ص ) مراجعه شود به مناقب ابن شهر آشوب صفحات 106 و 107 ج 1 كه عينا با توضيح فراوان در پاورقىها در صفحات 104 تا 107 ج 15 بحار چاپ آخوندى آمده است ، ارجوزه مانندى هم در هشت بيت در پاورقى ص 106 همان منبع آمده است ، و براى اطلاع بيشتر مراجعه فرماييد به صفحات 118 تا 122 ج 2 تاريخ يعقوبى چاپ بيروت 1960 ميلادى .\r\n17 صفحه 121 « اسامى دختران عبد المطلّب . . . »\r\nدر صفحات 154 تا 155 جلد 15 بحار از كتاب فضايل شاذان بن جبرئيل نام پنج نفر از دختران عبد المطلب و اشعارى كه در مرثيه پدر سروده‌اند آمده است ، عاتكه ، صفيه ، برّه ، اروى ، آمنه ، در ص 218 ترجمه اعلام الورى شش نفر آمده است ( اميمه ، ام حكيم ، برّه ، عاتكه ، صفيه ، اروى ) .\r\n18 صفحه 121 « مرگ عبد الله و آمنه و عبد المطلب » .\r\nبراى مقايسه و اطلاع مراجعه شود به صفحات 8 تا 10 ترجمه اعلام الورى كه در كمال اختصار به بسيارى از روايات اين بخش تصريح شده است .\r\nياد آورى اين نكته هم لازم است كه از حضرت امام جعفر صادق ( ع ) روايت شده است كه عبد المطلب در قيامت با سيماء پيامبران و هيبت پادشاهان مبعوث مىشود و به تنهايى مبعوث خواهد شد كه در روزگار خود تنها مرد متدين بود ، در اين زمينه روايات ديگرى هم از همان حضرت نقل شده است . مراجعه كنيد به صفحات 446 و 447 ج اول اصول كافى .\r\n19 صفحه 124 « مجموعه ابواب صفحات پيامبر ( ص ) » .\r\nدر منابع كهن شيعى بهتر توصيفى كه اين بنده از چهره و اندام حضرت ختمى مرتبت ديده است ، توصيفى است كه يعقوبى در ص 116 ج 2 تاريخ خود آورده است چاپ 1960 ميلادى بيروت ، البته بدون اينكه روايتى از كسى نقل كند ، و مفصل‌تر مجموعه باب هشتم بحار الانوار ( از جلد ششم چاپ اول ) است كه از صفحه 144 تا 194 جلد شانزدهم چاپ آخوندى است و در آن 33 حديث آمده است كه به مراتب بيش از اين مقدارى است كه بيهقى آورده است ، توصيفى كه از بيان امير المؤمنين على عليه السّلام و امام حسن ( ع ) همراه با شرح مجلسى آمده است بسيار لطيف و دقيق است و به بسيارى از اشعار شاعران هم استناد شده است و ضمن آن به گفتار بزرگانى از اهل سنت چون زمخشرى و قاضى عياض و بيهقى هم اشاره شده است .\r\n20 صفحه 130 « صفت موى سپيد حضرت پيامبر . . . »\r\nدر مورد تعداد موهاى سپيد پيامبر ( ص ) مراجعه كنيد به صفحه 192 ج 16 بحار الانوار كه از امالى شيخ طوسى نقل مىكند در سر و ريش رسول خدا ( ص ) بيست تار موى سپيد بوده است .\r\n21 صفحه 137 « باب صفت مهر نبوت »\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n( 1 ) در مورد روايات مختلف منابع شيعى درباره مهر نبوت مراجعه شود به مقاله عالمانه استاد محترم آقاى دكتر ابو تراب نفيسى استاد دانشگاه اصفهان در شماره پانزدهم نشريه دانشكده الهيات و معارف اسلامى مشهد صفحات 5 تا 21 تابستان 1354 در آن مقاله نويسنده محترم احاديث و روايات كتابهاى اصول كافى كلينى و اكمال الدين شيخ صدوق و امالى شيخ طوسى و بحار الانوار و ناسخ التواريخ را مورد بررسى قرار داده‌اند با توجه به اينكه آقاى دكتر نفيسى طبيب هستند مقاله ايشان از جهات مختلف قابل استفاده است .\r\n22 صفحه 141 حديث ام معبد .\r\nدر صفحات 30 و 31 ترجمه اعلام الورى آمده است . و ص 98 تا 102 ج 19 بحار .\r\n23 صفحه 144 حديث هند بن ابى هالة در وصف پيامبر ( ص ) از چند طريق در بحار الانوار مجلسى آمده است ، از معانى الاخبار صدوق در ص 154 ج 16 كه در آن هم حديث از حضرت امام حسن ( ع ) آمده است ، از مكارم اخلاقى طبرسى در ص 155 همان جلد .\r\nطبرسى ( حسن بن فضل ، پسر طبرسى بزرگ صاحب مجمع البيان ) روايت خود را از قول امام حسن ( ع ) و امام حسين ( ع ) نقل مىكند صفحات 11 تا 13 چاپ بيروت .\r\nاز مناقب ابن شهر آشوب در صفحات 181 - 182 همان جلد .\r\nهند بن ابى هاله ، برادر مادرى بزرگوار ، حضرت زهرا سلام الله عليهاست كه در جنگ جمل همراه امير المؤمنين على ( ع ) بوده و به شهادت رسيده است .\r\n24 صفحه 153 « ذكر اخبار مربوط به شمايل و اخلاق پيامبر ( ص ) » از منابع بسيار خوب شيعه كه نزديك به زمان بيهقى تأليف شده همان كتاب مكارم الاخلاق حسن بن فضل طبرسى است كه از ص 15 تا ص 33 چاپ بيروت حاوى روايات مختلف آموزنده است و مىتواند بهترين سرمشق اخلاق باشد .\r\nو هر كس بخواهد مشروح اين اخبار را در منابع مختلف شيعه مطالعه كند بايد به باب نهم زندگانى رسول خدا در بحار الانوار مراجعه كند كه 162 حديث در آن ذكر شده است و يكصد صفحه است از ص 194 تا 294 ج 16 چاپ آخوندى .\r\nدر همان جلد بحار از ص 299 تا ص 401 ، 96 حديث ديگر در فضائل حضرت ختمى مرتبت آمده است كه متضمن بسيارى از مطالبى است كه بيهقى نقل كرده است و مقايسه موارد مختلف آن سخن را به درازا مىكشاند .\r\n25 صفحه 168 « و بركتى كه در اثر دعاى آن حضرت در خوراكىها ظاهر شده است » مراجعه شود به صفحات 23 تا 45 ج 18 بحار الانوار چاپ آخوندى 31 حديث از كتابهاى مختلف شيعه تا آن زمان جمع شده است ، از جمله داستان ابو طلحه را از قول انس به نقل از مناقب ابن شهر آشوب آورده است .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n( 1 ) 26 صفحه 172 ابو بكر مىگفت به پيامبر گفتم چرا موهاى شما سپيد شده است ؟ » از قول ابن عباس در خصال و امالى شيخ صدوق اين روايت نقل شده است ، در خصال نام سؤال كننده هم كه ابو بكر آمده است . ضمنا در آن روايت از سوره اذا الشمس كورت ( تكوير ) نام برده نشده است و عبارت چنين است « سوره هود ، واقعه ، مرسلات و عم موى را مرا سپيد ساخت » مراجعه شود به ص 141 امالى و ص 93 ج اول خصال .\r\n27 صفحه 175 « صفت پيامبر ( ص ) در تورات و انجيل و زبور و كتابهاى ديگر آسمانى . . . »\r\nدر اين مورد علاوه بر مطالبى كه شيخ طوسى و شيخ طبرسى رضوان الله عليهما در تفسير تبيان و مجمع البيان ذيل آيات 89 و 101 و 129 و 147 سوره بقره و آيات ديگر از جمله آيه 105 سوره 21 ( انبياء ) بيان داشته‌اند بدون هيچ ترديد بهترين منبع باب دوم زندگى رسول خدا ( ص ) در بحار الانوار است صفحات 175 تا 179 ج 15 چاپ آخوندى . كتابهاى اختصاصى هم در اين مورد از قبيل انيس الاعلام و بشارات عهدين نوشته شده است كه مىتوان به آنها مراجعه كرد .\r\n28 صفحه 181 « دربارهء آنچه كه از عكس و تصوير پيامبر . . . »\r\nبصرى : بر وزن كبرى : نام دو شهرك است يكى در شام كه از نواحى دمشق است و مركز حوران بوده است و از دير باز نزد عرب شناخته شده و معروف بوده است ، براى اطلاع بيشتر مراجعه شود به ص 208 ج 2 معجم البلدان ياقوت حموى چاپ 1906 ميلادى مصر و به صفحات 276 و 277 ترجمه تقويم البلدان به قلم استاد عبد المحمد آيتى چاپ بنياد فرهنگ . درباره تصوير رسول خدا ، به نقل از تفسير على بن ابراهيم روايتى از قول حضرت صادق ( ع ) در ص 146 ج 16 بحار آمده است و در آن روايت چنين ذكر شده است كه حضرت امام حسن مجتبى تصوير را ديده‌اند ، و به مأخذ ديگرى دسترس نيافتم .\r\n29 صفحه 187 « شق صدر پيامبر ( ص ) . . . »\r\nهمانطور كه قبلا هم اشاره شد در تفاسير مهمّ شيعه از قبيل تبيان طوسى صفحات 371 تا 375 ج 10 چاپ نجف ، و مجمع البيان طبرسى ص 508 ج دهم چاپ بيروت ، تفسير على بن ابراهيم قمى ص 428 ج 2 چاپ 1387 نجف ، و تفسير برهان ص 474 ج 4 چاپ 1394 قم ، و تفسير ابو الفتوح رازى صفحات 118 تا 122 ج 12 چاپ مرحوم شعرانى ، هيچ اشاره‌يى به اين موضوع نشده است . اظهار نظر حضرت آقاى ربانى شيرازى در ص 353 ج 15 بحار چاپ آخوندى هم قبلا گفته شد كه آن را صحيح نمىدانند ، مرحوم علامه مجلسى هم ضمن ترديد در اصالت اين روايت با جمله « و الله اعلم » گفتار خود را تمام مىكند .\r\n30 صفحه 188 « پيشگويى سيف بن ذى يزن . . . »\r\nدر كتاب اعلام الورى ، تأليف طبرسى اين روايت از قول بيهقى و از همين كتاب دلائل النبوة نقل شده است و مراجعه شود به ص 20 - 17 ترجمه آن .\r\nپيش از اين كتاب ، در اكمال الدين صدوق ص 105 و ص 107 آمده است و در ص\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n( 1 ) 150 - 146 ج 15 بحار از كتاب فضايل ( با توجه به پاورقى ) با تفاوت‌هايى آمده است .\r\n31 صفحه 192 « استسقاء عبد المطلب . . . »\r\nدر ص 403 ج 15 بحار عينا به همين صورت از كنز الفوائد نقل كرده است ، اشعار رقيقه هم نقل شده است و توضيح و شرح كافى براى لغات هم داده شده است .\r\nذيل همين روايت در بحار تذكر داده‌اند كه بايد سفر عبد المطلب به دربار سيف بن ذى يزن در سال هفتم ولادت پيامبر ( ص ) اتفاق افتاده باشد ، چون عبد المطلب به سيف گفته است پدر و مادر حضرت پيامبر ( ص ) مرده‌اند و مرگ آمنه در سال ششم ولادت رسول خدا صورت گرفته است ، و هم مراجعه شود به باب پنجم كتاب المنتقى فى مولود المصطفى .\r\n32 صفحه 194 « آنچه درباره مهربانى عبد المطلب به پيامبر آمده است . . . »\r\nروايت اول ذيل شماره 82 در ص 156 ج 15 بحار از كتاب عدد نقل شده است . وصيت عبد المطلب به ابو طالب و اشعارى كه سروده است « اى عبد مناف ترا وصيت مىكنم . . . » در ص 152 همان جلد بحار از قول واقدى متوفى 207 هجرى قمرى نقل شده است .\r\n33 صفحه 195 « آنچه درباره سفر پيامبر ( ص ) با عموى خود ابو طالب به . . . »\r\nدر ص 20 ترجمهء اعلام الورى طبرسى به نقل از محمد بن اسحاق با اختلاف اندكى در الفاظ آماده است . و در ص 193 تا ص 203 به طور بسيار مشروح و مفصل از اكمال الدين صدوق صفحات 107 تا 112 نقل شده است ، و اشعار ابو طالب هم ضبط شده است .\r\n34 صفحه 199 « حفظ الهى از پيامبر در طفوليت . . . »\r\nهر چند ممكن است چنين تصور شود كه اين گونه روايات مغاير با مسأله عصمت است و براى اطلاع از عصمت و برخى از مواردى كه تصور مىشود خلاف آن است مراجعه كنيد به باب 15 زندگانى رسول خدا ( ص ) در جلد 17 بحار چاپ آخوندى صفحات 34 تا 97 .\r\nدر عين حال كم و بيش رواياتى اين چنين به چشم مىخورد مثلا مراجعه شود به ص 333 و 335 ج 15 بحار الانوار ، و ص 385 همان جلد كه آخرين حديث مربوط به گفتگو با ماه آمده است و ص 362 همان جلد كه روايت حضور پيامبر ( ص ) در مجالس بزم شبانه مكه و مسأله كشف عورت آن حضرت در هفت سالگى ضمن حمل سنگ در دامن خود آمده است .\r\n35 صفحه 203 « آن چه در تجديد ساختمان كعبه نقل شده است . . . »\r\nمسالهء تجديد ساختمان كعبه و شركت رسول خدا ( ص ) در آن و نصب حجر الاسود و ارشاد آن حضرت قريش را تا از درگيرى دست بردارند به روايات مختلف در منابع شيعى هم فراوان آمده است و ظاهر اين مسأله در سى پنج سالگى رسول خدا صورت گرفته است مراجعه شود به ص 413 - 411 ج 15 بحار الانوار و به ص 120 - 113 ج 3 تفسير ابو الفتوح رازى و ص 477 تفسير مجمع البيان چاپ بيروت و نيز به تفسير آيه 40 سوره 14 ابراهيم ( ع ) مراجعه شود ، مخصوصا تفسير ابو الفتوح ص 35 - 33 ج 7 چاپ مرحوم شعرانى .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n( 1 ) 36 صفحه 214 « اشتغال پيامبر قبل از ازدواج با خديجه . . . »\r\nاز مشروح تر اخبار چگونگى ازدواج پيامبر ( ص ) و خديجه رضوان الله عليها كه ابو الحسن بكرى در كتاب الانوار آورده است خبرى است كه مرحوم مجلسى از او در ذيل شماره 19 اخبار مربوط به ازدواج پيامبر ( ص ) از ص 20 تا 77 ج 16 بحار آورده است ، و مقدار زيادى اشعار لطيف عاشقانه كه هم مورد استشهاد خديجه بوده است در آن آمده است و صرف نظر از صحت و سقم خواندنى است .\r\nروايت ابن شهاب زهرى درباره اعزام پيامبر ( ص ) به بازار حباشه در ص 9 همان جلد بحار به نقل از كتاب معالم العترهء النبويه نقل شده است .\r\nدر غالب احاديث چنين است كه ابو طالب رضوان الله عليه خديجه را از پدرش خويلد بن اسد براى حضرت ختمى مرتبت خواستگارى فرمود مراجعه شود به ص 29 و 30 ج 1 مناقب ابن شهر آشوب .\r\nدر روايت كافى كلينى چنين آمده است كه جناب ابو طالب و خانواده‌اش و تنى چند از قريش براى خواستگارى از خديجه ( ع ) پيش عموى او ورقة بن نوفل رفتند ( فروع كافى ج 2 ص 20 و 19 ) ، موضوع مستى پدر خديجه در منابع بحار به چشم اين بنده نخورد و سن پيامبر ( ص ) به هنگام ازدواج بيست و پنج و سن خديجه بيست و هشت يا چهل سال بوده است .\r\n37 صفحه 218 « درباره آنچه كه از علماى يهودى . . . »\r\nدر ذيل تفسير آيه 106 سوره سوم ( آل عمران ) در ص 551 ج 2 تفسير تبيان شيخ طوسى چاپ نجف از قول زجاج و ابو على جبايى نقل شده است كه منظور اهل كتاب هستند ، شيخ طبرسى هم در تفسير مجمع البيان همين معنى را از قول عكرمه و زجاج و جبايى آورده است ، و هم به ص 146 ج 3 تفسير ابو الفتوح رازى چاپ مرحوم شعرانى مراجعه شود .\r\n38 ص 221 « سبب اسلام دو پسر سعيه . . . »\r\nبخشى از آن ضمن حديثى در اكمال الدين شيخ صدوق قدس سره از قول ابن عباس آمده است ص 115 - 114 كتاب مذكور ، و نام دانشمند يهودى به صورت ابن حوّاش نقل شده است .\r\n39 صفحه 222 « چگونگى و سبب اسلام سلمان فارسى . . . »\r\nباب يازدهم ج 22 بحار چاپ آخوندى مخصوص چگونگى اسلام آوردن و مكارم اخلاق و مواعظ سلمان فارسى رضوان الله عليه است ، روايت دوم آن باب كه از اكمال الدين شيخ صدوق نقل شده است شبيه داستان دلائل النبوة است با تفاوت‌هايى از جمله اينكه امير المؤمنين على عليه السلام از او خواستند كه داستان و چگونگى مسلمان شدن خود را شرح دهد ، و سلمان مىگويد من از دهقان‌زادگان شيرازم ، صدوق نام ايرانى سلمان را روز به و نام پدرش را خشبوذان ثبت كرده است ، روايت پنجم آن باب هم كه از قصص الانبياء نقل شده است عينا\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n( 1 ) روايت دلائل النبوه است صفحات 360 تا 366 ج 22 بحار . در منابع فارسى مراجعه كنيد به ص 490 جلد خلفا از ناسخ التواريخ در بخش زندگانى اصحاب ذيل كلمه سلمان .\r\n40 صفحه 237 « حديث قس بن ساعده ايادى » ايادى : منسوب به ايادى است كه نام يكى از پسران معد است كه نوه اسماعيل عليه السلام بوده است و نسب قس بن ساعده تا اياد در كتاب جمهرة انساب العرب تأليف ابن حزم اندلسى متوفى 456 هجرى قمرى بيان شده است مراجعه فرماييد به صفحات 9 و 10 و 328 كتاب مذكور چاپ استاد عبد السلام محمد هارون ، دار المعارف مصر 1971 ميلادى .\r\nو آنچه كه درباره گفتار و اشعار قس بن ساعده آمده است و در منابع شيعى هم به طور مختصر و مفصل و با اختلافات اندك لفظى نقل شده است از جمله در صفحات 100 و 101 اكمال الدين صدوق ، و در ص 201 تا ص 203 مجالس شيخ مفيد رضوان الله عليه بن طور مفصل آمده است ، مفيد هم اين موضوع را از ابن عباس آورده است و مراجعه كنيد به ص 234 ج 15 بحار الانوار كه حديثى در اين مورد از كنز الكراجكى نقل مىكند : و به تفصيل بيشتر صفحات 241 تا 248 همان مأخذ .\r\n41 صفحه 239 « ابو عبد الرحمن سلمى با اسناد خود از ابن عباس روايت مىكند كه جارود بن عبد الله . . . »\r\nمرحوم مجلسى رضوان الله عليه اين حديث را به طور مشروح و مفصل‌تر از آنچه كه در دلايل النبوة بيهقى است از كتاب مقتضب الاثر ، احمد بن محمد بن عياش در ص 241 تا 248 ج 15 بحار چاپ آخوندى آورده است ، تفاوت‌ها و كم و بيشى در اشعار بين اين دو روايت ديده مىشود .\r\n42 صفحه 246 « حديث مرد ديرنشين . . . » حديث نصرانى ديگر مطلبى كاملا شبيه اين مطلب با تفاوت اينكه ناقل آن سراقة بن جعشم است به نقل از كتاب خرايج در ص 214 ج 15 بحار آمده است . و در ص 201 همان جلد از اكمال الدين شيخ صدوق نقل شده است .\r\n43 صفحه 248 « حديث زيد بن عمرو و ورقة بن نوفل . . . »\r\nدر ص 204 ج 15 از اكمال الدين شيخ صدوق روايتى درباره عمرو خروج او از مكه در جستجوى دين حق آمده است و هم در ص 220 همان جلد از خرايج حديث مختصرى نقل شده است و هم در ص 412 همان جلد از قول عامر بن ربيعه مطالبى در مورد زيد بن عمرو آمده است .\r\nو در مورد ورقة بن نوفل هم مراجعه كنيد به ص 195 ج 18 بحار و مقدارى از اشعار ورقة هم آمده است .\r\n44 صفحه 253 عمر پيامبر ( ص ) هنگام بعثت در اين مورد از قول حضرت امام هادى سن پيامبر ( ص ) به هنگام بعثت چهل سال نقل شده\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n( 1 ) است ص 206 ج 18 بحار . و در ص 204 همان كتاب به نقل از مناقب ابن شهر آشوب در چهل سالگى ، چهل و يك سالگى و چهل و سه سالگى حضرت ختمى مرتبت ذكر شده است .\r\nدر ص 194 همان جلد بحار باز هم از مناقب ابن شهر آشوب نقل شده است كه از سى و هفت سالگى پيامبر ( ص ) روياى صادق مىديد .\r\n45 صفحه 254 « ماه و روزى كه وحى بر پيامبر ( ص ) شد » كلينى قدس سره ، در دو مورد از حضرت صادق و حضرت موسى بن جعفر عليهما السلام نقل مىكند كه بعثت حضرت ختمى مرتبت در بيست و هفتم رجب بوده است .\r\nمفيد قدس سره هم از حضرت صادق همين روز را نقل كرده است .\r\nصدوق قدس سره در عيون اخبار الرضا ( ع ) ماه رمضان را نقل كرده است ، ولى مرحوم مجلسى آن را نپذيرفته است و ضمن آنكه روزهاى 17 و 18 و 24 رمضان و 12 ربيع الاول را از قول عامه نقل مىكند مىگويد بيست و هفتم رجب كه از طرف عامه هم گفته شده است مورد اتفاق اماميه است ، براى اطلاع بيشتر مراجعه فرماييد به ص 190 - 189 ج 18 بحار چاپ آخوندى .\r\n46 صفحه 255 « آغاز بعثت و نزول وحى و آياتى كه در آن هنگام . . . »\r\nدر مناقب ابن شهر آشوب بيش از منابع ديگر ، روايات اين بخش نسبتا مفصل دلائل النبوة ديده مىشود مرحوم مجلسى هم در بحار بسيارى از مطالب ابن شهر آشوب را آورده است از جمله در صفحات 194 و 195 ج 18 .\r\nو به نقل مرحوم مجلسى از كازرونى در كتاب المنتقى فى مولود المصطفى ( ص ) ، رفتن خديجه پيش ورقة بن نوفل پسر عموى خود و پيش عداس پيرمرد مسيحى ( در آنجا موضوع اينكه عداس غلام عتبة بن ربيعه باشد ذكر نشده است ) در صفحات 227 تا 229 ج 18 بحار ثبت است .\r\nروايتى كه ابو عبد الله حافظ با اسناد خود از حضرت على عليه السّلام نقل كرده است ، در اعلام الورى طبرسى از بيهقى آن را آورده است ص 54 ترجمه اعلام الورى .\r\nدر صفحه 372 بحار از حضرت امام رضا ( ع ) روايت ( پيامبر مىفرمود من در مكه سنگى را سراغ دارم كه پيش از آنكه مبعوث شدم بر من سلام مىداد . . . » از امالى ابن الشيخ نقل شده است . موضوع احضار و فرا خواندن درختان و اجابت آنها در بحار الانوار از منابع مختلف مكرر نقل شده است از جمله به نقل از احتجاج طبرسى در ص 371 ج 18 و از قصص الانبياء در ص 369 و از بصائر الدرجات صفار در ص 366 همان جلد .\r\n47 صفحه 266 « اولين سوره كه از قرآن نازل شده است » .\r\nدر ص 171 ج دهم تفسير تبيان چاپ نجف در آغاز تفسير سوره مدثر آمده است كه به روايت ابو سلمة بن عبد الرحمن از جابر بن عبد الله سوره مدثر نخستين سوره است .\r\nو در ص 378 همان جلد تبيان گويد غالب مفسران گويند سوره اقرأ نخستين سوره\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n( 1 ) است . در صفحات 384 و 513 ج 9 و 10 مجمع البيان طبرسى آمده است كه اولين سوره مدثر يا اقرأ يا فاتحة الكتاب است .\r\nو مراجعه كنيد به ص 29 ج اول تفسير برهان كه نخستين سوره را سوره اقرأ مىداند . و در منابع فارسى شيعيان ، مراجعه كنيد به صفحات 307 ج 11 و 127 ج 12 تفسير ابو الفتوح رازى چاپ مرحوم شعرانى .\r\n48 صفحه 268 « كسانى از صحابه كه اسلام آوردند و علم دين آموختند . . . »\r\nدر مناقب ابن شهر آشوب روايت چگونگى تعليم وضو و نماز به پيامبر ( ص ) از طرف جبرئيل و اسلام آوردن و نماز گزاردن خديجه رضى الله عنها تقريبا به همان ترتيب آمده است و از آن مأخذ در ص 196 ج 18 بحار نقل شده است .\r\nموضوع سؤال كردن امير المؤمنين على ( ع ) از پيامبر در مورد نماز به صورت مختصرتر در ص 53 ترجمه اعلام الورى آمده است . موضوع تنگدستى و فقر قريش و رفتن پيامبر ( ص ) و عباس پيش ابو طالب در ص 55 همان منبع و مسأله گفتگوى عفيف با عباس در ص 54 همان منبع آمده است .\r\nدر مورد اولين كسانى كه اسلام آوردند از تفسير قمى و از قصص الانبياء دو روايت در بحار نقل شده است صفحات 180 و 184 ج 18 كه عبارتند از خديجه ، على بن ابى طالب ( ع ) جعفر بن ابى طالب و زيد بن حارثه .\r\nدرباره گفتگوى طلحة بن عبيد الله در بازار بصرى با راهب و بستن نوفل بن خويلد آن دو را ( ابو بكر و طلحه را ) به يك ريسمان هم مراجعه كنيد به ص 58 ترجمه اعلام الورى ضمنا براى ملاحظه نام‌هاى گروه زيادى از مسلمانهاى نخستين و ترتيب آنها مىتوان به صفحات 571 تا 573 جلد عيسى ( ع ) از كتاب ناسخ التواريخ مراجعه كرد .\r\n49 صفحه 276 « ابتداى وجوب تبليغ اسلام بر پيامبر و ساير مردم . . . »\r\nبراى اطلاع از اين مورد و مطالبى كه در تفسير آيه 215 سوره شعرا در منابع شيعى آمده است مراجعه فرماييد به ص 124 ج 2 تفسير على بن ابراهيم قمى چاپ 1387 نجف ، و به ص 61 ج هشتم تفسير تبيان شيخ طوسى چاپ نجف كه در كمال اختصار اشاراتى دارد ، و ص 206 ج 7 و 8 مجمع البيان طبرسى كه در آن خبر پذيرايى از مشركان فرزندان عبد المطلب كه بالغ بر چهل نفر بودند و خبر رفتن پيامبر ( ص ) بر فراز كوه صفا آمده است ، و به ص 189 - 191 ج سوم تفسير برهان سيد هاشم بحرانى ، و به صفحات 366 - 367 ج هشتم تفسير ابو الفتوح رازى چاپ مرحوم شعرانى ، و به صفحات 197 و 211 و 212 و 214 و 215 ج 18 بحار .\r\n50 صفحه 278 « آنچه كه ابو لهب هنگام دعوت پيامبر ( ص ) قريش را به اسلام گفت . . . »\r\nمراجعه فرماييد به ص 427 ج 10 تفسير تبيان طوسى چاپ نجف ، و ص 559 جلد نهم و\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n( 1 ) دهم مجمع البيان طبرسى و ص 204 تفسير ابو الفتوح رازى ( ج 11 و 12 چاپ مرحوم آقاى شعرانى ) .\r\n51 صفحه 280 گفتار الهى  « يا أَيُّهَا الرَّسُولُ بَلِّغْ . . . » \r\nتذكر اين نكته لازم است كه ابو الحسن على بن احمد نيشابورى واحدى كه معاصر بيهقى و در گذشته 468 هجرى قمرى است در ص 150 اسباب النزول ( به نقل از ص 388 ج 1 فضائل الخمسه اثر بسيار سودمند حضرت آقاى فيروز آبادى ) نزول آيه فوق را در غدير خم مىداند ، فخر رازى هم در تفسير خود يكى از وجوهى كه براى اين آيه نقل مىكند همين قول است .\r\nاين آيه در سوره مائده است كه گروه زيادى معتقدند آخرين سوره است بنابر اين چگونه به اين دو موضوع توجه نشده است .\r\nدر روايات شيعيان اين آيه در مورد امير المؤمنين على عليه السّلام و نصب آن حضرت به خلافت و ولايت است و براى اطلاع رجوع فرماييد به عموم تفاسير شيعه ذيل آيه 67 سوره پنجم ، البته مفسران بزرگ شيعه چون شيخ طوسى و شيخ طبرسى وجوه ديگرى هم نقل كرده‌اند ولى همين وجه را پذيرفته‌اند و مخصوصا به روايات صادره از امامين همامين حضرت باقر و حضرت صادق عليهما السلام استناد جسته‌اند در منابع فارسى به ص 274 تا 279 ج 4 تفسير ابو الفتوح رازى مراجعه شود .\r\n52 صفحه 282 « در دفاع از پيامبر اين اشعار را سرود . . . »\r\nدر مورد صحت انتساب به ابو طالب رضوان الله عليه و نقل آن در منابع مختلف مراجعه فرماييد به ص 334 ج 7 الغدير مرحوم علامه امينى و به 161 « ابو طالب مؤمن قريش » اثر عبد الله الخنيزى چاپ دوم 1964 ميلادى .\r\n53 صفحه 284 « ابو جهل گفت اگر محمد ( ص ) را در حال سجده ببينم » در ذيل تفسير آيه   ( أَ رَأَيْتَ الَّذِي يَنْهى ، عَبْداً إِذا صَلَّى )   « آيات 9 و 10 سوره 96 » در غالب تفاسير شيعه اين موضوع نقل شده است مراجعه شود به ص 515 ج 9 و 10 تفسير مجمع البيان طبرسى چاپ بيروت 1379 ق و 130 ج 12 تفسير ابو الفتوح رازى چاپ مرحوم آقاى شعرانى .\r\n54 صفحه 285 « مردى از قبيله اراش . . . »\r\nمطلبى شبيه به اين مطلب به نقل از مناقب ابن شهر آشوب ( صفحات 112 و 113 ج 1 ) در ص 237 ج 18 بحار آمده است ، به جاى شتر ترسناك در روايت مناقب اژدها نقل شده است .\r\n55 صفحه 286  « وَ إِذا قَرَأْتَ الْقُرْآنَ جَعَلْنا بَيْنَكَ وَ بَيْنَ الَّذِينَ . . . »  آيه 48 سوره 17 ابو الفتوح رازى ، نظير آنچه را كه بيهقى درباره ام جميل همسر ابو لهب آورده است از سعيد بن جبير روايت كرده است با اين تفاوت كه در تفسير ابو الفتوح به جاى ابو بكر ( يكى از جمله صحابه ) آمده است .\r\n56 صفحه 287  « وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا »  آيه 9 سوره 36\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n( 1 ) رجوع شود به تفسير مجمع البيان در مورد شأن نزول اين آيه و آيه قبل از آن كه به تصميم بنى مخزوم در مورد كشتن رسول خدا اشاره كرده است ، و در تفسير ابو الفتوح رازى ذيل اين آيه شرح بيشترى داده شده است كه ابو جهل و مردى ديگر تصميم به كوبيدن سنگ بر سر پيامبر ( ص ) در حال سجده گرفتند و دست ابو جهل خشك شد .\r\n57 صفحه 287 « اعتراف مشركان قريش به اعجاز قرآن . . . »\r\nروايت اول و دوّم با اندك اختلافى در صفحات 27 و 28 اعلام الورى طبرسى و صفحات 58 و 59 و 60 ترجمه آن آمده است و به نقل از اعلام الورى در صفحات 211 و 212 ج 17 بحار درج است . در تفسير ابو الفتوح رازى ذيل آيه 91 و 92 سوره 15 حجر هم به برخى از روايات اشاره شده است گفتار عتبة ( كه در متن بيهقى مكرر به صورت عقبه ضبط شده و احتمالا اشتباه چاپ است ) با حضرت ختمى مرتبت ( ص ) هم در ذيل تفسير سوره فصلت آمده است رجوع شود به ص 12 ج 10 تفسير ابو الفتوح رازى .\r\n58 صفحه 294 « ذكر اسلام ابو ذر و آنچه در داستان اوست » .\r\nدر منابع قديمى تا آنجا كه توانستم بررسى كنم داستان ابو ذر رضوان الله عليه به اين شرح در طبقات ابن سعد آمده است ( صفحات 161 تا 163 بخش اول جلد چهارم چاپ ادوارد زاخاد بريل 1321 ه . ق ) و خيال مىكنم همين طبقات منبع اصلى ابو عبد الله حافظ هم بوده است .\r\nدر منابع شيعى با آنكه مرحوم علامه مجلسى در بحار ( باب 12 ج 22 چاپ آخوندى ) به طور مشروح در چهل و چند صفحه از 393 تا 437 اخبار مربوط به ابو ذر و علو مقام او را آورده است اين مطالب نيامده است ، در منابع اختصاصى مربوط به اصحاب رسول خدا ( ص ) مانند اسد الغابه ابن اثير ( ذيل كلمه جندب ص 301 ج 1 ) هم مطالب محمد بن سعد در طبقات و بيهقى در دلائل النبوه نيامده است . در ميان متاخرين مرحوم محدث قمى ( حاج شيخ عباس ) در الكنى و الالقاب ص 70 ج 1 و در منتهى الآمال صفحات 84 تا 86 و سپهر در ناسخ التواريخ ص 499 تا 501 خلفا ، اشاره‌يى به اين مطالب ندارند .\r\n59 صفحه 297 « اسلام حمزه بن عبد المطلّب . . . »\r\nمرحوم طبرسى قدس سره در كتاب اعلام الورى نظير اين روايت را از على بن ابراهيم بن هاشم نقل مىكند و اشعارى از ابو طالب رضوان الله عليه را در اظهار شادى از اسلام حمزه نقل مىكند رجوع شود به ص 31 و 32 اعلام الورى و ص 69 ترجمه آن .\r\nاسلام حمزه را مرحوم مجلسى در سال ششم بعثت مىداند و مىگويد « در سال ششم بعثت حمزة و عمر مسلمان شدند و هم گفته‌اند در سال پنجم بعثت بوده است » ص 241 ج 18 .\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n . \r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n . \r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n . \r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n . \r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n . \r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n . \r\n","description":"","footnote":"","page_name":" 323 ","page_number":323},
  {"content":"\r\n . \r\n","description":"","footnote":"","page_name":" 324 ","page_number":324},
  {"content":"\r\n . \r\n","description":"","footnote":"","page_name":" 325 ","page_number":325},
  {"content":"\r\n . \r\n","description":"","footnote":"","page_name":" 326 ","page_number":326},
  {"content":"\r\n . \r\n\r\n","description":"","footnote":"","page_name":" 327 ","page_number":327}
  ]